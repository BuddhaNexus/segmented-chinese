{
    "T04n0200_006:0228a12": "撰集百緣經卷第六",
    "T04n0200_006:0228a13": "吳月支優婆塞支謙譯",
    "T04n0200_006:0228a14": "6 諸天來下供養品諸天來下供養品第六",
    "T04n0200_006:0228a15": "51 賢面慳貪受毒蛇身緣（五一）賢面慳貪受毒蛇身緣",
    "T04n0200_006:0228a16": "佛在王舍城迦蘭陀竹林。時彼城中，有一",
    "T04n0200_006:0228a17": "長者，名曰賢面，財寶無量，不可稱計，多諸",
    "T04n0200_006:0228a18": "諂曲慳貪嫉妬，終無施心，乃至飛鳥驅不",
    "T04n0200_006:0228a19": "近舍。有諸沙門及婆羅門，貧窮乞匃從其",
    "T04n0200_006:0228a20": "乞者，惡口罵之。懃求資產，積聚為業，不",
    "T04n0200_006:0228a21": "修惠施。其後命終，受毒蛇身，還守本財，",
    "T04n0200_006:0228a22": "有近之者，瞋恚猛盛，怒眼視之，能令使",
    "T04n0200_006:0228a23": "死，遂之聞於頻婆娑羅王。王聞是已，心",
    "T04n0200_006:0228a24": "懷驚怪，作是思惟：「今此毒蛇，瞋恚熾盛，見",
    "T04n0200_006:0228a25": "則害人，唯佛世尊，能得調伏。」作是念已，",
    "T04n0200_006:0228a26": "即將群臣，往詣佛所，頂禮佛足，却坐一面，",
    "T04n0200_006:0228a27": "白佛言：「世尊！今此城中，有一長者，資財無",
    "T04n0200_006:0228a28": "量，不肯惠施，今便命終，受毒蛇身，還守本",
    "T04n0200_006:0228a29": "財，瞋恚熾盛，近則害人。唯願世尊！降伏",
    "T04n0200_006:0228b01": "此蛇，莫使害人。」佛默許可。於其後日，著",
    "T04n0200_006:0228b02": "衣持鉢，往詣蛇所。蛇見佛來，瞋恚熾盛，欲",
    "T04n0200_006:0228b03": "螫如來。佛以慈力，於五指端，放五色光，",
    "T04n0200_006:0228b04": "照彼蛇身，即得清涼，熱毒消除，心懷喜悅。",
    "T04n0200_006:0228b05": "舉頭四顧：「是何福人？能放此光，照我身體，",
    "T04n0200_006:0228b06": "使得清涼，快不可言？」爾時世尊，見蛇調",
    "T04n0200_006:0228b07": "伏，而告之曰：「賢面長者！汝於前身，以慳",
    "T04n0200_006:0228b08": "貪故受此弊形；今者云何，故復惜著，縱毒",
    "T04n0200_006:0228b09": "螫人，為惡滋甚？於將來世，必受大苦。」蛇",
    "T04n0200_006:0228b10": "聞佛語，深自剋責，蓋障雲除，自憶宿命，",
    "T04n0200_006:0228b11": "作長者時，所作惡業，今得是報，方於佛所，",
    "T04n0200_006:0228b12": "深生信敬。爾時世尊，知此毒蛇心已調",
    "T04n0200_006:0228b13": "伏，而告之言：「汝於前身，不順我語，受此",
    "T04n0200_006:0228b14": "蛇形，今宜調順受我教勅。」蛇答佛曰：「隨",
    "T04n0200_006:0228b15": "佛見授，不敢違勅。」佛告蛇言：「汝若調順，",
    "T04n0200_006:0228b16": "入我鉢中。」佛語已竟，尋入鉢中，將詣林中。",
    "T04n0200_006:0228b17": "時頻婆娑羅王及諸臣民，聞佛世尊調化",
    "T04n0200_006:0228b18": "毒蛇盛鉢中來，合國人民，皆共往看。在",
    "T04n0200_006:0228b19": "佛鉢中，蛇見眾人，深生慚愧，厭此蛇身，即",
    "T04n0200_006:0228b20": "便命終，生忉利天。即自念言：「我造何福，得",
    "T04n0200_006:0228b21": "來生天？」即自觀察，見在世間，受毒蛇身；",
    "T04n0200_006:0228b22": "由見佛故，生信敬心，厭惡蛇身，得來生",
    "T04n0200_006:0228b23": "此，受天快樂。「今當還報佛世尊恩。」頂戴",
    "T04n0200_006:0228b24": "天冠，著諸瓔珞，莊嚴其身，齎持香華，光明",
    "T04n0200_006:0228b25": "照曜，來詣佛所，前禮佛足，供養訖已，却",
    "T04n0200_006:0228b26": "坐一面，聽佛說法，心開意解，得須陀洹果。",
    "T04n0200_006:0228b27": "即於佛前，以偈讚佛：",
    "T04n0200_006:0228b28": "「巍巍大聖尊，　　功德悉滿足，",
    "T04n0200_006:0228b29": "能開諸盲冥，　　尋得於佛果。",
    "T04n0200_006:0228c01": "除去煩惱垢，　　超越生死海，",
    "T04n0200_006:0228c02": "今蒙佛恩德，　　得閉三惡道。」",
    "T04n0200_006:0228c03": "爾時天子，讚歎佛已，遶佛三匝，還詣天宮。",
    "T04n0200_006:0228c04": "時頻婆娑羅王，於其晨朝，來詣佛所白言：",
    "T04n0200_006:0228c05": "「世尊！昨夜光明，照于世尊，為是釋梵轉輪",
    "T04n0200_006:0228c06": "聖王、二十八部鬼神將耶？」佛告王曰：「亦非釋",
    "T04n0200_006:0228c07": "梵諸天神等來聽法也，乃是昔日慳貪長者，",
    "T04n0200_006:0228c08": "得生天上，來供養我，是彼光耳。」時頻婆",
    "T04n0200_006:0228c09": "娑羅王聞佛說是慳貪緣時，在會諸人，有",
    "T04n0200_006:0228c10": "得須陀洹者、斯陀含者、阿那含者，有得",
    "T04n0200_006:0228c11": "阿羅漢者，有發辟支佛心者，有發無上菩",
    "T04n0200_006:0228c12": "提心者。爾時諸比丘，聞佛所說，歡喜奉行。",
    "T04n0200_006:0228c13": "52 月光兒生天緣（五二）月光兒生天緣",
    "T04n0200_006:0228c14": "佛在舍衛國祇樹給孤獨園。時彼城中，有",
    "T04n0200_006:0228c15": "一婆羅門，其所營務，耕田為業，於其匹",
    "T04n0200_006:0228c16": "對，娉以為婦，足滿十月，生一男兒，名曰",
    "T04n0200_006:0228c17": "月光。年漸長大，與須達兒，出外觀看，",
    "T04n0200_006:0228c18": "到僧坊中，見諸比丘懃加誦習，時婆羅門",
    "T04n0200_006:0228c19": "兒，即便得聞一四句偈，深生信敬，即還",
    "T04n0200_006:0228c20": "歸家。却後七日，即便命終，生忉利天。時兒",
    "T04n0200_006:0228c21": "父母，悲號涕哭，心情懊惱，不能自制，",
    "T04n0200_006:0228c22": "即抱死屍，往詣塚間，號泣而言：「我唯一子，",
    "T04n0200_006:0228c23": "今捨我去，誰當看我？痛不可言，我寧隨",
    "T04n0200_006:0228c24": "死，不能歸家。」時諸親屬種種諫曉，故不",
    "T04n0200_006:0228c25": "肯歸。精誠感應，使兒宮殿動搖不安，尋自",
    "T04n0200_006:0229a01": "觀察，知從人中得生天上，及見父母，在",
    "T04n0200_006:0229a02": "於塚間，抱我死屍，悲感哽咽，不能自止，",
    "T04n0200_006:0229a03": "感我宮殿動搖如是。愍其父母，即從天",
    "T04n0200_006:0229a04": "下，自變其身，作仙人形，到父母邊，五熱炙",
    "T04n0200_006:0229a05": "身。時婆羅門，問仙人言：「汝今何故？五熱炙",
    "T04n0200_006:0229a06": "身，為何所求？」仙人答曰：「我今欲求作一",
    "T04n0200_006:0229a07": "國王，以金作車，眾寶廁填，日月天子，在",
    "T04n0200_006:0229a08": "我左右，使四天王，步牽我車，遍四天下，不",
    "T04n0200_006:0229a09": "亦快乎？」時婆羅門，答仙人曰：「汝今假使",
    "T04n0200_006:0229a10": "百年之中，晝夜炙身，欲求如此珍寶之車，",
    "T04n0200_006:0229a11": "及以諸天侍衛汝者，終不可得。」於是仙人，",
    "T04n0200_006:0229a12": "復問婆羅門：「汝今抱是死屍，為求何願？」",
    "T04n0200_006:0229a13": "婆羅門言：「我唯一子，捨我死去，是以懷抱，",
    "T04n0200_006:0229a14": "望得還活。」仙人答曰：「汝今抱是死屍，晝夜",
    "T04n0200_006:0229a15": "號泣，滿於百年，子終叵得。」時婆羅門，聞仙",
    "T04n0200_006:0229a16": "人語，心懷慙愧，止不復哭，默然而住。時兒",
    "T04n0200_006:0229a17": "天子，變仙人形，還服本身，白父母言：「汝",
    "T04n0200_006:0229a18": "一子者，今我身是。以我一時，詣僧坊中，",
    "T04n0200_006:0229a19": "聞一四句偈，心懷歡喜，內發信心，便取",
    "T04n0200_006:0229a20": "命終，今得生天。我今欲為解釋父母憂苦",
    "T04n0200_006:0229a21": "之故，作仙人形，來相曉喻。」於是父母，聞天",
    "T04n0200_006:0229a22": "子語，尋即信解，喜不自勝。於時天子，頂",
    "T04n0200_006:0229a23": "戴天冠，著諸瓔珞，莊嚴其身，齎持香花，勸",
    "T04n0200_006:0229a24": "於父母，共詣佛所，供養佛已，却坐一面。",
    "T04n0200_006:0229a25": "佛即為其說四諦法，心開意解，一時俱得",
    "T04n0200_006:0229a26": "須陀洹果。時諸比丘，見是事已，前白佛言：",
    "T04n0200_006:0229a27": "「今此天子，宿殖何福？能於今者，善言慰喻，",
    "T04n0200_006:0229a28": "解釋父母，止不涕泣，及獲道果。」佛告比",
    "T04n0200_006:0229a29": "丘：「非但今日解釋父母使不憂惱，過去",
    "T04n0200_006:0229b01": "世時，亦曾解釋，使不憂惱。」時諸比丘，聞是",
    "T04n0200_006:0229b02": "語已，復白佛言：「不審，世尊！過去世時，其事",
    "T04n0200_006:0229b03": "云何？唯願世尊！敷演解說。」爾時世尊告",
    "T04n0200_006:0229b04": "諸比丘：「汝等諦聽！吾當為汝分別解說。乃",
    "T04n0200_006:0229b05": "往過去無量世時，波羅㮈國，有一愚人，常",
    "T04n0200_006:0229b06": "好作賊，邪婬欺誑，伺官捉得，繫縛詣王，",
    "T04n0200_006:0229b07": "王問罪狀，如上首實，尋勅令殺。當爾之時，",
    "T04n0200_006:0229b08": "我為其子，受性慈仁調順賢柔，舉國聞知，",
    "T04n0200_006:0229b09": "天為父故，向彼國王，請救父命，如是至",
    "T04n0200_006:0229b10": "三，王不能違，放令不殺得隨意去。」佛告",
    "T04n0200_006:0229b11": "諸比丘：「欲知彼時作賊人者今天子父是，",
    "T04n0200_006:0229b12": "爾時兒者今天子是。由於一時迦葉佛",
    "T04n0200_006:0229b13": "所受三自歸故，今得值我出家得道。」佛",
    "T04n0200_006:0229b14": "說是天子緣時，有得須陀洹者，乃至發",
    "T04n0200_006:0229b15": "於無上菩提心者。爾時諸比丘，聞佛所",
    "T04n0200_006:0229b16": "說，歡喜奉行。",
    "T04n0200_006:0229b17": "53 採華供養佛得生天緣（五三）採華供養佛得生天緣",
    "T04n0200_006:0229b18": "佛在舍衛國祇樹給孤獨園。時彼城中，豪",
    "T04n0200_006:0229b19": "富長者，皆共聚集，詣泉水上，作唱伎樂，",
    "T04n0200_006:0229b20": "而自娛樂，為娑羅花會。時彼會中，遣於一",
    "T04n0200_006:0229b21": "人，詣林樹間，採娑羅花，作諸花鬘。時採花",
    "T04n0200_006:0229b22": "人，還來會所，路見世尊，三十二相、八十種",
    "T04n0200_006:0229b23": "好，光明普曜，如百千日，心懷歡喜，前禮佛",
    "T04n0200_006:0229b24": "足，以所採花，散佛世尊，於是而去。還復",
    "T04n0200_006:0229b25": "上樹，更欲採花，值樹枝折，墜墮命終，生",
    "T04n0200_006:0229b26": "忉利天，端政殊妙，以娑羅花，而作宮殿。帝",
    "T04n0200_006:0229b27": "釋問曰：「汝於何處造修福業而來生此？」",
    "T04n0200_006:0229b28": "天子答曰：「我閻浮提，採娑羅華，值見世尊，",
    "T04n0200_006:0229b29": "散花佛上，緣是功德，得來生此。」爾時帝",
    "T04n0200_006:0229c01": "釋，見此天子，身體挺特，端政第一，說偈讚",
    "T04n0200_006:0229c02": "歎：",
    "T04n0200_006:0229c03": "「身如真金色，　　照曜極鮮明，",
    "T04n0200_006:0229c04": "容貌極端政，　　諸天中最勝。」",
    "T04n0200_006:0229c05": "爾時天子，即便說偈，答帝釋曰：",
    "T04n0200_006:0229c06": "「我蒙佛恩德，　　散以娑羅花，",
    "T04n0200_006:0229c07": "由是善因緣，　　今得是果報。」",
    "T04n0200_006:0229c08": "爾時天子，說是偈已，即共帝釋，來詣佛",
    "T04n0200_006:0229c09": "所，頂禮佛足，却坐一面。佛即為其種種",
    "T04n0200_006:0229c10": "說法，心開意解，破二十億邪見業障，得",
    "T04n0200_006:0229c11": "須陀洹果，心懷欣慶，即於佛前說偈讚",
    "T04n0200_006:0229c12": "佛：",
    "T04n0200_006:0229c13": "「巍巍大聖尊，　　最上無有比，",
    "T04n0200_006:0229c14": "父母及師長，　　功德無及者。",
    "T04n0200_006:0229c15": "乾竭四大海，　　超越白骨山，",
    "T04n0200_006:0229c16": "閇塞三惡道，　　能開三善門。」",
    "T04n0200_006:0229c17": "爾時天子，說此偈已，頂禮佛足，遶佛三",
    "T04n0200_006:0229c18": "匝，還詣天上。時諸比丘，見此事已，於其",
    "T04n0200_006:0229c19": "晨朝，前白佛言：「世尊！昨夜光明普曜祇桓，",
    "T04n0200_006:0229c20": "為是帝釋梵天王等四天王耶？二十八部鬼",
    "T04n0200_006:0229c21": "神將耶？」佛告比丘：「非是帝釋梵天、鬼神四",
    "T04n0200_006:0229c22": "天王等，乃是昔日採娑羅花供養我者，",
    "T04n0200_006:0229c23": "今得生天，持諸香花來供養我，是彼光耳。」",
    "T04n0200_006:0229c24": "爾時諸比丘，聞佛所說，歡喜奉行。",
    "T04n0200_006:0229c25": "54 功德意供養塔生天緣（五四）功德意供養塔生天緣",
    "T04n0200_006:0229c26": "佛在王舍城迦蘭陀竹林。時彼頻婆娑羅",
    "T04n0200_006:0229c27": "王，每日三時，將諸官屬，往詣佛所，禮覲",
    "T04n0200_006:0229c28": "世尊。於其後時，年漸老大，身體轉重，不",
    "T04n0200_006:0229c29": "能日日故往禮拜。時諸官人啟白王言：",
    "T04n0200_006:0230a01": "「從佛世尊，索於髮爪，後宮之中，造立塔",
    "T04n0200_006:0230a02": "寺，於此禮拜，香花燈明而供養之。」時王然",
    "T04n0200_006:0230a03": "可。往詣佛所啟白，世尊即以髮爪，與頻",
    "T04n0200_006:0230a04": "婆娑羅王，於其宮內，造立塔寺，懸繒幡蓋，",
    "T04n0200_006:0230a05": "香花燈明，日三時供養。時王太子阿闍世",
    "T04n0200_006:0230a06": "共提婆達多，共為陰謀，殺害父王，自立為",
    "T04n0200_006:0230a07": "主，尋勅宮內：「不聽禮拜供養彼塔，有",
    "T04n0200_006:0230a08": "犯之者，罪在不請。」於其後時七月十五日",
    "T04n0200_006:0230a09": "僧自恣時，有一宮人，字功德意，而自念言：",
    "T04n0200_006:0230a10": "「此塔乃是大王所造，今者坌污，無人掃灑，我",
    "T04n0200_006:0230a11": "今此身，分受刑戮，掃灑彼塔，香花燈明而",
    "T04n0200_006:0230a12": "供養之。」作是念已，尋即然燈，供養彼",
    "T04n0200_006:0230a13": "塔。時阿闍世王，遙在樓上，見彼燈明，即大",
    "T04n0200_006:0230a14": "瞋恚，尋即遣人，往看是誰？見功德意然燈",
    "T04n0200_006:0230a15": "供養，使者還來，以狀白王。王勅喚來，問其",
    "T04n0200_006:0230a16": "所由。時功德意，即答王曰：「今此塔者，先王",
    "T04n0200_006:0230a17": "所造供養之處，以此良日，掃除清淨，燃燈",
    "T04n0200_006:0230a18": "供養。」時阿闍世，聞是語已，告功德意：「汝",
    "T04n0200_006:0230a19": "不聞我先所約勅？」功德意言：「聞王所勅。然",
    "T04n0200_006:0230a20": "王今者，其所治化，不勝先王。」時阿闍世，",
    "T04n0200_006:0230a21": "聞是語已，倍增瞋恚，即以劍斬殺功德意。",
    "T04n0200_006:0230a22": "乘此善心，即便命終，生忉利天，身光照曜，",
    "T04n0200_006:0230a23": "滿一由旬。時天帝釋及諸天等，咸來觀看，",
    "T04n0200_006:0230a24": "而問之言：「汝造何福？得來生此，光明殊特，",
    "T04n0200_006:0230a25": "倍勝諸天。」爾時天子，即以偈頌，答帝釋",
    "T04n0200_006:0230a26": "曰：",
    "T04n0200_006:0230a27": "「如來出於世，　　如日月光明，",
    "T04n0200_006:0230a28": "照彼諸黑闇，　　皆悉普使明。",
    "T04n0200_006:0230a29": "見者生歡喜，　　心垢自然除，",
    "T04n0200_006:0230b01": "善哉無上尊，　　眾生良福田。",
    "T04n0200_006:0230b02": "信心修福德，　　我不惜身命，",
    "T04n0200_006:0230b03": "被害致命終，　　得生於天上。」",
    "T04n0200_006:0230b04": "爾時天子，向於帝釋，說此偈已，頂戴天",
    "T04n0200_006:0230b05": "冠，著諸瓔珞，莊嚴其身，將諸天眾各齎",
    "T04n0200_006:0230b06": "香花，下供養佛，光明普曜照于竹林，倍踰",
    "T04n0200_006:0230b07": "於常，前禮佛足，却坐一面。佛即為其說",
    "T04n0200_006:0230b08": "四諦法，心開意解，得須陀洹果，即作是言：",
    "T04n0200_006:0230b09": "「自念我昔，積於白骨，過於須彌，涕泣雨淚，",
    "T04n0200_006:0230b10": "多於巨海，乾竭血肉，徒喪身命，今以得",
    "T04n0200_006:0230b11": "離。」作是語已，遶佛三匝，還于天宮。時諸",
    "T04n0200_006:0230b12": "比丘，於其晨朝，白世尊言：「昨夜光明，殊",
    "T04n0200_006:0230b13": "倍於常，為是帝釋梵天四天王乎？二十八部",
    "T04n0200_006:0230b14": "鬼神大將也？」佛告諸比丘：「亦非梵天鬼神",
    "T04n0200_006:0230b15": "大將，乃是頻婆娑羅王后宮婇女，名功德",
    "T04n0200_006:0230b16": "意，供養塔故，為阿闍世王被害；命終生",
    "T04n0200_006:0230b17": "忉利天，來供養我，是彼光耳。」佛說是功德",
    "T04n0200_006:0230b18": "意緣時，有得須陀洹者、斯陀含者、阿那",
    "T04n0200_006:0230b19": "含者、阿羅漢者，有發辟支佛心者，有發無",
    "T04n0200_006:0230b20": "上菩提心者。爾時諸比丘，聞佛所說，歡",
    "T04n0200_006:0230b21": "喜奉行。",
    "T04n0200_006:0230b22": "55 須達多乘象勸化緣（五五）須達多乘象勸化緣",
    "T04n0200_006:0230b23": "佛在舍衛國祇樹給孤獨園。時彼城中，有",
    "T04n0200_006:0230b24": "一長者，名曰須達，以百千金錢，布施於佛，",
    "T04n0200_006:0230b25": "而作是念：「如我今者，財富無量，雖以祇桓",
    "T04n0200_006:0230b26": "精舍百千金錢布施佛僧，不足為難；今",
    "T04n0200_006:0230b27": "若勸化貧窮下賤，減割針綖而用布施，乃",
    "T04n0200_006:0230b28": "名為難，復得無量無邊功德。」作是念已，即",
    "T04n0200_006:0230b29": "便往白波斯匿王，尋便然可。即遣臣佐，於",
    "T04n0200_006:0230c01": "其城內，擊鼓唱令，語諸人言：「須達長者，今",
    "T04n0200_006:0230c02": "欲勸化眾人以修惠施。」於七日頭，乘大白",
    "T04n0200_006:0230c03": "象，於四道頭街巷里陌，處處勸化。時諸人",
    "T04n0200_006:0230c04": "等，心懷歡喜，競共布施，或以衣服瓔珞金",
    "T04n0200_006:0230c05": "銀寶物，種種環玔針綖領帶，隨家所有，持",
    "T04n0200_006:0230c06": "用布施。爾時有一貧窮女人，客作三月，",
    "T04n0200_006:0230c07": "得一張疊，須用作衣，見須達長者勸化",
    "T04n0200_006:0230c08": "諸人，即便問於其傍諸人：「彼須達長者，多財",
    "T04n0200_006:0230c09": "饒寶，無所乏少，乃能見於地中伏藏，今何",
    "T04n0200_006:0230c10": "所乏，乃復從人而行乞索？」諸人語言：「今彼",
    "T04n0200_006:0230c11": "長者，實無所乏，為憐愍故，勸化眾人，欲",
    "T04n0200_006:0230c12": "共修福請佛及僧。」時此貧女，聞是語已，",
    "T04n0200_006:0230c13": "心懷歡喜，而作是言：「由我先世不布施",
    "T04n0200_006:0230c14": "故，今為貧窮；今若不施，後世遂劇。」復自思",
    "T04n0200_006:0230c15": "惟：「佛世難值，我今雖欲請佛及僧，為無",
    "T04n0200_006:0230c16": "所有，我今身上，唯此一󰧕，若用布施，裸形而",
    "T04n0200_006:0230c17": "坐；設不用者，後無所望。我今窮苦，會當",
    "T04n0200_006:0230c18": "歸死，寧捨此㲲，持用布施。」作是念已，即",
    "T04n0200_006:0230c19": "以此疊，於牕牖中，擲與須達。須達得已遣",
    "T04n0200_006:0230c20": "人往看，見貧女人裸形而坐。時彼使者，而",
    "T04n0200_006:0230c21": "問之言：「汝今何故，用衣布施？」貧女答言：「我",
    "T04n0200_006:0230c22": "畏來世遂更貧劇，以是之故持用布施。」時",
    "T04n0200_006:0230c23": "彼使者，具以事狀，往白須達。須達聞已，歎",
    "T04n0200_006:0230c24": "言奇哉！即脫身上所著服飾，用施貧女。貧",
    "T04n0200_006:0231a01": "女得已，心懷歡喜：「我今布施，現得果報，",
    "T04n0200_006:0231a02": "況將來世？」遂經數日，貧女命終，生忉利天，",
    "T04n0200_006:0231a03": "便自念言：「我造何福，得生天上？」尋自觀察，",
    "T04n0200_006:0231a04": "知在人中，極為貧窮，以疊布施，故得來",
    "T04n0200_006:0231a05": "生此。「我今當還報佛之恩，及以須達。」頂戴",
    "T04n0200_006:0231a06": "天冠，著諸瓔珞，莊嚴其身，齎持香花，下供",
    "T04n0200_006:0231a07": "養佛及須達多，前禮佛足，却坐一面。佛即",
    "T04n0200_006:0231a08": "為其說四諦法，心開意解，得須陀洹果，遶",
    "T04n0200_006:0231a09": "佛三匝，還歸天上。時諸比丘，於其晨朝，",
    "T04n0200_006:0231a10": "前白佛言：「昨夜光明照曜如來，為是釋梵四",
    "T04n0200_006:0231a11": "天大王？二十八部鬼神大將？」佛告諸比丘：",
    "T04n0200_006:0231a12": "「亦非釋梵諸神王等，乃是須達勸化貧女以",
    "T04n0200_006:0231a13": "疊布施，得生天上，來供養我，是其光耳。」",
    "T04n0200_006:0231a14": "佛告諸比丘：「欲知彼時貧窮女人者，今此",
    "T04n0200_006:0231a15": "天子是。」爾時諸比丘，聞佛所說，歡喜奉行。",
    "T04n0200_006:0231a16": "56 鸚鵡子王請佛緣（五六）鸚鵡子王請佛緣",
    "T04n0200_006:0231a17": "佛在舍衛國祇樹給孤獨園。夏安居竟，將",
    "T04n0200_006:0231a18": "諸比丘，欲遊行他國。時頻婆娑羅王，將諸",
    "T04n0200_006:0231a19": "群臣出城，遙望如來，「世尊為何所在？唯",
    "T04n0200_006:0231a20": "願慈愍，及比丘僧，來受我供。」爾時世尊，",
    "T04n0200_006:0231a21": "遙知王意深生渴仰，及比丘僧，漸次遊行，",
    "T04n0200_006:0231a22": "詣摩竭提國，值諸群鳥中有鸚鵡子王，",
    "T04n0200_006:0231a23": "遙見佛來飛騰虛空，逆道奉迎：「唯願世尊",
    "T04n0200_006:0231a24": "及比丘僧，慈哀憐愍，詣我林中，受一宿請。」",
    "T04n0200_006:0231a25": "佛即然可。時鸚鵡王，知佛許已，還歸本",
    "T04n0200_006:0231a26": "林，勅諸鸚鵡：「各來奉迎。」爾時世尊，將諸比",
    "T04n0200_006:0231a27": "丘，詣鸚鵡林，各敷坐具，在於樹下，坐禪",
    "T04n0200_006:0231a28": "思惟。時鸚鵡王，見佛比丘寂然宴坐，甚懷",
    "T04n0200_006:0231a29": "喜悅，通夜飛翔，遶佛比丘，四向顧視，無諸",
    "T04n0200_006:0231b01": "師子虎狼禽獸及以盜賊觸惱世尊比丘",
    "T04n0200_006:0231b02": "僧不？至明清旦，世尊進引，鸚鵡歡喜，在前",
    "T04n0200_006:0231b03": "引導，向王舍城，白頻婆娑羅王言：「世尊今",
    "T04n0200_006:0231b04": "者將諸比丘，遂來在近。唯願大王！設諸餚",
    "T04n0200_006:0231b05": "饍，逆道奉迎。」時頻婆娑羅王，聞是語已，",
    "T04n0200_006:0231b06": "勅設餚饍，執持幢幡香花伎樂，將諸群臣，",
    "T04n0200_006:0231b07": "逆道奉迎。時鸚鵡王，於其夜中，即便命終，",
    "T04n0200_006:0231b08": "生忉利天，忽然長大，如八歲兒，便作是念：",
    "T04n0200_006:0231b09": "「我造何福，生此天子？」尋自觀察，知從鸚",
    "T04n0200_006:0231b10": "鵡由請佛故一宿止住，得來生此。「我今",
    "T04n0200_006:0231b11": "當還報世尊恩。」頂戴天冠，著諸瓔珞莊嚴",
    "T04n0200_006:0231b12": "其身，齎持香花，而供養佛，却坐一面。佛即",
    "T04n0200_006:0231b13": "為其說四諦法，心開意解，得須陀洹果，遶",
    "T04n0200_006:0231b14": "佛三匝，還歸天上。時諸比丘，於其晨朝，",
    "T04n0200_006:0231b15": "前白佛言：「昨夜光明，為是釋梵四天大王？",
    "T04n0200_006:0231b16": "二十八部鬼神將耶？」佛告比丘：「亦非釋梵",
    "T04n0200_006:0231b17": "諸神王等，乃是道路鸚鵡子王，請我及僧",
    "T04n0200_006:0231b18": "於林樹間，一宿止住，命終生天，來供養我，",
    "T04n0200_006:0231b19": "是其光耳。」時諸比丘，復白佛言：「今此天子，",
    "T04n0200_006:0231b20": "宿造何業，生鸚鵡中？復修何福，聞法獲",
    "T04n0200_006:0231b21": "果？」爾時世尊，告諸比丘：「汝等諦聽！吾當",
    "T04n0200_006:0231b22": "為汝分別解說。此賢劫中，波羅㮈國有佛",
    "T04n0200_006:0231b23": "出世，號曰迦葉，於彼法中，有一長者，受",
    "T04n0200_006:0231b24": "持五戒，便於一時，毀犯一戒，故生鸚鵡",
    "T04n0200_006:0231b25": "中，餘四完具，今得值我，出家得道。」佛告",
    "T04n0200_006:0231b26": "諸比丘：「欲知彼時優婆塞者，今鸚鵡天子",
    "T04n0200_006:0231b27": "是。」爾時諸比丘，聞佛所說，歡喜奉行。",
    "T04n0200_006:0231b28": "57 王遣使請佛命終生天緣（五七）王遣使請佛命終生天緣",
    "T04n0200_006:0231b29": "佛在王舍城迦蘭陀竹林。夏安居竟，將諸",
    "T04n0200_006:0231c01": "比丘，欲遊行他國。時須達長者，白波斯匿",
    "T04n0200_006:0231c02": "王言：「我等今者久不見佛，願王今者，修書",
    "T04n0200_006:0231c03": "遣使，往請世尊，來詣此間，而共供養。」時波",
    "T04n0200_006:0231c04": "斯匿王聞是語已，尋即遣使，往請世尊，通",
    "T04n0200_006:0231c05": "書致問：「遙禮世尊！久不奉覲，唯垂哀愍，",
    "T04n0200_006:0231c06": "來受我請。」爾時如來，即便然可。使者還",
    "T04n0200_006:0231c07": "啟白王言：「世尊許可。」王勅使者，莊嚴車乘",
    "T04n0200_006:0231c08": "與彼使者，往迎世尊。「願垂哀愍，可乘此",
    "T04n0200_006:0231c09": "車，受彼王請。」時佛答曰：「我有六通之神足，七",
    "T04n0200_006:0231c10": "覺之花鬘，八聖之道分，五衍之安車，是我",
    "T04n0200_006:0231c11": "神足，不須汝車。」時彼使者，慇懃三請：「唯願",
    "T04n0200_006:0231c12": "矜愍，莫用神足，願乘此車，受彼王請。」爾",
    "T04n0200_006:0231c13": "時世尊，愍其使者，即便上車，以神通力，",
    "T04n0200_006:0231c14": "令彼車乘履虛而行，至王舍城，受彼王請。",
    "T04n0200_006:0231c15": "時彼使者，即於其夜，而取命終，生忉利天，",
    "T04n0200_006:0231c16": "忽然長大，如八歲兒，便自念言：「我修何福，",
    "T04n0200_006:0231c17": "生此天上？」尋自觀察，見在世間，為王所",
    "T04n0200_006:0231c18": "使，勸佛世尊，乘車往至，受彼王請，以是",
    "T04n0200_006:0231c19": "善心，得來生天。「我今當還，報佛之恩。」頂戴",
    "T04n0200_006:0231c20": "天冠，著諸瓔珞，莊嚴其身，齎持香花，光明",
    "T04n0200_006:0231c21": "普曜，照于祇桓，來供養佛，前禮佛足，却坐",
    "T04n0200_006:0231c22": "一面。佛即為其說四諦法，心開意解，得須",
    "T04n0200_006:0231c23": "陀洹果，遶佛三匝，還于天宮。時諸比丘，於",
    "T04n0200_006:0231c24": "其晨朝，前白佛言：「昨夜光明，為是釋梵四",
    "T04n0200_006:0232a01": "天大王？二十八部鬼神將耶？」佛告諸比丘：「亦",
    "T04n0200_006:0232a02": "非釋梵諸神王等來聽法也，乃是為王所",
    "T04n0200_006:0232a03": "使來請我者，乘此善心，得生天上，來供",
    "T04n0200_006:0232a04": "養我，是其光耳。」爾時諸比丘，聞佛所說，",
    "T04n0200_006:0232a05": "歡喜奉行。",
    "T04n0200_006:0232a06": "58 佛度水牛生天緣（五八）佛度水牛生天緣",
    "T04n0200_006:0232a07": "佛在驕薩羅國，將諸比丘，欲詣勒那樹",
    "T04n0200_006:0232a08": "下。至一澤中，有五百水牛，甚大凶惡。復",
    "T04n0200_006:0232a09": "有五百放牛之人，遙見佛來，將諸比丘，",
    "T04n0200_006:0232a10": "從此道行，高聲叫喚：「唯願世尊莫此道行！",
    "T04n0200_006:0232a11": "此牛群中，有大惡牛，觝突傷人，難可得",
    "T04n0200_006:0232a12": "過。」爾時佛告放牛人言：「汝等今者！莫大",
    "T04n0200_006:0232a13": "憂怖！彼水牛者，設來觝我，吾自知時。」比語",
    "T04n0200_006:0232a14": "言之頃，惡牛卒來，翹尾低角刨地吼喚，跳",
    "T04n0200_006:0232a15": "躑直前。爾時如來，於五指端，化五師子，",
    "T04n0200_006:0232a16": "在佛左右，四面周匝，有大火坑。時彼水牛，",
    "T04n0200_006:0232a17": "甚大惶怖，四向馳走，無有去處。唯佛足前",
    "T04n0200_006:0232a18": "有少許地晏然清涼，馳奔趣向，心意泰然，",
    "T04n0200_006:0232a19": "無復怖畏，長跪伏首，舐世尊足，復更仰頭，",
    "T04n0200_006:0232a20": "視佛如來，喜不自勝。爾時世尊，知彼惡",
    "T04n0200_006:0232a21": "牛心已調伏，即便為牛，而說偈言：",
    "T04n0200_006:0232a22": "「盛心興惡意，　　欲來傷害我，",
    "T04n0200_006:0232a23": "歸誠望得勝，　　返來舐我足。」",
    "T04n0200_006:0232a24": "時彼水牛，聞佛世尊說是偈已，深生慚",
    "T04n0200_006:0232a25": "愧，欻然悟解，蓋障雲除，知在先身在人",
    "T04n0200_006:0232a26": "道中所作惡業，倍生慚愧，不食水草，即",
    "T04n0200_006:0232a27": "便命終。生忉利天，忽然長大，如八歲兒，便",
    "T04n0200_006:0232a28": "自念言：「我修何福，生此天上？」尋自觀察，",
    "T04n0200_006:0232a29": "知在世間，受水牛身，蒙佛化度，得來生",
    "T04n0200_006:0232b01": "天。「我今當還，報佛之恩。」作是念已，頂戴",
    "T04n0200_006:0232b02": "天冠，著諸瓔珞，莊嚴其身，齎持香花，來詣",
    "T04n0200_006:0232b03": "佛所，光明赫奕，照佛世尊，前禮佛足，却",
    "T04n0200_006:0232b04": "坐一面。佛即為其說四諦法，心開意解，",
    "T04n0200_006:0232b05": "得須陀洹果，遶佛三匝，還于天宮。時放牛",
    "T04n0200_006:0232b06": "人，於其晨朝，而白佛言：「昨夜光明，為是釋",
    "T04n0200_006:0232b07": "梵四天大王？二十八部鬼神將耶？」佛告放",
    "T04n0200_006:0232b08": "牛人：「亦非釋梵諸神王等來聽法也，乃是汝",
    "T04n0200_006:0232b09": "等所道惡牛，以見我故，命終生天，來供",
    "T04n0200_006:0232b10": "養我，是其光耳。」時五百放牛人，聞佛語已，",
    "T04n0200_006:0232b11": "各相謂言：「彼惡水牛，尚能見佛得生天上；",
    "T04n0200_006:0232b12": "況我等輩，今者是人，云何不修諸善法耶？」",
    "T04n0200_006:0232b13": "作是語已各相師合，設諸餚饍，請佛及",
    "T04n0200_006:0232b14": "僧。飯食已訖，佛即為其種種說法，心開意",
    "T04n0200_006:0232b15": "解，各獲道跡，求索出家。佛即告言：「善來比",
    "T04n0200_006:0232b16": "丘！」鬚髮自落，法服著身，便成沙門，精懃修",
    "T04n0200_006:0232b17": "習，得阿羅漢果，三明六通，具八解脫，諸",
    "T04n0200_006:0232b18": "天世人，所見敬仰。時諸比丘，見是事已",
    "T04n0200_006:0232b19": "而白佛言：「今此水牛，及五百放牛人，宿造",
    "T04n0200_006:0232b20": "何業，生水牛中？復修何福，值佛世尊，出家",
    "T04n0200_006:0232b21": "得道？」爾時世尊，告諸比丘：「汝等今者，欲",
    "T04n0200_006:0232b22": "知水牛及放牛人宿業所造諸惡業緣，我今",
    "T04n0200_006:0232b23": "當為汝等說偈：",
    "T04n0200_006:0232b24": "「宿造善惡業，　　百劫而不朽，",
    "T04n0200_006:0232b25": "善業因緣故，　　今獲如是報。」",
    "T04n0200_006:0232b26": "時諸比丘，聞佛世尊說是偈已，前白佛",
    "T04n0200_006:0232b27": "言：「不審，世尊！過去世時，其事云何？唯願",
    "T04n0200_006:0232b28": "世尊！敷演解說。」爾時世尊，告諸比丘：",
    "T04n0200_006:0232b29": "「汝等諦聽！吾當為汝分別解說。此賢劫中，",
    "T04n0200_006:0232c01": "波羅㮈國，有佛出世，號曰迦葉，於彼法",
    "T04n0200_006:0232c02": "中，有一三藏比丘，將五百弟子，遊行他",
    "T04n0200_006:0232c03": "國，在大眾中而共論議。有難問者，不能",
    "T04n0200_006:0232c04": "通達，便生瞋恚，返更惡罵：『汝等今者，無所",
    "T04n0200_006:0232c05": "曉知，彊難問我，狀似水牛觝突人來。』時",
    "T04n0200_006:0232c06": "諸弟子，咸皆然可，以為非他。作是語已，各",
    "T04n0200_006:0232c07": "自散去。以是惡口業因緣故，五百世中，生",
    "T04n0200_006:0232c08": "水牛中及放牛人，共相隨逐，乃至今者，故",
    "T04n0200_006:0232c09": "未得脫。」佛告諸比丘：「欲知彼時三藏比",
    "T04n0200_006:0232c10": "丘者，今此群中惡水牛是；彼時弟子者，今",
    "T04n0200_006:0232c11": "五百放牛人是。」佛說是水牛緣時，各各自",
    "T04n0200_006:0232c12": "護身口意業，厭惡生死，有得須陀洹者、",
    "T04n0200_006:0232c13": "斯陀含者、阿那含者、阿羅漢者，有發辟支",
    "T04n0200_006:0232c14": "佛心者，有發無上菩提心者。爾時諸比",
    "T04n0200_006:0232c15": "丘，聞佛所說，歡喜奉行。",
    "T04n0200_006:0232c16": "59 二梵志共受齋緣（五九）二梵志共受齋緣",
    "T04n0200_006:0232c17": "佛在舍衛國祇樹給孤獨園。於其初夜，",
    "T04n0200_006:0232c18": "有五百天子，頂戴天冠，著諸瓔珞，莊嚴",
    "T04n0200_006:0232c19": "其身，齎持香花光明赫奕，照祇桓林，來",
    "T04n0200_006:0232c20": "詣佛所。前禮佛足，供養訖已，却坐一面，",
    "T04n0200_006:0232c21": "聽佛說法，心開意解，得須陀洹果，遶佛三",
    "T04n0200_006:0232c22": "匝，還詣天宮。於其晨朝，爾時阿難白佛",
    "T04n0200_006:0233a01": "言：「世尊！昨夜光明，照曜祇桓，倍逾於常，",
    "T04n0200_006:0233a02": "為是釋梵四天大王、二十八部鬼神大將來",
    "T04n0200_006:0233a03": "聽法耶？」佛告阿難：「亦非釋梵諸神王等來",
    "T04n0200_006:0233a04": "聽法也，乃是過去迦葉佛時，有二婆羅門，",
    "T04n0200_006:0233a05": "隨從國王，來詣佛所，禮拜問訊。時彼從中，",
    "T04n0200_006:0233a06": "有一優婆塞，勸二婆羅門言：『汝等今者",
    "T04n0200_006:0233a07": "隨從王來，見佛世尊，因可受齋。』婆羅門",
    "T04n0200_006:0233a08": "言：『受此齋法，有何利益？』優婆塞言：『受此",
    "T04n0200_006:0233a09": "齋法，隨意所求，必得如願。』時婆羅門，聞",
    "T04n0200_006:0233a10": "是語已，即共受齋，一求生天，二求人王。受",
    "T04n0200_006:0233a11": "齋已竟，俱共還歸諸婆羅門聚會之處。諸",
    "T04n0200_006:0233a12": "婆羅門言：『汝等飢渴，可共飲食。』受齋者言：",
    "T04n0200_006:0233a13": "『我受佛齋，過時不食。』諸婆羅門言：『我等",
    "T04n0200_006:0233a14": "自有婆羅門法，何須受彼沙門齋耶？』如",
    "T04n0200_006:0233a15": "是慇懃數數勸請，不勉其意。求生天者，",
    "T04n0200_006:0233a16": "即便飲食，以破齋故，不果所願，其後命終，",
    "T04n0200_006:0233a17": "生於龍中。第二人者，絕不飲食，以持",
    "T04n0200_006:0233a18": "齋戒故，果其所願得作國王。以其先身",
    "T04n0200_006:0233a19": "共受齋故，生彼國王園池水中。「時守園人日",
    "T04n0200_006:0233a20": "日常送種種果蓏，奉上獻王，卒於一日",
    "T04n0200_006:0233a21": "園池水中得一美果，色香甚好，作是念言：",
    "T04n0200_006:0233a22": "『我雖出入，常為門監所見前却，我持此",
    "T04n0200_006:0233a23": "果，當用與之。』作是念已，尋即持與門監。",
    "T04n0200_006:0233a24": "門監得已，復作是念：『我雖出入，復為黃門",
    "T04n0200_006:0233a25": "所見前却，當用與之。』作是念已，尋即持",
    "T04n0200_006:0233a26": "與黃門。黃門得已，復作是念：『夫人為我，常",
    "T04n0200_006:0233a27": "向大王，歎譽我德，我持此果，當用與之。』",
    "T04n0200_006:0233a28": "作是念已，即便持與夫人。夫人得已，復",
    "T04n0200_006:0233a29": "上大王。王得果已，即便食之，覺甚香美，",
    "T04n0200_006:0233b01": "即問夫人：『汝今何處得是果來？』夫人即",
    "T04n0200_006:0233b02": "時，如實對曰：『我從黃門得是果來。』復問",
    "T04n0200_006:0233b03": "黃門：『汝從何處得是果來？』如是展轉推",
    "T04n0200_006:0233b04": "到薗子，王即召呼：『吾園之中，有是美果，",
    "T04n0200_006:0233b05": "何不見送，乃與他人？』園子於是，本末",
    "T04n0200_006:0233b06": "自陳。王不聽言，而告之曰：『自今以後，常送",
    "T04n0200_006:0233b07": "此果，若不爾者，吾當殺汝。』「園子還歸，入",
    "T04n0200_006:0233b08": "其園中，號㘁涕泣，不能自制。此果無種，",
    "T04n0200_006:0233b09": "何由可得？時彼龍王，聞是哭聲，化作人",
    "T04n0200_006:0233b10": "形，來問之言：『汝今何以涕泣乃爾？』園子對",
    "T04n0200_006:0233b11": "曰：『我於昨日，此園池中，得一美果，持與",
    "T04n0200_006:0233b12": "門監；門監得已，復與黃門；黃門得已，復與",
    "T04n0200_006:0233b13": "夫人；夫人得已，復上與王。今見約勅：「自今",
    "T04n0200_006:0233b14": "已後，仰送此果，若不爾者，當見刑戮。」今此",
    "T04n0200_006:0233b15": "園中，無此果種，是以涕哭。』於時化人，聞",
    "T04n0200_006:0233b16": "是語已，還入水中，取好美果，著金盤上，持",
    "T04n0200_006:0233b17": "與園子，因復告言：『汝持此果，奉上獻王，",
    "T04n0200_006:0233b18": "并說吾意云：「我及王，昔佛在世，本是親",
    "T04n0200_006:0233b19": "友，俱作梵志，共受八齋，各求所願。汝戒",
    "T04n0200_006:0233b20": "完具，得作國王；吾戒不全，生在龍中。我",
    "T04n0200_006:0233b21": "今還欲奉修齋法求捨此身。」願語汝王，",
    "T04n0200_006:0233b22": "為我求索八關齋文，送來與我，若其相",
    "T04n0200_006:0233b23": "違，吾覆汝國，用作大海。』「薗子於時，納",
    "T04n0200_006:0233b24": "受果盤，奉獻王已，因復說龍所囑之語。王",
    "T04n0200_006:0233b25": "聞是已，甚用不樂。所以然者，當爾之時，",
    "T04n0200_006:0233b26": "乃至無有佛法之名，況復八關齋文，叵復",
    "T04n0200_006:0233b27": "得耶？若其不獲，恐見危害。思念此理，無",
    "T04n0200_006:0233b28": "由可辦。時彼國王，有一大臣，最所敬重，",
    "T04n0200_006:0233b29": "而告之言：『龍神從我，求索八關齋文，仰",
    "T04n0200_006:0233c01": "卿得之，當用持與。』大臣答曰：『今世無法，",
    "T04n0200_006:0233c02": "云何可得？』王復告言：『汝若不獲見送與",
    "T04n0200_006:0233c03": "者，吾必殺卿。』大臣聞已，却退至家，顏色異",
    "T04n0200_006:0233c04": "常，甚用愁惱。時臣有父，年在耆舊，每從外",
    "T04n0200_006:0233c05": "來，見子顏色，改易異常，尋即問言：『汝有",
    "T04n0200_006:0233c06": "何事？顏色乃爾。』於時大臣，即向父說委曲",
    "T04n0200_006:0233c07": "情理。父答子曰：『吾家堂柱，我見有光，汝",
    "T04n0200_006:0233c08": "為施伐，試破共看，儻有異物。』於是大",
    "T04n0200_006:0233c09": "臣隨其父教，尋為施伐，取破看之，得經",
    "T04n0200_006:0233c10": "二卷，一是十二因緣，二是八關齋文。大臣得",
    "T04n0200_006:0233c11": "已，甚用歡喜，著金案上奉獻與王。王得之",
    "T04n0200_006:0233c12": "已，喜不自勝，送與龍王。龍王得已，甚用",
    "T04n0200_006:0233c13": "歡喜，齎持珍寶，贈遺與王，各還所止。共",
    "T04n0200_006:0233c14": "五百龍子，懃加奉修八關齋法，其後命終，生",
    "T04n0200_006:0233c15": "忉利天，來供養我，是彼光耳。」佛告阿難：",
    "T04n0200_006:0233c16": "「欲知彼時五百龍子奉修齋法者，今五百",
    "T04n0200_006:0234a01": "天子是。」佛說是緣時，有得須陀洹者、斯",
    "T04n0200_006:0234a02": "陀含者、阿那含者、阿羅漢者，有發辟支佛",
    "T04n0200_006:0234a03": "心者，有發無上菩提心者。爾時諸比丘，聞",
    "T04n0200_006:0234a04": "佛所說，歡喜奉行。",
    "T04n0200_006:0234a05": "60 五百鴈聞佛說法緣（六〇）五百鴈聞佛說法緣",
    "T04n0200_006:0234a06": "佛在波羅㮈國，於林澤中，為諸天世人，",
    "T04n0200_006:0234a07": "演說妙法。時虛空中，有五百群鴈，聞佛說",
    "T04n0200_006:0234a08": "法，深心愛樂，盤迴而翔，來下聽法。時有",
    "T04n0200_006:0234a09": "獵師，張施羅網，五百群鴈，墮其網中，",
    "T04n0200_006:0234a10": "為諸獵師，都悉所殺，於此命終，生忉利",
    "T04n0200_006:0234a11": "天。忽自長大，如八歲兒，端政殊妙，諸天",
    "T04n0200_006:0234a12": "身光明曜宮殿，猶若寶山。便自念言：「我",
    "T04n0200_006:0234a13": "修何福，得來生天？」尋自觀察，知從鴈身，",
    "T04n0200_006:0234a14": "聞佛說法，深心信樂，乘此善心，即便命終，",
    "T04n0200_006:0234a15": "得來生此。便作是言：「我等今者，當報佛",
    "T04n0200_006:0234a16": "恩。」即共同時，頂戴天冠，著眾瓔珞，莊嚴",
    "T04n0200_006:0234a17": "其身，眾香塗身，齎持香花，來詣佛所，供",
    "T04n0200_006:0234a18": "養世尊。供養已訖，頂禮佛足，却坐一面，白",
    "T04n0200_006:0234a19": "佛言：「世尊！我等今者，蒙佛世尊演說妙",
    "T04n0200_006:0234a20": "法，信樂心生，得生勝處。唯願世尊！慈愍",
    "T04n0200_006:0234a21": "我等，更為重說，開示道要。」爾時世尊，即",
    "T04n0200_006:0234a22": "便為說種種法要，心開意解，五百天子，一時",
    "T04n0200_006:0234a23": "皆得須陀洹果，心懷歡喜，遶佛三匝，頂禮",
    "T04n0200_006:0234a24": "佛足，還詣天上。爾時阿難，白佛言：「世尊！",
    "T04n0200_006:0234a25": "昨夜光明照于林樹，有何因緣？願見告示。」",
    "T04n0200_006:0234a26": "佛告阿難：「汝今善聽！吾當為汝分別解",
    "T04n0200_006:0234a27": "說。以我先時於林澤中，為諸天人，演",
    "T04n0200_006:0234a28": "說妙法。有五百群鴈，愛敬法聲，心懷",
    "T04n0200_006:0234a29": "憘悅，即共飛來，欲至我所，為獵師所",
    "T04n0200_006:0234b01": "殺。因此善心，得生天上，故來報恩。」爾時",
    "T04n0200_006:0234b02": "阿難聞佛說已，歎未曾有！「如來出世，實",
    "T04n0200_006:0234b03": "為尊妙，莫不蒙賴，乃至飛鳥，聞佛音聲，尚",
    "T04n0200_006:0234b04": "獲道果；何況人類，信心受持，過逾於彼，",
    "T04n0200_006:0234b05": "百千萬倍，不可為比。」「是故汝等！當共一",
    "T04n0200_006:0234b06": "心，信敬佛法，如法修行。」爾時諸比丘，聞佛",
    "T04n0200_006:0234b07": "所說，得須陀洹者、斯陀含者、阿那含者、阿",
    "T04n0200_006:0234b08": "羅漢者，有發辟支佛心者，有發無上菩提",
    "T04n0200_006:0234b09": "心者。爾時諸比丘，聞佛所說歡喜奉行。",
    "T04n0200_006:0234b10": "撰集百緣經卷第六"
}