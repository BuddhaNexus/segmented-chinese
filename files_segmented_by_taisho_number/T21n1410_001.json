{
    "T21n1410_001:0925c02": "No. 1410",
    "T21n1410_001:0925c03": "佛說勝幡瓔珞陀羅尼經",
    "T21n1410_001:0925c05": "西天譯經三藏朝散大夫試鴻臚少卿",
    "T21n1410_001:0925c06": "傳法大師臣施護奉　詔譯",
    "T21n1410_001:0925c07": "如是我聞。一時佛在喜樂山頂。天宮不遠仙",
    "T21n1410_001:0925c08": "人住處與大比丘眾千二百五十人俱。復有",
    "T21n1410_001:0925c09": "菩薩摩訶薩。文殊師利童子及賢護菩薩等。",
    "T21n1410_001:0925c10": "十六大士皆來集會。",
    "T21n1410_001:0925c11": "爾時世尊三昧正受。觀彼天上人間。而欲說",
    "T21n1410_001:0925c12": "法平等施與。當使有情得聞法已。稱讚殊勝",
    "T21n1410_001:0925c13": "咸令歡喜。",
    "T21n1410_001:0925c14": "爾時大梵天王及天龍夜叉乾闥婆阿修羅迦",
    "T21n1410_001:0925c15": "樓羅緊曩羅摩睺羅伽人非人等亦來集會。",
    "T21n1410_001:0925c16": "是時大梵天王前詣佛所。稽首佛足合掌恭",
    "T21n1410_001:0925c17": "肅而白佛言世尊。一切有情造種種罪業。身",
    "T21n1410_001:0925c18": "壞命終墮於惡趣。或墮焰魔界或墮餓鬼界",
    "T21n1410_001:0925c19": "或墮畜生界。既墮如是諸惡趣已受種種苦。",
    "T21n1410_001:0925c20": "及彼色等輪迴亦然。世尊大慈大悲無量善",
    "T21n1410_001:0925c21": "巧願施方便。破壞如是一切有情。罪業果報",
    "T21n1410_001:0925c22": "使得解脫。",
    "T21n1410_001:0925c23": "爾時觀世音菩薩摩訶薩。與無數持明天前",
    "T21n1410_001:0925c24": "後圍繞亦來集會。至佛所已五輪著地。禮佛",
    "T21n1410_001:0925c25": "雙足合掌肅恭。而白佛言世尊。大威德者十",
    "T21n1410_001:0925c26": "力具足。惟願方便施諸善巧。救拔一切輪迴",
    "T21n1410_001:0925c27": "有情令得出離。",
    "T21n1410_001:0925c28": "佛言善哉善男子汝等諦聽。今為汝等及未",
    "T21n1410_001:0925c29": "來世一切有情。宣說最上勝幡明王。若有得",
    "T21n1410_001:0926a01": "聞此名能稱念者。當得無量無邊功德果報。",
    "T21n1410_001:0926a02": "即說陀羅尼曰。",
    "T21n1410_001:0926a03": "怛儞也二合他引迦囉迦囉枳哩枳哩俱嚕俱",
    "T21n1410_001:0926a04": "嚕娑囉娑囉悉哩悉哩酥嚕酥嚕薩哩嚩二合",
    "T21n1410_001:0926a05": "沒馱引嚩路二合枳帝引嚩囉嚩囉達哩摩二合",
    "T21n1410_001:0926a06": "目契引左囉左囉僧伽引地瑟恥二合帝引婆囉",
    "T21n1410_001:0926a07": "婆囉阿儞迦沒馱俱引胝婆引史帝引剎拏引剎",
    "T21n1410_001:0926a08": "拏引薩哩嚩二合羯哩麼二合嚩囉拏儞薩哩嚩",
    "T21n1410_001:0926a09": "二合播引波儞薩哩嚩二合耨佉引儞何波曩野",
    "T21n1410_001:0926a10": "部哩二合吒部哩二合吒度哩二合吒度哩二合吒",
    "T21n1410_001:0926a11": "怛吒怛吒薩普二合吒野薩哩嚩二合羯哩麼",
    "T21n1410_001:0926a12": "二合引嚩囉拏引播引野訥哩誐二合底儞薩哩嚩",
    "T21n1410_001:0926a13": "二合薩怛嚩二合引喃引左娑嚩二合訶",
    "T21n1410_001:0926a14": "善男子此勝旛瓔珞陀羅尼。是彼恒河沙等",
    "T21n1410_001:0926a15": "諸佛同共宣說。我為汝等今復宣說。善男子",
    "T21n1410_001:0926a16": "此陀羅尼希有難遇。譬彼如來出興於世難",
    "T21n1410_001:0926a17": "得值遇。此陀羅尼得值遇者倍復甚難。若有",
    "T21n1410_001:0926a18": "善男子善女人。得聞是勝幡瓔珞陀羅尼名",
    "T21n1410_001:0926a19": "字。信心受持恒常讀誦者。是人所有五逆重",
    "T21n1410_001:0926a20": "罪悉皆滅盡。得見果報獲大富貴於當來世",
    "T21n1410_001:0926a21": "得生上族。若復善男子善女人。以此陀羅尼",
    "T21n1410_001:0926a22": "殊勝功德。廣宣流布為人解說。或勸人書寫",
    "T21n1410_001:0926a23": "受持讀誦。我即遙知。乃至毘婆尸佛。尸棄佛。",
    "T21n1410_001:0926a24": "毘舍浮佛。拘留孫佛。羯諾迦牟尼佛。迦葉",
    "T21n1410_001:0926a25": "佛。如是過去恒河沙等如來應正等覺皆悉",
    "T21n1410_001:0926a26": "聞知。是人功德無量無邊。",
    "T21n1410_001:0926a27": "爾時觀世音菩薩。妙吉祥菩薩。賢護菩薩等。",
    "T21n1410_001:0926a28": "及大比丘眾乃至一切天。及天人阿修羅乾",
    "T21n1410_001:0926a29": "闥婆人非人等。聞佛所說皆大歡喜信受奉",
    "T21n1410_001:0926b01": "行。",
    "T21n1410_001:0926b02": "佛說勝幡瓔珞陀羅尼經"
}