{
    "T45n1897_001:0869a20": "教誡新學比丘行護律儀",
    "T45n1897_001:0869a22": "終南山沙門道宣述",
    "T45n1897_001:0869a23": "觀夫創入道門，未即閑其妙行。要遵承以法",
    "T45n1897_001:0869a24": "訓，方乃曉其律儀；事若闕於師承，持護冥然",
    "T45n1897_001:0869a25": "無準。故知不有教誡，行相誰宣；不有學人，軌",
    "T45n1897_001:0869a26": "模奚設！然釋迦行化，法本西天；自金口收光，",
    "T45n1897_001:0869a27": "言流東域。化教含其漸頓，灑定水於三千；制",
    "T45n1897_001:0869a28": "教輕重斯分，熏戒香於百億。律制五年依止，",
    "T45n1897_001:0869a29": "意在調伏六根；有智聽許離師，無智猶須盡",
    "T45n1897_001:0869b01": "壽。屢有初心在道，觸事未諳；曾不尋其教章，",
    "T45n1897_001:0869b02": "於法每纏疑網。或非制而制，是制便違；或云",
    "T45n1897_001:0869b03": "我是大乘之人，不行小乘之法。如斯者眾，非",
    "T45n1897_001:0869b04": "一二三。此則內乖菩薩之心，外闕聲聞之行，",
    "T45n1897_001:0869b05": "四儀既無法潤，乃名枯槁眾生。若此等流，古",
    "T45n1897_001:0869b06": "今不絕。自非持法達士，孰能鑒之者哉！時有",
    "T45n1897_001:0869b07": "學人，運情疎躁，求行者少，求解者多，於制儀",
    "T45n1897_001:0869b08": "門，極為浮漫。夫以不修禪那三昧，長乖真智",
    "T45n1897_001:0869b09": "之心；不習諸善律儀，難以成其勝行。是以古",
    "T45n1897_001:0869b10": "今大德，實為世者良田。淨業成於道儀，清白",
    "T45n1897_001:0869b11": "圓於戒品。氣高星漢，威肅風雲，德重丘山，名",
    "T45n1897_001:0869b12": "流江海；昂昂聳傑，秀學千尋；浩浩深慈，恩波",
    "T45n1897_001:0869b13": "萬頃；懷師子之德，現象王之威；人天讚承，龍",
    "T45n1897_001:0869b14": "神欽伏。實謂蒼生有感，世不空然；所以德焰",
    "T45n1897_001:0869b15": "聯輝，傳光靡絕，雅行堅操，真僧寶焉！予乃愧",
    "T45n1897_001:0869b16": "省下流，實懷慚於上德。準教纂斯清訓，以將",
    "T45n1897_001:0869b17": "呈誨未聞。夫戒律之宗，理有任持之志；遂使",
    "T45n1897_001:0869b18": "內自增其心善，外令儀軌可觀。凡諸行條件，",
    "T45n1897_001:0869b19": "錄之後，用光新學，并題序云。行相法都四百",
    "T45n1897_001:0869b20": "六十五條，在下具明。",
    "T45n1897_001:0869b21": "1 入寺法入寺法第一十一條",
    "T45n1897_001:0869b22": "一、到寺門外具威儀。二、入寺門禮拜，便跪說",
    "T45n1897_001:0869b23": "如常歎佛。三、收坐具合掌曲躬，然後歛容，旁",
    "T45n1897_001:0869b24": "廊一邊，緩行直視。四、不得垂手，當有所畏。五、",
    "T45n1897_001:0869b25": "不得蹋殿塔影。六、逢尊宿，殿前不得禮拜。七、",
    "T45n1897_001:0869b26": "若入殿塔，當合掌右繞，不得左轉。八、出殿門，",
    "T45n1897_001:0869b27": "隨頰舉足。九、涕唾須知屏處。十、須參禮尊宿。",
    "T45n1897_001:0869b28": "十一、須知大小便處。",
    "T45n1897_001:0869b29": "2 在師前立法在師前立法第二六條",
    "T45n1897_001:0869c01": "一、不得直前立。二、不得直後立。三、不得太近。",
    "T45n1897_001:0869c02": "四、不得太遠。五、不得在高處立。六、不得上風",
    "T45n1897_001:0869c03": "立，當須對師額角七尺許立。",
    "T45n1897_001:0869c04": "3 事師法事師法第三五十一條",
    "T45n1897_001:0869c05": "一、常瞻師顏色，勿令失意。二、凡至師所，當具",
    "T45n1897_001:0869c06": "威儀。三、在師前不得與同類人相禮。四、在師",
    "T45n1897_001:0869c07": "前不得受人禮拜。五、向師前問訊，當豫合掌",
    "T45n1897_001:0869c08": "曲躬。六、共師語不得爭勝。七、常須軟語。八、師",
    "T45n1897_001:0869c09": "語未了不得語。九、凡欲作事，要須咨白。十、師",
    "T45n1897_001:0869c10": "所教誨，常須隨順，不得違逆。十一、凡得教訓、",
    "T45n1897_001:0869c11": "當設禮謝。十二、若被呵罵，當須自責，軟語懺",
    "T45n1897_001:0869c12": "謝。十三、被師呵責，不得起瞋嫌心。十四、見師",
    "T45n1897_001:0869c13": "衣裳巾襪垢膩，白師洗濯令淨。十五、見師衣",
    "T45n1897_001:0869c14": "破，當縫補之。十六、整師鞋履，襞疊衣被。十七、",
    "T45n1897_001:0869c15": "先洗師鉢，次洗己鉢。十八、常須作意，不得喧",
    "T45n1897_001:0869c16": "笑。十九、不得在師前臥。二十、不得在師後起。",
    "T45n1897_001:0869c17": "二十一、凡欲入師房，至門先彈指，然後方入。",
    "T45n1897_001:0869c18": "二十二、平明三下鐘了，即問訊白事。二十三、",
    "T45n1897_001:0869c19": "於一切處避師坐，不得搪揬。二十四、若隨師",
    "T45n1897_001:0869c20": "行，不得喧笑，不得蹋師影，相去可七尺。二十",
    "T45n1897_001:0869c21": "五、奉教令當生慚愧，念修戒定以報師恩。二",
    "T45n1897_001:0869c22": "十六、聞師外歸，當出迎接。二十七、師從外歸，",
    "T45n1897_001:0869c23": "當須襞疊衣裳。二十八、師欲洗足，當具湯水拭",
    "T45n1897_001:0869c24": "巾。二十九、常掃師房院。三十、見師床有塵土，",
    "T45n1897_001:0869c25": "當掃去之。三十一、師常坐臥床，不得輒坐臥。",
    "T45n1897_001:0869c26": "三十二、凡入師房門，當旁門頰行，隨門頰舉",
    "T45n1897_001:0869c27": "足。三十三、揚門簾出入、當手承著門頰，勿令",
    "T45n1897_001:0869c28": "有聲，閉門戶不得作聲。三十四、凡下簾，不得",
    "T45n1897_001:0869c29": "懸放，當以手承下。三十五、凡上簾法，當從裏",
    "T45n1897_001:0870a01": "卷，令兩頭齊。三十六、嚼楊枝洟唾，當屏處。三",
    "T45n1897_001:0870a02": "十七、不得令師瓶有宿水，此忌熱時。三十八、",
    "T45n1897_001:0870a03": "常令師瓶水滿，不得欠少。三十九、當具燈燭",
    "T45n1897_001:0870a04": "常知時。四十、冬月勿令師房闕火。四十一、夏",
    "T45n1897_001:0870a05": "月常為師晒暴薦席衣裳。四十二、不得向師",
    "T45n1897_001:0870a06": "前讒佞他人，說其過惡，死入地獄，極為過惡，",
    "T45n1897_001:0870a07": "深須誡之！廣如《智論》中說。四十三、在師前不",
    "T45n1897_001:0870a08": "得說無益之事。四十四、對師前不得抓癢。四",
    "T45n1897_001:0870a09": "十五、若欲欠呿，當以手遮口。四十六、不得對",
    "T45n1897_001:0870a10": "師著襪。四十七、不得對師洗足。四十八、向師",
    "T45n1897_001:0870a11": "前未遣坐，不得輒坐。四十九、向師前未令去，",
    "T45n1897_001:0870a12": "不得輒去。五十、師欲出寺，當具所須。五十一、",
    "T45n1897_001:0870a13": "師欲上堂，為師滌鉢、看閉門戶等事。",
    "T45n1897_001:0870a14": "4 在寺住法在寺住法第四三十一條",
    "T45n1897_001:0870a15": "一、不得彊知他事，論他過非。二、不得入他諍",
    "T45n1897_001:0870a16": "事。三、不得傳他惡事。四、不得釘破牆壁。五、不",
    "T45n1897_001:0870a17": "得書門戶及牆壁。六、見殿塔不淨，當掃令淨。",
    "T45n1897_001:0870a18": "七、行不得垂手。八、行不得左右顧視。九、行須",
    "T45n1897_001:0870a19": "長視，看地七尺，勿令蹋蟲蟻。十、若手把物，路",
    "T45n1897_001:0870a20": "逢尊宿，當放一處，如法問訊。十一、不得逾越",
    "T45n1897_001:0870a21": "籬牆，除會衣會夏等緣。十二、不得著木揬向",
    "T45n1897_001:0870a22": "尊宿前行立。十三、不得通肩被袈裟。十四、常",
    "T45n1897_001:0870a23": "須帶袈裟紐。十五、凡著履揬，先令脚根著地，",
    "T45n1897_001:0870a24": "勿使作聲。十六、洟唾常向屏處。十七、不得門",
    "T45n1897_001:0870a25": "閫上坐。十八、不得脚蹋門限。十九、不得入惡",
    "T45n1897_001:0870a26": "笑處。二十、於春夏秋冬，無切要事，不得遊行。",
    "T45n1897_001:0870a27": "二十一、不得惡口罵人，如經所說口業極重，",
    "T45n1897_001:0870a28": "切須慎之。二十二、不得瞋罵風雨。二十三、不",
    "T45n1897_001:0870a29": "得急行，當學牛王象王之步。二十四、廊下行，",
    "T45n1897_001:0870b01": "不得當其中道。二十五、行須旁一邊，是禮也。",
    "T45n1897_001:0870b02": "二十六、廊下行，不得高聲語笑。二十七、大小",
    "T45n1897_001:0870b03": "便須知處所。二十八、無緣事，不得入他房院。",
    "T45n1897_001:0870b04": "二十九、常須慈悲柔和善順，論云：夫言慈者，",
    "T45n1897_001:0870b05": "意在柔和。被他所惱，不生瞋恨。夫言悲者，意",
    "T45n1897_001:0870b06": "在饒益，善順物情。三十、凡出房院，不得衝突",
    "T45n1897_001:0870b07": "尊宿。三十一、廊下行，不得吟詠。",
    "T45n1897_001:0870b08": "5 在院住法在院住法第五五十五條",
    "T45n1897_001:0870b09": "一、常勤修正業，不得空譚世事。二、漉水法：初",
    "T45n1897_001:0870b10": "下水鑵桶，先且動水令蟲散。三、須用三重密",
    "T45n1897_001:0870b11": "絹，細心濾水。四、水鑵桶上下，不得搪著井四",
    "T45n1897_001:0870b12": "邊。五、水桶上至井口，須如法澆洗水桶橫梁，",
    "T45n1897_001:0870b13": "然後把之拭暴令乾。六、濾水時，桶從井口出，",
    "T45n1897_001:0870b14": "不得令水滴濾羅外。七、瀉水不得濺入盆水",
    "T45n1897_001:0870b15": "中，若有滴落，更須再濾。八、夏熱時經宿水則",
    "T45n1897_001:0870b16": "有蟲生，早朝取水，午時蟲生，彌須再濾。九、嚴",
    "T45n1897_001:0870b17": "冬有氷，不得早起濾水；水著濾羅，蟲則凍死。",
    "T45n1897_001:0870b18": "十、候日出暖時方濾水。其桶及羅，唯須表裏",
    "T45n1897_001:0870b19": "如意細淋，使蟲盡方休。濾水之法，行相極難，",
    "T45n1897_001:0870b20": "今且略說。十一、然乾枯柴竹，疑似有蟲，即須",
    "T45n1897_001:0870b21": "細破看之。十二、每須檢挍火燭，勿令失火。十",
    "T45n1897_001:0870b22": "三、若洗內衣，須拾去蟣虱。十四、洗足及襪，須",
    "T45n1897_001:0870b23": "用一盆。十五、洗淨衣盆，不得洗足及襪。十六、",
    "T45n1897_001:0870b24": "凡暴淨衣，不得安觸笐上。十七、凡濯衣，要用",
    "T45n1897_001:0870b25": "水缾淨手，把其桶杓。十八、凡洗濯了，當用淨",
    "T45n1897_001:0870b26": "水盪盆器令淨。十九、凡洗足了，須用水再淋",
    "T45n1897_001:0870b27": "手足令淨。二十、夏月熱時，用水盆了，當蕩滌",
    "T45n1897_001:0870b28": "覆之令乾；不得仰，仰即蟲生。二十一、於上中",
    "T45n1897_001:0870b29": "下座，常存禮節。二十二、於上中下座，不得出",
    "T45n1897_001:0870c01": "無義之語。二十三、不得譚話穢言。二十四、所",
    "T45n1897_001:0870c02": "作事業，懃問師義，求生慧解。二十五、常念老",
    "T45n1897_001:0870c03": "病死，策勤三業，行出世行。二十六、常懷慚愧，",
    "T45n1897_001:0870c04": "念報四恩，旁資三有。二十七、於三寶境，生難",
    "T45n1897_001:0870c05": "逢難值想。二十八、當觀四念處，約大小乘經",
    "T45n1897_001:0870c06": "論所明，於念念中，常加慈悲，發菩提之心。二",
    "T45n1897_001:0870c07": "十九、當護惜三寶物，不得損失。三十、濕鉢不",
    "T45n1897_001:0870c08": "得安繩床板床及席上。三十一、若有損費常",
    "T45n1897_001:0870c09": "住三寶物等，當倍備之。三十二、凡坐床，先看",
    "T45n1897_001:0870c10": "脚。若未平著地，不得輒坐。三十三、見繩床板",
    "T45n1897_001:0870c11": "床在露地，當須收之。三十四、不得將好橙安",
    "T45n1897_001:0870c12": "日中晒藥物等。三十五、凡欲移坐床，不得拖",
    "T45n1897_001:0870c13": "曳，當須擎移。三十六、屋柱邪處，不得安水缾。",
    "T45n1897_001:0870c14": "三十七、著袈裟常須帶紐。三十八、不得觸手",
    "T45n1897_001:0870c15": "捉袈裟。三十九、洗袈裟不得手按，亦不得脚",
    "T45n1897_001:0870c16": "蹋。四十、不得口含水噴袈裟。四十一、摺袈裟",
    "T45n1897_001:0870c17": "不得口衘，亦不得脚蹋。四十二、不得坐著袈",
    "T45n1897_001:0870c18": "裟。四十三、凡欲把經，先須皁筴洗手。四十四、",
    "T45n1897_001:0870c19": "淨巾拭手，當暴令乾。四十五、須知院內床席",
    "T45n1897_001:0870c20": "觸淨，觸者當須淨之。四十六、凡所作務及洗",
    "T45n1897_001:0870c21": "漱，須著五條；若無，反披七條，許之。四十七、凡",
    "T45n1897_001:0870c22": "淨床席，先去塵垢，須濕巾拭之。四十八、凡欲",
    "T45n1897_001:0870c23": "受藥茶及鹽，一切堪食之物，料量當喫取盡，",
    "T45n1897_001:0870c24": "逐時受之。不得多受令有殘宿，深須慎之！人",
    "T45n1897_001:0870c25": "多喜犯。四十九、凡用水杓，齊入水處是淨；常",
    "T45n1897_001:0870c26": "當把處是觸。若淨，不得把之。五十、若有病者，",
    "T45n1897_001:0870c27": "當慈心始終看之。房院有人睡時，不得打物",
    "T45n1897_001:0870c28": "作聲，及高聲語笑。五十一、若從外歸，院門或",
    "T45n1897_001:0870c29": "關，當復緩打，不得驚人。五十二、凡欲出院，當",
    "T45n1897_001:0871a01": "白院中僧令知去處。五十三、覺欲大小便，當",
    "T45n1897_001:0871a02": "須早去，不得臨時失則。五十四、須揖手把瓶，",
    "T45n1897_001:0871a03": "不得垂手，衣觸缾底。五十五、凡關門戶，當須",
    "T45n1897_001:0871a04": "子細！不得疎慢，致有去失。",
    "T45n1897_001:0871a05": "6 在房中住法在房中住法第六三十二條",
    "T45n1897_001:0871a06": "一、不得共大己五夏人同床。二、與同類人共",
    "T45n1897_001:0871a07": "房，每須相護，勿令喧競。三、房中常作意更相",
    "T45n1897_001:0871a08": "問訊，須知大小。四、若有得失言語，即須乞歡",
    "T45n1897_001:0871a09": "喜，不得經宿，結其罪業。五、互相讚美，不得背",
    "T45n1897_001:0871a10": "相毀說。六、凡欲向餘房院，白同房人令知去",
    "T45n1897_001:0871a11": "處。七、摺七條須預前著五條。八、若脫五條，則",
    "T45n1897_001:0871a12": "須著七條，不得離處。九、凡欲持火入房，至門",
    "T45n1897_001:0871a13": "外預告房內人知，云火欲入。十、凡欲滅燈火，",
    "T45n1897_001:0871a14": "不得口吹。十一，欲滅燈火，須問同房人，更用",
    "T45n1897_001:0871a15": "燈否？十二、房中及並房人已臥，讀書不得出",
    "T45n1897_001:0871a16": "聲。十三、凡欲念誦，不得高聲。十四、己是下座，",
    "T45n1897_001:0871a17": "苦事先作。十五、凡是好事，先推上座，益讓如",
    "T45n1897_001:0871a18": "海板比丘法。十六、不得譚話不善之事。十七、",
    "T45n1897_001:0871a19": "不得互相譏諷，習誦戲論之法。十八、不得拾",
    "T45n1897_001:0871a20": "蟣虱放房中地上，當用綿絮裹之，安穩便處。",
    "T45n1897_001:0871a21": "十九、行住坐臥出入，袈裟亦須近身。二十、設",
    "T45n1897_001:0871a22": "令大小出入，袈裟亦須近身。二十一、臥須安",
    "T45n1897_001:0871a23": "枕，不得污席。二十二、臥須右脇著床席面，當",
    "T45n1897_001:0871a24": "看外不得看壁。二十三、不得仰身累足，左脇",
    "T45n1897_001:0871a25": "而臥。二十四、臥不得赤體。二十五、臥不得三",
    "T45n1897_001:0871a26": "衣致脚後。二十六、行住坐臥，不得思惟惡事。",
    "T45n1897_001:0871a27": "二十七、夜臥當念明相。二十八、夏中薦席衣",
    "T45n1897_001:0871a28": "裳須晒暴。二十九、凡挂鞋履，不得過人頭，致",
    "T45n1897_001:0871a29": "人面上。三十、緣身衣裳須淨潔，勿令垢膩及",
    "T45n1897_001:0871b01": "污氣。三十一、不得露然燈燭。三十二、房中常",
    "T45n1897_001:0871b02": "須淨潔，不得狼籍。",
    "T45n1897_001:0871b03": "7 對大己五夏闍梨法對大己五夏闍梨法第七二十二條",
    "T45n1897_001:0871b04": "一、對大己五夏闍梨，須帶袈裟紐。二、不得通",
    "T45n1897_001:0871b05": "肩被袈裟。經云：比丘對佛僧及上座，不得通肩披袈裟，死入鐵鉀地獄。三、不得",
    "T45n1897_001:0871b06": "邪脚倚立。四、不得垂手立。五、不得非時喧笑。",
    "T45n1897_001:0871b07": "六、立如前事師法。七、若有教誡，當須設禮。八、",
    "T45n1897_001:0871b08": "須作謙卑心。九、對人不得抓瘡。十、不得對人",
    "T45n1897_001:0871b09": "前洟唾。十一、不得對人嚼楊枝。十二、未喚坐",
    "T45n1897_001:0871b10": "不得輒坐。十三、不得共同床坐。十四、不得坐",
    "T45n1897_001:0871b11": "大己五夏人常坐臥處床。十五、夫五夏已上",
    "T45n1897_001:0871b12": "即闍梨位，十夏已上是和尚位，切須知之。十",
    "T45n1897_001:0871b13": "六、尊人喚坐，須合掌曲躬，然後乃坐。十七、坐",
    "T45n1897_001:0871b14": "不得無禮，自恣倚東西。十八、若有所言語，須",
    "T45n1897_001:0871b15": "謙下，不得取上分。十九、不得張口欠呿，當以",
    "T45n1897_001:0871b16": "手遮之。二十、不得以手埒面。二十一、不得大",
    "T45n1897_001:0871b17": "噓氣作聲。二十二、坐當須端身定住。",
    "T45n1897_001:0871b18": "8 二時食法二時食法第八六十條",
    "T45n1897_001:0871b19": "一、聞三下鐘，即須息務，先且出入。二、先用皁",
    "T45n1897_001:0871b20": "莢洗手令淨。三、凡所著裙，不得太高，不得太",
    "T45n1897_001:0871b21": "低，常須齊整，可齊脚踝。四、著七條，當令橫披，",
    "T45n1897_001:0871b22": "共衣領齊，直下臂上半覆肩膊。五、欲把鉢上",
    "T45n1897_001:0871b23": "堂，又須淨手，於巾上拭手令乾，中指夾巾。六、",
    "T45n1897_001:0871b24": "至堂食未了已前，常須護手指面及掌，不得",
    "T45n1897_001:0871b25": "觸，設使堂頭把經，手不勞更洗，但以香淨即",
    "T45n1897_001:0871b26": "得。七、其鉢盂外，三分之中，二分向上為淨，下",
    "T45n1897_001:0871b27": "一分為觸。八、凡把鉢滌蕩，瀉水不得高，當須",
    "T45n1897_001:0871b28": "曲腰低頭瀉水，令鉢去地一側手。九、若令童",
    "T45n1897_001:0871b29": "行過鉢，亦同比丘夾巾之法，不得把巾；令童",
    "T45n1897_001:0871c01": "行捧鉢，過生極多，不能繁述，人多犯此。若單",
    "T45n1897_001:0871c02": "令過鉢，自夾巾彌善。十、待歛鐘聲發，即如法",
    "T45n1897_001:0871c03": "夾巾把鉢，令匙柄向身。十一、把鉢不得太高，",
    "T45n1897_001:0871c04": "不得太低，則當胸。十二、須離尊宿門前，當旁",
    "T45n1897_001:0871c05": "廊柱，不得在廊中心行；又不得喧笑。十三、不",
    "T45n1897_001:0871c06": "得共上座並行，須讓上座向前行。十四、行須",
    "T45n1897_001:0871c07": "直視地七尺。十五、不得急行，當庠序令威儀",
    "T45n1897_001:0871c08": "可觀。十六、初入食堂，隨門頰舉足，出時亦爾。",
    "T45n1897_001:0871c09": "十七、至所坐處，先放巾，次放鉢，後手指夾取",
    "T45n1897_001:0871c10": "鞋履安床下。十八、當抽坐具開張，亦用指夾。",
    "T45n1897_001:0871c11": "十九、禮拜收坐具，即上床坐，不得在地而跪",
    "T45n1897_001:0871c12": "及在地立；必若鐘聲欲斷，乃可且立，不得跪",
    "T45n1897_001:0871c13": "地。二十、凡上床坐待鐘斷，不得留坐具致床",
    "T45n1897_001:0871c14": "前席上。二十一、凡欲上床，不得露脚踝。二十",
    "T45n1897_001:0871c15": "二、坐時不得令內衣出。二十三、入堂未歛鐘",
    "T45n1897_001:0871c16": "聲，禮拜且收坐具上床坐，不得令衣服垂著",
    "T45n1897_001:0871c17": "床緣。二十四、行香時，不得籠手，須出手合掌，",
    "T45n1897_001:0871c18": "不得語笑。二十五、不得輒剩索飲食。二十六、",
    "T45n1897_001:0871c21": "梵；人眾少時，亦須盡其偈讚，不得略。二十八、",
    "T45n1897_001:0871c22": "若違僧制，聞白椎聲即下，不得違拒。二十九、",
    "T45n1897_001:0871c23": "當須收攝橫帔，不得坐著袈裟。三十、開食巾",
    "T45n1897_001:0871c24": "邊，指甲不得觸著指面。三十一、敷食巾時，令",
    "T45n1897_001:0871c25": "與床榪緣齊。三十二、椀鉢常須離膝巾，不得",
    "T45n1897_001:0871c26": "安手致膝上。三十三、不得傾鉢中水瀝滴床",
    "T45n1897_001:0871c27": "前。三十四、凡所受食，須令椀鉢離床。三十五、",
    "T45n1897_001:0871c28": "凡所喫食，不得太急，猶如餓人；又須把鉢椀",
    "T45n1897_001:0871c29": "就口；又不得食滿頰邊，如獼猴藏。三十六、凡",
    "T45n1897_001:0872a01": "所受食須仰手。三十七、凡所受食，不得把匙",
    "T45n1897_001:0872a02": "筯於淨人手中自抄撥取。三十八、不得過匙",
    "T45n1897_001:0872a03": "筯與淨人，令於僧食器中取食。三十九、凡欲",
    "T45n1897_001:0872a04": "受食，有疑當作漫心。言漫心者：如早朝受粥，",
    "T45n1897_001:0872a05": "恐淨人錯唱，當作念一切粥皆受。餘一切食",
    "T45n1897_001:0872a06": "皆受類然。四十、凡欲受食，若作克心受，得食",
    "T45n1897_001:0872a07": "了心境相違，食不成受。更須重受，方乃得成。",
    "T45n1897_001:0872a08": "言克心者，如受豉粥，受了乃是豆粥，名心境",
    "T45n1897_001:0872a09": "相違。四十一、凡欲受食，淨人抖擻餅屑及以",
    "T45n1897_001:0872a10": "菜汁等，迸落椀器中，必須更受。四十二、凡欲",
    "T45n1897_001:0872a11": "出生粥，不得令淨匙拄著淨人出生器中；若",
    "T45n1897_001:0872a12": "著處，即須更受匙。四十三、凡所受食，量喫多",
    "T45n1897_001:0872a13": "少，不得有餘。四十四、凡欲喫食，不得大攪，及",
    "T45n1897_001:0872a14": "歠欱作聲。四十五、凡所出生，餅當如一半錢",
    "T45n1897_001:0872a15": "大，飯不過其七粒；自餘飯食，亦不得多。四十",
    "T45n1897_001:0872a16": "六、凡所出生食，須事事如法。四十七、出生食，",
    "T45n1897_001:0872a17": "不得將所棄惡食物致生中。四十八、凡出生",
    "T45n1897_001:0872a18": "法，須安床邊淺處，令淨人掠取。不得自用手",
    "T45n1897_001:0872a19": "拈，意在護手。四十九、不得用匙筯刮鉢椀作",
    "T45n1897_001:0872a20": "聲，當用湯水滌蕩取，即不損鉢光；若損鉢光，",
    "T45n1897_001:0872a21": "鉢即受膩難洗。五十、不得大張口滿匙抄飯",
    "T45n1897_001:0872a22": "令遺落鉢中，及在匙上狼籍；又上座不應先",
    "T45n1897_001:0872a23": "食。五十一、凡一口之飯，須匙頭三抄食，令匙",
    "T45n1897_001:0872a24": "頭直入口。五十二、不得遺落醬汁、飯粒等落",
    "T45n1897_001:0872a25": "在巾上而食。五十三、不得安致食巾上而食。",
    "T45n1897_001:0872a26": "五十四、若有食遺落食巾上，不得取食，當押",
    "T45n1897_001:0872a27": "聚安一處，付與淨人。五十五、飯中有穀，去",
    "T45n1897_001:0872a28": "皮食之。五十六、鉢椀中若有餘殘，不得將歸",
    "T45n1897_001:0872a29": "房院。五十七、常住一食已外，將歸院須倍備",
    "T45n1897_001:0872b01": "之。五十八、所食須生慚愧，常作觀法。五十九、",
    "T45n1897_001:0872b02": "須知喫粥有十利，具如偈中明之。六十、須識",
    "T45n1897_001:0872b03": "施食五常：一、色，二、力，三、壽命，四、安樂，五、無",
    "T45n1897_001:0872b04": "礙辯。",
    "T45n1897_001:0872b05": "9 食了出堂法食了出堂法第九十條",
    "T45n1897_001:0872b06": "一、眾中食了，不得漱口作聲。二、眾中食了，不",
    "T45n1897_001:0872b07": "得吐水致鉢椀中及餘處。三、聞處世界梵，合",
    "T45n1897_001:0872b08": "掌念偈。四、食了已作斷心，不得咽津。五、下床",
    "T45n1897_001:0872b09": "不得令脚踝露。六、食了出堂，先舉門頰邊脚，",
    "T45n1897_001:0872b10": "當令匙柄向身，執鉢當胸，不得顧視。七、食了",
    "T45n1897_001:0872b11": "出堂，未至院中及屏處，不得吐唾。八、出堂門",
    "T45n1897_001:0872b12": "外，須旁廊一邊行，令威儀庠序，雁行而行。九、",
    "T45n1897_001:0872b13": "不得並頭語笑，令失次。十、欲出堂，先收攝橫",
    "T45n1897_001:0872b14": "帔，整理袈裟，勿令僚亂，依次而行。",
    "T45n1897_001:0872b15": "10 洗鉢法洗鉢法第十十七條",
    "T45n1897_001:0872b16": "一、下堂歸房內，須先以水浸鉢。二、當用一大",
    "T45n1897_001:0872b17": "合水於椀中浸皁莢，可長二寸。三、洗漱用灰",
    "T45n1897_001:0872b18": "及楊枝，當向屏處，不得對上座，當與手遮。四、",
    "T45n1897_001:0872b19": "鉢床若短，當讓上座，不得亂安著，妨他洗鉢。",
    "T45n1897_001:0872b20": "五、凡欲洗鉢，先須收攬衣裳，勿令著地。六、凡",
    "T45n1897_001:0872b21": "欲洗鉢，先用清水一遍，次用椀中皁莢汁瀉",
    "T45n1897_001:0872b22": "向鉢中，仍須椀盛皁莢水揩摩食器，堅膩方",
    "T45n1897_001:0872b23": "得盡，必須淨洗。七、凡欲洗鉢，先洗四邊，次洗",
    "T45n1897_001:0872b24": "餘處。八、不得於鉢洗手。九、洗鉢不得語笑，當",
    "T45n1897_001:0872b25": "須用心。十、洗鉢須令離鉢床，高低可一側手",
    "T45n1897_001:0872b26": "地。十一、不得洟唾於鉢床四邊。十二、淨盥及",
    "T45n1897_001:0872b27": "杓子柄，初洗鉢時先把觸處，洗了即以水洗",
    "T45n1897_001:0872b28": "杓柄，方得手把。十三、洗鉢了，不得口銜鉢邊",
    "T45n1897_001:0872b29": "吸水漱口。十四、夏月洗鉢了，當須淨處覆令",
    "T45n1897_001:0872c01": "乾。十五、夏月熱時，早朝洗鉢，須用新水。十六、",
    "T45n1897_001:0872c02": "若有夜宿水，更須再漉了洗鉢，恐水經宿有",
    "T45n1897_001:0872c03": "蟲生。十七、喫粥了，若受外請，鉢不能隨身，當",
    "T45n1897_001:0872c04": "用皁莢洗，不問春、夏、秋、冬皆耳。",
    "T45n1897_001:0872c05": "11 護鉢法護鉢法第十一十三條",
    "T45n1897_001:0872c06": "一、不得安鉢笐竿下欄干上。二、不得安鉢放",
    "T45n1897_001:0872c07": "懸物下。三、不得安鉢在倚竹木樹枝邊。四、不",
    "T45n1897_001:0872c08": "得安鉢於石上。五、不得安鉢於果子樹下。六、",
    "T45n1897_001:0872c09": "不得在有果樹下洗鉢。七、不得安鉢於床角",
    "T45n1897_001:0872c10": "及四邊臨危之處。八、不得將手巾盛鉢及盛",
    "T45n1897_001:0872c11": "餘物。九、不得與童行鉢器食；若與童行鉢食",
    "T45n1897_001:0872c12": "者，深違佛教；又恐打破，切須忌之。十、不得一",
    "T45n1897_001:0872c13": "手把兩鉢，除中間有隔。十一、若携鉢隨身行，",
    "T45n1897_001:0872c14": "須鉢口向外。十二、不得挂鉢於杖頭。十三、一",
    "T45n1897_001:0872c15": "切危險處，不得安鉢。",
    "T45n1897_001:0872c16": "12 入眾法入眾法第十二十二條",
    "T45n1897_001:0872c17": "一、著衣須齊整。二、當持坐具安臂上。三、坐須",
    "T45n1897_001:0872c18": "知大小。四、未打鐘不得前入堂。五、上座未坐，",
    "T45n1897_001:0872c19": "不得先坐。六、當斂容寂默，不得語笑。七、上床",
    "T45n1897_001:0872c20": "下床當須如法，不得令脚膊踝露。八、坐須端",
    "T45n1897_001:0872c21": "身安住，不得數動。九、不得左右顧視。十、若欲",
    "T45n1897_001:0872c22": "欠呿，當以手遮口，不得作聲。十一、不得抓癢。",
    "T45n1897_001:0872c23": "十二、當念本業，不得餘緣。",
    "T45n1897_001:0872c24": "13 入堂布薩法入堂布薩法第十三十二條",
    "T45n1897_001:0872c25": "具如鈔文，及布薩儀，此不備述。",
    "T45n1897_001:0872c26": "14 上廁法上廁法第十四二十條",
    "T45n1897_001:0872c27": "一、覺欲出入須早去，不得臨時失儀則。二、須",
    "T45n1897_001:0872c28": "揖手把瓶，不得垂手。三、至廁前知有尊宿，當",
    "T45n1897_001:0872c29": "須避之。四、至廁前彈指三下，或謦欬聲，知無",
    "T45n1897_001:0873a01": "人方入。五、隨高下褰衣，漸蹲漸揎，不得預高",
    "T45n1897_001:0873a02": "揎衣，令身赤露。六、夜暗黑當用廁籌於廁孔",
    "T45n1897_001:0873a03": "中向前後劃，令知闊狹長短正及不正。七、不",
    "T45n1897_001:0873a04": "得洟唾廁四邊板上及尿闥中。八、用廁籌了，",
    "T45n1897_001:0873a05": "當㓨廁孔中，不須安堈內及板上；不得用文",
    "T45n1897_001:0873a06": "字故紙。九、隨手方便把瓶，當七度用水洗淨；",
    "T45n1897_001:0873a07": "若不淨，不合坐臥僧床席。十、用水切不得濺",
    "T45n1897_001:0873a08": "濕廁口四邊板上。十一、多人之處，若廁外有",
    "T45n1897_001:0873a09": "人待急，縱未了且須出廁。十二、若脫觸履，不",
    "T45n1897_001:0873a10": "得安淨鞋履常所蹋處。十三、手淨摩洗，先用",
    "T45n1897_001:0873a11": "黃土二三度，次用細皁灰莢。十四、常具廁籌，",
    "T45n1897_001:0873a12": "不得失闕。十五、常用灰，次用土，不得少欠。十",
    "T45n1897_001:0873a13": "六、見廁狼藉，當掃令淨。十七、見內外狼藉，當",
    "T45n1897_001:0873a14": "掃除去令淨。十八、拭巾不淨，當洗令淨。十九，",
    "T45n1897_001:0873a15": "見觸履不淨，當洗令淨。二十、用灰土處，不得",
    "T45n1897_001:0873a16": "狼藉。",
    "T45n1897_001:0873a17": "15 於六時不得語笑法於六時不得語笑法第十五六條",
    "T45n1897_001:0873a18": "一、禮佛。二、聽法。三、眾集。四、大食。五、小食。六、",
    "T45n1897_001:0873a19": "大小便。",
    "T45n1897_001:0873a20": "16 入溫室法入溫室法第十六十六條",
    "T45n1897_001:0873a21": "一、具威儀，持坐具。二、尊宿未浴，不得先浴。三、",
    "T45n1897_001:0873a22": "要須持瓶。四、不得垂手把缾。五、當揖手把缾。",
    "T45n1897_001:0873a23": "六、不得共大己五夏人同浴。七、初脫衣，不得",
    "T45n1897_001:0873a24": "將袈裟在餘衣下。八、入浴室內，脫淨衣安淨",
    "T45n1897_001:0873a25": "竿上。九、脫觸衣安觸竿上。十、不得浴室內",
    "T45n1897_001:0873a26": "大小便，當須預出入，然後方入。十一、洗浴先",
    "T45n1897_001:0873a27": "從下洗上。十二、當用濕手巾，兩手各把一頭，",
    "T45n1897_001:0873a28": "橫安背上抽牽，垢膩即落。十三、當須寂默，不",
    "T45n1897_001:0873a29": "得喧笑。十四、不得污觸湯水；手若不淨，當用",
    "T45n1897_001:0873b01": "缾水淨之。十五、在浴室內，不得洟唾。十六、",
    "T45n1897_001:0873b02": "浴了當用湯水洗潑坐處令淨，不得皁莢狼",
    "T45n1897_001:0873b03": "藉。",
    "T45n1897_001:0873b04": "17 見和尚闍梨得不起法見和尚闍梨得不起法第十七五條",
    "T45n1897_001:0873b05": "一、病重時。二、剃髮時。三、大食時。四、小食時。五、",
    "T45n1897_001:0873b06": "己在高座時。",
    "T45n1897_001:0873b07": "18 見和尚闍梨不得禮法見和尚闍梨不得禮法第十八十一條",
    "T45n1897_001:0873b08": "一、在佛前。二、在殿塔前。三、眾集時。四、病時。五、",
    "T45n1897_001:0873b09": "高座時。六、師臥時。七、師洗鉢及剃髮時。八、師",
    "T45n1897_001:0873b10": "正洗足時。九、師正嚼楊枝灌漱時。十、師在聚",
    "T45n1897_001:0873b11": "落道行。十一、師洗浴及大小便時。",
    "T45n1897_001:0873b12": "19 看和尚闍梨病法看和尚闍梨病法第十九十二條",
    "T45n1897_001:0873b13": "一、懷孝養心，作父母想。二、不得嫌有臭穢。三、",
    "T45n1897_001:0873b14": "常經營湯藥。四、所忌之食不與食。五、飲食常",
    "T45n1897_001:0873b15": "令得所。六、洗濯衣裳。七、數除糞穢。八、勤燒香。",
    "T45n1897_001:0873b16": "九、常令衣被厚薄得所。十、常具火燭。十一、常",
    "T45n1897_001:0873b17": "須作意細心，不得麁躁。十二、常念觀音菩薩，",
    "T45n1897_001:0873b18": "願師所苦，早得痊平。",
    "T45n1897_001:0873b19": "20 敬重上座法敬重上座法第二十十六條",
    "T45n1897_001:0873b20": "一、見上座，須起迎接。二、上座未坐，不得先坐。",
    "T45n1897_001:0873b21": "三、上座未受食，不應先受食。四、上座未食，不",
    "T45n1897_001:0873b22": "得先食。五、於上座不得爭勝。六、凡有勝事，先",
    "T45n1897_001:0873b23": "推上座。七、上座行事不是，當軟語設諫，不得",
    "T45n1897_001:0873b24": "呵罵。八、被上座呵罵，當軟語懺謝。九、於上座",
    "T45n1897_001:0873b25": "邊，不得輒有譏諷。十、於上座常下心謙敬。十",
    "T45n1897_001:0873b26": "一、被上座嫌罵，不得常瞋；當順上座，不得有",
    "T45n1897_001:0873b27": "違。十二、如請之事，當順上座，不得違命。十三、",
    "T45n1897_001:0873b28": "行須讓路，坐須讓位。十四、凡有苦事，下座前",
    "T45n1897_001:0873b29": "行先作。十五、不得在上座前行。十六、見上座",
    "T45n1897_001:0873c01": "當問訊，不得喧閙，謾說是非之事。",
    "T45n1897_001:0873c02": "21 掃地法掃地法第二十一八條",
    "T45n1897_001:0873c03": "一、不得灰土飛起。二、地若乾燥當以水洒，停",
    "T45n1897_001:0873c04": "少時然後乃掃。三、須順風不得逆掃。四、須淨",
    "T45n1897_001:0873c05": "掃不得有遺跡。五、不得背人。六、掃輕就重。",
    "T45n1897_001:0873c06": "七、不得聚糞土安戶扉後及餘處。八、掃地了",
    "T45n1897_001:0873c07": "箕󰆠送於屏處。",
    "T45n1897_001:0873c08": "22 用水缾法用水缾法第二十二十條",
    "T45n1897_001:0873c09": "一、常令淨缾滿水。二、不得缾當人行路。三、用",
    "T45n1897_001:0873c10": "水缾當須蹲地，不得濕著衣裳。四、洗漱不得",
    "T45n1897_001:0873c11": "口含缾觜。五、不得用灰摩缾。六、不得安致危",
    "T45n1897_001:0873c12": "險之處。七、夏熱時頻須換水。八、不得安缾致",
    "T45n1897_001:0873c13": "洗鉢床上。九、凡把缾當須揖手，不得垂手。十、",
    "T45n1897_001:0873c14": "添缾不得在盆水上，恐觸水滴淨水中。",
    "T45n1897_001:0873c15": "23 入聚落法入聚落法第二十三三十條",
    "T45n1897_001:0873c16": "一、事如法，伴不如法，不應往。二、事不如法，伴",
    "T45n1897_001:0873c17": "如法，亦不應往。三、事伴俱不如法，亦不應往。",
    "T45n1897_001:0873c18": "四、事伴俱如法，應往。五、無切緣，不得入俗家。",
    "T45n1897_001:0873c19": "六、設有切緣，亦不得自入。七、無緣事，不得數",
    "T45n1897_001:0873c20": "入󱈎市。八、凡入聚落，要將水瓶隨身。九、若入",
    "T45n1897_001:0873c21": "聚落宿，當持三衣坐具水袋缾等。十、行須直",
    "T45n1897_001:0873c22": "視看地七尺，勿蹋蟲蟻；若得伴共，當須相去",
    "T45n1897_001:0873c23": "七尺。十一、當具威儀行，不得急。十二、遙見官",
    "T45n1897_001:0873c24": "人及醉人，當須避之。十三、行不得垂手掉臂。",
    "T45n1897_001:0873c25": "十四、在道不得共女人行。十五、在道不得共",
    "T45n1897_001:0873c26": "尼師及女人共語。十六、不得與喫五辛飲酒",
    "T45n1897_001:0873c27": "人同行。十七、不得入屠家及酤酒家，除請召。",
    "T45n1897_001:0873c28": "十八、不得入無男子家，除請召有伴則往。十",
    "T45n1897_001:0873c29": "九、不得入衒賣女色家。二十、入俗家坐起具",
    "T45n1897_001:0874a01": "四威儀，當令俗人生善。二十一、常須護淨。二",
    "T45n1897_001:0874a02": "十二、設是慣舊俗人家，若欲入須打門然後方",
    "T45n1897_001:0874a03": "入。二十三、不得共女人語話。二十四、不得邪",
    "T45n1897_001:0874a04": "命教化，擊發俗人令其惠施。二十五、不得自",
    "T45n1897_001:0874a05": "讚己德，毀餘比丘。二十六、不得喧笑。二十七、",
    "T45n1897_001:0874a06": "不得說世間閑事，當須說法語增其善心。二",
    "T45n1897_001:0874a07": "十八、當護俗人意，勿令失敬信心。二十九、",
    "T45n1897_001:0874a08": "發言慈善，不得麁獷。三十、常攝六根，不得放",
    "T45n1897_001:0874a09": "逸。",
    "T45n1897_001:0874a10": "上來教誡，略述如斯。餘有行相，具在戒本。當",
    "T45n1897_001:0874a11": "須慇懃請問，隨戒辨相。則甘露灌頂，醍醐入",
    "T45n1897_001:0874a12": "心，利潤無涯，師承有本矣。",
    "T45n1897_001:0874a13": "教誡新學比丘行護律儀終"
}