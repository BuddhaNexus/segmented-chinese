{
    "T39n1799_007:0915b02": "7首楞嚴義疏注經卷第七",
    "T39n1799_007:0915b04": "長水沙門子󱈜集",
    "T39n1799_007:0915b05": "二、他力離魔。此為障重者助之以呪力",
    "T39n1799_007:0915b06": "也。文二：一、述意略明，四：一、總結前文。",
    "T39n1799_007:0915b07": "「阿難！汝問攝心，我今先說入三摩地修學妙",
    "T39n1799_007:0915b08": "門。求菩薩道，要先持此四種律儀皎如氷霜，",
    "T39n1799_007:0915b09": "自不能生一切枝葉，心三口四，生必無因。阿",
    "T39n1799_007:0915b10": "難！如是四事若不遺失，心尚不緣色香味觸，",
    "T39n1799_007:0915b11": "一切魔事云何發生？」戒是正順解脫之本，",
    "T39n1799_007:0915b12": "依因此戒得有定慧，故知三昧戒為先容。此",
    "T39n1799_007:0915b13": "之重禁雖約身口，一一治心。既與定慧相應，",
    "T39n1799_007:0915b14": "色香味觸無非實相，豈有魔事惱亂行者？",
    "T39n1799_007:0915b15": "二、勸誦神呪。",
    "T39n1799_007:0915b16": "「若有宿習不能滅除，汝教是人一心誦我佛",
    "T39n1799_007:0915b17": "頂光明摩訶薩怛多般怛羅無上神呪。斯是",
    "T39n1799_007:0915b18": "如來無見頂相，無為心佛從頂發輝，坐寶蓮",
    "T39n1799_007:0915b19": "華所說心呪。」前雖廣說持戒清淨皎如氷霜，",
    "T39n1799_007:0915b20": "既不造新，已離魔事。然有無始宿習垢障塵",
    "T39n1799_007:0915b21": "沙如影隨形，與道為妨，於修行者一切時障，",
    "T39n1799_007:0915b22": "或數病數惱、多淫多瞋，或遭邪師，或遇魔嬈，",
    "T39n1799_007:0915b23": "諸難競起，皆是無始不善宿因邪思業種熏",
    "T39n1799_007:0915b24": "識現行，常與正道以為冤敵。凡夫始學，道力",
    "T39n1799_007:0915b25": "微弱，不能排遣，故佛有妙神呪，能滅宿世惡",
    "T39n1799_007:0915b26": "習，令無嬈惱，道力速成，不遭退屈。前說定慧",
    "T39n1799_007:0915b27": "破煩惱障，復明戒學但止罪業，今說神呪能",
    "T39n1799_007:0915b28": "破宿殃，兼除報障。三障苟亡，不證何待？三、",
    "T39n1799_007:0915b29": "指陳功効。",
    "T39n1799_007:0915c01": "「且汝宿世與摩登伽歷劫因緣，恩愛習氣非",
    "T39n1799_007:0915c02": "是一生及與一劫，我一宣揚，愛心永脫成阿",
    "T39n1799_007:0915c03": "羅漢。彼尚婬女，無心修行，神力冥資，速證無",
    "T39n1799_007:0915c04": "學。云何汝等在會聲聞求最上乘，決定成佛，",
    "T39n1799_007:0915c05": "譬如以塵揚于順風，有何艱險？」登伽宿有",
    "T39n1799_007:0915c06": "婬習，今得離欲，是斷業煩惱障。現為婬女，今",
    "T39n1799_007:0915c07": "得無學，是轉報障。無心修行，遇此神呪尚得",
    "T39n1799_007:0915c08": "聖果，況復志求無上覺道，決定修行，呪力加",
    "T39n1799_007:0915c09": "持，有何艱險而不至哉！四、略示持方，二：一、",
    "T39n1799_007:0915c10": "示行儀。",
    "T39n1799_007:0915c11": "「若有末世欲坐道場，先持比丘清淨禁戒，要",
    "T39n1799_007:0915c12": "當選擇戒清淨者第一沙門以為其師，若其",
    "T39n1799_007:0915c13": "不遇真清淨僧，汝戒律儀必不成就。戒成已",
    "T39n1799_007:0915c14": "後，著新淨衣，然香閑居，誦此心佛所說神呪",
    "T39n1799_007:0915c15": "一百八遍，然後結界，建立道場，求於十方現",
    "T39n1799_007:0915c16": "住國土無上如來放大悲光來灌其頂。」持戒",
    "T39n1799_007:0915c17": "不完，五緣即闕，況為師範展轉授人，己戒不",
    "T39n1799_007:0915c18": "淨，他戒安就？故須選擇第一清淨真授戒者。",
    "T39n1799_007:0915c19": "故《梵網經》「千里內無授戒師，當於佛前自誓",
    "T39n1799_007:0915c20": "受戒。先懺七逆，後求戒法，皆見好相方知罪",
    "T39n1799_007:0915c21": "滅得戒，不爾不得。」戒既成就，閑居靜處，然香",
    "T39n1799_007:0915c22": "誦呪數滿百八，以表除滅百八煩惱。內戒外",
    "T39n1799_007:0915c23": "呪俾魔不生，恐障壇場，故須先爾求現住佛",
    "T39n1799_007:0915c24": "光照顯加，心得勇猛，進道彌速。二、明感應。",
    "T39n1799_007:0915c25": "「阿難！如是末世清淨比丘、若比丘尼、白衣檀",
    "T39n1799_007:0915c26": "越，心滅貪婬，持佛淨戒，於道場中發菩薩願，",
    "T39n1799_007:0915c27": "出入澡浴，六時行道，如是不寐經三七日，我",
    "T39n1799_007:0915c28": "自現身至其人前，摩頂安慰令其開悟。」道",
    "T39n1799_007:0915c29": "場次第、儀範周旋，如圭峯山《圓覺修證儀》",
    "T39n1799_007:0916a01": "說。誦呪加持，發見佛願，佛現身者名為感應。",
    "T39n1799_007:0916a02": "若見餘境，背於本習，事與願違，即是魔境，非",
    "T39n1799_007:0916a03": "真感應。又見真應，心得開悟，煩惱微薄，智慧",
    "T39n1799_007:0916a04": "明淨。若因見佛，愚鈍宛然，煩惱却重，斯皆魔",
    "T39n1799_007:0916a05": "境，非真佛也。二、酬請廣說，二：一、具明壇法，",
    "T39n1799_007:0916a06": "二：一、請問。",
    "T39n1799_007:0916a07": "阿難白佛言：「世尊！我蒙如來無上悲誨，心已",
    "T39n1799_007:0916a08": "開悟，自知修證無學道成。末法修行建立道",
    "T39n1799_007:0916a09": "場，云何結界，合佛世尊清淨軌則？」我居佛",
    "T39n1799_007:0916a10": "世，蒙佛親示，現今開悟，已知修證必至無學。",
    "T39n1799_007:0916a11": "末法學人必加功行，建立道場，有何方法令",
    "T39n1799_007:0916a12": "其軌則？二、答釋，二：一、示結壇方法，二：一、壇",
    "T39n1799_007:0916a13": "場基量。",
    "T39n1799_007:0916a14": "佛告阿難：「若末世人願立道場，先取雪山大",
    "T39n1799_007:0916a15": "力白牛，食其山中肥膩香草。此牛唯飲雪山",
    "T39n1799_007:0916a16": "清水，其糞微細，可取其糞和合旃檀以泥其",
    "T39n1799_007:0916a17": "地。若非雪山，其牛臭穢，不堪塗地。別於平",
    "T39n1799_007:0916a18": "原穿去地皮五尺已下，取其黃土，和上旃檀、",
    "T39n1799_007:0916a19": "沈水、蘇合、薰陸、欝金、白膠、青木、零陵、甘松及鷄",
    "T39n1799_007:0916a20": "舌香，以此十種細羅為粉，合土成泥，以塗場",
    "T39n1799_007:0916a21": "地，方圓丈六為八角壇。」雪山牛乳純是醍",
    "T39n1799_007:0916a22": "醐，所有茹退最為香潔，但和一味旃檀即可",
    "T39n1799_007:0916a23": "塗地。苟無此者，即取深土，別加眾香十味和",
    "T39n1799_007:0916a24": "合以塗場地。八角之壇，方圓應量，除地為",
    "T39n1799_007:0916a25": "之，仍無級數，即今墠也。壇雖八角，上下為",
    "T39n1799_007:0916a26": "十，以應圓數。以下文有懸鏡相對，上下交光，",
    "T39n1799_007:0916a27": "一一鏡中現十方佛，以表一身即十身、十身",
    "T39n1799_007:0916a28": "即一身，重重無盡，互相顯現，互相容受。即表",
    "T39n1799_007:0916a29": "證藏心不思議境界之相也。下文十方諸佛",
    "T39n1799_007:0916b01": "一時俱現鏡交光處，是此相耳。二、供養法",
    "T39n1799_007:0916b02": "式，二：一、列供具，二：一、長時供具。",
    "T39n1799_007:0916b03": "「壇心置一金、銀、銅木所造蓮華，華中安鉢，鉢",
    "T39n1799_007:0916b04": "中先盛八月露水，水中隨安所有華葉。取八",
    "T39n1799_007:0916b05": "圓鏡各安其方，圍繞華鉢，鏡外建立十六蓮",
    "T39n1799_007:0916b06": "華，十六香鑪間華鋪設，莊嚴香鑪，純燒沈",
    "T39n1799_007:0916b07": "水，無令見火。取白牛乳置十六器，乳為煎餅，",
    "T39n1799_007:0916b08": "并諸砂糖、油餅、乳糜、蘇合蜜薑、純酥、純蜜，於",
    "T39n1799_007:0916b09": "蓮華外各各十六圍繞華外，以奉諸佛及大",
    "T39n1799_007:0916b10": "菩薩。」諸佛菩薩不食此食，為令福增示現",
    "T39n1799_007:0916b11": "而食，令修行者福慧具足，速得圓滿。如佛受",
    "T39n1799_007:0916b12": "純陀最後供養，令其具足檀波羅蜜。此亦如",
    "T39n1799_007:0916b13": "是，故須供養。二、隨時供物。",
    "T39n1799_007:0916b14": "「每以食時，若在中夜，取蜜半升，用酥三合，",
    "T39n1799_007:0916b15": "壇前別安一小火鑪，以兜樓婆香煎取香水，",
    "T39n1799_007:0916b16": "沐浴其炭，然令猛熾。投是酥蜜於炎鑪內，",
    "T39n1799_007:0916b17": "燒令煙盡，亨佛菩薩。」二、陳像設。",
    "T39n1799_007:0916b18": "「令其四外遍懸幡華，於壇室中四壁敷設十",
    "T39n1799_007:0916b19": "方如來及諸菩薩所有形像。應於當陽張盧",
    "T39n1799_007:0916b20": "舍那、釋迦、彌勒、阿閦、彌陀，諸大變化觀音形",
    "T39n1799_007:0916b21": "像兼金剛藏安其左右。帝釋、梵王、烏芻瑟摩",
    "T39n1799_007:0916b22": "并藍地迦、諸軍茶利與毘俱胝、四天王等頻",
    "T39n1799_007:0916b23": "那夜迦張於門側，左右安置。又取八鏡覆懸",
    "T39n1799_007:0916b24": "虛空，與壇場中所安之鏡方面相對，使其形",
    "T39n1799_007:0916b25": "影重重相涉。」懸幡列像，一一皆令影現鏡",
    "T39n1799_007:0916b26": "中，欲使行人熟此境界，則於事事無礙法界",
    "T39n1799_007:0916b27": "之理易得證耳。若時若處，一念之中遍遊十",
    "T39n1799_007:0916b28": "方，遍見諸佛，遍行佛事，遍得供養。一念既",
    "T39n1799_007:0916b29": "爾，塵塵皆然。二、明誦呪規儀，二：一、明修行，",
    "T39n1799_007:0916c01": "三：一、修助行。",
    "T39n1799_007:0916c02": "「於初七中，至誠頂禮十方如來、諸大菩薩、阿",
    "T39n1799_007:0916c03": "羅漢號，恒於六時誦呪圍壇，至心行道，一時",
    "T39n1799_007:0916c04": "常行一百八遍。第二七中，一向專心發菩薩",
    "T39n1799_007:0916c05": "願，心無間斷，我毘奈耶先有願教。第三七中，",
    "T39n1799_007:0916c06": "於十二時一向持佛般怛羅呪，至第七日，十",
    "T39n1799_007:0916c07": "方如來一時出現鏡交光處，承佛摩頂。」三",
    "T39n1799_007:0916c08": "七日中所行各異。初則禮佛圍壇，誦呪行道，",
    "T39n1799_007:0916c09": "此中必行五悔，禮佛求哀加被懺悔，離我慢",
    "T39n1799_007:0916c10": "障等。次則捨前所行，常發大願，則運心廣大，",
    "T39n1799_007:0916c11": "離狹劣障。後則一向誦持心呪，加持行門，防",
    "T39n1799_007:0916c12": "諸魔事。由斯三限助修之力，感應道交，顯受",
    "T39n1799_007:0916c13": "佛應摩頂安慰。二、入觀行。",
    "T39n1799_007:0916c14": "「即於道場修三摩地，能令如是末世修學身",
    "T39n1799_007:0916c15": "心明淨猶如琉璃。」魔障既離，復承顯加，修",
    "T39n1799_007:0916c16": "三摩提速得成就，故令身心明淨如琉璃也。",
    "T39n1799_007:0916c17": "三、示不成。",
    "T39n1799_007:0916c18": "「阿難！若此比丘本受戒師及同會中十比丘",
    "T39n1799_007:0916c19": "等，其中有一不清淨者，如是道場多不成就。」",
    "T39n1799_007:0916c20": "戒根為本，入道先門，師與證人一等清淨。",
    "T39n1799_007:0916c21": "師若有闕，資無所承，道場不就，職由斯矣。",
    "T39n1799_007:0916c22": "二、明得果。",
    "T39n1799_007:0916c23": "「從三七後，端坐安居經一百日。有利根者，不",
    "T39n1799_007:0916c24": "起于座得須陀洹，縱其身心聖果未成，決定",
    "T39n1799_007:0916c25": "自知成佛不謬。汝問道場，建立如是。」須陀",
    "T39n1799_007:0916c26": "洹果名通大小，小乘可知。今修大乘首楞嚴",
    "T39n1799_007:0916c27": "定，發菩薩願，應以大乘位次論果。若《瓔珞",
    "T39n1799_007:0916c28": "本業經》「初地名鳩摩羅伽，乃至四地名須陀",
    "T39n1799_007:0916c29": "洹，佛地名婆伽婆佛陀。」將配此經，恐太高深。",
    "T39n1799_007:0917a01": "若約見真，得無生忍名須陀洹，甚為中當，即",
    "T39n1799_007:0917a02": "初入別、圓地住位也，此則正與觀音修證義",
    "T39n1799_007:0917a03": "同。若配下位，恐非所宜，以此經中云聖果故，",
    "T39n1799_007:0917a04": "利根修故。又以下經獲無生忍，第三漸次便",
    "T39n1799_007:0917a05": "已證得，此即無妨，必不可以未證位配，請細",
    "T39n1799_007:0917a06": "詳之。二、正說神呪，三：一、請問，三：一、敘承呪",
    "T39n1799_007:0917a07": "力。",
    "T39n1799_007:0917a08": "阿難頂禮佛足而白佛言：「自我出家，恃佛憍",
    "T39n1799_007:0917a09": "愛，求多聞故，未證無為。遭彼梵天邪術所禁，",
    "T39n1799_007:0917a10": "心雖明了，力不自由。賴遇文殊令我解脫。」",
    "T39n1799_007:0917a11": "阿難雖得小乘初果，若望大乘，名假擇滅，非",
    "T39n1799_007:0917a12": "真無為，故云未證。二、願聞呪辭。",
    "T39n1799_007:0917a13": "「雖蒙如來佛頂神呪冥獲其力，尚未親聞。唯",
    "T39n1799_007:0917a14": "願大慈重為宣說，悲救此會諸修行輩，末及",
    "T39n1799_007:0917a15": "當來在輪迴者，承佛密音，身意解脫。」文殊",
    "T39n1799_007:0917a16": "密誦以解婬難，故云未聞。今請顯說，意欲傳",
    "T39n1799_007:0917a17": "通至後代耳。三、眾咸佇聽。",
    "T39n1799_007:0917a18": "於時會中一切大眾普皆作禮，佇聞如來祕",
    "T39n1799_007:0917a19": "密章句。二、與說，二：一、正說神呪，二：一、現化",
    "T39n1799_007:0917a20": "佛。",
    "T39n1799_007:0917a21": "爾時，世尊從肉髻中涌百寶光，光中涌出千",
    "T39n1799_007:0917a22": "葉寶蓮，有化如來坐寶華中，頂放十道百寶",
    "T39n1799_007:0917a23": "光明，一一光明皆遍示現十恒河沙金剛密",
    "T39n1799_007:0917a24": "跡，擎山持杵，遍虛空界。大眾仰觀，畏愛兼",
    "T39n1799_007:0917a25": "抱，求佛哀祐，一心聽佛無見頂相放光如來",
    "T39n1799_007:0917a26": "宣說神呪。將說神呪現光化佛，化復作化",
    "T39n1799_007:0917a27": "百河沙眾。此即如來藏心不思議妙用，一即",
    "T39n1799_007:0917a28": "一切、一切即一。大眾將證此理，故示現以表",
    "T39n1799_007:0917a29": "也。下說神呪是此密因，宣與大眾化他令",
    "T39n1799_007:0917b01": "益。二、說呪辭。",
    "T39n1799_007:0917b02": "「南無薩怛他蘇伽多耶阿羅訶帝三藐三菩陀",
    "T39n1799_007:0917b03": "寫一薩怛他佛陀俱知瑟尼釤二南無薩婆",
    "T39n1799_007:0917b04": "勃陀勃地薩跢鞞弊三南無薩多南三藐三",
    "T39n1799_007:0917b05": "菩陀俱知南四娑舍囉婆迦僧伽喃五南無盧",
    "T39n1799_007:0917b06": "雞阿囉漢跢喃六南無蘇盧多波那喃七南",
    "T39n1799_007:0917b07": "無婆羯唎陀伽彌喃八南無盧雞三藐伽跢喃",
    "T39n1799_007:0917b08": "九三藐伽波囉底波多那喃十南無提婆離瑟",
    "T39n1799_007:0917b09": "𧹞十一南無悉陀耶毘地耶陀囉離瑟𧹞十二舍波",
    "T39n1799_007:0917b10": "奴揭囉訶娑訶娑囉摩他喃十三南無跋囉訶摩",
    "T39n1799_007:0917b11": "泥十四南無因陀囉耶十五南無婆伽婆帝十六嚧陀",
    "T39n1799_007:0917b12": "囉耶十七烏摩般帝十八裟醯夜耶十九南無婆伽婆",
    "T39n1799_007:0917b13": "帝二十那囉野拏耶二十一槃遮摩訶三慕陀囉二十二",
    "T39n1799_007:0917b14": "南無悉羯唎多耶二十三南無婆伽婆帝二十四摩訶",
    "T39n1799_007:0917b15": "迦羅耶二十五地唎般剌那伽囉二十六毘陀囉波拏",
    "T39n1799_007:0917b16": "迦囉耶二十七阿地目帝二十八尸摩舍那泥婆悉泥",
    "T39n1799_007:0917b17": "二十九摩怛唎伽拏三十南無悉羯唎多耶三十一南無",
    "T39n1799_007:0917b18": "婆伽婆帝三十二多他伽跢俱囉耶三十三南無般頭",
    "T39n1799_007:0917b19": "摩俱囉耶三十四南無跋闍囉俱囉耶三十五南無摩",
    "T39n1799_007:0917b20": "尼俱囉耶三十六南無伽闍俱囉耶三十七南無婆伽",
    "T39n1799_007:0917b21": "婆帝三十八帝唎茶輸囉西那三十九波囉訶囉拏囉",
    "T39n1799_007:0917b22": "闍耶四十跢他伽多耶四十一南無婆伽婆帝四十二南",
    "T39n1799_007:0917b23": "無阿彌多婆耶四十三跢他伽多耶四十四阿囉訶",
    "T39n1799_007:0917b24": "帝四十五三藐三菩陀耶四十六南無婆伽婆帝四十七",
    "T39n1799_007:0917b25": "阿芻鞞耶四十八跢他伽多耶四十九阿囉訶帝五十三",
    "T39n1799_007:0917b26": "藐三菩陀耶五十一南無婆伽婆帝五十二鞞沙闍耶",
    "T39n1799_007:0917b27": "俱嚧吠柱唎耶五十三般囉婆囉闍耶五十四跢他伽",
    "T39n1799_007:0917c01": "多耶五十五南無婆伽婆帝五十六三補師瑟多五十",
    "T39n1799_007:0917c02": "七薩憐捺囉剌闍耶五十八跢他伽多耶五十九阿羅",
    "T39n1799_007:0917c03": "訶帝六十三藐三菩陀耶六十一南無婆伽婆帝六十二",
    "T39n1799_007:0917c04": "舍雞野母那曳六十三跢他伽多耶六十四阿囉訶帝",
    "T39n1799_007:0917c05": "六十五三藐三菩陀耶六十六南無婆伽婆帝六十七剌",
    "T39n1799_007:0917c06": "怛那雞都囉闍耶六十八跢他伽多耶六十九阿囉訶",
    "T39n1799_007:0917c07": "帝七十三藐三菩陀耶七十一帝瓢南無薩羯唎多",
    "T39n1799_007:0917c08": "七十二翳曇婆伽婆多七十三薩怛他伽都瑟尼釤七十",
    "T39n1799_007:0917c09": "四薩怛多般怛㘕七十五南無阿婆囉視耽七十六般",
    "T39n1799_007:0917c10": "囉帝揚歧囉七十七薩囉婆部多揭囉訶七十八尼羯",
    "T39n1799_007:0917c11": "囉訶揭迦囉訶尼七十九跋囉毖地耶叱陀爾八十",
    "T39n1799_007:0917c12": "阿迦囉蜜唎柱八十一般唎怛囉耶儜揭唎八十二薩",
    "T39n1799_007:0917c13": "囉婆槃陀那目叉尼八十三薩囉婆突瑟吒八十四突",
    "T39n1799_007:0917c14": "悉乏般那爾伐囉尼八十五赭都囉失帝南八十六羯",
    "T39n1799_007:0917c15": "囉訶娑訶薩囉若闍八十七毘多崩娑那羯唎八十八",
    "T39n1799_007:0917c16": "阿瑟吒氷舍帝南八十九那叉剎怛囉若闍九十波",
    "T39n1799_007:0917c17": "囉薩陀那羯唎九十一阿瑟吒南九十二摩訶揭囉訶",
    "T39n1799_007:0917c18": "若闍九十三毘多崩薩那羯唎九十四薩婆舍都嚧爾",
    "T39n1799_007:0917c19": "婆囉若闍九十五呼藍突悉乏難遮那舍尼九十六毖",
    "T39n1799_007:0917c20": "沙舍悉怛囉九十七阿吉尼烏陀迦囉若闍九十八阿",
    "T39n1799_007:0917c21": "般囉視多具囉九十九摩訶般囉戰持一百摩訶疊",
    "T39n1799_007:0917c22": "多一百一摩訶帝闍二摩訶稅多闍婆囉三摩訶跋",
    "T39n1799_007:0917c23": "囉槃陀囉婆悉爾四阿唎耶多囉五毘唎俱知",
    "T39n1799_007:0917c24": "六誓婆毘闍耶七跋闍囉摩禮底八毘舍嚧多",
    "T39n1799_007:0917c25": "九勃騰罔迦十跋闍囉制喝那阿遮十一摩囉制",
    "T39n1799_007:0917c26": "婆般囉質多十二跋闍囉擅持十三毘舍囉遮十四扇",
    "T39n1799_007:0917c27": "多舍鞞提婆補視多十五蘇摩嚧波十六摩訶稅多",
    "T39n1799_007:0918a01": "十七阿唎耶多囉十八摩訶婆囉阿般囉十九跋闍囉",
    "T39n1799_007:0918a02": "商羯囉制婆二十跋闍囉俱摩唎二十一俱藍陀唎",
    "T39n1799_007:0918a03": "二十二跋闍囉喝薩多遮二十三毘地耶乾遮那摩唎",
    "T39n1799_007:0918a04": "迦二十四啒蘇母婆羯囉跢那二十五鞞嚧遮那俱唎",
    "T39n1799_007:0918a05": "耶二十六夜囉菟瑟尼釤二十七毘折㘕婆摩尼遮二十",
    "T39n1799_007:0918a06": "八跋闍囉迦那迦波囉婆二十九嚧闍那跋闍囉",
    "T39n1799_007:0918a07": "頓稚遮三十稅多遮迦摩囉三十一剎奢尸波婆囉",
    "T39n1799_007:0918a08": "三十二翳帝夷帝三十三母陀囉羯拏三十四娑鞞囉懺",
    "T39n1799_007:0918a09": "三十五掘梵都三十六印兔那麼麼寫一百三十七句，誦呪者至此稱名受",
    "T39n1799_007:0918a10": "持烏𤙖三十八唎瑟揭拏三十九般剌舍悉多四十薩怛",
    "T39n1799_007:0918a11": "他伽都瑟尼釤四十一虎𤙖四十二都嚧雍四十三瞻婆",
    "T39n1799_007:0918a12": "那四十四虎𤙖四十五都嚧雍四十六悉耽婆那四十七虎𤙖",
    "T39n1799_007:0918a13": "四十八都嚧雍四十九波羅瑟地耶三般叉拏羯囉五十",
    "T39n1799_007:0918a14": "虎𤙖五十一都嚧雍五十二薩婆藥叉喝囉剎娑五十三",
    "T39n1799_007:0918a15": "揭囉訶若闍五十四毘騰崩薩那羯囉五十五虎𤙖五十",
    "T39n1799_007:0918a16": "六都嚧雍五十七者都囉尸底南五十八揭囉訶娑訶",
    "T39n1799_007:0918a17": "薩囉南五十九毘騰崩薩那囉六十虎𤙖六十一都嚧雍",
    "T39n1799_007:0918a18": "六十二囉叉六十三婆伽梵六十四薩怛他伽都瑟尼釤",
    "T39n1799_007:0918a19": "六十五波囉點闍吉唎六十六摩訶娑訶薩囉六十七勃",
    "T39n1799_007:0918a20": "樹娑訶薩囉室唎沙六十八俱知娑訶薩泥帝㘑",
    "T39n1799_007:0918a21": "六十九阿弊提視婆唎多七十吒吒甖迦七十一摩訶跋",
    "T39n1799_007:0918a22": "闍嚧陀囉七十二帝唎菩婆那七十三曼茶羅七十四烏",
    "T39n1799_007:0918a23": "𤙖七十五莎悉帝薄婆都七十六麼麼七十七印兔那麼",
    "T39n1799_007:0918a24": "麼寫一百七十八至此句稱名受持囉闍婆夜七十九主囉跋夜八十阿",
    "T39n1799_007:0918a25": "祇色婆夜八十一烏陀迦婆夜八十二毘沙婆夜八十三",
    "T39n1799_007:0918a26": "舍薩多囉婆夜八十四婆囉斫羯囉婆夜八十五突毖",
    "T39n1799_007:0918a27": "叉婆夜八十六阿舍爾婆夜八十七阿迦囉蜜唎柱婆",
    "T39n1799_007:0918b01": "夜八十八陀囉尼部彌劍波伽波陀婆夜八十九烏囉",
    "T39n1799_007:0918b02": "迦婆多婆夜九十剌闍壇茶婆夜九十一那伽婆夜",
    "T39n1799_007:0918b03": "九十二毘條怛婆夜九十三蘇波囉拏婆夜九十四藥叉",
    "T39n1799_007:0918b04": "揭囉訶九十五囉叉私揭囉訶九十六畢唎多揭囉訶",
    "T39n1799_007:0918b05": "九十七毘舍遮揭囉訶九十八部多揭囉訶九十九鳩槃",
    "T39n1799_007:0918b06": "茶揭囉訶二百補丹那揭囉訶二百一迦吒補丹那",
    "T39n1799_007:0918b07": "揭囉訶二悉乾度揭囉訶三阿播悉摩囉揭囉",
    "T39n1799_007:0918b08": "訶四烏檀摩陀揭囉訶五車夜揭囉訶六醯唎",
    "T39n1799_007:0918b09": "婆帝揭囉訶七社多訶唎南八揭婆訶唎南九",
    "T39n1799_007:0918b10": "嚧地囉訶唎南十忙娑訶唎南十一謎陀訶唎南",
    "T39n1799_007:0918b11": "十二摩闍訶唎南十三闍多訶唎女十四視比多訶唎",
    "T39n1799_007:0918b12": "南十五毘多訶唎南十六婆多訶唎南十七阿輸遮訶",
    "T39n1799_007:0918b13": "唎女十八質多訶唎女十九帝釤薩鞞釤二十薩婆揭",
    "T39n1799_007:0918b14": "囉訶南二十一毘陀耶闍嗔陀夜彌二十二雞囉夜彌",
    "T39n1799_007:0918b15": "二十三波唎跋囉者迦詫唎擔二十四毘陀夜闍嗔",
    "T39n1799_007:0918b16": "陀夜彌二十五雞囉夜彌二十六茶演尼訖唎擔二十",
    "T39n1799_007:0918b17": "七毘陀夜闍嗔陀夜彌二十八雞囉夜彌二十九摩訶",
    "T39n1799_007:0918b18": "般輸般怛夜三十嚧陀囉訖唎擔三十一毘陀夜闍",
    "T39n1799_007:0918b19": "嗔陀夜彌三十二雞囉夜彌三十三那囉夜拏訖唎擔",
    "T39n1799_007:0918b20": "三十四毘陀夜闍嗔陀夜彌三十五鷄囉夜彌三十六怛",
    "T39n1799_007:0918b21": "埵伽嚧茶西訖唎擔三十七毘陀夜闍嗔陀夜彌",
    "T39n1799_007:0918b22": "三十八雞囉夜彌三十九摩訶迦囉摩怛唎伽拏訖唎",
    "T39n1799_007:0918b23": "擔四十毘陀夜闍嗔陀夜彌四十一雞囉夜彌四十二迦",
    "T39n1799_007:0918b24": "波唎迦訖唎擔四十三毘陀夜闍嗔陀夜彌四十四雞",
    "T39n1799_007:0918b25": "囉夜彌四十五闍耶羯囉摩度羯囉四十六薩婆囉他",
    "T39n1799_007:0918b26": "娑達那訖唎擔四十七毘陀夜闍嗔陀夜彌四十八雞",
    "T39n1799_007:0918b27": "囉夜彌四十九赭咄囉婆耆爾訖唎擔五十毘陀夜",
    "T39n1799_007:0918c01": "闍嗔陀夜彌五十一雞囉夜彌五十二毘唎羊訖唎知",
    "T39n1799_007:0918c02": "五十三難陀鷄沙囉伽拏般帝五十四索醯夜訖唎",
    "T39n1799_007:0918c03": "擔五十五毘陀夜闍嗔陀夜彌五十六雞囉夜彌五十七",
    "T39n1799_007:0918c04": "那揭那舍囉婆拏訖唎擔五十八毘陀夜闍嗔陀",
    "T39n1799_007:0918c05": "夜彌五十九雞囉夜彌六十阿囉漢訖唎擔毘陀夜",
    "T39n1799_007:0918c06": "闍嗔陀夜彌六十一鷄囉夜彌六十二毘多囉伽訖唎",
    "T39n1799_007:0918c07": "擔六十三毘陀夜闍嗔陀夜彌六十四鷄囉夜彌跋闍",
    "T39n1799_007:0918c08": "囉波爾六十五具醯夜具醯夜六十六迦地般帝訖唎",
    "T39n1799_007:0918c09": "擔六十七毘陀夜闍嗔陀夜彌六十八鷄囉夜彌六十九",
    "T39n1799_007:0918c10": "囉叉罔七十婆伽梵七十一印兔那麼麼寫二百七十二句，至此",
    "T39n1799_007:0918c11": "稱名授持婆伽梵七十三薩怛多般怛囉七十四南無粹都",
    "T39n1799_007:0918c12": "帝七十五阿悉多那囉剌迦七十六波囉婆悉普吒七十",
    "T39n1799_007:0918c13": "七毘迦薩怛多鉢帝嗔七十八什佛囉什佛囉七十九",
    "T39n1799_007:0918c14": "陀囉陀囉八十頻陀囉頻陀囉嗔陀嗔陀八十一虎",
    "T39n1799_007:0918c15": "𤙖八十二虎𤙖八十三泮吒八十四泮吒泮吒泮吒泮吒",
    "T39n1799_007:0918c16": "八十五娑訶八十六醯醯泮八十七阿牟迦耶泮八十八阿",
    "T39n1799_007:0918c17": "波囉提訶多泮八十九波囉波囉陀泮九十阿素",
    "T39n1799_007:0918c18": "囉毘陀囉波迦泮九十一薩婆提鞞弊泮九十二薩婆",
    "T39n1799_007:0918c19": "那伽弊泮九十三薩婆藥叉弊泮九十四薩婆乾闥婆",
    "T39n1799_007:0918c20": "弊泮九十五薩婆補丹那弊泮九十六迦吒補丹那弊",
    "T39n1799_007:0918c21": "泮九十七薩婆突狼枳帝弊泮九十八薩婆突澁比𠼐",
    "T39n1799_007:0918c22": "訖瑟帝弊泮九十九薩婆什婆唎弊泮三百薩婆阿",
    "T39n1799_007:0918c23": "播悉摩𠼝弊泮三百一薩婆舍囉婆拏弊泮二薩",
    "T39n1799_007:0918c24": "婆地帝鷄弊泮三薩婆怛摩陀繼弊泮四薩婆",
    "T39n1799_007:0918c25": "毘陀耶囉誓遮𠼝弊泮五闍夜羯囉摩度羯囉",
    "T39n1799_007:0918c26": "六薩婆羅他娑陀鷄弊泮七毘地夜遮唎弊泮",
    "T39n1799_007:0918c27": "八者都囉縛耆爾弊泮九跋闍囉俱摩唎十毘",
    "T39n1799_007:0919a01": "陀夜囉誓弊泮十一摩訶波囉丁羊叉耆唎弊泮",
    "T39n1799_007:0919a02": "十二跋闍囉商羯囉夜十三波囉丈耆囉闍耶泮十四",
    "T39n1799_007:0919a03": "摩訶迦囉夜十五摩訶末怛唎迦拏十六南無娑羯",
    "T39n1799_007:0919a04": "唎多夜泮十七毖瑟拏婢曳泮十八勃囉訶牟尼曳",
    "T39n1799_007:0919a05": "泮十九阿耆尼曳泮二十摩訶羯唎曳泮二十一羯囉",
    "T39n1799_007:0919a06": "檀遲曳泮二十二蔑怛唎曳泮二十三嘮怛唎曳泮",
    "T39n1799_007:0919a07": "二十四遮文茶曳泮二十五羯邏囉怛唎曳泮二十六",
    "T39n1799_007:0919a08": "迦般唎曳泮二十七阿地目質多迦尸摩舍那二十八",
    "T39n1799_007:0919a09": "婆私爾曳泮二十九演吉質三十薩埵婆寫三十一麼麼",
    "T39n1799_007:0919a10": "印兔那麼麼寫三百三十二句，至此稱名受持突瑟吒質多三十三",
    "T39n1799_007:0919a11": "阿末怛唎質多三十四烏闍訶囉三十五伽婆訶囉三十",
    "T39n1799_007:0919a12": "六嚧地囉訶囉三十七婆娑訶囉三十八摩闍訶囉三十",
    "T39n1799_007:0919a13": "九闍多訶囉四十視毖多訶囉四十一跋略夜訶囉",
    "T39n1799_007:0919a14": "四十二乾陀訶囉四十三布史波訶囉四十四頗囉訶囉",
    "T39n1799_007:0919a15": "四十五婆寫訶囉四十六般波質多四十七突瑟吒質多",
    "T39n1799_007:0919a16": "四十八嘮陀囉質多四十九藥叉揭囉訶五十囉剎娑揭",
    "T39n1799_007:0919a17": "囉訶五十一閉㘑多揭囉訶五十二毘舍遮揭囉訶五十",
    "T39n1799_007:0919a18": "三部多揭囉訶五十四鳩槃茶揭囉訶五十五悉乾",
    "T39n1799_007:0919a19": "陀揭囉訶五十六烏怛摩陀揭囉訶五十七車夜揭囉",
    "T39n1799_007:0919a20": "訶五十八阿播薩摩囉揭囉訶五十九宅袪革茶耆",
    "T39n1799_007:0919a21": "尼揭囉訶六十唎佛帝揭囉訶六十一闍彌迦揭囉",
    "T39n1799_007:0919a22": "訶六十二舍俱尼揭囉訶六十三姥陀囉難地迦揭囉",
    "T39n1799_007:0919a23": "訶六十四阿藍婆揭囉訶六十五乾度波尼揭囉訶六十",
    "T39n1799_007:0919a24": "六什伐囉堙迦醯迦六十七墜帝藥迦六十八怛隷帝",
    "T39n1799_007:0919a25": "藥迦六十九者突託迦七十昵提什伐囉毖釤摩什",
    "T39n1799_007:0919a26": "代囉七十一薄底迦七十二鼻底迦七十三室隷瑟蜜迦",
    "T39n1799_007:0919a27": "七十四娑爾般帝迦七十五薩婆什伐囉七十六室嚧吉",
    "T39n1799_007:0919b01": "帝七十七末陀鞞達嚧制劍七十八阿綺嚧鉗七十九目",
    "T39n1799_007:0919b02": "佉嚧鉗八十羯唎突嚧鉗八十一揭囉訶揭藍八十二羯",
    "T39n1799_007:0919b03": "拏輸藍八十三憚多輸藍八十四迄唎夜輸藍八十五末",
    "T39n1799_007:0919b04": "麼輸藍八十六跋唎室婆輸藍八十七毖栗瑟吒輸藍",
    "T39n1799_007:0919b05": "八十八烏陀囉輸藍八十九羯知輸藍九十跋悉帝輸藍",
    "T39n1799_007:0919b06": "九十一鄔嚧輸藍九十二常伽輸藍九十三喝悉多輸藍",
    "T39n1799_007:0919b07": "九十四跋陀輸藍九十五娑房盎伽般囉丈伽輸藍九十",
    "T39n1799_007:0919b08": "六部多毖跢茶九十七茶耆尼什婆囉九十八陀",
    "T39n1799_007:0919b09": "突嚧迦建咄嚧吉知婆路多毘九十九薩般嚧訶",
    "T39n1799_007:0919b10": "凌伽四百輸沙怛囉娑那羯囉四百一毘沙喻迦二",
    "T39n1799_007:0919b11": "阿耆尼烏陀迦三末囉鞞囉建哆囉四阿迦囉",
    "T39n1799_007:0919b12": "蜜唎咄怛斂部迦五地栗剌吒六毖唎瑟質迦",
    "T39n1799_007:0919b13": "七薩婆那俱囉八肆引伽弊揭囉唎藥叉怛囉",
    "T39n1799_007:0919b14": "芻九末囉視吠帝釤婆鞞釤十悉怛多鉢怛",
    "T39n1799_007:0919b15": "囉十一摩訶跋闍嚧瑟尼釤十二摩訶般賴丈耆藍",
    "T39n1799_007:0919b16": "十三夜波突陀舍喻闍那十四辮怛隷拏十五毘陀耶",
    "T39n1799_007:0919b17": "槃曇迦嚧彌十六帝殊槃曇迦嚧彌十七般囉毘陀",
    "T39n1799_007:0919b18": "槃曇迦嚧彌十八哆姪他十九唵二十阿那隷二十一",
    "T39n1799_007:0919b19": "毘舍提二十二鞞囉跋闍羅陀唎二十三槃陀槃陀爾",
    "T39n1799_007:0919b20": "二十四跋闍囉謗尼泮二十五虎𤙖都嚧甕泮二十六莎",
    "T39n1799_007:0919b21": "婆訶四百二十七句」此呪四百二十七句。前諸句數，",
    "T39n1799_007:0919b22": "但是歸命諸佛菩薩眾賢聖等，及敘呪願加被",
    "T39n1799_007:0919b23": "離諸惡鬼、病等諸難。至四百十九云跢姪",
    "T39n1799_007:0919b24": "他，此云即說呪曰，從四百二十唵字去方是",
    "T39n1799_007:0919b25": "正呪。如前云六時行道誦呪，每一時誦一百",
    "T39n1799_007:0919b26": "八遍，即正誦此心呪耳。如或通誦，更為盡善。",
    "T39n1799_007:0919b27": "然此即是祕密首楞嚴也，自古不翻，略有五",
    "T39n1799_007:0919c01": "意：一是諸佛密語，祕密之法，唯佛與佛自相",
    "T39n1799_007:0919c02": "解了，非是餘聖所能通達；二是總持門，一一",
    "T39n1799_007:0919c03": "字句含多義故，如婆伽婆具六種義；三或是",
    "T39n1799_007:0919c04": "鬼神王名，呼之勅以守護修行人故；四是諸",
    "T39n1799_007:0919c05": "佛密印，如王印信所往無所不通，幽顯遵奉，",
    "T39n1799_007:0919c06": "佛佛相傳，不得移易故；五不思議力所加持",
    "T39n1799_007:0919c07": "故，但密誦即能滅大過，速登聖位，如王放洪",
    "T39n1799_007:0919c08": "恩大辟咸赦，有功者超資受職，此亦如是。故",
    "T39n1799_007:0919c09": "自古來不令解釋。其本或有異同，皆是前後",
    "T39n1799_007:0919c10": "三藏中邊語異，翻譯小差，但依一本誦持，無",
    "T39n1799_007:0919c11": "得持擇。二、敘呪功能，二：一、明諸佛受持，",
    "T39n1799_007:0919c12": "三：一、持者成德，三：一、成佛降魔說法相。「阿",
    "T39n1799_007:0919c13": "難，是佛頂光聚悉怛多般怛羅祕密伽陀微",
    "T39n1799_007:0919c14": "妙章句，出生十方一切諸佛。十方如來因此",
    "T39n1799_007:0919c15": "呪心得成無上正遍知覺。十方如來執此呪",
    "T39n1799_007:0919c16": "心降伏諸魔制諸外道。十方如來乘此呪心",
    "T39n1799_007:0919c17": "坐寶蓮華，應微塵國。十方如來含此呪心於",
    "T39n1799_007:0919c18": "微塵國轉大法輪。」悉怛多般怛囉，云白傘",
    "T39n1799_007:0919c19": "蓋，即指藏心。不與妄染相應，故云白。遍覆一",
    "T39n1799_007:0919c20": "切法，故云蓋。從此流演祕密神呪，故云呪心。",
    "T39n1799_007:0919c21": "又是一切呪中所總要故，無有一佛不因此",
    "T39n1799_007:0919c22": "呪而成正覺，制諸魔外，應諸國土，轉大法輪也。",
    "T39n1799_007:0919c23": "二、授記拔苦事師相。",
    "T39n1799_007:0919c24": "「十方如來持此呪心，能於十方摩頂授記；自",
    "T39n1799_007:0919c25": "果未成，亦於十方蒙佛授記。十方如來依此",
    "T39n1799_007:0919c26": "呪心，能於十方拔濟群苦，所謂地獄、餓鬼、畜",
    "T39n1799_007:0919c27": "生，盲聾瘖瘂，怨憎會苦、愛別離苦、求不得",
    "T39n1799_007:0919c28": "苦、五陰熾盛，大小諸橫同時解脫，賊難、兵難、",
    "T39n1799_007:0919c29": "王難、獄難、風火水難，飢渴、貧窮應念消散。十",
    "T39n1799_007:0920a01": "方如來隨此呪心，能於十方事善知識，四威",
    "T39n1799_007:0920a02": "儀中供養如意，恒沙如來會中推為大法王",
    "T39n1799_007:0920a03": "子。」授記則與樂，除難則拔苦。承事供養為",
    "T39n1799_007:0920a04": "法王子，即紹繼法王，令佛種不斷也，皆以呪",
    "T39n1799_007:0920a05": "心故得然矣。三、攝親示滅付法相。",
    "T39n1799_007:0920a06": "「十方如來行此呪心，能於十方攝受親因，令",
    "T39n1799_007:0920a07": "諸小乘聞祕密藏不生驚怖。十方如來誦此",
    "T39n1799_007:0920a08": "呪心，成無上覺，坐菩提樹，入大涅槃。十方如",
    "T39n1799_007:0920a09": "來傳此呪心，於滅度後付佛法事，究竟住持，",
    "T39n1799_007:0920a10": "嚴淨戒律悉得清淨。」四飯諸子及餘眷屬",
    "T39n1799_007:0920a11": "皆得出家，證小聞大不驚不怖。由攝受力成",
    "T39n1799_007:0920a12": "佛示滅，付囑未來，使吾道不墜地者，無非呪",
    "T39n1799_007:0920a13": "功矣。二指廣功能。",
    "T39n1799_007:0920a14": "「若我說是佛頂光聚般怛囉呪，從旦至暮音",
    "T39n1799_007:0920a15": "聲相聯，字句中間亦不重疊，經恒沙劫終不",
    "T39n1799_007:0920a16": "能盡。」祕密無窮，功能不盡。以日繼時，用劫",
    "T39n1799_007:0920a17": "壽說，不可得矣。三、不持過失。",
    "T39n1799_007:0920a18": "「亦說此呪名如來頂，汝等有學未盡輪迴，發",
    "T39n1799_007:0920a19": "心至誠取阿羅漢，不持此呪而坐道場，令其",
    "T39n1799_007:0920a20": "身心遠諸魔事，無有是處。」此呪總攝諸佛",
    "T39n1799_007:0920a21": "祕藏，具足萬行，是故學者不持此呪而得成",
    "T39n1799_007:0920a22": "道，不可得也。二、勸眾生受持，三：一、總勸受",
    "T39n1799_007:0920a23": "持。",
    "T39n1799_007:0920a24": "「阿難！若諸世界隨所國土所有眾生，隨國所",
    "T39n1799_007:0920a25": "生樺皮、貝葉、紙素、白㲲，書寫此呪貯於香囊。",
    "T39n1799_007:0920a26": "是人心昏未能誦憶，或帶身上，或書宅中。當",
    "T39n1799_007:0920a27": "知是人盡其生年一切諸毒所不能害。」既",
    "T39n1799_007:0920a28": "無誦性，但寫帶持，一生諸毒終不能害。二、",
    "T39n1799_007:0920a29": "別明功力，二：一、標。",
    "T39n1799_007:0920b01": "「阿難！我今為汝更說此呪救護世間得大無",
    "T39n1799_007:0920b02": "畏，成就眾生出世間智。」二、釋，十一：一、能除",
    "T39n1799_007:0920b03": "諸難。",
    "T39n1799_007:0920b04": "「若我滅後，末世眾生有能自誦，若教他誦，當",
    "T39n1799_007:0920b05": "知如是誦持眾生火不能燒，水不能溺，大毒",
    "T39n1799_007:0920b06": "小毒所不能害，如是乃至龍、天、鬼神、精祇、魔",
    "T39n1799_007:0920b07": "魅所有惡呪皆不能著，心得正受；一切呪詛、",
    "T39n1799_007:0920b08": "厭蠱、毒藥、金毒、銀毒、草木蟲蛇萬物毒氣入",
    "T39n1799_007:0920b09": "此人口成甘露味；一切惡星并諸鬼神磣心",
    "T39n1799_007:0920b10": "毒人，於如是人不能起惡；毘那夜迦諸惡鬼",
    "T39n1799_007:0920b11": "王并其眷屬皆領深恩常加守護。」諸毒惡",
    "T39n1799_007:0920b12": "鬼、世間難事不能侵陵，令得正受者，以威被",
    "T39n1799_007:0920b13": "神靈，慈心攝護，令其獲益，故領深恩，常加守",
    "T39n1799_007:0920b14": "護。二、能生諸智。",
    "T39n1799_007:0920b15": "「阿難當知，是呪常有八萬四千那由他恒河",
    "T39n1799_007:0920b16": "沙俱胝金剛藏王菩薩種族，一一皆有諸金",
    "T39n1799_007:0920b17": "剛眾而為眷屬，晝夜隨侍。設有眾生於散亂",
    "T39n1799_007:0920b18": "心，非三摩地心憶口持，是金剛王常隨從彼",
    "T39n1799_007:0920b19": "諸善男子，何況決定菩提心者。此諸金剛菩",
    "T39n1799_007:0920b20": "薩藏王精心陰速，發彼神識。是人應時心能",
    "T39n1799_007:0920b21": "記憶八萬四千恒河沙劫，周遍了知，得無疑",
    "T39n1799_007:0920b22": "惑。」散心持誦尚蒙擁護，況決定心求菩提",
    "T39n1799_007:0920b23": "者而不加護哉！既以菩薩精心冥熏神識，速",
    "T39n1799_007:0920b24": "得開發，自然記憶河沙劫事，無不了知。陰，冥",
    "T39n1799_007:0920b25": "也，又速召也。冥然感召，令開發也。三、不墮",
    "T39n1799_007:0920b26": "惡處。",
    "T39n1799_007:0920b27": "「從第一劫乃至後身，生生不生藥叉、羅剎及",
    "T39n1799_007:0920b28": "富單那、迦吒、富單那、鳩槃茶、毘舍遮等，并諸",
    "T39n1799_007:0920b29": "餓鬼，有形無形、有想無想如是惡處。是善男",
    "T39n1799_007:0920c01": "子若讀、若誦、若書、若寫、若帶、若藏，諸色供養，",
    "T39n1799_007:0920c02": "劫劫不生貧窮下賤不可樂處。」第一劫者，發",
    "T39n1799_007:0920c03": "心修行之初時也。洎乎菩薩最後身時，故名",
    "T39n1799_007:0920c04": "後身。於其中間不落雜類，或生人中亦非貧",
    "T39n1799_007:0920c05": "賤，以持尊勝法故身尊勝也。四、諸功德聚。",
    "T39n1799_007:0920c06": "「此諸眾生縱其自身不作福業，十方如來所",
    "T39n1799_007:0920c07": "有功德悉與此人，由是得於恒河沙阿僧祇",
    "T39n1799_007:0920c08": "不可說不可說劫常與諸佛同生一處，無量",
    "T39n1799_007:0920c09": "功德如惡叉聚，同處熏修，永無分散。」雖不",
    "T39n1799_007:0920c10": "作福，受持力故佛與之福。既與同生，仍稟教",
    "T39n1799_007:0920c11": "行，則何福而不集乎。五、眾行成就。",
    "T39n1799_007:0920c12": "「是故能令破戒之人戒根清淨，未得戒者令",
    "T39n1799_007:0920c13": "其得戒，未精進者令得精進，無智慧者令得",
    "T39n1799_007:0920c14": "智慧，不清淨者速得清淨，不持齋戒自成齋",
    "T39n1799_007:0920c15": "戒。」菩薩行門隨行則具。今不行而備，蓋神",
    "T39n1799_007:0920c16": "呪之力具足萬行，斯言不誣矣。六、輕重罪",
    "T39n1799_007:0920c17": "滅。",
    "T39n1799_007:0920c18": "「阿難！是善男子持此呪時，設犯禁戒於未受",
    "T39n1799_007:0920c19": "時，持呪之後，眾破戒罪無問輕重一時銷滅，",
    "T39n1799_007:0920c20": "縱經飲酒、食噉五辛種種不淨，一切諸佛菩",
    "T39n1799_007:0920c21": "薩、金剛、天仙、鬼神不將為過。設著不淨破弊",
    "T39n1799_007:0920c22": "衣服，一行一住悉同清淨。縱不作壇、不入道",
    "T39n1799_007:0920c23": "場，亦不行道，誦持此呪還同入壇、行道功德，",
    "T39n1799_007:0920c24": "無有異也。若造五逆無間重罪，及諸比丘、比",
    "T39n1799_007:0920c25": "丘尼四棄、八棄，誦此呪已，如是重業猶如猛",
    "T39n1799_007:0920c26": "風吹散沙聚，悉皆滅除，更無毫髮。」未受時",
    "T39n1799_007:0920c27": "者，未受呪時也。餘如文。七、宿業銷除。",
    "T39n1799_007:0920c28": "「阿難！若有眾生從無量無數劫來所有一切",
    "T39n1799_007:0920c29": "輕重罪障，從前世來未及懺悔，若能讀誦、書",
    "T39n1799_007:0921a01": "寫此呪身上蔕持，若安住處、莊宅園館，如",
    "T39n1799_007:0921a02": "是積業猶湯消雪，不久皆得悟無生忍。」生",
    "T39n1799_007:0921a03": "死既多，造業何算？未經懺悔，積至于今，皆",
    "T39n1799_007:0921a04": "為見道之重障矣。不思議力如湯之熾，虛妄",
    "T39n1799_007:0921a05": "業雪向則消殞也。八、所求隨願。",
    "T39n1799_007:0921a06": "「復次阿難，若有女人未生男女欲求孕者，若",
    "T39n1799_007:0921a07": "能至心憶念斯呪，或能身上帶此悉怛多般",
    "T39n1799_007:0921a08": "怛羅者，便生福德、智慧男女。求長命者即得",
    "T39n1799_007:0921a09": "長命，欲求果報速圓滿者速得圓滿，身命色",
    "T39n1799_007:0921a10": "力亦復如是。命終之後隨願往生十方國土，",
    "T39n1799_007:0921a11": "必定不生邊地下賤，何況雜形？」命終尚能",
    "T39n1799_007:0921a12": "隨願往生諸佛淨土，況世間所求而不獲耶！",
    "T39n1799_007:0921a13": "九、安其家國。",
    "T39n1799_007:0921a14": "「阿難！若諸國土州縣聚落飢荒疫癘，或復刀",
    "T39n1799_007:0921a15": "兵、賊難鬪諍，兼餘一切厄難之地，寫此神呪",
    "T39n1799_007:0921a16": "安城四門并諸支提或脫闍上，令其國土所",
    "T39n1799_007:0921a17": "有眾生奉迎斯呪，禮拜恭敬，一心供養，令其",
    "T39n1799_007:0921a18": "人民各各身佩，或各各安所居宅地，一切災",
    "T39n1799_007:0921a19": "厄悉皆消滅。」支提，云可供養處。脫闍，云幢。",
    "T39n1799_007:0921a20": "尚能却業，豈不能除世間小難，故悉滅也。",
    "T39n1799_007:0921a21": "十、年豐障消。",
    "T39n1799_007:0921a22": "「阿難！在在處處國土眾生隨有此呪，天龍歡",
    "T39n1799_007:0921a23": "喜，風雨順時，五穀豐殷，兆庶安樂。亦復能鎮",
    "T39n1799_007:0921a24": "一切惡星隨方變怪，災障不起，人無橫夭，",
    "T39n1799_007:0921a25": "𣐬械枷鎖不著其身，晝夜安眠常無惡夢。」",
    "T39n1799_007:0921a26": "五穀謂麻黍稷麥豆。十億曰兆。聖法在處尚",
    "T39n1799_007:0921a27": "無惡夢，況餘災橫耶。十一、惡星不入。",
    "T39n1799_007:0921a28": "「阿難！是娑婆界有八萬四千災變惡星，二十",
    "T39n1799_007:0921b01": "八大惡星而為上首。復有八大惡星以為其",
    "T39n1799_007:0921b02": "主，作種種形。出現世時，能生眾生種種災異。",
    "T39n1799_007:0921b03": "有此呪地悉皆銷滅，十二由旬成結界地，諸",
    "T39n1799_007:0921b04": "惡災祥永不能入。」八大惡星者，謂金、木、水、",
    "T39n1799_007:0921b05": "火、土、羅、計、彗。雖有善宿，變即成災。有此呪處",
    "T39n1799_007:0921b06": "災不能作。二、結示益相，二：一、除障惱。",
    "T39n1799_007:0921b07": "「是故如來宣示此呪，於未來世保護初學諸",
    "T39n1799_007:0921b08": "修行者，入三摩提身心泰然，得大安隱，更無",
    "T39n1799_007:0921b09": "一切諸魔鬼神及無始來冤橫宿殃、舊業陳債",
    "T39n1799_007:0921b10": "來相惱害。」世有修行心切而多障惱，蓋宿",
    "T39n1799_007:0921b11": "業耳。凡作世善尚多違緣，況出世心求成覺",
    "T39n1799_007:0921b12": "道，激動而發，其可敵乎？非不思議祕密之功",
    "T39n1799_007:0921b13": "莫能遣也。二、獲心通。",
    "T39n1799_007:0921b14": "「汝及眾中諸有學人，及未來世諸修行者，依",
    "T39n1799_007:0921b15": "我壇場，如法持戒，所受戒主逢清淨僧，於此",
    "T39n1799_007:0921b16": "呪心不生疑悔，是善男子於此父母所生之",
    "T39n1799_007:0921b17": "身不得心通，十方如來便為妄語。」心通者，",
    "T39n1799_007:0921b18": "通達位也，如前一百日內有利根者獲須陀",
    "T39n1799_007:0921b19": "洹，即是生身得忍也。勝緣若具，依法而行不",
    "T39n1799_007:0921b20": "得忍者，佛成虛妄，云何如來真實語者？三、",
    "T39n1799_007:0921b21": "護持，六：一、金剛眾。",
    "T39n1799_007:0921b22": "說是語已，會中無量百千金剛，一時佛前合",
    "T39n1799_007:0921b23": "掌頂禮而白佛言：「如佛所說，我當誠心保護",
    "T39n1799_007:0921b24": "如是修菩提者。」執金剛神，由護法故，亦護",
    "T39n1799_007:0921b25": "人也。二、天王眾。",
    "T39n1799_007:0921b26": "爾時，梵王并天帝釋、四天大王，亦於佛前同",
    "T39n1799_007:0921b27": "時頂禮而白佛言：「審有如是修學善人，我當",
    "T39n1799_007:0921b28": "盡心至誠保護，令其一生所作如願。」三、八部",
    "T39n1799_007:0921b29": "眾。",
    "T39n1799_007:0921c01": "復有無量藥叉大將、諸羅剎王、富單那王、鳩槃",
    "T39n1799_007:0921c02": "茶王、毘舍遮王、頻那夜迦諸大鬼王及諸鬼",
    "T39n1799_007:0921c03": "帥，亦於佛前合掌頂禮而白佛言：「我亦誓",
    "T39n1799_007:0921c04": "願護持是人，令菩提心速得圓滿。」帥，將帥，",
    "T39n1799_007:0921c05": "首領也。四、天神眾。",
    "T39n1799_007:0921c06": "復有無量日月天子、風師、雨師、雲師、雷師并電",
    "T39n1799_007:0921c07": "伯等，年歲巡官、諸星眷屬，亦於會中頂禮佛",
    "T39n1799_007:0921c08": "足而白佛言：「我亦保護是修行人，安立道場，",
    "T39n1799_007:0921c09": "得無所畏。」陰陽之精為日月。風、雨、雲、雷各",
    "T39n1799_007:0921c10": "有主者。逐年巡察世間善惡者，名巡官也。",
    "T39n1799_007:0921c11": "五、靈祇眾。",
    "T39n1799_007:0921c12": "復有無量山神、海神，一切土地、水陸空行萬物",
    "T39n1799_007:0921c13": "精祇并風神王、無色界天，於如來前同時稽",
    "T39n1799_007:0921c14": "首而白佛言：「我亦保護是修行人，得成菩提，",
    "T39n1799_007:0921c15": "永無魔事。」山嶽、海瀆五土神等。天神地祇，",
    "T39n1799_007:0921c16": "虛空水陸各有主者，并物怪等。六、藏王眾，",
    "T39n1799_007:0921c17": "二：一、述化意。",
    "T39n1799_007:0921c18": "爾時，八萬四千那由他恒河沙俱胝金剛藏",
    "T39n1799_007:0921c19": "王菩薩在大會中即從座起，頂禮佛足而白",
    "T39n1799_007:0921c20": "佛言：「世尊！如我等輩所修功業久成菩提，不",
    "T39n1799_007:0921c21": "取涅槃，常隨此呪救護末世修三摩提正修",
    "T39n1799_007:0921c22": "行者。」以悲增故不取涅槃，護法故常隨持",
    "T39n1799_007:0921c23": "呪。二、敘護持。",
    "T39n1799_007:0921c24": "「世尊！如是修心求正定人，若在道場及餘經",
    "T39n1799_007:0921c25": "行，乃至散心遊戲聚落。我等徒眾常當隨從、",
    "T39n1799_007:0921c26": "侍衛此人，縱令魔王、大自在天求其方便，終",
    "T39n1799_007:0921c27": "不可得。諸小鬼神去此善人十由旬外，除彼",
    "T39n1799_007:0921c28": "發心樂修禪者。世尊！如是惡魔、若魔眷屬欲",
    "T39n1799_007:0921c29": "來侵擾是善人者，我以寶杵殞碎其首猶如",
    "T39n1799_007:0922a01": "微塵，恒令此人所作如願。」欲界第六名大",
    "T39n1799_007:0922a02": "自在，即魔所居處，常惱修行不令成就。若善",
    "T39n1799_007:0922a03": "心樂修，即不在制限，餘者皆制。此大神呪本",
    "T39n1799_007:0922a04": "是修三昧者最上勝緣，故持此呪能却諸惡，",
    "T39n1799_007:0922a05": "能集眾善。愚矇罔知斯旨，見持呪者，往往",
    "T39n1799_007:0922a06": "興謗謂非修行。未有一佛不由此呪而得成",
    "T39n1799_007:0922a07": "道、度眾生矣。如上所說，請細覽之，以革斯弊。",
    "T39n1799_007:0922a08": "大文第四、示地位階差者，既解通行備，內",
    "T39n1799_007:0922a09": "德畢充；復假密言，外助道力。內外相濟，豈徒",
    "T39n1799_007:0922a10": "然哉！必序階位耳。然位有因果，惑有麁細，智",
    "T39n1799_007:0922a11": "有明昧，斷有淺深，證有分滿，用有優劣，苟昧",
    "T39n1799_007:0922a12": "斯旨非真修行，墮增上慢。以我教中隨進德、",
    "T39n1799_007:0922a13": "修業勝劣不同，故歷五十七位漸入漸深，不",
    "T39n1799_007:0922a14": "同外道、天魔都無位次。若不預辯，涉進乖",
    "T39n1799_007:0922a15": "源，既昧斷證，錯認少得便以為足。如第四禪",
    "T39n1799_007:0922a16": "寡聞比丘，妄認生謗，墮阿鼻獄。事非輕小，故",
    "T39n1799_007:0922a17": "須明示，免招大過。文二：一、阿難請問，二：一、",
    "T39n1799_007:0922a18": "述益。",
    "T39n1799_007:0922a19": "阿難即從座起，頂禮佛足而白佛言：「我輩愚",
    "T39n1799_007:0922a20": "鈍，好為多聞，於諸漏心未求出離。蒙佛慈誨，",
    "T39n1799_007:0922a21": "得正熏修，身心快然獲大饒益。」正熏修者，",
    "T39n1799_007:0922a22": "由持清禁，復假密言，內魔不興、外障不起，以",
    "T39n1799_007:0922a23": "此修禪，更無邪僻，快然獲益其大矣哉！二、",
    "T39n1799_007:0922a24": "正請。",
    "T39n1799_007:0922a25": "「世尊！如是修證佛三摩提，未到涅槃，云何名",
    "T39n1799_007:0922a26": "為乾慧之地、四十四心？至何漸次得修行目？",
    "T39n1799_007:0922a27": "詣何方所名入地中？云何名為等覺菩薩？」作",
    "T39n1799_007:0922a28": "是語已，五體投地。大眾一心佇佛慈音，瞪瞢",
    "T39n1799_007:0922a29": "瞻仰。涅槃，最極果也，即位所至處。乾慧，最",
    "T39n1799_007:0922b01": "初因也，即位發基處。信、住、行、向及四加行名",
    "T39n1799_007:0922b02": "四十四心，即信解行地，名為修行。初地見道、",
    "T39n1799_007:0922b03": "乃至等覺名為證入，即分證果也。阿難雖知",
    "T39n1799_007:0922b04": "諸地之名，而未能辨名下之義修證行相，故",
    "T39n1799_007:0922b05": "此問也，即示其不解為未來耳。二、如來廣",
    "T39n1799_007:0922b06": "說，二：一、讚請許宣。",
    "T39n1799_007:0922b07": "爾時，世尊讚阿難言：「善哉！善哉！汝等乃能普",
    "T39n1799_007:0922b08": "為大眾及諸末世一切眾生修三摩提求大乘",
    "T39n1799_007:0922b09": "者，從於凡夫終大涅槃，懸示無上正修行路。",
    "T39n1799_007:0922b10": "汝今諦聽，當為汝說。」阿難、大眾合掌刳心，默",
    "T39n1799_007:0922b11": "然受教。刳，猶空也。空其身心諸雜念慮，諦",
    "T39n1799_007:0922b12": "受法義也。二、正為分別，二：一、除迷真起。妄",
    "T39n1799_007:0922b13": "為立位之因，然地位之興本由迷悟，妄迷真",
    "T39n1799_007:0922b14": "起，本性即虛，故有斷分。斷即成悟，悟有淺",
    "T39n1799_007:0922b15": "深，故成階降。階降既分，名位斯別，若不迷真",
    "T39n1799_007:0922b16": "焉有斯位？故須敘也。文三：一、總顯迷悟，二：",
    "T39n1799_007:0922b17": "一、顯一真。",
    "T39n1799_007:0922b18": "佛言：「阿難當知，妙性圓明，離諸名相，本來無",
    "T39n1799_007:0922b19": "有世界、眾生。」一真之體湛寂圓明，非真非",
    "T39n1799_007:0922b20": "妄，名相都絕，生界斯泯。既眾生、世界不立，佛",
    "T39n1799_007:0922b21": "及出世誰名？以眾生妄分別有佛、有世界。若",
    "T39n1799_007:0922b22": "了真法性，無佛無世界，斯則一真法界，本無",
    "T39n1799_007:0922b23": "地位也。二、敘二相。",
    "T39n1799_007:0922b24": "「因妄有生，因生有滅，生滅名妄，滅妄名真，是",
    "T39n1799_007:0922b25": "稱如來無上菩提及大涅槃二轉依號。」真體",
    "T39n1799_007:0922b26": "常住，本非生滅。不如實知真如法一，不覺心",
    "T39n1799_007:0922b27": "動而有於念，念即生相也。生即有滅，念念遷",
    "T39n1799_007:0922b28": "流，展轉漸麁，以至業果流轉三界，故名為妄。",
    "T39n1799_007:0922b29": "若知前念起惡，能止後念令其不起，漸斷麁",
    "T39n1799_007:0922c01": "惑，以至細惑無明永盡，悟極之處即名為",
    "T39n1799_007:0922c02": "真，菩提、涅槃於斯立矣。二轉依號者，由初",
    "T39n1799_007:0922c03": "迷真念動以至流轉，名為不覺。翻此不覺，了",
    "T39n1799_007:0922c04": "本無生，即名為覺。此菩提之號，因不覺立。由",
    "T39n1799_007:0922c05": "迷有生，生必有滅，翻此生滅顯不生滅，即涅",
    "T39n1799_007:0922c06": "槃之號。對生滅立，生滅既滅，更無所依，故名",
    "T39n1799_007:0922c07": "轉依。以真如為迷悟依，轉此迷依以為悟依，",
    "T39n1799_007:0922c08": "故名轉依。是知菩提涅槃因迷故有，如人因",
    "T39n1799_007:0922c09": "睡即有覺名。此亦如是，非本一真元有二果",
    "T39n1799_007:0922c10": "之異。通約諸位，有六種轉依，如餘處說。二、",
    "T39n1799_007:0922c11": "勸識妄因。",
    "T39n1799_007:0922c12": "「阿難！汝今欲修真三摩地，直詣如來大涅槃",
    "T39n1799_007:0922c13": "者，先當識此眾生、世界二顛倒因。顛倒不生，",
    "T39n1799_007:0922c14": "斯則如來真三摩地。」上明三種相續，今明",
    "T39n1799_007:0922c15": "二種顛倒。以眾生顛倒即攝業果故，如前文",
    "T39n1799_007:0922c16": "云「汝但不隨分別世間、業果、眾生三種相續，",
    "T39n1799_007:0922c17": "三緣斷故三因不生，則汝心中演若達多狂",
    "T39n1799_007:0922c18": "性自歇，歇即菩提。不從人得。」故云顛倒不生",
    "T39n1799_007:0922c19": "即真三昧。三、別辨顛倒，二：一、總敘倒因。",
    "T39n1799_007:0922c20": "「阿難，云何名為眾生顛倒？阿難，由性明心性",
    "T39n1799_007:0922c21": "明圓故，因明發性，性妄見生，從畢竟無成究",
    "T39n1799_007:0922c22": "竟有。」如來藏心本性真明，周遍法界，故云",
    "T39n1799_007:0922c23": "性明圓故。由此真明，從性發動，便成所相。所",
    "T39n1799_007:0922c24": "既妄立，生於妄能，能即妄見也。能所二相俱",
    "T39n1799_007:0922c25": "不離真，故云因明發性，性妄見生。元是一真，",
    "T39n1799_007:0922c26": "本來無相，忽然妄動，二相俄生。從無相真成",
    "T39n1799_007:0922c27": "有相妄，故云成究竟有。此異相也。",
    "T39n1799_007:0922c28": "「此有所有，非因所因，住所住相，了無根本。」",
    "T39n1799_007:0922c29": "同相也。此上異相為能有，生今同相為所有。",
    "T39n1799_007:0923a01": "異相本非有因而得生起，而為同相之因，斯",
    "T39n1799_007:0923a02": "即前文如是迷因，因迷自有。下文亦云「妄元",
    "T39n1799_007:0923a03": "無因，於妄想中立因緣性。」異既生同，同為能",
    "T39n1799_007:0923a04": "住，異為所住，故云住所住相。此住、所住元既",
    "T39n1799_007:0923a05": "無因，復何根本，斯則二相畢竟無住，故云了",
    "T39n1799_007:0923a06": "無根本。",
    "T39n1799_007:0923a07": "「本此無住，建立世界及諸眾生。」無同異相",
    "T39n1799_007:0923a08": "也。依前同異以為根本，而得生起無同異也。",
    "T39n1799_007:0923a09": "以前二相，正是無明梨耶識體，雖分同異，",
    "T39n1799_007:0923a10": "一念轉成微細生滅，全是無明，從此變起山",
    "T39n1799_007:0923a11": "河大地、根身種子。故《起信》云「以依不覺故心",
    "T39n1799_007:0923a12": "動，說名為業。以依動故能見，依能見故境界",
    "T39n1799_007:0923a13": "妄現。」《維摩》云「從無住本立一切法。」此即無明",
    "T39n1799_007:0923a14": "無因，故云無住。二、別明倒義，三：一、眾生顛",
    "T39n1799_007:0923a15": "倒，二：一、因迷有相。",
    "T39n1799_007:0923a16": "「迷本圓明，是生虛妄，妄性無體，非有所依。」",
    "T39n1799_007:0923a17": "重指業相也。昧圓明真實，成能所虛妄。能所",
    "T39n1799_007:0923a18": "妄動本無因依，妄想發生，無同異中熾然成",
    "T39n1799_007:0923a19": "異，故無體也。",
    "T39n1799_007:0923a20": "「將欲復真，欲真已非真真如性。」指轉相也。",
    "T39n1799_007:0923a21": "由前動故，覺動希靜，嫌妄欲真。希欲既生，轉",
    "T39n1799_007:0923a22": "增迷倒，不復元靜，但得影真，是虛妄心所變",
    "T39n1799_007:0923a23": "起故，故云已非真真如性。",
    "T39n1799_007:0923a24": "「非真求復，宛成非相，非生非住、非心非法。」",
    "T39n1799_007:0923a25": "指現相也。已成虛妄，故云非真。而求於復，便",
    "T39n1799_007:0923a26": "現虛相，此即所變真影轉成世間諸相也。其",
    "T39n1799_007:0923a27": "相體虛，故云非相。非，猶妄也。此即總舉，非生",
    "T39n1799_007:0923a28": "下別列。無而忽有故生，有而暫止故住，緣慮",
    "T39n1799_007:0923a29": "相續故心，染淨差別故法，體元不實故皆言",
    "T39n1799_007:0923b01": "非。於中非心，即是六麁中前二麁也。二、隨",
    "T39n1799_007:0923b02": "業受生。",
    "T39n1799_007:0923b03": "「展轉發生，生力發明，熏以成業，同業相感。因",
    "T39n1799_007:0923b04": "有感業，相滅相生，由是故有眾生顛倒。」此",
    "T39n1799_007:0923b05": "後四麁也。由前心起分別，展轉漸麁，執取計",
    "T39n1799_007:0923b06": "名造諸業行，故云熏以成業。憎愛二業各同",
    "T39n1799_007:0923b07": "界趣，業感為因，報應為果，遂有相生相滅之",
    "T39n1799_007:0923b08": "報。婬欲為因故相生，殺、盜為因故相滅，此",
    "T39n1799_007:0923b09": "即眾生、業果二相續也。二、世界顛倒，二：一、",
    "T39n1799_007:0923b10": "明世界因起。",
    "T39n1799_007:0923b11": "「阿難！云何名為世界顛倒？是有所有，分段妄",
    "T39n1799_007:0923b12": "生，因此界立；非因所因，無住所住，遷流不",
    "T39n1799_007:0923b13": "住，因此世成。三世、四方和合相涉，變化眾生",
    "T39n1799_007:0923b14": "成十二類。」迷畢竟無，成究竟有。有故立界，",
    "T39n1799_007:0923b15": "隔別不同，故云分段。非因而因，無住而住，因",
    "T39n1799_007:0923b16": "能生果，果住於因，因果相生，遷流不斷，世",
    "T39n1799_007:0923b17": "由此立。三世四方和合相涉，宛轉十二，變化",
    "T39n1799_007:0923b18": "有精亦十二也。二、明顛倒相生。",
    "T39n1799_007:0923b19": "「是故世界因動有聲，因聲有色，因色有香，因",
    "T39n1799_007:0923b20": "香有觸，因觸有味，因味知法，六亂妄想成業",
    "T39n1799_007:0923b21": "性故，十二區分由此輪轉。是故世間聲、香、味、",
    "T39n1799_007:0923b22": "觸窮十二變為一旋復。」內由動相，外感風",
    "T39n1799_007:0923b23": "輪，故有聲現。因空生搖，堅明立礙，故有色立。",
    "T39n1799_007:0923b24": "金風相摩，則有火光，火則有氣，氣則香也。寶",
    "T39n1799_007:0923b25": "明生潤，火光上蒸，由斯流水，水有冷煖，故成",
    "T39n1799_007:0923b26": "觸也。觸分澁滑，與舌相對，則有味生。五境合",
    "T39n1799_007:0923b27": "意，則名為法。此六塵境與內根妄想和合雜",
    "T39n1799_007:0923b28": "亂，由此造作一切諸業，故成業性。業必有報，",
    "T39n1799_007:0923b29": "十二品類由此區分，故成輪轉。是故下結成",
    "T39n1799_007:0923c01": "旋復，旋復亦輪轉也。聲香味觸略舉十二之",
    "T39n1799_007:0923c02": "四也。三、類生差別，三：一、總標列。",
    "T39n1799_007:0923c03": "「乘此輪轉顛倒相故，是有世界卵生、胎生、濕",
    "T39n1799_007:0923c04": "生、化生，有色、無色、有想、無想、若非有色、若非",
    "T39n1799_007:0923c05": "無色、若非有想、若非無想。」情想相因，形待",
    "T39n1799_007:0923c06": "不息，有情世界不出十二。動念初起，迷本圓",
    "T39n1799_007:0923c07": "常，影明遂現，故卵生居首。情愛後起，次有胎",
    "T39n1799_007:0923c08": "生。異愛不同，次分濕化。想心紛擾，取捨多端，",
    "T39n1799_007:0923c09": "成後諸類有色無色等。下自委辨。二、別釋，",
    "T39n1799_007:0923c10": "十二：一、動類。",
    "T39n1799_007:0923c11": "「阿難！由因世界虛妄輪迴動顛倒故，和合氣",
    "T39n1799_007:0923c12": "成八萬四千飛沈亂想，如是故有卵羯邏藍",
    "T39n1799_007:0923c13": "流轉國土，魚、鳥、龜、蛇其類充塞。」世界初興",
    "T39n1799_007:0923c14": "元由虛妄，虛妄故動，動即是風，風即氣也，故",
    "T39n1799_007:0923c15": "云和合氣成。迷圓常理，成虛妄想，想、氣和合",
    "T39n1799_007:0923c16": "成於卵生。故動念為初，卵生居首。因茲種類",
    "T39n1799_007:0923c17": "八萬四千，世間施設且舉此數，理則無量。羯",
    "T39n1799_007:0923c18": "邏藍者，此云凝滑，入胎初位，胎卵未分。魚、鳥、",
    "T39n1799_007:0923c19": "龜、蛇即飛沈類也。二、欲類。",
    "T39n1799_007:0923c20": "「由因世界雜染輪迴欲顛倒故，和合滋成八",
    "T39n1799_007:0923c21": "萬四千橫竪亂想，如是故有胎遏蒲曇流轉",
    "T39n1799_007:0923c22": "國土，人、畜、龍、仙其類充塞。」雜染即愛，愛名",
    "T39n1799_007:0923c23": "為欲，欲故生潤乃名為滋。橫竪者，人行正道",
    "T39n1799_007:0923c24": "竪首而行，違正因邪故生橫類。遏蒲曇，云疱",
    "T39n1799_007:0923c25": "胎卵分也。三、趣類。",
    "T39n1799_007:0923c26": "「由因世界執著輪迴趣顛倒故，和合煖成八",
    "T39n1799_007:0923c27": "萬四千翻覆亂想，如是故有濕相蔽尸流轉",
    "T39n1799_007:0923c28": "國土，含蠢蠕動其類充塞。」由執著故一心",
    "T39n1799_007:0923c29": "趣境，濕煖之處與想相應，即便受生，故云煖",
    "T39n1799_007:0924a01": "成。翻覆亂想者，因即違心背信，翻覆任情，遂",
    "T39n1799_007:0924a02": "感類生，飛走不定。蔽尸，云軟肉，以其初受濕",
    "T39n1799_007:0924a03": "生，形尚柔軟，既不入胎，故無前位。四、假類。",
    "T39n1799_007:0924a04": "「由因世界變易輪迴假顛倒故，和合觸成八",
    "T39n1799_007:0924a05": "萬四千新故亂想，如是故有化相羯南流轉",
    "T39n1799_007:0924a06": "國土，轉蛻、飛行其類充塞。」變易不常，假新",
    "T39n1799_007:0924a07": "換故，觸境之處與想相應，即便受生。新故亂",
    "T39n1799_007:0924a08": "想者，因即不循仁義，厭故取新，但徇己情，愛",
    "T39n1799_007:0924a09": "彼忘此，假託不實，變受異身。又化生初質風",
    "T39n1799_007:0924a10": "觸即堅，既無本形，因觸而立，此取轉受異身，",
    "T39n1799_007:0924a11": "名之為化，故云轉蛻也。羯南，云硬肉。五、障",
    "T39n1799_007:0924a12": "類。",
    "T39n1799_007:0924a13": "「由因世界留礙輪迴障顛倒故，和合著成八",
    "T39n1799_007:0924a14": "萬四千精耀亂想，如是故有色相羯南流轉",
    "T39n1799_007:0924a15": "國土，休咎精明其類充塞。」留礙為緣，障隔",
    "T39n1799_007:0924a16": "不決，苟逢明著，愛此受生，名色相羯南。星辰",
    "T39n1799_007:0924a17": "日月，吉者為休，凶者為咎，下至爝火蜯珠，",
    "T39n1799_007:0924a18": "俱此類耳。此等皆是有情變生，能與世間作",
    "T39n1799_007:0924a19": "休咎災祥之應耳。六、惑類。",
    "T39n1799_007:0924a20": "「由因世界銷散輪迴惑顛倒故，和合暗成八",
    "T39n1799_007:0924a21": "萬四千陰隱亂想，如是故有無色羯南流轉",
    "T39n1799_007:0924a22": "國土，空散、銷沈其類充塞。」銷散為緣，惑暗",
    "T39n1799_007:0924a23": "顛倒，厭壞色相，思無邊空。色盡心亡，厭空絕",
    "T39n1799_007:0924a24": "想，乃至有頂沈冥幽隱，即無色界外道之類",
    "T39n1799_007:0924a25": "耳。七、影類。",
    "T39n1799_007:0924a26": "「由因世界罔象輪迴影顛倒故，和合憶成八",
    "T39n1799_007:0924a27": "萬四千潛結亂想，如是故有想相羯南流轉",
    "T39n1799_007:0924a28": "國土，神、鬼、精靈其類充塞。」虛妄影象似有",
    "T39n1799_007:0924a29": "如無，信憶則靈，絕信則否。蹈跡附影之類，皆",
    "T39n1799_007:0924b01": "從憶想所生。因即外道凡夫祈神禱祠，存形",
    "T39n1799_007:0924b02": "立影，終身奉事。志慕神通，精靈嚮附。因果相",
    "T39n1799_007:0924b03": "酬，必生其類。八、癡類。",
    "T39n1799_007:0924b04": "「由因世界愚鈍輪迴癡顛倒故，和合頑成八",
    "T39n1799_007:0924b05": "萬四千枯槁亂想，如是故有無想羯南流轉",
    "T39n1799_007:0924b06": "國土，精神化為土木、金石，其類充塞。」墮在",
    "T39n1799_007:0924b07": "世間，愚癡為本。既非覺了，頑鈍相成。或乃習",
    "T39n1799_007:0924b08": "定灰凝，思專枯槁，心隨境變，化物成身。用無",
    "T39n1799_007:0924b09": "識為真修，將頑愚為至道。乃至如劫毘羅化",
    "T39n1799_007:0924b10": "為石，千年華表、土木精怪等，竝心祈報質，非",
    "T39n1799_007:0924b11": "畢竟無情，報盡入輪，如無想天墮。九、偽類。",
    "T39n1799_007:0924b12": "「由因世界相待輪迴偽顛倒故，和合染成八",
    "T39n1799_007:0924b13": "萬四千因依亂想，如是故有非有色相成色",
    "T39n1799_007:0924b14": "羯南流轉國土，諸水母等以蝦為目，其類充",
    "T39n1799_007:0924b15": "塞。」因依假待，虛偽不真。託穢成身，藉物為",
    "T39n1799_007:0924b16": "導。因即和合巧偽，改故為新，或附託因依，",
    "T39n1799_007:0924b17": "遞倚形勢，資身養命，業果相循，如水母等以",
    "T39n1799_007:0924b18": "水沫成身、以蝦為目。有情身內八萬戶虫竝",
    "T39n1799_007:0924b19": "是此類。攬物成體，假食於他，不從自類受身，",
    "T39n1799_007:0924b20": "故名非有色相。十、性類。",
    "T39n1799_007:0924b21": "「由因世界相引輪迴性顛倒故，和合呪成八",
    "T39n1799_007:0924b22": "萬四千呼召亂想，由是故有非無色相無色",
    "T39n1799_007:0924b23": "羯南流轉國士，呪詛、厭生其類充塞。」互相",
    "T39n1799_007:0924b24": "引調，誘以成性。呪詛更加，召以為類。雖從聲",
    "T39n1799_007:0924b25": "感，假自性質。如蝦蟇等，以聲附卵，然後長養，",
    "T39n1799_007:0924b26": "非聲則壞。因即或由好著聲境，或是違誓，厭",
    "T39n1799_007:0924b27": "禱求生，心口為殃，報招其咎耳。十一、罔類。",
    "T39n1799_007:0924b28": "「由因世界合妄輪迴罔顛倒故，和合異成八",
    "T39n1799_007:0924b29": "萬四十迴互亂想，如是故有非有想相成想",
    "T39n1799_007:0924c01": "羯南流轉國土，彼蒲盧等異質相成，其類充",
    "T39n1799_007:0924c02": "塞。」交合虛妄，誣罔相成，取異為同，迴他作",
    "T39n1799_007:0924c03": "己，元非想相，後假相成，即蒲盧等是此類也。",
    "T39n1799_007:0924c04": "蒲盧，蜾蠃也，取青虫為子，非己所生。推因或",
    "T39n1799_007:0924c05": "是違親認義，棄本從他，謬繼別宗，妄襲餘族，",
    "T39n1799_007:0924c06": "因果之應，感此類生。十二、殺類。",
    "T39n1799_007:0924c07": "「由因世界怨害輪迴殺顛倒故，和合怪成八",
    "T39n1799_007:0924c08": "萬四千食父母想，如是故有非無想相無想",
    "T39n1799_007:0924c09": "羯南流轉國土，如土梟等附塊為兒，及破鏡",
    "T39n1799_007:0924c10": "鳥以毒樹果抱為其子，子成父母皆遭其食，",
    "T39n1799_007:0924c11": "其類充塞。」冤對相讎，連環不止。託至親之",
    "T39n1799_007:0924c12": "父子，發至怨之殺害，豈不怪哉。初生託質互",
    "T39n1799_007:0924c13": "有想愛，故云非無想相。後時成大父母遭食，",
    "T39n1799_007:0924c14": "故云無想。土梟破鏡、附塊抱果，子子孫孫相",
    "T39n1799_007:0924c15": "成相襲，業使之然，非自然耳。問：既是怨對，無",
    "T39n1799_007:0924c16": "感生義，何得用附而生，怨中有愛？答：託質須",
    "T39n1799_007:0924c17": "資愛想，殺害由乎先業。愛想無常，由業所",
    "T39n1799_007:0924c18": "起。始雖起愛，後變成憎，故遭其食。三、結",
    "T39n1799_007:0924c19": "名類。",
    "T39n1799_007:0924c20": "「是名眾生十二種類。」如文。",
    "T39n1799_007:0924c21": "首楞嚴義疏注經卷第七"
}