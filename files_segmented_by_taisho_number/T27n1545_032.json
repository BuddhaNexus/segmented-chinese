{
    "T27n1545_032:0163a19": "阿毘達磨大毘婆沙論卷第三十",
    "T27n1545_032:0163a20": "二",
    "T27n1545_032:0163a22": "五百大阿羅漢等造",
    "T27n1545_032:0163a23": "三藏法師玄奘奉　詔譯",
    "T27n1545_032:0163a24": "雜蘊第一中愛敬納息第四之四",
    "T27n1545_032:0163a25": "如是擇滅亦名涅槃。亦名不同類。亦名非",
    "T27n1545_032:0163a26": "聚。亦名非顯。亦名最勝。亦名通達。亦名阿",
    "T27n1545_032:0163a27": "羅漢。亦名不親近。亦名不修習。亦名可愛",
    "T27n1545_032:0163a28": "樂。亦名近。亦名妙。亦名出離。問何故擇滅",
    "T27n1545_032:0163a29": "亦名涅槃。答槃名為趣涅名為出。永出諸",
    "T27n1545_032:0163b01": "趣故名涅槃。復次槃名為臭涅名為無。永",
    "T27n1545_032:0163b02": "無臭穢諸煩惱業故名涅槃。復次槃名稠",
    "T27n1545_032:0163b03": "林涅名永離。永離一切三火三相諸蘊稠林",
    "T27n1545_032:0163b04": "故名涅槃。復次槃名為織涅名為不。此中",
    "T27n1545_032:0163b05": "永無煩惱業縷。不織生死異熟果絹故名",
    "T27n1545_032:0163b06": "涅槃。餘如前說。問何故擇滅亦名不同類。",
    "T27n1545_032:0163b07": "答無同類因故。亦非同類因故。餘如前說。",
    "T27n1545_032:0163b08": "問何故擇滅亦名非聚。答離諸聚故。謂說",
    "T27n1545_032:0163b09": "有為無住相者。彼說有為法必四類共聚。",
    "T27n1545_032:0163b10": "謂自體及三相。若說有為有住相者。彼說",
    "T27n1545_032:0163b11": "有為法必五類共聚。謂自體及四相。復次諸",
    "T27n1545_032:0163b12": "界諸趣諸生諸蘊諸世諸苦皆名為聚。擇滅",
    "T27n1545_032:0163b13": "異彼故名非聚。問何故擇滅亦名非顯。答",
    "T27n1545_032:0163b14": "顯謂稱讚涅槃功德智者極成。不待稱讚故",
    "T27n1545_032:0163b15": "名非顯。復次涅槃功德無邊際故不可稱讚。",
    "T27n1545_032:0163b16": "如說。此八技術無邊不可稱讚故名非顯。",
    "T27n1545_032:0163b17": "復次顯名毀呰涅槃功德究竟圓滿。如",
    "T27n1545_032:0163b18": "末尼珠周圓光淨不可毀呰故名非顯。復",
    "T27n1545_032:0163b19": "次涅槃功德究竟安住。如末尼珠體無增",
    "T27n1545_032:0163b20": "減。隨所置處即便安住不可毀呰故名非",
    "T27n1545_032:0163b21": "顯。復次顯謂顯說涅槃是聖現量所證不可",
    "T27n1545_032:0163b22": "顯說故名非顯。復次諸有為法有因有果。",
    "T27n1545_032:0163b23": "可得以因顯說其果。亦得以果顯說其",
    "T27n1545_032:0163b24": "因。涅槃無為無因無果不可顯說故名非",
    "T27n1545_032:0163b25": "顯復次顯謂顯示。涅槃寂靜無婆羅門剎帝",
    "T27n1545_032:0163b26": "利等種姓差別可以顯示。亦無青黃赤白等",
    "T27n1545_032:0163b27": "相可以顯示。故名非顯。復次顯謂顯現。諸",
    "T27n1545_032:0163b28": "有為法或體是色其相顯現或雖非色而依",
    "T27n1545_032:0163b29": "色轉亦可顯現。涅槃不然故名非顯。問何",
    "T27n1545_032:0163c01": "故擇滅亦名最勝。答以上妙故。如世上妙",
    "T27n1545_032:0163c02": "衣服飲食莊嚴具等名為最勝。涅槃亦爾。尊",
    "T27n1545_032:0163c03": "者妙音作如是說。擇滅涅槃於諸法中是",
    "T27n1545_032:0163c04": "最勝法。於諸義中是最勝義。於諸事中是",
    "T27n1545_032:0163c05": "最勝事。於諸理中是最勝理。於諸果中是",
    "T27n1545_032:0163c06": "最勝果。故名最勝。問何故擇滅亦名通達。",
    "T27n1545_032:0163c07": "答通達謂慧涅槃是慧果故亦名通達。如九",
    "T27n1545_032:0163c08": "遍知是智果故亦名遍知。亦如六處是業果",
    "T27n1545_032:0163c09": "故說名故業。復次擇滅涅槃是通達果故名",
    "T27n1545_032:0163c10": "通達。如天眼耳是通果故亦名為通。問何",
    "T27n1545_032:0163c11": "故擇滅亦名阿羅漢。答應受供養故。謂阿",
    "T27n1545_032:0163c12": "羅漢總目應義無有世間上妙供具擇滅涅",
    "T27n1545_032:0163c13": "槃不應受者。復次羅漢名應。阿之言不。擇滅",
    "T27n1545_032:0163c14": "涅槃於諸界趣不應流轉故名不應。復次",
    "T27n1545_032:0163c15": "羅漢名賊。亦名為怨。阿之言無。涅槃中無",
    "T27n1545_032:0163c16": "煩惱怨賊。是故擇滅名阿羅漢。問何故擇滅",
    "T27n1545_032:0163c17": "亦名不親近。答離親近本故。謂有親近有",
    "T27n1545_032:0163c18": "為法者以貪其果。如貪蔭涼花葉果等親",
    "T27n1545_032:0163c19": "近於樹。涅槃無果可令彼貪名不親近。問",
    "T27n1545_032:0163c20": "何故說涅槃智者應親近。答智者。謂佛及佛",
    "T27n1545_032:0163c21": "弟子。彼應解了及起得證故名親近。非貪",
    "T27n1545_032:0163c22": "其果故亦名不親近。問何故擇滅亦名不修",
    "T27n1545_032:0163c23": "習。答不在相續故。若在相續數數現前漸",
    "T27n1545_032:0163c24": "漸增進。名可修習。涅槃不爾故亦名不修",
    "T27n1545_032:0163c25": "習。問若爾頌說當云何通。",
    "T27n1545_032:0163c26": "　喬答摩樹下　　靜慮不放逸",
    "T27n1545_032:0163c27": "　不久履道迹　　涅槃在心中",
    "T27n1545_032:0163c28": "答以涅槃得依心起故名在心中。非謂",
    "T27n1545_032:0163c29": "涅槃有修習義。問何故擇滅亦名可愛樂。答",
    "T27n1545_032:0164a01": "聖所愛樂故。謂諸聖者怖畏眾苦。涅槃離",
    "T27n1545_032:0164a02": "苦聖者愛樂。復次聖厭生死。彼無生死故",
    "T27n1545_032:0164a03": "聖愛樂。謂涅槃中永離一切流轉事故。復次",
    "T27n1545_032:0164a04": "聖厭破戒。彼無破戒故聖愛樂。謂涅槃中永",
    "T27n1545_032:0164a05": "離一切破戒事故。由涅槃故佛說無漏戒。",
    "T27n1545_032:0164a06": "名聖所愛戒。此戒能證得離破戒滅故。由",
    "T27n1545_032:0164a07": "此亦名時愛解脫待時愛樂得涅槃故問",
    "T27n1545_032:0164a08": "何故擇滅亦名為近答得聖道者現證得故",
    "T27n1545_032:0164a09": "如契經說。精進成就十五法者。名履學",
    "T27n1545_032:0164a10": "迹及近涅槃。復次不選相續而證得故。擇滅",
    "T27n1545_032:0164a11": "名近。謂剎帝利婆羅門等能修道者皆證涅",
    "T27n1545_032:0164a12": "槃。復次不選處所而證得故擇滅名近。謂",
    "T27n1545_032:0164a13": "在城邑或阿練若修習聖道皆得涅槃。復",
    "T27n1545_032:0164a14": "次由勝解故擇滅名近。謂諸聖者滅忍滅智",
    "T27n1545_032:0164a15": "現在前時。由勝解力如對目前明了觀故。",
    "T27n1545_032:0164a16": "復次如近事故擇滅名近。謂隨在處皆可證",
    "T27n1545_032:0164a17": "得。如品類足說。云何遠法。謂過去未來法。",
    "T27n1545_032:0164a18": "云何近法。謂現在法及諸無為。復次依近得",
    "T27n1545_032:0164a19": "故擇滅名近。謂現在世說名為近。依現在",
    "T27n1545_032:0164a20": "世起離繫得證得擇滅故名為近。復次捨",
    "T27n1545_032:0164a21": "近入故擇滅名近。謂現在世說名近法。捨",
    "T27n1545_032:0164a22": "此近法而入涅槃。是故涅槃亦名為近。脇",
    "T27n1545_032:0164a23": "尊者曰。勤修道者直趣涅槃。故名為近。復",
    "T27n1545_032:0164a24": "次聖道所依各有差別。涅槃無定故名為近。",
    "T27n1545_032:0164a25": "能修道者皆證得故。問聖道亦妙。如品類足",
    "T27n1545_032:0164a26": "說。云何妙法。謂學無學法及擇滅無為。何故",
    "T27n1545_032:0164a27": "涅槃獨名為妙。答以涅槃是妙中妙故復次",
    "T27n1545_032:0164a28": "聖道雖妙而雜無常。涅槃不爾故獨名妙。復",
    "T27n1545_032:0164a29": "次聖道雖妙有能對治。厭患善法謂空空",
    "T27n1545_032:0164b01": "等。涅槃不爾故獨名妙。問聖道亦是出離之",
    "T27n1545_032:0164b02": "法。如品類足說。",
    "T27n1545_032:0164b03": "云何出離法。謂欲界善戒。及色無色界離生",
    "T27n1545_032:0164b04": "善定。并學無學擇滅無為。何故涅槃獨名",
    "T27n1545_032:0164b05": "出離。答涅槃是出離非有出離故。聖道",
    "T27n1545_032:0164b06": "是出離亦是有出離。般涅槃時出離彼故。",
    "T27n1545_032:0164b07": "復次涅槃是真出離法故。謂有漏法有二種",
    "T27n1545_032:0164b08": "捨。一斷捨。二棄捨。無漏有為雖無斷捨",
    "T27n1545_032:0164b09": "而有棄捨。唯有擇滅二捨俱無。名真出",
    "T27n1545_032:0164b10": "離。復次涅槃是究竟出離功德故。如契經",
    "T27n1545_032:0164b11": "說。以色出離欲以無色出離色。以聖道",
    "T27n1545_032:0164b12": "出離無色。以涅槃出離一切有為法。",
    "T27n1545_032:0164b13": "問已知非擇滅體非離繫。應說何故名非擇",
    "T27n1545_032:0164b14": "滅耶。答不由擇慧得此滅故名非擇滅。",
    "T27n1545_032:0164b15": "非擇果故。復次此滅不由一向劬勞一向加",
    "T27n1545_032:0164b16": "行一向功用簡擇諸法得故。名非擇滅。復",
    "T27n1545_032:0164b17": "次。此滅不要由數數決擇苦等得故。名非",
    "T27n1545_032:0164b18": "擇滅。問若爾此滅由何而得。答由緣闕故。",
    "T27n1545_032:0164b19": "如對一方。餘方所有色聲香味觸等境滅。",
    "T27n1545_032:0164b20": "於彼能緣心心所法。由緣闕故畢竟不生。",
    "T27n1545_032:0164b21": "由此不生得非擇滅。問於何世諸法得非",
    "T27n1545_032:0164b22": "擇滅耶。有作是說。於三世諸法皆得非擇",
    "T27n1545_032:0164b23": "滅。是有為故。問若爾於何不得此滅。得與",
    "T27n1545_032:0164b24": "不得復有何異有餘師說。但於過去未來",
    "T27n1545_032:0164b25": "諸法得非擇滅非於現在。以現在法在身",
    "T27n1545_032:0164b26": "行故。問若爾此滅應一一念得已還捨捨已",
    "T27n1545_032:0164b27": "復得。謂未來法入現在時。彼非擇滅得已還",
    "T27n1545_032:0164b28": "捨現在諸法入過去時。彼非擇滅捨已復",
    "T27n1545_032:0164b29": "得。然非擇滅無如是義。或有說者。唯於未",
    "T27n1545_032:0164b30": "來法得非擇滅。非過去現在。所以者何。過",
    "T27n1545_032:0164c01": "去諸法已在身行。現在諸法在身行故。問",
    "T27n1545_032:0164c02": "若爾此滅得已應捨。謂未來法入現在時。",
    "T27n1545_032:0164c03": "彼非擇滅得已捨故。然非擇滅無如是義。",
    "T27n1545_032:0164c04": "評曰。此非擇滅唯於未來不生法得。所以者",
    "T27n1545_032:0164c05": "何。此滅本欲遮有為法令永不生。若法不",
    "T27n1545_032:0164c06": "生此得便起。如與欲法繫屬有情。現在正",
    "T27n1545_032:0164c07": "行過去已行未來當行皆有生義。故於彼",
    "T27n1545_032:0164c08": "法不得此滅問擇滅與非擇滅何者為多。",
    "T27n1545_032:0164c09": "有作是說。擇滅多。非擇滅少。所以者何。擇",
    "T27n1545_032:0164c10": "滅通於三世法得。非擇滅唯於未來不生法",
    "T27n1545_032:0164c11": "得故。有餘師說。非擇滅多。擇滅少。所以者",
    "T27n1545_032:0164c12": "何。非擇滅通於有漏無漏法得。擇滅唯於有",
    "T27n1545_032:0164c13": "漏法得。評曰。應作是說。非擇滅多擇滅少。",
    "T27n1545_032:0164c14": "所以者何非擇滅如有為法數量。擇滅但如",
    "T27n1545_032:0164c15": "有漏法數量故。若不爾者諸可生法若得不",
    "T27n1545_032:0164c16": "生應不得非擇滅。二滅自性多少雖爾而",
    "T27n1545_032:0164c17": "依得者。應作四句。有法於彼得擇滅不",
    "T27n1545_032:0164c18": "得非擇滅。謂過去現在及未來可生有漏",
    "T27n1545_032:0164c19": "法。有法於彼得非擇滅不得擇滅。謂未來",
    "T27n1545_032:0164c20": "不生無漏法。有法於彼得擇滅亦得非擇",
    "T27n1545_032:0164c21": "滅謂未來不生有漏法。有法於彼不得擇",
    "T27n1545_032:0164c22": "滅亦不得非擇滅謂過去現在及未來可",
    "T27n1545_032:0164c23": "生無漏法。",
    "T27n1545_032:0164c24": "問諸有情類。於非擇滅為皆共得不共得",
    "T27n1545_032:0164c25": "耶。答此不決定。於共有法非擇滅則共得。",
    "T27n1545_032:0164c26": "於不共法非擇滅則各別得。諸異生類若住",
    "T27n1545_032:0164c27": "一趣。於餘趣法。剎那剎那得非擇滅。以色",
    "T27n1545_032:0164c28": "等境念念滅時。緣彼眼識等畢竟不生故。",
    "T27n1545_032:0164c29": "如住一趣。一界一地一處亦爾。",
    "T27n1545_032:0164c30": "問由何善法諸修行者於諸惡趣得非擇滅。",
    "T27n1545_032:0165a01": "答或由布施。或由持戒。或由聞慧。或由思",
    "T27n1545_032:0165a02": "慧或由修慧。諸修行者於諸惡趣得非擇",
    "T27n1545_032:0165a03": "滅。由布施者。有雖十二年開門大施而於",
    "T27n1545_032:0165a04": "惡趣不得非擇滅。如吠邏摩屈路羅等由",
    "T27n1545_032:0165a05": "彼不能厭生死故。有雖於一施一團食",
    "T27n1545_032:0165a06": "而於惡趣得非擇滅。由彼深能厭生死故。",
    "T27n1545_032:0165a07": "由持戒者有雖盡壽持別解脫戒而於惡",
    "T27n1545_032:0165a08": "趣不得非擇滅。如前說故。有雖能持一",
    "T27n1545_032:0165a09": "晝夜戒而於惡趣得非擇滅。如前說故。",
    "T27n1545_032:0165a10": "由聞慧者。有雖具解了三藏文義而於惡",
    "T27n1545_032:0165a11": "趣不得非擇滅。如前說故。有雖解了一",
    "T27n1545_032:0165a12": "四句頌而於惡趣得非擇滅。如前說故。",
    "T27n1545_032:0165a13": "由思慧者。有雖具思惟外內書論而於惡",
    "T27n1545_032:0165a14": "趣不得非擇滅。如前說故。有雖思惟少",
    "T27n1545_032:0165a15": "分觀法而於惡趣得非擇滅。如前說故。即",
    "T27n1545_032:0165a16": "不淨觀持息念等及諸念住。由修慧者。有",
    "T27n1545_032:0165a17": "雖具得八地世俗定而於惡趣不得非擇",
    "T27n1545_032:0165a18": "滅。如前說故。即是外道猛憙子等。有雖修",
    "T27n1545_032:0165a19": "習少分觀門而於惡趣得非擇滅。如前說",
    "T27n1545_032:0165a20": "故。即煖頂忍極鈍根者。得下品忍時。於諸",
    "T27n1545_032:0165a21": "惡趣皆得非擇滅。大德說曰要無漏慧覺知",
    "T27n1545_032:0165a22": "緣起方於惡趣得非擇滅。離聖道不能越",
    "T27n1545_032:0165a23": "諸惡趣故。評曰。彼不應作是說。菩薩九十",
    "T27n1545_032:0165a24": "一劫不墮惡趣。豈由以無漏慧覺知緣起。",
    "T27n1545_032:0165a25": "應作是說。或施或戒乃至下忍。皆於惡趣",
    "T27n1545_032:0165a26": "得非擇滅。問三惡趣非擇滅為一時得。為",
    "T27n1545_032:0165a27": "別得耶。有作是說。必一時得。問若爾天授",
    "T27n1545_032:0165a28": "如何已得二惡趣非擇滅非地獄耶。答彼",
    "T27n1545_032:0165a29": "於地獄唯除一生。餘一切生與二惡趣皆",
    "T27n1545_032:0165b01": "頓得非擇滅。問既除一生。豈非別得。有餘",
    "T27n1545_032:0165b02": "師說。施戒聞等。若於惡趣得非擇滅。或別",
    "T27n1545_032:0165b03": "或總。順決擇分得必總得。問天授豈不得順",
    "T27n1545_032:0165b04": "決擇分耶。評曰。應作是說忍位總得。前位",
    "T27n1545_032:0165b05": "不定。已說惡趣得非擇滅。當說善趣得非",
    "T27n1545_032:0165b06": "擇滅。增上忍時唯除欲界人天七生。色無",
    "T27n1545_032:0165b07": "色界一一處各一生。於餘一切生皆得非擇",
    "T27n1545_032:0165b08": "滅。預流者趣一來果時。不起定者加行道時。",
    "T27n1545_032:0165b09": "於欲六生得非擇滅。若起定者要至第六",
    "T27n1545_032:0165b10": "無間道時。於欲六生得非擇滅。一來者趣",
    "T27n1545_032:0165b11": "不還果時。不起定者加行道時。於欲一生得",
    "T27n1545_032:0165b12": "非擇滅。若起定者要至第九無間道時。於",
    "T27n1545_032:0165b13": "欲一生得非擇滅。爾時得欲界一切生擇滅。",
    "T27n1545_032:0165b14": "不退法者離初靜慮染時。不起定者加行道",
    "T27n1545_032:0165b15": "時。於初靜慮二生得非擇滅。若起定者要",
    "T27n1545_032:0165b16": "至第九無間道時。於初靜慮二生得非擇",
    "T27n1545_032:0165b17": "滅爾時於初靜慮一切生皆得擇滅。若退法",
    "T27n1545_032:0165b18": "者離初靜慮染時。若起定。若不起定。俱至",
    "T27n1545_032:0165b19": "第九無間道時。得初靜慮一切生擇滅。不",
    "T27n1545_032:0165b20": "得非擇滅。可退生故。乃至離無所有處染",
    "T27n1545_032:0165b21": "應知亦爾。不退法者離非想非非想處染時。",
    "T27n1545_032:0165b22": "不起定者加行道時。於非想非非想處一生",
    "T27n1545_032:0165b23": "得非擇滅。若起定者要至第九無間道時。",
    "T27n1545_032:0165b24": "於非想非非想處一生得非擇滅。爾時於一",
    "T27n1545_032:0165b25": "切生皆得擇滅。若退法者離非想非非想處",
    "T27n1545_032:0165b26": "染時。不起定者加行道時。於八地生得非",
    "T27n1545_032:0165b27": "擇滅。若起定者要至第九無間道時。於八",
    "T27n1545_032:0165b28": "地生得非擇滅。爾時於一切生皆得擇滅。",
    "T27n1545_032:0165b29": "已說生處得非擇滅。當說煩惱得非擇滅。",
    "T27n1545_032:0165c01": "增上忍時。於三界見所斷煩惱得非擇滅。",
    "T27n1545_032:0165c02": "至見道中隨無間道得彼擇滅。聖於修道",
    "T27n1545_032:0165c03": "不退法者。離欲染時。不起定者加行道時。",
    "T27n1545_032:0165c04": "於欲界修所斷煩惱得非擇滅。若起定者",
    "T27n1545_032:0165c05": "隨至彼彼無間道時得非擇滅。爾時得彼",
    "T27n1545_032:0165c06": "煩惱擇滅。若退法者離欲染時。若起定。",
    "T27n1545_032:0165c07": "若不起定。隨至彼彼無間道時。得彼煩惱",
    "T27n1545_032:0165c08": "擇滅。不得彼非擇滅。乃至離非想非非想",
    "T27n1545_032:0165c09": "處染。隨所應當說。問諸退法者。何時於",
    "T27n1545_032:0165c10": "修所斷煩惱得非擇滅。有作是說。信勝",
    "T27n1545_032:0165c11": "解練根得見至時。時解脫練根得不動時。",
    "T27n1545_032:0165c12": "於修所斷已斷煩惱得非擇滅。評曰。應",
    "T27n1545_032:0165c13": "作是說。若得決定不復退。起彼煩惱時。",
    "T27n1545_032:0165c14": "於彼煩惱得非擇滅。問若時於彼得非擇",
    "T27n1545_032:0165c15": "滅。亦得彼擇滅耶。答應作四句。",
    "T27n1545_032:0165c16": "有法先得非擇滅後得擇滅。謂三界見所斷",
    "T27n1545_032:0165c17": "煩惱。及不退法者不起定離三界修所斷煩",
    "T27n1545_032:0165c18": "惱等。有法先得擇滅後得非擇滅。謂退法",
    "T27n1545_032:0165c19": "者離三界修所斷煩惱等。有法俱時得非擇",
    "T27n1545_032:0165c20": "滅及擇滅。謂不退法者若起定離三界修所",
    "T27n1545_032:0165c21": "斷煩惱等。若退法者離欲界前八品染。隨無",
    "T27n1545_032:0165c22": "間道現在前時。彼品染污眼等五識。及相應法",
    "T27n1545_032:0165c23": "等。於現所緣得非擇滅及彼擇滅離欲界",
    "T27n1545_032:0165c24": "第九品染無間道時。彼品染污及善無記眼",
    "T27n1545_032:0165c25": "等五識。及相應法等。於現所緣得非擇滅及",
    "T27n1545_032:0165c26": "彼擇滅。離初靜慮前八品染。隨無間道現在",
    "T27n1545_032:0165c27": "前時。彼品染污眼等三識及相應法等。於現",
    "T27n1545_032:0165c28": "所緣。得非擇滅及彼擇滅。離初靜慮第九品",
    "T27n1545_032:0165c29": "染無間道時。彼品染污及善無記眼等三識。",
    "T27n1545_032:0166a01": "及相應法等。於現所緣得非擇滅及彼擇",
    "T27n1545_032:0166a02": "滅。有法或時於二滅俱不得。謂除前相。",
    "T27n1545_032:0166a03": "已說煩惱得非擇滅。當說聖道得非擇滅。",
    "T27n1545_032:0166a04": "隨信行者於隨法行道得非擇滅。隨法行者",
    "T27n1545_032:0166a05": "於隨信行信勝解時解脫道得非擇滅。信勝",
    "T27n1545_032:0166a06": "解者若決定依信勝解道得無學果。於見至",
    "T27n1545_032:0166a07": "道得非擇滅。見至者於信勝解時解脫道",
    "T27n1545_032:0166a08": "得非擇滅。時解脫者若決定依時解脫道得",
    "T27n1545_032:0166a09": "究竟者。於不時解脫道得非擇滅。不時解",
    "T27n1545_032:0166a10": "脫者於時解脫道得非擇滅。聲聞種性於",
    "T27n1545_032:0166a11": "聲聞道得決定時。於佛獨覺道得非擇滅。",
    "T27n1545_032:0166a12": "獨覺種性於獨覺道得決定時。於佛聲聞",
    "T27n1545_032:0166a13": "道得非擇滅。佛種性於佛道得決定時。",
    "T27n1545_032:0166a14": "於獨覺聲聞道得非擇滅。阿羅漢果有六",
    "T27n1545_032:0166a15": "種性退法種性若依退道至究竟者。於上",
    "T27n1545_032:0166a16": "五道得非擇滅。思法種性若依思道至究",
    "T27n1545_032:0166a17": "竟者。於上四道及下一道得非擇滅。乃至",
    "T27n1545_032:0166a18": "堪達種性若依堪達道至究竟者。於上一",
    "T27n1545_032:0166a19": "道於下四道得非擇滅。不動種性於下五",
    "T27n1545_032:0166a20": "道得非擇滅。問若勝進時得非擇滅。此滅",
    "T27n1545_032:0166a21": "何故非道果耶。答不為此滅而修道故。謂",
    "T27n1545_032:0166a22": "為涅槃及為離染勤修於道。以修道故",
    "T27n1545_032:0166a23": "於惡趣等得非擇滅。若為此滅而修道者。",
    "T27n1545_032:0166a24": "於惡趣等不得此滅。非於生死不深厭",
    "T27n1545_032:0166a25": "患可於惡趣得非擇滅。故非擇滅不名道",
    "T27n1545_032:0166a26": "果。如品類足論說。云何果法。謂一切有為法",
    "T27n1545_032:0166a27": "及擇滅。云何非果法。謂虛空非擇滅。問非擇",
    "T27n1545_032:0166a28": "滅得是何心果。有作是說。此滅得是引眾同",
    "T27n1545_032:0166a29": "分心果。有餘師說。此滅得是續生心果。評",
    "T27n1545_032:0166b01": "曰。應作是說。隨住何心得非擇滅。即說",
    "T27n1545_032:0166b02": "此得是彼心果。問於何法得非擇滅耶。答",
    "T27n1545_032:0166b03": "於三界繫不繫法得。生欲界者於四法得。",
    "T27n1545_032:0166b04": "生色無色應知亦然。非擇滅得隨生何地",
    "T27n1545_032:0166b05": "即彼地繫。唯是無覆無記性攝。唯是等流。",
    "T27n1545_032:0166b06": "隨所依力起此得故。問非擇滅得於何法",
    "T27n1545_032:0166b07": "中漸漸增長。答若生欲界於欲界繫五識",
    "T27n1545_032:0166b08": "身等非擇滅得漸漸增長。亦有意識定緣",
    "T27n1545_032:0166b09": "現在。於此等法非擇滅得亦漸增長。然難",
    "T27n1545_032:0166b10": "知故不別顯示。於色界繫三識身等及於",
    "T27n1545_032:0166b11": "無量解脫勝處遍處等法。於無色界遍處法",
    "T27n1545_032:0166b12": "中非擇滅得漸漸增長。若生色界於欲界",
    "T27n1545_032:0166b13": "繫五識身等。非擇滅得漸漸增長。於色界繫",
    "T27n1545_032:0166b14": "三識身等。及於無量解脫勝處遍處等法。於",
    "T27n1545_032:0166b15": "無色界遍處法中非擇滅得漸漸增長。生無",
    "T27n1545_032:0166b16": "色界於欲界繫五識身等。於色界繫三識身",
    "T27n1545_032:0166b17": "等。及於無量解脫勝處遍處等法。於無色界",
    "T27n1545_032:0166b18": "遍處法中非擇滅得漸漸增長。問聖者生",
    "T27n1545_032:0166b19": "色界。於欲色界何法得非擇滅耶。答若欲",
    "T27n1545_032:0166b20": "界沒生初靜慮。除欲界依上地起變化心",
    "T27n1545_032:0166b21": "品及所起法。於餘欲界法。及依欲界起色",
    "T27n1545_032:0166b22": "界法。皆得非擇滅。若欲界沒生第二靜慮",
    "T27n1545_032:0166b23": "除欲界初靜慮。依上地起上三靜慮果變化",
    "T27n1545_032:0166b24": "心品及所起法。并初靜慮依上地起四識身",
    "T27n1545_032:0166b25": "等。於餘欲界初靜慮法。及依欲界初靜慮",
    "T27n1545_032:0166b26": "起色界上地法。皆得非擇滅。若初靜慮沒生",
    "T27n1545_032:0166b27": "第二靜慮除初靜慮。依上地起上三靜慮果",
    "T27n1545_032:0166b28": "變化心品及所起法。并初靜慮依上地起四",
    "T27n1545_032:0166b29": "識身等。於餘初靜慮法及依初靜慮起上下",
    "T27n1545_032:0166c01": "地法。皆得非擇滅。若欲界沒生第三靜慮。",
    "T27n1545_032:0166c02": "除欲界初二靜慮。依上地起上二靜慮果變",
    "T27n1545_032:0166c03": "化心品及所起法。并初靜慮依上地起四識",
    "T27n1545_032:0166c04": "身等。於餘欲界初二靜慮法。及依欲界初二",
    "T27n1545_032:0166c05": "靜慮起色界上地法。皆得非擇滅。若初靜慮",
    "T27n1545_032:0166c06": "沒生第三靜慮。除初二靜慮依上地起上",
    "T27n1545_032:0166c07": "二靜慮果。變化心品及所起法。并初靜慮依",
    "T27n1545_032:0166c08": "上地起四識身等。於餘初二靜慮法。及依",
    "T27n1545_032:0166c09": "初二靜慮起上下地法。皆得非擇滅。若第二",
    "T27n1545_032:0166c10": "靜慮沒生第三靜慮。除第二靜慮依上地",
    "T27n1545_032:0166c11": "起上二靜慮果變化心品及所起法。於餘第",
    "T27n1545_032:0166c12": "二靜慮法及依第二靜慮起上下地法。皆",
    "T27n1545_032:0166c13": "得非擇滅若欲界沒生第四靜慮。除欲界",
    "T27n1545_032:0166c14": "初三靜慮。依第四靜慮起第四靜慮果變化",
    "T27n1545_032:0166c15": "心品及所起法。并初靜慮依第四靜慮起四",
    "T27n1545_032:0166c16": "識身等。於餘欲界初三靜慮法。及依欲界初",
    "T27n1545_032:0166c17": "三靜慮起第四靜慮法。皆得非擇滅。若初靜",
    "T27n1545_032:0166c18": "慮沒生第四靜慮。除初三靜慮。依第四靜",
    "T27n1545_032:0166c19": "慮起第四靜慮果變化心品及所起法。并初",
    "T27n1545_032:0166c20": "靜慮依第四靜慮起四識身等。於餘初三靜",
    "T27n1545_032:0166c21": "慮法。及依初三靜慮起上下地法。皆得非",
    "T27n1545_032:0166c22": "擇滅若第二靜慮沒生第四靜慮。除第二第",
    "T27n1545_032:0166c23": "三靜慮依第四靜慮起第四靜慮果變化心",
    "T27n1545_032:0166c24": "品及所起法。於餘第二第三靜慮法及依第",
    "T27n1545_032:0166c25": "二第三靜慮起上下地法。皆得非擇滅。若第",
    "T27n1545_032:0166c26": "三靜慮沒生第四靜慮。除第三靜慮。依第",
    "T27n1545_032:0166c27": "四靜慮起第四靜慮果變化心品及所起法。",
    "T27n1545_032:0166c28": "於餘第三靜慮法。及依第三靜慮起上下地",
    "T27n1545_032:0166c29": "法。皆得非擇滅。問聖者生無色界。於欲色",
    "T27n1545_032:0167a01": "無色界何法得非擇滅耶。答若欲界沒生",
    "T27n1545_032:0167a02": "空無邊處。於欲色界法及依欲色界起無色",
    "T27n1545_032:0167a03": "界法。皆得非擇滅。若初靜慮沒生空無邊處。",
    "T27n1545_032:0167a04": "於四靜慮法及依四靜慮起上下界法。皆",
    "T27n1545_032:0167a05": "得非擇滅。若第二靜慮沒生空無邊處。於",
    "T27n1545_032:0167a06": "後三靜慮法。及依上三靜慮起上下地法。皆",
    "T27n1545_032:0167a07": "得非擇滅。若第三靜慮沒生空無邊處。於",
    "T27n1545_032:0167a08": "後二靜慮法。及依上二靜慮起上下地法。皆",
    "T27n1545_032:0167a09": "得非擇滅。若第四靜慮沒生空無邊處。於",
    "T27n1545_032:0167a10": "第四靜慮法。及依第四靜慮起上下地法。皆",
    "T27n1545_032:0167a11": "得非擇滅。若欲界沒乃至生非想非非想處。",
    "T27n1545_032:0167a12": "於欲色界下三無色法。及依欲色界下三無",
    "T27n1545_032:0167a13": "色起有頂法。皆得非擇滅。若初靜慮沒乃至",
    "T27n1545_032:0167a14": "生非想非非想處。於色界下三無色法。及",
    "T27n1545_032:0167a15": "依色界下三無色起上下地法。皆得非擇",
    "T27n1545_032:0167a16": "滅。乃至若無所有處沒生非想非非想處。於",
    "T27n1545_032:0167a17": "無所有處法。及依無所有處起有頂法。皆",
    "T27n1545_032:0167a18": "得非擇滅。問聖者生無色界已得欲色界",
    "T27n1545_032:0167a19": "法非擇滅不。答不得。先已得故。問聖者生",
    "T27n1545_032:0167a20": "無色上地已得下地法非擇滅不。答不得。",
    "T27n1545_032:0167a21": "先已得故。問為先般涅槃者得非擇滅多。",
    "T27n1545_032:0167a22": "為後般涅槃者得非擇滅多耶。答前般涅",
    "T27n1545_032:0167a23": "槃者得非擇滅多。後般涅槃者得非擇滅",
    "T27n1545_032:0167a24": "少。如飲光佛時般涅槃者得非擇滅多。能",
    "T27n1545_032:0167a25": "寂佛時般涅槃者得非擇滅少。能寂佛時般",
    "T27n1545_032:0167a26": "涅槃者得非擇滅多。慈氏佛時般涅槃者得",
    "T27n1545_032:0167a27": "非擇滅少。問何等阿羅漢住最後心時。成",
    "T27n1545_032:0167a28": "就非擇滅最多。欲界耶。色界耶。無色界耶。答",
    "T27n1545_032:0167a29": "無色界。阿羅漢住最後心時。成就非擇滅",
    "T27n1545_032:0167b01": "最多。一切色法不現行故。爾時雖無先未",
    "T27n1545_032:0167b02": "得。今始得非擇滅者。而有無量非擇滅得",
    "T27n1545_032:0167b03": "猶現在前名多成就。有餘於此作問答言。",
    "T27n1545_032:0167b04": "頗有蘊界處不相續永滅。於彼不得非擇",
    "T27n1545_032:0167b05": "滅耶。答有。謂無色界阿羅漢住最後心時。",
    "T27n1545_032:0167b06": "雖有無量蘊界處不相續永滅。而於彼畢竟",
    "T27n1545_032:0167b07": "不得非擇滅。評曰。彼不應作是說。所以者",
    "T27n1545_032:0167b08": "何。無有蘊界處不相續永滅於彼不得非",
    "T27n1545_032:0167b09": "擇滅者。問無色界阿羅漢住最後心時。於",
    "T27n1545_032:0167b10": "不相續永滅蘊界處。豈非不得非擇滅耶。",
    "T27n1545_032:0167b11": "答雖非今得而名成就。先已得故。謂無色",
    "T27n1545_032:0167b12": "界阿羅漢若決定般涅槃時。除未來世正",
    "T27n1545_032:0167b13": "起剎那。於餘蘊界處皆得非擇滅。",
    "T27n1545_032:0167b14": "如契經說。有二涅槃界。謂有餘依涅槃界。及",
    "T27n1545_032:0167b15": "無餘依涅槃界。乃至廣說。問何故作此論。答",
    "T27n1545_032:0167b16": "為廣分別契經義故。謂契經說。有二涅槃",
    "T27n1545_032:0167b17": "界。一有餘依涅槃界。二無餘依涅槃界。契經",
    "T27n1545_032:0167b18": "雖作是說而不廣辨。云何有餘依涅槃界。",
    "T27n1545_032:0167b19": "云何無餘依涅槃界。彼是此論所依根本。彼",
    "T27n1545_032:0167b20": "所不分別者今皆應分別之。復次前說。云",
    "T27n1545_032:0167b21": "何擇滅。謂諸滅是離繫。此離繫是涅槃。然涅",
    "T27n1545_032:0167b22": "槃有二種。一有餘依。二無餘依。今欲分別",
    "T27n1545_032:0167b23": "此二差別。復次為止他宗顯正義故。謂或",
    "T27n1545_032:0167b24": "有執。有餘依涅槃界有自性。無餘依涅槃界",
    "T27n1545_032:0167b25": "無自性。為遮彼執顯二種涅槃界皆有自",
    "T27n1545_032:0167b26": "性。或復有執。有餘依涅槃界是有漏。無餘依",
    "T27n1545_032:0167b27": "涅槃界是無漏。為遮彼執顯二種涅槃界皆",
    "T27n1545_032:0167b28": "是無漏。或復有執。有餘依涅槃界是有為。無",
    "T27n1545_032:0167b29": "餘依涅槃界是無為。為遮彼執顯二種涅槃",
    "T27n1545_032:0167c01": "界皆是無為。或復有執。有餘依涅槃界是善。",
    "T27n1545_032:0167c02": "無餘依涅槃界是無記。為遮彼執顯二種",
    "T27n1545_032:0167c03": "涅槃界皆是善性。或復有執。有餘依涅槃界",
    "T27n1545_032:0167c04": "是道非道果。無餘依涅槃界是道果非道。為",
    "T27n1545_032:0167c05": "遮彼執顯二種涅槃界皆是道果。或復有",
    "T27n1545_032:0167c06": "執。有餘依涅槃界是道果。無餘依涅槃界非",
    "T27n1545_032:0167c07": "道果。為遮彼執顯二種涅槃界俱是道果。",
    "T27n1545_032:0167c08": "或復有執有餘依涅槃界是諦攝。無餘依涅",
    "T27n1545_032:0167c09": "槃界非諦攝。為遮彼執顯二種涅槃界皆",
    "T27n1545_032:0167c10": "是諦攝。或復有執。有餘依涅槃界是無學。無",
    "T27n1545_032:0167c11": "餘依涅槃界非學非無學。為遮彼執顯二",
    "T27n1545_032:0167c12": "種涅槃界皆非學非無學。由此所說種種因",
    "T27n1545_032:0167c13": "緣故作斯論。云何有餘依涅槃界。答若阿羅",
    "T27n1545_032:0167c14": "漢諸漏永盡。壽命猶存。大種造色相續未斷。",
    "T27n1545_032:0167c15": "依五根身心相續轉。有餘依故。諸結永盡得",
    "T27n1545_032:0167c16": "獲觸證名有餘依涅槃界。此中壽命者。謂命",
    "T27n1545_032:0167c17": "根。問何故不說眾同分耶。答是作論者意",
    "T27n1545_032:0167c18": "欲爾故。乃至廣說。復次應說而不說者。當",
    "T27n1545_032:0167c19": "知此義有餘。復次以命根眾同分俱是牽",
    "T27n1545_032:0167c20": "引業果。命根一向是異熟故。此中偏說。依此",
    "T27n1545_032:0167c21": "有餘色心等轉。於中大種是所依故。最初說",
    "T27n1545_032:0167c22": "之。依此大種所造色生。依所造色心心所",
    "T27n1545_032:0167c23": "起。心是主故。此中偏說大種造色者總顯色",
    "T27n1545_032:0167c24": "身依五根身心相續者顯心心所。亦有生",
    "T27n1545_032:0167c25": "等不相應行。難了知故屬前法故。不別顯",
    "T27n1545_032:0167c26": "說。如是諸法相續未斷所得諸結永盡。名",
    "T27n1545_032:0167c27": "有餘依涅槃界。有作是說。大種造色是身五",
    "T27n1545_032:0167c28": "根。是根心相續是覺此身根覺相續未斷。諸",
    "T27n1545_032:0167c29": "結永盡名有餘依涅槃界。如契經說。身根覺",
    "T27n1545_032:0168a01": "未斷名有餘依涅槃。有餘依故者。依有二",
    "T27n1545_032:0168a02": "種。一煩惱依。二生身依。此阿羅漢雖無煩",
    "T27n1545_032:0168a03": "惱依而有生身依。復次依有二種。一染污",
    "T27n1545_032:0168a04": "依。二不染污依。此阿羅漢雖無染污依而",
    "T27n1545_032:0168a05": "有不染污依故。所得諸結永盡名有餘依涅",
    "T27n1545_032:0168a06": "槃界。得獲觸證。文字雖別同顯一義。云何",
    "T27n1545_032:0168a07": "無餘依涅槃界。答即阿羅漢諸漏永盡。壽命",
    "T27n1545_032:0168a08": "已滅大種造色相續已斷。依五根身心不復",
    "T27n1545_032:0168a09": "轉。無餘依故。諸結永盡名無餘依涅槃界。此",
    "T27n1545_032:0168a10": "中壽命已滅者顯命根及眾同分已滅。俱是",
    "T27n1545_032:0168a11": "牽引業果故。且舉命根。當知亦即說眾同",
    "T27n1545_032:0168a12": "分大種造色相續。已斷者總顯色身相續已",
    "T27n1545_032:0168a13": "斷。依五根身心不復轉者。顯心心所不復",
    "T27n1545_032:0168a14": "相續。不說生等義如前說。有作是說。大",
    "T27n1545_032:0168a15": "種造色者顯身。五根身者顯根。心相續者",
    "T27n1545_032:0168a16": "顯覺。如是色身心心所法。或身根覺相續已",
    "T27n1545_032:0168a17": "斷。諸結永盡名無餘依涅槃界。謂阿羅漢",
    "T27n1545_032:0168a18": "將般涅槃。身中風起令不調適。不調適故",
    "T27n1545_032:0168a19": "內火羸劣。火羸劣故所食不消。食不消故不",
    "T27n1545_032:0168a20": "起食欲。無食欲故不復飲食。不飲食故",
    "T27n1545_032:0168a21": "大種損減。大損減故造色諸根亦隨損減根",
    "T27n1545_032:0168a22": "損減故心心所法無所依止不復相續。心",
    "T27n1545_032:0168a23": "心所法不相續故。命根等斷。命等斷故名",
    "T27n1545_032:0168a24": "入涅槃。無餘依故者無二種依。一無煩惱依。",
    "T27n1545_032:0168a25": "二無生身依復次一無染污依。二無不染",
    "T27n1545_032:0168a26": "污依無餘依故諸結永盡。名無餘依涅槃界。",
    "T27n1545_032:0168a27": "問此中何故不說得獲觸證言耶。答依現",
    "T27n1545_032:0168a28": "在得說得等言。現在得斷是故不說。復次",
    "T27n1545_032:0168a29": "依補特伽羅故施設得獲觸證。此中無有",
    "T27n1545_032:0168b01": "補特伽羅唯有法性。是故不說。頗有阿羅",
    "T27n1545_032:0168b02": "漢不住有餘依涅槃界。及無餘依涅槃界",
    "T27n1545_032:0168b03": "耶。答理雖無有而依此中所說亦有。謂此",
    "T27n1545_032:0168b04": "中說具有三事者名有餘依涅槃界。三事皆",
    "T27n1545_032:0168b05": "無者名無餘依涅槃界。生無色界阿羅漢。",
    "T27n1545_032:0168b06": "無色身故非住有餘依涅槃界。有心轉故",
    "T27n1545_032:0168b07": "非住無餘依涅槃界。生有色界阿羅漢入",
    "T27n1545_032:0168b08": "滅盡定。已無心轉故非住有餘依涅槃界。有",
    "T27n1545_032:0168b09": "色身故非住無餘依涅槃界。生欲界不具",
    "T27n1545_032:0168b10": "根阿羅漢。不具五根故非住有餘依涅槃",
    "T27n1545_032:0168b11": "界。有色身故非住無餘依涅槃界。有說。此",
    "T27n1545_032:0168b12": "文應作是說。云何有餘依涅槃界。答若阿羅",
    "T27n1545_032:0168b13": "漢壽命猶存諸結永盡得獲觸證。云何無餘",
    "T27n1545_032:0168b14": "依涅槃界。答即阿羅漢壽命已滅諸結永盡。",
    "T27n1545_032:0168b15": "若作是說則生三界阿羅漢。若有色身。若",
    "T27n1545_032:0168b16": "無色身。若有心轉。若無心轉。若具五根。若",
    "T27n1545_032:0168b17": "不具五根。但有壽命皆名住有餘依涅槃",
    "T27n1545_032:0168b18": "界。壽命滅已皆名住無餘依涅槃界。應作",
    "T27n1545_032:0168b19": "是說。而不爾者是本論師為欲饒益諸弟",
    "T27n1545_032:0168b20": "子眾令易解故作如是說。問異生有學所",
    "T27n1545_032:0168b21": "得離繫。彼是何等涅槃界攝。答彼非二種涅",
    "T27n1545_032:0168b22": "槃界攝。謂諸異生所得離繫。但應名斷名離",
    "T27n1545_032:0168b23": "名滅名諦。不名遍知。不名沙門果。不名",
    "T27n1545_032:0168b24": "有餘依涅槃界。不名無餘依涅槃界。若諸有",
    "T27n1545_032:0168b25": "學所得離繫。名斷名離名滅名諦。有位名",
    "T27n1545_032:0168b26": "遍知。有位不名遍知。有位名沙門果。有",
    "T27n1545_032:0168b27": "位不名沙門果。不名有餘依涅槃界。不名",
    "T27n1545_032:0168b28": "無餘依涅槃界。若諸無學所得離繫。名斷名",
    "T27n1545_032:0168b29": "離名滅名諦名遍知。名沙門果。有時名有",
    "T27n1545_032:0168c01": "餘依涅槃界。有時名無餘依涅槃界。",
    "T27n1545_032:0168c02": "說一切有部發智大毘婆沙論卷第三十二",
    "T27n1545_032:0168c03": "此卷宋本第七幅已下有三處文。文斷義",
    "T27n1545_032:0168c04": "絕。一者第七幅初三行有餘師說但(之一便云)答",
    "T27n1545_032:0168c05": "此不決定(等)。二者第八幅十四五行或忍或",
    "T27n1545_032:0168c06": "戒乃至不(之下便云)於過去未來諸法得非擇",
    "T27n1545_032:0168c07": "滅(等)。三者第十幅初四行不共得耶(之下便云)忍",
    "T27n1545_032:0168c08": "皆於惡趣得非擇滅(等)。今撿國丹二本",
    "T27n1545_032:0168c09": "則宋本錯將不共得耶。(之下)答此不決定(乃至)或",
    "T27n1545_032:0168c10": "忍或戒乃至下(等)凡三十六行文進而寫之",
    "T27n1545_032:0168c11": "于餘師說但(之下)却將說但(之下)於過去未來諸",
    "T27n1545_032:0168c12": "法得非擇滅(乃至)不共得耶(等)凡三十五行",
    "T27n1545_032:0168c13": "文退而寫之于或戒乃至下(之下)。忍(字之上)又錯",
    "T27n1545_032:0168c14": "下字為不字又錯重寫其忍字致使如",
    "T27n1545_032:0168c15": "是三處文斷。今依二本進退而正之。又國",
    "T27n1545_032:0168c16": "本中第九幅十七行乃至下忍(之下)於過去未",
    "T27n1545_032:0168c17": "來得非擇滅(乃至)為皆共得不共得耶(等)。凡",
    "T27n1545_032:0168c18": "十二行者亦錯重寫耳故今不取。"
}