{
    "T22n1421_013:0089a08": "五分律卷第十三(彌沙塞)",
    "T22n1421_013:0089a10": "宋罽賓三藏佛陀什",
    "T22n1421_013:0089a11": "共竺道生等譯",
    "T22n1421_013:0089a12": "第二分之四第八十九事",
    "T22n1421_013:0089a13": "◎爾時諸比丘尼不安居，遊行人間，或遇八",
    "T22n1421_013:0089a14": "月賊，或遇水火諸難。諸長老比丘尼見，種種",
    "T22n1421_013:0089a15": "訶責：「云何名比丘尼，不夏安居？」乃至今為",
    "T22n1421_013:0089a16": "諸比丘尼結戒，亦如上說。「從今是戒應如是",
    "T22n1421_013:0089a17": "說：「若比丘尼，不安居，波逸提。」安居者：前後安",
    "T22n1421_013:0089a18": "居。若無緣事，待後安居，突吉羅。式叉摩那、沙",
    "T22n1421_013:0089a19": "彌尼，突吉羅。若八難起，不犯。(九十)",
    "T22n1421_013:0089a20": "爾時諸比丘尼於無比丘眾處安居，便有諸",
    "T22n1421_013:0089a21": "疑：可應度、不可應度，可與受戒、不可與受戒，",
    "T22n1421_013:0089a22": "作衣如法、不如法。於戒中有如是等種種疑，",
    "T22n1421_013:0089a23": "不知問誰？又為惡人、外道之所輕[夌*欠]。諸長",
    "T22n1421_013:0089a24": "老比丘尼見，種種訶責，以事白佛。佛以是事",
    "T22n1421_013:0089a25": "集二部僧，問諸比丘尼：「汝等實爾不？」答言：「實",
    "T22n1421_013:0089a26": "爾。世尊！」佛種種訶責言：「我先不說八敬法，比",
    "T22n1421_013:0089a27": "丘尼應依比丘眾安居耶？」訶已，告諸比丘：「今",
    "T22n1421_013:0089a28": "為諸比丘尼結戒，從今是戒應如是說：「若比",
    "T22n1421_013:0089a29": "丘尼，不依比丘眾安居，波逸提。」雖依比丘眾，",
    "T22n1421_013:0089b01": "而無教誡者，突吉羅。式叉摩那、沙彌尼，突吉",
    "T22n1421_013:0089b02": "羅。若安居中比丘眾移去、死亡、罷道；若為強",
    "T22n1421_013:0089b03": "力所制；若病，皆不犯。爾時諸比丘尼雖安居，",
    "T22n1421_013:0089b04": "於中遊行，遇賊火諸難。諸長老比丘尼見，種",
    "T22n1421_013:0089b05": "種訶責，乃至今為諸比丘尼結戒，亦如上說。",
    "T22n1421_013:0089b06": "「從今是戒應如是說：「若比丘尼，於安居內遊",
    "T22n1421_013:0089b07": "行，波逸提。」遊行者：若從一聚落至一聚落，若",
    "T22n1421_013:0089b08": "無聚落半由旬，波逸提。式叉摩那、沙彌尼，突",
    "T22n1421_013:0089b09": "吉羅。若八難起，不犯。◎",
    "T22n1421_013:0089b10": "◎爾時諸比丘尼安居竟，不於比丘僧中請",
    "T22n1421_013:0089b11": "見聞疑罪，無人教誡，愚無所知，不能學戒。諸",
    "T22n1421_013:0089b12": "長老比丘尼種種訶責，以事白佛。佛以是事",
    "T22n1421_013:0089b13": "集二部僧，問諸比丘尼：「汝等實爾不？」答言：「實",
    "T22n1421_013:0089b14": "爾。世尊！」佛種種訶責言：「我先不說八敬法，比",
    "T22n1421_013:0089b15": "丘尼安居竟，應從比丘眾請見聞疑罪耶？」訶",
    "T22n1421_013:0089b16": "已，告諸比丘：「今為諸比丘尼結戒，從今是戒",
    "T22n1421_013:0089b17": "應如是說：「若比丘尼，安居竟，不從比丘僧請",
    "T22n1421_013:0089b18": "見聞疑罪，波逸提。」若僧不和集，若八難時，不",
    "T22n1421_013:0089b19": "犯。",
    "T22n1421_013:0089b20": "爾時諸長者請差摩比丘尼於舍衛城安居，",
    "T22n1421_013:0089b21": "作是言：「若受我請，當隨時供給！」便受其請。遂",
    "T22n1421_013:0089b22": "長住，不復餘行。彼諸長者譏訶言：「我等應作",
    "T22n1421_013:0089b23": "餘事，諸比丘尼不知籌量，不復知去！此等常",
    "T22n1421_013:0089b24": "說少欲知足，而今無厭！」諸長老比丘尼聞，種",
    "T22n1421_013:0089b25": "種訶責，乃至今為諸比丘尼結戒，亦如上說。",
    "T22n1421_013:0089b26": "「從今是戒應如是說：「若比丘尼，就安居請竟，",
    "T22n1421_013:0089b27": "一宿不去，波逸提。」式叉摩那、沙彌尼，突吉羅。",
    "T22n1421_013:0089b28": "若病，若恐怖，若不齊限請，若非受請處安居，不",
    "T22n1421_013:0089b29": "去，不犯。",
    "T22n1421_013:0089c01": "爾時諸比丘尼於國內恐怖處行，無救護者，",
    "T22n1421_013:0089c02": "為惡人剝奪。諸長老比丘尼見，種種訶責，乃",
    "T22n1421_013:0089c03": "至今為諸比丘尼結戒，亦如上說。「從今是戒",
    "T22n1421_013:0089c04": "應如是說：「若比丘尼，於國內恐怖處，無所依",
    "T22n1421_013:0089c05": "怙而獨行者，波逸提。」雖眾多比丘尼共行，而",
    "T22n1421_013:0089c06": "無白衣強伴，名為獨行。從一聚落至一聚落，",
    "T22n1421_013:0089c07": "若無聚落行半由旬，波逸提。式叉摩那、沙彌",
    "T22n1421_013:0089c08": "尼，突吉羅。若急難，叛走，皆不犯。",
    "T22n1421_013:0089c09": "爾時諸比丘尼出國境，恐怖處行，亦無救護",
    "T22n1421_013:0089c10": "者，為惡人剝奪，乃至今為諸比丘尼結戒，亦",
    "T22n1421_013:0089c11": "如上說。「從今是戒應如是說：「若比丘尼，出國",
    "T22n1421_013:0089c12": "境恐怖處，無所依怙而獨行者，波逸提。」餘如",
    "T22n1421_013:0089c13": "上說。",
    "T22n1421_013:0089c14": "爾時諸比丘尼在毘舍佉母所，作精舍安居",
    "T22n1421_013:0089c15": "竟，無所囑付，空寺出行。於後火起，有人見",
    "T22n1421_013:0089c16": "之，語毘舍佉母言：「汝所作比丘尼精舍，為火",
    "T22n1421_013:0089c17": "所燒！」彼便遣奴婢往救，得不燒盡。諸比丘尼",
    "T22n1421_013:0089c18": "後還，毘舍佉母問言：「阿姨！汝不失物不？」答",
    "T22n1421_013:0089c19": "言：「我失如是如是物！」遂過長說所失物，毘舍",
    "T22n1421_013:0089c20": "佉母訶責言：「云何在我精舍安居，不付囑而",
    "T22n1421_013:0089c21": "去？致使火燒，而復過長說所失物！」諸長老比",
    "T22n1421_013:0089c22": "丘尼聞，種種訶責，乃至今為諸比丘尼結戒，",
    "T22n1421_013:0089c23": "亦如上說。「從今是戒應如是說：「若比丘尼，安",
    "T22n1421_013:0089c24": "居竟，不付囑精舍，出行者，波逸提。」若不付囑，",
    "T22n1421_013:0089c25": "行一脚出門，突吉羅；兩脚出門，波逸提。式叉",
    "T22n1421_013:0089c26": "摩那、沙彌尼，突吉羅。若更有比丘、比丘尼來",
    "T22n1421_013:0089c27": "住；若無人可付囑，不犯。",
    "T22n1421_013:0089c28": "爾時諸比丘尼在毘舍佉母精舍安居竟，不",
    "T22n1421_013:0089c29": "捨精舍還主，而去。於後火起，有人見之，語毘",
    "T22n1421_013:0090a01": "舍佉母言：「汝所作比丘尼精舍，為火所燒！」毘",
    "T22n1421_013:0090a02": "舍佉母言：「置使燒盡！先諸比丘尼不付囑出",
    "T22n1421_013:0090a03": "行，致使失火。後還，復過長說所失物，貽我惡",
    "T22n1421_013:0090a04": "名！」彼比丘尼後復還來，毘舍佉母問言：「阿姨！",
    "T22n1421_013:0090a05": "去時留物精舍中不？」答言：「無！」便訶責言：「云何",
    "T22n1421_013:0090a06": "去，不還我精舍，致使燒盡？若語我者，自當守",
    "T22n1421_013:0090a07": "護，不使致此！」諸長老比丘尼聞，種種訶責，乃",
    "T22n1421_013:0090a08": "至今為諸比丘尼結戒，亦如上說。「從今是戒",
    "T22n1421_013:0090a09": "應如是說：「若比丘尼，安居竟，不捨精舍還主，",
    "T22n1421_013:0090a10": "去者，波逸提。」餘如上說。",
    "T22n1421_013:0090a11": "爾時諸比丘尼看王宮殿及看畫舍，又遊觀",
    "T22n1421_013:0090a12": "諸嬉戲處；到華池上，彼處多人聚看，比丘尼",
    "T22n1421_013:0090a13": "語諸男子言：「汝可小避，莫逼近我！」諸男子",
    "T22n1421_013:0090a14": "言：「不吉利人！剃頭著割截衣，不應來此；而來",
    "T22n1421_013:0090a15": "此者，是欲求男子！云何使我避去？」便捉牽曳，",
    "T22n1421_013:0090a16": "作麁惡婬欲語。諸長老比丘尼聞，種種訶責，",
    "T22n1421_013:0090a17": "乃至今為諸比丘尼結戒，亦如上說。「從今是",
    "T22n1421_013:0090a18": "戒應如是說：「若比丘尼，種種遊看，波逸提。」發",
    "T22n1421_013:0090a19": "心及方便，突吉羅；若發行，步步波逸提。式叉",
    "T22n1421_013:0090a20": "摩那、沙彌尼，突吉羅。不為看戲往，皆不犯。",
    "T22n1421_013:0090a21": "爾時諸比丘尼半月布薩，不來比丘僧中乞",
    "T22n1421_013:0090a22": "教誡師，以無人教誡故，愚闇無知不能學戒。",
    "T22n1421_013:0090a23": "諸長老比丘尼見，種種呵責，以事白佛。佛以",
    "T22n1421_013:0090a24": "是事集二部僧，問諸比丘尼：「汝等實爾不？」答",
    "T22n1421_013:0090a25": "言：「實爾。世尊！」佛種種訶責諸比丘尼：「我先不",
    "T22n1421_013:0090a26": "說八敬法，教汝等半月乞教誡師耶？」訶責已，",
    "T22n1421_013:0090a27": "告諸比丘：「今為諸比丘尼結戒，從今是戒應",
    "T22n1421_013:0090a28": "如是說：「若比丘尼，半月不於僧中乞教誡師，",
    "T22n1421_013:0090a29": "波逸提。」式叉摩那、沙彌尼，不求教誡悔過，突",
    "T22n1421_013:0090b01": "吉羅。若請不得，若病，不犯。(一百)",
    "T22n1421_013:0090b02": "爾時差摩比丘尼命過，諸比丘尼於比丘僧",
    "T22n1421_013:0090b03": "坊中為起骨塔，其眷屬日三反圍繞，啼哭言：",
    "T22n1421_013:0090b04": "「施我法者！施我衣、食、床、臥具、醫藥者！如何",
    "T22n1421_013:0090b05": "一旦捨我長逝？」諸比丘厭患，妨廢坐禪行道。",
    "T22n1421_013:0090b06": "時優波離來入僧坊，問舊住比丘：「此是何",
    "T22n1421_013:0090b07": "聲？」具以事答，優波離即使人壞之。諸比丘",
    "T22n1421_013:0090b08": "尼聞，共作是議：「我等皆當持杖打彼比丘，",
    "T22n1421_013:0090b09": "若不同往，不復共住！」議已，皆執杖詣僧坊，見",
    "T22n1421_013:0090b10": "比丘便圍繞欲打，知非乃止；進前於狹路逢",
    "T22n1421_013:0090b11": "優波離，前後共遮，舉杖欲打。優波離即以神",
    "T22n1421_013:0090b12": "力飛到佛所，以事白佛。佛以是事集二部僧，",
    "T22n1421_013:0090b13": "問諸比丘尼：「汝等實爾不？」答言：「實爾。世尊！」",
    "T22n1421_013:0090b14": "佛種種訶責比丘尼言：「汝等所作非法！云何",
    "T22n1421_013:0090b15": "比丘尼打比丘！」訶責已，告諸比丘：「今為諸",
    "T22n1421_013:0090b16": "比丘尼結戒，從今是戒應如是說：「若比丘尼，",
    "T22n1421_013:0090b17": "入比丘住處，波逸提。」有諸比丘尼行路見空",
    "T22n1421_013:0090b18": "僧坊，欲入禮拜，而不敢入；以事白佛。佛以是",
    "T22n1421_013:0090b19": "事集二部僧，告諸比丘：「今聽比丘尼入空僧",
    "T22n1421_013:0090b20": "坊！從今是戒應如是說：「若比丘尼，入有比丘",
    "T22n1421_013:0090b21": "住處，波逸提。」有諸比丘尼於僧坊內有因緣",
    "T22n1421_013:0090b22": "事，須入而不敢入。以事白佛。佛以是事集二",
    "T22n1421_013:0090b23": "部僧，告諸比丘：「今聽比丘尼有緣事須入僧",
    "T22n1421_013:0090b24": "坊，白比丘，比丘聽，然後入！從今是戒應如是",
    "T22n1421_013:0090b25": "說：「若比丘尼，入有比丘住處，不白比丘，波逸",
    "T22n1421_013:0090b26": "提。」有諸比丘尼有緣事欲入僧坊，諸比丘或",
    "T22n1421_013:0090b27": "坐禪、或眠，不能得白。以事白佛。佛以是事集",
    "T22n1421_013:0090b28": "二部僧，告諸比丘：「今聽諸比丘尼進入坊內，",
    "T22n1421_013:0090b29": "見比丘便白。從今是戒應如是說：「若比丘尼，",
    "T22n1421_013:0090c01": "入有比丘住處，見比丘不白，波逸提。」有諸比",
    "T22n1421_013:0090c02": "丘尼急難時，欲避難入僧坊，而不敢入，或為",
    "T22n1421_013:0090c03": "賊所奪，或為惡獸所害。以事白佛。佛以是事",
    "T22n1421_013:0090c04": "集二部僧，告諸比丘：「今聽比丘尼若急難時，",
    "T22n1421_013:0090c05": "隨意入僧坊。從今是戒應如是說：「若比丘尼，",
    "T22n1421_013:0090c06": "入有比丘住處，見比丘不白，除急難時，波逸",
    "T22n1421_013:0090c07": "提。」若不見比丘，不得白而入，須見比丘便往",
    "T22n1421_013:0090c08": "白。彼比丘應籌量，若可入時，應聽入；若不可",
    "T22n1421_013:0090c09": "入時，不應聽入。見而不白及不聽而入，波逸",
    "T22n1421_013:0090c10": "提。式叉摩那、沙彌尼，突吉羅。",
    "T22n1421_013:0090c11": "爾時諸比丘尼未滿十二歲畜眷屬，不能教",
    "T22n1421_013:0090c12": "誡，不能攝取，弟子愚闇無知不能學戒。諸長",
    "T22n1421_013:0090c13": "老比丘尼見，種種訶責，乃至今為諸比丘尼",
    "T22n1421_013:0090c14": "結戒，亦如上說。「從今是戒應如是說：「若比丘",
    "T22n1421_013:0090c15": "尼，不滿十二歲畜眷屬，波逸提。」不滿十二歲",
    "T22n1421_013:0090c16": "者：受戒未滿十二歲。畜眷屬者：為人作和",
    "T22n1421_013:0090c17": "尚。若發心欲畜眾，至白四羯磨未竟，突吉羅。",
    "T22n1421_013:0090c18": "白四羯磨竟，和尚，波逸提；餘尼師僧，突吉羅。",
    "T22n1421_013:0090c19": "爾時諸比丘尼雖滿十二歲，而聾盲瘖瘂種",
    "T22n1421_013:0090c20": "種諸病，無所知，而畜弟子，不能教誡、不能攝",
    "T22n1421_013:0090c21": "取，弟子愚闇無知不能學戒。諸長老比丘尼",
    "T22n1421_013:0090c22": "見，種種訶責，以事白佛。佛以是事集二部僧，",
    "T22n1421_013:0090c23": "問諸比丘尼：「汝等實爾不？」答言：「實爾。世尊！」佛",
    "T22n1421_013:0090c24": "種種訶責言：「云何比丘尼盲聾瘖瘂種種諸",
    "T22n1421_013:0090c25": "病，而畜弟子，不能教誡，不能攝取，使弟子愚",
    "T22n1421_013:0090c26": "闇無知不能學戒？」訶已，告諸比丘：「今聽諸比",
    "T22n1421_013:0090c27": "丘尼白二羯磨畜眾。」彼比丘尼應到比丘尼",
    "T22n1421_013:0090c28": "僧中，脫革屣，偏袒右肩，胡跪合掌，白言：「阿姨",
    "T22n1421_013:0090c29": "僧聽！我某甲比丘尼，已滿十二歲，欲畜眾；從",
    "T22n1421_013:0091a01": "僧乞畜眾羯磨。善哉！僧與我作畜眾羯磨。」如",
    "T22n1421_013:0091a02": "是三乞。諸比丘尼應籌量觀察，此比丘尼堪",
    "T22n1421_013:0091a03": "畜眾不？若不堪，不應與作畜眾羯磨；若堪，應",
    "T22n1421_013:0091a04": "與作。應一比丘尼，若上座、若上座等，知法、知",
    "T22n1421_013:0091a05": "律者，唱言：「阿姨僧聽！此某甲比丘尼，已滿十",
    "T22n1421_013:0091a06": "二歲，欲畜某甲為眾；從僧乞畜眾羯磨，僧今",
    "T22n1421_013:0091a07": "與作畜眾羯磨。若僧時到僧忍聽。白如是。」「阿",
    "T22n1421_013:0091a08": "姨僧聽！此某甲比丘尼，已滿十二歲，欲畜某",
    "T22n1421_013:0091a09": "甲為眾；從僧乞畜眾羯磨，僧今與作畜眾羯",
    "T22n1421_013:0091a10": "磨。誰諸阿姨忍者，默然；若不忍者，便說。僧",
    "T22n1421_013:0091a11": "已與某甲比丘尼作畜眾羯磨竟；僧忍，默然",
    "T22n1421_013:0091a12": "故。是事如是持。」「今為諸比丘尼結戒，從今是",
    "T22n1421_013:0091a13": "戒應如是說：「若比丘尼，滿十二歲，僧不與作",
    "T22n1421_013:0091a14": "畜眾羯磨；畜眾者，波逸提。」餘如上說。",
    "T22n1421_013:0091a15": "爾時諸比丘尼，與未滿十二歲已嫁女受具",
    "T22n1421_013:0091a16": "足戒，愚闇無知不堪學戒。諸長老比丘尼見，",
    "T22n1421_013:0091a17": "種種訶責，乃至今為諸比丘尼結戒，亦如上",
    "T22n1421_013:0091a18": "說。「從今是戒應如是說：「若比丘尼，與未滿十",
    "T22n1421_013:0091a19": "二歲已嫁女受具足戒，波逸提。」未滿十二歲",
    "T22n1421_013:0091a20": "者：雖已嫁，而未滿十二歲。嫁者：已經男子。餘",
    "T22n1421_013:0091a21": "如上畜眷屬中說。",
    "T22n1421_013:0091a22": "爾時諸比丘尼，雖滿十二歲已嫁女，而女聾",
    "T22n1421_013:0091a23": "啞種種諸病，與受具足戒，愚癡無知不能學",
    "T22n1421_013:0091a24": "戒。諸長老比丘尼見，種種訶責，乃至「今聽諸",
    "T22n1421_013:0091a25": "比丘尼白四羯磨，與滿十二歲已嫁女受具足",
    "T22n1421_013:0091a26": "戒。」彼欲受具足戒人，應到比丘尼僧中，白",
    "T22n1421_013:0091a27": "言：「阿姨僧聽！我某甲已嫁，滿十二歲，求某甲",
    "T22n1421_013:0091a28": "和尚受具足戒，今從僧乞受具足戒。善哉！僧",
    "T22n1421_013:0091a29": "與我受具足戒，憐愍故！」如是三乞已，諸比丘",
    "T22n1421_013:0091b01": "尼應籌量可與受、不可與受。應一比丘尼羯",
    "T22n1421_013:0091b02": "磨，依如上說。告諸比丘：「今為諸比丘尼結戒，",
    "T22n1421_013:0091b03": "從今是戒應如是說：「若比丘尼，滿十二歲已",
    "T22n1421_013:0091b04": "嫁女，僧不作羯磨，與受具足戒，波逸提。」餘如",
    "T22n1421_013:0091b05": "畜眷屬中說。",
    "T22n1421_013:0091b06": "爾時諸比丘尼，與未滿十八歲童女受學戒，",
    "T22n1421_013:0091b07": "愚闇無知不堪學戒。諸長老比丘尼見，種種",
    "T22n1421_013:0091b08": "訶責，乃至今為諸比丘尼結戒，亦如上說。「從",
    "T22n1421_013:0091b09": "今是戒應如是說：「若比丘尼，與未滿十八歲",
    "T22n1421_013:0091b10": "童女受學戒，波逸提。」童女者：未經男子。發心",
    "T22n1421_013:0091b11": "及方便，乃至白二羯磨未滿，突吉羅。白二羯",
    "T22n1421_013:0091b12": "磨，波逸提；餘師眾，皆突吉羅。",
    "T22n1421_013:0091b13": "爾時諸比丘尼，雖滿十八歲童女，而女聾啞",
    "T22n1421_013:0091b14": "種種諸病，與受學戒，乃至今聽諸比丘尼白",
    "T22n1421_013:0091b15": "二羯磨，與滿十八歲童女受二歲學戒。欲受",
    "T22n1421_013:0091b16": "學戒人，應到比丘尼僧中，白言：「阿姨僧聽！我",
    "T22n1421_013:0091b17": "某甲，和尚某甲，今從僧乞二歲學戒。善哉！阿",
    "T22n1421_013:0091b18": "姨僧與我受二歲學戒，憐愍故！」如是三乞已，",
    "T22n1421_013:0091b19": "諸比丘尼應善籌量，可與受、不可與受。應一",
    "T22n1421_013:0091b20": "比丘尼羯磨，依如上說。告諸比丘：「今為諸比",
    "T22n1421_013:0091b21": "丘尼結戒，從今是戒應如是說：「若比丘尼，雖",
    "T22n1421_013:0091b22": "滿十八歲童女，僧不作羯磨，與受學戒，波逸",
    "T22n1421_013:0091b23": "提。」餘如上說。",
    "T22n1421_013:0091b24": "爾時偷羅難陀比丘尼主人婦，求欲出家。偷",
    "T22n1421_013:0091b25": "羅難陀言：「汝先與我衣，我當度汝。」主人婦便",
    "T22n1421_013:0091b26": "訶責言：「我是主人！云何先索我衣，然後見度？",
    "T22n1421_013:0091b27": "不欲度我生老病死，反利我衣！此等無沙門",
    "T22n1421_013:0091b28": "行，破沙門法！」諸長老比丘尼聞，種種訶責，乃",
    "T22n1421_013:0091b29": "至今為諸比丘尼結戒，亦如上說。「從今是戒",
    "T22n1421_013:0091c01": "應如是說：「若比丘尼，語白衣婦女：『先與我衣，",
    "T22n1421_013:0091c02": "我當度汝。』波逸提。」若比丘尼語式叉摩那、沙",
    "T22n1421_013:0091c03": "彌尼，突吉羅。若彼負債，債償然後度，不犯。",
    "T22n1421_013:0091c04": "爾時偷羅難陀比丘尼語諸比丘尼言：「與我",
    "T22n1421_013:0091c05": "作畜眾羯磨。」諸比丘尼言：「如佛所說，應與作",
    "T22n1421_013:0091c06": "畜眾羯磨者；汝無是事，不得與汝作畜眾羯",
    "T22n1421_013:0091c07": "磨。」彼比丘尼便言：「諸比丘尼隨愛恚癡畏！畏",
    "T22n1421_013:0091c08": "者便與作，不畏者便不與作。」諸長老比丘尼",
    "T22n1421_013:0091c09": "聞，種種訶責，乃至今為諸比丘尼結戒，亦如",
    "T22n1421_013:0091c10": "上說。「從今是戒應如是說：「若比丘尼，諸比丘",
    "T22n1421_013:0091c11": "尼語言：『如佛所說，應與作畜眾羯磨。汝無是",
    "T22n1421_013:0091c12": "事！』便訶諸比丘尼者，波逸提。」",
    "T22n1421_013:0091c13": "爾時諸比丘尼教誡時不往聽，羯磨時亦不",
    "T22n1421_013:0091c14": "往聽，便愚闇無知不能學戒。諸長老比丘尼",
    "T22n1421_013:0091c15": "種種訶責，乃至今為諸比丘尼結戒，亦如上",
    "T22n1421_013:0091c16": "說。「從今是戒應如是說：「若比丘尼，教誡及羯",
    "T22n1421_013:0091c17": "磨時，不往聽，波逸提。」教誡者：說八敬等法。羯",
    "T22n1421_013:0091c18": "磨者：白羯磨、白二、白四羯磨。(一百一十)",
    "T22n1421_013:0091c19": "爾時諸比丘尼，有學戒尼滿二歲，不與受具",
    "T22n1421_013:0091c20": "足戒。彼後時得重病，聾盲瘖瘂種種諸病，",
    "T22n1421_013:0091c21": "遮受戒法。差摩比丘尼弟子學戒滿二歲，亦",
    "T22n1421_013:0091c22": "不與受具足戒，語言：「汝且學是戒。」彼後時得",
    "T22n1421_013:0091c23": "白癩病，不知云何？諸長老比丘尼種種訶責，",
    "T22n1421_013:0091c24": "乃至今為諸比丘尼結戒，亦如上說。「從今是",
    "T22n1421_013:0091c25": "戒應如是說：「若比丘尼，式叉摩那滿二歲，無",
    "T22n1421_013:0091c26": "難，不與受具足戒，語言：『汝且學是戒。』波逸",
    "T22n1421_013:0091c27": "提。」",
    "T22n1421_013:0091c28": "爾時諸比丘尼度婬女，不受教誡。譬如窈領",
    "T22n1421_013:0091c29": "牛不堪駕車，若駕車時但欲出轅。諸長老比",
    "T22n1421_013:0092a01": "丘尼種種訶責，乃至今為諸比丘尼結戒，亦",
    "T22n1421_013:0092a02": "如上說。「從今是戒應如是說：「若比丘尼，度婬",
    "T22n1421_013:0092a03": "女，波逸提。」發心，乃至白四羯磨未竟，突吉羅。",
    "T22n1421_013:0092a04": "白四羯磨竟，和尚，波逸提；餘尼師眾，突吉羅。",
    "T22n1421_013:0092a05": "彼厭惡女身，度之，不犯。",
    "T22n1421_013:0092a06": "爾時諸比丘尼，與未滿二歲學戒尼受具足",
    "T22n1421_013:0092a07": "戒，彼愚闇無知不能學戒。諸長老比丘尼見，",
    "T22n1421_013:0092a08": "種種訶責，乃至今為諸比丘尼結戒，亦如上",
    "T22n1421_013:0092a09": "說。「從今是戒應如是說：「若比丘尼，與未滿二",
    "T22n1421_013:0092a10": "歲學戒尼，受具足戒，波逸提。」餘如畜眷屬中",
    "T22n1421_013:0092a11": "說。",
    "T22n1421_013:0092a12": "爾時諸比丘尼，雖滿二歲學戒尼，而聾盲瘖",
    "T22n1421_013:0092a13": "瘂種種諸病，與受具足戒。諸長老比丘尼見，",
    "T22n1421_013:0092a14": "種種訶責，乃至今為諸比丘尼結戒，亦如上",
    "T22n1421_013:0092a15": "說，滿十二歲已嫁女中說。「從今是戒應如是",
    "T22n1421_013:0092a16": "說：「若比丘尼，滿二歲學戒尼，僧不作羯磨，",
    "T22n1421_013:0092a17": "與受具足戒，波逸提。」餘如畜眷屬中說。",
    "T22n1421_013:0092a18": "爾時諸比丘尼，與滿二歲學戒尼不學戒者，受",
    "T22n1421_013:0092a19": "具足戒，愚闇無知不能學戒。諸長老比丘尼",
    "T22n1421_013:0092a20": "種種訶責，乃至今為諸比丘尼結戒，亦如上",
    "T22n1421_013:0092a21": "說。「從今是戒應如是說：「若比丘尼，與滿二歲",
    "T22n1421_013:0092a22": "學戒尼不學戒者，受具足戒，波逸提。」餘如畜",
    "T22n1421_013:0092a23": "眷屬中說。",
    "T22n1421_013:0092a24": "爾時諸比丘尼，與懷妊女受具足戒，入村乞",
    "T22n1421_013:0092a25": "食，諸白衣見，戲弄言：「此比丘尼擔重擔，應速",
    "T22n1421_013:0092a26": "與食！」或有言：「且觀其腹！」或有言：「此等不修梵",
    "T22n1421_013:0092a27": "行！」或有言：「此修梵行，是未出家時事。」便訶責",
    "T22n1421_013:0092a28": "諸比丘尼言：「何不待產竟，然後出家？以此毀",
    "T22n1421_013:0092a29": "辱梵行！諸比丘尼不知可度、不可度，無沙門",
    "T22n1421_013:0092b01": "行！破沙門法！」諸長老比丘尼聞，種種訶責，乃",
    "T22n1421_013:0092b02": "至今為諸比丘尼結戒，亦如上說。「從今是戒",
    "T22n1421_013:0092b03": "應如是說：「若比丘尼，與懷妊女受具足戒，波",
    "T22n1421_013:0092b04": "逸提。」發心，乃至白四羯磨竟，皆如上說。若欲",
    "T22n1421_013:0092b05": "與受具足戒，應先看乳，若無兒相，不犯。若受",
    "T22n1421_013:0092b06": "戒竟，方知懷妊，亦不犯。",
    "T22n1421_013:0092b07": "爾時諸比丘尼，與新產婦受具足戒，一手捉",
    "T22n1421_013:0092b08": "鉢，一手抱兒，行乞食。諸白衣見，戲弄言：「速與",
    "T22n1421_013:0092b09": "二人食！」諸白衣譏嫌訶責。長老諸比丘尼種",
    "T22n1421_013:0092b10": "種呵責，乃至今為諸比丘尼結戒，亦如上說。",
    "T22n1421_013:0092b11": "「從今是戒應如是說：「若比丘尼，與新產婦受",
    "T22n1421_013:0092b12": "具足戒，波逸提。」餘如上畜眷屬中說。",
    "T22n1421_013:0092b13": "爾時諸比丘尼，年年與弟子受具足戒，弟子",
    "T22n1421_013:0092b14": "眾多不能一一教誡，愚闇無知不能學戒。諸",
    "T22n1421_013:0092b15": "長老比丘尼見，種種呵責，乃至今為諸比丘尼",
    "T22n1421_013:0092b16": "結戒，亦如上說。「從今是戒應如是說：「若比丘",
    "T22n1421_013:0092b17": "尼，年年與弟子受具足戒，波逸提。」比丘尼隔",
    "T22n1421_013:0092b18": "一年，得與一弟子受具足戒。餘如畜眷屬中",
    "T22n1421_013:0092b19": "說。",
    "T22n1421_013:0092b20": "爾時諸比丘尼，於比丘尼僧中授弟子具足",
    "T22n1421_013:0092b21": "戒，經宿然後就比丘僧受戒。受戒人於一宿",
    "T22n1421_013:0092b22": "中得遮受戒病，比丘僧不復與受。諸長老比",
    "T22n1421_013:0092b23": "丘尼聞，種種呵責，乃至今為諸比丘尼結戒，",
    "T22n1421_013:0092b24": "亦如上說。「從今是戒應如是說：「若比丘尼，異",
    "T22n1421_013:0092b25": "宿與弟子受具足戒，波逸提。」從發心，乃至明",
    "T22n1421_013:0092b26": "相未出，突吉羅。明相出，和尚，波逸提；餘師僧，",
    "T22n1421_013:0092b27": "突吉羅。若僧不和集，及八難起，不犯。",
    "T22n1421_013:0092b28": "爾時諸比丘尼新受戒，不依承和尚，無人教",
    "T22n1421_013:0092b29": "誡故，愚無所知不能學戒。諸長老比丘尼見，",
    "T22n1421_013:0092c01": "種種呵責，乃至今為諸比丘尼結戒，亦如上",
    "T22n1421_013:0092c02": "說。「從今是戒應如是說：「若比丘尼，新受具足",
    "T22n1421_013:0092c03": "戒，不六年依承和尚，若使人依承者，波逸提。」",
    "T22n1421_013:0092c04": "式叉摩那、沙彌尼，突吉羅。若和尚不須依承",
    "T22n1421_013:0092c05": "者，不犯。(一百二十)",
    "T22n1421_013:0092c06": "爾時諸比丘尼與弟子受具足戒已，不攝取、",
    "T22n1421_013:0092c07": "不教誡、不教誦習，愚闇無知不能學戒。諸長",
    "T22n1421_013:0092c08": "老比丘尼見，種種呵責，乃至今為諸比丘尼",
    "T22n1421_013:0092c09": "結戒，亦如上說。「從今是戒應如是說：「若比丘",
    "T22n1421_013:0092c10": "尼，畜弟子六年中不自攝取，不教人攝取，波",
    "T22n1421_013:0092c11": "逸提。」若弟子不受教，不犯。",
    "T22n1421_013:0092c12": "爾時諸比丘尼與弟子受具足戒，不將離其",
    "T22n1421_013:0092c13": "本處，先知識男子見生染著心，便調弄，共作",
    "T22n1421_013:0092c14": "麁惡婬欲語。諸長老比丘尼見，種種呵責，乃",
    "T22n1421_013:0092c15": "至今為諸比丘尼結戒，亦如上說。「從今是戒",
    "T22n1421_013:0092c16": "應如是說：「若比丘尼，畜弟子不自將，不使人",
    "T22n1421_013:0092c17": "將離本處五、六由旬，波逸提。」本處者：若生處、",
    "T22n1421_013:0092c18": "若嫁處。若弟子不從者，不犯。",
    "T22n1421_013:0092c19": "爾時諸比丘尼同學病，不看視故，或不時差，",
    "T22n1421_013:0092c20": "或至命過。諸長老比丘尼見，種種呵責，乃至",
    "T22n1421_013:0092c21": "今為諸比丘尼結戒，亦如上說。「從今是戒應",
    "T22n1421_013:0092c22": "如是說：「若比丘尼，同學病，不自看、不教人看，",
    "T22n1421_013:0092c23": "波逸提。」同學者：同和尚、阿闍梨，及常共伴。式",
    "T22n1421_013:0092c24": "叉摩那、沙彌尼，突吉羅。若住止不同，不犯。",
    "T22n1421_013:0092c25": "爾時諸比丘尼度屬人婦女，諸白衣譏訶言：",
    "T22n1421_013:0092c26": "「此諸比丘尼無可度、不可度者！」諸居士有言：",
    "T22n1421_013:0092c27": "「應奪取衣鉢，將付官者。」有言：「波斯匿王有令：",
    "T22n1421_013:0092c28": "若輕[夌*欠]比丘尼者，當與重罪。應速放去，莫",
    "T22n1421_013:0092c29": "令人聞！」皆言：「此等無沙門行，破沙門法！」諸長",
    "T22n1421_013:0093a01": "老比丘尼聞，種種訶責，乃至今為諸比丘尼",
    "T22n1421_013:0093a02": "結戒，亦如上說。「從今是戒應如是說：「若比丘",
    "T22n1421_013:0093a03": "尼，度屬人婦女，波逸提。」屬人者：若屬官、若餘",
    "T22n1421_013:0093a04": "人。發心，乃至白四羯磨竟，亦如上說。若主聽，",
    "T22n1421_013:0093a05": "不犯。",
    "T22n1421_013:0093a06": "爾時諸比丘尼度長病女人，不堪學戒，愚闇",
    "T22n1421_013:0093a07": "無知。諸長老比丘尼見，種種訶責，乃至今為",
    "T22n1421_013:0093a08": "諸比丘尼結戒，亦如上說。「從今是戒應如是",
    "T22n1421_013:0093a09": "說：「若比丘尼，度長病女人，波逸提。」長病者：長",
    "T22n1421_013:0093a10": "患寒熱，發作有常。發心，乃至白四羯磨竟，亦",
    "T22n1421_013:0093a11": "如上說。若受戒後，得此病，不犯。",
    "T22n1421_013:0093a12": "爾時諸比丘尼度屬夫婦人，白衣譏訶，或欲",
    "T22n1421_013:0093a13": "奪衣、或欲放遣，乃至今為諸比丘尼結戒，皆",
    "T22n1421_013:0093a14": "如屬人婦女中說。「從今是戒應如是說：「若比",
    "T22n1421_013:0093a15": "丘尼，度屬夫婦人，波逸提。」發心，乃至白四羯",
    "T22n1421_013:0093a16": "磨竟亦如上說。",
    "T22n1421_013:0093a17": "爾時諸比丘尼度負債女人，乃至今為諸比",
    "T22n1421_013:0093a18": "丘尼結戒，皆如上度屬人婦女中說。「從今是",
    "T22n1421_013:0093a19": "戒應如是說：「若比丘尼，度負債女人，波逸提。」",
    "T22n1421_013:0093a20": "發心，乃至白四羯磨竟，亦如上說。若言：「出家",
    "T22n1421_013:0093a21": "竟，然後還債。」度此人，不犯。",
    "T22n1421_013:0093a22": "爾時諸比丘尼於闇處，與男子共立、共語，生",
    "T22n1421_013:0093a23": "染著心，不樂修梵行，致有反俗、作外道者。諸",
    "T22n1421_013:0093a24": "長老比丘尼聞，種種訶責，乃至今為諸比丘",
    "T22n1421_013:0093a25": "尼結戒，亦如上說。「從今是戒應如是說：「若比",
    "T22n1421_013:0093a26": "丘尼，與男子闇處共立、共語，波逸提。」若闇處",
    "T22n1421_013:0093a27": "語，語語波逸提。式叉摩那、沙彌尼，突吉羅。若",
    "T22n1421_013:0093a28": "疑怖處，若燈卒滅，不犯。",
    "T22n1421_013:0093a29": "爾時諸比丘尼隨所知識家，輒坐其床。諸白",
    "T22n1421_013:0093b01": "衣譏呵言：「不喜見此不吉利物！不知可坐、不",
    "T22n1421_013:0093b02": "可坐，無有風法！」諸長老比丘尼聞，種種訶責，",
    "T22n1421_013:0093b03": "乃至今為諸比丘尼結戒，亦如上說。「從今是",
    "T22n1421_013:0093b04": "戒應如是說：「若比丘尼，不語主人輒坐其床，",
    "T22n1421_013:0093b05": "波逸提。」式叉摩那、沙彌尼，突吉羅。若主人教",
    "T22n1421_013:0093b06": "坐，不犯。",
    "T22n1421_013:0093b07": "爾時諸比丘尼，自手與白衣及外道男子食。",
    "T22n1421_013:0093b08": "彼作是念：「此比丘尼必以染著心與我食！」便",
    "T22n1421_013:0093b09": "調弄，說麁惡婬欲語。諸長老比丘尼聞，種種",
    "T22n1421_013:0093b10": "呵責，乃至今為諸比丘尼結戒，亦如上說。「從",
    "T22n1421_013:0093b11": "今是戒應如是說：「若比丘尼，自手與白衣及",
    "T22n1421_013:0093b12": "外道男子食，波逸提。」式叉摩那、沙彌尼，突吉",
    "T22n1421_013:0093b13": "羅。若不自手與，及自手與親里，皆不犯。(一百",
    "T22n1421_013:0093b14": "三十)",
    "T22n1421_013:0093b15": "爾時諸比丘尼，向諸白衣說諸比丘過失，言：",
    "T22n1421_013:0093b16": "「彼比丘破戒、破威儀、破見！」諸比丘聞便瞋，不",
    "T22n1421_013:0093b17": "復教誡。諸長老比丘尼聞，種種訶責，以事白",
    "T22n1421_013:0093b18": "佛。佛以是事集二部僧，問諸比丘尼：「汝等",
    "T22n1421_013:0093b19": "實爾不？」答言：「實爾。世尊！」佛種種訶責言：「我先",
    "T22n1421_013:0093b20": "不為汝說八敬法耶？」種種訶責已，告諸比丘：",
    "T22n1421_013:0093b21": "「今為諸比丘尼結戒，從今是戒應如是說：「若",
    "T22n1421_013:0093b22": "比丘尼，向白衣說比丘過，波逸提。」式叉摩那、",
    "T22n1421_013:0093b23": "沙彌尼，突吉羅。若白衣先聞而問，應反問言：",
    "T22n1421_013:0093b24": "「汝云何聞？」若言：「我如是如是聞！」諸比丘尼聞",
    "T22n1421_013:0093b25": "亦如是，然後以實答，不犯。",
    "T22n1421_013:0093b26": "爾時旃茶修摩那比丘尼，與人鬪諍已，自",
    "T22n1421_013:0093b27": "椎、自打，大喚啼哭。諸長老比丘尼聞，種種訶",
    "T22n1421_013:0093b28": "責，乃至今為諸比丘尼結戒，亦如上說。「從今",
    "T22n1421_013:0093b29": "是戒應如是說：「若比丘尼，與人鬪已，自打啼",
    "T22n1421_013:0093c01": "哭，波逸提。」若自椎、自打，下下皆波逸提。式",
    "T22n1421_013:0093c02": "叉摩那、沙彌尼，突吉羅。",
    "T22n1421_013:0093c03": "爾時諸比丘尼共遙指點旃茶修摩那，說其",
    "T22n1421_013:0093c04": "鬪事，便謂罵己，復大喚言：「諸比丘尼罵我！」諸",
    "T22n1421_013:0093c05": "比丘尼即往問言：「我等作何等罵？汝便不知",
    "T22n1421_013:0093c06": "何道？」諸長老比丘尼聞，種種訶責言：「云何比",
    "T22n1421_013:0093c07": "丘尼不諦了人語，而妄云罵己？」乃至今為諸",
    "T22n1421_013:0093c08": "比丘尼結戒，亦如上說。「從今是戒應如是說：",
    "T22n1421_013:0093c09": "「若比丘尼，不諦了人語，妄瞋他，波逸提。」式叉",
    "T22n1421_013:0093c10": "摩那、沙彌尼，突吉羅。",
    "T22n1421_013:0093c11": "爾時諸比丘尼共諍，各作呪誓言：「我若如是，",
    "T22n1421_013:0093c12": "當墮地獄。如調達、瞿伽梨受罪，我亦當爾！我",
    "T22n1421_013:0093c13": "若不如是，汝當受如是罪！」諸長老比丘尼聞，",
    "T22n1421_013:0093c14": "種種訶責，乃至今為諸比丘尼結戒，亦如上",
    "T22n1421_013:0093c15": "說。「從今是戒應如是說：「若比丘尼，自呪誓，實",
    "T22n1421_013:0093c16": "以呪彼，波逸提。」作此呪誓，語語波逸提。式叉",
    "T22n1421_013:0093c17": "摩那、沙彌尼，突吉羅。",
    "T22n1421_013:0093c18": "爾時諸比丘尼擲屎溺於籬牆外，污泥人及",
    "T22n1421_013:0093c19": "非人。時有婆羅門大臣被冕，齋潔清淨，晨",
    "T22n1421_013:0093c20": "朝洗浴，著香熏衣，欲至天祠求復其官，裹",
    "T22n1421_013:0093c21": "頭行路，恐見剃髮割截衣人；至比丘尼牆外，",
    "T22n1421_013:0093c22": "遇值擲屎灌其頭上，舉體流漫，便大恚言：",
    "T22n1421_013:0093c23": "「我畏見此不吉人，而今乃為擲屎所灌，必是",
    "T22n1421_013:0093c24": "我命不吉祥事；然我要當至波斯匿王所，言",
    "T22n1421_013:0093c25": "殺禿婢！」於是便還，逢一相師婆羅門。婆羅門",
    "T22n1421_013:0093c26": "問言：「何故如此？」俱以事答。相師言：「乃是大",
    "T22n1421_013:0093c27": "吉！汝今當得金錢一千，復本官位！」猶瞋不已，",
    "T22n1421_013:0093c28": "持此屎污之形，逕詣王所。王問：「何故如此？」",
    "T22n1421_013:0093c29": "即具以事答。王拍手大笑，即勅賜金錢一千，",
    "T22n1421_013:0094a01": "復先官位。王諸傍臣便譏訶言：「擲屎污人，豈",
    "T22n1421_013:0094a02": "是求道濟物之意！」諸長老比丘尼聞，種種訶",
    "T22n1421_013:0094a03": "責，乃至今為諸比丘尼結戒，亦如上說。「從今",
    "T22n1421_013:0094a04": "是戒應如是說：「若比丘尼，擲屎溺於籬牆外，",
    "T22n1421_013:0094a05": "若使人擲，波逸提。」式叉摩那、沙彌尼，突吉羅。",
    "T22n1421_013:0094a06": "爾時諸比丘尼擲糞掃及殘食於籬牆外，污",
    "T22n1421_013:0094a07": "泥人及非人。諸白衣見，譏訶言：「云何比丘尼",
    "T22n1421_013:0094a08": "隔牆擲糞掃，污泥於人？此等無有法則！」諸長",
    "T22n1421_013:0094a09": "老比丘尼聞，種種訶責，乃至今為諸比丘尼",
    "T22n1421_013:0094a10": "結戒，亦如上說。「從今是戒應如是說：「若比丘",
    "T22n1421_013:0094a11": "尼，擲糞掃及殘食於籬牆外，若使人擲，波逸",
    "T22n1421_013:0094a12": "提。」式叉摩那、沙彌尼，突吉羅。",
    "T22n1421_013:0094a13": "爾時王園精舍前，地極平正，生軟好草，眾人",
    "T22n1421_013:0094a14": "常於中嬉戲，亂諸比丘尼坐禪行道。諸比丘",
    "T22n1421_013:0094a15": "尼厭患，便共於中大小便，污使不淨，以却眾",
    "T22n1421_013:0094a16": "人。眾人後來如常嬉戲，污其手脚、衣服、器物，",
    "T22n1421_013:0094a17": "便大恚言：「誰於此處，漫縱屎溺？」有人言：「是比",
    "T22n1421_013:0094a18": "丘尼！」皆譏訶言：「此等出家求道清淨，如何穢",
    "T22n1421_013:0094a19": "污如此好處，斷人樂事？」諸長老比丘尼聞，種",
    "T22n1421_013:0094a20": "種訶責，乃至今為諸比丘尼結戒，亦如上說。",
    "T22n1421_013:0094a21": "「從今是戒應如是說：「若比丘尼，於生草上大",
    "T22n1421_013:0094a22": "小便，波逸提。」式叉摩那、沙彌尼，突吉羅。若急",
    "T22n1421_013:0094a23": "病，不犯。",
    "T22n1421_013:0094a24": "爾時諸比丘尼，復擲糞掃殘食於王園精舍",
    "T22n1421_013:0094a25": "前地，以却眾人，諸白衣譏嫌。長老比丘尼",
    "T22n1421_013:0094a26": "聞，種種訶責，乃至今為諸比丘尼結戒，亦如",
    "T22n1421_013:0094a27": "上說。「從今是戒應如是說：「若比丘尼，擲糞掃、",
    "T22n1421_013:0094a28": "殘食生草上，波逸提。」式叉摩那、沙彌尼，突吉",
    "T22n1421_013:0094a29": "羅。若擲坑中、非淨潔處，不犯。",
    "T22n1421_013:0094b01": "爾時諸比丘尼於有食家宿，聞彼夫婦交會",
    "T22n1421_013:0094b02": "時聲，生愛欲心，不復樂道，遂有反俗、作外道",
    "T22n1421_013:0094b03": "者。諸長老比丘尼聞，種種訶責，乃至今為諸",
    "T22n1421_013:0094b04": "比丘尼結戒，亦如上說。「從今是戒應如是說：",
    "T22n1421_013:0094b05": "「若比丘尼，於有食家宿，波逸提。」有食者：有男",
    "T22n1421_013:0094b06": "女情相食入。式叉摩那、沙彌尼，突吉羅。若病",
    "T22n1421_013:0094b07": "須宿，及諸難起，皆不犯。",
    "T22n1421_013:0094b08": "爾時諸比丘問諸比丘尼：「某甲家在何處？」「此",
    "T22n1421_013:0094b09": "路向何處？」諸比丘尼輕慢不答，諸比丘瞋嫌，",
    "T22n1421_013:0094b10": "不復教誡，便愚闇無知不能學戒。諸長老比",
    "T22n1421_013:0094b11": "丘尼聞，種種訶責，乃至今為諸比丘尼結戒，",
    "T22n1421_013:0094b12": "亦如上說。「從今是戒應如是說：「若比丘尼，比",
    "T22n1421_013:0094b13": "丘問，不答，波逸提。」時六群比丘作麁惡語問",
    "T22n1421_013:0094b14": "比丘尼，比丘尼雖答，而懷羞恥，以事白佛。佛",
    "T22n1421_013:0094b15": "以是事集二部僧，告諸比丘：「今聽諸比丘尼，",
    "T22n1421_013:0094b16": "若比丘如法問，應答。從今是戒應如是說：「若",
    "T22n1421_013:0094b17": "比丘尼，若比丘如法問，不答，波逸提。」式叉摩",
    "T22n1421_013:0094b18": "那、沙彌尼，突吉羅。若先相嫌，不共語，不答，不",
    "T22n1421_013:0094b19": "犯。(一百四十)",
    "T22n1421_013:0094b20": "爾時諸比丘尼乘乘詣諸白衣，諸白衣譏訶",
    "T22n1421_013:0094b21": "言：「此諸比丘尼如王夫人、貴家婦女，乘乘行",
    "T22n1421_013:0094b22": "來，無有儀法！」諸長老比丘尼聞，種種訶責，乃",
    "T22n1421_013:0094b23": "至今為比丘尼結戒，亦如上說。「從今是戒應",
    "T22n1421_013:0094b24": "如是說：「若比丘尼，乘乘行來，波逸提。」乘者：車",
    "T22n1421_013:0094b25": "輿、象馬，乃至著屐，皆名為乘。式叉摩那、沙彌",
    "T22n1421_013:0094b26": "尼，突吉羅。若老、若病、若為強力所逼、若行路，",
    "T22n1421_013:0094b27": "乃至脚指病，皆不犯。(一百四十一)",
    "T22n1421_013:0094b28": "五分律卷第十三"
}