{
    "T22n1425_036:0514a21": "摩訶僧祇律卷第三十六",
    "T22n1425_036:0514a23": "東晉天竺三藏佛陀跋陀羅",
    "T22n1425_036:0514a24": "共法顯譯",
    "T22n1425_036:0514a25": "明八波羅夷法初",
    "T22n1425_036:0514a26": "婆伽婆三藐三佛陀，從本發意所修習者皆",
    "T22n1425_036:0514a27": "悉成就，住迦維羅衛釋氏精舍，為諸天世人",
    "T22n1425_036:0514a28": "恭敬供養，廣說如上。爾時大愛道瞿曇彌，與",
    "T22n1425_036:0514a29": "闡陀夷、闡陀波羅陀婆、闡陀、闡陀母如是等五",
    "T22n1425_036:0514b01": "百釋女，往詣佛所頭面作禮却住一面。時大",
    "T22n1425_036:0514b02": "愛道白佛言：「世尊！佛興難值、得聞法難。今",
    "T22n1425_036:0514b03": "遭如來出世演說甘露妙法，令諸眾生成就",
    "T22n1425_036:0514b04": "寂滅妙證。」如《大愛道出家線經》中廣說，乃至",
    "T22n1425_036:0514b05": "佛言：「從今日後大愛道比丘尼僧上座，如是",
    "T22n1425_036:0514b06": "持。」爾時大愛道瞿曇彌白佛言：「世尊以為諸",
    "T22n1425_036:0514b07": "比丘制四墮重法，我等得廣聞不？」佛言：「得。瞿",
    "T22n1425_036:0514b08": "曇彌！若信心善女人欲得五事利益者，當盡",
    "T22n1425_036:0514b09": "受持此比尼。何等五？若信心善女人欲建立",
    "T22n1425_036:0514b10": "佛法者，當盡受持此比尼。欲令正法久住",
    "T22n1425_036:0514b11": "者，當盡受持此比尼。不欲有疑悔請問於他",
    "T22n1425_036:0514b12": "人者，當盡受持此比尼。諸有比丘尼犯罪恐",
    "T22n1425_036:0514b13": "怖為作依怙者，當盡受持此比尼。欲遊化諸",
    "T22n1425_036:0514b14": "方而無罣礙者，當盡受持此比尼。是名篤信",
    "T22n1425_036:0514b15": "善女人受持此比尼五事利益。」餘如上比丘",
    "T22n1425_036:0514b16": "初五緣中廣說。若比丘尼不還戒、戒羸不出，",
    "T22n1425_036:0514b17": "受婬法乃至共畜生，是比丘尼犯波羅夷，不",
    "T22n1425_036:0514b18": "應共住。比丘尼者，受具足善受具足、一白",
    "T22n1425_036:0514b19": "三羯磨無遮法、和合二部眾、如法非不如法、",
    "T22n1425_036:0514b20": "和合非不和合、滿二十非不滿二十，是名比",
    "T22n1425_036:0514b21": "丘尼不還戒。戒羸不出者，如上比丘中廣說。",
    "T22n1425_036:0514b22": "受者，欲心受。婬者，非梵行。若比丘尼與人",
    "T22n1425_036:0514b23": "男，眠、覺、死，如是非人男、畜生男，眠、覺、死。人",
    "T22n1425_036:0514b24": "非人、畜生、不能男，眠、覺、死。三瘡門：若口、若小",
    "T22n1425_036:0514b25": "行道、大行道，若一一受樂者，是比丘尼波羅",
    "T22n1425_036:0514b26": "夷，不應共住。波羅夷者，謂於法智退沒、墮落",
    "T22n1425_036:0514b27": "無道果分，是名波羅夷。如是乃至盡智、無生",
    "T22n1425_036:0514b28": "智，於彼諸智退沒、墮落無道果分，是名波羅",
    "T22n1425_036:0514b29": "夷。又復波羅夷者，於涅槃退沒、墮落無道果",
    "T22n1425_036:0514c01": "分，是名波羅夷。又復波羅夷者，於梵行退沒",
    "T22n1425_036:0514c02": "墮落，是名波羅夷。波羅夷者，所可犯罪不可",
    "T22n1425_036:0514c03": "發露悔過，故名波羅夷。若比丘尼染污心欲",
    "T22n1425_036:0514c04": "看男子，越比尼心悔。若眼見、若聞聲，越比",
    "T22n1425_036:0514c05": "尼罪。裸身相向，偷蘭罪。乃至入如胡麻，波羅",
    "T22n1425_036:0514c06": "夷。若比丘尼不說還戒、不說不還戒、戒羸便",
    "T22n1425_036:0514c07": "作俗人，隨其所犯得罪，若作外道亦如是。若",
    "T22n1425_036:0514c08": "裹不覆、若覆不裹、亦覆亦裹、不覆不裹，乃至",
    "T22n1425_036:0514c09": "入如胡麻，皆波羅夷。若比丘尼不還戒、戒羸",
    "T22n1425_036:0514c10": "不出，便作俗人形服而犯者，隨其犯得罪。",
    "T22n1425_036:0514c11": "若比丘尼於比丘邊強行婬者，比丘尼波羅",
    "T22n1425_036:0514c12": "夷，比丘受樂者亦波羅夷。若比丘、比丘尼共",
    "T22n1425_036:0514c13": "行婬者，俱波羅夷。比丘尼共沙彌行婬者，比",
    "T22n1425_036:0514c14": "丘尼波羅夷，沙彌驅出；俗人亦如是。若比",
    "T22n1425_036:0514c15": "丘尼共三種行婬：人、非人、畜生。復有三種：上、",
    "T22n1425_036:0514c16": "中、下道。復有三種：若覺、若眠、若死，皆波羅夷。",
    "T22n1425_036:0514c17": "比丘尼若眠、心狂、入定，有人就上行婬，比丘",
    "T22n1425_036:0514c18": "尼覺，若初中後受樂者，波羅夷。比丘尼若眠、",
    "T22n1425_036:0514c19": "心狂、入定，人就上行婬，覺已初不受樂，中後",
    "T22n1425_036:0514c20": "受樂者，亦波羅夷。比丘尼若眠、心狂、入定，人",
    "T22n1425_036:0514c21": "就上行婬，覺已初中不受樂，後受樂者亦",
    "T22n1425_036:0514c22": "波羅夷。比丘尼若眠、心狂、若入定，人就上行",
    "T22n1425_036:0514c23": "婬，覺已初中後不受樂無罪。云何受樂？云何",
    "T22n1425_036:0514c24": "不受樂？受樂者，譬如人飢得種種美食，彼以",
    "T22n1425_036:0514c25": "食為樂。又如渴人得種種好飲，彼以飲為樂。",
    "T22n1425_036:0514c26": "受欲樂者亦復如是。不受樂者，譬如好淨之",
    "T22n1425_036:0514c27": "人以種種死屍繫其頸；又如破癰熱鐵烙",
    "T22n1425_036:0514c28": "身，不受樂者亦復如是。若比丘尼受婬，若買",
    "T22n1425_036:0514c29": "得、若雇得、若恩義得、若知識得、調戲得、試",
    "T22n1425_036:0515a01": "弄得、未更事得，如是一切得而受婬者，皆波",
    "T22n1425_036:0515a02": "羅夷。若心狂不覺者無罪。是故說：「若比丘",
    "T22n1425_036:0515a03": "尼不還戒、戒羸不出、受婬法乃至共畜生，是",
    "T22n1425_036:0515a04": "比丘尼犯波羅夷，不應共住。」第二、第三、第四，",
    "T22n1425_036:0515a05": "如比丘戒中廣說。「若比丘尼於聚落、空地，不",
    "T22n1425_036:0515a06": "與取，隨盜物，主或捉、或殺、或縛、或擯出。『咄！女",
    "T22n1425_036:0515a07": "人！汝賊、汝癡耶？』比丘尼如是不與取，波羅夷，",
    "T22n1425_036:0515a08": "不應共住。」「若比丘尼自手奪人命，求持刀與",
    "T22n1425_036:0515a09": "殺者，教死歎死：『咄！人用惡活為？死勝生。』作",
    "T22n1425_036:0515a10": "如是意、如是想，方便歎譽死快，因是死非餘",
    "T22n1425_036:0515a11": "者，是比丘尼波羅夷，不應共住。」「若比丘尼",
    "T22n1425_036:0515a12": "未知未了，自稱得過人法，聖知見殊勝，如是",
    "T22n1425_036:0515a13": "知、如是見，彼於後時若撿挍若不撿挍犯罪，",
    "T22n1425_036:0515a14": "欲求清淨故便作是言：『阿梨耶！我不知言知、",
    "T22n1425_036:0515a15": "不見言見，空誑不實語。』除增上慢，是名比丘",
    "T22n1425_036:0515a16": "尼波羅夷，不應共住。」",
    "T22n1425_036:0515a17": "佛住迦維羅衛國，尼拘類樹釋氏精舍。爾時",
    "T22n1425_036:0515a18": "世尊制戒不聽比丘尼阿練若處住，時賴吒",
    "T22n1425_036:0515a19": "比丘尼聚落中未有精舍，寄釋種家住，授釋",
    "T22n1425_036:0515a20": "種年少經。賴吒比丘尼身色端正而未離欲，",
    "T22n1425_036:0515a21": "年少亦復端正俱未離欲，一日之中三來受",
    "T22n1425_036:0515a22": "經。時比丘尼數數見已欲心耽著，遂至成病",
    "T22n1425_036:0515a23": "顏色萎黃。諸比丘尼問訊言：「阿梨耶！何所",
    "T22n1425_036:0515a24": "患苦？須何等藥？若須酥、油、蜜、石蜜當相給",
    "T22n1425_036:0515a25": "與。」答言：「不須，自當差耳！」優婆塞、優婆夷問",
    "T22n1425_036:0515a26": "訊亦如是。時釋種年少問言：「阿梨耶何所患",
    "T22n1425_036:0515a27": "苦？須何等藥？當相給與。家中有者與，若無",
    "T22n1425_036:0515a28": "者當餘處求索與。」答言：「長壽！非如是等藥能",
    "T22n1425_036:0515a29": "差。」復問：「阿梨耶！是病非是身病故，當知心",
    "T22n1425_036:0515b01": "病耳！」答言：「如汝所說。」復問：「此病云何當差？」",
    "T22n1425_036:0515b02": "比丘尼言：「汝欲使我差不？」答言：「欲使差。」又復",
    "T22n1425_036:0515b03": "語言：「當須何物？今求相與。」比丘尼言：「共作",
    "T22n1425_036:0515b04": "是事來。」年少答言：「不敢，餘出家人被袈裟",
    "T22n1425_036:0515b05": "者，我尚不生此心，而況是師我所尊重。」復",
    "T22n1425_036:0515b06": "言：「若不能者，但抱我、嗚捉我、上下捫摸我。」",
    "T22n1425_036:0515b07": "答言：「但須爾者我能為之。」即便抱嗚、捻捉兩",
    "T22n1425_036:0515b08": "乳上下摩捫，得適意已後數數如是。如世尊",
    "T22n1425_036:0515b09": "說：「念色不忘、染污心起，如女人憶男、男憶女",
    "T22n1425_036:0515b10": "人。」從是已後數數不止，餘比丘尼語言：「阿梨",
    "T22n1425_036:0515b11": "耶！莫作是事，此不得爾。」答言：「我作此事便得",
    "T22n1425_036:0515b12": "悅樂。」比丘尼即以此事語大愛道，大愛道聞",
    "T22n1425_036:0515b13": "已往白世尊，佛言：「呼賴吒比丘尼來。」來已",
    "T22n1425_036:0515b14": "問言：「汝實漏心，漏心男子邊，肩以下、膝以上",
    "T22n1425_036:0515b15": "摩觸受樂耶？」答言：「實爾。世尊！」佛言：「賴吒！此",
    "T22n1425_036:0515b16": "是惡事，汝常不聞我無量方便呵責婬欲，欲",
    "T22n1425_036:0515b17": "為迷醉、欲如大火燒人善根、欲為大患。我常",
    "T22n1425_036:0515b18": "種種方便稱讚離欲、斷欲、度欲。汝今云何能",
    "T22n1425_036:0515b19": "作此惡事？此非法非律，不可以是長養善法。」",
    "T22n1425_036:0515b20": "佛語大愛道瞿曇彌：「依止迦維羅衛住比丘",
    "T22n1425_036:0515b21": "尼皆悉令集。」集已，爾時世尊以是因緣，向諸",
    "T22n1425_036:0515b22": "比丘尼廣說過患事起。種種因緣呵責過患",
    "T22n1425_036:0515b23": "事起已，為諸比丘尼隨順說法：「有十事利益，",
    "T22n1425_036:0515b24": "如來、應供、正遍知為諸弟子制戒、立說波羅",
    "T22n1425_036:0515b25": "提木叉法。何等十？一者、攝僧故。二者、極攝",
    "T22n1425_036:0515b26": "僧故。三、令僧安樂故。四、折伏無羞人故。五、有",
    "T22n1425_036:0515b27": "慚愧人得安隱住故。六、不信者令得信故。七、",
    "T22n1425_036:0515b28": "已信者增益信故。八、於現法中得漏盡故。九、",
    "T22n1425_036:0515b29": "未生諸漏令不生故。十、正法得久住故，為諸",
    "T22n1425_036:0515c01": "天世人開甘露門故，是為十。以是十事，如",
    "T22n1425_036:0515c02": "來、應供、正遍知為諸弟子制戒、立說波羅提木",
    "T22n1425_036:0515c03": "叉法，乃至未聞者當聞已，聞者當重聞。若比",
    "T22n1425_036:0515c04": "丘尼漏心，漏心男子邊，肩以下、膝以上摩觸",
    "T22n1425_036:0515c05": "受樂者，是比丘尼波羅夷，不應共住。」比丘尼",
    "T22n1425_036:0515c06": "者如上說。漏心男子者，欲心。肩以下者，乳房",
    "T22n1425_036:0515c07": "以下。膝以上者，大髀上至臍。摩觸者，移手",
    "T22n1425_036:0515c08": "摩捫。受樂者，覺快樂。染著者，是比丘尼波",
    "T22n1425_036:0515c09": "羅夷。波羅夷者，如上說。不共住者，不得共比",
    "T22n1425_036:0515c10": "丘尼住、法食味食。如前，後亦如是；如後，前",
    "T22n1425_036:0515c11": "亦如是，波羅夷罪，不應共住。若比丘尼漏心，",
    "T22n1425_036:0515c12": "漏心男子，肩以下、膝以上摩觸受樂者，波羅",
    "T22n1425_036:0515c13": "夷，不應共住。如是不能男及女人，偷蘭遮",
    "T22n1425_036:0515c14": "罪。比丘尼漏心、男子不漏心，亦波羅夷。不",
    "T22n1425_036:0515c15": "能男及女人，偷蘭遮罪。比丘尼無漏心、男子",
    "T22n1425_036:0515c16": "有漏心，偷蘭遮。不能男及女人，越比尼罪。比",
    "T22n1425_036:0515c17": "丘尼無漏心、男子無漏心，越比尼罪。不能男",
    "T22n1425_036:0515c18": "子女人，越比尼心悔。",
    "T22n1425_036:0515c19": "若比丘尼使男子剃髮時，兩女人痛按令覺",
    "T22n1425_036:0515c20": "女人、不覺男子。如是刺頭出血、刺臂、刺脚時，",
    "T22n1425_036:0515c21": "當使女人急捉，令覺女人、不覺男子。肩以上、",
    "T22n1425_036:0515c22": "膝以下，若有癰瘡使女人捉、男子破，無罪。隱",
    "T22n1425_036:0515c23": "處不得。隱處者，肩以下、膝以上。若是處有病",
    "T22n1425_036:0515c24": "者，當使女人治。是故說。",
    "T22n1425_036:0515c25": "佛住毘舍離，諸天世人恭敬供養，廣說如上。",
    "T22n1425_036:0515c26": "爾時賴吒波羅比丘尼，授離車童子經，乃至",
    "T22n1425_036:0515c27": "說：「餘出家人著袈裟者，我尚不生此心，而況",
    "T22n1425_036:0515c28": "是師所尊重者。」比丘尼言：「若不爾者，近我住",
    "T22n1425_036:0515c29": "共語，捉我手、捉我衣來歡喜請坐，曲身就共",
    "T22n1425_036:0516a01": "期行。」彼答言：「但如是者可爾。」如是適意已",
    "T22n1425_036:0516a02": "數數不止。如世尊說：「念色不忘、染污心起，",
    "T22n1425_036:0516a03": "如女憶男、男憶女。」諸比丘尼語大愛道，大愛",
    "T22n1425_036:0516a04": "道以是因緣往白世尊。佛言：「呼賴吒波羅比",
    "T22n1425_036:0516a05": "丘尼來。」來已佛具問上事：「汝實爾作是事不？」",
    "T22n1425_036:0516a06": "答言：「實爾。」佛言：「此是惡事，汝云何漏心，漏心",
    "T22n1425_036:0516a07": "男子邊申手內住乃至共期。從今已後不聽",
    "T22n1425_036:0516a08": "漏心，漏心男子邊申手內住乃至共期。」佛告",
    "T22n1425_036:0516a09": "大愛道瞿曇彌：「依止毘舍離比丘尼皆悉令",
    "T22n1425_036:0516a10": "集，以十利故與諸比丘尼制戒。乃至已聞者",
    "T22n1425_036:0516a11": "當重聞。若比丘尼漏心，與漏心男子申手內",
    "T22n1425_036:0516a12": "住，共語，受捉手、捉衣，來歡喜請坐，曲身就共",
    "T22n1425_036:0516a13": "期去，是比丘尼波羅夷，不應共住。」比丘尼",
    "T22n1425_036:0516a14": "者如上說。比丘尼漏心、漏心男子者，二俱欲",
    "T22n1425_036:0516a15": "心。申手內住者，舒手所及處。語者，共耳語。",
    "T22n1425_036:0516a16": "受捉手者，若捉手、若捉腕、若大指、若小指。若",
    "T22n1425_036:0516a17": "捉衣者，僧伽梨、欝多羅僧、安陀會、僧祇支、雨",
    "T22n1425_036:0516a18": "衣。來歡喜者，善來、欣悅常數數來。請坐者，我",
    "T22n1425_036:0516a19": "已敷床褥可坐。曲身者，亞身往就。期去者，",
    "T22n1425_036:0516a20": "若店肆前、園澤中、若常行來處。是比丘尼，波",
    "T22n1425_036:0516a21": "羅夷，不應共住。波羅夷者，如上說。若比丘尼",
    "T22n1425_036:0516a22": "漏心，漏心男子申手內共語，受捉手、捉",
    "T22n1425_036:0516a23": "衣，來歡喜請坐，曲身共期去，是比丘尼波羅",
    "T22n1425_036:0516a24": "夷，不應共住；如是不能男及女人，偷蘭遮。比",
    "T22n1425_036:0516a25": "丘尼漏心、男子不漏心，亦波羅夷；不能男及",
    "T22n1425_036:0516a26": "女人，偷蘭遮。比丘尼無漏心、男子漏心，偷蘭",
    "T22n1425_036:0516a27": "遮；不能男及女人，越毘尼罪。俱無漏心，越比",
    "T22n1425_036:0516a28": "尼罪。不能男及女人，越比尼心悔。若比丘尼",
    "T22n1425_036:0516a29": "漏心、漏心男子申手內住，乃至共期去，波羅",
    "T22n1425_036:0516b01": "夷。若一一次第犯八事波羅夷，若間犯滿",
    "T22n1425_036:0516b02": "者亦波羅夷。若犯一即悔，偷蘭遮。悔已復犯，",
    "T22n1425_036:0516b03": "乃至第七偷蘭遮。滿八者，波羅夷。是故說。佛",
    "T22n1425_036:0516b04": "住毘舍離，廣說如上。爾時離車初生二男，次",
    "T22n1425_036:0516b05": "生一女以為不吉，心自念言：「今此不祥之女",
    "T22n1425_036:0516b06": "誰當取者？」有人語言：「汝欲安處此女不？」答",
    "T22n1425_036:0516b07": "言：「欲得。」「若爾者可持與迦梨比丘尼，當與",
    "T22n1425_036:0516b08": "汝養育。」即便喚迦梨來，白言：「阿梨耶！我今",
    "T22n1425_036:0516b09": "生此不吉之女無人取者，與我長養度令出",
    "T22n1425_036:0516b10": "家，我自給衣食。」比丘尼即取養育，便與出家。",
    "T22n1425_036:0516b11": "家中日日送食、年年與衣，長大與學戒、次受",
    "T22n1425_036:0516b12": "具足。女人之法婬欲偏多，年遂轉大欲情亦",
    "T22n1425_036:0516b13": "熾，不能自制，即白師言：「我結使起，不樂出家，",
    "T22n1425_036:0516b14": "今欲還俗。」師言：「怪哉！俗中猶如火坑，何由可",
    "T22n1425_036:0516b15": "樂？」從是以後，漸與俗人及諸外道交通，遂便",
    "T22n1425_036:0516b16": "有娠。比丘尼即便驅出，語其師言：「汝不知弟",
    "T22n1425_036:0516b17": "子與俗人外道私通耶？」答言：「我亦早知，但其",
    "T22n1425_036:0516b18": "家日日送食、年年得衣，若當白僧便當驅出，",
    "T22n1425_036:0516b19": "我利此二事是故不說。」比丘尼即語大愛道，",
    "T22n1425_036:0516b20": "大愛道即以是事往白世尊。佛言：「喚迦梨",
    "T22n1425_036:0516b21": "來。」來已問言：「汝實爾不？」答言：「實爾。世尊！」佛",
    "T22n1425_036:0516b22": "言：「此是惡事。迦梨！汝云何知比丘尼犯重",
    "T22n1425_036:0516b23": "罪覆藏？此非法非律，不可以是長養善法。」佛",
    "T22n1425_036:0516b24": "語大愛道：「依止毘舍離比丘尼皆悉令集，乃",
    "T22n1425_036:0516b25": "至已聞者當重聞。若比丘尼知比丘尼犯重",
    "T22n1425_036:0516b26": "罪不向人說，是比丘尼若離處、若死、若罷道，",
    "T22n1425_036:0516b27": "後作是言：『我先知是比丘尼犯重罪，不向人",
    "T22n1425_036:0516b28": "說，不欲令他知。』是比丘尼波羅夷，不應共住。」",
    "T22n1425_036:0516b29": "比丘尼者如上說。知者，若自知、若從他聞。重",
    "T22n1425_036:0516c01": "罪者，八波羅夷中若犯一一。不向人說者，不",
    "T22n1425_036:0516c02": "向一人、若眾多、若僧中不說。離處者，若驅出。",
    "T22n1425_036:0516c03": "死者，無常。罷道者，離此法律作俗人外道已，",
    "T22n1425_036:0516c04": "後便言：「我先知其犯罪，但不欲令人知。」是比",
    "T22n1425_036:0516c05": "丘尼波羅夷，不應共住。波羅夷者，如上說。若",
    "T22n1425_036:0516c06": "比丘尼明相出時見比丘尼犯重罪，不作覆",
    "T22n1425_036:0516c07": "藏心，至日出時作覆藏心至明相出時，是比",
    "T22n1425_036:0516c08": "丘尼犯波羅夷，是名二時。如是乃至八時，",
    "T22n1425_036:0516c09": "如比丘覆藏中廣說。若比丘尼見比丘尼犯",
    "T22n1425_036:0516c10": "重罪，應向人說。若見共住弟子、依止弟子犯",
    "T22n1425_036:0516c11": "重罪，便作是念：「我若向人說者，比丘尼便當",
    "T22n1425_036:0516c12": "驅出。」以愛念故覆藏其罪，得波羅夷。是比丘",
    "T22n1425_036:0516c13": "尼聞是語已，語知識比丘尼言：「某甲犯重罪，",
    "T22n1425_036:0516c14": "若我語人者，比丘尼僧當驅出，是以我覆藏。」",
    "T22n1425_036:0516c15": "彼比丘尼聞已復作是念：「我若說者，是二人",
    "T22n1425_036:0516c16": "俱驅出。」即便覆藏，俱得波羅夷。如是一切",
    "T22n1425_036:0516c17": "展轉覆藏，皆波羅夷。若比丘尼見他犯重罪，",
    "T22n1425_036:0516c18": "語餘比丘尼言：「我見某甲犯重罪。」此比丘尼",
    "T22n1425_036:0516c19": "即呵言：「汝今作惡，何故語我？莫復說。」得偷蘭",
    "T22n1425_036:0516c20": "遮。若比丘尼見比丘尼犯重罪，應向人說，",
    "T22n1425_036:0516c21": "若犯罪人兇惡可畏、有勢力恐奪其命、傷梵行",
    "T22n1425_036:0516c22": "者，當作是念：「行業罪報彼自應知，喻如失火",
    "T22n1425_036:0516c23": "燒屋，但當自救焉知他事。」得捨心相應者無",
    "T22n1425_036:0516c24": "罪。是故說。",
    "T22n1425_036:0516c25": "佛住拘睒彌瞿師羅園，爾時闡陀五眾罪中",
    "T22n1425_036:0516c26": "犯若一、若二，諸比丘言：「長老闡陀！汝見是",
    "T22n1425_036:0516c27": "罪不？」答言：「汝用問我見不見為？我不見。」諸比",
    "T22n1425_036:0516c28": "丘以是因緣往白世尊。佛語比丘：「是闡陀於",
    "T22n1425_036:0516c29": "五眾罪中，若犯一一而言不見者，僧應與作",
    "T22n1425_036:0517a01": "不見罪舉羯磨。」僧與作不見罪舉羯磨已，往",
    "T22n1425_036:0517a02": "詣比丘尼精舍言：「婆路醯諦，僧與我作舉",
    "T22n1425_036:0517a03": "羯磨，不共法食味食。」即言：「怪哉！今我共汝法",
    "T22n1425_036:0517a04": "食味食。」即便隨順。比丘尼諫言：「闡陀母！是闡",
    "T22n1425_036:0517a05": "陀，僧和合如法作舉羯磨，未作如法，莫隨順。」",
    "T22n1425_036:0517a06": "答言：「我是其母，是我所生，我不隨順，誰當",
    "T22n1425_036:0517a07": "隨順？」比丘尼即語大愛道，大愛道即以是事",
    "T22n1425_036:0517a08": "往白世尊。佛言：「是闡陀母比丘尼，僧如法作",
    "T22n1425_036:0517a09": "舉羯磨而隨順者，汝應屏處三諫、眾多人中",
    "T22n1425_036:0517a10": "三諫、僧中三諫，令捨此事。」屏處諫者，應問",
    "T22n1425_036:0517a11": "言：「汝實知闡陀，僧如法作舉羯磨而隨順耶？」",
    "T22n1425_036:0517a12": "答言：「實爾。」應諫言：「闡陀母！僧如法作舉羯",
    "T22n1425_036:0517a13": "磨，未作如法，莫隨順。我今慈心諫汝，欲饒益",
    "T22n1425_036:0517a14": "故。一諫已過、二諫在，捨此事不？」如是第二、第",
    "T22n1425_036:0517a15": "三諫亦如是，眾多人中三諫亦如是。若不捨",
    "T22n1425_036:0517a16": "者，僧中應作求聽羯磨，應作是說：「阿梨耶僧",
    "T22n1425_036:0517a17": "聽！僧與闡陀如法作舉羯磨，未作如法，闡陀",
    "T22n1425_036:0517a18": "母與隨順，已屏處三諫、多人中三諫，令捨此",
    "T22n1425_036:0517a19": "事而不捨。若僧時到，僧今亦當三諫令捨此",
    "T22n1425_036:0517a20": "事。」僧中應問闡陀母：「汝實知和合僧如法與",
    "T22n1425_036:0517a21": "闡陀作舉羯磨，未作如法，而汝隨順，已屏處",
    "T22n1425_036:0517a22": "三諫、眾多人中三諫，令捨此事而不捨耶？」",
    "T22n1425_036:0517a23": "答言：「實爾。」即應諫言：「僧和合如法與闡陀作",
    "T22n1425_036:0517a24": "舉羯磨，汝莫隨順。僧欲饒益故諫汝，汝當隨",
    "T22n1425_036:0517a25": "順僧語。一諫已過、二諫在，汝捨不？」答言：「不捨。」",
    "T22n1425_036:0517a26": "如是第二、第三諫猶言：「不捨。」比丘尼以是因緣",
    "T22n1425_036:0517a27": "往白世尊。佛言：「喚來。」來已，問言：「汝實爾不？」",
    "T22n1425_036:0517a28": "答言：「實爾。」佛言：「此是惡事。汝常不聞我無量",
    "T22n1425_036:0517a29": "方便毀呰佷戾難諫、稱譽易諫也？此非法、非",
    "T22n1425_036:0517b01": "律、非如佛教，不可以是長養善法。汝云何被",
    "T22n1425_036:0517b02": "舉比丘而隨順？從今日後不聽隨順被舉比",
    "T22n1425_036:0517b03": "丘。」佛語瞿曇彌：「依止拘睒彌比丘尼皆悉令",
    "T22n1425_036:0517b04": "集，乃至已聞者當重聞。若比丘尼知僧和合",
    "T22n1425_036:0517b05": "如法比尼與比丘作舉羯磨，未作如法而隨",
    "T22n1425_036:0517b06": "順。諸比丘尼應諫是比丘尼：『阿梨耶！是比丘",
    "T22n1425_036:0517b07": "僧和合如法比尼作舉羯磨，未作如法，莫隨",
    "T22n1425_036:0517b08": "順是比丘。』諸比丘尼諫時作是語：『我不隨順，",
    "T22n1425_036:0517b09": "誰當隨順！』諸比丘尼如是第二、第三諫，捨是事",
    "T22n1425_036:0517b10": "好；若不捨者，是比丘尼波羅夷，不應共住。」比",
    "T22n1425_036:0517b11": "丘尼者，如上說。知者，若自知、若從他聞。和合",
    "T22n1425_036:0517b12": "者，非別眾。如法比尼者，不見罪、不作罪、三見",
    "T22n1425_036:0517b13": "不捨。三者，謗契經、邪見、邊見。被舉者，不共",
    "T22n1425_036:0517b14": "住。未作如法者，未隨順、僧未解。隨順者，共法",
    "T22n1425_036:0517b15": "食味食。諸比丘尼諫是比丘尼作是語：「阿梨",
    "T22n1425_036:0517b16": "耶！是比丘，僧如法比尼作舉羯磨，未作如法，",
    "T22n1425_036:0517b17": "莫隨順法食、味食。」諫時便作是語：「我不隨順，",
    "T22n1425_036:0517b18": "誰當隨順？」應重諫乃至三諫，捨者善；若不",
    "T22n1425_036:0517b19": "捨者，是比丘尼波羅夷。波羅夷者，如上說。屏",
    "T22n1425_036:0517b20": "處三諫捨者善，若不捨者，諫諫越比尼罪。眾",
    "T22n1425_036:0517b21": "多人中亦如是。僧中初諫時，越比尼罪。諫竟，",
    "T22n1425_036:0517b22": "偷蘭遮。第二初諫時，越比尼；諫竟，偷蘭遮。第",
    "T22n1425_036:0517b23": "三初諫時，偷蘭遮；諫竟，波羅夷。若屏處、眾多",
    "T22n1425_036:0517b24": "人中、僧中，一切越比尼、一切偷蘭遮成一重",
    "T22n1425_036:0517b25": "罪，名波羅夷。若中間捨者，隨事治。",
    "T22n1425_036:0517b26": "　婬盜斷人命、　　不實稱過人、",
    "T22n1425_036:0517b27": "　肩以下膝上、　　漏心八事滿、",
    "T22n1425_036:0517b28": "　覆重并隨舉。　　八波羅夷竟。",
    "T22n1425_036:0517b29": "明十九僧殘法之一",
    "T22n1425_036:0517c01": "受使行，如比丘中廣說，是故世尊說：「若比丘",
    "T22n1425_036:0517c02": "尼受使行和合男女，若取婦、若私通，乃至須",
    "T22n1425_036:0517c03": "臾頃，是法初罪，僧伽婆尸沙。」二無根，如比丘",
    "T22n1425_036:0517c04": "中廣說，是故世尊說：「若比丘尼瞋恨不喜，故",
    "T22n1425_036:0517c05": "於清淨無罪比丘尼，以無根波羅夷法謗，欲",
    "T22n1425_036:0517c06": "破彼比丘尼淨行。彼於後時、若撿挍、若不撿",
    "T22n1425_036:0517c07": "挍，便作是言：『是事無根，我住瞋恨故作是語。』",
    "T22n1425_036:0517c08": "是法初罪。」是故世尊說：「若比丘尼瞋恨不喜，",
    "T22n1425_036:0517c09": "故以異分事中小小事，非波羅夷比丘尼以",
    "T22n1425_036:0517c10": "波羅夷法謗，欲破彼梵行。彼於後時若撿挍、",
    "T22n1425_036:0517c11": "若不撿挍，以異分中小小事，是比丘尼住瞋",
    "T22n1425_036:0517c12": "恨故說，是法初罪。」佛住舍衛城，比丘尼僧",
    "T22n1425_036:0517c13": "伽藍、外道尼住處，中隔牆崩。爾時偷蘭難陀",
    "T22n1425_036:0517c14": "比丘尼語外道尼言：「汝當補治，汝等無羞人，",
    "T22n1425_036:0517c15": "徒眾來往裸形出入；我此眾善好有慚羞，見",
    "T22n1425_036:0517c16": "汝等結使增長。」彼答言：「今是雨時不可得作，",
    "T22n1425_036:0517c17": "須雨時過當作。」比丘尼言：「今當駛作不得待",
    "T22n1425_036:0517c18": "後。」彼言：「我不能作。」比丘尼瞋言：「短壽！噉酒糟",
    "T22n1425_036:0517c19": "驢，汝敢不作。無慚無愧、邪見不信，汝速治",
    "T22n1425_036:0517c20": "去。」外道尼罵言：「眾多人子、大腹沙門尼，汝便",
    "T22n1425_036:0517c21": "殺我，終不與汝作。」比丘尼即往斷事官所，具",
    "T22n1425_036:0517c22": "說上事：「長壽！為我勅彼作隔牆。」時斷事官信",
    "T22n1425_036:0517c23": "於佛法，即錄外道尼來，來已語言：「弊惡短壽，",
    "T22n1425_036:0517c24": "噉酒糟驢、邪見外道。何不作牆隔？汝等無羞、",
    "T22n1425_036:0517c25": "裸形出入，是阿梨耶梵行人，設見汝等增長",
    "T22n1425_036:0517c26": "結使。汝急作去，若不作者當加汝罪。」外道",
    "T22n1425_036:0517c27": "尼即作，晝成已夜雨便壞，如是夏三月作不",
    "T22n1425_036:0517c28": "能使成。於是外道嫌責語諸優婆塞言：「看汝",
    "T22n1425_036:0517c29": "福田，倚恃官力驅我泥作三月。」諸優婆塞婦",
    "T22n1425_036:0518a01": "女聞已語比丘尼，比丘尼聞已向大愛道說，",
    "T22n1425_036:0518a02": "大愛道即以是事具白世尊。佛言：「喚比丘尼",
    "T22n1425_036:0518a03": "來。」來已，佛問：「偷蘭難陀！汝實爾不？」答言：「實",
    "T22n1425_036:0518a04": "爾。」佛言：「此是惡事，汝云何共鬪相言？此非法、",
    "T22n1425_036:0518a05": "非律、不如佛教，不可以是長養善法。」佛告大",
    "T22n1425_036:0518a06": "愛道：「依止舍衛城住比丘尼皆悉令集，以十",
    "T22n1425_036:0518a07": "利故與諸比丘尼制戒，乃至已聞者當重聞。",
    "T22n1425_036:0518a08": "若比丘尼諍訟相言，若俗人、若出家人晝日",
    "T22n1425_036:0518a09": "須臾，乃至與園民、沙彌共鬪相言，是法初罪，",
    "T22n1425_036:0518a10": "僧伽婆尸沙。」比丘尼者，如上說。諍訟者，口諍",
    "T22n1425_036:0518a11": "訟。俗人者，在家人。出家者，外道出家乃",
    "T22n1425_036:0518a12": "至闍致羅。晝日者，齊日沒。須臾者，乃至須臾",
    "T22n1425_036:0518a13": "頃，下至沙彌園民。初罪者，不待三諫。僧伽",
    "T22n1425_036:0518a14": "者，謂八波羅夷。婆尸沙者，是罪有餘，僧應羯",
    "T22n1425_036:0518a15": "磨治，故說僧伽婆尸沙。復次是事僧中發露",
    "T22n1425_036:0518a16": "悔過故，亦名僧伽婆尸沙。若比丘尼至王家",
    "T22n1425_036:0518a17": "斷事官所相言者，僧伽婆尸沙。道說，偷蘭",
    "T22n1425_036:0518a18": "遮。若至優婆塞家信心家道說，越比尼罪。心",
    "T22n1425_036:0518a19": "嫌者，越比尼心悔。若比丘尼至王家相言，越",
    "T22n1425_036:0518a20": "比尼罪。嫌說者，越比尼心悔。是故世尊說。佛",
    "T22n1425_036:0518a21": "住舍衛城，爾時賴吒比丘尼妹嫁適異村，得",
    "T22n1425_036:0518a22": "病遣信喚賴吒言：「及我未死，早來看我可",
    "T22n1425_036:0518a23": "得相見。」即便往看，未得至間而妹命終。到",
    "T22n1425_036:0518a24": "已，其妹婿語賴吒言：「汝妹命過，誰當料理家",
    "T22n1425_036:0518a25": "內看視兒子？唯願賴吒為我料理，以代妹處。」",
    "T22n1425_036:0518a26": "比丘尼便作是念：「此人出是惡聲，或能強見",
    "T22n1425_036:0518a27": "侵掠。」即懷怖懼佯如出外，便還舍衛城語諸",
    "T22n1425_036:0518a28": "比丘尼言：「異哉！其當壞我梵行。」諸比丘尼",
    "T22n1425_036:0518a29": "問言：「以何事故？」便具說上事。諸比丘尼聞已",
    "T22n1425_036:0518b01": "語大愛道，大愛道即以是事具白世尊。佛",
    "T22n1425_036:0518b02": "言：「喚是比丘尼來。」來已問言：「汝實爾不？」答",
    "T22n1425_036:0518b03": "言：「實爾。世尊！」佛言：「汝云何道路獨行？從今日",
    "T22n1425_036:0518b04": "後不聽獨行。」復次諸比丘尼道路行，有一年",
    "T22n1425_036:0518b05": "少比丘尼下道便利在後。諸賈客來，見比丘",
    "T22n1425_036:0518b06": "尼端正，即便遮問：「汝年少端正正應受欲，何",
    "T22n1425_036:0518b07": "以出家？請說其故。」比丘尼言：「我出家何用",
    "T22n1425_036:0518b08": "問為？」復言：「不爾！會當有意，語我。」答亦如初。",
    "T22n1425_036:0518b09": "如是戲弄已，須臾放去。到聚落已，心生疑悔",
    "T22n1425_036:0518b10": "語大愛道，大愛道即以是事具白世尊。佛言：",
    "T22n1425_036:0518b11": "「不欲，無罪。」復次諸比丘尼共道行，有比丘尼",
    "T22n1425_036:0518b12": "病不及伴獨在後，來已心生疑悔語大愛道，",
    "T22n1425_036:0518b13": "大愛道即以是事具白世尊。佛言：「病，無罪。」佛",
    "T22n1425_036:0518b14": "語大愛道：「依止舍衛城比丘尼皆悉令集，乃",
    "T22n1425_036:0518b15": "至已聞者當重聞。若比丘尼無比丘尼伴行，",
    "T22n1425_036:0518b16": "不得出聚落界，除餘時。餘時者，不欲、病，是名",
    "T22n1425_036:0518b17": "餘時。是法初罪，僧伽婆尸沙。」比丘尼者，如上",
    "T22n1425_036:0518b18": "說。無比丘尼伴者，獨一人道行，如上廣說。除",
    "T22n1425_036:0518b19": "餘時者，不欲、病，世尊說無罪。僧伽婆尸沙者，",
    "T22n1425_036:0518b20": "如上說。若比丘尼著道行時，未出界無罪。若",
    "T22n1425_036:0518b21": "到聚落城邑界時，當相去在申手內，若相離",
    "T22n1425_036:0518b22": "申手外，一足過偷蘭遮，二足過僧伽婆尸沙。",
    "T22n1425_036:0518b23": "一人界中間住，偷蘭遮。如是餘人過，偷蘭遮。",
    "T22n1425_036:0518b24": "是故世尊說。",
    "T22n1425_036:0518b25": "佛住王舍城，王舍城中有人名羯暮子，取得",
    "T22n1425_036:0518b26": "羯暮女為婦。端正少雙，持食與夫。世尊到",
    "T22n1425_036:0518b27": "時著入聚落衣，持鉢入城次行乞食到其家。",
    "T22n1425_036:0518b28": "時婦作是念：「若我夫見佛者，必當起看，妨廢",
    "T22n1425_036:0518b29": "飲食，當戶而立。」於佛有緣，世尊即放光明照",
    "T22n1425_036:0518c01": "其舍內，其夫[門@視]看。見佛便語婦言：「汝大不",
    "T22n1425_036:0518c02": "善，但欲減損於我。」其婦言：「我非欲相損，我",
    "T22n1425_036:0518c03": "畏見世尊已妨廢食耳！」其夫瞋言：「女人情淺，",
    "T22n1425_036:0518c04": "欲少饒益而傷損不少。」婦語夫言：「大家郎聽",
    "T22n1425_036:0518c05": "我出家。」夫語婦言：「欲何道出家？」婦言：「佛",
    "T22n1425_036:0518c06": "法出家。」夫言：「相聽。」即往優鉢羅比丘尼所",
    "T22n1425_036:0518c07": "求出家，即度出家受具足。初夜後夜精勤不",
    "T22n1425_036:0518c08": "懈，至八日得盡有漏，自知作證三明六通、心",
    "T22n1425_036:0518c09": "得自在。依樹下坐，時釋提桓因往到其所，即",
    "T22n1425_036:0518c10": "說頌曰：",
    "T22n1425_036:0518c11": "「帝釋天營從，　　來下稽首足；",
    "T22n1425_036:0518c12": "　觀是羯暮女，　　出家始八日。",
    "T22n1425_036:0518c13": "　優鉢善比丘，　　漏盡證六通；",
    "T22n1425_036:0518c14": "　所作已成辦，　　德力心自在。",
    "T22n1425_036:0518c15": "　折伏諸情根，　　閉目樹下坐；",
    "T22n1425_036:0518c16": "　是故今稽首，　　世間良福田。」",
    "T22n1425_036:0518c17": "此比丘尼有好清聲，善能讚唄，有優婆塞請",
    "T22n1425_036:0518c18": "去，唄已心大歡喜，即施與大張好[疊*毛]。時諸天",
    "T22n1425_036:0518c19": "於虛空中而說頌曰：",
    "T22n1425_036:0518c20": "「今汝得善利，　　福德甚巍巍；",
    "T22n1425_036:0518c21": "　一切染著盡，　　清淨奉施衣。",
    "T22n1425_036:0518c22": "　今王舍城中，　　清信諸士女；",
    "T22n1425_036:0518c23": "　何不來勸請，　　微妙善法音？",
    "T22n1425_036:0518c24": "　親近能離苦，　　不請則不說；",
    "T22n1425_036:0518c25": "　聞已如修習，　　則致勝妙處。」",
    "T22n1425_036:0518c26": "是時諸人家家請唄，聞歡喜已大得利養。諸",
    "T22n1425_036:0518c27": "比丘尼各生嫉心，便作是言：「此妖艷歌頌，",
    "T22n1425_036:0518c28": "惑亂眾心。」諸比丘尼以是因緣往白世尊。佛",
    "T22n1425_036:0518c29": "言：「喚是比丘尼來。」來已問言：「汝實作世間",
    "T22n1425_036:0519a01": "歌頌耶？」答言：「我不知世間歌頌。」佛言：「是",
    "T22n1425_036:0519a02": "比丘尼非世間歌頌。過去世時有波羅奈城，",
    "T22n1425_036:0519a03": "王名吉利，有七女：一名沙門；二名沙門友；三",
    "T22n1425_036:0519a04": "名比丘尼；四名比丘尼婢；五名達摩支；六",
    "T22n1425_036:0519a05": "名須達摩；七名僧婢。於迦葉佛前發願，如《七",
    "T22n1425_036:0519a06": "女經》中廣說。」時比丘尼人復將去離眾獨宿，",
    "T22n1425_036:0519a07": "有比丘尼語大愛道，大愛道即以是事往白",
    "T22n1425_036:0519a08": "世尊。佛言：「喚是比丘尼來。」來已問言：「汝實",
    "T22n1425_036:0519a09": "離眾獨宿不？」答言：「實爾。」佛言：「從今日不聽離",
    "T22n1425_036:0519a10": "眾獨宿。」復次流離王罰迦維羅衛國，應廣",
    "T22n1425_036:0519a11": "說。爾時諸比丘尼城外獨宿，乃至除王難。復",
    "T22n1425_036:0519a12": "次爾時諸比丘尼著道行，老病不及伴獨宿，",
    "T22n1425_036:0519a13": "心生疑悔問大愛道，大愛道即以是事往白",
    "T22n1425_036:0519a14": "世尊。佛言：「不欲，無罪。」佛語大愛道瞿曇彌：「依",
    "T22n1425_036:0519a15": "止舍衛城住比丘尼皆悉令集，乃至已聞者",
    "T22n1425_036:0519a16": "當重聞。若比丘尼離比丘尼一夜宿，除餘時。",
    "T22n1425_036:0519a17": "餘時者，若病時、賊亂圍城時，是名餘時，是法",
    "T22n1425_036:0519a18": "初罪。」比丘尼者，如上說。一夜宿者，日未沒至",
    "T22n1425_036:0519a19": "明相出。除餘時者，不欲離宿、老羸病、賊亂圍",
    "T22n1425_036:0519a20": "城、若城內不得出、城外不得入，是名餘時。是",
    "T22n1425_036:0519a21": "法初罪僧伽婆尸沙。僧伽婆尸沙者，如上說。",
    "T22n1425_036:0519a22": "若比丘尼離比丘尼宿，日未沒至明相出，僧",
    "T22n1425_036:0519a23": "伽婆尸沙。日沒以離至明相出，偷蘭遮。若",
    "T22n1425_036:0519a24": "比丘尼僧伽藍中共房宿，當相去一申手內，",
    "T22n1425_036:0519a25": "一夜中當三以手相尋看，不得一時頓三，當",
    "T22n1425_036:0519a26": "初夜一、中夜一、後夜一。初夜不尋看，越比尼",
    "T22n1425_036:0519a27": "罪。中夜不尋看，亦越比尼罪。後夜不尋看，亦",
    "T22n1425_036:0519a28": "越比尼罪。一切時看無罪。若上閣、下閣異宿",
    "T22n1425_036:0519a29": "者，一夜當三過往。如是僧伽藍中宿，偷蘭遮。",
    "T22n1425_036:0519b01": "是故世尊說。",
    "T22n1425_036:0519b02": "佛住舍衛城，王舍城中有長者名曰須提那，",
    "T22n1425_036:0519b03": "有婦年少端正。其夫無常，婦不樂男子，叔",
    "T22n1425_036:0519b04": "欲攝取，即語餘婦人言：「我不樂男子，而叔欲",
    "T22n1425_036:0519b05": "取我為婦。」女人語言：「汝欲得離不？」答言：「我欲",
    "T22n1425_036:0519b06": "離。」即語言：「汝往舍衛城，就迦梨比丘尼所，",
    "T22n1425_036:0519b07": "當度汝出家。」此婦人似如出行，便詣舍衛城",
    "T22n1425_036:0519b08": "問人言：「何者是比丘尼僧伽藍？」即示處，入已",
    "T22n1425_036:0519b09": "問言：「何者是迦梨比丘尼房？」即示房處。入",
    "T22n1425_036:0519b10": "已問言：「阿梨耶是迦梨非？」答言：「是！為何",
    "T22n1425_036:0519b11": "故問？」答言：「我欲出家。」即度出家受具足。其",
    "T22n1425_036:0519b12": "叔於後求不知處，有人語言：「舍衛城迦梨",
    "T22n1425_036:0519b13": "比丘尼已度出家。」便往舍衛城問人言：「何者",
    "T22n1425_036:0519b14": "是比丘尼僧伽藍？」即示處。入已問言：「何者",
    "T22n1425_036:0519b15": "是迦梨比丘尼房？」即示處。入已問言：「阿梨",
    "T22n1425_036:0519b16": "耶是迦梨耶？」答言：「是！何故問？」便言：「我不放",
    "T22n1425_036:0519b17": "婦，何故度我婦出家？」尼言：「長壽！汝何處來？」答",
    "T22n1425_036:0519b18": "言：「王舍城來。」比丘尼罵言：「短壽物！汝是賊！王",
    "T22n1425_036:0519b19": "舍城人恒來，喜作細作，伺國長短。」即語弟子：",
    "T22n1425_036:0519b20": "「取我僧伽梨來，繫此短壽閉著獄中。」其人即",
    "T22n1425_036:0519b21": "恐，便作是念：「此人眼目可畏，或能必爾。」眼並",
    "T22n1425_036:0519b22": "眄之，漸漸却行，出外已瞋恚言：「此比丘尼",
    "T22n1425_036:0519b23": "盜度我婦，反欲繫我。」諸比丘尼聞已語大愛",
    "T22n1425_036:0519b24": "道，大愛道即以是事往白世尊。佛言：「呼比丘",
    "T22n1425_036:0519b25": "尼來。」來已，佛問：「汝實爾不？」答言：「實爾。」佛告",
    "T22n1425_036:0519b26": "迦梨：「此是惡事，汝云何主不聽而度人？從",
    "T22n1425_036:0519b27": "今日不聽主不放而度。」即語大愛道：「依",
    "T22n1425_036:0519b28": "止舍衛城比丘尼皆悉令集，乃至已聞者當",
    "T22n1425_036:0519b29": "重聞。若比丘尼其主不聽而度，是法初罪僧",
    "T22n1425_036:0519c01": "伽婆尸沙。」比丘尼者，如上說。不聽者，未嫁女",
    "T22n1425_036:0519c02": "當問父母，已出嫁當問婿姑妐及叔。不聽",
    "T22n1425_036:0519c03": "者度出家受具足者，僧伽婆尸沙。僧伽婆尸",
    "T22n1425_036:0519c04": "沙者，如上說。是法初罪。若比丘尼主不聽而",
    "T22n1425_036:0519c05": "度者，越比尼罪。與學戒者，偷蘭遮。受具足者",
    "T22n1425_036:0519c06": "僧伽婆尸沙。是故世尊說。",
    "T22n1425_036:0519c07": "佛住舍衛城，爾時阿摩羅邑力士婦，年少端",
    "T22n1425_036:0519c08": "正與人私通，其夫語言：「汝莫復作，若作者我",
    "T22n1425_036:0519c09": "當如是、如是治汝。」其婦故作不止，其夫即伺",
    "T22n1425_036:0519c10": "合男子捉取，便送與斷事官言：「我婦與是人",
    "T22n1425_036:0519c11": "通，願官與我如法治罪。」如法治罪者言：「若女",
    "T22n1425_036:0519c12": "人共他私通者，應七日二眾前集，集會七日",
    "T22n1425_036:0519c13": "已於二家眾前中裂其身。」官便語婦言：「汝且",
    "T22n1425_036:0519c14": "還歸，若家有者，可往辦具布施飲食。若無者",
    "T22n1425_036:0519c15": "隨意。滿七日已當於二眾前中裂汝身。」即",
    "T22n1425_036:0519c16": "便還家具辦飲食施於二眾。此婦於屏處啼",
    "T22n1425_036:0519c17": "泣，諸母人問言：「汝何故啼耶？」答言：「我那得不",
    "T22n1425_036:0519c18": "啼，滿七日已當於二眾前中裂我身。」母人言：",
    "T22n1425_036:0519c19": "「汝欲得活不？」答言：「爾。」便語言：「汝往舍衛城迦",
    "T22n1425_036:0519c20": "梨比丘尼所，求索出家可得活。」眾人酒醉，",
    "T22n1425_036:0519c21": "於是女人似如小出，即詣舍衛城問人言：「比",
    "T22n1425_036:0519c22": "丘尼僧伽藍在何處？」示處，入問人言：「何者",
    "T22n1425_036:0519c23": "是迦梨比丘尼房？」即示其處。入已，白言：「阿",
    "T22n1425_036:0519c24": "梨耶！我欲出家。」問言：「主聽汝未？」答言：「云",
    "T22n1425_036:0519c25": "何聽？」比丘尼言：「若未出嫁父母聽，已嫁者姑",
    "T22n1425_036:0519c26": "妐夫主叔聽，是則聽。」答言：「若爾者已自是",
    "T22n1425_036:0519c27": "聽，諸宗親都欲中裂我身棄捨竟。」比丘尼",
    "T22n1425_036:0519c28": "言：「若爾者已好放汝。」即度出家受具足。其人",
    "T22n1425_036:0519c29": "求覓欲治罪不見，聞舍衛城比丘尼已度出",
    "T22n1425_036:0520a01": "家。即詣舍衛城問人言：「何者是比丘尼精舍？」",
    "T22n1425_036:0520a02": "人即示處。入已問言：「何者是迦梨比丘尼",
    "T22n1425_036:0520a03": "房？」示言：「此是。」入已問言：「阿梨耶是迦梨比",
    "T22n1425_036:0520a04": "丘尼耶？」答言：「何以故問？」彼言：「我不放婦，何",
    "T22n1425_036:0520a05": "以度出家？」「長壽！汝家在何處？」答言：「在阿摩勒",
    "T22n1425_036:0520a06": "邑。」便語言：「短壽！汝是賊，汝不知耶？阿摩勒人",
    "T22n1425_036:0520a07": "恒喜來此，伺求國便欲為細作。」便語弟子：「取",
    "T22n1425_036:0520a08": "我衣來，我當告王繫此短壽。」其人聞已念言：",
    "T22n1425_036:0520a09": "「此比丘尼眼目角張，或能作惡。」漸漸却行，出",
    "T22n1425_036:0520a10": "外瞋恚罵詈：「此沙門尼，盜度我婦反欲繫",
    "T22n1425_036:0520a11": "我。」諸比丘尼聞已語大愛道，大愛道即以是",
    "T22n1425_036:0520a12": "事具白世尊。佛言：「喚比丘尼來。」來已，佛言：",
    "T22n1425_036:0520a13": "「迦梨！此是惡事，汝云何知人犯罪、眾親欲治",
    "T22n1425_036:0520a14": "罪而度出家？此非法、非律、非如佛教。從今",
    "T22n1425_036:0520a15": "日後不聽犯罪女人、眾欲治罪而度出家。」復",
    "T22n1425_036:0520a16": "次釋迦揵提邑有女人，如上說，乃至語比",
    "T22n1425_036:0520a17": "丘尼言：「度我出家。」比丘尼言：「先已有比，如",
    "T22n1425_036:0520a18": "此犯罪不聽出家。」復向餘比丘尼，都無度者，",
    "T22n1425_036:0520a19": "便向外道求出家。其人欲取治罪而不知處，",
    "T22n1425_036:0520a20": "聞在舍衛城外道已度出家，其夫念言：「此婦",
    "T22n1425_036:0520a21": "本是優婆塞女，而今墮外道邪見，即是治",
    "T22n1425_036:0520a22": "罪。」便不復尋求。諸外道法飲米泔汁，及盪",
    "T22n1425_036:0520a23": "釜水、裸形無恥，而復妻掠無度。其婦厭患言：",
    "T22n1425_036:0520a24": "「此非出家之法。」即捨向比丘尼精舍，白言：「我",
    "T22n1425_036:0520a25": "墮深坑崩岸當墮泥犁，唯願牽我出家。」諸比",
    "T22n1425_036:0520a26": "丘尼無敢度者，便詣大愛道白言：「阿梨耶！",
    "T22n1425_036:0520a27": "是我親里釋家女，今墮深坑，願度我出家。」",
    "T22n1425_036:0520a28": "大愛道即以是事往白世尊。佛言：「得，若先",
    "T22n1425_036:0520a29": "外道度，後聽出家。」佛告大愛道：「依止舍衛城",
    "T22n1425_036:0520b01": "比丘尼皆悉令集，乃至已聞者當重聞。若",
    "T22n1425_036:0520b02": "比丘尼知犯罪女、眾親欲治而度，除餘時。餘",
    "T22n1425_036:0520b03": "時者，先外道度，是名餘時。是法初罪。」比丘",
    "T22n1425_036:0520b04": "尼者，如上說。知者，若自知、若從他聞。眾者，二",
    "T22n1425_036:0520b05": "眾，集父母眾、夫家眾。親者，婆羅門宗姓、剎",
    "T22n1425_036:0520b06": "利宗姓、毘舍宗姓、首陀羅宗姓。治罪者，或以",
    "T22n1425_036:0520b07": "薄裹而燒、或沙囊繫頸沈著水中、或火燒頭、",
    "T22n1425_036:0520b08": "或截耳截鼻、或燒熱鐵烙小便道、或中裂",
    "T22n1425_036:0520b09": "其身，如是國法種種不同。除先在外道出家",
    "T22n1425_036:0520b10": "者，世尊說無罪。外道者，尼揵、帝梨、檀遲伽，",
    "T22n1425_036:0520b11": "如是比外道。是法初罪，僧伽婆尸沙者，如上",
    "T22n1425_036:0520b12": "廣說。若比丘尼知犯罪女應治，度出家，越",
    "T22n1425_036:0520b13": "比尼罪。與學法者，偷蘭遮。受具足，僧伽婆尸",
    "T22n1425_036:0520b14": "沙。是故世尊說。",
    "T22n1425_036:0520b15": "佛住舍衛城，爾時眾多女人在阿耆羅河彼",
    "T22n1425_036:0520b16": "岸，此岸比丘尼僧集。時偷蘭難陀比丘尼，脫",
    "T22n1425_036:0520b17": "衣放地截流浮渡。諸女人共相謂言：「看是偷",
    "T22n1425_036:0520b18": "蘭難陀比丘尼浮渡而來。」來已於露處坐已，",
    "T22n1425_036:0520b19": "須臾復還渡。諸女人嫌言：「云何是偷蘭難陀",
    "T22n1425_036:0520b20": "比丘尼，如凶惡人渡已復還？」諸比丘尼聞已",
    "T22n1425_036:0520b21": "語大愛道，大愛道即以是事往白世尊。佛",
    "T22n1425_036:0520b22": "言：「喚偷蘭難陀比丘尼來。」來已，佛言：「此",
    "T22n1425_036:0520b23": "是惡事，汝云何於船渡處而獨浮渡？從今日",
    "T22n1425_036:0520b24": "後不聽於船渡處而獨浮渡。」佛告大愛道：「依",
    "T22n1425_036:0520b25": "止舍衛城比丘尼皆悉令集，乃至已聞者當",
    "T22n1425_036:0520b26": "重聞。若比丘尼於船渡處獨渡河者，是法",
    "T22n1425_036:0520b27": "初罪僧伽婆尸沙。」比丘尼者，如上說。獨渡者，",
    "T22n1425_036:0520b28": "出界到彼岸，僧伽婆尸沙。",
    "T22n1425_036:0520b29": "佛住舍衛城，爾時迦梨比丘尼於聚落中遊",
    "T22n1425_036:0520c01": "行，去後有依止弟子，僧與作舉羯磨。師還，",
    "T22n1425_036:0520c02": "弟子白言：「僧與我作舉羯磨，不共法食味",
    "T22n1425_036:0520c03": "食。」即呵言：「汝且默然，但使僧集。」即便集僧，",
    "T22n1425_036:0520c04": "諸比丘尼各作是念：「是比丘尼行還集僧，常",
    "T22n1425_036:0520c05": "喜有施物，我等今日當得何物？」皆喜速集。集",
    "T22n1425_036:0520c06": "已即作是唱：「阿梨耶僧聽！某甲比丘尼僧作",
    "T22n1425_036:0520c07": "舉羯磨。若僧時到，僧與某甲比丘尼捨舉羯",
    "T22n1425_036:0520c08": "磨。如是白。」「阿梨耶僧聽！某甲比丘尼僧與作",
    "T22n1425_036:0520c09": "舉羯磨，僧今與某甲比丘尼捨舉羯磨。阿梨",
    "T22n1425_036:0520c10": "耶僧忍與某甲比丘尼捨舉羯磨者默然，若",
    "T22n1425_036:0520c11": "不忍者便說。是第一羯磨。」如是三羯磨。諸比",
    "T22n1425_036:0520c12": "丘尼見此比丘尼眼目可畏，無敢遮者。諸比",
    "T22n1425_036:0520c13": "丘尼展轉相謂：「此是何語？」皆言：「我亦不知此",
    "T22n1425_036:0520c14": "語。」諸比丘尼白大愛道，大愛道以是因緣",
    "T22n1425_036:0520c15": "往白世尊。佛言：「喚是比丘尼來。」來已，佛問：",
    "T22n1425_036:0520c16": "「汝實爾不？」答言：「實爾。」佛言：「此是惡事，汝云",
    "T22n1425_036:0520c17": "何知比丘尼僧如法比尼作舉羯磨，未行隨順、",
    "T22n1425_036:0520c18": "未作如法，先不語僧自捨羯磨？從今日後不",
    "T22n1425_036:0520c19": "聽。」佛告大愛道：「依止舍衛城比丘尼皆悉",
    "T22n1425_036:0520c20": "令集，乃至已聞者當重聞。若比丘尼知比丘",
    "T22n1425_036:0520c21": "尼僧和合如法比尼作舉羯磨、未作如法，先",
    "T22n1425_036:0520c22": "不語僧自與捨，是法初罪，僧伽婆尸沙。」比丘",
    "T22n1425_036:0520c23": "尼者，如上說。知者，若自知、若從他聞。和合者，",
    "T22n1425_036:0520c24": "非別眾。如法比尼者，不見罪、不作、三見不",
    "T22n1425_036:0520c25": "捨。舉羯磨者，不共住。未作如法者，未行隨順、",
    "T22n1425_036:0520c26": "心未調伏，僧未與捨。先不語者，僧中未作求",
    "T22n1425_036:0520c27": "聽羯磨而自僧中捨。是法初罪，僧伽婆尸沙。",
    "T22n1425_036:0520c28": "僧伽婆尸沙者，如上說。若弟子僧和合作舉",
    "T22n1425_036:0520c29": "羯磨者，若和上尼、阿闍梨尼，應至長老比丘",
    "T22n1425_036:0521a01": "尼所作是言：「誰無愚癡恒無有過？慧心常存",
    "T22n1425_036:0521a02": "不知故爾，更不復作。」如是遍語諸人已令心",
    "T22n1425_036:0521a03": "柔軟，然後於僧中作求聽羯磨。當作是說：「阿",
    "T22n1425_036:0521a04": "梨耶僧聽！某甲比丘尼有是事故僧作舉",
    "T22n1425_036:0521a05": "羯磨，彼行隨順、心柔軟捨。若僧時到，僧某甲",
    "T22n1425_036:0521a06": "欲從僧乞捨舉羯磨。諸阿梨耶聽某甲欲從",
    "T22n1425_036:0521a07": "僧乞捨舉羯磨，僧忍默然故，是事如是持。」然",
    "T22n1425_036:0521a08": "後應乞。若有人遮者，和上應軟語令止。若比",
    "T22n1425_036:0521a09": "丘尼知僧和合如法比尼作舉羯磨，而自捨",
    "T22n1425_036:0521a10": "者，得越比尼罪。",
    "T22n1425_036:0521a11": "佛住王舍城，爾時有一長者欲心請樹提比",
    "T22n1425_036:0521a12": "丘尼，與衣鉢、飲食、疾病湯藥，作是言：「阿梨",
    "T22n1425_036:0521a13": "耶！知我以何故與？」比丘尼言：「知。」復問：「云何",
    "T22n1425_036:0521a14": "知？」答言：「以福德故。」復言：「如是，然後兼為欲",
    "T22n1425_036:0521a15": "故。」時樹提是離欲人，聞是語其心遊然，不",
    "T22n1425_036:0521a16": "持經懷，然復不遮。諸比丘尼即以是事語大",
    "T22n1425_036:0521a17": "愛道，大愛道即以是事往白世尊。佛言：「呼樹",
    "T22n1425_036:0521a18": "提來。」來已具問上事：「汝實爾不？」答言：「實爾。」",
    "T22n1425_036:0521a19": "世尊！佛言：「此是惡事，汝不為後世人作軌則",
    "T22n1425_036:0521a20": "耶？此非法、非律、不如佛教，不可以是長養善",
    "T22n1425_036:0521a21": "法。」佛語大愛道：「依止王舍城比丘尼皆悉令",
    "T22n1425_036:0521a22": "集，乃至已聞者當重聞。若比丘尼無漏心，漏",
    "T22n1425_036:0521a23": "心男子邊取衣鉢、飲食、病疾湯藥者，是法初",
    "T22n1425_036:0521a24": "罪，僧伽婆尸沙。」比丘尼者，如樹提比丘尼。無",
    "T22n1425_036:0521a25": "漏心者，無欲心。鉢者，上、中、下。衣者，僧伽梨、",
    "T22n1425_036:0521a26": "欝多羅僧、安陀會、僧祇支、雨浴衣。飲食者，佉",
    "T22n1425_036:0521a27": "陀尼食、蒲闍尼食。藥者，蜜、石蜜、生酥及脂。",
    "T22n1425_036:0521a28": "是法初罪。若人與比丘尼衣鉢、飲食、疾病湯",
    "T22n1425_036:0521a29": "藥，作是言：「我為是故與。」不應受，應言：「我不須，",
    "T22n1425_036:0521b01": "餘家自得。」若受者，僧伽婆尸沙。若不語、動手",
    "T22n1425_036:0521b02": "足、瞬眼、振手、彈指、畫地作字，如是相者，知",
    "T22n1425_036:0521b03": "有欲心於我，此不應受；受者，偷蘭遮。若信",
    "T22n1425_036:0521b04": "心清淨諸情審諦，受者無罪。若女人欲心與",
    "T22n1425_036:0521b05": "比丘，若動手足瞬眼與者，當知有欲心，不應",
    "T22n1425_036:0521b06": "受。受者，越比尼罪。若信心清淨諸根審諦，受",
    "T22n1425_036:0521b07": "者無罪。是故世尊說。",
    "T22n1425_036:0521b08": "摩訶僧祇律卷第三十六"
}