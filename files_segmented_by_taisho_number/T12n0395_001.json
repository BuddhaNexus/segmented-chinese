{
    "T12n0395_001:1118a06": "佛說當來變經",
    "T12n0395_001:1118a08": "西晉月氏國三藏竺法護譯",
    "T12n0395_001:1118a09": "聞如是：一時，佛在舍衛國祇樹給孤獨園，與",
    "T12n0395_001:1118a10": "大比丘眾俱，比丘五百及諸菩薩。",
    "T12n0395_001:1118a11": "爾時，世尊告諸比丘：「將來之世，當有比丘，因",
    "T12n0395_001:1118a12": "有一法不從法化，令法毀滅，不得長益。何謂",
    "T12n0395_001:1118a13": "為一？不護禁戒，不能守心，不修智慧，放逸其",
    "T12n0395_001:1118a14": "意，唯求善名不順道教，不肯勤慕度世之",
    "T12n0395_001:1118a15": "業。是為一事，令法毀滅。」",
    "T12n0395_001:1118a16": "佛告比丘：「復有二事，令法毀滅。何謂為二？一、",
    "T12n0395_001:1118a17": "不護禁戒，不攝其心，不修智慧，畜妻養子放",
    "T12n0395_001:1118a18": "心恣意，賈作治生以共相活。二、伴黨相著",
    "T12n0395_001:1118a19": "憎奉法者，欲令陷墮故為言義，謂之諛諂；",
    "T12n0395_001:1118a20": "內犯惡行外佯清白。是為二事，令法毀",
    "T12n0395_001:1118a21": "滅。」",
    "T12n0395_001:1118a22": "佛告諸比丘：「復有三事，令法毀滅。何謂為",
    "T12n0395_001:1118a23": "三？一、既不護禁戒，不能攝心，不修智慧。二、",
    "T12n0395_001:1118a24": "自讀文字不識句逗，以上著下、以下著上，",
    "T12n0395_001:1118a25": "頭尾顛倒，不能解了義之所歸，自以為是。三、",
    "T12n0395_001:1118a26": "明者呵之不從其教，反懷瞋恨，謂相嫉妬。識",
    "T12n0395_001:1118a27": "義者少，多不別理咸云為是。是為三事，令",
    "T12n0395_001:1118a28": "法毀滅。」",
    "T12n0395_001:1118a29": "佛告諸比丘：「復有四事，令法毀滅。何謂為",
    "T12n0395_001:1118b01": "四？一、將來比丘，已捨家業在空閑處，不修",
    "T12n0395_001:1118b02": "道業。二、憙遊人間憒閙之中，行來談言，求好",
    "T12n0395_001:1118b03": "袈裟五色之服。三、高聽遠視以為綺雅，自",
    "T12n0395_001:1118b04": "以高德無能及者，以雜碎智比日月之明——",
    "T12n0395_001:1118b05": "畜已！四、不攝三事，不護根門，行婦女間，宣文",
    "T12n0395_001:1118b06": "飾辭多言合偶，以動人心，使清變濁；身行",
    "T12n0395_001:1118b07": "荒亂，正法廢遲。是為四事，令法毀滅。」",
    "T12n0395_001:1118b08": "佛告比丘：「復有五事，令法毀滅。何謂為五？",
    "T12n0395_001:1118b09": "一、或有比丘，本以法故出家修道，廢深經教",
    "T12n0395_001:1118b10": "十二因緣、三十七品，方等深妙玄虛之慧、智",
    "T12n0395_001:1118b11": "度無極、善權方便、空無相願至化之節。二、",
    "T12n0395_001:1118b12": "反習雜句淺末小經，世俗行故。王者經典，",
    "T12n0395_001:1118b13": "亂道之原，好講此業，易解世事，趣得人心令",
    "T12n0395_001:1118b14": "其歡喜，因致名聞。三、新聞法人、淺解之士，",
    "T12n0395_001:1118b15": "意用妙快；深達之士，不用為佳。四、天龍鬼",
    "T12n0395_001:1118b16": "神不以為喜，心懷悒慼口發斯言：『大法欲滅，",
    "T12n0395_001:1118b17": "故使其然。』捨妙法化，反宣雜句。諸天流淚，速",
    "T12n0395_001:1118b18": "逝而去。五、由是正法稍稍見捨，無精修者。是",
    "T12n0395_001:1118b19": "為五事，令法毀滅。」",
    "T12n0395_001:1118b20": "佛告比丘：「吾滅度後，有此邪事十五之亂，令",
    "T12n0395_001:1118b21": "法毀滅，一何痛哉！若有比丘欲諦學道，棄捐",
    "T12n0395_001:1118b22": "綺飾、不求名聞、質朴守真、宣傳正經。佛之雅",
    "T12n0395_001:1118b23": "典深法之化不用多言，案本說經不捨正",
    "T12n0395_001:1118b24": "句，希言屢中不失佛意。麁衣趣食，得美不甘；",
    "T12n0395_001:1118b25": "得麁不惡。衣食好醜，隨施者意，不以瞋喜。",
    "T12n0395_001:1118b26": "攝身、口、意守諸根門，不違佛教。念命甚短，",
    "T12n0395_001:1118b27": "恍惚以過，如夢所見，覺不知處。三塗之難，",
    "T12n0395_001:1118b28": "不可稱計，勤修佛法猶救頭然。五戒、十善、六",
    "T12n0395_001:1118b29": "度無極，四等、四恩、智慧、善權咸可精行。雖",
    "T12n0395_001:1118c01": "不值佛世，出家為道，學不唐捐，平其本心，愍",
    "T12n0395_001:1118c02": "念一切，十方蒙恩。」佛說如是，諸比丘悲喜前",
    "T12n0395_001:1118c03": "自歸佛，作禮而去。",
    "T12n0395_001:1118c04": "佛說當來變經"
}