{
    "X79n1559_021:0415a20": "嘉泰普燈錄卷第二十一",
    "X79n1559_021:0415a22": "平江府報恩光孝禪寺(臣)僧　(正受)　編",
    "X79n1559_021:0415a23": "　　　南嶽第十六世(臨濟十二世楊岐五世)",
    "X79n1559_021:0415a24": "大溈月庵善果禪師法嗣",
    "X79n1559_021:0415b01": "荊門軍玉泉窮谷宗璉禪師合郡雲門人。族董氏。兒",
    "X79n1559_021:0415b02": "時有異言。幼師廣化了達。試法華。凡兩奏名。　恩乃",
    "X79n1559_021:0415b03": "及。剃染登戒。之成都大慈講習。往參信相昌禪師。值",
    "X79n1559_021:0415b04": "上堂。僧問。法法不隱藏。古今常顯露。如何是顯露底",
    "X79n1559_021:0415b05": "法。曰。山河大地。師聞微有得。出關謁鹿苑業．文殊道．",
    "X79n1559_021:0415b06": "佛性泰。皆未釋所滯。往扣月庵於道吾。隨居福嚴。每",
    "X79n1559_021:0415b07": "舉雲門放洞山三頓棒話詰之。語不契。一日。普請擔",
    "X79n1559_021:0415b08": "采至彌陀嶺。倦甚。去檐。噓之。忽大悟。拊掌笑曰。快活。",
    "X79n1559_021:0415b09": "快活。亟歸。擬白月庵。庵見來。乃曰。信吾不賺汝。師禮",
    "X79n1559_021:0415b10": "謝。於是命首眾說法。衲子踵隨。竟晦迹南嶽二十年。",
    "X79n1559_021:0415b11": "居思大三生藏亦久。因號璉三生。會上封虗席。潭帥",
    "X79n1559_021:0415b12": "龍圖劉公昉力挽開法。未幾引退。復住報恩．福嚴及",
    "X79n1559_021:0415b13": "龍王玉泉。　開堂日。問答已。乃曰。衲僧向人天眾前",
    "X79n1559_021:0415b14": "一問一答。一擒一縱。一卷一舒。一挨一拶。須是具金",
    "X79n1559_021:0415b15": "剛眼睛始得。若是念話之流。君向西秦。我之東魯。於",
    "X79n1559_021:0415b16": "宗門中殊無所益。這一段事。不在有言。不在無言。不",
    "X79n1559_021:0415b17": "礙有言。不礙無言。古人垂一言半句。正如國家兵器。",
    "X79n1559_021:0415b18": "不得已而用之。橫說竪說。只要控人入處。其實不在",
    "X79n1559_021:0415b19": "言句上。今時人不能一徑徹證根源。只以語言文字",
    "X79n1559_021:0415b20": "而為至道。一句來。一句去。喚作禪道。喚作向上向下。",
    "X79n1559_021:0415b21": "謂之菩提涅槃。謂之祖師巴鼻。正似鄭州出曹門。從",
    "X79n1559_021:0415b22": "上宗師會中。往往真箇以行脚為事底。纔有疑處。便",
    "X79n1559_021:0415b23": "對眾決擇。只一句下見諦明白。造佛祖直指不傳之",
    "X79n1559_021:0415b24": "宗。與諸有情盡未來際。同得同證。猶未是泊頭處。豈",
    "X79n1559_021:0415c01": "是空開脣皮。胡言漢語來。所以南院示眾云。諸方只",
    "X79n1559_021:0415c02": "具啐啄同時眼。不具啐啄同時用。時有僧問。如何是",
    "X79n1559_021:0415c03": "啐啄同時用。院曰。作家不啐啄。啐啄同時失。僧云。猶",
    "X79n1559_021:0415c04": "是學人問處。院曰。如何是你問處。僧云。失。院便打。其",
    "X79n1559_021:0415c05": "僧不契。後至雲門會中。因二僧舉此話。一僧云。當時",
    "X79n1559_021:0415c06": "南院棒折那。其僧忽悟。即回南院。院已遷化。時風穴",
    "X79n1559_021:0415c07": "作維那。問曰。你是問先師啐啄同時話底僧那。云。是。",
    "X79n1559_021:0415c08": "穴曰。你當時如何。云。我當時如在燈影裏行。穴曰。你",
    "X79n1559_021:0415c09": "會也。大眾。暗穿玉線。密度金針。如水入水。似金愽金。",
    "X79n1559_021:0415c10": "敢問大眾。啐啄同時是親切處。因甚却失。若也會得。",
    "X79n1559_021:0415c11": "堪報不報之恩。共助無為之化。便可橫身宇宙。獨步",
    "X79n1559_021:0415c12": "大方。若跳不出。依前只在架子下。　上堂。拈拄杖曰。",
    "X79n1559_021:0415c13": "破無明暗。截生死流。度三有城。泛無為海。須是識這",
    "X79n1559_021:0415c14": "箇始得。遂召大眾曰。喚作拄杖則觸。不喚作拄杖則",
    "X79n1559_021:0415c15": "皆。若也識得。荊棘林中撒手。是非海裏橫身。脫或未",
    "X79n1559_021:0415c16": "然。普賢乘白象。土宿跨泥牛。參。　上堂。一切數句非",
    "X79n1559_021:0415c17": "數句。與吾靈覺何交涉。師曰。永嘉恁麼道。大似含元",
    "X79n1559_021:0415c18": "殿上更覔長安。殊不知有水皆含月。無山不帶雲。雖",
    "X79n1559_021:0415c19": "然如是。三十年後趙婆酤醋。　上堂。舉。溈山問仰山。",
    "X79n1559_021:0415c20": "仲冬嚴寒即不問。晷運推移事若何。仰山進前三步。",
    "X79n1559_021:0415c21": "溈曰。知子答這話不得。時香嚴旁立。云。某偏答得這",
    "X79n1559_021:0415c22": "話。溈理前話問之。嚴亦進前三步。溈山曰。賴過寂子",
    "X79n1559_021:0415c23": "不會。師曰。問既一般。答亦相似。為甚麼肯一不肯一。",
    "X79n1559_021:0415c24": "要識溈山麼。脚踏西溪流去水。手持南嶽寄來書。",
    "X79n1559_021:0416a01": "　上堂。宗乘一唱殊途絕。萬別千差俱泯滅。通身是口",
    "X79n1559_021:0416a02": "難分雪。金剛腦後三斤鐵。好大哥。　上堂。舉。麻谷持",
    "X79n1559_021:0416a03": "錫到章敬。又到南泉。師曰。是。是。放出南山真鼈鼻。不",
    "X79n1559_021:0416a04": "是。不是。勒回千里追風驥。終成敗壞可憐生。塞斷咽",
    "X79n1559_021:0416a05": "喉無出氣。無出氣。有巴鼻。趙州東壁挂葫蘆。堪笑維",
    "X79n1559_021:0416a06": "摩談不二。　僧問。保壽開堂。三聖推出一僧。保壽便",
    "X79n1559_021:0416a07": "打。意旨如何。曰。利動君子。云。惟復棒頭有眼。惟復見",
    "X79n1559_021:0416a08": "機而作。曰。獼猴繫露柱。云。只如三聖道。你恁麼為人。",
    "X79n1559_021:0416a09": "瞎却鎮州一城人眼。又作麼生。曰。錦上鋪華又一重。",
    "X79n1559_021:0416a10": "問。行脚逢人時如何。曰。一不成。二不是。云。行脚不逢",
    "X79n1559_021:0416a11": "人時如何。曰。虎齩大虫。云。只如慈明道。釣絲絞水。意",
    "X79n1559_021:0416a12": "作麼生。曰。水浸鋼石卯。　問。三聖道。我逢人即出。出",
    "X79n1559_021:0416a13": "則不為人。意旨如何。曰。兵行詭道。云。興化道。我逢人",
    "X79n1559_021:0416a14": "即不出。出則便為人。又作麼生。曰。綿裹秤鎚。　問。不",
    "X79n1559_021:0416a15": "落因果。為甚麼墮野狐身。曰。廬山五老峯。云。不昧因",
    "X79n1559_021:0416a16": "果。為甚麼脫野狐身。曰。南嶽三生藏。云。只如不落不",
    "X79n1559_021:0416a17": "昧。未審是同是別。曰。倚天長劒逼人寒。　問。北斗裏",
    "X79n1559_021:0416a18": "藏身時如何。曰。從地涌出。云。便恁麼去時如何。曰。波",
    "X79n1559_021:0416a19": "斯讀梵書。　問。初生孩子還具六識也無。趙州道。急",
    "X79n1559_021:0416a20": "水上打毬子。意旨如何。曰。兩手扶犂水過膝。云。只如",
    "X79n1559_021:0416a21": "僧又問投子。急水上打毬子。意旨如何。云。念念不停",
    "X79n1559_021:0416a22": "流。又作麼生。曰。水晶甕裏浸波斯。　問。楊岐道。三脚",
    "X79n1559_021:0416a23": "驢子弄蹄行。意旨如何。曰。過蓬州了。便到巴州。　問。",
    "X79n1559_021:0416a24": "有句無句。如藤倚樹時如何。曰。昨夜祝融生兩角。云。",
    "X79n1559_021:0416b01": "樹倚藤枯。句歸何處。曰。今朝突兀又麼光。云。只如溈",
    "X79n1559_021:0416b02": "山呵呵大笑又作麼生。曰。海水逆流。云。羅山道。道吾",
    "X79n1559_021:0416b03": "是箇舘驛裏撮馬糞漢。又且如何。曰。衣穿肉露。　問。",
    "X79n1559_021:0416b04": "文殊是七佛之師。為甚麼出女子定不得。曰。閙處莫",
    "X79n1559_021:0416b05": "出頭。云。罔明為甚麼却出得。曰。放屁合著大石調。云。",
    "X79n1559_021:0416b06": "一等是箇時節。為甚麼有出得出不得。曰。這裏有人",
    "X79n1559_021:0416b07": "教唆詞訟。　問。達磨未來時如何。曰。雲籠嶽頂。云。來",
    "X79n1559_021:0416b08": "後如何。曰。雨灑瀟湘。　問。世尊拈華。迦葉微笑。意旨",
    "X79n1559_021:0416b09": "如何。曰。路窮山轉。云。冤有頭。債有主。曰。囌嚧囌嚧。云。",
    "X79n1559_021:0416b10": "忽然百萬大眾一時笑時如何。曰。你見箇甚麼。僧禮",
    "X79n1559_021:0416b11": "拜。師曰。賺殺一船人。　問。如何是佛法大意。曰。騎牛",
    "X79n1559_021:0416b12": "穿市過。云。學人買鐵得金。曰。父南子北。紹興庚辰十",
    "X79n1559_021:0416b13": "二月二十三日。集眾出衣盂。令於寺南建二窣堵。一",
    "X79n1559_021:0416b14": "以存吾報身劫灰之餘。一以奉四眾靈骨。書偈而逝。",
    "X79n1559_021:0416b15": "七日闍維。獲設利五色。眾咸得之。以正月二十四歸",
    "X79n1559_021:0416b16": "骨奉藏焉。壽六十四。臘四十一。",
    "X79n1559_021:0416b17": "潭州大溈行禪師上堂曰。不是心。不是佛。不是物。",
    "X79n1559_021:0416b18": "且道是箇甚麼。不在內。不在外。不在中間。畢竟在甚",
    "X79n1559_021:0416b19": "麼處。苦。苦。有口說不得。無家何處歸。　上堂。橫拄杖",
    "X79n1559_021:0416b20": "曰。你等諸人若向這裏會去。如紀信登九龍之輦。不",
    "X79n1559_021:0416b21": "向這裏會去。似項羽失千里烏騅。饒你總不恁麼。落",
    "X79n1559_021:0416b22": "在無事閣裏。若向這裏撥得一路。轉得身。吐得氣。山",
    "X79n1559_021:0416b23": "僧與你拄杖子。遂靠拄杖。下座。　上堂。舉。僧問趙州。",
    "X79n1559_021:0416b24": "路逢達道人。不將語默對。未審將甚麼對。州云。人從",
    "X79n1559_021:0416c01": "陳州來。不得許州信。師曰。滿滿彎弓射不著。長長揮",
    "X79n1559_021:0416c02": "劒斫無痕。堪笑日月不到處。箇中別是一乾坤。",
    "X79n1559_021:0416c03": "潭州道林淵禪師上堂曰。節近端午。乍晴乍雨。帶",
    "X79n1559_021:0416c04": "累達磨眼睛。特地和泥合土。二祖不會承當。雪庭枉",
    "X79n1559_021:0416c05": "受辛苦。引得後代兒孫各自開張門戶。或放南山毒",
    "X79n1559_021:0416c06": "虵。或作玄沙猛虎。雪峰連輥三毬。禾山一味打鼓。山",
    "X79n1559_021:0416c07": "僧檢點將來。盡是葛藤露布。爭如喫飯著衣。此外更",
    "X79n1559_021:0416c08": "無佛祖。畢竟如何。阿嫂便是大哥妻。師姑元是女人",
    "X79n1559_021:0416c09": "做。　僧問。鍾未鳴。鼓未響。托鉢向甚麼處去。德山便",
    "X79n1559_021:0416c10": "低頭歸方丈。意旨如何。曰。奔雷迸火。云。巖頭道。這老",
    "X79n1559_021:0416c11": "漢未會末後句在。又作麼生。曰。相隨來也。云。巖頭密",
    "X79n1559_021:0416c12": "啟其意。未審那裏是他密啟處。曰。萬年松在祝融峰。",
    "X79n1559_021:0416c13": "云。然雖如是。只得三年。三年後果遷化。還端的也無。",
    "X79n1559_021:0416c14": "曰。嚤呢噠唎吽[口*發]吒。紹興二十三年五月七日。上堂。",
    "X79n1559_021:0416c15": "拈拄杖。示眾曰。離却聲色言語。道將一句來。眾無對。",
    "X79n1559_021:0416c16": "師曰。動靜聲色外。時人不肯對。世間出世間。畢竟使",
    "X79n1559_021:0416c17": "誰會。言訖。倚杖而逝。",
    "X79n1559_021:0416c18": "隨州大洪老衲祖證禪師潭之瀏陽潘氏子。　上堂",
    "X79n1559_021:0416c19": "曰。萬象之中獨露身。如何說箇獨露底道理。竪起拂",
    "X79n1559_021:0416c20": "子曰。到江吳地盡。隔岸越山多。　僧問。雲門問僧。光",
    "X79n1559_021:0416c21": "明寂照徧河沙。豈不是張拙秀才語。僧云。是。門云。話",
    "X79n1559_021:0416c22": "墮也。未審那裏是這僧話墮處。曰。鮎魚上竹竿。　問。",
    "X79n1559_021:0416c23": "離却言句。請師直指。師竪起拂子。僧云。還有向上事",
    "X79n1559_021:0416c24": "也無。曰。有。云。如何是向上事。曰。速禮三拜。",
    "X79n1559_021:0417a01": "隆興府石亭野庵璇禪師上堂曰。喫粥了也未。趙",
    "X79n1559_021:0417a02": "州無忌諱。更令洗鉢盂。太煞沒巴鼻。悟去由來不丈",
    "X79n1559_021:0417a03": "夫。這僧那免受塗糊。有指示。無指示。韶石四楞渾搨",
    "X79n1559_021:0417a04": "地。入地獄如箭射。雲岫清風生大廈。相逢携手上高",
    "X79n1559_021:0417a05": "峰。作者應須辨真假。真假分。若為論。午夜寒蟾出海",
    "X79n1559_021:0417a06": "門。",
    "X79n1559_021:0417a07": "隆興府泐潭山堂德淳禪師信之上饒人。　上堂曰。",
    "X79n1559_021:0417a08": "俱胝一指頭。一毛㧞九牛。華嶽連天碧。黃河徹底流。",
    "X79n1559_021:0417a09": "截却指。急回眸。青篛笠前無限事。綠蓑衣底一時休。",
    "X79n1559_021:0417a10": "常州宜興保安復庵可封禪師三山玉融林氏子。",
    "X79n1559_021:0417a11": "上堂曰。天寬地大。風清月白。此是海宇清平底時節。",
    "X79n1559_021:0417a12": "衲僧家等閑問著。十箇有五雙知有。只如夜半華嚴",
    "X79n1559_021:0417a13": "池吞却楊子江。開明橋撞倒平山塔。是汝諸人還知",
    "X79n1559_021:0417a14": "麼。若也知去。試向非非想天道將一句來。其或未知。",
    "X79n1559_021:0417a15": "擲下拂子曰。須是山僧拂子始得。　上堂。舉。雲門問",
    "X79n1559_021:0417a16": "僧。光明寂照遍河沙。豈不是張拙秀才語。僧云。是。門",
    "X79n1559_021:0417a17": "云。話墮也。師曰。向道莫行山下路。果聞猿叫斷腸聲。",
    "X79n1559_021:0417a18": "潭州石霜宗鑑禪師上堂曰。送舊年。迎新歲。動用",
    "X79n1559_021:0417a19": "不離光影內。澄輝湛湛夜堂寒。借問諸人會不會。若",
    "X79n1559_021:0417a20": "也會。增瑕纇。若不會。依前昧。與君指箇截流機。白雲",
    "X79n1559_021:0417a21": "更在青山外。",
    "X79n1559_021:0417a22": "雲居法如禪師法嗣",
    "X79n1559_021:0417a23": "太平州隱靜圓極彥岑禪師台城人也。　上堂曰。韓",
    "X79n1559_021:0417a24": "信打關。未免傷鋒犯手。張良燒棧。大似曳尾靈龜。既",
    "X79n1559_021:0417b01": "然席卷三秦。要且未能囊弓裹革。煙塵自靜。我國晏",
    "X79n1559_021:0417b02": "然。四海九州。盡歸皇化。自然牛閑馬放。風以時。雨以",
    "X79n1559_021:0417b03": "時。五糓熟。萬民安。大家齊唱村田樂。月落參橫夜向",
    "X79n1559_021:0417b04": "闌。　上堂。今朝八月初五。好事分明為舉。嶺頭漠漠",
    "X79n1559_021:0417b05": "秋雲。樹底鳴鳩喚雨。昨夜東海鯉魚吞却南山猛虎。",
    "X79n1559_021:0417b06": "雖然有照有用。畢竟無賓無主。唯有文殊普賢。住。住。",
    "X79n1559_021:0417b07": "我識得你。　上堂。舉。正堂辯和尚室中問學者。蚯蚓",
    "X79n1559_021:0417b08": "為甚麼化為百合。師曰。客舍并州已十霜。歸心日夜",
    "X79n1559_021:0417b09": "憶咸陽。無端更渡桑乾水。却望并州是故鄉。",
    "X79n1559_021:0417b10": "鄂州報恩成禪師上堂曰。秋雨乍寒。汝等諸人青",
    "X79n1559_021:0417b11": "州布衫成就也未。良久。喝曰。雲溪今日冷處著一把",
    "X79n1559_021:0417b12": "火。便下座。",
    "X79n1559_021:0417b13": "道場正堂明辯禪師法嗣",
    "X79n1559_021:0417b14": "平江府覺報清禪師上堂。舉。僧問雲門。如何是諸",
    "X79n1559_021:0417b15": "佛出身處。門云。東山水上行。師曰。諸佛出身處。東山",
    "X79n1559_021:0417b16": "水上行。石壓笋斜出。岸懸華倒生。",
    "X79n1559_021:0417b17": "湖州何山然首座姑蘇人也。侍正堂之久。入室次。堂",
    "X79n1559_021:0417b18": "問。貓兒為甚麼偏愛捉老鼠。曰。物見主。眼卓竪。堂欣",
    "X79n1559_021:0417b19": "然。因命分座。淳熙初。終於此山。",
    "X79n1559_021:0417b20": "白楊法順禪師法嗣",
    "X79n1559_021:0417b21": "吉州青原如禪師僧問。達磨未來時如何。曰。生鐵",
    "X79n1559_021:0417b22": "鑄崑崙。云。來後如何。曰。五彩畫門神。",
    "X79n1559_021:0417b23": "淨居尼慧溫法嗣",
    "X79n1559_021:0417b24": "溫州淨居尼無相大師法燈上堂。拈拄杖。卓曰。觀",
    "X79n1559_021:0417c01": "音出。普賢入。文殊水上穿靴立。擡頭鷂子過新羅。石",
    "X79n1559_021:0417c02": "火電光追不及。咄。",
    "X79n1559_021:0417c03": "南嶽第十七世(臨濟十三世黃龍六世)",
    "X79n1559_021:0417c04": "萬年心聞曇賁禪師法嗣",
    "X79n1559_021:0417c05": "溫州龍鳴在庵賢禪師上堂。舉。崇壽示眾云。識得",
    "X79n1559_021:0417c06": "凳子。周匝有餘。雲門道。識得凳子。天地懸殊。師曰。崇",
    "X79n1559_021:0417c07": "壽老漢。坐殺天下人。雲門大師。走殺天下人。龍鳴即",
    "X79n1559_021:0417c08": "不然。識得凳子。四脚著地。要坐便坐。要起便起。",
    "X79n1559_021:0417c09": "潭州大溈咦庵鑑禪師會稽人也。　上堂曰。木落霜",
    "X79n1559_021:0417c10": "空。天寒水冷。釋迦老子無處藏身。拆東籬。補西壁。撞",
    "X79n1559_021:0417c11": "著不空見菩薩。請示念佛三昧。也甚奇怪。却向道。金",
    "X79n1559_021:0417c12": "色光明雲。參退喫茶去。　上堂。老胡開一條路。甚生",
    "X79n1559_021:0417c13": "俓直。只云歇即菩提。性淨明心。不從人得。後人不得",
    "X79n1559_021:0417c14": "其門。一向奔馳南北。往復東西。極歲窮年。無箇歇處。",
    "X79n1559_021:0417c15": "諸人還歇得麼。休。休。　上堂。舉。晦堂和尚一日問僧。",
    "X79n1559_021:0417c16": "甚處來。云。南雄州。曰。出來作甚麼。云。尋訪尊宿。曰。不",
    "X79n1559_021:0417c17": "如歸鄉好。云。未審和尚令某歸鄉。意旨如何。曰。鄉裏",
    "X79n1559_021:0417c18": "三錢買一片魚鮓如手掌大。師曰。寧可碎身如微塵。",
    "X79n1559_021:0417c19": "終不瞎箇師僧眼。晦堂較些子。有般漢便道。熟處難",
    "X79n1559_021:0417c20": "忘。有甚共語處。",
    "X79n1559_021:0417c21": "南嶽第十七世(臨濟十三世楊岐六世)",
    "X79n1559_021:0417c22": "西禪懶庵鼎需禪師法嗣",
    "X79n1559_021:0417c23": "福州鼓山本庵安永禪師閩縣人。族吳氏。弱冠依安",
    "X79n1559_021:0417c24": "國慈濟為苾芻。未幾。謁懶庵於雲門。一日。入室。庵曰。",
    "X79n1559_021:0418a01": "不問有言。不問無言。世尊良久。不得向世尊良久處",
    "X79n1559_021:0418a02": "會。隨後便喝。條然契悟。作禮曰。不因今日問。爭喪目",
    "X79n1559_021:0418a03": "前機。庵許之。及徙怡山。命師首眾。閱二年。庵將順寂。",
    "X79n1559_021:0418a04": "以大慧所傳磨衲授之。囑令剪拂學者。安撫尚書張",
    "X79n1559_021:0418a05": "公澄請師繼席。不數月。拂袖雲門庵。乾道甲申。郡師",
    "X79n1559_021:0418a06": "大資王公之望從眾衲請居乾元。遷黃檗。又三年。移",
    "X79n1559_021:0418a07": "鼓山。　上堂曰。要明箇事。須是具擊石火。閃電光底",
    "X79n1559_021:0418a08": "手段。方能嶮峻崖頭全身放捨。白雲深處得大安居。",
    "X79n1559_021:0418a09": "如其覷地覔金針。直下腦門須逆裂。到這裏。假饒見",
    "X79n1559_021:0418a10": "機而變。不犯鋒鋩。全身獨脫。猶涉泥水。只如本分全",
    "X79n1559_021:0418a11": "提一句又作麼生道。擊拂子曰。淬出七星光燦爛。解",
    "X79n1559_021:0418a12": "拈天下任橫行。　上堂。布網垂鈎闊。長江不繫舟。水",
    "X79n1559_021:0418a13": "寒魚不食。特地過滄洲。恁麼舉似。著甚來由。半夜黑",
    "X79n1559_021:0418a14": "風翻大海。直得波濤絕點流。　上堂。拈拄杖曰。臨濟",
    "X79n1559_021:0418a15": "小廝兒。未曾當頭道著。今日全身放憨。也要諸人知",
    "X79n1559_021:0418a16": "有。遂擲拄杖。下座。　上堂。舉。睦州示眾云。諸人未得",
    "X79n1559_021:0418a17": "箇入處。須得箇入處。既得箇入處。不得忘却老僧。師",
    "X79n1559_021:0418a18": "曰。恁麼說話。面皮厚多少。木庵則不然。諸人未得箇",
    "X79n1559_021:0418a19": "入處。須得箇入處。既得箇入處。直須颺下入處始得。",
    "X79n1559_021:0418a20": "僧問。須彌頂上翻身倒卓時如何。曰。未曾見毛頭星",
    "X79n1559_021:0418a21": "現。云。恁麼則傾湫倒嶽去也。曰。莫亂做。僧便喝。師曰。",
    "X79n1559_021:0418a22": "雷聲浩大。雨點全無。",
    "X79n1559_021:0418a23": "南劒州劒門安分庵主號分禪。少與木庵同肄業安",
    "X79n1559_021:0418a24": "國。後依懶庵。未有深證。辭謁徑山大慧禪師。行次江",
    "X79n1559_021:0418b01": "于。仰瞻　宮闕。聞街司喝。侍郎來。釋然大悟。作偈曰。",
    "X79n1559_021:0418b02": "幾年箇事挂胸懷。問盡諸方眼不開。肝膽此時俱決",
    "X79n1559_021:0418b03": "盡。一聲江上侍郎來。徑回西禪。懶庵迎之。付以伽梨。",
    "X79n1559_021:0418b04": "自爾不規所寓。後庵居劒門。化被嶺表。學者從之。所",
    "X79n1559_021:0418b05": "作偈頌。走手而成。凡千餘首。盛行於世。　示眾曰。這",
    "X79n1559_021:0418b06": "一片田地。汝等諸人且道天地未分已前在甚麼處。",
    "X79n1559_021:0418b07": "直下徹去。已是鈍置分上座不少了也。更若擬議思",
    "X79n1559_021:0418b08": "量。何啻白雲萬里。驀拈拄杖打散大眾。　示眾。上至",
    "X79n1559_021:0418b09": "諸佛。下及眾生。性命總在山僧手裏。撿點將來。有沒",
    "X79n1559_021:0418b10": "量罪過。山僧亦有沒量罪過。還有檢點得出者麼。卓",
    "X79n1559_021:0418b11": "拄杖一下。曰。冤有頭。債有主。遂左顧右視曰。自出洞",
    "X79n1559_021:0418b12": "來無敵手。得饒人處且饒人。　示眾。十五日已前。天",
    "X79n1559_021:0418b13": "上有星皆拱北。十五日已後。人間無水不朝東。已前",
    "X79n1559_021:0418b14": "已後總拈却。到處鄉談各不同。屈指曰。一．二．三．四．五．",
    "X79n1559_021:0418b15": "六．七．八．九．十．十一．十二．十三．十四。諸兄弟。且道今日",
    "X79n1559_021:0418b16": "是幾。良久。曰。本店買賣。分文不賖。",
    "X79n1559_021:0418b17": "東禪蒙庵思嶽禪師法嗣",
    "X79n1559_021:0418b18": "福州鼓山宗逮禪師上堂曰。世尊道。應如是知。如",
    "X79n1559_021:0418b19": "是見。如是信解。不生法相。遂喝曰。至本無瑕却有瑕。",
    "X79n1559_021:0418b20": "開善密庵道謙禪師法嗣",
    "X79n1559_021:0418b21": "建寧府仙州山吳十三道人者每以己事扣諸禪。及",
    "X79n1559_021:0418b22": "開善歸。結茅於其左。遂往給侍。紹興庚申三月八日",
    "X79n1559_021:0418b23": "夜。適然啟悟。占偈呈善曰。元來無縫罅。觸著便光輝。",
    "X79n1559_021:0418b24": "既是千金寶。何須彈雀兒。善答曰。焠地折時真慶快。",
    "X79n1559_021:0418c01": "死生凡聖盡平沉。仙州山下呵呵笑。不負相期宿昔",
    "X79n1559_021:0418c02": "心。",
    "X79n1559_021:0418c03": "東林卍庵道顏禪師法嗣",
    "X79n1559_021:0418c04": "荊南府公安遯庵祖珠禪師南平人也。依卍庵之久。",
    "X79n1559_021:0418c05": "一日。入室次。庵問僧云。如何是佛。麻。師聞頓契。有偈",
    "X79n1559_021:0418c06": "曰。機前一句子。用處不留情。如撞幢子弩。箭箭中紅",
    "X79n1559_021:0418c07": "心。後開法公安。四眾歸仰。　上堂曰。不是心。不是佛。",
    "X79n1559_021:0418c08": "不是物。瀝盡野狐涎。耀翻山鬼窟。平田淺草裏。露出",
    "X79n1559_021:0418c09": "焦尾大虫。大虗寥廓中。放出遼天俊鶻。阿呵呵。露風",
    "X79n1559_021:0418c10": "骨。等閑拈出眾人前。畢竟分明是何物。咄。咄。　上堂。",
    "X79n1559_021:0418c11": "玉露垂青草。金風動白蘋。一聲寒鴈叫。喚起未惶人。",
    "X79n1559_021:0418c12": "　上堂。鷰子深談實相。善說法要。可惜玄沙老人漏",
    "X79n1559_021:0418c13": "泄向上一竅。自從一見桃華後。直至如今更不疑。禪",
    "X79n1559_021:0418c14": "客相逢只彈指。此心能有幾人知。大眾。這兩箇老漢。",
    "X79n1559_021:0418c15": "一人撥動天關。一人掀翻地軸。山僧輒爾傚顰。敢繼",
    "X79n1559_021:0418c16": "渠儂高躅。蒼鷹爪下分餐。猛虎口中奪肉。一句當機。",
    "X79n1559_021:0418c17": "千足萬足。君不見古人有言兮。逢船便渡。得路便行。",
    "X79n1559_021:0418c18": "要會箇中意。日午打三更。拍禪床。下座。",
    "X79n1559_021:0418c19": "汀州報恩法演禪師果州人也。　上堂。舉俱胝竪指。",
    "X79n1559_021:0418c20": "師曰。佳人睡起懶梳頭。把得金釵插便休。大抵還他",
    "X79n1559_021:0418c21": "肌骨好。不塗紅粉自風流。",
    "X79n1559_021:0418c22": "教心晦庵彌光禪師法嗣",
    "X79n1559_021:0418c23": "泉州法石中庵慧空禪師贛城贛縣人。族蔡氏。少為",
    "X79n1559_021:0418c24": "書生。年三十六。投郡之觀音院下髮。往依仰山祖禪",
    "X79n1559_021:0419a01": "師。有省。次參翠巖廣照燈禪師。燈與語鋒投。俾典翰",
    "X79n1559_021:0419a02": "墨。辭謁大慧於徑山。宿疑盡去。屬慧貶衡陽。遂入問。",
    "X79n1559_021:0419a03": "見鼓山珪．淨眾嶽。皆蒙印可。後抵教忠。一日。入室。聞",
    "X79n1559_021:0419a04": "舉女子出定話。擬踵門。忽大悟。乃曰。自携瓶去沽村",
    "X79n1559_021:0419a05": "酒。却著衫來作主人。忠曰。中間底是阿誰。師禮拜便",
    "X79n1559_021:0419a06": "出。忠哂之。紹興己巳。會忠移住龜山。以師繼席。後遷",
    "X79n1559_021:0419a07": "大安及崇福。乾道丁亥。謝事。寓雪峰．東庵．洋嶼．雲門。",
    "X79n1559_021:0419a08": "庚申春。泉守龍學王公十朋挽居法石。　受請日。上",
    "X79n1559_021:0419a09": "堂曰。雲門山中劄硬寨已是經年。洋嶼江頭未見有",
    "X79n1559_021:0419a10": "毛頭星出現。舉手攀南斗。回身倚北辰。等閑拋出東",
    "X79n1559_021:0419a11": "山暗號。驗盡天下野狐。當機覿面不相饒。喝下跛驢",
    "X79n1559_021:0419a12": "成隊走。是以藥山道。未有長行而不住。未有長住而",
    "X79n1559_021:0419a13": "不行。欲益無所益。欲為無所為。宜作舟航。無久住此。",
    "X79n1559_021:0419a14": "咄。古人大似以隋珠彈雀。用趙璧抵烏。恁麼要續如",
    "X79n1559_021:0419a15": "來正法。大似鄭州出曹門。且道雲門庵主今日赴法",
    "X79n1559_021:0419a16": "石請。為人底句作麼生道。八十翁翁輥繡毬。直從洋",
    "X79n1559_021:0419a17": "嶼江心過。　春日上堂。拈拄杖。卓一下。曰。先打春牛",
    "X79n1559_021:0419a18": "頭。又卓一下。曰。後打春牛尾。驚起虗空入藕絲裏。釋",
    "X79n1559_021:0419a19": "迦無路潛蹤。彌勒急走千里。文殊却知落處。撫掌大",
    "X79n1559_021:0419a20": "笑歡喜。且道他歡喜箇甚麼。春風昨夜入門來。便見",
    "X79n1559_021:0419a21": "千華生碓觜。　上堂。舉。芭蕉示眾曰。你有拄杖子。我",
    "X79n1559_021:0419a22": "與你拄杖子。你無拄杖子。我奪却你拄杖子。師曰。要",
    "X79n1559_021:0419a23": "識芭蕉用處麼。更將歸去夢。說與欲行人。　上堂。千",
    "X79n1559_021:0419a24": "家樓閣。一霎秘風。只知襟袖凉生。不覺園林落葉。於",
    "X79n1559_021:0419b01": "斯薦得。觸處全真。其或未然。且作寒溫相見。　上堂。",
    "X79n1559_021:0419b02": "舉。金剛經云。佛告須菩提。爾所國土中。所有眾生若",
    "X79n1559_021:0419b03": "干種心。如來悉知。何以故。如來說諸心皆為非心。是",
    "X79n1559_021:0419b04": "名為心。要會麼。春風得意馬蹄疾。一日看盡長安華。",
    "X79n1559_021:0419b05": "僧問。先佛垂範。禁足安居。未審是何宗旨。曰。瑠璃鉢",
    "X79n1559_021:0419b06": "門托須彌。僧便喝。師便打。　問。知師久韞囊中寶。大",
    "X79n1559_021:0419b07": "衣臨筵乞借看。曰。猛虎畫蛾眉。云。今日小出大遇也。",
    "X79n1559_021:0419b08": "曰。劒去久矣。不須刻舟。云。只如真覺示眾道。南山有",
    "X79n1559_021:0419b09": "條鼈鼻虵。汝等諸人切須好看。未審此意如何。曰。黑",
    "X79n1559_021:0419b10": "雲遮古路。云。長慶道。今日堂中大有人喪身失命。意",
    "X79n1559_021:0419b11": "作麼生。曰。抱劒入桑林。云。只如雲門將拄杖攛向雪",
    "X79n1559_021:0419b12": "峰面前。峰作怕勢。又且如何。曰。一家有事百家忙。云。",
    "X79n1559_021:0419b13": "玄沙道。用南山作麼聻。曰。也要大家知。云。古人恁麼",
    "X79n1559_021:0419b14": "提持。成得甚麼邊事。曰。兩兩三三。成羣作隊。　問。禾",
    "X79n1559_021:0419b15": "山四打鼓。意旨如何。曰。下下打著。云。打著後如何。曰。",
    "X79n1559_021:0419b16": "不在鼓聲中。頭頭皆漏泄。云。雪峰見僧來。連輥出三",
    "X79n1559_021:0419b17": "箇毬子。又且如何。曰。兄弟添十字。云。學人未曉。乞師",
    "X79n1559_021:0419b18": "再指。曰。退步思量愁殺人。淳熙甲午春。偶微恙。寶文",
    "X79n1559_021:0419b19": "傳公自得赴漕江左。聞而省之。值師偃息。即召曰。和",
    "X79n1559_021:0419b20": "尚。惺惺著。師應曰。已與侍郎相見了也。傳曰。一釣便",
    "X79n1559_021:0419b21": "上。師曰。也不可放過。傳謂侍僧曰。誰言渠病。師曰。雪",
    "X79n1559_021:0419b22": "上加霜。翊日。剃沐更衣。書偈已。端然坐亡。乃三月二",
    "X79n1559_021:0419b23": "十三日也。闍維。數珠不壞。獲設利五色。窆于東山之",
    "X79n1559_021:0419b24": "鉢那塔。壽六十九。臘四十有三。",
    "X79n1559_021:0419c01": "臨安府淨慈混源曇密禪師天台人。族盧氏。年十二",
    "X79n1559_021:0419c02": "去家。師資福道榮。十六圓具。習台教。棄依大慧於徑",
    "X79n1559_021:0419c03": "山。未幾。往謁雪巢一．此庵元。入門留東．西禪。無省。遂",
    "X79n1559_021:0419c04": "之泉南教忠。求決於晦庵。俾悅眾。會解事歸前資。偶",
    "X79n1559_021:0419c05": "舉香嚴擊竹因緣。豁然契悟。述偈呈庵。與賢沙未徹",
    "X79n1559_021:0419c06": "語詰之。無滯。庵曰。子今始可見妙喜矣。即禮辭。至梅",
    "X79n1559_021:0419c07": "陽。服勤四載。乾道辛卯。出住苕溪上方。次遷台城．紫",
    "X79n1559_021:0419c08": "籜．鴻福．萬年。淳熙甲辰夏。　詔居淨慈。　上堂。諸佛",
    "X79n1559_021:0419c09": "出世。打劫殺人。祖師西來。吹風放火。古今善知識。佛",
    "X79n1559_021:0419c10": "口虵心。天下衲僧。自投籠檻。莫有天然氣槩特達丈",
    "X79n1559_021:0419c11": "夫。為宗門出一隻手。主張佛法者麼。良久。曰。設有。也",
    "X79n1559_021:0419c12": "須斬為三段。　上堂。德山小參不答話。千古叢林成",
    "X79n1559_021:0419c13": "話覇。問話者三十棒。慣能說訶說夯。時有僧出。的能",
    "X79n1559_021:0419c14": "破的。德山便打。風流儒雅。某甲話也未問。頭上著枷。",
    "X79n1559_021:0419c15": "脚下著匣。你是那裏人。一回相見一傷神。新羅人。把",
    "X79n1559_021:0419c16": "手笑欣欣。未踏船舷。好與三十棒。依前相廝誑。混源",
    "X79n1559_021:0419c17": "今日恁麼批判責情。好與三十棒。且道是賞是罰。具",
    "X79n1559_021:0419c18": "參學眼者。試請辨看。戊申十二月望。偈書入寂。壽六",
    "X79n1559_021:0419c19": "十九。臘五十四。",
    "X79n1559_021:0419c20": "西禪此庵守淨禪師法嗣",
    "X79n1559_021:0419c21": "福州乾元宗頴禪師上堂。卓拄杖曰。性燥漢只在",
    "X79n1559_021:0419c22": "一槌。遂靠拄杖曰。靈利人不勞再舉。而今莫有靈利",
    "X79n1559_021:0419c23": "底麼。良久。比擬張麟。兔亦不遇。",
    "X79n1559_021:0419c24": "天童應庵曇華禪師法嗣",
    "X79n1559_021:0420a01": "慶元府天童密庵咸傑禪師七閩福清人也。　上堂",
    "X79n1559_021:0420a02": "曰。牛頭橫說竪說。不知有向上關捩子。有般漆桶輩。",
    "X79n1559_021:0420a03": "東西不辨。南北不分。便問如何是向上關捩子。何異",
    "X79n1559_021:0420a04": "開眼尿床。華藏有一轉語。不在向上向下。千手大悲",
    "X79n1559_021:0420a05": "摸索不著。雨寒無處曬眼。今日普請。布施大眾。良久。",
    "X79n1559_021:0420a06": "曰。達磨大師。無當門齒。　上堂。世尊不說說。拗曲作",
    "X79n1559_021:0420a07": "直。迦葉不聞聞。望空啟告。馬祖即心即佛。懸羊頭。賣",
    "X79n1559_021:0420a08": "狗肉。趙州勘庵主。貴買賤賣。分文不直。只如文殊是",
    "X79n1559_021:0420a09": "七佛之師。因甚出女子定不得。河天月暈魚分子。槲",
    "X79n1559_021:0420a10": "葉風微塵養茸。　上堂。卓拄杖曰。迷時只迷這箇。復",
    "X79n1559_021:0420a11": "卓一下曰。悟時只悟這箇。迷悟雙忘。糞埽堆頭重添",
    "X79n1559_021:0420a12": "榼[打-丁+(天/韭)]。莫有向東涌西沒全機獨脫處道得一句底麼。",
    "X79n1559_021:0420a13": "若道不得。華藏自道去也。擲拄杖曰。三十年後。　上",
    "X79n1559_021:0420a14": "堂。舉。死心和尚示眾云。一人所在要須到。半人所在",
    "X79n1559_021:0420a15": "也須到。無人所在亦須親到一回。召大眾曰。三邊一",
    "X79n1559_021:0420a16": "箭收功後。四海何愁不太平。",
    "X79n1559_021:0420a17": "南書記者三山人。久依應庵。於趙州狗子無佛生話。",
    "X79n1559_021:0420a18": "豁然契悟。有偈曰。狗子無佛性。羅睺星入命。不是打",
    "X79n1559_021:0420a19": "殺人。被人殺打定。庵見。喜其脫略。紹興末。終於歸宗。",
    "X79n1559_021:0420a20": "道場無庵法全禪師法嗣",
    "X79n1559_021:0420a21": "常州華藏伊庵有權禪師上堂曰。今朝結却布袋",
    "X79n1559_021:0420a22": "口。明眼衲僧莫亂走。心行滅處解翻身。噴嚏也成師",
    "X79n1559_021:0420a23": "子吼。栴檀林。任馳驟。剔起眉毛頂上生。剜肉成瘡露",
    "X79n1559_021:0420a24": "家醜。　上堂。禪。禪。無黨無偏。迷時千里隔。悟在口皮",
    "X79n1559_021:0420b01": "邊。",
    "X79n1559_021:0420b02": "大溈行禪師法嗣",
    "X79n1559_021:0420b03": "常德府德山涓禪師潼川人也。　上堂。橫拄杖曰。一",
    "X79n1559_021:0420b04": "二三四五六七。七六五四三二一。循環逆順數將來。",
    "X79n1559_021:0420b05": "數到未來無盡日。因七見一。見一亡七。踏破大虗空。",
    "X79n1559_021:0420b06": "鐵牛也汗出。絕氣息。無蹤跡。擲拄杖曰。更須放下這",
    "X79n1559_021:0420b07": "箇。始是參學事畢。　上堂。見見之時。見非是見。見猶",
    "X79n1559_021:0420b08": "離見。見不能及。遂喝曰。鯨吞海水盡。露出珊瑚枝。眾",
    "X79n1559_021:0420b09": "中忽有衲僧出來道。長老休寐語。却許伊具一雙眼。",
    "X79n1559_021:0420b10": "　上堂。拈拄杖曰。有時奪人不奪境。拄杖子七縱八",
    "X79n1559_021:0420b11": "橫。有時奪境不奪人。山僧七顛八倒。有時人境兩俱",
    "X79n1559_021:0420b12": "奪。拄杖子與山僧削跡吞聲。有時人境俱不奪。卓拄",
    "X79n1559_021:0420b13": "杖曰。伴我行千里。携君過萬山。忽若撞著臨濟大師",
    "X79n1559_021:0420b14": "時如何。師喝曰。未明心地印。難透祖師關。",
    "X79n1559_021:0420b15": "雙林用禪師法嗣",
    "X79n1559_021:0420b16": "婺州三峰卯禪師上堂。舉野狐話曰。不落不昧。誣",
    "X79n1559_021:0420b17": "人之罪。不昧不落。無繩自縛。可憐柳絮隨春風。有時",
    "X79n1559_021:0420b18": "自西還自東。",
    "X79n1559_021:0420b20": "嘉泰普燈錄卷第二十一",
    "X79n1559_021:0420b22": "音釋",
    "X79n1559_021:0420b23": "　玿音韶　遯音鈍　晷音鬼　昉音倣",
    "X79n1559_021:0420b24": "　騅音錐　瀏音留　纇盧對切　參音森",
    "X79n1559_021:0420c01": "　焠七內切　肄羊至切　贛音紺　霎山洽切",
    "X79n1559_021:0420c02": "　韞音蘊　籜音託　槲音斛　嚏音帝"
}