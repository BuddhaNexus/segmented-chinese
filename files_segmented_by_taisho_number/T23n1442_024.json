{
    "T23n1442_024:0755a08": "根本說一切有部毗奈耶卷",
    "T23n1442_024:0755a09": "第二十四",
    "T23n1442_024:0755a11": "三藏法師義淨奉　制譯",
    "T23n1442_024:0755a12": "27 阿蘭若六夜學處阿蘭若六夜學處第二十七",
    "T23n1442_024:0755a13": "爾時薄伽梵在室羅伐城逝多林給孤獨園。",
    "T23n1442_024:0755a14": "去斯不遠有一聚落，彼有長者大富饒財多",
    "T23n1442_024:0755a15": "諸僕使，彼有淨信心意樂賢善。彼為僧伽造",
    "T23n1442_024:0755a16": "一住處，其狀高大有妙石門，周匝欄楯悉皆",
    "T23n1442_024:0755a17": "嚴飾，生天梯隥見者歡喜。於此住處請六十",
    "T23n1442_024:0755a18": "苾芻，夏安居已隨意而去。時彼施主見寺空",
    "T23n1442_024:0755a19": "虛令人守護，勿使賊徒盜床褥等。是時復有",
    "T23n1442_024:0755a20": "六十苾芻人間遊行，屆斯聚落求覓停處。時",
    "T23n1442_024:0755a21": "有一人報苾芻曰：「聖者！何不住寺耶？」答言：「賢",
    "T23n1442_024:0755a22": "首！何有寺耶？」答言：「村外林中有好住處。」苾芻",
    "T23n1442_024:0755a23": "便往見，守護人彼遙見已，告言：「善來！善來！」即",
    "T23n1442_024:0755a24": "便以次給與房舍并及床褥，倚枕坐床并三",
    "T23n1442_024:0755a25": "木拒，告言：「聖者！可先濾水，我今暫往白長",
    "T23n1442_024:0755a26": "者知。」至已告曰：「長者！今仁福德倍更增長，有",
    "T23n1442_024:0755a27": "六十客苾芻來至寺所。」長者聞已即便驚喜，",
    "T23n1442_024:0755a28": "報家人曰：「汝等今可取酥、蜜、沙糖、石榴、石蜜、",
    "T23n1442_024:0755a29": "蒲萄、胡椒；乾薑、蓽茇，堪作非時漿物持往寺",
    "T23n1442_024:0755b01": "中。今客僧伽來至住處，欲作非時漿令其飽",
    "T23n1442_024:0755b02": "飲。」家人聞已咸將至寺，時諸苾芻既濾水已",
    "T23n1442_024:0755b03": "各住，威儀隨處而住。是時長者便往寺中遙",
    "T23n1442_024:0755b04": "見苾芻，如蓮花叢充滿寺內，倍益信心極加",
    "T23n1442_024:0755b05": "歸向，說伽他曰：",
    "T23n1442_024:0755b06": "「若村若林中，　　若高若下處，",
    "T23n1442_024:0755b07": "僧伽居住者，　　令生愛樂心。」",
    "T23n1442_024:0755b08": "作非時漿調和既了自手授與，諸苾芻眾飽飲",
    "T23n1442_024:0755b09": "漿已，禮僧伽足自執香鑪，引諸僧眾出繞制",
    "T23n1442_024:0755b10": "底還歸寺中。居上座前長跪而住，上座為彼",
    "T23n1442_024:0755b11": "而作呪願。願已長者白言：「明日中時，唯願",
    "T23n1442_024:0755b12": "聖眾就我宅中哀受微供。」苾芻許之，禮足而",
    "T23n1442_024:0755b13": "去。彼於明日辦諸美膳供養僧伽，僧伽食已",
    "T23n1442_024:0755b14": "各歸住處。復於中後設非時漿，既澡漱已為",
    "T23n1442_024:0755b15": "說妙法，上座復與呪願。是時長者手執香鑪，",
    "T23n1442_024:0755b16": "於上座前白大眾曰：「聖者！此之住處我不為",
    "T23n1442_024:0755b17": "身，亦不為親屬。然本意者，但為僧伽造斯住",
    "T23n1442_024:0755b18": "處，願見哀愍於此夏安居。」諸苾芻告長者曰：",
    "T23n1442_024:0755b19": "「法主世尊今現在室羅伐城，於時時中聞說",
    "T23n1442_024:0755b20": "授記：某甲苾芻證阿羅漢，某甲苾芻成不淨",
    "T23n1442_024:0755b21": "觀。勝光大王、末利夫人、仙授世主毘舍佉母，",
    "T23n1442_024:0755b22": "及餘長者婆羅門等並悉敬信。我等至彼，若",
    "T23n1442_024:0755b23": "法、若義皆同受用，我等欲往。」長者白言：「受法",
    "T23n1442_024:0755b24": "義利，唯仁所知：衣食資身，我願供給。願少留",
    "T23n1442_024:0755b25": "心，於此停住，四事供養當無闕乏。」上座告",
    "T23n1442_024:0755b26": "言：「諸具壽！如世尊說：『若其施主有敬信者，應",
    "T23n1442_024:0755b27": "須悲愍增長信心。』我今欲於此住。」既作留意，",
    "T23n1442_024:0755b28": "即便於此內外觀察，遂見香花滿樹美果豐",
    "T23n1442_024:0755b29": "枝，清沼茂林皆可愛樂。上座告曰：「諸具壽！今",
    "T23n1442_024:0755c01": "此住處花果豐盈，若前安居果實未熟，我等",
    "T23n1442_024:0755c02": "宜作後安居。」作是議已便後安居。時彼長者",
    "T23n1442_024:0755c03": "唯造一寺，所有福業皆在其中，於此聚落及",
    "T23n1442_024:0755c04": "餘村坊更無別寺，諸人福業亦皆臻湊。時諸",
    "T23n1442_024:0755c05": "苾芻於此安居多獲利養，隨意事了猶未分",
    "T23n1442_024:0755c06": "散。時有迦栗底迦賊，共相議曰：「我等當作何",
    "T23n1442_024:0755c07": "業，於一歲中不假劬勞豐足衣食？」有作是說：",
    "T23n1442_024:0755c08": "「我等宜應偷苾芻物。」餘賊報曰：「彼一日中過",
    "T23n1442_024:0755c09": "百門閫，辛苦乞索僅得充軀，彼何所有？」中有",
    "T23n1442_024:0755c10": "一賊諳委苾芻，告諸人曰：「汝不知彼大有財",
    "T23n1442_024:0755c11": "物，所以然知此造寺長者信心淳善，唯造一",
    "T23n1442_024:0755c12": "寺所有福業皆在其中，於此聚落及餘村坊",
    "T23n1442_024:0755c13": "更無別寺，諸人福業亦皆臻湊。時諸苾芻於",
    "T23n1442_024:0755c14": "此安居多獲利養。若不信者可共親觀。」諸人",
    "T23n1442_024:0755c15": "報曰：「若爾，汝可先觀我當後去。」報言：「我且先",
    "T23n1442_024:0755c16": "行。」即便整理衣服緩步從容，口誦伽他旋行",
    "T23n1442_024:0755c17": "制底便入寺內。于時門所有一莫訶羅苾芻，",
    "T23n1442_024:0755c18": "彼賊見已禮足而問：「聖者！此是誰寺？房宇莊",
    "T23n1442_024:0755c19": "嚴令人愛樂，願生天者是其梯隥。」苾芻報言：",
    "T23n1442_024:0755c20": "「賢首！是某甲長者之所興建。」問言：「聖者！此是",
    "T23n1442_024:0755c21": "毘訶羅？為是毘伽多？」苾芻問曰：「何謂毘訶羅？",
    "T23n1442_024:0755c22": "何謂毘伽多？」報曰：「若資具充滿是毘訶羅，若",
    "T23n1442_024:0755c23": "所須闕乏是毘伽多。」苾芻報曰：「賢首！若如是",
    "T23n1442_024:0755c24": "者，此是毘訶羅，非毘伽多，於此住處資產豐",
    "T23n1442_024:0755c25": "足。」賊便報曰：「聖者！若足食者不應餐土，若",
    "T23n1442_024:0755c26": "足衣者不著樹皮，仁之衣服應有多少？」時莫",
    "T23n1442_024:0755c27": "訶羅稟性愚直，便携賊手共進房中報言：「汝",
    "T23n1442_024:0755c28": "觀架上衣物。」重復問言：「聖者！此是仁物？為僧",
    "T23n1442_024:0755c29": "祇耶？」報言：「賢首！是我私物。」問言：「聖者！仁是上",
    "T23n1442_024:0756a01": "座？為是法師？」報言：「賢首！我非上座，亦非法師。",
    "T23n1442_024:0756a02": "我是沙彌，在僧之末。」報曰：「仁所有物我已知",
    "T23n1442_024:0756a03": "之，然於眾家有臥具不？」報言：「賢首！我在最",
    "T23n1442_024:0756a04": "下尚七事具足，何況僧家？」問言：「聖者！眾家厨",
    "T23n1442_024:0756a05": "內煮食之物，為用瓦器？為銅釜耶？」苾芻即便",
    "T23n1442_024:0756a06": "示其庫屋告言：「於此庫中充滿銅器。」既知此",
    "T23n1442_024:0756a07": "已賊便欲去，報言：「聖者！向來廢仁善品妨我",
    "T23n1442_024:0756a08": "家業，今且辭去後更諮參。」報言：「好去。」賊乃",
    "T23n1442_024:0756a09": "禮足而行，詣諸賊所告曰：「我於彼寺觀察財",
    "T23n1442_024:0756a10": "物如陸地舟，宜可偷竊。」中有一人告諸賊曰：",
    "T23n1442_024:0756a11": "「我曾聞說，有六十人善閑弓矢於此出家，不",
    "T23n1442_024:0756a12": "可造次輒為偷竊，若眾集聽經方可入寺。」別",
    "T23n1442_024:0756a13": "人問曰：「不知何日眾聚聽經？」其諳委僧人告",
    "T23n1442_024:0756a14": "諸賊曰：「八日已過月半當誦。」即便屈指數日",
    "T23n1442_024:0756a15": "而住，至十四日上座自說波羅提木叉，為長",
    "T23n1442_024:0756a16": "淨事已令誦經者昇師子座，纔始發端誦伽",
    "T23n1442_024:0756a17": "他曰：",
    "T23n1442_024:0756a18": "「佛在給園中，　　能斷諸纏惑，",
    "T23n1442_024:0756a19": "諸根皆寂定，　　告眾如是言。」",
    "T23n1442_024:0756a20": "于時賊徒扣門而喚，苾芻問曰：「汝是何人？」報",
    "T23n1442_024:0756a21": "言：「聖者！我是善男子。」時諸苾芻便作是念：「或",
    "T23n1442_024:0756a22": "聚落人來此聽法，我為開門。」其門既開賊徒",
    "T23n1442_024:0756a23": "競入爭取財物，苾芻告曰：「汝向報言是善男",
    "T23n1442_024:0756a24": "子，今來入寺便竊我財。」賊言：「聖者！我有二名：",
    "T23n1442_024:0756a25": "在外名善男子，入寺名賊。」苾芻告曰：「作汝名",
    "T23n1442_024:0756a26": "者非是好人。」偷得物已即便出寺。苾芻議曰：",
    "T23n1442_024:0756a27": "「具壽！如世尊說：『凡𤛓乳者不應令盡。』今此長",
    "T23n1442_024:0756a28": "者若見遭賊出物供寺，復與我等定當傾竭，",
    "T23n1442_024:0756a29": "宜往室羅伐城同梵行處求覓衣服。」共相謂",
    "T23n1442_024:0756b01": "曰：「我等形露如何涉途？」一人告曰：「晝入草叢、",
    "T23n1442_024:0756b02": "夜當涉路。」不白長者於是便行，漸至室羅伐",
    "T23n1442_024:0756b03": "城。彼諸苾芻初夜後夜警覺定思勤修善品，",
    "T23n1442_024:0756b04": "見露形者來至門前慞惶顧望，彼諸苾芻遙",
    "T23n1442_024:0756b05": "問之曰：「汝露形拔髮之輩，因何至斯？此僧伽",
    "T23n1442_024:0756b06": "住，非汝住處。」答言：「具壽！我是苾芻，非露形外",
    "T23n1442_024:0756b07": "道。」復問曰：「豈有如是形相苾芻？」答曰：「被賊偷",
    "T23n1442_024:0756b08": "劫，欲使何為？」問曰：「汝名何等？」答曰：「我名佛護、",
    "T23n1442_024:0756b09": "法護、僧護等。」彼便答曰：「善來！善來！諸具壽！」即",
    "T23n1442_024:0756b10": "為開門。彼便入寺，或與三衣、或有與裙、或",
    "T23n1442_024:0756b11": "與僧脚崎、或與漉水羅、或與腰絛、或與波怛",
    "T23n1442_024:0756b12": "羅，隨其所有皆共周給。時諸苾芻以緣白佛，",
    "T23n1442_024:0756b13": "佛言：「若諸苾芻住阿蘭若處者，於三衣中應",
    "T23n1442_024:0756b14": "留一衣置俗舍內。如佛所教，蘭若苾芻於",
    "T23n1442_024:0756b15": "三衣中應留一衣置俗舍內。」",
    "T23n1442_024:0756b16": "時諸苾芻如佛所教以衣置村，由前制戒還往",
    "T23n1442_024:0756b17": "村中與衣共宿。時婆羅門居士告言：「聖者！仁",
    "T23n1442_024:0756b18": "等何意於此宿耶？」報言：「此有我衣。」彼便報曰：",
    "T23n1442_024:0756b19": "「我等豈可盜此衣耶？若不相信宜可持去。」時",
    "T23n1442_024:0756b20": "諸苾芻以緣白佛，佛言：「不應彼宿。」時諸苾芻",
    "T23n1442_024:0756b21": "明相未出往至村中，見諸女人露形而臥，彼",
    "T23n1442_024:0756b22": "便問曰：「何故聖者未曉而來？」苾芻報曰：「此有",
    "T23n1442_024:0756b23": "我衣。」彼便報曰：「我等豈可盜此衣耶？若不相",
    "T23n1442_024:0756b24": "信宜可持去。」時諸苾芻以緣白佛，佛言：「不應",
    "T23n1442_024:0756b25": "夜往。」時諸苾芻便至村外待明相出，遂被賊",
    "T23n1442_024:0756b26": "盜虎狼、師子之所驚怖。時諸苾芻以緣白佛，",
    "T23n1442_024:0756b27": "佛言：「應於寺中待明相出。」時諸苾芻有三寶",
    "T23n1442_024:0756b28": "事須出界外，皆不敢去，云：「我有衣寄俗舍內。」",
    "T23n1442_024:0756b29": "苾芻白佛，佛言：「阿蘭若苾芻應齊六夜得向",
    "T23n1442_024:0756c01": "餘處離衣而宿。」時六眾苾芻出界外遂經七",
    "T23n1442_024:0756c02": "宿，諸苾芻告曰：「具壽！佛聽出界離衣六夜，",
    "T23n1442_024:0756c03": "仁等何因故經七宿？」答言：「具壽！遣經六夜至",
    "T23n1442_024:0756c04": "第七夜，豈飲酒噉蒜耶？」少欲苾芻聞此說已",
    "T23n1442_024:0756c05": "共生嫌賤作如是語：「佛聽六夜得離衣宿，云",
    "T23n1442_024:0756c06": "何苾芻遂經七宿？」時諸苾芻以緣白佛。爾時",
    "T23n1442_024:0756c07": "世尊以此因緣乃至告諸苾芻，廣說如上，「制",
    "T23n1442_024:0756c08": "其學處，應如是說：",
    "T23n1442_024:0756c09": "「若復眾多苾芻在阿蘭若處住，作後安居有",
    "T23n1442_024:0756c10": "驚怖畏難處，苾芻欲於三衣中隨留一衣置",
    "T23n1442_024:0756c11": "村舍內。若苾芻有緣須出阿蘭若界者，得齊",
    "T23n1442_024:0756c12": "六夜離衣而宿，若過者泥薩祇波逸底迦。」",
    "T23n1442_024:0756c13": "若復眾多苾芻者，眾多謂三人已去。苾芻謂",
    "T23n1442_024:0756c14": "是六眾。在阿蘭若住處者，去村五百弓，有一",
    "T23n1442_024:0756c15": "拘盧舍名阿蘭若處、四拘盧舍名一踰膳那，",
    "T23n1442_024:0756c16": "從七極微至踰膳那，有十八種差別，如前廣",
    "T23n1442_024:0756c17": "說。住處者，謂是寺也。後安居者，謂從六月",
    "T23n1442_024:0756c18": "十六日為始。有驚怖畏難處者，驚謂恐有賊",
    "T23n1442_024:0756c19": "來，怖謂虎豹狼等，畏難謂蚊虻、蛇蠍、風熱等",
    "T23n1442_024:0756c20": "事。言苾芻欲於三衣中隨留一衣置村舍內",
    "T23n1442_024:0756c21": "者，三衣謂是僧伽胝、嗢呾羅僧、伽安呾婆娑。",
    "T23n1442_024:0756c22": "村者，謂有街衢巷陌可識。置者，安也。若有緣",
    "T23n1442_024:0756c23": "須出界者，謂有三寶事或別人事。出界者，謂",
    "T23n1442_024:0756c24": "離常住處所有分齊。得六夜者，謂得至六夜。",
    "T23n1442_024:0756c25": "離衣而宿，謂望村內所寄之衣。若過，謂至七",
    "T23n1442_024:0756c26": "日明相出時，犯捨墮罪，捨悔法式廣說如上。",
    "T23n1442_024:0756c27": "此中犯相其事云何？若苾芻於三衣中欲留",
    "T23n1442_024:0756c28": "一衣置村舍內，從阿蘭若界離過六夜，得捨",
    "T23n1442_024:0756c29": "墮罪。若有八難隨一事來，捨去無犯。又無犯",
    "T23n1442_024:0757a01": "者，謂初犯人，或癡狂、心亂、痛惱所纏。",
    "T23n1442_024:0757a02": "28 預前求過後用雨浴衣學處預前求過後用雨浴衣學處第二十八",
    "T23n1442_024:0757a03": "爾時佛在室羅伐城逝多林給孤獨園。如佛",
    "T23n1442_024:0757a04": "所言苾芻應求雨浴衣，時六眾苾芻預前求",
    "T23n1442_024:0757a05": "覓、過後而用，事務繁雜妨廢正修。少欲苾芻",
    "T23n1442_024:0757a06": "遂生嫌賤：「云何汝等故違佛言？」以緣白佛。爾",
    "T23n1442_024:0757a07": "時世尊以此因緣乃至告諸苾芻，「制其學處，",
    "T23n1442_024:0757a08": "應如是說：",
    "T23n1442_024:0757a09": "「若復苾芻，春殘一月在應求雨浴衣，齊後半",
    "T23n1442_024:0757a10": "月來應持用。若苾芻未至春殘一月求雨浴",
    "T23n1442_024:0757a11": "衣，至後半月仍持用者，泥薩祇波逸底迦。」",
    "T23n1442_024:0757a12": "若復苾芻者，謂六眾也，若復更有如是流類。",
    "T23n1442_024:0757a13": "春殘一月者，謂去安居有一月在，即是從四",
    "T23n1442_024:0757a14": "月十六日至五月十五日。應求雨浴衣者，謂",
    "T23n1442_024:0757a15": "洗浴物。齊後半月來應持用者，指用分齊，謂",
    "T23n1442_024:0757a16": "有半月在當作隨意事。謂從八月一日已去。",
    "T23n1442_024:0757a17": "若苾芻未至春殘一月便預求雨浴衣，至後",
    "T23n1442_024:0757a18": "半月尚持用者，得罪同前。捨悔法式廣如上",
    "T23n1442_024:0757a19": "說。此中犯相其事云何？若苾芻欲作前安居，",
    "T23n1442_024:0757a20": "即於春殘一月求雨浴衣。若苾芻欲作後安",
    "T23n1442_024:0757a21": "居者，便作是念：「彼尚求衣，我何不求？」若求得",
    "T23n1442_024:0757a22": "者犯捨墮罪。若苾芻作後安居，彼持雨浴衣",
    "T23n1442_024:0757a23": "至八月盡仍尚持衣，若前安居人作如是念：",
    "T23n1442_024:0757a24": "「彼尚持衣至八月盡，我何不持？」若持者得捨",
    "T23n1442_024:0757a25": "墮罪。若苾芻各依自夏求衣、持衣者無犯。又",
    "T23n1442_024:0757a26": "無犯者，最初犯人，或癡狂、心亂、痛惱所纏。",
    "T23n1442_024:0757a27": "29 迴眾物入己學處迴眾物入己學處第二十九",
    "T23n1442_024:0757a28": "爾時佛在釋迦處販葦人聚落。爾時有一長",
    "T23n1442_024:0757a29": "者自起信心深生愛敬，造一住處施與別人",
    "T23n1442_024:0757b01": "聖者羅怙羅。時羅怙羅於此寺中時時住止，",
    "T23n1442_024:0757b02": "因有緣務須往室羅伐城。是時長者聞具壽",
    "T23n1442_024:0757b03": "羅怙羅捨其住處，執持衣鉢往室羅伐城。時",
    "T23n1442_024:0757b04": "彼長者見寺空虛，即便以寺捨入僧伽。時具",
    "T23n1442_024:0757b05": "壽羅怙羅事緣既了，即便還來詣舊住處，聞",
    "T23n1442_024:0757b06": "說長者以其住處施與僧伽。羅怙羅聞斯事",
    "T23n1442_024:0757b07": "已往詣佛所，禮雙足已在一面住，即以上緣",
    "T23n1442_024:0757b08": "具白世尊：「我今欲如之何？」于時世尊告羅怙",
    "T23n1442_024:0757b09": "羅曰：「汝今可詣長者之處作如是語：『長者！豈",
    "T23n1442_024:0757b10": "於我所見身語業有不善處生嫌賤耶？』」時羅",
    "T23n1442_024:0757b11": "怙羅承佛教已，即便往詣長者之處作如是",
    "T23n1442_024:0757b12": "語：「長者！豈於我所見身語業有不善處生嫌",
    "T23n1442_024:0757b13": "賤耶？」是時長者即便禮足作如是語：「我實不",
    "T23n1442_024:0757b14": "於聖者之所見身語業有不善處起嫌賤心。」",
    "T23n1442_024:0757b15": "時羅怙羅呪願長者：「無病長壽。」即便捨去還",
    "T23n1442_024:0757b16": "詣佛所，頂禮佛足在一面住，白佛言：「世尊！我",
    "T23n1442_024:0757b17": "承佛教，至長者所告言：『長者！豈於我所見身",
    "T23n1442_024:0757b18": "語業有不善處生嫌賤耶？』長者答我云：『聖者！",
    "T23n1442_024:0757b19": "我實不於聖者之所見身語業有不善處生嫌",
    "T23n1442_024:0757b20": "賤心。』」于時具壽阿難陀在於佛後執扇扇佛，",
    "T23n1442_024:0757b21": "世尊即告具壽阿難陀曰：「汝今宜往販葦人",
    "T23n1442_024:0757b22": "聚落，告諸苾芻悉令集在常食堂中。」時具壽",
    "T23n1442_024:0757b23": "阿難陀奉命而去具宣佛教，彼苾芻眾皆令",
    "T23n1442_024:0757b24": "集在常食堂中已，還詣佛所頂禮佛足在一面",
    "T23n1442_024:0757b25": "立，白佛言：「世尊！彼聚落中諸苾芻眾，我奉佛",
    "T23n1442_024:0757b26": "教皆已集在常食堂中，唯願知之。」爾時世尊",
    "T23n1442_024:0757b27": "詣彼堂中於所設座就之而坐，告諸苾芻曰：",
    "T23n1442_024:0757b28": "「若有施主以所施物施一別人，後時復迴此",
    "T23n1442_024:0757b29": "物施一別人，此則施者非法，受者亦非法，名",
    "T23n1442_024:0757c01": "不淨受用。如是若更迴與二人、或與三人，或",
    "T23n1442_024:0757c02": "與僧伽，斯等皆名施不如法、受不如法、不淨",
    "T23n1442_024:0757c03": "受用。汝等苾芻！若有施主，以所施物施二別",
    "T23n1442_024:0757c04": "人，後時復迴此物施一別人，此則施者受者",
    "T23n1442_024:0757c05": "俱名非法，所有受用皆是不淨。如是若更迴",
    "T23n1442_024:0757c06": "與二人、三人，或與僧伽，施者受者俱名非法，",
    "T23n1442_024:0757c07": "所有受用皆是不淨。汝等苾芻！若有施主，以",
    "T23n1442_024:0757c08": "所施物施三別人，後時復迴此物施一、二、三",
    "T23n1442_024:0757c09": "人，或與僧伽，施者受者俱名非法，所有受用",
    "T23n1442_024:0757c10": "皆是不淨。汝等苾芻！若有施主，以所施物施",
    "T23n1442_024:0757c11": "與僧伽，後時復迴此物施與一、二、三人，與餘",
    "T23n1442_024:0757c12": "僧伽，施者受者俱名非法，所有受用皆是不",
    "T23n1442_024:0757c13": "淨。汝等苾芻！若其僧伽破為二部，先施此部",
    "T23n1442_024:0757c14": "復將此物迴與彼部，乃至皆是不淨受用。汝",
    "T23n1442_024:0757c15": "等苾芻！若施一人不迴與一人，施者受者皆",
    "T23n1442_024:0757c16": "名如法，所有受用皆名清淨。如是若施二人、",
    "T23n1442_024:0757c17": "三人、僧伽、此部，更不迴與餘者，乃至受用皆",
    "T23n1442_024:0757c18": "名清淨，如上廣說。汝等苾芻！前是施、後非施。",
    "T23n1442_024:0757c19": "汝等苾芻！地屬於王、物屬於主，所有衣鉢等",
    "T23n1442_024:0757c20": "物應囑苾芻。施主所有施寺等物，若有破落",
    "T23n1442_024:0757c21": "應自修補，不應持此迴施餘人。汝等苾芻！應",
    "T23n1442_024:0757c22": "與羅怙羅先所住處。」時諸苾芻既奉佛教，即",
    "T23n1442_024:0757c23": "便授與羅怙羅先時住處。此是緣起，然佛世",
    "T23n1442_024:0757c24": "尊尚未制戒。",
    "T23n1442_024:0757c25": "佛在室羅伐城逝多林給孤獨園。有一乞食",
    "T23n1442_024:0757c26": "比丘，與一長者受三歸依并五學處，後於異",
    "T23n1442_024:0757c27": "時復為長者讚說七種有事福業。長者白言：",
    "T23n1442_024:0757c28": "「聖者！我今隨力欲作少多有事福業。」苾芻問",
    "T23n1442_024:0757c29": "曰：「欲作何事？」白言：「我欲供佛及僧苾芻。」報",
    "T23n1442_024:0758a01": "曰：「頗有少許衣物施不？」白言：「聖者！我是貧人，",
    "T23n1442_024:0758a02": "但有一雙白疊，聖者可為我往稱我名號，請",
    "T23n1442_024:0758a03": "佛及僧明日垂慈來我舍食時乞食。」苾芻便",
    "T23n1442_024:0758a04": "往園中見諸苾芻並皆詳集。時乞食苾芻稱",
    "T23n1442_024:0758a05": "長者名，請佛及僧明當就舍受其供養。時諸",
    "T23n1442_024:0758a06": "苾芻共相謂曰：「此乞食人今於俗家成教化",
    "T23n1442_024:0758a07": "者。」時有問曰：「彼長者家為有施物？為無施物？」",
    "T23n1442_024:0758a08": "報言：「彼是貧人，有一雙疊欲持奉施。」時鄔波",
    "T23n1442_024:0758a09": "難陀聞已作是念：「彼人請佛及僧，以一雙疊",
    "T23n1442_024:0758a10": "擬將奉施，彼必定是貴價之衣。我若不能奪",
    "T23n1442_024:0758a11": "此衣者，我更不名鄔波難陀矣。」作是念已，即",
    "T23n1442_024:0758a12": "於其夜辛苦至明，既天曉已即便著衣持鉢",
    "T23n1442_024:0758a13": "到長者所。見彼長者備辦飲食，問言：「長者！欲",
    "T23n1442_024:0758a14": "作何事？」報言：「我今具膳供佛及僧。」鄔波難陀",
    "T23n1442_024:0758a15": "報言：「長者！如佛善說：『若有眾生於日初分以",
    "T23n1442_024:0758a16": "身語心修諸善業，當知是人名初分善。若有",
    "T23n1442_024:0758a17": "眾生於日中時以身語心修諸善業，當知是",
    "T23n1442_024:0758a18": "人名中分善。若有眾生於日暮時以身語心",
    "T23n1442_024:0758a19": "修諸善業，當知是人名後分善。』仁今獲得三",
    "T23n1442_024:0758a20": "業初善，由供佛僧自手營辦，長者頗有多少",
    "T23n1442_024:0758a21": "施耶？」答言：「我家貧薄，但有一雙白疊。」報言：「長",
    "T23n1442_024:0758a22": "者！暫可將來我觀其狀。」時彼長者即便取衣，",
    "T23n1442_024:0758a23": "報言：「長者！新物善哉！然而長者有捨施福無",
    "T23n1442_024:0758a24": "受用福。何以故？佛之徒眾有千二百五十人，",
    "T23n1442_024:0758a25": "得汝一衣更待獲得千二百四十九衣已方可",
    "T23n1442_024:0758a26": "共分，汝今此衣於桁竿上而取銷盡。又如佛",
    "T23n1442_024:0758a27": "說：『若時僧伽得少食利，如小樹葉平等行之。",
    "T23n1442_024:0758a28": "若得少衣應為燈炷平等共分。』長者！汝所施",
    "T23n1442_024:0758a29": "衣若共分張形狀如是，何有受用之福利耶？」",
    "T23n1442_024:0758b01": "長者報曰：「聖者！我今作何方便，令得施福及",
    "T23n1442_024:0758b02": "受用福？」鄔波難陀報長者曰：「汝若能於釋種",
    "T23n1442_024:0758b03": "之中有出家者、明閑三藏為大法師、善能敷",
    "T23n1442_024:0758b04": "演辯才無礙，汝將此衣持施彼者，便能具足",
    "T23n1442_024:0758b05": "惠施之福及受用福。」長者報言：「聖者！何處得",
    "T23n1442_024:0758b06": "有如此福田我當奉施？」鄔波難陀曰：「我即其",
    "T23n1442_024:0758b07": "人。」是時長者便禮其足以衣授與，報言：「聖者！",
    "T23n1442_024:0758b08": "願慈愍故為受此衣。」鄔波難陀報言：「長者！汝",
    "T23n1442_024:0758b09": "雖解施未體其儀，當待片時佛僧食訖，持此",
    "T23n1442_024:0758b10": "白疊在上座前，告大眾言隨喜，然後當施於",
    "T23n1442_024:0758b11": "我。」長者報曰：「我如是作。」時彼長者即便灑",
    "T23n1442_024:0758b12": "拭庭宇敷以座席，布列香花門安水器，即令",
    "T23n1442_024:0758b13": "使者命佛及僧，白言：「時至。」爾時世尊及苾芻",
    "T23n1442_024:0758b14": "僧伽，於日初分執持衣鉢，往長者家依次而",
    "T23n1442_024:0758b15": "坐。時彼長者見眾坐已，便以種種香美飲食，",
    "T23n1442_024:0758b16": "自手供奉佛及大眾。既飽食已長者即便持",
    "T23n1442_024:0758b17": "其白疊，於大眾前口唱隨喜，施與鄔波難陀。",
    "T23n1442_024:0758b18": "爾時世尊自為呪願已，從坐起去便即歸寺。",
    "T23n1442_024:0758b19": "時藏衣苾芻告授事人曰：「可於鄔波難陀處",
    "T23n1442_024:0758b20": "索取白疊。」授事往索，告言：「大德！今日施物可",
    "T23n1442_024:0758b21": "與我來。」鄔波難陀答言：「具壽！汝為持疊至寺，",
    "T23n1442_024:0758b22": "還我來耶？」報言：「不還。」鄔波難陀曰：「何意不還？」",
    "T23n1442_024:0758b23": "彼便答曰：「是大眾物。」鄔波難陀告言：「具壽！汝",
    "T23n1442_024:0758b24": "之衣鉢何故不與？將我衣鉢持施僧伽，我不",
    "T23n1442_024:0758b25": "與汝。」彼乞食苾芻在長者家，告長者曰：「仁今",
    "T23n1442_024:0758b26": "何意此處雷鳴彼處下雨？」長者答言：「聖者！我",
    "T23n1442_024:0758b27": "有何過？」苾芻報曰：「汝先以疊擬施眾僧，何因",
    "T23n1442_024:0758b28": "食訖迴與鄔波難陀？」長者答曰：「我欲如何？大",
    "T23n1442_024:0758b29": "德鄔波難陀來至我所作如是言：『汝有施福",
    "T23n1442_024:0758c01": "無受用福。何以故？佛之徒眾有千二百五十",
    "T23n1442_024:0758c02": "人，得汝一衣更待獲得一千二百四十九衣",
    "T23n1442_024:0758c03": "已方可共分。汝今此衣於桁竿上而取銷盡，",
    "T23n1442_024:0758c04": "并陳佛說均分衣食如小葉燈炷，乃至廣說。",
    "T23n1442_024:0758c05": "求好大德當施此衣，我即其人，宜唱隨喜當",
    "T23n1442_024:0758c06": "施我疊。』我聞此說如言便與，豈有過耶？」時乞",
    "T23n1442_024:0758c07": "食苾芻聞此語已便往寺內，餘苾芻見告曰：",
    "T23n1442_024:0758c08": "「汝乞食人長時教化得一施主，彼便此處震",
    "T23n1442_024:0758c09": "雷別處下雨。」乞食者告曰：「我與長者俱有何",
    "T23n1442_024:0758c10": "過？然有一人往至其家報長者云：『汝有施福",
    "T23n1442_024:0758c11": "無受用福，廣說如上。乃至唱隨喜已當施於",
    "T23n1442_024:0758c12": "我。』時彼長者隨言而作。我及於彼何有過耶？」",
    "T23n1442_024:0758c13": "時有少欲苾芻聞此語已極生嫌賤：「云何苾",
    "T23n1442_024:0758c14": "芻知他施僧物自迴入己？」時諸苾芻以緣白",
    "T23n1442_024:0758c15": "佛。爾時世尊即以此緣集苾芻眾，問鄔波難",
    "T23n1442_024:0758c16": "陀曰：「汝實迴僧物用入己耶？」白言：「實爾。」乃至",
    "T23n1442_024:0758c17": "廣說，「我今為諸苾芻制其學處，應如是說：",
    "T23n1442_024:0758c18": "「若復苾芻，知他與眾物自迴入己者，泥薩祇",
    "T23n1442_024:0758c19": "波逸底迦。」若復苾芻者，謂鄔波難陀，若更有",
    "T23n1442_024:0758c20": "斯類。知者，或自知或因他告。僧伽者，謂佛聲",
    "T23n1442_024:0758c21": "聞。眾物者，有二種物：謂食利物、衣利物，此處",
    "T23n1442_024:0758c22": "所言謂是衣利。迴者，物定屬他化將入己。泥",
    "T23n1442_024:0758c23": "薩祇波逸底迦，捨悔法式廣如上說。此中犯",
    "T23n1442_024:0758c24": "相其事云何？若苾芻知屬一苾芻物，自迴入",
    "T23n1442_024:0758c25": "己，迴時得惡作，得便捨墮。如是乃至知屬二",
    "T23n1442_024:0758c26": "人、三人、或屬僧伽，自迴入己得罪同前。",
    "T23n1442_024:0758c27": "若苾芻知屬一苾芻物，迴與他一人，迴時得",
    "T23n1442_024:0758c28": "惡作，得時亦惡作。如是乃至知屬一人，迴",
    "T23n1442_024:0758c29": "與二人、三人，或迴與僧伽、自迴入己，得罪同",
    "T23n1442_024:0759a01": "前。",
    "T23n1442_024:0759a02": "若苾芻知屬僧伽物，迴與一人，迴時得惡作，",
    "T23n1442_024:0759a03": "得時亦惡作。如是乃至知屬僧伽，迴與二人、",
    "T23n1442_024:0759a04": "三人，迴時惡作，得時亦惡作。",
    "T23n1442_024:0759a05": "若苾芻知屬一僧伽物，迴與餘僧伽，迴時惡",
    "T23n1442_024:0759a06": "作，得時亦惡作。若知與苾芻僧伽，迴與苾芻",
    "T23n1442_024:0759a07": "尼僧伽；知與苾芻尼僧伽，迴與苾芻僧伽；知",
    "T23n1442_024:0759a08": "與二部僧伽物，迴與苾芻僧伽；知與二部僧",
    "T23n1442_024:0759a09": "伽迴，與苾芻尼僧伽；若知苾芻僧伽物，迴與",
    "T23n1442_024:0759a10": "二部僧伽；知與苾芻尼僧伽物，迴與二部僧",
    "T23n1442_024:0759a11": "伽；若其僧伽破為二部，知與此部迴與彼部；",
    "T23n1442_024:0759a12": "或知與此寺，迴與彼寺；知與此房，迴與彼房；",
    "T23n1442_024:0759a13": "知與此廊，迴與彼廊；或於房廊更互迴與，或",
    "T23n1442_024:0759a14": "與此柱間，迴與彼柱間，或柱間物，迴與門處，",
    "T23n1442_024:0759a15": "或以門物，迴與閣上，如是廣說，乃至展轉相",
    "T23n1442_024:0759a16": "迴，皆得惡作。若苾芻知與此佛像物，迴與餘",
    "T23n1442_024:0759a17": "佛像；若知與此窣覩波物，迴與餘窣覩波；若",
    "T23n1442_024:0759a18": "知與踏道初隥，迴與第二、第三，或迴與塔身，",
    "T23n1442_024:0759a19": "或與檐級；或此畔物迴與餘畔，或迴與覆鉢，",
    "T23n1442_024:0759a20": "或迴與方臺輪相初級，乃至寶瓶法輪立柱，",
    "T23n1442_024:0759a21": "或復從此迴至下基，如上迴互皆得惡作罪。",
    "T23n1442_024:0759a22": "若王力使迴者皆無犯。若與此貧人物，迴與",
    "T23n1442_024:0759a23": "彼貧人，得惡作罪；若覓不得者，迴與無犯。若",
    "T23n1442_024:0759a24": "苾芻，與此傍生食，迴與彼傍生，得惡作罪；若",
    "T23n1442_024:0759a25": "覓不得，迴與無犯。若擬與傍生物迴將與人，",
    "T23n1442_024:0759a26": "擬與人物迴與傍生，得惡作罪。若與出家物",
    "T23n1442_024:0759a27": "迴與俗人，或復翻此，得惡作罪；若覓不得者",
    "T23n1442_024:0759a28": "無犯。如是女、男、半擇迦苾芻尼及下三眾，若",
    "T23n1442_024:0759a29": "多若少與此彼更相迴互，准前應說。若覓不",
    "T23n1442_024:0759b01": "得，雖違本心與餘無犯。又無犯者，謂最初犯",
    "T23n1442_024:0759b02": "人，或癡狂、心亂、痛惱所纏。",
    "T23n1442_024:0759b03": "30 服過七日藥學處服過七日藥學處第三十",
    "T23n1442_024:0759b04": "爾時佛在王舍城竹林中住。爾時具壽畢隣",
    "T23n1442_024:0759b05": "陀子弟子門人，所有諸藥自觸、令他觸，或與",
    "T23n1442_024:0759b06": "飲食細末相雜，或更互相和，或自類相雜糅",
    "T23n1442_024:0759b07": "在一處，不知應捨不捨，時與非時任情取食。",
    "T23n1442_024:0759b08": "諸有少欲苾芻見是事已，起嫌賤心作如是",
    "T23n1442_024:0759b09": "語：「云何苾芻所有諸藥自觸令他觸，或與飲",
    "T23n1442_024:0759b10": "食相雜，或更互相和，或自類相雜糅在一處",
    "T23n1442_024:0759b11": "捨與不捨，亦復不知時與非時任情取食？」時",
    "T23n1442_024:0759b12": "諸苾芻以緣白佛。佛以此緣集苾芻眾，知而",
    "T23n1442_024:0759b13": "故問，廣說乃至問畢隣陀子弟子門人：「汝",
    "T23n1442_024:0759b14": "等實爾？所有諸藥自觸令他觸，或與飲食相",
    "T23n1442_024:0759b15": "雜，或更互相和，或自類相雜糅在一處捨與",
    "T23n1442_024:0759b16": "不捨，亦復不知時與非時任情取食耶？」白佛",
    "T23n1442_024:0759b17": "言：「實爾。大德！」于時世尊以種種呵責多欲不",
    "T23n1442_024:0759b18": "足難養難滿，讚歎少欲知足易養易滿，知量",
    "T23n1442_024:0759b19": "而受修杜多行。告諸苾芻曰：「廣說乃至我觀",
    "T23n1442_024:0759b20": "十利，為諸弟子制其學處，應如是說：如世尊",
    "T23n1442_024:0759b21": "說：聽諸病苾芻所有諸藥隨意服食，謂酥、",
    "T23n1442_024:0759b22": "油、糖蜜，於七日中應自守持觸宿而服。若苾",
    "T23n1442_024:0759b23": "芻過七日服者，泥薩祇波逸底迦。」如世尊者，",
    "T23n1442_024:0759b24": "謂如來、應、正等覺。說者，有所曉示也。病苾芻",
    "T23n1442_024:0759b25": "者，謂此法中苾芻身嬰疾病。所有諸藥隨樂",
    "T23n1442_024:0759b26": "服食者，謂與病狀相宜，清淨堪食。酥者，謂",
    "T23n1442_024:0759b27": "諸酥。油謂，諸油。糖，謂沙糖。蜜，謂蜂蜜。於七",
    "T23n1442_024:0759b28": "日者，謂七日夜。自守持之觸宿而食者，謂得",
    "T23n1442_024:0759b29": "自取而食。過七日者，謂越限齊也。泥薩祇波",
    "T23n1442_024:0759c01": "逸底迦者，此物應捨其罪應說悔，故名泥薩",
    "T23n1442_024:0759c02": "祇波逸底迦。此中犯相其事云何？若苾芻月",
    "T23n1442_024:0759c03": "一日得藥，此藥即應於七日內自作守持，或",
    "T23n1442_024:0759c04": "可捨、或與餘人。若不持、不捨、不與餘人，至八",
    "T23n1442_024:0759c05": "日明相出時得泥薩祇波逸底迦。若苾芻一",
    "T23n1442_024:0759c06": "日不得藥、二日不得，三日得乃至七日得，",
    "T23n1442_024:0759c07": "此藥即應於七日內自作守持，或可捨、或與",
    "T23n1442_024:0759c08": "人。若不持、不捨、不與餘人，至八日明相出",
    "T23n1442_024:0759c09": "得捨墮罪。若苾芻一日得藥、二日亦得，於七",
    "T23n1442_024:0759c10": "日內此初日藥應守持，二日藥或捨、或與餘",
    "T23n1442_024:0759c11": "人，或第二日藥自作守持，初日藥或捨、或與",
    "T23n1442_024:0759c12": "餘人。若不持、不捨、不與餘人，至八日明相出",
    "T23n1442_024:0759c13": "時，得捨墮罪。若苾芻如於一日二日相對作",
    "T23n1442_024:0759c14": "法，如是二日三日乃至六七日相對作法，餘",
    "T23n1442_024:0759c15": "如上法。若苾芻月一日得眾多藥，此藥即應",
    "T23n1442_024:0759c16": "於七日內自作守持，或捨、或與人。若不持、不",
    "T23n1442_024:0759c17": "捨、不與餘人，至第八日明相出時，得捨墮罪。",
    "T23n1442_024:0759c18": "若苾芻如於一日，如是乃至七日得眾多藥，",
    "T23n1442_024:0759c19": "此藥應於七日內自作守持，或捨、或與人。若",
    "T23n1442_024:0759c20": "不持、不捨、不與餘人，至第八日明相出時，得",
    "T23n1442_024:0759c21": "捨墮罪。若苾芻一日得眾多藥、二日亦得眾",
    "T23n1442_024:0759c22": "多藥，此初日藥於七日內應守持，二日藥或",
    "T23n1442_024:0759c23": "捨、或與人，或第二日藥自作守持，初日藥或",
    "T23n1442_024:0759c24": "捨、或與人。若不捨、不與餘人，至第八日明相",
    "T23n1442_024:0759c25": "出時，得捨墮罪。若苾芻一日不得眾多藥，二",
    "T23n1442_024:0759c26": "日亦不得眾多藥，乃至第六第七日方得眾",
    "T23n1442_024:0759c27": "多藥，第六日藥於七日內應守持，第七日藥",
    "T23n1442_024:0759c28": "或捨、與人。若不捨、不與人，至第八日明相出",
    "T23n1442_024:0759c29": "時，得捨墮罪。若苾芻所有諸藥自觸令他觸，",
    "T23n1442_024:0760a01": "或與飲食細末相觸，或更互相和、或同類相",
    "T23n1442_024:0760a02": "雜糅在一處不能分別者，此藥即應與寺家",
    "T23n1442_024:0760a03": "淨人或施求寂。若復苾芻於此諸藥不自觸、",
    "T23n1442_024:0760a04": "不令他觸，不與飲食細末相觸，亦不更互相",
    "T23n1442_024:0760a05": "和，亦不同類相雜，亦不糅在一處。捨與不",
    "T23n1442_024:0760a06": "捨、時與非時能善分別，於七日內自為守持",
    "T23n1442_024:0760a07": "自取服食。應如是守持，應在午前當淨洗手",
    "T23n1442_024:0760a08": "受取其藥，對一同梵行者作如是說：",
    "T23n1442_024:0760a09": "「具壽存念！我苾芻某甲有此病緣，清淨醫藥",
    "T23n1442_024:0760a10": "我今守持，於七日內自服。」及同梵行者，第二、",
    "T23n1442_024:0760a11": "第三亦如是說。若已服一日，即告同梵行者",
    "T23n1442_024:0760a12": "云：「我此病藥已服一日，餘有六日在，我當服",
    "T23n1442_024:0760a13": "之。」如是乃至七日皆應告知。若滿七日已尚",
    "T23n1442_024:0760a14": "有餘藥，應捨與淨人或與求寂。若不捨者，至",
    "T23n1442_024:0760a15": "第八日明相出時，犯捨墮罪。若苾芻有捨墮",
    "T23n1442_024:0760a16": "藥不捨與人、不為間隔、罪不說悔，若更得餘",
    "T23n1442_024:0760a17": "藥悉犯捨墮，由前染故。若苾芻犯捨墮，藥",
    "T23n1442_024:0760a18": "雖已捨訖，未為間隔、罪未說悔，若更得餘藥",
    "T23n1442_024:0760a19": "皆犯捨墮，由前染故。若苾芻犯捨墮藥雖已",
    "T23n1442_024:0760a20": "捨訖，已為間隔、罪未說悔，若更得餘藥皆犯",
    "T23n1442_024:0760a21": "捨墮。若苾芻藥犯捨墮未為三事，若更得餘",
    "T23n1442_024:0760a22": "衣鉢網絡腰絛，但是沙門所畜資具活命之",
    "T23n1442_024:0760a23": "物、若受畜者皆犯捨墮，由前染故。若苾芻",
    "T23n1442_024:0760a24": "犯捨墮藥已捨、已為間隔、罪已說悔，更得餘",
    "T23n1442_024:0760a25": "藥者無犯。又無犯者，最初犯人，或癡狂、心亂、",
    "T23n1442_024:0760a26": "痛惱所纏。",
    "T23n1442_024:0760a27": "「諸大德我已說三十泥薩祇波逸底迦法，今",
    "T23n1442_024:0760a28": "問諸大德是中清淨不？」如是三說。「諸大德是",
    "T23n1442_024:0760a29": "中清淨，默然故，我今如是持。」",
    "T23n1442_024:0760b01": "根本說一切有部毘奈耶卷第二十四"
}