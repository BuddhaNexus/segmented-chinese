{
    "T16n0670_004:0505b13": "楞伽阿跋多羅寶經卷第四",
    "T16n0670_004:0505b15": "宋天竺三藏求那跋陀羅譯",
    "T16n0670_004:0505b16": "之四一切佛語心品之四",
    "T16n0670_004:0505b17": "爾時，大慧菩薩白佛言：「世尊！唯願為說三",
    "T16n0670_004:0505b18": "藐三佛陀。我及餘菩薩摩訶薩，善於如來自",
    "T16n0670_004:0505b19": "性，自覺覺他。」佛告大慧：「恣所欲問，我當",
    "T16n0670_004:0505b20": "為汝隨所問說。」大慧白佛言：「世尊！如來、應",
    "T16n0670_004:0505b21": "供、等正覺，為作耶？為不作耶？為事耶？為因",
    "T16n0670_004:0505b22": "耶？為相耶？為所相耶？為說耶？為所說耶？",
    "T16n0670_004:0505b23": "為覺耶？為所覺耶？如是等辭句，為異為",
    "T16n0670_004:0505b24": "不異？」佛告大慧：「如來、應供、等正覺，於如是",
    "T16n0670_004:0505b25": "等辭句，非事，非因。所以者何？俱有過故。",
    "T16n0670_004:0505b26": "大慧！若如來是事者，或作或無常。無常故，一",
    "T16n0670_004:0505b27": "切事應是如來。我及諸佛，皆所不欲。若非",
    "T16n0670_004:0505b28": "所作者，無所得故，方便則空，同於兔角、般",
    "T16n0670_004:0505b29": "大之子，以無所有故。大慧！若無事無因",
    "T16n0670_004:0505c01": "者，則非有非無。若非有非無，則出於四",
    "T16n0670_004:0505c02": "句。四句者，是世間言說。若出四句者，則不",
    "T16n0670_004:0505c03": "墮四句。不墮故，智者所取。一切如來句義",
    "T16n0670_004:0505c04": "亦如是，慧者當知。如我所說，一切法無我。",
    "T16n0670_004:0505c05": "當知此義，無我性是無我。一切法有自性，",
    "T16n0670_004:0505c06": "無他性，如牛馬。大慧！譬如非牛馬性、馬牛",
    "T16n0670_004:0505c07": "性。其實非有非無，彼非無自相。如是，大",
    "T16n0670_004:0505c08": "慧！一切諸法，非無自相有自相，但非無我",
    "T16n0670_004:0505c09": "愚夫之所能知。以妄想故，如是一切法空，",
    "T16n0670_004:0505c10": "無生，無自性。當如是知。如是如來與陰，非",
    "T16n0670_004:0505c11": "異非不異。若不異陰者，應是無常。若異者，",
    "T16n0670_004:0505c12": "方便則空。若二者，應有異。如牛角，相似故",
    "T16n0670_004:0505c13": "不異；長短差別故有異。一切法亦如是。大",
    "T16n0670_004:0505c14": "慧！如牛右角異左角，左角異右角，如是長",
    "T16n0670_004:0505c15": "短種種色各各異。大慧！如來於陰、界、入，非",
    "T16n0670_004:0505c16": "異非不異。如是如來解脫，非異非不異。如",
    "T16n0670_004:0505c17": "是如來以解脫名說。若如來異解脫者，應",
    "T16n0670_004:0505c18": "色相成；色相成故，應無常。若不異者，修行者",
    "T16n0670_004:0505c19": "得相應無分別，而修行者見分別。是故非",
    "T16n0670_004:0505c20": "異非不異。如是智及爾炎，非異非不異。大",
    "T16n0670_004:0505c21": "慧！智及爾炎，非異非不異者，非常非無常，",
    "T16n0670_004:0505c22": "非作非所作，非有為非無為，非覺非所",
    "T16n0670_004:0505c23": "覺，非相非所相，非陰非異陰，非說非所",
    "T16n0670_004:0505c24": "說，非一非異，非俱非不俱。非一非異，非",
    "T16n0670_004:0505c25": "俱非不俱故，悉離一切量見聞覺識識名為量。離一",
    "T16n0670_004:0505c26": "切量，則無言說。無言說，則無生。無生，則無",
    "T16n0670_004:0505c27": "滅。無滅，則寂滅。寂滅，則自性涅槃。自性涅",
    "T16n0670_004:0505c28": "槃，則無事無因。無事無因，則無攀緣。無攀",
    "T16n0670_004:0505c29": "緣，則出過一切虛偽。出過一切虛偽，則是",
    "T16n0670_004:0506a01": "如來。如來則是三藐三佛陀。大慧！是名三藐",
    "T16n0670_004:0506a02": "三佛陀。佛陀者，離一切根量。」",
    "T16n0670_004:0506a03": "爾時，世尊欲重宣此義而說偈言：",
    "T16n0670_004:0506a04": "「悉離諸根量，　　無事亦無因，",
    "T16n0670_004:0506a05": "已離覺所覺，　　亦離相所相。",
    "T16n0670_004:0506a06": "陰緣等正覺，　　一異莫能見，",
    "T16n0670_004:0506a07": "若無有見者，　　云何而分別？",
    "T16n0670_004:0506a08": "非作非不作，　　非事亦非因，",
    "T16n0670_004:0506a09": "非陰不在陰，　　亦非有餘雜，",
    "T16n0670_004:0506a10": "亦非有諸性，　　如彼妄想見。",
    "T16n0670_004:0506a11": "當知亦非無，　　此法法自爾，",
    "T16n0670_004:0506a12": "以有故有無，　　以無故有有；",
    "T16n0670_004:0506a13": "若無不應受，　　若有不應想。",
    "T16n0670_004:0506a14": "或於我非我，　　言說量留連，",
    "T16n0670_004:0506a15": "沈溺於二邊，　　自壞壞世間。",
    "T16n0670_004:0506a16": "解脫一切過，　　正觀察我通，",
    "T16n0670_004:0506a17": "是名為正觀，　　不毀大導師。」",
    "T16n0670_004:0506a18": "爾時，大慧菩薩復白佛言：「世尊！如世尊說，",
    "T16n0670_004:0506a19": "修多羅攝受不生不滅。又世尊說，不生不滅，",
    "T16n0670_004:0506a20": "是如來異名。云何世尊，為無性故，說不生不",
    "T16n0670_004:0506a21": "滅？為是如來異名？」佛告大慧：「我說一切法",
    "T16n0670_004:0506a22": "不生不滅，有無品不現。」大慧白佛言：「世尊！",
    "T16n0670_004:0506a23": "若一切法不生者，則攝受法不可得，一切法",
    "T16n0670_004:0506a24": "不生故。若名字中有法者，惟願為說。」佛告",
    "T16n0670_004:0506a25": "大慧：「善哉，善哉！諦聽！善思念之，吾當為汝",
    "T16n0670_004:0506a26": "分別解說。」大慧白佛言：「唯然受教。」佛告大",
    "T16n0670_004:0506a27": "慧：「我說如來，非無性，亦非不生不滅攝一",
    "T16n0670_004:0506a28": "切法，亦不待緣故不生不滅，亦非無義。大",
    "T16n0670_004:0506a29": "慧！我說意生法身如來名號，彼不生者，一切",
    "T16n0670_004:0506b01": "外道、聲聞、緣覺、七住菩薩，非其境界。大慧！彼",
    "T16n0670_004:0506b02": "不生即如來異名。大慧！譬如因陀羅釋迦、不",
    "T16n0670_004:0506b03": "蘭陀羅，如是等諸物，一一各有多名，亦非",
    "T16n0670_004:0506b04": "多名而有多性，亦非無自性。如是，大慧！我",
    "T16n0670_004:0506b05": "於此娑呵世界娑呵譯言能忍，有三阿僧祇百千名",
    "T16n0670_004:0506b06": "號，愚夫悉聞，各說我名，而不解我如來異",
    "T16n0670_004:0506b07": "名。大慧！或有眾生，知我如來者，有知一切",
    "T16n0670_004:0506b08": "智者，有知佛者，有知救世者，有知自覺",
    "T16n0670_004:0506b09": "者，有知導師者，有知廣導者，有知一切",
    "T16n0670_004:0506b10": "導者，有知仙人者，有知梵者，有知毘紐",
    "T16n0670_004:0506b11": "者，有知自在者，有知勝者，有知迦毘羅",
    "T16n0670_004:0506b12": "者，有知真實邊者，有知月者，有知日者，",
    "T16n0670_004:0506b13": "有知生者，有知無生者，有知無滅者，",
    "T16n0670_004:0506b14": "有知空者，有知如如者，有知諦者，有知",
    "T16n0670_004:0506b15": "實際者，有知法性者，有知涅槃者，有知",
    "T16n0670_004:0506b16": "常者，有知平等者，有知不二者，有知無",
    "T16n0670_004:0506b17": "相者，有知解脫者，有知道者，有知意生，",
    "T16n0670_004:0506b18": "者。大慧！如是等三阿僧祇百千名號，不增不",
    "T16n0670_004:0506b19": "減。此及餘世界，皆悉知我，如水中月，不出不",
    "T16n0670_004:0506b20": "入。彼諸愚夫，不能知我，墮二邊故。然悉",
    "T16n0670_004:0506b21": "恭敬供養於我，而不善解知辭句義趣，",
    "T16n0670_004:0506b22": "不分別名，不解自通，計著種種言說章句。",
    "T16n0670_004:0506b23": "於不生不滅，作無性想。不知如來名號差，",
    "T16n0670_004:0506b24": "別，如因陀羅釋迦、不蘭陀羅。不解自通，會",
    "T16n0670_004:0506b25": "歸終極。於一切法，隨說計著。大慧！彼諸癡",
    "T16n0670_004:0506b26": "人，作如是言：『義如言說，義說無異。所以者",
    "T16n0670_004:0506b27": "何？謂義無身故，言說之外，更無餘義，惟止",
    "T16n0670_004:0506b28": "言說。』大慧！彼惡燒智，不知言說自性，不知",
    "T16n0670_004:0506b29": "言說生滅，義不生滅。大慧！一切言說，墮於文",
    "T16n0670_004:0506c01": "字，義則不墮。離性非性故，無受生，亦無",
    "T16n0670_004:0506c02": "身故。大慧！如來不說墮文字法，文字有",
    "T16n0670_004:0506c03": "無不可得故，除不墮文字。大慧！若有說言，",
    "T16n0670_004:0506c04": "如來說墮文字法者，此則妄說。法離文字",
    "T16n0670_004:0506c05": "故。是故，大慧！我等諸佛及諸菩薩，不說一",
    "T16n0670_004:0506c06": "字、不答一字。所以者何？法離文字故。非",
    "T16n0670_004:0506c07": "不饒益義說。言說者，眾生妄想故。大慧！若不",
    "T16n0670_004:0506c08": "說一切法者，教法則壞。教法壞者，則無諸",
    "T16n0670_004:0506c09": "佛、菩薩、緣覺、聲聞。若無者，誰說為誰？是故，大",
    "T16n0670_004:0506c10": "慧！菩薩摩訶薩，莫著言說，隨宜方便，廣說",
    "T16n0670_004:0506c11": "經法。以眾生悕望煩惱不一故，我及諸佛，",
    "T16n0670_004:0506c12": "為彼種種異解眾生而說諸法，令離心、意、",
    "T16n0670_004:0506c13": "意識故，不為得自覺聖智處。大慧！於一切",
    "T16n0670_004:0506c14": "法無所有，覺自心現量，離二妄想。諸菩薩",
    "T16n0670_004:0506c15": "摩訶薩依於義，不依文字。若善男子、善女",
    "T16n0670_004:0506c16": "人依文字者，自壞第一義，亦不能覺他。",
    "T16n0670_004:0506c17": "墮惡見相續而為眾說，不善了知一切法、",
    "T16n0670_004:0506c18": "一切地、一切相，亦不知章句。若善一切法、",
    "T16n0670_004:0506c19": "一切地、一切相，通達章句，具足性義，彼則",
    "T16n0670_004:0506c20": "能以正無相樂而自娛樂，平等大乘建立眾",
    "T16n0670_004:0506c21": "生。大慧！攝受大乘者，則攝受諸佛、菩薩、緣",
    "T16n0670_004:0506c22": "覺、聲聞。攝受諸佛、菩薩、緣覺、聲聞者，則攝",
    "T16n0670_004:0506c23": "受一切眾生。攝受一切眾生者，則攝受正",
    "T16n0670_004:0506c24": "法。攝受正法者，則佛種不斷。佛種不斷者，",
    "T16n0670_004:0506c25": "則能了知得殊勝入處。知得殊勝入處，菩",
    "T16n0670_004:0506c26": "薩摩訶薩，常得化生，建立大乘。十自在力，",
    "T16n0670_004:0506c27": "現眾色像。通達眾生形類悕望煩惱諸相，如",
    "T16n0670_004:0506c28": "實說法。如實者，不異。如實者，不來不去相，一",
    "T16n0670_004:0506c29": "切虛偽息。是名如實。大慧！善男子、善女人，",
    "T16n0670_004:0507a01": "不應攝受隨說計著；真實者，離文字故。大",
    "T16n0670_004:0507a02": "慧！如為愚夫以指指物，愚夫觀指，不得",
    "T16n0670_004:0507a03": "實義。如是愚夫，隨言說指，攝受計著，至竟不",
    "T16n0670_004:0507a04": "捨，終不能得離言說指第一實義。大慧！",
    "T16n0670_004:0507a05": "譬如嬰兒，應食熟食，不應食生。若食生",
    "T16n0670_004:0507a06": "者，則令發狂。不知次第方便熟故。大慧！如",
    "T16n0670_004:0507a07": "是不生不滅，不方便修，則為不善。是故應",
    "T16n0670_004:0507a08": "當善修方便，莫隨言說，如視指端。是故，大",
    "T16n0670_004:0507a09": "慧！於真實義，當方便修。真實義者，微妙寂",
    "T16n0670_004:0507a10": "靜，是涅槃因。言說者，妄想合。妄想者，集生死。",
    "T16n0670_004:0507a11": "大慧！實義者，從多聞者得。大慧！多聞者，",
    "T16n0670_004:0507a12": "謂善於義，非善言說。善義者，不隨一切",
    "T16n0670_004:0507a13": "外道經論，身自不隨，亦不令他隨，是則名",
    "T16n0670_004:0507a14": "曰大德多聞。是故欲求義者，當親近多聞，",
    "T16n0670_004:0507a15": "所謂善義者，當親近多聞，所謂善義。與",
    "T16n0670_004:0507a16": "此相違，計著言說，應當遠離。」爾時，大慧菩",
    "T16n0670_004:0507a17": "薩，復承佛威神而白佛言：「世尊！世尊顯示",
    "T16n0670_004:0507a18": "不生不滅，無有奇特。所以者何？一切外道",
    "T16n0670_004:0507a19": "因，亦不生不滅。世尊亦說虛空非數緣滅，及",
    "T16n0670_004:0507a20": "涅槃界不生不滅。世尊！外道說因，生諸世間。",
    "T16n0670_004:0507a21": "世尊亦說無明愛業妄想為緣，生諸世間。",
    "T16n0670_004:0507a22": "彼因此緣，名差別耳，外物因緣亦如是。如",
    "T16n0670_004:0507a23": "是，世尊！與外道論無有差別。微塵勝妙自",
    "T16n0670_004:0507a24": "在眾生主等，如是九物不生不滅。世尊亦",
    "T16n0670_004:0507a25": "說一切性不生不滅，有無不可得。外道亦說",
    "T16n0670_004:0507a26": "四大不壞，自性不生不滅。四大常。是四大，乃",
    "T16n0670_004:0507a27": "至周流諸趣不捨自性。世尊所說亦復如",
    "T16n0670_004:0507a28": "是。是故我言無有奇特。惟願世尊，為說差",
    "T16n0670_004:0507a29": "別，所以奇特勝諸外道。若無差別者，一切",
    "T16n0670_004:0507b01": "外道皆亦是佛。以不生不滅故，而世尊說，一",
    "T16n0670_004:0507b02": "世界中多佛出世者，無有是處。如向所說，",
    "T16n0670_004:0507b03": "一世界中應有多佛，無差別故。」佛告大慧：",
    "T16n0670_004:0507b04": "「我說不生不滅，不同外道不生不滅。所以",
    "T16n0670_004:0507b05": "者何？彼諸外道，有性自性，得不生不變相。",
    "T16n0670_004:0507b06": "我不如是墮有無品。大慧！我者離有無品，",
    "T16n0670_004:0507b07": "離生滅，非性非無性。如種種幻夢現，故非",
    "T16n0670_004:0507b08": "無性。云何無性？謂色無自性相攝受，現不現",
    "T16n0670_004:0507b09": "故，攝不攝故。以是故，一切性無性非無性，",
    "T16n0670_004:0507b10": "但覺自心現量，妄想不生，安隱快樂，世事永",
    "T16n0670_004:0507b11": "息。愚癡凡夫，妄想作事，非諸賢聖。不實妄",
    "T16n0670_004:0507b12": "想，如揵闥婆城，及幻化人。大慧！如揵闥婆城",
    "T16n0670_004:0507b13": "及幻化人，種種眾生商賈出入。愚夫妄想謂",
    "T16n0670_004:0507b14": "真出入，而實無有出者入者，但彼妄想故。",
    "T16n0670_004:0507b15": "如是，大慧！愚癡凡夫，起不生不滅，彼亦無",
    "T16n0670_004:0507b16": "有有為無為。如幻人生，其實無有若生若",
    "T16n0670_004:0507b17": "滅，性無性無所有故。一切法亦如是，離於",
    "T16n0670_004:0507b18": "生滅。愚癡凡夫，墮不如實，起生滅妄想，非",
    "T16n0670_004:0507b19": "諸賢聖。不如實者，不爾。如性自性妄想，亦",
    "T16n0670_004:0507b20": "不異。若異妄想者，計著一切性自性，不",
    "T16n0670_004:0507b21": "見寂靜。不見寂靜者，終不離妄想。是故，",
    "T16n0670_004:0507b22": "大慧！無相見勝。非相見相者，受生因，故不",
    "T16n0670_004:0507b23": "勝。大慧！無相者，妄想不生，不起不滅，我說",
    "T16n0670_004:0507b24": "涅槃。大慧！涅槃者，如真實義見，離先妄想",
    "T16n0670_004:0507b25": "心心數法，逮得如來自覺聖智，我說是涅",
    "T16n0670_004:0507b26": "槃。」爾時，世尊欲重宣此義而說偈言：",
    "T16n0670_004:0507b27": "「滅除彼生論，　　建立不生義，",
    "T16n0670_004:0507b28": "我說如是法，　　愚夫不能知。",
    "T16n0670_004:0507b29": "一切法不生，　　無性無所有，",
    "T16n0670_004:0507c01": "乾闥婆幻夢，　　有性者無因，",
    "T16n0670_004:0507c02": "無生無自性，　　何因空當說。",
    "T16n0670_004:0507c03": "以離於和合，　　覺知性不現，",
    "T16n0670_004:0507c04": "是故空不生，　　我說無自性。",
    "T16n0670_004:0507c05": "謂一一和合，　　性現而非有，",
    "T16n0670_004:0507c06": "分析無和合，　　非如外道見。",
    "T16n0670_004:0507c07": "夢幻及垂髮，　　野馬乾闥婆，",
    "T16n0670_004:0507c08": "世間種種事，　　無因而相現。",
    "T16n0670_004:0507c09": "折伏有因論，　　申暢無生義。",
    "T16n0670_004:0507c10": "申暢無生者，　　法流永不斷，",
    "T16n0670_004:0507c11": "熾然無因論，　　恐怖諸外道。",
    "T16n0670_004:0507c12": "云何何所因，　　彼以何故生，",
    "T16n0670_004:0507c13": "於何處和合，　　而作無因論？",
    "T16n0670_004:0507c14": "觀察有為法，　　非無因有因，",
    "T16n0670_004:0507c15": "彼生滅論者，　　所見從是滅。",
    "T16n0670_004:0507c16": "云何為無生，　　為是無性耶？",
    "T16n0670_004:0507c17": "為顧視諸緣，　　有法名無生？",
    "T16n0670_004:0507c18": "名不應無義，　　惟為分別說，",
    "T16n0670_004:0507c19": "非無性無生，　　亦非顧諸緣，",
    "T16n0670_004:0507c20": "非有性而名，　　名亦非無義。",
    "T16n0670_004:0507c21": "一切諸外道，　　聲聞及緣覺，",
    "T16n0670_004:0507c22": "七住非境界，　　是名無生相。",
    "T16n0670_004:0507c23": "遠離諸因緣，　　亦離一切事，",
    "T16n0670_004:0507c24": "惟有微心住，　　想所想俱離，",
    "T16n0670_004:0507c25": "其身隨轉變，　　我說是無生。",
    "T16n0670_004:0507c26": "無外性無性，　　亦無心攝受，",
    "T16n0670_004:0507c27": "斷除一切見，　　我說是無生。",
    "T16n0670_004:0507c28": "如是無自性，　　空等應分別，",
    "T16n0670_004:0507c29": "非空故說空，　　無生故說空。",
    "T16n0670_004:0508a01": "因緣數和合，　　則有生有滅，",
    "T16n0670_004:0508a02": "離諸因緣數，　　無別有生滅。",
    "T16n0670_004:0508a03": "捨離因緣數，　　更無有異性，",
    "T16n0670_004:0508a04": "若言一異者，　　是外道妄想。",
    "T16n0670_004:0508a05": "有無性不生，　　非有亦非無，",
    "T16n0670_004:0508a06": "除其數轉變，　　是悉不可得。",
    "T16n0670_004:0508a07": "但有諸俗數，　　展轉為鉤鎖，",
    "T16n0670_004:0508a08": "離彼因緣鎖，　　生義不可得。",
    "T16n0670_004:0508a09": "生無性不起，　　離諸外道過，",
    "T16n0670_004:0508a10": "但說緣鉤鎖，　　凡愚不能了。",
    "T16n0670_004:0508a11": "若離緣鉤鎖，　　別有生性者，",
    "T16n0670_004:0508a12": "是則無因論，　　破壞鉤鎖義。",
    "T16n0670_004:0508a13": "如燈顯眾像，　　鉤鎖現若然，",
    "T16n0670_004:0508a14": "是則離鉤鎖，　　別更有諸性。",
    "T16n0670_004:0508a15": "無性無有生，　　如虛空自性，",
    "T16n0670_004:0508a16": "若離於鉤鎖，　　慧無所分別。",
    "T16n0670_004:0508a17": "復有餘無生，　　賢聖所得法，",
    "T16n0670_004:0508a18": "彼生無生者彼生是四相生，",
    "T16n0670_004:0508a19": "是則無生忍。　　若使諸世間，",
    "T16n0670_004:0508a20": "觀察鉤鎖者，　　一切離鉤鎖，",
    "T16n0670_004:0508a21": "從是得三昧。　　癡愛諸業等，",
    "T16n0670_004:0508a22": "是則內鉤鎖，　　攢燧泥團輪，",
    "T16n0670_004:0508a23": "種子等名外。　　若使有他性，",
    "T16n0670_004:0508a24": "而從因緣生，　　彼非鉤鎖義，",
    "T16n0670_004:0508a25": "是則不成就。　　若生無自性，",
    "T16n0670_004:0508a26": "彼為誰鉤鎖？　　展轉相生故，",
    "T16n0670_004:0508a27": "當知因緣義。　　使生有他性，",
    "T16n0670_004:0508a28": "而從因緣生，　　彼非鉤鎖義，",
    "T16n0670_004:0508a29": "是則不成就。　　堅濕煖動法，",
    "T16n0670_004:0508b01": "凡愚生妄想，　　離數無異法，",
    "T16n0670_004:0508b02": "是則說無性。　　如醫療眾病，",
    "T16n0670_004:0508b03": "無有若干論，　　以病差別故，",
    "T16n0670_004:0508b04": "為設種種治。　　我為彼眾生，",
    "T16n0670_004:0508b05": "破壞諸煩惱，　　知其根優劣，",
    "T16n0670_004:0508b06": "為彼說度門。　　非煩惱根異，",
    "T16n0670_004:0508b07": "而有種種法，　　唯說一乘法，",
    "T16n0670_004:0508b08": "是則為大乘。」",
    "T16n0670_004:0508b09": "爾時，大慧菩薩摩訶薩復白佛言：「世尊！一切",
    "T16n0670_004:0508b10": "外道，皆起無常妄想。世尊亦說一切行無常，",
    "T16n0670_004:0508b11": "是生滅法。此義云何？為邪為正？為有幾種",
    "T16n0670_004:0508b12": "無常？」佛告大慧：「一切外道有七種無常，非",
    "T16n0670_004:0508b13": "我法也。何等為七？彼有說言，作已而捨，是",
    "T16n0670_004:0508b14": "名無常。有說形處壞，是名無常。有說即色",
    "T16n0670_004:0508b15": "是無常。有說色轉變中間，是名無常。無間自",
    "T16n0670_004:0508b16": "之散壞，如乳酪等轉變，中間不可見，無常",
    "T16n0670_004:0508b17": "毀壞，一切性轉。有說性無常。有說性無性無",
    "T16n0670_004:0508b18": "常。有說一切法不生無常，入一切法。大慧！",
    "T16n0670_004:0508b19": "性無性無常者，謂四大及所造自相壞。四大",
    "T16n0670_004:0508b20": "自性不可得，不生。彼不生無常者，非常無常。",
    "T16n0670_004:0508b21": "一切法有無不生，分析乃至微塵不可見，",
    "T16n0670_004:0508b22": "是不生義非生，是名不生無常相。若不覺",
    "T16n0670_004:0508b23": "此者，墮一切外道生無常義。大慧！性無常",
    "T16n0670_004:0508b24": "者，是自心妄想，非常無常性。所以者何？謂無",
    "T16n0670_004:0508b25": "常自性不壞。大慧！此是一切性無性無常事。",
    "T16n0670_004:0508b26": "除無常，無有能令一切法性無性者。如杖",
    "T16n0670_004:0508b27": "瓦石，破壞諸物。現見各各不異，是性無常",
    "T16n0670_004:0508b28": "事，非作所作有差別。此是無常，此是事。作",
    "T16n0670_004:0508b29": "所作無異者，一切性常，無因性。大慧！一切性",
    "T16n0670_004:0508c01": "無性有因，非凡愚所知，非因不相似事生。",
    "T16n0670_004:0508c02": "若生者，一切性悉皆無常。是不相似事。作所",
    "T16n0670_004:0508c03": "作無有別異。而悉見有異。若性無常者，墮",
    "T16n0670_004:0508c04": "作因性相。若墮者一切性不究竟。一切性作",
    "T16n0670_004:0508c05": "因相墮者，自無常應無常。無常無常故，一切",
    "T16n0670_004:0508c06": "性不無常，應是常。若無常入一切性者，應",
    "T16n0670_004:0508c07": "墮三世。彼過去色與壞俱，未來不生，色不",
    "T16n0670_004:0508c08": "生故，現在色與壞相俱。色者，四大積集差",
    "T16n0670_004:0508c09": "別。四大及造色自性不壞，離異不異故。一",
    "T16n0670_004:0508c10": "切外道一切四大不壞，一切三有四大及造",
    "T16n0670_004:0508c11": "色，在所知有生滅。離四大造色，一切外道",
    "T16n0670_004:0508c12": "於何所思惟無常？四大不生，自性相不壞",
    "T16n0670_004:0508c13": "故。離始造無常者，非四大。復有異四大，各",
    "T16n0670_004:0508c14": "各異相。自相故，非差別可得，彼無差別。斯",
    "T16n0670_004:0508c15": "等不更造，二方便不作，當知是無常。彼形",
    "T16n0670_004:0508c16": "處壞無常者，謂四大及造色不壞，至竟不",
    "T16n0670_004:0508c17": "壞。大慧！竟者，分析乃至微塵觀察壞。四大",
    "T16n0670_004:0508c18": "及造色形處異見長短不可得，非四大。四",
    "T16n0670_004:0508c19": "大不壞，形處壞現。墮在數論。色即無常者，",
    "T16n0670_004:0508c20": "謂色即是無常。彼則形處無常，非四大。若四",
    "T16n0670_004:0508c21": "大無常者，非俗數言說。世俗言說非性者，則",
    "T16n0670_004:0508c22": "墮世論。見一切性，但有言說，不見自相",
    "T16n0670_004:0508c23": "生。轉變無常者。謂色異性現，非四大。如金，",
    "T16n0670_004:0508c24": "作莊嚴具，轉變現，非金性壞，但莊嚴具處所",
    "T16n0670_004:0508c25": "壞。如是餘性轉變等，亦如是。如是等種種外",
    "T16n0670_004:0508c26": "道無常見妄想。火燒四大時，自相不燒。各",
    "T16n0670_004:0508c27": "各自相相壞者，四大造色應斷。大慧！我法起",
    "T16n0670_004:0508c28": "非常非無常。所以者何？謂外性不決定故。",
    "T16n0670_004:0508c29": "惟說三有微心，不說種種相有生有滅。",
    "T16n0670_004:0509a01": "四大合會差別，四大及造色，故妄想二種事",
    "T16n0670_004:0509a02": "攝所攝。知二種妄想，離外性無性二種見，",
    "T16n0670_004:0509a03": "覺自心現量。妄想者，思想作行生，非不作",
    "T16n0670_004:0509a04": "行。離心性無性妄想，世間出世間上上一",
    "T16n0670_004:0509a05": "切法，非常非無常。不覺自心現量，墮二邊",
    "T16n0670_004:0509a06": "惡見相續。一切外道不覺自妄想，此凡夫無",
    "T16n0670_004:0509a07": "有根本，謂世間、出世間上上法，從說妄",
    "T16n0670_004:0509a08": "想生，非凡愚所覺。」爾時，世尊欲重宣此義",
    "T16n0670_004:0509a09": "而說偈言：",
    "T16n0670_004:0509a10": "「遠離於始造，　　及與形處異，",
    "T16n0670_004:0509a11": "性與色無常，　　外道愚妄想。",
    "T16n0670_004:0509a12": "諸性無有壞，　　大大自性住，",
    "T16n0670_004:0509a13": "外道無常想，　　沒在種種見。",
    "T16n0670_004:0509a14": "彼諸外道等，　　無若生若滅，",
    "T16n0670_004:0509a15": "大大性自常，　　何謂無常想？",
    "T16n0670_004:0509a16": "一切唯心量，　　二種心流轉，",
    "T16n0670_004:0509a17": "攝受及所攝，　　無有我我所。",
    "T16n0670_004:0509a18": "梵天為樹根，　　枝條普周遍，",
    "T16n0670_004:0509a19": "如是我所說，　　惟是彼心量。」",
    "T16n0670_004:0509a20": "爾時，大慧菩薩復白佛言：「世尊！惟願為說一",
    "T16n0670_004:0509a21": "切菩薩、聲聞、緣覺滅正受次第相續。若善於",
    "T16n0670_004:0509a22": "滅正受次第相續相者，我及餘菩薩終不妄",
    "T16n0670_004:0509a23": "捨滅正受樂門，不墮一切聲聞、緣覺、外道愚",
    "T16n0670_004:0509a24": "癡。」佛告大慧：「諦聽，諦聽！善思念之，當為汝",
    "T16n0670_004:0509a25": "說。」大慧白佛言：「世尊！惟願為說。」佛告大慧：",
    "T16n0670_004:0509a26": "「六地起菩薩摩訶薩及聲聞、緣覺，入滅正受。",
    "T16n0670_004:0509a27": "第七地菩薩摩訶薩，念念正受，離一切性自",
    "T16n0670_004:0509a28": "性相正受，非聲聞、緣覺。諸聲聞、緣覺，墮有",
    "T16n0670_004:0509a29": "行，攝所攝相滅正受，是故七地非念正受。",
    "T16n0670_004:0509b01": "得一切法無差別相，非分得種種相性，覺",
    "T16n0670_004:0509b02": "一切法善不善性相正受，是故七地無善念",
    "T16n0670_004:0509b03": "正受。大慧！八地菩薩及聲聞、緣覺，心、意、意識",
    "T16n0670_004:0509b04": "妄想相滅。初地乃至七地菩薩摩訶薩，觀三",
    "T16n0670_004:0509b05": "界心、意、意識量，離我我所，自妄想修，墮外性",
    "T16n0670_004:0509b06": "種種相。愚夫二種自心，攝所攝，向無知，不覺",
    "T16n0670_004:0509b07": "無始過惡，虛偽習氣所薰。大慧！八地菩薩",
    "T16n0670_004:0509b08": "摩訶薩、聲聞、緣覺涅槃。菩薩者，三昧覺所持，",
    "T16n0670_004:0509b09": "是故三昧門樂，不般涅槃。若不持者，如來地",
    "T16n0670_004:0509b10": "不滿足，棄捨一切為眾生事，佛種則斷，",
    "T16n0670_004:0509b11": "諸佛世尊為示如來不可思議無量功德。聲",
    "T16n0670_004:0509b12": "聞、緣覺三昧門，得樂所牽故，作涅槃想。大",
    "T16n0670_004:0509b13": "慧！我分部七地，善修心、意、意識相，善修我",
    "T16n0670_004:0509b14": "我所，攝受人法無我，生滅自共相，善四無礙，",
    "T16n0670_004:0509b15": "決定力三昧門，地次第相續，入道品法。不",
    "T16n0670_004:0509b16": "令菩薩摩訶薩不覺自共相，不善七地，墮",
    "T16n0670_004:0509b17": "外道邪徑，故立地次第。大慧！彼實無有若",
    "T16n0670_004:0509b18": "生若滅，除自心現量。所謂地次第相續，及三",
    "T16n0670_004:0509b19": "界種種行，愚夫所不覺。愚夫所不覺者，謂",
    "T16n0670_004:0509b20": "我及諸佛說地次第相續，及說三界種種行。",
    "T16n0670_004:0509b21": "「復次，大慧！聲聞、緣覺、第八菩薩地，滅三昧樂",
    "T16n0670_004:0509b22": "門醉所醉，不善自心現量，自共相習氣所",
    "T16n0670_004:0509b23": "障。墮人法無我法攝受見，妄想涅槃想，非",
    "T16n0670_004:0509b24": "寂滅智慧覺。大慧！菩薩者，見滅三昧門樂，本",
    "T16n0670_004:0509b25": "願哀愍，大悲成就，知分別十無盡句，不妄",
    "T16n0670_004:0509b26": "想涅槃想。彼已涅槃妄想不生故，離攝所攝",
    "T16n0670_004:0509b27": "妄想。覺了自心現量，一切諸法妄想不生。不",
    "T16n0670_004:0509b28": "墮心、意、意識，外性自性相計著妄想。非佛法",
    "T16n0670_004:0509b29": "因不生，隨智慧生，得如來自覺地。如人夢",
    "T16n0670_004:0509c01": "中方便度水，未度而覺。覺已思惟，為正為",
    "T16n0670_004:0509c02": "邪？非正非邪。餘無始見聞覺識因想，種種",
    "T16n0670_004:0509c03": "習氣，種種形處，墮有無想，心、意、意識夢現。大",
    "T16n0670_004:0509c04": "慧！如是菩薩摩訶薩，於第八菩薩地，見妄",
    "T16n0670_004:0509c05": "想生。從初地轉進至第七地，見一切法如",
    "T16n0670_004:0509c06": "幻等，方便度攝所攝心妄想，行已，作佛法",
    "T16n0670_004:0509c07": "方便，未得者令得。大慧！此是菩薩涅槃方",
    "T16n0670_004:0509c08": "便不懷，離心、意、意識，得無生法忍。大慧！",
    "T16n0670_004:0509c09": "於第一義無次第相續，說無所有妄想寂滅",
    "T16n0670_004:0509c10": "法。」爾時，世尊欲重宣此義而說偈言：",
    "T16n0670_004:0509c11": "「心量無所有，　　此住及佛地，",
    "T16n0670_004:0509c12": "去來及現在，　　三世諸佛說。",
    "T16n0670_004:0509c13": "心量地第七，　　無所有第八，",
    "T16n0670_004:0509c14": "二地名為住，　　佛地名最勝。",
    "T16n0670_004:0509c15": "自覺智及淨，　　此則是我地，",
    "T16n0670_004:0509c16": "自在最勝處，　　清淨妙莊嚴。",
    "T16n0670_004:0509c17": "照曜如盛火，　　光明悉遍至，",
    "T16n0670_004:0509c18": "熾炎不壞目，　　周輪化三有。",
    "T16n0670_004:0509c19": "化現在三有，　　或有先時化，",
    "T16n0670_004:0509c20": "於彼演說乘，　　皆是如來地。",
    "T16n0670_004:0509c21": "十地則為初，　　初則為八地，",
    "T16n0670_004:0509c22": "第九則為七，　　七亦復為八；",
    "T16n0670_004:0509c23": "第二為第三，　　第四為第五，",
    "T16n0670_004:0509c24": "第三為第六，　　無所有何次。」",
    "T16n0670_004:0509c25": "爾時，大慧菩薩復白佛言：「世尊！如來、應供、等",
    "T16n0670_004:0509c26": "正覺，為常無常？」佛告大慧：「如來、應供、等正",
    "T16n0670_004:0509c27": "覺，非常非無常。謂二俱有過。常者，有作主",
    "T16n0670_004:0509c28": "過。常者，一切外道說作者。無所作，是故如來",
    "T16n0670_004:0509c29": "常非常，非作常有過故。若如來無常者，有",
    "T16n0670_004:0510a01": "作無常過。陰所相，相無性，陰壞則應斷，而如",
    "T16n0670_004:0510a02": "來不斷。大慧！一切所作皆無常，如瓶衣等，",
    "T16n0670_004:0510a03": "一切皆無常過。一切智眾具方便應無義，以",
    "T16n0670_004:0510a04": "所作故。一切所作皆應是如來，無差別因",
    "T16n0670_004:0510a05": "性故。是故，大慧！如來非常非無常。「復次，大",
    "T16n0670_004:0510a06": "慧！如來非如虛空常。如虛空常者，自覺聖",
    "T16n0670_004:0510a07": "智眾具無義過。大慧！譬如虛空，非常非無",
    "T16n0670_004:0510a08": "常。離常無常、一異、俱不俱、常無常過，故不可",
    "T16n0670_004:0510a09": "說。是故如來非常。「復次，大慧！若如來無生常",
    "T16n0670_004:0510a10": "者，如兔馬等角。以無生常故，方便無義。",
    "T16n0670_004:0510a11": "以無生常過故。如來非常。「復次，大慧！更有",
    "T16n0670_004:0510a12": "餘事知如來常。所以者何？謂無間所得智常，",
    "T16n0670_004:0510a13": "故如來常。大慧！若如來出世，若不出世，法畢",
    "T16n0670_004:0510a14": "定住。聲聞、緣覺、諸佛如來，無間住，不住虛",
    "T16n0670_004:0510a15": "空，亦非愚夫之所覺知。大慧！如來所得智，",
    "T16n0670_004:0510a16": "是般若所熏。大慧！如來非心、意、意識、彼諸",
    "T16n0670_004:0510a17": "陰、界、入處所熏。大慧！一切三有，皆是不實妄",
    "T16n0670_004:0510a18": "想所生；如來不從不實虛妄想生。大慧！以",
    "T16n0670_004:0510a19": "二法故，有常無常，非不二。不二者寂靜，一",
    "T16n0670_004:0510a20": "切法無二生相故。是故如來、應供、等正覺，非",
    "T16n0670_004:0510a21": "常非無常。大慧！乃至言說分別生，則有常",
    "T16n0670_004:0510a22": "無常過。分別覺滅者，則離愚夫常無常見，",
    "T16n0670_004:0510a23": "寂靜慧者，永離常無常，非常無常熏。」爾時，",
    "T16n0670_004:0510a24": "世尊欲重宣此義而說偈言：",
    "T16n0670_004:0510a25": "「眾具無義者，　　生常無常過，",
    "T16n0670_004:0510a26": "若無分別覺，　　永離常無常。",
    "T16n0670_004:0510a27": "從其所立宗，　　則有眾雜義，",
    "T16n0670_004:0510a28": "等觀自心量，　　言說不可得。」",
    "T16n0670_004:0510a29": "爾時，大慧菩薩復白佛言：「世尊！惟願世尊更",
    "T16n0670_004:0510b01": "為我說陰界入生滅。彼無有我，誰生誰滅？",
    "T16n0670_004:0510b02": "愚夫者，依於生滅，不覺苦盡，不識涅槃。」佛",
    "T16n0670_004:0510b03": "言：「善哉！諦聽！當為汝說。」大慧白佛言：「唯然",
    "T16n0670_004:0510b04": "受教。」佛告大慧：「如來之藏，是善不善因，能",
    "T16n0670_004:0510b05": "遍興造一切趣生。譬如伎兒，變現諸趣，離",
    "T16n0670_004:0510b06": "我我所。不覺彼故，三緣和合方便而生。外道",
    "T16n0670_004:0510b07": "不覺，計著作者。為無始虛偽惡習所薰，名",
    "T16n0670_004:0510b08": "為識藏。生無明住地，與七識俱。如海浪",
    "T16n0670_004:0510b09": "身，常生不斷。離無常過、離於我論，自性無",
    "T16n0670_004:0510b10": "垢，畢竟清淨。其諸餘識，有生有滅。意、意識",
    "T16n0670_004:0510b11": "等，念念有七。因不實妄想，取諸境界，種種",
    "T16n0670_004:0510b12": "形處，計著名相。不覺自心所現色相，不覺",
    "T16n0670_004:0510b13": "苦樂，不至解脫，名相諸纏，貪生生貪。若因",
    "T16n0670_004:0510b14": "若攀緣，彼諸受根滅，次第不生。除自心妄",
    "T16n0670_004:0510b15": "想，不知苦樂。入滅受想正受，第四禪，善真",
    "T16n0670_004:0510b16": "諦解脫。修行者，作解脫想，不離不轉，名如",
    "T16n0670_004:0510b17": "來藏識藏。七識流轉不滅。所以者何？彼因攀",
    "T16n0670_004:0510b18": "緣諸識生故，非聲聞、緣覺修行境界，不覺",
    "T16n0670_004:0510b19": "無我，自共相攝受，生陰界入。見如來藏、五",
    "T16n0670_004:0510b20": "法自性、人法無我則滅，地次第相續轉進。餘",
    "T16n0670_004:0510b21": "外道見，不能傾動，是名住菩薩不動地。得",
    "T16n0670_004:0510b22": "十三昧道門樂，三昧覺所持。觀察不思議佛",
    "T16n0670_004:0510b23": "法自願，不受三昧門樂及實際，向自覺聖",
    "T16n0670_004:0510b24": "趣，不共一切聲聞、緣覺及諸外道所修行",
    "T16n0670_004:0510b25": "道，得十賢聖種性道，及身智意生，離三昧",
    "T16n0670_004:0510b26": "行。是故，大慧！菩薩摩訶薩欲求勝進者，當",
    "T16n0670_004:0510b27": "淨如來藏及藏識名。大慧！若無識藏名如",
    "T16n0670_004:0510b28": "來藏者，則無生滅。大慧！然諸凡聖悉有生",
    "T16n0670_004:0510b29": "滅，修行者自覺聖趣現法樂住，不捨方便。大",
    "T16n0670_004:0510c01": "慧！此如來藏識藏，一切聲聞、緣覺心想所見。",
    "T16n0670_004:0510c02": "雖自性淨，客塵所覆故，猶見不淨，非諸如",
    "T16n0670_004:0510c03": "來。大慧！如來者，現前境界，猶如掌中視阿",
    "T16n0670_004:0510c04": "摩勒果。大慧！我於此義，以神力建立，令勝",
    "T16n0670_004:0510c05": "鬘夫人及利智滿足諸菩薩等，宣揚演說如",
    "T16n0670_004:0510c06": "來藏及識藏名，與七識俱生。聲聞計著，見",
    "T16n0670_004:0510c07": "人法無我。故勝鬘夫人承佛威神，說如來境",
    "T16n0670_004:0510c08": "界，非聲聞、緣覺及外道境界。如來藏識藏，",
    "T16n0670_004:0510c09": "唯佛及餘利智依義菩薩智慧境界。是故汝",
    "T16n0670_004:0510c10": "及餘菩薩摩訶薩，於如來藏識藏，當勤修",
    "T16n0670_004:0510c11": "學，莫但聞覺作知足想。」爾時，世尊欲重宣",
    "T16n0670_004:0510c12": "此義而說偈言：",
    "T16n0670_004:0510c13": "「甚深如來藏，　　而與七識俱，",
    "T16n0670_004:0510c14": "二種攝受生，　　智者則遠離。",
    "T16n0670_004:0510c15": "如鏡像現心，　　無始習所薰，",
    "T16n0670_004:0510c16": "如實觀察者，　　諸事悉無事。",
    "T16n0670_004:0510c17": "如愚見指月，　　觀指不觀月，",
    "T16n0670_004:0510c18": "計著名字者，　　不見我真實。",
    "T16n0670_004:0510c19": "心為工伎兒，　　意如和伎者，",
    "T16n0670_004:0510c20": "五識為伴侶，　　妄想觀伎眾。」",
    "T16n0670_004:0510c21": "爾時大慧菩薩白佛言：「世尊！惟願為說五法、",
    "T16n0670_004:0510c22": "自性、識、二種無我，究竟分別相。我及餘菩薩",
    "T16n0670_004:0510c23": "摩訶薩，於一切地次第相續分別此法，入",
    "T16n0670_004:0510c24": "一切佛法。入一切佛法者，乃至如來自覺",
    "T16n0670_004:0510c25": "地。」佛告大慧：「諦聽，諦聽！善思念之。」大慧白",
    "T16n0670_004:0510c26": "佛：「唯然受教。」佛告大慧：「五法、自性、識、二",
    "T16n0670_004:0510c27": "無我分別趣相者，謂名、相、妄想、正智、如如。",
    "T16n0670_004:0510c28": "若修行者，修行入如來自覺聖趣，離於斷常",
    "T16n0670_004:0510c29": "有無等見，現法樂正受住現在前。大慧！不",
    "T16n0670_004:0511a01": "覺彼五法、自性、識、二無我，自心現外性。凡夫",
    "T16n0670_004:0511a02": "妄想，非諸賢聖。」大慧白佛言：「世尊！云何愚",
    "T16n0670_004:0511a03": "夫妄想生，非諸賢聖？」佛告大慧：「愚夫計",
    "T16n0670_004:0511a04": "著俗數名相，隨心流散。流散已，種種相像貌，",
    "T16n0670_004:0511a05": "墮我我所見，悕望計著妙色。計著已，無知",
    "T16n0670_004:0511a06": "覆障，生染著。染著已，貪恚所生業積集。積",
    "T16n0670_004:0511a07": "集已，妄想自纏，如蠶作繭，墮生死海，諸趣曠",
    "T16n0670_004:0511a08": "野，如汲井輪。以愚癡故，不能知如幻野",
    "T16n0670_004:0511a09": "馬水月自性，離我我所；起於一切不實妄",
    "T16n0670_004:0511a10": "想，離相所相及生住滅，從自心妄想生，非",
    "T16n0670_004:0511a11": "自在、時節、微塵、勝妙生。愚癡凡夫隨名相",
    "T16n0670_004:0511a12": "流。大慧！彼相者，眼識所照名為色，耳鼻舌",
    "T16n0670_004:0511a13": "身意識所照，名為聲香味觸法。是名為相。",
    "T16n0670_004:0511a14": "大慧。彼妄想者，施設眾名，顯示諸相，如此",
    "T16n0670_004:0511a15": "不異象馬車步男女等名，是名妄想。大慧！正",
    "T16n0670_004:0511a16": "智者，彼名相不可得，猶如過客。諸識不生，不",
    "T16n0670_004:0511a17": "斷不常，不墮一切外道、聲聞、緣覺之地。「復",
    "T16n0670_004:0511a18": "次，大慧！菩薩摩訶薩，以此正智，不立名相，",
    "T16n0670_004:0511a19": "非不立名相，捨離二見建立及誹謗，知名",
    "T16n0670_004:0511a20": "相不生，是名如如。大慧！菩薩摩訶薩，住如",
    "T16n0670_004:0511a21": "如者，得無所有境界故，得菩薩歡喜地。得",
    "T16n0670_004:0511a22": "菩薩歡喜地已，永離一切外道惡趣，正住出",
    "T16n0670_004:0511a23": "世間趣。法相成熟，分別幻等一切法。自覺法",
    "T16n0670_004:0511a24": "趣相，離諸妄見怪異相。次第乃至法雲地。",
    "T16n0670_004:0511a25": "於其中間，三昧力自在神通開敷。得如來",
    "T16n0670_004:0511a26": "地已，種種變化，圓照示現成熟眾生，如水",
    "T16n0670_004:0511a27": "中月。善究竟滿足十無盡句，為種種意解眾",
    "T16n0670_004:0511a28": "生分別說法，法身離意所作。是名菩薩入",
    "T16n0670_004:0511a29": "如如所得。」",
    "T16n0670_004:0511b01": "爾時，大慧菩薩白佛言：「世尊！云何世尊為三",
    "T16n0670_004:0511b02": "種自性入於五法。為各有自相宗？」佛告大",
    "T16n0670_004:0511b03": "慧：三種自性及八識、二種無我，悉入五法。大",
    "T16n0670_004:0511b04": "慧！彼名及相，是妄想自性。大慧！若依彼妄",
    "T16n0670_004:0511b05": "想生心心法，名俱時生，如日光俱。種種相",
    "T16n0670_004:0511b06": "各別分別持，是名緣起自性。大慧！正智如如",
    "T16n0670_004:0511b07": "者，不可壞，故名成自性。「復次，大慧！自心現",
    "T16n0670_004:0511b08": "妄想，八種分別，謂識藏、意、意識及五識身相",
    "T16n0670_004:0511b09": "者，不實相，妄想故。我我所二攝受滅，二無我",
    "T16n0670_004:0511b10": "生。是故，大慧！此五法者，聲聞、緣覺、菩薩、如來，",
    "T16n0670_004:0511b11": "自覺聖智，諸地相續次第，一切佛法悉入其",
    "T16n0670_004:0511b12": "中。「復次，大慧！五法者：相、名、妄想、如如、正智。大",
    "T16n0670_004:0511b13": "慧！相者，若處所形相，色像等現，是名為相。若",
    "T16n0670_004:0511b14": "彼有如是相，名為瓶等，即此非餘，是說為",
    "T16n0670_004:0511b15": "名。施設眾名，顯示諸相，瓶等心心法，是名",
    "T16n0670_004:0511b16": "妄想。彼名彼相，畢竟不可得，始終無覺。於",
    "T16n0670_004:0511b17": "諸法無展轉，離不實妄想，是名如如。真實",
    "T16n0670_004:0511b18": "決定究竟自性不可得，彼是如相。我及諸佛",
    "T16n0670_004:0511b19": "隨順入處，普為眾生如實演說。施設顯示，",
    "T16n0670_004:0511b20": "於彼隨入正覺。不斷不常，妄想不起。隨順",
    "T16n0670_004:0511b21": "自覺聖趣，一切外道、聲聞、緣覺所不得相，是",
    "T16n0670_004:0511b22": "名正智。大慧！是名五法、三種自性、八識、二種",
    "T16n0670_004:0511b23": "無我，一切佛法悉入其中。是故，大慧！當自方",
    "T16n0670_004:0511b24": "便學，亦教他人，勿隨於他。」爾時，世尊欲重",
    "T16n0670_004:0511b25": "宣此義而說偈言：",
    "T16n0670_004:0511b26": "「五法三自性，　　及與八種識，",
    "T16n0670_004:0511b27": "二種無有我，　　悉攝摩訶衍。",
    "T16n0670_004:0511b28": "名相虛妄想，　　自性二種相，",
    "T16n0670_004:0511b29": "正智及如如，　　是則為成相。」",
    "T16n0670_004:0511c01": "爾時，大慧菩薩復白佛言：「世尊！如世尊所",
    "T16n0670_004:0511c02": "說句，過去諸佛，如恒河沙，未來現在，亦復如",
    "T16n0670_004:0511c03": "是。云何，世尊！為如說而受？為更有餘義？",
    "T16n0670_004:0511c04": "惟願如來，哀愍解說。」佛告大慧：「莫如說而",
    "T16n0670_004:0511c05": "受。三世諸佛量，非如恒河沙。所以者何？過",
    "T16n0670_004:0511c06": "世間望，非譬所譬。以凡愚計常，外道妄想，",
    "T16n0670_004:0511c07": "長養惡見，生死無窮。欲令厭離生死趣",
    "T16n0670_004:0511c08": "轉，精勤勝進故，為彼說言。諸佛易見，非如",
    "T16n0670_004:0511c09": "優曇鉢華難得見故，息方便求。有時復觀",
    "T16n0670_004:0511c10": "諸受化者，作是說言：『佛難值遇，如優曇鉢",
    "T16n0670_004:0511c11": "華。』優曇鉢華，無已見今見當見。如來者，世間",
    "T16n0670_004:0511c12": "悉見。不以建立自通故，說言如來出世如",
    "T16n0670_004:0511c13": "優曇鉢華。大慧！自建立自通者，過世間望，",
    "T16n0670_004:0511c14": "彼諸凡愚所不能信，自覺聖智境界，無以",
    "T16n0670_004:0511c15": "為譬，真實如來，過心、意、意識所見之相，不",
    "T16n0670_004:0511c16": "可為譬。大慧！然我說譬佛如恒沙，無有",
    "T16n0670_004:0511c17": "過咎。大慧！譬如恒沙，一切魚鼈輸牧魔羅",
    "T16n0670_004:0511c18": "師子象馬人獸踐踏。沙不念言：『彼惱亂我。』",
    "T16n0670_004:0511c19": "而生妄想。自性清淨，無諸垢污。如來、應供、等",
    "T16n0670_004:0511c20": "正覺自覺聖智恒河，大力神通自在等沙，一",
    "T16n0670_004:0511c21": "切外道諸人獸等一切惱亂，如來不念而生",
    "T16n0670_004:0511c22": "妄想。如來寂然無有念想，如來本願，以三昧",
    "T16n0670_004:0511c23": "樂安眾生故，無有惱亂。猶如恒沙等無",
    "T16n0670_004:0511c24": "有異。又斷貪恚故。譬如恒沙，是地自性。",
    "T16n0670_004:0511c25": "劫盡燒時，燒一切地，而彼地大不捨自性，",
    "T16n0670_004:0511c26": "與火大俱生故。其餘愚夫作地燒想，而地",
    "T16n0670_004:0511c27": "不燒，以火因故。如是，大慧！如來法身，如",
    "T16n0670_004:0511c28": "恒沙不壞。大慧！譬如恒沙，無有限量。如來",
    "T16n0670_004:0511c29": "光明，亦復如是無有限量，為成熟眾生故，",
    "T16n0670_004:0512a01": "普照一切諸佛大眾。大慧！譬如恒沙，別求",
    "T16n0670_004:0512a02": "異沙，永不可得。如是，大慧！如來、應供、等正",
    "T16n0670_004:0512a03": "覺，無生死生滅，有因緣斷故。大慧！譬如恒",
    "T16n0670_004:0512a04": "河沙，增減不可得知。如是，大慧！如來智慧",
    "T16n0670_004:0512a05": "成熟眾生，不增不減。非身法故，身法者有",
    "T16n0670_004:0512a06": "壞，如來法身，非是身法。如壓恒沙，油不可",
    "T16n0670_004:0512a07": "得。如是一切極苦眾生逼迫如來，乃至眾",
    "T16n0670_004:0512a08": "生未得涅槃，不捨法界自三昧願樂，以大",
    "T16n0670_004:0512a09": "悲故。大慧！譬如恒沙，隨水而流，非無水",
    "T16n0670_004:0512a10": "也。如是，大慧！如來所說一切諸法，隨涅槃",
    "T16n0670_004:0512a11": "流，是故說言如恒河沙。如來不隨諸去流",
    "T16n0670_004:0512a12": "轉，去是壞義故。大慧！生死本際不可知，不",
    "T16n0670_004:0512a13": "知故，云何說去？大慧！去者斷義，而愚夫不",
    "T16n0670_004:0512a14": "知。」大慧白佛言：「世尊！若眾生生死本際不",
    "T16n0670_004:0512a15": "可知者，云何解脫可知？」佛告大慧：「無始虛",
    "T16n0670_004:0512a16": "偽過惡妄想習氣因滅，自心現知外義，妄想",
    "T16n0670_004:0512a17": "身轉解脫不滅。是故無邊，非都無所有。為",
    "T16n0670_004:0512a18": "彼妄想，作無邊等異名。觀察內外，離於妄",
    "T16n0670_004:0512a19": "想。無異眾生，智及爾炎。一切諸法，悉皆寂靜。",
    "T16n0670_004:0512a20": "不識自心現妄想，故妄想生。若識則滅。」爾",
    "T16n0670_004:0512a21": "時，世尊欲重宣此義而說偈言：",
    "T16n0670_004:0512a22": "「觀察諸導師，　　猶如恒河沙，",
    "T16n0670_004:0512a23": "不壞亦不去，　　亦復不究竟，",
    "T16n0670_004:0512a24": "是則為平等，　　觀察諸如來。",
    "T16n0670_004:0512a25": "猶如恒沙等，　　悉離一切過，",
    "T16n0670_004:0512a26": "隨流而性常，　　是則佛正覺。」",
    "T16n0670_004:0512a27": "爾時，大慧菩薩復白佛言：「惟願為說一切",
    "T16n0670_004:0512a28": "諸法剎那壞相。世尊！云何一切法剎那？」佛告",
    "T16n0670_004:0512a29": "大慧：「諦聽，諦聽！善思念之，當為汝說。」佛告",
    "T16n0670_004:0512b01": "大慧：「一切法者，謂：善、不善、無記、有為、無為、世",
    "T16n0670_004:0512b02": "間、出世間。有罪、無罪、有漏、無漏、受、不受。大",
    "T16n0670_004:0512b03": "慧！略說心、意、意識及習氣，是五受陰因，是心、",
    "T16n0670_004:0512b04": "意、意識習氣，長養凡愚善不善妄想。大慧！",
    "T16n0670_004:0512b05": "修三昧樂，三昧正受現法樂住，名為賢聖",
    "T16n0670_004:0512b06": "善無漏。大慧！善不善者，謂八識。何等為八？",
    "T16n0670_004:0512b07": "謂如來藏，名識藏。心、意、意識、及五識身，非外",
    "T16n0670_004:0512b08": "道所說。大慧！五識身者，心、意、意識俱。善不善",
    "T16n0670_004:0512b09": "相，展轉變壞，相續流注。不壞身生，亦生亦滅。",
    "T16n0670_004:0512b10": "不覺自心現，次第滅餘識生。形相差別攝",
    "T16n0670_004:0512b11": "受，意識五識，俱相應生，剎那時不住，名為",
    "T16n0670_004:0512b12": "剎那。大慧！剎那者，名識藏，如來藏意俱生",
    "T16n0670_004:0512b13": "識習氣剎那。無漏習氣非剎那，非凡愚所",
    "T16n0670_004:0512b14": "覺。計著剎那論故，不覺一切法剎那非剎",
    "T16n0670_004:0512b15": "那，以斷見壞無為法。大慧！七識不流轉，不",
    "T16n0670_004:0512b16": "受苦樂，非涅槃因。大慧！如來藏者，受苦",
    "T16n0670_004:0512b17": "樂與因俱，若生若滅。四住地、無明住地所",
    "T16n0670_004:0512b18": "醉。凡愚不覺，剎那見妄想勳心。「復次，大",
    "T16n0670_004:0512b19": "慧！如金、金剛、佛舍利，得奇特性，終不損壞。",
    "T16n0670_004:0512b20": "大慧！若得無間，有剎那者，聖應非聖，而",
    "T16n0670_004:0512b21": "聖未曾不聖。如金金剛，雖經劫數，稱量",
    "T16n0670_004:0512b22": "不減。云何凡愚，不善於我隱覆之說，於內",
    "T16n0670_004:0512b23": "外一切法作剎那想？」",
    "T16n0670_004:0512b24": "大慧菩薩復白佛言：「世尊！如世尊說，六波",
    "T16n0670_004:0512b25": "羅蜜滿足，得成正覺。何等為六？」佛告大慧：",
    "T16n0670_004:0512b26": "「波羅蜜有三種分別，謂：世間、出世間、出世間",
    "T16n0670_004:0512b27": "上上。大慧！世間波羅蜜者，我我所攝受計著，",
    "T16n0670_004:0512b28": "攝受二邊，為種種受生處，樂色聲香味觸",
    "T16n0670_004:0512b29": "故，滿足檀波羅蜜；戒、忍、精進、禪定、智慧，亦如",
    "T16n0670_004:0512c01": "是。凡夫神通，及生梵天。大慧！出世間波羅蜜",
    "T16n0670_004:0512c02": "者，聲聞、緣覺墮攝受涅槃故，行六波羅蜜，",
    "T16n0670_004:0512c03": "樂自己涅槃樂。出世間上上波羅蜜者，覺自",
    "T16n0670_004:0512c04": "心現妄想量攝受，及自心二故，不生妄想，",
    "T16n0670_004:0512c05": "於諸趣攝受非分，自心色相不計著。為安",
    "T16n0670_004:0512c06": "樂一切眾生故，生檀波羅蜜，起上方便；即",
    "T16n0670_004:0512c07": "於彼緣，妄想不生戒，是尸波羅蜜。即彼妄",
    "T16n0670_004:0512c08": "想不生忍，知攝所攝，是羼提波羅蜜。初中後",
    "T16n0670_004:0512c09": "夜，精勤方便，隨順修行方便，妄想不生，是毘",
    "T16n0670_004:0512c10": "梨耶波羅蜜。妄想悉滅，不墮聲聞涅槃攝受，",
    "T16n0670_004:0512c11": "是禪波羅蜜。自心妄想非性，智慧觀察，不墮",
    "T16n0670_004:0512c12": "二邊，先身轉勝而不可壞，得自覺聖趣，是",
    "T16n0670_004:0512c13": "般若波羅蜜。」爾時，世尊欲重宣此義而說",
    "T16n0670_004:0512c14": "偈言：",
    "T16n0670_004:0512c15": "「空無常剎那，　　愚夫妄想作，",
    "T16n0670_004:0512c16": "如河燈種子，　　而作剎那想。",
    "T16n0670_004:0512c17": "剎那息煩亂，　　寂靜離所作，",
    "T16n0670_004:0512c18": "一切法不生，　　我說剎那義。",
    "T16n0670_004:0512c19": "物生則有滅，　　不為愚者說，",
    "T16n0670_004:0512c20": "無間相續性，　　妄想之所勳。",
    "T16n0670_004:0512c21": "無明為其因，　　心則從彼生，",
    "T16n0670_004:0512c22": "乃至色未生，　　中間有何分？",
    "T16n0670_004:0512c23": "相續次第滅，　　餘心隨彼生，",
    "T16n0670_004:0512c24": "不住於色時，　　何所緣而生？",
    "T16n0670_004:0512c25": "以從彼生故，　　不如實因生，",
    "T16n0670_004:0512c26": "云何無所成，　　而知剎那壞？",
    "T16n0670_004:0512c27": "修行者正受，　　金剛佛舍利，",
    "T16n0670_004:0512c28": "光音天宮殿，　　世間不壞事。",
    "T16n0670_004:0512c29": "住於正法得，　　如來智具足，",
    "T16n0670_004:0513a01": "比丘得平等，　　云何見剎那？",
    "T16n0670_004:0513a02": "乾闥婆幻等，　　色無有剎那，",
    "T16n0670_004:0513a03": "於不實色等，　　視之若真實。」",
    "T16n0670_004:0513a04": "爾時，大慧菩薩復白佛言：「世尊！世尊記阿羅",
    "T16n0670_004:0513a05": "漢得成阿耨多羅三藐三菩提，與諸菩薩",
    "T16n0670_004:0513a06": "等無差別。一切眾生法不涅槃，誰至佛道？",
    "T16n0670_004:0513a07": "從初得佛，至般涅槃，於其中間不說一",
    "T16n0670_004:0513a08": "字，亦無所答。如來常定故，亦無慮，亦無察，",
    "T16n0670_004:0513a09": "化佛化作佛事。何故說識剎那展轉壞相。金",
    "T16n0670_004:0513a10": "剛力士，常隨侍衛。不施設本際。現魔魔業，",
    "T16n0670_004:0513a11": "惡業果報，旃遮摩納、孫陀利女、空鉢而出。惡",
    "T16n0670_004:0513a12": "業障現。云何如來得一切種智，而不離諸",
    "T16n0670_004:0513a13": "過？」佛告大慧：「諦聽，諦聽！善思念之，當為汝",
    "T16n0670_004:0513a14": "說。」大慧白佛：「善哉，世尊！唯然受教。」佛告",
    "T16n0670_004:0513a15": "大慧：「為無餘涅槃故說，誘進行菩薩行",
    "T16n0670_004:0513a16": "者故。此及餘世界修菩薩行者，樂聲聞乘",
    "T16n0670_004:0513a17": "涅槃，為令離聲聞乘，進向大乘，化佛授聲",
    "T16n0670_004:0513a18": "聞記，非是法佛。大慧！因是故，記諸聲聞與",
    "T16n0670_004:0513a19": "菩薩不異。大慧！不異者，聲聞、緣覺、諸佛如",
    "T16n0670_004:0513a20": "來，煩惱障斷，解脫一味，非智障斷。大慧！智",
    "T16n0670_004:0513a21": "障者，見法無我，殊勝清淨。煩惱障者，先習",
    "T16n0670_004:0513a22": "見人無我，斷七識滅，法障解脫，識藏習滅，究",
    "T16n0670_004:0513a23": "竟清淨。因本住法故，前後非性。無盡本願",
    "T16n0670_004:0513a24": "故。如來無慮無察，而演說法；正智所化故，",
    "T16n0670_004:0513a25": "念不忘故，無慮無察。四住地、無明住地習",
    "T16n0670_004:0513a26": "氣斷故，二煩惱斷，離二種死，覺人法無我，",
    "T16n0670_004:0513a27": "及二障斷。大慧！心、意、意識、眼識等七，剎那習",
    "T16n0670_004:0513a28": "氣因離，善無漏品離，不復輪轉。大慧！如來",
    "T16n0670_004:0513a29": "藏者，輪轉、涅槃苦樂因。空亂意。大慧！愚癡",
    "T16n0670_004:0513b01": "凡夫所不能覺。大慧！金剛力士所隨護",
    "T16n0670_004:0513b02": "者，是化佛耳，非真如來。大慧！真如來者，離",
    "T16n0670_004:0513b03": "一切根量。一切凡夫、聲聞、緣覺及外道根量",
    "T16n0670_004:0513b04": "悉滅，得現法樂住，無間法智忍故，非金剛",
    "T16n0670_004:0513b05": "力士所護。一切化佛不從業生。化化佛者，",
    "T16n0670_004:0513b06": "非佛，不離佛。因陶家輪等眾生所作相而",
    "T16n0670_004:0513b07": "說法，非自通處說自覺境界。「復次，大慧！愚",
    "T16n0670_004:0513b08": "夫依七識身滅，起斷見。不覺識藏故，起常",
    "T16n0670_004:0513b09": "見。自妄想故，不知本際。自妄想慧滅，故解",
    "T16n0670_004:0513b10": "脫。四住地、無明住地習氣斷故，一切過斷。」爾",
    "T16n0670_004:0513b11": "時，世尊欲重宣此義而說偈言：",
    "T16n0670_004:0513b12": "「三乘亦非乘，　　如來不磨滅，",
    "T16n0670_004:0513b13": "一切佛所說，　　說離諸過惡。",
    "T16n0670_004:0513b14": "為諸無間智，　　及無餘涅槃，",
    "T16n0670_004:0513b15": "誘進諸下劣，　　是故隱覆說。",
    "T16n0670_004:0513b16": "諸佛所起智，　　即分別說道，",
    "T16n0670_004:0513b17": "諸乘非為乘，　　彼則非涅槃。",
    "T16n0670_004:0513b18": "欲色有及見，　　說是四住地，",
    "T16n0670_004:0513b19": "意識之所起，　　識宅意所住。",
    "T16n0670_004:0513b20": "意及眼識等，　　斷滅說無常，",
    "T16n0670_004:0513b21": "或作涅槃見，　　而為說常住。」",
    "T16n0670_004:0513b22": "爾時，大慧菩薩以偈問言：",
    "T16n0670_004:0513b23": "「彼諸菩薩等，　　志求佛道者，",
    "T16n0670_004:0513b24": "酒肉及與葱，　　飲食為云何？",
    "T16n0670_004:0513b25": "惟願無上尊，　　哀愍為演說。",
    "T16n0670_004:0513b26": "愚夫所貪著，　　臭穢無名稱，",
    "T16n0670_004:0513b27": "虎狼所甘嗜，　　云何而可食？",
    "T16n0670_004:0513b28": "食者生諸過，　　不食為福善，",
    "T16n0670_004:0513b29": "惟願為我說，　　食不食罪福。」",
    "T16n0670_004:0513c01": "大慧菩薩說偈問已，復白佛言：「惟願世尊，",
    "T16n0670_004:0513c02": "為我等說食不食肉功德過惡。我及諸菩薩",
    "T16n0670_004:0513c03": "於現在未來，當為種種悕望食肉眾生，分",
    "T16n0670_004:0513c04": "別說法，令彼眾生慈心相向。得慈心已，各",
    "T16n0670_004:0513c05": "於住地清淨明了，疾得究竟無上菩提。聲",
    "T16n0670_004:0513c06": "聞、緣覺自地止息已，亦復逮成無上菩提。",
    "T16n0670_004:0513c07": "惡邪論法，諸外道輩，邪見斷常，顛倒計著，尚",
    "T16n0670_004:0513c08": "有遮法，不聽食肉。況復如來，世間救護，正",
    "T16n0670_004:0513c09": "法成就，而食肉耶？」",
    "T16n0670_004:0513c10": "佛告大慧：「善哉，善哉！諦聽，諦聽！善思念之，",
    "T16n0670_004:0513c11": "當為汝說。」大慧白佛：「唯然受教。」佛告大",
    "T16n0670_004:0513c12": "慧：「有無量因緣不應食肉，然我今當為",
    "T16n0670_004:0513c13": "汝略說。謂：一切眾生從本已來，展轉因緣，",
    "T16n0670_004:0513c14": "常為六親，以親想故，不應食肉。驢騾駱",
    "T16n0670_004:0513c15": "駝狐狗牛馬人獸等肉，屠者雜賣故，不應食",
    "T16n0670_004:0513c16": "肉。不淨氣分所生長故，不應食肉。眾生聞",
    "T16n0670_004:0513c17": "氣，悉生恐怖，如旃陀羅及譚婆等，狗見憎",
    "T16n0670_004:0513c18": "惡，驚怖群吠故，不應食肉。又令修行者慈",
    "T16n0670_004:0513c19": "心不生故，不應食肉。凡愚所嗜，臭穢不淨，",
    "T16n0670_004:0513c20": "無善名稱故，不應食肉。令諸呪術不成",
    "T16n0670_004:0513c21": "就故，不應食肉。以殺生者，見形起識，深味",
    "T16n0670_004:0513c22": "著故，不應食肉。彼食肉者，諸天所棄故，不",
    "T16n0670_004:0513c23": "應食肉。令口氣臭故，不應食肉。多惡夢",
    "T16n0670_004:0513c24": "故，不應食肉。空閑林中虎狼聞香故，不應",
    "T16n0670_004:0513c25": "食肉。令飲食無節量故，不應食肉。令",
    "T16n0670_004:0513c26": "修行者不生厭離故不應食肉。我常說",
    "T16n0670_004:0513c27": "言，凡所飲食作食子肉想，作服藥想故，",
    "T16n0670_004:0513c28": "不應食肉。聽食肉者，無有是處。「復次，大",
    "T16n0670_004:0513c29": "慧！過去有王，名師子蘇陀娑，食種種肉，遂",
    "T16n0670_004:0514a01": "至食人，臣民不堪，即便謀反，斷其奉祿。",
    "T16n0670_004:0514a02": "以食肉者有如是過故，不應食肉。",
    "T16n0670_004:0514a03": "「復次，大慧！凡諸殺者，為財利故、殺生屠販。彼",
    "T16n0670_004:0514a04": "諸愚癡食肉眾生，以錢為網而捕諸肉。彼",
    "T16n0670_004:0514a05": "殺生者，若以財物，若以鈎網，取彼空行水",
    "T16n0670_004:0514a06": "陸眾生，種種殺害，屠販求利。大慧！亦無不",
    "T16n0670_004:0514a07": "教不求不想，而有魚肉。以是義故，不應",
    "T16n0670_004:0514a08": "食肉。大慧！我有時說，遮五種肉，或制十種。",
    "T16n0670_004:0514a09": "今於此經，一切種、一切時，開除方便，一切",
    "T16n0670_004:0514a10": "悉斷。大慧！如來、應供、等正覺，尚無所食，況",
    "T16n0670_004:0514a11": "食魚肉？亦不教人。以大悲前行故，視一",
    "T16n0670_004:0514a12": "切眾生，猶如一子，是故不聽令食子肉。」爾",
    "T16n0670_004:0514a13": "時，世尊欲重宣此義而說偈言：",
    "T16n0670_004:0514a14": "「曾悉為親屬，　　鄙穢不淨雜，",
    "T16n0670_004:0514a15": "不淨所生長，　　聞氣悉恐怖。",
    "T16n0670_004:0514a16": "一切肉與葱，　　及諸韮蒜等，",
    "T16n0670_004:0514a17": "種種放逸酒，　　修行常遠離。",
    "T16n0670_004:0514a18": "亦常離麻油，　　及諸穿孔床，",
    "T16n0670_004:0514a19": "以彼諸細蟲，　　於中極恐怖。",
    "T16n0670_004:0514a20": "飲食生放逸，　　放逸生諸覺，",
    "T16n0670_004:0514a21": "從覺生貪欲，　　是故不應食。",
    "T16n0670_004:0514a22": "由食生貪欲，　　貪令心迷醉，",
    "T16n0670_004:0514a23": "迷醉長愛欲，　　生死不解脫。",
    "T16n0670_004:0514a24": "為利殺眾生，　　以財網諸肉，",
    "T16n0670_004:0514a25": "二俱是惡業，　　死墮叫呼獄。",
    "T16n0670_004:0514a26": "若無教想求，　　則無三淨肉，",
    "T16n0670_004:0514a27": "彼非無因有，　　是故不應食。",
    "T16n0670_004:0514a28": "彼諸修行者，　　由是悉離遠，",
    "T16n0670_004:0514a29": "十方佛世尊，　　一切咸呵責。",
    "T16n0670_004:0514b01": "展轉更相食，　　死墮虎狼類，",
    "T16n0670_004:0514b02": "臭穢可厭惡，　　所生常愚癡。",
    "T16n0670_004:0514b03": "多生栴陀羅，　　獵師譚婆種，",
    "T16n0670_004:0514b04": "或生陀夷尼，　　及諸肉食性，",
    "T16n0670_004:0514b05": "羅剎猫狸等，　　遍於是中生。",
    "T16n0670_004:0514b06": "縛象與大雲，　　央掘利魔羅，",
    "T16n0670_004:0514b07": "及此楞伽經，　　我悉制斷肉。",
    "T16n0670_004:0514b08": "諸佛及菩薩，　　聲聞所呵責，",
    "T16n0670_004:0514b09": "食已無慚愧，　　生生常癡冥。",
    "T16n0670_004:0514b10": "先說見聞疑，　　已斷一切肉，",
    "T16n0670_004:0514b11": "妄想不覺知，　　故生食肉處。",
    "T16n0670_004:0514b12": "如彼貪欲過，　　障礙聖解脫，",
    "T16n0670_004:0514b13": "酒肉葱韮蒜，　　悉為聖道障。",
    "T16n0670_004:0514b14": "未來世眾生，　　於肉愚癡說，",
    "T16n0670_004:0514b15": "言此淨無罪，　　佛聽我等食。",
    "T16n0670_004:0514b16": "食如服藥想，　　亦如食子肉，",
    "T16n0670_004:0514b17": "知足生厭離，　　修行行乞食。",
    "T16n0670_004:0514b18": "安住慈心者，　　我說常厭離，",
    "T16n0670_004:0514b19": "虎狼諸惡獸，　　恒可同遊止。",
    "T16n0670_004:0514b20": "若食諸血肉，　　眾生悉恐怖，",
    "T16n0670_004:0514b21": "是故修行者，　　慈心不食肉。",
    "T16n0670_004:0514b22": "食肉無慈悲，　　永背正解脫，",
    "T16n0670_004:0514b23": "及違聖表相，　　是故不應食。",
    "T16n0670_004:0514b24": "得生梵志種，　　及諸修行處，",
    "T16n0670_004:0514b25": "智慧富貴家，　　斯由不食肉。」",
    "T16n0670_004:0514b26": "楞伽阿跋多羅寶經卷第四"
}