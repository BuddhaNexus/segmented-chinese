{
    "T85n2827_003:1255c18": "淨土五會念佛誦經觀行儀卷下",
    "T85n2827_003:1255c20": "南岳沙門法照撰",
    "T85n2827_003:1255c21": "此下一卷讚。從第八讚佛得益門分出。眾等",
    "T85n2827_003:1255c22": "盡須用第三會念佛和之。其讚文行人總須",
    "T85n2827_003:1255c23": "誦取。令使精熟切不得臨時執本讀之。亦通",
    "T85n2827_003:1255c24": "大會作法事誦之。若非大會日。餘一切處。誦",
    "T85n2827_003:1255c25": "讚念佛。和之並得。廣略必須知時。應知。",
    "T85n2827_003:1255c26": "依無量壽觀經讚依無量壽觀經讚二十八偈釋法照述",
    "T85n2827_003:1255c27": "釋迦住在靈鷲山阿彌陀佛。",
    "T85n2827_003:1255c28": "為化娑婆出世間阿彌陀佛。後須有阿彌陀佛。阿彌陀佛。",
    "T85n2827_003:1255c29": "菩薩聲聞無量眾阿彌陀佛。",
    "T85n2827_003:1256a01": "初欲聞經意未閑南無彌陀佛。",
    "T85n2827_003:1256a02": "阿闍太子在王城准前和。",
    "T85n2827_003:1256a03": "興逆徒囚父母形已後讚諸依前第三會念佛和之。",
    "T85n2827_003:1256a04": "韋提悲泣歸依佛　　求願不聞諸苦名",
    "T85n2827_003:1256a05": "深心不樂閻浮界　　實為多諸鬼畜生",
    "T85n2827_003:1256a06": "唯願慈悲力指授　　他方淨土誓經行",
    "T85n2827_003:1256a07": "釋迦如來知彼念　　須臾沒在至王宮",
    "T85n2827_003:1256a08": "乃放眉間金色照　　韋提障盡覩真容",
    "T85n2827_003:1256a09": "諸餘淨剎雖無量　　白佛唯生極樂中",
    "T85n2827_003:1256a10": "願見彌陀疾授記　　剎那便證六神通",
    "T85n2827_003:1256a11": "世尊微笑生歡喜　　口中即施五神光",
    "T85n2827_003:1256a12": "其光遂照娑羅頂　　隨機證果亦何妨",
    "T85n2827_003:1256a13": "佛告韋提汝知不　　彌陀去此亦非遙",
    "T85n2827_003:1256a14": "促當勤修三福行　　臨終迎子上金樓",
    "T85n2827_003:1256a15": "亦為未來諸大眾　　五濁凡夫至惡人",
    "T85n2827_003:1256a16": "促使迴心觀彼國　　能令淨業斷貪嗔",
    "T85n2827_003:1256a17": "於是韋提更有疑　　如來令說汝應知",
    "T85n2827_003:1256a18": "據汝凡夫實未得　　為承諸佛大慈悲",
    "T85n2827_003:1256a19": "既聞說已生歡喜　　復為今時五苦人",
    "T85n2827_003:1256a20": "云何當見彌陀界　　相好光明微妙身",
    "T85n2827_003:1256a21": "世尊為說初觀日　　竟令注想向西方",
    "T85n2827_003:1256a22": "智者必須依此觀　　曠劫塵沙罪滅亡",
    "T85n2827_003:1256a23": "罪滅身心必清淨　　次應想水易成氷",
    "T85n2827_003:1256a24": "須臾便見琉璃池　　黃金界道以為繩",
    "T85n2827_003:1256a25": "寶池澄澄千仞深　　明珠間錯是黃金",
    "T85n2827_003:1256a26": "花雨紛紛隨處下　　能入道者發真心",
    "T85n2827_003:1256a27": "瓊林寶樹七重光　　行處垂珠異色光",
    "T85n2827_003:1256a28": "光中無數摩尼殿　　諸天童子散花香",
    "T85n2827_003:1256a29": "極樂城中七寶地　　蓮花光色不思議",
    "T85n2827_003:1256b01": "花開總是摩尼水　　唯歎娑婆去者稀",
    "T85n2827_003:1256b02": "瓊林寶開紫金光　　赫奕蓮輝照十方",
    "T85n2827_003:1256b03": "白玉池邊聞妙法　　蓮花葉裏更飛香",
    "T85n2827_003:1256b04": "彌陀無數寶城樓　　恒沙菩薩四邊遊",
    "T85n2827_003:1256b05": "各各持花供養佛　　塵勞永斷更何憂",
    "T85n2827_003:1256b06": "碧玉樓中花坐開　　黃金作葉寶為臺",
    "T85n2827_003:1256b07": "摩尼幢上真珠網　　莊嚴至意為如來",
    "T85n2827_003:1256b08": "寶像瑠璃內外明　　六通如意覺自輕",
    "T85n2827_003:1256b09": "心須子細勤觀想　　想成便即悟無生",
    "T85n2827_003:1256b10": "彌陀光光廣無邊　　普照群生度存緣",
    "T85n2827_003:1256b11": "促有須心能念佛　　當來決定離人天",
    "T85n2827_003:1256b12": "觀音補處不思議　　無邊世界現希奇",
    "T85n2827_003:1256b13": "假令念者皆生樂　　頂戴彌陀尊重時",
    "T85n2827_003:1256b14": "勢至菩薩甚難量　　雄雄猛利廣無方",
    "T85n2827_003:1256b15": "頂上寶瓶光顯照　　幽途永得離無常",
    "T85n2827_003:1256b16": "觀身自見往生時　　蓮花寶座不經遲",
    "T85n2827_003:1256b17": "水鳥樹林皆說法　　彌陀迎接更無疑",
    "T85n2827_003:1256b18": "如來神變不思議　　大小隨緣感赴機",
    "T85n2827_003:1256b19": "眾等須心勤念佛　　寶池寶內正無為",
    "T85n2827_003:1256b20": "行業精誠須轉高　　上品之人稱姓豪",
    "T85n2827_003:1256b21": "百法門中歡喜地　　金剛妙定自堅牢",
    "T85n2827_003:1256b22": "念佛之人須至誠　　彌陀決定自親迎",
    "T85n2827_003:1256b23": "到彼花開蒙授記　　登時開法悟無生",
    "T85n2827_003:1256b24": "十惡五逆至愚人　　永劫沈淪在六塵",
    "T85n2827_003:1256b25": "一念稱得彌陀號　　至彼還同法性身",
    "T85n2827_003:1256b26": "世尊說已向耆山　　阿難聞教廣宣傳",
    "T85n2827_003:1256b27": "大眾傾心皆頂戴　　還將此法利人天",
    "T85n2827_003:1256b28": "依阿彌陀經讚依阿彌陀經讚十六偈釋法照和准前定",
    "T85n2827_003:1256b29": "釋迦悲智廣無邊　　先開淨教利人天",
    "T85n2827_003:1256c01": "菩薩聲聞無量眾　　其時聽在給孤園",
    "T85n2827_003:1256c02": "初告聲聞舍利子　　吾今欲說汝應聽",
    "T85n2827_003:1256c03": "去此西方十萬億　　彌陀寶國紫金形",
    "T85n2827_003:1256c04": "其國眾生極妙樂　　永劫不聞諸苦名",
    "T85n2827_003:1256c05": "勸汝當今稱彼佛　　須臾即至寶蓮城",
    "T85n2827_003:1256c06": "瓊林寶樹七重欄　　眾等當須審諦觀",
    "T85n2827_003:1256c07": "珠網層層千萬億　　能令見者得心安",
    "T85n2827_003:1256c08": "彌陀淨剎不思議　　處處渠流七寶池",
    "T85n2827_003:1256c09": "池中總是摩尼水　　晝夜花開無盡時",
    "T85n2827_003:1256c10": "四岸琉璃碧玉成　　香風拂體覺身輕",
    "T85n2827_003:1256c11": "寶閣樓臺千萬億　　無邊菩薩盡經行",
    "T85n2827_003:1256c12": "心心稽首法王家　　專想彌陀發道芽",
    "T85n2827_003:1256c13": "碧玉樓中聞妙法　　黃金地上散天花",
    "T85n2827_003:1256c14": "衣裓持花十萬億　　聖眾塵沙受供同",
    "T85n2827_003:1256c15": "一念還歸極樂國　　永絕胞胎證六通",
    "T85n2827_003:1256c16": "淨國彌陀寶鳥音　　聞者皆生念佛心",
    "T85n2827_003:1256c17": "此鳥寶非三惡趣　　為令宣演法幽深",
    "T85n2827_003:1256c18": "香風時動寶林鳴　　處處唯聞念佛聲",
    "T85n2827_003:1256c19": "聲中皆說無邊法　　能令聽者證無生",
    "T85n2827_003:1256c20": "彌陀壽量豈能知　　國中人眾亦如斯",
    "T85n2827_003:1256c21": "到彼皆同趺致位　　永超生死證無為",
    "T85n2827_003:1256c22": "善根福少理難容　　七日須成淨土功",
    "T85n2827_003:1256c23": "念念傾心於彼國　　剎那便即坐蓮宮",
    "T85n2827_003:1256c24": "彌陀願力不思議　　莊嚴淨土甚希奇",
    "T85n2827_003:1256c25": "六方諸佛同時讚　　意令諸子斷狐疑",
    "T85n2827_003:1256c26": "人命無常如剎那　　永劫沈淪惡趣多",
    "T85n2827_003:1256c27": "急急須專念彼佛　　共汝相將出愛河",
    "T85n2827_003:1256c28": "諸佛同心歎釋迦　　能於苦海度人多",
    "T85n2827_003:1256c29": "一一總令專念佛　　生生常得見彌陀",
    "T85n2827_003:1257a01": "如來說已阿難宣　　普化群生被有緣",
    "T85n2827_003:1257a02": "眾等須心須頂戴　　弘斯淨教廣流傳",
    "T85n2827_003:1257a03": "歎散花供養讚歎散花供養讚釋神英",
    "T85n2827_003:1257a04": "昔有仙人名善惠　　一時買得五莖花",
    "T85n2827_003:1257a05": "持將供養定光佛　　因花果號釋迦尊",
    "T85n2827_003:1257a06": "諸經皆說妙伽他　　散花供養福田名",
    "T85n2827_003:1257a07": "但以一花散一佛　　因花盡得見彌陀",
    "T85n2827_003:1257a08": "今時智者見經文　　佛說花為成佛因",
    "T85n2827_003:1257a09": "便即散花供養佛　　仍將花度有緣人",
    "T85n2827_003:1257a10": "紛紛正見散花時　　片片青運空裏飛",
    "T85n2827_003:1257a11": "一一爭前將手棒　　人人收得裓盛歸",
    "T85n2827_003:1257a12": "空中片片雨天花　　散著人人發道芽",
    "T85n2827_003:1257a13": "但使勤勤花供養　　福田一一遍恒沙",
    "T85n2827_003:1257a14": "花飛颯颯遍虛空　　翠葉翩翩滿界中",
    "T85n2827_003:1257a15": "淅瀝如馬和雲下　　繽紛送子入蓮宮",
    "T85n2827_003:1257a16": "蓮花欝欝甚寬平　　花上群群菩薩行",
    "T85n2827_003:1257a17": "時時散花供養佛　　往往宣揚五會聲",
    "T85n2827_003:1257a18": "般般聖眾裓盛花　　人人歷供遍恒沙",
    "T85n2827_003:1257a19": "一一食時還本國　　行行不離世尊家",
    "T85n2827_003:1257a20": "時時天雨萬般花　　處處皆能發道芽",
    "T85n2827_003:1257a21": "一一持將奉諸佛　　朝朝恒在法王家",
    "T85n2827_003:1257a22": "百寶鮮花隊隊飛　　空中讚歎不思議",
    "T85n2827_003:1257a23": "若有眾生能厭者　　當來決定澄無為",
    "T85n2827_003:1257a24": "金剛臺上說真宗　　西方菩薩盡皆同",
    "T85n2827_003:1257a25": "散花供養無休息　　皆生花上具神通",
    "T85n2827_003:1257a26": "氛氛香氣轉綿綿　　花去花來花更鮮",
    "T85n2827_003:1257a27": "清旦常持外國獻　　食時還到世尊前",
    "T85n2827_003:1257a28": "淨土五會讚淨土五會讚通一切處誦釋法照",
    "T85n2827_003:1257a29": "第一會時除亂意　　第二高聲遍有緣",
    "T85n2827_003:1257b01": "第三響颺能哀雅　　第四和鳴真可怜",
    "T85n2827_003:1257b02": "第五震動天魔散　　能令念者入深禪",
    "T85n2827_003:1257b03": "五會聲中十種利　　為令學者用心堅",
    "T85n2827_003:1257b04": "妙音五會摩尼寶　　能雨無邊聖法財",
    "T85n2827_003:1257b05": "智者必須依此學　　臨終一念坐蓮臺",
    "T85n2827_003:1257b06": "寄語現前諸大眾　　五會念佛利無窮",
    "T85n2827_003:1257b07": "今日道場同行者　　相將定取坐蓮宮",
    "T85n2827_003:1257b08": "五會聖教是真宗　　定捨娑婆出苦籠",
    "T85n2827_003:1257b09": "眾等發心迴願往　　西方世界獲神通",
    "T85n2827_003:1257b10": "寶樹森森是翠林　　微風五會演清音",
    "T85n2827_003:1257b11": "花雨六時隨處下　　見聞之者發真心",
    "T85n2827_003:1257b12": "眾等今時發信心　　聽說彌陀五會音",
    "T85n2827_003:1257b13": "專求不妄稱名字　　迎將極樂坐化林",
    "T85n2827_003:1257b14": "五會合響讚池城　　樓臺欝欝映雲青",
    "T85n2827_003:1257b15": "瑠璃七寶金繩界　　處處唯聞念佛聲",
    "T85n2827_003:1257b16": "彌陀五會是舟船　　永劫常於苦海傳",
    "T85n2827_003:1257b17": "但使聞聲皆解脫　　定超生死離人天",
    "T85n2827_003:1257b18": "極樂五會讚極樂五會讚",
    "T85n2827_003:1257b19": "寶偈分明化有情　　觀經妙讚定中成",
    "T85n2827_003:1257b20": "五會閻浮流布廣　　相期極樂悟無生",
    "T85n2827_003:1257b21": "彌陀寶讚實堪傳　　恒為眾生作法船",
    "T85n2827_003:1257b22": "五會佛聲聞解脫　　一時盡得坐金蓮",
    "T85n2827_003:1257b23": "西方五會遍娑婆　　意在眾生念佛多",
    "T85n2827_003:1257b24": "寶國華開千萬億　　聞名去者幾恒河",
    "T85n2827_003:1257b25": "千般伎樂遶金臺　　百寶蓮花出水開",
    "T85n2827_003:1257b26": "五會聲聲須急念　　臨終一一盡迎來",
    "T85n2827_003:1257b27": "無邊化佛紫金身　　守護流傳五會人",
    "T85n2827_003:1257b28": "念念彌陀心不退　　翩翩寶坐自相親",
    "T85n2827_003:1257b29": "歎五會妙音讚歎五會妙音讚",
    "T85n2827_003:1257c01": "彌陀五會響雄雄　　智者傳來五濁中",
    "T85n2827_003:1257c02": "五苦聞聲皆得樂　　乘斯五會入蓮宮",
    "T85n2827_003:1257c03": "智者慈悲開五會　　五會意將除五燒",
    "T85n2827_003:1257c04": "五燒既因五會滅　　皆乘五會出塵勞",
    "T85n2827_003:1257c05": "雄雄五會響清深　　隱隱雷聲寫妙音",
    "T85n2827_003:1257c06": "聖眾相將同讚歎　　但是人聞皆發心",
    "T85n2827_003:1257c07": "西方微妙五音聲　　將來五濁救眾生",
    "T85n2827_003:1257c08": "五取聞名皆解脫　　五會引到寶蓮城",
    "T85n2827_003:1257c09": "泠泠五會出衡山　　隱隱如今遍五天",
    "T85n2827_003:1257c10": "五眾咸言將利樂　　末法仍留五百年",
    "T85n2827_003:1257c11": "彌陀五會貫人心　　哀怨慈聲屈曲深",
    "T85n2827_003:1257c12": "無量壽經如此音　　寶水長流演妙音",
    "T85n2827_003:1257c13": "五會響颺出雲霞　　清音寥亮滿恒沙",
    "T85n2827_003:1257c14": "朝朝暮暮常能念　　世世生生在佛家",
    "T85n2827_003:1257c15": "香風颯起觸人身　　吹將五會蕩貪嗔",
    "T85n2827_003:1257c16": "五音兼能淨五蘊　　聞名永劫離囂塵",
    "T85n2827_003:1257c17": "西方皷樂及絃歌　　琵琶簫笛雜相和",
    "T85n2827_003:1257c18": "一一唯宣五會法　　聲聲皆說六波羅",
    "T85n2827_003:1257c19": "極樂欣厭讚極樂欣厭讚釋靈振",
    "T85n2827_003:1257c20": "釋迦昔日同凡夫　　歷劫苦行守真如",
    "T85n2827_003:1257c21": "成佛往來八千返　　蒼生元未出閻浮",
    "T85n2827_003:1257c22": "閻浮眾生實苦哉　　遞代相送坐哀哀",
    "T85n2827_003:1257c23": "暫得人身還却去　　須臾滿劫不迴來",
    "T85n2827_003:1257c24": "沙門靈振自長呼　　無常厭恨在閻浮",
    "T85n2827_003:1257c25": "不見如來興出世　　今逢末法落凡夫",
    "T85n2827_003:1257c26": "自嗔自恨自推尋　　萬劫千生罪障深",
    "T85n2827_003:1257c27": "生生不見越三界　　輪迴六道至于今",
    "T85n2827_003:1257c28": "研心性相苦推窮　　檢尋聖教自圓融",
    "T85n2827_003:1257c29": "雖得丈夫披法服　　不那生於末法中",
    "T85n2827_003:1258a01": "末法去聖漸迢遙　　行門若箇獨能超",
    "T85n2827_003:1258a02": "今生但念彌陀佛　　亦兌沈論火宅燒",
    "T85n2827_003:1258a03": "念佛能為急要門　　得出閻浮何可論",
    "T85n2827_003:1258a04": "若人不信生疑惑　　自看聖教勘經文",
    "T85n2827_003:1258a05": "經文專遣念彌陀　　急要之門更不過",
    "T85n2827_003:1258a06": "但能深信無疑惑　　今生便得出娑婆",
    "T85n2827_003:1258a07": "彌陀經上自稱揚　　七日專念往西方",
    "T85n2827_003:1258a08": "六萬恒沙諸佛讚　　功德咸言不可量",
    "T85n2827_003:1258a09": "七日念佛常如斯　　何況盡命至心持",
    "T85n2827_003:1258a10": "諸餘功德無倫疋　　速疾之門唯佛知",
    "T85n2827_003:1258a11": "眾生欵欵審思量　　地獄三途難可當",
    "T85n2827_003:1258a12": "一失人身經萬劫　　緣何不樂往西方",
    "T85n2827_003:1258a13": "西方極樂鎮歡娛　　直與天堂萬倍殊",
    "T85n2827_003:1258a14": "普告眾生須速往　　緣何苦死戀閻浮",
    "T85n2827_003:1258a15": "閻浮五濁足貧窮　　一切因緣有始終",
    "T85n2827_003:1258a16": "苦海無涯無底莫　　千軍萬眾沒其中",
    "T85n2827_003:1258a17": "西方極樂樂無窮　　水馬和音說大乘",
    "T85n2827_003:1258a18": "菩薩天人無中夭　　真言成佛是為終",
    "T85n2827_003:1258a19": "閻浮田地足丘坑　　山岳堆阜不均平",
    "T85n2827_003:1258a20": "只為人心多不善　　一切雜惡在中生",
    "T85n2827_003:1258a21": "西方極樂掌中平　　一無堆阜及丘坑",
    "T85n2827_003:1258a22": "瑠璃作地黃金界　　雜色蓮花遍滿生",
    "T85n2827_003:1258a23": "閻浮大海眾江河　　魚鼈黿鼉甚以多",
    "T85n2827_003:1258a24": "一朝雨墮衡山谷　　漂流雜惡苦相和",
    "T85n2827_003:1258a25": "西方極樂七寶池　　八功德水不思議",
    "T85n2827_003:1258a26": "底有金沙岸香樹　　蓮化涌出化生兒",
    "T85n2827_003:1258a27": "閻浮託報女人胎　　生熟二藏裹孾孩",
    "T85n2827_003:1258a28": "亦至平安仍未語　　無明人我逐身來",
    "T85n2827_003:1258a29": "西方淨土有孾孩　　一一託報出蓮臺",
    "T85n2827_003:1258b01": "親見如來說妙法　　自然解脫悟心開",
    "T85n2827_003:1258b02": "閻浮草木眾聚林　　高者無過五十尋",
    "T85n2827_003:1258b03": "不得多年心朽爛　　戀成灰土不堪任",
    "T85n2827_003:1258b04": "西方極樂七寶林　　五百萬里上餘侵",
    "T85n2827_003:1258b05": "微風吹動千般樂　　皆說如來解脫音",
    "T85n2827_003:1258b06": "閻浮日日炙人傷　　婉轉輪迴不定常",
    "T85n2827_003:1258b07": "出沒之時有明夜　　不兌狂雲所翳光",
    "T85n2827_003:1258b08": "西方極樂無邊光　　亦無明夜鎮恒常",
    "T85n2827_003:1258b09": "得我如來一毛孔　　更蓋光明遍十方",
    "T85n2827_003:1258b10": "閻浮父母及妻兒　　香火思情能幾時",
    "T85n2827_003:1258b11": "縱得團圓終不久　　須臾即見有分離",
    "T85n2827_003:1258b12": "西方極樂不如斯　　彌陀如來是大師",
    "T85n2827_003:1258b13": "菩薩人天為聖友　　同受歡娛無別時",
    "T85n2827_003:1258b14": "閻浮極苦苦無邊　　男女恩愛命相連",
    "T85n2827_003:1258b15": "且暮多求恐不活　　無暇歸真慕善緣",
    "T85n2827_003:1258b16": "西方極樂樂無邊　　不愁男女及錢財",
    "T85n2827_003:1258b17": "須衣羅綺千里至　　念食百味在傍邊",
    "T85n2827_003:1258b18": "閻浮男子女人身　　同受四大雨般人",
    "T85n2827_003:1258b19": "彼此結心成地獄　　須臾萬劫永沈淪",
    "T85n2827_003:1258b20": "西方極樂無女人　　生者皆同菩薩身",
    "T85n2827_003:1258b21": "總證三明八解脫　　一生補處離囂塵",
    "T85n2827_003:1258b22": "閻浮世界足錢財　　一一皆從苦還來",
    "T85n2827_003:1258b23": "得者榮身不作福　　三途一閉遣誰開",
    "T85n2827_003:1258b24": "西方極樂樂咍咍　　不顧閻浮不淨財",
    "T85n2827_003:1258b25": "舍宅園林離即有　　衣裳百味遂心來",
    "T85n2827_003:1258b26": "閻浮五濁是凡人　　託報不得自由身",
    "T85n2827_003:1258b27": "妻子從頭索衣食　　差別不辨所由瞋",
    "T85n2827_003:1258b28": "西方極樂沒凡人　　亦無妻子及慈親",
    "T85n2827_003:1258b29": "生者皆登菩薩位　　總證金剛不壞身",
    "T85n2827_003:1258c01": "閻浮世界學修禪　　雜惡之處足攀緣",
    "T85n2827_003:1258c02": "流浪狂心難把捉　　由如大海簸舟船",
    "T85n2827_003:1258c03": "西方極樂不如然　　上品生者世尊前",
    "T85n2827_003:1258c04": "得我如來一言教　　百法明門自曉然",
    "T85n2827_003:1258c05": "閻浮說法度眾生　　唯聽文句不依行",
    "T85n2827_003:1258c06": "讚嘆隨心舉合掌　　違情觸著起無明",
    "T85n2827_003:1258c07": "西方說法度眾生　　水鳥絃歌空裏鳴",
    "T85n2827_003:1258c08": "聞者皆言念三寶　　更無餘外別修行",
    "T85n2827_003:1258c09": "閻浮世界不堪停　　西業因緣每月盈",
    "T85n2827_003:1258c10": "縱饒作得些些善　　不覺地獄向剎成",
    "T85n2827_003:1258c11": "西方淨土實堪停　　長劫不聞諸苦聲",
    "T85n2827_003:1258c12": "鼓樂絃歌空裏滿　　一一皆言解脫名",
    "T85n2827_003:1258c13": "閻浮持戒足無明　　由如白日闇中行",
    "T85n2827_003:1258c14": "作意向前欲選道　　不覺失脚落深坑",
    "T85n2827_003:1258c15": "西方極樂樂轟轟　　亦亦眾苦及修行",
    "T85n2827_003:1258c16": "親見彌陀說妙法　　聞者悟解證無明",
    "T85n2827_003:1258c17": "眾生念佛喻乘船　　假我如來增上緣",
    "T85n2827_003:1258c18": "七日七夜專心念　　即敵餘心數百年",
    "T85n2827_003:1258c19": "眾生欲得出凡籠　　急急專求念佛功",
    "T85n2827_003:1258c20": "七日稱名生彼國　　若比餘門定不同",
    "T85n2827_003:1258c21": "但知念佛莫生疑　　不解之輩是愚癡",
    "T85n2827_003:1258c22": "只為超昇令速疾　　此地凡夫信者希",
    "T85n2827_003:1258c23": "眾生念佛佛來迎　　無常了了甚分明",
    "T85n2827_003:1258c24": "彈指即到如來所　　他方歷供證無生",
    "T85n2827_003:1258c25": "西方極樂鎮歡娛　　釋迦所說豈傳虛",
    "T85n2827_003:1258c26": "普勸有情生彼國　　何得苦死戀閻浮",
    "T85n2827_003:1258c27": "專心念佛莫朦籠　　定得西方不棄功",
    "T85n2827_003:1258c28": "即今且在凡夫境　　無常即獲六神通",
    "T85n2827_003:1258c29": "西方寶殿寶池亭　　樹木水鳥解人情",
    "T85n2827_003:1259a01": "鸚鵡和鳴讚三寶　　聲中顯出大乘經",
    "T85n2827_003:1259a02": "西方寶樹寶根莖　　寶花寶網甚分明",
    "T85n2827_003:1259a03": "寶葉行行相間錯　　寶葉重出化生",
    "T85n2827_003:1259a04": "寶池寶岸寶蓮花　　寶階寶底寶蓮花",
    "T85n2827_003:1259a05": "下生雖有離身障　　菩提不發自生牙",
    "T85n2827_003:1259a06": "花幢百億遶金臺　　光明寶座座如來",
    "T85n2827_003:1259a07": "普為眾生說妙法　　群生聞者悟心開",
    "T85n2827_003:1259a08": "朝朝暮暮念彌陀　　為在閻浮降眾魔",
    "T85n2827_003:1259a09": "暫到西方親見佛　　還來度脫此娑婆",
    "T85n2827_003:1259a10": "西方淨土最為精　　空中作樂萬般聲",
    "T85n2827_003:1259a11": "衣食自然隨意至　　保無食者受其馨",
    "T85n2827_003:1259a12": "西方盡夜雨天衣　　寶殿空裏逐身飛",
    "T85n2827_003:1259a13": "百味一念隨心至　　何故眾生去者稀",
    "T85n2827_003:1259a14": "極樂莊嚴讚極樂莊嚴讚釋法照",
    "T85n2827_003:1259a15": "彌陀願行廣無邊　　悲濟群生普盡怜",
    "T85n2827_003:1259a16": "總欲化令歸本國　　眾生罪業共無緣",
    "T85n2827_003:1259a17": "觀音菩薩大慈悲　　能於苦海現希奇",
    "T85n2827_003:1259a18": "紫金身相三十二　　頂戴彌陀尊重時",
    "T85n2827_003:1259a19": "勢至菩薩甚難思　　紫金身相等無虧",
    "T85n2827_003:1259a20": "頂上寶瓶光顯照　　普收念佛往生機",
    "T85n2827_003:1259a21": "自慶往昔宿緣深　　得遇彌陀淨教音",
    "T85n2827_003:1259a22": "執持名號無休息　　報盡臨終身紫金",
    "T85n2827_003:1259a23": "我常自嘆苦精勤　　希聞無上法清真",
    "T85n2827_003:1259a24": "須共無明時鬪亂　　誓當破滅取金身",
    "T85n2827_003:1259a25": "一念凝神往寶城　　六通起意學身輕",
    "T85n2827_003:1259a26": "足踏千葉蓮花上　　明月魔尼樹下行",
    "T85n2827_003:1259a27": "彌陀淨剎甚精微　　彼處娑婆人豈知",
    "T85n2827_003:1259a28": "曠劫沈淪於苦海　　何年得遇往生時",
    "T85n2827_003:1259a29": "極樂寶國無衰變　　碧玉樓臺天自然",
    "T85n2827_003:1259b01": "磨尼明月琉璃水　　光照池臺真可怜",
    "T85n2827_003:1259b02": "極樂寶界甚希奇　　寶為名生來不知",
    "T85n2827_003:1259b03": "今日喜遇彌陀號　　頓捨裟婆去者稀",
    "T85n2827_003:1259b04": "彌陀寶界不思議　　唯嘆娑婆去者稀",
    "T85n2827_003:1259b05": "阿鼻地獄人名往　　一墮何年更出時",
    "T85n2827_003:1259b06": "歸去來歸去來　　閻浮五濁足塵埃",
    "T85n2827_003:1259b07": "不如西方快樂處　　到彼花臺隨意開",
    "T85n2827_003:1259b08": "厭此娑婆願生淨土讚厭此娑婆願生淨土讚慈愍和上",
    "T85n2827_003:1259b09": "遍觀三界咸皆苦　　凡夫耽著事輕盈",
    "T85n2827_003:1259b10": "欲海業風波浪鼓　　出沒何曾有暫停",
    "T85n2827_003:1259b11": "沈淪惡趣經多劫　　時往人天一度行",
    "T85n2827_003:1259b12": "癡貪愛取貪諸有　　六道輪迴死復生",
    "T85n2827_003:1259b13": "上生非相還來下　　隨入然燒萬丈坑",
    "T85n2827_003:1259b14": "劍樹分身心膽碎　　那堪拔舌鐵犁耕",
    "T85n2827_003:1259b15": "今日至誠歸命禮　　彌陀兩足世間明",
    "T85n2827_003:1259b16": "唯願慈悲垂攝受　　毫光攝受得開萌",
    "T85n2827_003:1259b17": "稱名念佛聲相續　　七寶花臺聖眾擎",
    "T85n2827_003:1259b18": "能於彼國常翹仰　　臨終亦定佛親迎",
    "T85n2827_003:1259b19": "歸向西方讚歸向西方讚",
    "T85n2827_003:1259b20": "三界無安如火宅　　四衢露地絡塵埃",
    "T85n2827_003:1259b21": "厭住死生居骨肉　　何能五蔭處胞胎",
    "T85n2827_003:1259b22": "正值今生發道意　　稀逢淨土法門開",
    "T85n2827_003:1259b23": "願得西方安養國　　彌陀聖眾要相携",
    "T85n2827_003:1259b24": "定散二門能得往　　精塵九品盡乘臺",
    "T85n2827_003:1259b25": "到彼三明八解脫　　長辭五濁見如來",
    "T85n2827_003:1259b26": "念佛之時得見佛讚念佛之時得見佛讚",
    "T85n2827_003:1259b27": "念佛一聲一化佛　　皆從口出生紅蓮",
    "T85n2827_003:1259b28": "念佛千聲千化佛　　跏趺正坐在吾前",
    "T85n2827_003:1259c01": "一日常稱一萬佛　　計佛高低出梵天",
    "T85n2827_003:1259c02": "願我臨終值諸佛　　迎將淨土證三賢",
    "T85n2827_003:1259c03": "校量坐禪念佛讚　　如來說法元無二",
    "T85n2827_003:1259c04": "只是眾生心不平　　修禪志發禪心淨",
    "T85n2827_003:1259c05": "念佛唯求化佛迎　　一箇駕車山上走",
    "T85n2827_003:1259c06": "一箇乘舡水裏行　　山水高低雖有異",
    "T85n2827_003:1259c07": "成功德理兩俱平",
    "T85n2827_003:1259c08": "高聲念讚高聲念讚釋法照",
    "T85n2827_003:1259c09": "第一能排除睡障　　意令諸子離重昏",
    "T85n2827_003:1259c10": "障滅身心亦清淨　　更見西方百寶門",
    "T85n2827_003:1259c11": "第二動振天魔界　　令遣心歸念佛門",
    "T85n2827_003:1259c12": "但使魔宮聞一念　　因慈永劫奉慈尊",
    "T85n2827_003:1259c13": "第三聲遍十方界　　為令惡取苦皆停",
    "T85n2827_003:1259c14": "一一能聞無量壽　　咸登淨國住經行",
    "T85n2827_003:1259c15": "第四三途幽苦息　　須臾變作寶蓮成",
    "T85n2827_003:1259c16": "罪人盡處花間坐　　登時聞法悟無生",
    "T85n2827_003:1259c17": "第五無令外聲入　　心心直往法王家",
    "T85n2827_003:1259c18": "光明長照琉璃殿　　化生同子散金花",
    "T85n2827_003:1259c19": "第六妄念心無散　　彌陀淨剎想中成",
    "T85n2827_003:1259c20": "寶樹林間宣妙法　　聲聲唯讚大乘經",
    "T85n2827_003:1259c21": "第七勇猛勤精進　　無明塵埃自消除",
    "T85n2827_003:1259c22": "念念常觀極樂國　　彌陀慈主贈明珠",
    "T85n2827_003:1259c23": "第八諸佛皆歡喜　　當來護念信心人",
    "T85n2827_003:1259c24": "一一咸令不退轉　　臨終證得紫金身",
    "T85n2827_003:1259c25": "第九能入深三昧　　寂滅無為漏禪",
    "T85n2827_003:1259c26": "念時無念見諸佛　　永超生死離人天",
    "T85n2827_003:1259c27": "第十由具諸功德　　恒沙福智果圓明",
    "T85n2827_003:1259c28": "臨終淨國蓮花坐　　彌陀聖眾自親迎",
    "T85n2827_003:1259c29": "極樂寶池讚極樂寶池讚",
    "T85n2827_003:1260a01": "琉璃為地映池青　　念念須心至寶城",
    "T85n2827_003:1260a02": "東城之人窮子苦　　若生極樂樹珠瓔",
    "T85n2827_003:1260a03": "眾生念佛莫狐疑　　決定西方七寶池",
    "T85n2827_003:1260a04": "每月課功千萬遍　　迴願彌陀早已知",
    "T85n2827_003:1260a05": "寶臺樓閣甚精微　　到彼西方應自知",
    "T85n2827_003:1260a06": "努力迴心多念佛　　蓮花臺上共為期",
    "T85n2827_003:1260a07": "清淨池裏寶蓮臺　　淨剎香林映日開",
    "T85n2827_003:1260a08": "慈主巍巍金色㗛　　盡收念佛往生來",
    "T85n2827_003:1260a09": "彌陀淨土甚難思　　求者心中莫致疑",
    "T85n2827_003:1260a10": "狀似雲中開浪日　　超然獨坐寶蓮時",
    "T85n2827_003:1260a11": "西方慈主甚巍巍　　濁惡愚人豈得知",
    "T85n2827_003:1260a12": "百寶合為千尺樹　　摩尼明月照金池",
    "T85n2827_003:1260a13": "鴻鸞宛轉遶池遊　　諸天歌讚甚清幽",
    "T85n2827_003:1260a14": "簫管空中為梵響　　聞者咸同法性流",
    "T85n2827_003:1260a15": "池臺樓闊巧能粧　　珠珍寶樹自成行",
    "T85n2827_003:1260a16": "碧水恒流於玉樹　　瓊珂葉裏放金光",
    "T85n2827_003:1260a17": "七寶蓮花出水來　　氛氳菡萏正能開",
    "T85n2827_003:1260a18": "課功作意由人進　　念佛多者紫金臺",
    "T85n2827_003:1260a19": "念佛之人求願往　　直至西方七寶池",
    "T85n2827_003:1260a20": "六道讚六道讚",
    "T85n2827_003:1260a21": "欲知何處苦偏多　　唯有埿犁更不過",
    "T85n2827_003:1260a22": "罪人一入經塵劫　　受苦從頭無奈何",
    "T85n2827_003:1260a23": "渴飲鎔銅登劍樹　　飢喰猛火度灰河",
    "T85n2827_003:1260a24": "願離此苦生安樂　　求生淨土見彌陀",
    "T85n2827_003:1260a25": "思惟餓鬼實堪怜　　遍體由來猛火燃",
    "T85n2827_003:1260a26": "兩耳不聞漿水字　　一身唯有骨相蓮",
    "T85n2827_003:1260a27": "值食將喰便作火　　臨河欲飲見枯泉",
    "T85n2827_003:1260a28": "願離此苦生安樂　　長處西方坐寶蓮",
    "T85n2827_003:1260a29": "迷塗一配畜生身　　逕歷多年受苦辛",
    "T85n2827_003:1260b01": "嚴冬露地居寒雪　　盛夏當街臥闇塵",
    "T85n2827_003:1260b02": "衣裳盡用皮毛覆　　飲食唯將水草珍",
    "T85n2827_003:1260b03": "願離此苦生安樂　　長處西方坐寶蓮",
    "T85n2827_003:1260b04": "人身雖復甚難求　　得已還生萬種憂",
    "T85n2827_003:1260b05": "始見紅顏花欲茂　　俄然自髮颯成秋",
    "T85n2827_003:1260b06": "魂飛魄散身歸塚　　命盡形銷肉糞坵",
    "T85n2827_003:1260b07": "如何不樂生安樂　　永坐金臺佛國遊",
    "T85n2827_003:1260b08": "修羅諂詐性頑豪　　善根併被有疑燒",
    "T85n2827_003:1260b09": "由此身同鬼受苦　　沈淪長劫處塵勞",
    "T85n2827_003:1260b10": "由因不信墮修羅　　鬪戰相諍受苦多",
    "T85n2827_003:1260b11": "願捨狐疑生淨國　　西方長得近彌陀",
    "T85n2827_003:1260b12": "諸天快樂不思議　　自為多生無盡期",
    "T85n2827_003:1260b13": "一期報盡還遭苦　　捨彼歡喜受五衰",
    "T85n2827_003:1260b14": "液中臭汗皆流出　　頭上天冠花更萎",
    "T85n2827_003:1260b15": "盡是無常流轉處　　不如極樂坐蓮池",
    "T85n2827_003:1260b16": "歎彌陀觀音勢至讚歎彌陀觀音勢至讚釋法照",
    "T85n2827_003:1260b17": "凝神淨剎在微宮　　寶界天花滿翠中",
    "T85n2827_003:1260b18": "金殿已開慈主笑　　奉覩儀容讚未窮",
    "T85n2827_003:1260b19": "寶樹樓臺光映照　　總是彌陀願力功",
    "T85n2827_003:1260b20": "一念相應皆往彼　　須更獲得六神通",
    "T85n2827_003:1260b21": "衣裓賷持十萬億　　聖眾塵沙受供同",
    "T85n2827_003:1260b22": "從茲稽首常瞻仰　　定捨娑婆出苦籠",
    "T85n2827_003:1260b23": "觀音勢至人今見　　寶葉蓮花箇箇空",
    "T85n2827_003:1260b24": "但念彌陀千萬遍　　不久還生極樂中",
    "T85n2827_003:1260b25": "西方十五願讚西方十五願讚",
    "T85n2827_003:1260b26": "一願眾生普修道　　二願一切莫生疑",
    "T85n2827_003:1260b27": "三願袈裟來掛體　　四願莫著女人身",
    "T85n2827_003:1260b28": "五願粧粉終身斷　　六願素面見如來",
    "T85n2827_003:1260b29": "七願三塗離罪苦　　八願捨離去慳財",
    "T85n2827_003:1260c01": "九願眾生敬三寶　　十願一切法門開",
    "T85n2827_003:1260c02": "十一願眾生勤念佛　　十四願總菿佛前朝",
    "T85n2827_003:1260c03": "十五願西方生淨土　　更莫閻浮重受胎",
    "T85n2827_003:1260c04": "極樂連珠讚極樂連珠讚",
    "T85n2827_003:1260c05": "極樂門中寶日圓　　普照三千及大千",
    "T85n2827_003:1260c06": "慈悲廣連彌陀主　　為汝重開千葉蓮",
    "T85n2827_003:1260c07": "寶池寶岸甚寬平　　寶地琉璃千仞明",
    "T85n2827_003:1260c08": "普勸眾生勤念佛　　臨終決定自來迎",
    "T85n2827_003:1260c09": "寶樹浸天難可惻　　不知華葉幾由旬",
    "T85n2827_003:1260c10": "靜時天樂尋常響　　風動如遙日月明",
    "T85n2827_003:1260c11": "七行寶樹異光新　　一花縱廣百由旬",
    "T85n2827_003:1260c12": "花開無數紅蓮坐　　其中總是住生人",
    "T85n2827_003:1260c13": "寶雲光裏現朝霞　　黃金地上雨天花",
    "T85n2827_003:1260c14": "微風吹動諸行樹　　法音微妙等無著",
    "T85n2827_003:1260c15": "汝但勤念彌陀佛　　吾今暫住救娑婆",
    "T85n2827_003:1260c16": "知汝深心相憶戀　　一遇念佛一迴過",
    "T85n2827_003:1260c17": "送吾千里慢劬勞　　不知端坐相自毫",
    "T85n2827_003:1260c18": "相得白毫無數佛　　花臺寶坐自然高",
    "T85n2827_003:1260c19": "無人抄讚不能傳　　不誦如何化世間",
    "T85n2827_003:1260c20": "任汝經行極樂國　　吾今且去給孤園",
    "T85n2827_003:1260c21": "給孤園裏鳳凰池　　如來在彼不思議",
    "T85n2827_003:1260c22": "金口長宣微妙法　　見聞無不願歸依",
    "T85n2827_003:1260c23": "修成此業坐西方　　無邊世界盡金光",
    "T85n2827_003:1260c24": "摩尼流注蓮花裏　　一迴風動萬般香",
    "T85n2827_003:1260c25": "觀音說法似懸河　　鳥聲天樂共相和",
    "T85n2827_003:1260c26": "尋常雙足蓮化裏　　天冠頂戴阿彌陀",
    "T85n2827_003:1260c27": "彌陀身著寶衣新　　足下圓明千輻輪",
    "T85n2827_003:1260c28": "莫向閻浮貪五欲　　念吾名字速成真",
    "T85n2827_003:1260c29": "成真早得悟無為　　豪相光明安兩眉",
    "T85n2827_003:1261a01": "能照閻浮諸穢土　　變為佛國妙光輝",
    "T85n2827_003:1261a02": "光輝微妙在人間　　普攝眾生到佛前",
    "T85n2827_003:1261a03": "各各皆成菩薩位　　一時總得坐紅蓮",
    "T85n2827_003:1261a04": "紅蓮生在寶花池　　千光萬色不思議",
    "T85n2827_003:1261a05": "水鳥珠林同國土　　異香音樂每相隨",
    "T85n2827_003:1261a06": "相隨總至妙花宮　　十方佛國總雄雄",
    "T85n2827_003:1261a07": "處處相迎上寶殿　　讚嘆勤功有始終",
    "T85n2827_003:1261a08": "始終如一不思議　　花臺寶坐在瓊池",
    "T85n2827_003:1261a09": "是汝堅心願力造　　非關諸佛與君為",
    "T85n2827_003:1261a10": "君為願力甚堅強　　定生上品坐金剛",
    "T85n2827_003:1261a11": "莫辭暫住閻浮界　　如今名字在西方",
    "T85n2827_003:1261a12": "西方寶殿是摩尼　　□金界道地琉璃",
    "T85n2827_003:1261a13": "千葉蓮花百寶坐　　法身清淨餘時衣",
    "T85n2827_003:1261a14": "珠衣遍體萬般光　　巡行寶樹七重行",
    "T85n2827_003:1261a15": "莫怪蓮珠微妙讚　　化度眾生無隱藏",
    "T85n2827_003:1261a16": "隱藏微妙不成師　　法教流行無盛衰",
    "T85n2827_003:1261a17": "為汝廣宣極樂讚　　如來言化作神威",
    "T85n2827_003:1261a18": "神威法界救蒼生　　肉眼重開惠眼明",
    "T85n2827_003:1261a19": "端坐能觀極樂國　　樓臺總是寶憶擎",
    "T85n2827_003:1261a20": "憶擎寶地如千日　　千日之中萬色光",
    "T85n2827_003:1261a21": "光中無數諸菩薩　　彌陀殿下獻名香",
    "T85n2827_003:1261a22": "名香殿下寶雲成　　菩薩端嚴禮不輕",
    "T85n2827_003:1261a23": "天樂樓前聽妙響　　唯聞水鳥念佛聲",
    "T85n2827_003:1261a24": "佛聲振動夜摩宮　　天魔心膽悉皆融",
    "T85n2827_003:1261a25": "降得魔軍隨佛後　　虔誠頂禮數無窮",
    "T85n2827_003:1261a26": "無窮算數大魔軍　　一時得往作生人",
    "T85n2827_003:1261a27": "總為迴心生彼國　　恭勤瞻仰大慈尊",
    "T85n2827_003:1261a28": "慈尊妙色甚巍巍　　豪光怜似五須彌",
    "T85n2827_003:1261a29": "兩目澄明如大海　　四十八願大慈悲",
    "T85n2827_003:1261b01": "慈悲廣開極樂門　　誓救閻浮五濁人",
    "T85n2827_003:1261b02": "各與光明七寶坐　　何曾更見一微塵",
    "T85n2827_003:1261b03": "微塵佛剎從心現　　無邊世界異光暉",
    "T85n2827_003:1261b04": "五蘊變成清淨眼　　八識飜為八德池",
    "T85n2827_003:1261b05": "八池總是寶蓮花　　念佛之人發道牙",
    "T85n2827_003:1261b06": "總別閻浮濁惡界　　一時極樂受精華",
    "T85n2827_003:1261b07": "精華園裏見如來　　各坐光明七寶臺",
    "T85n2827_003:1261b08": "幸得同生慈主國　　長劫之中更不迴",
    "T85n2827_003:1261b09": "不迴永住百千西　　豪相光明日月齊",
    "T85n2827_003:1261b10": "忍辱門中八聖道　　聲香風裏七菩提",
    "T85n2827_003:1261b11": "菩提道中清淨尊　　幽深妙覺事難論",
    "T85n2827_003:1261b12": "除想自然成解脫　　了心能啟大悲門",
    "T85n2827_003:1261b13": "西方極樂自前明　　萬法者從心相生",
    "T85n2827_003:1261b14": "攝念寂靜心滅樂　　觀佛決定寶臺迎",
    "T85n2827_003:1261b15": "歸西方讚歸西方讚沙門法照述",
    "T85n2827_003:1261b16": "歸去來　　誰能西邊受輪迴",
    "T85n2827_003:1261b17": "且共念彼彌陀號　　往生極樂坐化臺",
    "T85n2827_003:1261b18": "歸去來　　裟婆世境苦難哉",
    "T85n2827_003:1261b19": "急手專心念彼佛　　彌陀淨土法門開",
    "T85n2827_003:1261b20": "歸去來　　誰能此處受其災",
    "T85n2827_003:1261b21": "總勤同緣諸眾等　　努力相將歸去來",
    "T85n2827_003:1261b22": "且共往生安樂界　　特花普獻彼如來",
    "T85n2827_003:1261b23": "歸去來　　生老病死苦相催",
    "T85n2827_003:1261b24": "晝夜勤須念彼佛　　極樂逍遙坐寶臺",
    "T85n2827_003:1261b25": "歸去來　　娑婆苦處哭哀哀",
    "T85n2827_003:1261b26": "急須專念彌陀佛　　長辭五濁見如來",
    "T85n2827_003:1261b27": "歸去來　　彌陀淨剎法門開",
    "T85n2827_003:1261b28": "但有須心能念佛　　臨終決定坐化臺",
    "T85n2827_003:1261b29": "歸去來　　晝夜為聞唱苦哉",
    "T85n2827_003:1261c01": "努力迴心歸淨土　　摩尼殿上禮如來",
    "T85n2827_003:1261c02": "歸去來　　娑婆穢境不堪停",
    "T85n2827_003:1261c03": "急手須歸安樂國　　見佛聞法五無生",
    "T85n2827_003:1261c04": "歸去來　　三塗地獄實堪憐",
    "T85n2827_003:1261c05": "千生萬死無休息　　多劫常為猛焰燃",
    "T85n2827_003:1261c06": "聲聲為念彌陀號　　一時聞者坐金臺",
    "T85n2827_003:1261c07": "歸去來　　刀山劍樹實難當",
    "T85n2827_003:1261c08": "飲酒食肉貪財色　　長劫將身入鑊湯",
    "T85n2827_003:1261c09": "不如西方快樂處　　永超生死離無常",
    "T85n2827_003:1261c10": "四十八願讚四十八願讚",
    "T85n2827_003:1261c11": "法藏因中弘誓重　　釋迦悲願不思議",
    "T85n2827_003:1261c12": "勸眾勸求無間斷　　莫令虛棄發心遲",
    "T85n2827_003:1261c13": "四十八願大慈悲　　唯恨眾生念佛遲",
    "T85n2827_003:1261c14": "願願之中苦得往　　正值彌陀出見時",
    "T85n2827_003:1261c15": "頂上旋螺千萬顯　　一雙足下踏蓮花",
    "T85n2827_003:1261c16": "汝但專心勤念佛　　慈光直入行人家",
    "T85n2827_003:1261c17": "善哉調御釋迦尊　　勸眾恒持淨法門",
    "T85n2827_003:1261c18": "令使諸天空裏讚　　眾生苦盡出重昏",
    "T85n2827_003:1261c19": "座上諸人緊發心　　百法門中須入深",
    "T85n2827_003:1261c20": "聽取慈尊真實說　　今諸學者莫沈吟",
    "T85n2827_003:1261c21": "勸汝慇勤苦修道　　深厭閻浮大火坑",
    "T85n2827_003:1261c22": "黃金地上琉璃照　　明月摩尼隨意生",
    "T85n2827_003:1261c23": "彌陀三昧自幽清　　眾生業障不聞名",
    "T85n2827_003:1261c24": "水鳥樹林皆說法　　身心散亂被魔侵",
    "T85n2827_003:1261c25": "彌陀大覺足良醫　　群生有賊善能治",
    "T85n2827_003:1261c26": "懺却身中十惡罪　　如今正是上蓮時",
    "T85n2827_003:1261c27": "隨心歎西方讚隨心歎西方讚沙門惟休述",
    "T85n2827_003:1261c28": "彌陀起教在西方　　正使傳來赴大唐",
    "T85n2827_003:1261c29": "五濁界中策淨土　　三塗道上建津梁",
    "T85n2827_003:1262a01": "開示教門惟速疾　　勸人方便散花香",
    "T85n2827_003:1262a02": "極樂觀從心相見　　閻浮業垢自消亡",
    "T85n2827_003:1262a03": "行人努力勸觀佛　　見佛當生七寶臺",
    "T85n2827_003:1262a04": "一念疑心不生信　　三塗萬劫被輪迴",
    "T85n2827_003:1262a05": "淨土初門入似寬　　求哀懺悔轉將難",
    "T85n2827_003:1262a06": "為報化懷疑謗者　　同來於此碎身看",
    "T85n2827_003:1262a07": "彌陀世界甚輕安　　信者皆須審諦看",
    "T85n2827_003:1262a08": "相好佛身雖總見　　就中偏取白毫觀",
    "T85n2827_003:1262a09": "西方寶界廣嚴城　　七寶池臺盡化生",
    "T85n2827_003:1262a10": "歡喜園中佛說法　　無憂樹裏鳥談經",
    "T85n2827_003:1262a11": "觀音相好破諸邪　　攝取蒼生入佛家",
    "T85n2827_003:1262a12": "七日遣修極樂觀　　觀成便得坐蓮花",
    "T85n2827_003:1262a13": "無生極樂實堪求　　同心往者莫悠悠",
    "T85n2827_003:1262a14": "三昧忽然隨念得　　觀音勢志是用流",
    "T85n2827_003:1262a15": "西方淨土寶樓高　　同心去者莫辭勞",
    "T85n2827_003:1262a16": "一念正觀便即到　　到時先上紫金橋",
    "T85n2827_003:1262a17": "西方雜讚西方雜讚",
    "T85n2827_003:1262a18": "竊見人間罪業多　　然生自作亦教他",
    "T85n2827_003:1262a19": "財色貪求則不樂　　口中不肯念彌陀",
    "T85n2827_003:1262a20": "口中終日恣胞鮮　　斷他性命不矜怜",
    "T85n2827_003:1262a21": "佛說怨讎無不報　　三途還彼鑊湯煎",
    "T85n2827_003:1262a22": "刀山萬刃自如銀　　劍樹千峯霜雪新",
    "T85n2827_003:1262a23": "猛焰炎爐常不息　　口待閻浮食肉人",
    "T85n2827_003:1262a24": "西方進道勝娑婆　　緣無五欲及邪魔",
    "T85n2827_003:1262a25": "成佛不勞諸善業　　花臺端坐念彌陀",
    "T85n2827_003:1262a26": "五濁眾生多退轉　　不如念佛往西方",
    "T85n2827_003:1262a27": "到彼自然成正覺　　還來苦海作津梁",
    "T85n2827_003:1262a28": "法王普勸念彌陀　　意在群生出愛河",
    "T85n2827_003:1262a29": "上品花臺見慈主　　到者皆因念佛多",
    "T85n2827_003:1262b01": "彌陀今欲十方遊　　幢幡寶蓋引前頭",
    "T85n2827_003:1262b02": "菩薩空中為梵嚮　　讚言極樂更何憂",
    "T85n2827_003:1262b03": "迦陵頻伽色特最　　復有孔雀鳥中王",
    "T85n2827_003:1262b04": "晝夜連聲不休息　　恒歎眾生在苦方",
    "T85n2827_003:1262b05": "寶樓寶閣寶連雲　　寬地寬平百寶門",
    "T85n2827_003:1262b06": "慈主當陽昇寶坐　　寶手恒招念佛人",
    "T85n2827_003:1262b07": "汝等碎身莫辭痛　　無明散盡善牙生",
    "T85n2827_003:1262b08": "惡業六塵自稱滅　　逍遙極樂意遊行",
    "T85n2827_003:1262b09": "白毫光相甚分明　　分身百億化群生",
    "T85n2827_003:1262b10": "努力勤心多念佛　　西方聖眾自來迎",
    "T85n2827_003:1262b11": "紫臺金閣真珠網　　寶幢高顯出雲霄",
    "T85n2827_003:1262b12": "但是有緣皆得往　　連辟相將過法橋",
    "T85n2827_003:1262b13": "子細推尋諸聖教　　念佛道理最能長",
    "T85n2827_003:1262b14": "少用功夫亦成就　　臨終聖眾自迎將",
    "T85n2827_003:1262b15": "到彼西方安養界　　快樂歡悅永無憂",
    "T85n2827_003:1262b16": "念念唯加功德長　　生老病死永長休",
    "T85n2827_003:1262b17": "彼國眾生常快樂　　三惡六道不曾聞",
    "T85n2827_003:1262b18": "一念一時隨眾聽　　聞一悟解百千門",
    "T85n2827_003:1262b19": "西方淨土實堪停　　若欲求生發至誠",
    "T85n2827_003:1262b20": "彌陀令遣稱名字　　唯即專心盡一形",
    "T85n2827_003:1262b21": "忽須念佛莫悠悠　　欲超苦海要船舟",
    "T85n2827_003:1262b22": "稱名定是生安樂　　永絕閻浮生死流",
    "T85n2827_003:1262b23": "萬行之中為急要　　迅速無過淨土門",
    "T85n2827_003:1262b24": "不但本師金口說　　十方諸佛共傳論",
    "T85n2827_003:1262b25": "莫辭念佛度朝朝　　彌陀本願許相招",
    "T85n2827_003:1262b26": "臨命終時生安樂　　聞法悟解得逍遙",
    "T85n2827_003:1262b27": "西方極樂樂轟轟　　聞者迴心願往生",
    "T85n2827_003:1262b28": "道路未曾知遠近　　慚荷如來親自迎",
    "T85n2827_003:1262b29": "慈尊願力置西方　　翠宇凋携七寶莊",
    "T85n2827_003:1262c01": "珊瑚散飾遍階砌　　地布從金欝欝黃",
    "T85n2827_003:1262c02": "冷冷德水布金沙　　影雜祥雲碎錦霞",
    "T85n2827_003:1262c03": "眾會莫言空法事　　上方時復雨天花",
    "T85n2827_003:1262c04": "彼土微風吹寶林　　嚮籟千般運法音",
    "T85n2827_003:1262c05": "師子坐邊調白玉　　天人行處砌黃金",
    "T85n2827_003:1262c06": "西方日長於一劫　　蓮花開合甚分明",
    "T85n2827_003:1262c07": "眾等佛念求三昧　　紫金臺上有真名",
    "T85n2827_003:1262c08": "如來說教廣無邊　　大小隨機度有緣",
    "T85n2827_003:1262c09": "八萬四千皆解脫　　速疾無過念佛門",
    "T85n2827_003:1262c10": "彌陀壽量實無涯　　光照無礙照恒沙",
    "T85n2827_003:1262c11": "一一蒙光皆攝受　　生生長坐寶蓮花",
    "T85n2827_003:1262c12": "蓮花菡萏滿西方　　池中鳧雁及鴛鴦",
    "T85n2827_003:1262c13": "一一聲聲皆說法　　花花莖莖盡飛香",
    "T85n2827_003:1262c14": "空中花雨亂盤迴　　珊瑚地上散成臺",
    "T85n2827_003:1262c15": "風吹落葉葉飛去　　吹去萎花花更來",
    "T85n2827_003:1262c16": "六情妄相遍攀緣　　三昧無由得現前",
    "T85n2827_003:1262c17": "勤勤光斬無明賊　　急急相將上寶蓮",
    "T85n2827_003:1262c18": "彌陀名字不思議　　聞之罪滅眾應知",
    "T85n2827_003:1262c19": "但有稱名生淨剎　　總須深信勿懷疑",
    "T85n2827_003:1262c20": "此界一人念佛名　　西方便有一蓮生",
    "T85n2827_003:1262c21": "但使一坐常不退　　一花直到此間迎",
    "T85n2827_003:1262c22": "清淨池水照蓮臺　　森森寶剎照天開",
    "T85n2827_003:1262c23": "巍巍慈主常微笑　　人人攝取往生來",
    "T85n2827_003:1262c24": "莫怪頻頻相苦勸　　見人往盡無往常",
    "T85n2827_003:1262c25": "若得念佛深三昧　　不怕當來平等王",
    "T85n2827_003:1262c26": "千重香樹萬重香　　光映池中七寶沙",
    "T85n2827_003:1262c27": "寶沙湧出摩尼水　　水流隨處淨無瑕",
    "T85n2827_003:1262c28": "帝青珠網紫金光　　照出恒沙七寶堂",
    "T85n2827_003:1262c29": "一一花生諸佛國　　聲聲讚歎彼西方",
    "T85n2827_003:1263a01": "琉璃地上紫金山　　飛彩流霞映世間",
    "T85n2827_003:1263a02": "五濁眾生多熱惱　　西方淨土甚清閑",
    "T85n2827_003:1263a03": "七寶池裏有花臺　　彌陀殿內放光開",
    "T85n2827_003:1263a04": "汝等眾生勤念佛　　盡生三界往生來",
    "T85n2827_003:1263a05": "西方世界甚為精　　憶念專心仰寶城",
    "T85n2827_003:1263a06": "為能相觀功深遠　　蓮花會裏證無生",
    "T85n2827_003:1263a07": "善道和上西方讚善道和上　西方讚",
    "T85n2827_003:1263a08": "觀彼彌陀極樂界　　廣大寬平眾寶城",
    "T85n2827_003:1263a09": "四十八願莊嚴起　　超諸佛剎最為精",
    "T85n2827_003:1263a10": "本國他方大海眾　　窮劫算數不知名",
    "T85n2827_003:1263a11": "普勸歸西同彼會　　恒沙三昧自然成",
    "T85n2827_003:1263a12": "無生寶國永無常　　一一寶流無數光",
    "T85n2827_003:1263a13": "行者須心常對目　　勝神踴躍入西方",
    "T85n2827_003:1263a14": "寶池寶色寶光飛　　一一光成無數臺",
    "T85n2827_003:1263a15": "臺中寶樓千萬億　　臺側百億寶幢圍",
    "T85n2827_003:1263a16": "寶樹寶林諸寶樹　　寶花寶葉寶根莖",
    "T85n2827_003:1263a17": "或有千寶分林異　　或有百寶共成行",
    "T85n2827_003:1263a18": "行行相當葉相次　　色各不同光亦然",
    "T85n2827_003:1263a19": "等量齊高三十萬　　枝葉相觸說無因",
    "T85n2827_003:1263a20": "寶池寶岸寶金沙　　寶葉寶渠寶蓮花",
    "T85n2827_003:1263a21": "十二由旬皆正等　　寶羅寶網寶欄遮",
    "T85n2827_003:1263a22": "德水分流尋寶樹　　間波覩樂證怖怕",
    "T85n2827_003:1263a23": "寄語有緣同行者　　努力翻迷還本家",
    "T85n2827_003:1263a24": "彌陀本願花王坐　　一切眾寶以為城",
    "T85n2827_003:1263a25": "臺上四幢張寶漫　　彌陀獨坐顯真形",
    "T85n2827_003:1263a26": "彌陀身心遍法界　　影現眾生心想中",
    "T85n2827_003:1263a27": "是故勸汝常觀察　　依心起想表真容",
    "T85n2827_003:1263a28": "寶容寶□臨花坐　　心開見波國莊嚴",
    "T85n2827_003:1263a29": "寶樹三身花遍滿　　風鈴樂響與文同",
    "T85n2827_003:1263b01": "彌陀身色如金山　　相好光明照十方",
    "T85n2827_003:1263b02": "唯有念佛蒙光攝　　當知本願最為強",
    "T85n2827_003:1263b03": "十方如來舒舌證　　專稱名號至西方",
    "T85n2827_003:1263b04": "到彼花間妙法　　十地願行自然彰",
    "T85n2827_003:1263b05": "法界傾遙如轉蓬　　化佛雲集滿虛空",
    "T85n2827_003:1263b06": "普勸有緣常憶念　　永絕胞胎證六通",
    "T85n2827_003:1263b07": "正座跏趺入三昧　　想心來心至西方",
    "T85n2827_003:1263b08": "覩見彌陀極樂界　　地上虛空七寶莊",
    "T85n2827_003:1263b09": "彌陀身量極無邊　　重勸眾生觀小身",
    "T85n2827_003:1263b10": "丈六八尺隨機現　　圓光等示化前真",
    "T85n2827_003:1263b11": "上輩上行上根人　　求生淨土等貪嗔",
    "T85n2827_003:1263b12": "就行差別分三品　　五門相續助三因",
    "T85n2827_003:1263b13": "一日七日專精進　　畢命乘臺出六塵",
    "T85n2827_003:1263b14": "慶哉難逢今得遇　　永證無為法性身",
    "T85n2827_003:1263b15": "中輩中行中根人　　一日齋戒處金蓮",
    "T85n2827_003:1263b16": "孝養父母教迴向　　為說西方快樂因",
    "T85n2827_003:1263b17": "佛與聲聞眾來集　　直到彌陀花座邊",
    "T85n2827_003:1263b18": "百寶花籠經七日　　三品蓮開證小真",
    "T85n2827_003:1263b19": "下輩下行下根人　　十惡五逆等貪嗔",
    "T85n2827_003:1263b20": "四重偷僧謗正法　　未曾慚愧悔前愆",
    "T85n2827_003:1263b21": "終日苦相皆雲集　　地獄猛火罪人前",
    "T85n2827_003:1263b22": "忽遇往生善知識　　急勸專稱彼佛名",
    "T85n2827_003:1263b23": "化佛菩薩尋聲到　　念一頃心入寶蓮",
    "T85n2827_003:1263b24": "三花障重開多劫　　于時始發菩提因",
    "T85n2827_003:1263b25": "樂何諦事難思議　　無遇菩薩為同學",
    "T85n2827_003:1263b26": "性海如來盡是師　　渴聞般若絕思漿",
    "T85n2827_003:1263b27": "念服無生即斷飢　　一切莊嚴皆法說",
    "T85n2827_003:1263b28": "無心領納自然知　　七覺花池隨意入",
    "T85n2827_003:1263b29": "八背凝神會一枝　　彌陀心水沐身頂",
    "T85n2827_003:1263c01": "觀音大聖與衣披　　欲然勝空遊法界",
    "T85n2827_003:1263c02": "須臾授記號無為　　如此道遙快樂處",
    "T85n2827_003:1263c03": "人今不去待何時",
    "T85n2827_003:1263c04": "慈愍三藏西方讚慈愍三藏　西方讚",
    "T85n2827_003:1263c05": "釋迦慈心遍法界　　蠢動含識普皆怜",
    "T85n2827_003:1263c06": "意欲化令皆解脫　　眾生罪業共無緣",
    "T85n2827_003:1263c07": "所以總教歸淨土　　彌陀宿昔有緣因",
    "T85n2827_003:1263c08": "非但娑婆人獨往　　他方去者亦無邊",
    "T85n2827_003:1263c09": "彌陀攝化無厭定　　悲心常遶世間行",
    "T85n2827_003:1263c10": "但有傾誠能念佛　　毫光直照目前明",
    "T85n2827_003:1263c11": "十方世界微塵眾　　同時命盡願皆生",
    "T85n2827_003:1263c12": "計彼眾生心樂欲　　分身遍布一時迎",
    "T85n2827_003:1263c13": "觀彼彌陀與眷屬　　久於曩劫植洪因",
    "T85n2827_003:1263c14": "凡聖等皆同相好　　人天一種紫金身",
    "T85n2827_003:1263c15": "寶樹寶樓飛寶閣　　寶池寶地寶成蓮",
    "T85n2827_003:1263c16": "地及虛空賢聖滿　　花中總是化生子",
    "T85n2827_003:1263c17": "彌陀道成經十劫　　眾生皆願往西方",
    "T85n2827_003:1263c18": "菩薩聲聞非算數　　五通賢者豈能量",
    "T85n2827_003:1263c19": "彼國人居不退地　　永超生死斷無常",
    "T85n2827_003:1263c20": "九品花開隨早脫　　端然取證亦何妨",
    "T85n2827_003:1263c21": "菩薩道成皆為物　　眾生未熟道成難",
    "T85n2827_003:1263c22": "為是化緣兜率住　　時時向下諦心觀",
    "T85n2827_003:1263c23": "人年八萬方成道　　三會逢緣證涅槃",
    "T85n2827_003:1263c24": "具共迴心生淨土　　臨時隨意往來看",
    "T85n2827_003:1263c25": "十方三界恒沙佛　　功德圓滿等無瑕",
    "T85n2827_003:1263c26": "寶國莊嚴皆一種　　要於極樂共咨嗟",
    "T85n2827_003:1263c27": "但有聞名皆顛往　　定名解脫得非賒",
    "T85n2827_003:1263c28": "如來不滅歸圓寂　　遣行舍利遍三千",
    "T85n2827_003:1263c29": "寶塔浮圖建形象　　禮念香焚百和煎",
    "T85n2827_003:1264a01": "菩薩妙行雖無量　　當知念佛最為先",
    "T85n2827_003:1264a02": "乘此因緣生淨土　　須臾即至世尊前",
    "T85n2827_003:1264a03": "三藏微言真聖教　　難逢難過亦難逢",
    "T85n2827_003:1264a04": "動經恒沙河劫數　　知有西方淨土門",
    "T85n2827_003:1264a05": "一念須心出生死　　終身不退佛迎魂",
    "T85n2827_003:1264a06": "觀音救攝多便便　　神通變化實難思",
    "T85n2827_003:1264a07": "或復轉身成正覺　　或為侍者現師資",
    "T85n2827_003:1264a08": "眾生樂欲心非一　　隨緣六道應時宜",
    "T85n2827_003:1264a09": "勸喻總將歸淨土　　咸令見佛證無為",
    "T85n2827_003:1264a10": "勢至住在彌陀國　　報得無比紫金身",
    "T85n2827_003:1264a11": "為度眾生來此界　　現形同此世間人",
    "T85n2827_003:1264a12": "怜慜火宅燒然苦　　隨緣六道強勾牽",
    "T85n2827_003:1264a13": "送向西方安隱地　　遣於生死斷因緣",
    "T85n2827_003:1264a14": "西方淨土諸賢聖　　神通自在更無過",
    "T85n2827_003:1264a15": "一念相隨遊佛剎　　凡經劫數幾恒河",
    "T85n2827_003:1264a16": "十方世界皆供養　　同時說法一時聽",
    "T85n2827_003:1264a17": "微塵世界恒沙佛　　六通神用豈知名",
    "T85n2827_003:1264a18": "聞彼彌陀安樂國　　總皆渴仰致丁寧",
    "T85n2827_003:1264a19": "況及凡夫流浪者　　不求解脫出塵榮",
    "T85n2827_003:1264a20": "十方三世聲間眾　　窮劫算數豈能知",
    "T85n2827_003:1264a21": "諸佛如來方便化　　咸令至果斷貪癡",
    "T85n2827_003:1264a22": "指示西方安樂國　　聞名皆恨往生遲",
    "T85n2827_003:1264a23": "解脫之人皆願樂　　凡夫不去欲何為",
    "T85n2827_003:1264a24": "西方極樂讚西方極樂讚釋法照述",
    "T85n2827_003:1264a25": "善哉法將功能觀　　覩見彌陀寶網𩊭",
    "T85n2827_003:1264a26": "諸佛淨剎從心現　　眾生常須向裏看",
    "T85n2827_003:1264a27": "彌陀住在紫金樓　　十方菩薩聖人遊",
    "T85n2827_003:1264a28": "一念他方聞妙法　　長辭苦海更何憂",
    "T85n2827_003:1264a29": "悲嗟苦海實增多　　唯須志意念彌陀",
    "T85n2827_003:1264b01": "晝夜傾心常住想　　臨終一念出娑婆",
    "T85n2827_003:1264b02": "閻浮穢惡不堪停　　為有然燒萬丈坑",
    "T85n2827_003:1264b03": "急手專心念彼佛　　彌陀寶界悟無生",
    "T85n2827_003:1264b04": "極樂門中七寶池　　花開蓮色紫金暉",
    "T85n2827_003:1264b05": "暫念彌陀登寶臺　　須臾不覺證無為",
    "T85n2827_003:1264b06": "碧玉樓前七寶臺　　諸天童子競來看",
    "T85n2827_003:1264b07": "持得金花供養佛　　處處唯言稱善哉",
    "T85n2827_003:1264b08": "彌陀住在寶城樓　　傾心念念向西求",
    "T85n2827_003:1264b09": "到彼三明八解脫　　長辭五濁更何憂",
    "T85n2827_003:1264b10": "淨土五會讚淨土五會讚沙門法照",
    "T85n2827_003:1264b11": "五會倍須欽　　稱名觀紫金　　心中辯邪正",
    "T85n2827_003:1264b12": "觀境不來侵　　極樂寶林清　　微風五會聲",
    "T85n2827_003:1264b13": "聲中論妙法　　聽者悟無生　　淨剎寶林明",
    "T85n2827_003:1264b14": "彌陀五會聲　　聽者皆生樂　　不聞諸苦名",
    "T85n2827_003:1264b15": "白玉池邊過　　蓮花葉裏香　　空中開梵響",
    "T85n2827_003:1264b16": "五會長劫常　　暫至寶城樓　　逍遙何所憂",
    "T85n2827_003:1264b17": "唯聞念五會　　長劫更何憂　　寶剎多真土",
    "T85n2827_003:1264b18": "威宣五會音　　常聞嚴淨響　　從此漸幽深",
    "T85n2827_003:1264b19": "極樂黃金樹　　花開五會聲　　意欲令諸子",
    "T85n2827_003:1264b20": "聞者盡修行　　持蓮含九品　　花接往生人",
    "T85n2827_003:1264b21": "五會連聲別　　從茲洗客塵　　極樂誰家子",
    "T85n2827_003:1264b22": "蓮花葉裏生　　為由聞五會　　從此息塵榮",
    "T85n2827_003:1264b23": "淨國摩尼水　　渠渠處處流　　水聲含五會",
    "T85n2827_003:1264b24": "聞者永無憂",
    "T85n2827_003:1264b25": "西方極樂讚西方極樂讚釋法照",
    "T85n2827_003:1264b26": "巍巍阿彌陀　　已降生死魔　　寶池珠林國",
    "T85n2827_003:1264b27": "往生極樂多　　巍巍阿彌陀　　眾生念者多",
    "T85n2827_003:1264b28": "能滅無明闇　　相將出受河　　巍巍阿彌陀",
    "T85n2827_003:1264b29": "壽量實難過　　八萬四千相　　觀瞻越愛河",
    "T85n2827_003:1264c01": "巍巍阿彌陀　　眾生念者多　　剎那登寶界",
    "T85n2827_003:1264c02": "神淨永無魔　　勝哉大勢至　　悲願廣無邊",
    "T85n2827_003:1264c03": "頂上瓶光照　　諸子普皆憐　　淨國琉璃地",
    "T85n2827_003:1264c04": "珊瑚馬腦珠　　金沙徹水照　　嚴界悉如如",
    "T85n2827_003:1264c05": "寶國寧無樂　　金光盡是臺　　摩尼明月照",
    "T85n2827_003:1264c06": "時至自還開　　人命如朝露　　不得故遲遲",
    "T85n2827_003:1264c07": "急急須勤念　　彌陀迎接時　　由因念佛故",
    "T85n2827_003:1264c08": "所以滅愚癡　　唯深三昧者　　方應同正知",
    "T85n2827_003:1264c09": "極樂法門開　　眾生不肯來　　只為無明縛",
    "T85n2827_003:1264c10": "永劫受其災　　不悟真如理　　長時沒愛河",
    "T85n2827_003:1264c11": "貪財常愛色　　輪迴惡趣多　　我常自嘆喜",
    "T85n2827_003:1264c12": "深悟真如理　　煩惱本來無　　眾生妄見起",
    "T85n2827_003:1264c13": "極樂甚精微　　人人總不知　　裏有彌陀主",
    "T85n2827_003:1264c14": "相將禮拜時　　欲識無生理　　唯須念佛名",
    "T85n2827_003:1264c15": "塵勞雲散盡　　惠日朗然明　　欲見真如理",
    "T85n2827_003:1264c16": "唯須觀白毫　　無明雲散盡　　惠鏡朗然高",
    "T85n2827_003:1264c17": "真如見無見　　無見是真如　　若了此中意",
    "T85n2827_003:1264c18": "得名明月珠",
    "T85n2827_003:1264c19": "淨土法身讚淨土法身讚此讚通一切處誦釋法照",
    "T85n2827_003:1264c20": "法鏡臨空照　　心通悟色堅　　神通妙剎丘",
    "T85n2827_003:1264c21": "法界總同然　　意殊恒自淨　　神光遍十方",
    "T85n2827_003:1264c22": "知心無處所　　解脫得清涼　　觀像而無像",
    "T85n2827_003:1264c23": "高聲不染聲　　了知無所有　　惠鏡朗然明",
    "T85n2827_003:1264c24": "寂寂幽靈靜　　恬然無所緣　　坐臥宮霄裏",
    "T85n2827_003:1264c25": "超出離人天　　暫引池邊立　　洗却意中泥",
    "T85n2827_003:1264c26": "清淨無塵垢　　願汝證菩提　　惠鏡無令闇",
    "T85n2827_003:1264c27": "智珠常用明　　塵勞須斷却　　寶坐自然迎",
    "T85n2827_003:1264c28": "注想常觀察　　三昧寶王珍　　洞閑三藏教",
    "T85n2827_003:1264c29": "拂却意中泥　　人今專念佛　　念者入深禪",
    "T85n2827_003:1265a01": "初夜端心坐　　西方在目前　　念即知無念",
    "T85n2827_003:1265a02": "無念是真如　　若了此中意　　名為法性珠",
    "T85n2827_003:1265a03": "淨土在心頭　　愚人向外求　　心中有寶鏡",
    "T85n2827_003:1265a04": "不識一生休　　諸佛在心頭　　汝自不能求",
    "T85n2827_003:1265a05": "慎勿令虛過　　急手早勤求　　寶鏡人皆有",
    "T85n2827_003:1265a06": "愚人不解磨　　不曾反自照　　塵垢更增多",
    "T85n2827_003:1265a07": "寶鏡人家有　　智人即解磨　　勤勤返自照",
    "T85n2827_003:1265a08": "塵垢不來過　　意珠恒瑩徹　　自性本圓明",
    "T85n2827_003:1265a09": "悟理知真趣　　念佛即無生　　碎末為金礦",
    "T85n2827_003:1265a10": "礦中不見金　　智者用消鍊　　真金腹內現",
    "T85n2827_003:1265a11": "佛相空無相　　真如寂不言　　口談文字教",
    "T85n2827_003:1265a12": "此界忘相禪　　涅槃末鐵法　　祕密不教傳",
    "T85n2827_003:1265a13": "心通常自用　　威當度有緣　　三乘元不識",
    "T85n2827_003:1265a14": "外道未曾聞　　小相未曾聞　　誓願不流傳",
    "T85n2827_003:1265a15": "道逢良賢　　把手相傳　　道逢不良賢",
    "T85n2827_003:1265a16": "子父不相傳",
    "T85n2827_003:1265a17": "淨土五字讚淨土五字讚通一切處誦",
    "T85n2827_003:1265a18": "淨剎西方好　　人人道可怜　　課功勤念佛",
    "T85n2827_003:1265a19": "永得離人天　　淨土有金園　　心通悟色堅",
    "T85n2827_003:1265a20": "彌陀皆攝取　　普願坐紅蓮　　蓮池碧色採",
    "T85n2827_003:1265a21": "金花處處滿　　玉戶洞清音　　五濁慇勤別",
    "T85n2827_003:1265a22": "西方共作期　　莫迷生死苦　　淨土致狐疑",
    "T85n2827_003:1265a23": "妙閣紫黃金　　瑠璃七寶林　　蓮池花色異",
    "T85n2827_003:1265a24": "菩薩上遊吟　　淨域今時到　　蓮花久已門",
    "T85n2827_003:1265a25": "為承紅願力　　一念坐蓮臺　　淨剎壇金樹",
    "T85n2827_003:1265a26": "其間寶網𩊭　　時時出寶果　　眾等志心觀",
    "T85n2827_003:1265a27": "寶殿金樓閣　　紅蓮生碧池　　但知勤念佛",
    "T85n2827_003:1265a28": "妙偈萬般詞　　七寶為宮殿　　金蓮合作臺",
    "T85n2827_003:1265a29": "真心念佛者　　總得上花來　　彌陀極樂處",
    "T85n2827_003:1265b01": "寶鳥作音聲　　聽取聲中意　　喚法入金城",
    "T85n2827_003:1265b02": "孔雀佛前坐　　鴛鴦遊戲吟　　白鶴宮中舞",
    "T85n2827_003:1265b03": "鸚鴣自彈琴　　池水於前現　　花林契法身",
    "T85n2827_003:1265b04": "汝但持妙典　　諸佛證成真　　暫向臺邊坐",
    "T85n2827_003:1265b05": "彌陀見我身　　問言諸子等　　好在往生人",
    "T85n2827_003:1265b06": "蓮花一叢赤　　復有一叢青　　中間化生子",
    "T85n2827_003:1265b07": "言語甚分明　　欲得往西方　　唯須念佛強",
    "T85n2827_003:1265b08": "下心修淨業　　巍巍入寶堂　　極樂無燈火",
    "T85n2827_003:1265b09": "隨形各自明　　但知勤念佛　　速得悟無生",
    "T85n2827_003:1265b10": "世尊上寶樓　　住在化城頭　　願汝心清淨",
    "T85n2827_003:1265b11": "努力早勤求　　極樂前頭現　　無明不見他",
    "T85n2827_003:1265b12": "碎身勤懺却　　慈主自來過　　西方有寶樓",
    "T85n2827_003:1265b13": "聖眾自來頭　　音中常念佛　　心裏說無生",
    "T85n2827_003:1265b14": "諸佛乃隨身　　迷人不自勤　　眾等須勤念",
    "T85n2827_003:1265b15": "心裏每常欣　　妙剎心中現　　都由淨業多",
    "T85n2827_003:1265b16": "真心入三昧　　永離苦娑婆　　妙剎一念善",
    "T85n2827_003:1265b17": "名字十方知　　勤念彌陀佛　　正是發心時",
    "T85n2827_003:1265b18": "欲得求三昧　　無過自攝心　　身心莫間斷",
    "T85n2827_003:1265b19": "慈主自來尋　　極樂真國淨　　餘方未得過",
    "T85n2827_003:1265b20": "心心求三昧　　入定見彌陀　　池水金沙映",
    "T85n2827_003:1265b21": "蓮花遍滿生　　念佛人皆往　　隨意任經行",
    "T85n2827_003:1265b22": "欲求三昧樂　　無過多碎身　　真行世尊教",
    "T85n2827_003:1265b23": "令眾見金身　　諸佛成無漏　　皆由累劫修",
    "T85n2827_003:1265b24": "欲生淨土者　　心裏自勤求　　積寶如山岳",
    "T85n2827_003:1265b25": "眾生不能求　　內懷明懷鏡　　不識一生休",
    "T85n2827_003:1265b26": "寶閣金樓網　　花雨滿池亭　　清音七寶管",
    "T85n2827_003:1265b27": "不弄自然鳴　　佛力加持我　　今朝出愛河",
    "T85n2827_003:1265b28": "剎那生彼國　　還此救娑婆　　淨土金沙水",
    "T85n2827_003:1265b29": "尋常遶佛流　　有人入定見　　歡喜更何憂",
    "T85n2827_003:1265c01": "聽說人生者　　池中是我家　　乘蓮必自在",
    "T85n2827_003:1265c02": "遊戲散天花　　我今住三昧　　蓮花色焰暉",
    "T85n2827_003:1265c03": "心遊七寶殿　　禮佛未能歸　　有人欲擬退",
    "T85n2827_003:1265c04": "蓮花葉便委　　精心勤念佛　　花色更增暉",
    "T85n2827_003:1265c05": "苦海廣無邊　　彌陀願力船　　迎將生淨土",
    "T85n2827_003:1265c06": "盡得坐紅蓮　　淨土諸菩薩　　因是苦勤修",
    "T85n2827_003:1265c07": "花中得上品　　一念十方遊",
    "T85n2827_003:1265c08": "厭苦歸淨土讚厭苦歸淨土讚此讚大會時誦",
    "T85n2827_003:1265c09": "寶閣無人上　　地獄競來奔　　一朝命已盡",
    "T85n2827_003:1265c10": "何故入泉門　　西方人牢到　　地獄競來奔",
    "T85n2827_003:1265c11": "念佛如明鏡　　造罪闇昏昏　　地獄不須去",
    "T85n2827_003:1265c12": "淨土早歸來　　池中實妙樂　　永劫不聞哀",
    "T85n2827_003:1265c13": "地獄酸寒苦　　牛頭在眼前　　罪人欲入去",
    "T85n2827_003:1265c14": "苦痛哭號天　　生存不念佛　　死後入泉門",
    "T85n2827_003:1265c15": "鑊湯頻受苦　　猛焰脅人魂　　釋迦臺上坐",
    "T85n2827_003:1265c16": "徒眾競來聽　　說此閻浮苦　　輪迴不暫亭",
    "T85n2827_003:1265c17": "西方實妙樂　　百寶紫蓮臺　　黃金為界道",
    "T85n2827_003:1265c18": "見者發心來　　寶閣西方現　　金臺更可憐",
    "T85n2827_003:1265c19": "池中化生子　　水裏撥紅蓮　　碧玉池中水",
    "T85n2827_003:1265c20": "蓮花欝欝香　　花開能見佛　　聞法悟真常",
    "T85n2827_003:1265c21": "化閣多青翠　　金樓寶網𩊭　　摩尼幢上蓋",
    "T85n2827_003:1265c22": "池水百花般　　一生勤念佛　　誓願出娑婆",
    "T85n2827_003:1265c23": "身心無間斷　　長却坐蓮荷　　歸念彌陀佛",
    "T85n2827_003:1265c24": "稽首彼如來　　誓生極樂國　　池裏坐花臺",
    "T85n2827_003:1265c25": "下意歸西路　　低心攝有情　　彌陀慈愍見",
    "T85n2827_003:1265c26": "報盡自然迎",
    "T85n2827_003:1265c27": "上來依諸聖教略述讚揚五會法事軌儀。以",
    "T85n2827_003:1265c28": "為三卷。前之兩卷。其有明文。意遣群疑。歸心",
    "T85n2827_003:1265c29": "淨國。眾等若念誦讚行。即依前卷迴向發願",
    "T85n2827_003:1266a01": "文。即便應知。時大歷九年冬初十月。於北京",
    "T85n2827_003:1266a02": "龍興寺。再述淨土念誦觀門滓騰神淨方證",
    "T85n2827_003:1266a03": "妙覺之圓明。共處蓮花之會。願諸智者。深信",
    "T85n2827_003:1266a04": "修行。厭離輪迴生死世界。專稱彼佛。同往淨",
    "T85n2827_003:1266a05": "方。疾證菩提。豈非善哉樂哉矣。有緣之者。願",
    "T85n2827_003:1266a06": "共歸西。根性有差。各隨業云爾。",
    "T85n2827_003:1266a07": "淨土念佛誦經觀行儀卷下",
    "T85n2827_003:1266a08": "時乾祐四年。歲次辛亥蕤賓之月蓂彫十三",
    "T85n2827_003:1266a09": "葉。於宕泉大聖先巖寺講堂後彌勒院寫。故",
    "T85n2827_003:1266a10": "記"
}