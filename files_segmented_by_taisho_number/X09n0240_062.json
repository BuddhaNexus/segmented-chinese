{
    "X09n0240_062:0146c18": "大方廣佛華嚴經綱要卷第六十二",
    "X09n0240_062:0146c19": "于闐國三藏沙門實叉難陀　譯經",
    "X09n0240_062:0146c20": "清涼山大華嚴寺沙門澄觀　疏義",
    "X09n0240_062:0146c21": "明匡山法雲寺憨山沙門德清提挈",
    "X09n0240_062:0146c22": "入法界品第三十九之三",
    "X09n0240_062:0146c23": "爾時文殊師利菩薩勸諸比丘發阿耨多羅三藐三",
    "X09n0240_062:0146c24": "菩提心已。漸次南行經歷人間至福城東。住莊嚴幢",
    "X09n0240_062:0147a01": "娑羅林中。往昔諸佛曾所止住教化眾生大塔廟處。",
    "X09n0240_062:0147a02": "亦是世尊於往昔時修菩薩行能捨無量難捨之處。",
    "X09n0240_062:0147a03": "是故此林名稱普聞無量佛剎。此處常為天龍夜叉",
    "X09n0240_062:0147a04": "乾闥婆阿修羅迦樓羅緊那羅摩睺羅伽人與非人",
    "X09n0240_062:0147a05": "之所供養。時文殊師利與其眷屬到此處已。即於其",
    "X09n0240_062:0147a06": "處說普照法界修多羅。百萬億那由他修多羅以為",
    "X09n0240_062:0147a07": "眷屬。說此經時於大海中有無量百千億諸龍而來",
    "X09n0240_062:0147a08": "其所。聞此法已。深厭龍趣正求佛道。咸捨龍身生天",
    "X09n0240_062:0147a09": "人中。一萬諸龍於阿耨多羅三藐三菩提得不退轉。",
    "X09n0240_062:0147a10": "復有無量無數眾生於三乘中各得調伏。",
    "X09n0240_062:0147a11": "第二文殊師利菩薩勸諸比丘發菩提心已以下。",
    "X09n0240_062:0147a12": "乃第二諸乘人會。以方便化生。豈獨聲聞一類之",
    "X09n0240_062:0147a13": "機。若約靈山五時攝化盡收五性之機。若不陟人",
    "X09n0240_062:0147a14": "間何處求大心凡夫耶。是以文殊業已垂權。故復",
    "X09n0240_062:0147a15": "往人間也。漸次南行顯非頓化。明正為南。方盡南",
    "X09n0240_062:0147a16": "矣。福城者疏釋順福分善。乃表十信入道之初分。",
    "X09n0240_062:0147a17": "娑羅林云高遠。林木森聳表萬行莊嚴。亦表菩薩",
    "X09n0240_062:0147a18": "說法。先觀眾生十種稠林。故云住林中。以此權智",
    "X09n0240_062:0147a19": "乃十方諸佛所共。故云往昔佛所止住。大塔廟表",
    "X09n0240_062:0147a20": "常住法身。為權智之本。諸佛修行依性起修。修無",
    "X09n0240_062:0147a21": "不極。故是佛昔修行捨難捨之處。此法身真際。乃",
    "X09n0240_062:0147a22": "人天八部之所依歸。故常為供養處。文殊於此處",
    "X09n0240_062:0147a23": "說普照法界修多羅。即顯應機之法乃從法界所",
    "X09n0240_062:0147a24": "流。是知四十九年之談。皆普照法界修多羅之眷",
    "X09n0240_062:0147b01": "屬。故云百萬那由他修多羅以為眷屬也。說此法",
    "X09n0240_062:0147b02": "時獨舉海中龍王聞法捨龍身而生天中於三菩",
    "X09n0240_062:0147b03": "提得不退轉者。然畜生難中。況嗔毒而難化者。今",
    "X09n0240_062:0147b04": "得益之速如此。顯法勝益。足徵地獄中人。三重頓",
    "X09n0240_062:0147b05": "圓十地。信可徵矣。復云無量眾生於三乘中各得",
    "X09n0240_062:0147b06": "調伏者。此則釋迦出世一化始終。盡見於文殊出",
    "X09n0240_062:0147b07": "閣之頃也。上諸乘人會竟。下三善財會。",
    "X09n0240_062:0147b08": "時福城人聞文殊師剎童子在莊嚴幢娑羅林中大",
    "X09n0240_062:0147b09": "塔廟處。無量大眾從其城出來詣其所。時有優婆塞。",
    "X09n0240_062:0147b10": "名曰大智。與五百優婆塞眷屬俱。所謂須達多優婆",
    "X09n0240_062:0147b11": "塞。婆須達多優婆塞。福德光優婆塞。有名稱優婆塞。",
    "X09n0240_062:0147b12": "施名稱優婆塞。月德優婆塞。善慧優婆塞。大慧優婆",
    "X09n0240_062:0147b13": "塞。賢護優婆塞。賢勝優婆塞。如是等五百優婆塞俱。",
    "X09n0240_062:0147b14": "來詣文殊師利童子所頂禮其足。右繞三帀退坐一",
    "X09n0240_062:0147b15": "面。復有五百優婆夷。所謂大慧優婆夷。善光優婆夷。",
    "X09n0240_062:0147b16": "妙身優婆夷。可樂身優婆夷。賢優婆夷。賢德優婆夷。",
    "X09n0240_062:0147b17": "賢光優婆夷。幢光優婆夷。德光優婆夷。善目優婆夷。",
    "X09n0240_062:0147b18": "如是等五百優婆夷來詣文殊師利童子所頂禮其",
    "X09n0240_062:0147b19": "足。右繞三帀退坐一面。復有五百童子。所謂善財童",
    "X09n0240_062:0147b20": "子。善行童子。善戒童子。善威儀童子。善勇猛童子。善",
    "X09n0240_062:0147b21": "思童子。善慧童子。善覺童子。善眼童子。善臂童子。善",
    "X09n0240_062:0147b22": "光童子。如是等五百童子。來詣文殊師利童子所頂",
    "X09n0240_062:0147b23": "禮其足。右繞三帀退坐一面。復有五百童女。所謂善",
    "X09n0240_062:0147b24": "賢童女。大智居士女童女。賢稱童女。美顏童女。堅慧",
    "X09n0240_062:0147c01": "童女。賢德童女。有德童女。梵授童女。德光童女。善光",
    "X09n0240_062:0147c02": "童女。如是等五百童女。來詣文殊師利童子所頂禮",
    "X09n0240_062:0147c03": "其足。右繞三帀退坐一面。爾時文殊師利童子。知福",
    "X09n0240_062:0147c04": "城人悉已來集。隨其心樂現自在身。威光赫奕蔽諸",
    "X09n0240_062:0147c05": "大眾。以自在大慈令彼清涼。以自在大悲起說法心。",
    "X09n0240_062:0147c06": "以自在智慧知其心樂。以廣大辯才將為說法。復於",
    "X09n0240_062:0147c07": "是時觀察善財以何因緣而有其名。知此童子初入",
    "X09n0240_062:0147c08": "胎時於其宅內自然而出七寶樓閣。其樓閣下有七",
    "X09n0240_062:0147c09": "伏藏。於其藏上地自開裂生七寶牙。所謂金銀瑠璃",
    "X09n0240_062:0147c10": "玻瓈真珠硨磲碼碯。善財童子處胎十月然後誕生。",
    "X09n0240_062:0147c11": "形體支分端正具足。其七大藏縱廣高下各滿七肘。",
    "X09n0240_062:0147c12": "從地涌出光明照耀。復於宅中自然而有五百寶器。",
    "X09n0240_062:0147c13": "種種諸物自然盈滿。所謂金剛器中盛一切香。於香",
    "X09n0240_062:0147c14": "器中盛種種衣。美玉器中盛滿種種上味飲食。摩尼",
    "X09n0240_062:0147c15": "器中盛滿種種殊異珍寶。金器盛銀。銀器盛金。金銀",
    "X09n0240_062:0147c16": "器中盛滿瑠璃及摩尼寶。玻瓈器中盛滿硨磲。硨磲",
    "X09n0240_062:0147c17": "器中盛滿玻瓈。碼碯器中盛滿真珠。真珠器中盛滿",
    "X09n0240_062:0147c18": "碼碯。火摩尼器中盛滿水摩尼。水摩尼器中盛滿火",
    "X09n0240_062:0147c19": "摩尼。如是等五百寶器自然出現。又雨眾寶及諸財",
    "X09n0240_062:0147c20": "物。一切庫藏悉令充滿以此事故父母親屬及善相",
    "X09n0240_062:0147c21": "師共呼此兒名曰善財。又知此童子已曾供養過去",
    "X09n0240_062:0147c22": "諸佛。深種善根信解廣大。常樂親近諸善知識。身語",
    "X09n0240_062:0147c23": "意業皆無過失。淨菩薩道。求一切智成佛法器。其心",
    "X09n0240_062:0147c24": "清淨猶如虗空。迴向菩提無所障礙。爾時文殊師利",
    "X09n0240_062:0148a01": "菩薩如是觀察善財童子已。安慰開喻而為演說一",
    "X09n0240_062:0148a02": "切佛法。所謂說一切佛積集法。說一切佛相續法。說",
    "X09n0240_062:0148a03": "一切佛次第法。說一切佛眾會清淨法。說一切佛法",
    "X09n0240_062:0148a04": "輪化導法。說一切佛色身相好法。說一切佛法身成",
    "X09n0240_062:0148a05": "就法。說一切佛言辭辯才法。說一切佛光明照耀法。",
    "X09n0240_062:0148a06": "說一切佛平等無二法。爾時文殊師利童子為善財",
    "X09n0240_062:0148a07": "童子及諸大眾說此法已。殷勤勸喻增長勢力。令其",
    "X09n0240_062:0148a08": "歡喜發阿耨多羅三藐三菩提心。又令憶念過去善",
    "X09n0240_062:0148a09": "根。作是事已。即於其處復為眾生隨宜說法。然後而",
    "X09n0240_062:0148a10": "去。",
    "X09n0240_062:0148a11": "時福城人下三善財會。然自文殊出閣已下至經",
    "X09n0240_062:0148a12": "終。通顯六位因果。在善財所參知識五十四人。約",
    "X09n0240_062:0148a13": "位則文殊一人表信位。以信未成位。故但一人。餘",
    "X09n0240_062:0148a14": "四十人各以十人寄一位。二從德雲至慈行寄十",
    "X09n0240_062:0148a15": "住位。三善見至徧行寄十行位。四鬻香長者至安",
    "X09n0240_062:0148a16": "住地神寄十向位。五婆珊夜神至瞿波寄十地位。",
    "X09n0240_062:0148a17": "摩耶至天主光等十一人寄等覺位。彌勒普賢寄",
    "X09n0240_062:0148a18": "妙覺位。今善財初參文殊。表依佛根本果智為發",
    "X09n0240_062:0148a19": "行之本。故單表十信。以後諸位皆依信建立故。初",
    "X09n0240_062:0148a20": "福城人聞文殊菩薩住在林中。故相聚而來。時優",
    "X09n0240_062:0148a21": "婆塞名曰大智為上首者。表人中發心必依智為",
    "X09n0240_062:0148a22": "本也。四眾人等一時來詣文殊頂禮者。此人間化",
    "X09n0240_062:0148a23": "導之眾。最為初機。文殊見眾來集。即現殊勝三業",
    "X09n0240_062:0148a24": "為攝化之方便也。獨觀察善財因緣。此以妙觀察",
    "X09n0240_062:0148b01": "智。知機知時。隨應說法也。故細觀善財生時之外",
    "X09n0240_062:0148b02": "緣及所稟之內因。委是法器故即為說一切佛法。",
    "X09n0240_062:0148b03": "後所謂下列十句則已將一乘因果理事。盡為宣",
    "X09n0240_062:0148b04": "說無餘蘊矣。此表說頓教大乘也。於其餘眾生則",
    "X09n0240_062:0148b05": "隨宜說法。各稱其機。五乘因果俱是隨宜。即立刻",
    "X09n0240_062:0148b06": "之間。已盡化佛一代之化法矣。",
    "X09n0240_062:0148b07": "爾時善財童子。從文殊師利所聞佛如是種種功德。",
    "X09n0240_062:0148b08": "一心勤求阿耨多羅三藐三菩提。隨文殊師利而說",
    "X09n0240_062:0148b09": "頌曰。",
    "X09n0240_062:0148b10": "　三有為城郭　　憍慢為垣墻　　諸趣為門戶",
    "X09n0240_062:0148b11": "　愛水為池壍　　愚癡闇所覆　　貪恚火熾然",
    "X09n0240_062:0148b12": "　魔王作君主　　童蒙依止住　　貪愛為徽纏",
    "X09n0240_062:0148b13": "　諂誑為轡勒　　疑惑蔽其眼　　趣入諸邪道",
    "X09n0240_062:0148b14": "　慳嫉憍盈故　　入於三惡處　　或墮諸趣中",
    "X09n0240_062:0148b15": "　生老病死苦　　妙智清淨日　　大悲圓滿輪",
    "X09n0240_062:0148b16": "　能竭煩惱海　　願賜少觀察　　妙智清淨月",
    "X09n0240_062:0148b17": "　大慈無垢輪　　一切悉施安　　願垂照察我",
    "X09n0240_062:0148b18": "　一切法界王　　法寶為先導　　遊空無所礙",
    "X09n0240_062:0148b19": "　願垂教敕我　　福智大商主　　勇猛求菩提",
    "X09n0240_062:0148b20": "　普利諸羣生　　願垂守護我　　身被忍辱甲",
    "X09n0240_062:0148b21": "　手提智慧劒　　自在降魔軍　　願垂拔濟我",
    "X09n0240_062:0148b22": "　住法須彌頂　　定女常恭侍　　滅惑阿修羅",
    "X09n0240_062:0148b23": "　帝釋願觀我　　三有凡愚宅　　惑業地趣因",
    "X09n0240_062:0148b24": "　仁者悉調伏　　如燈示我道　　捨離諸惡趣",
    "X09n0240_062:0148c01": "　清淨諸善道　　超諸世間者　　示我解脫門",
    "X09n0240_062:0148c02": "　世間顛倒執　　常樂我淨想　　智眼悉能離",
    "X09n0240_062:0148c03": "　開我解脫門　　善知邪正道　　分別心無怯",
    "X09n0240_062:0148c04": "　一切決了人　　示我菩提路　　住佛正見地",
    "X09n0240_062:0148c05": "　長佛功德樹　　雨佛妙法華　　示我菩提道",
    "X09n0240_062:0148c06": "　去來現在佛　　處處悉周徧　　如日出世間",
    "X09n0240_062:0148c07": "　為我說其道　　善知一切業　　深達諸乘行",
    "X09n0240_062:0148c08": "　智慧決定人　　示我摩訶衍　　願輪大悲轂",
    "X09n0240_062:0148c09": "　信軸堅忍轄　　功德寶莊校　　令我載此乘",
    "X09n0240_062:0148c10": "　總持廣大箱　　慈愍莊嚴蓋　　辯才鈴震響",
    "X09n0240_062:0148c11": "　使我載此乘　　梵行為茵褥　　三昧為婇女",
    "X09n0240_062:0148c12": "　法鼓震妙音　　願與我此乘　　四攝無盡藏",
    "X09n0240_062:0148c13": "　功德莊嚴寶　　慚愧為羈鞅　　願與我此乘",
    "X09n0240_062:0148c14": "　常轉布施輪　　恒塗淨戒香　　忍辱牢莊嚴",
    "X09n0240_062:0148c15": "　令我載此乘　　禪定三昧箱　　智慧方便軛",
    "X09n0240_062:0148c16": "　調伏不退轉　　令我載此乘　　大願清淨輪",
    "X09n0240_062:0148c17": "　總持堅固力　　智慧所成就　　令我載此乘",
    "X09n0240_062:0148c18": "　普行為周校　　悲心作徐轉　　所向皆無怯",
    "X09n0240_062:0148c19": "　令我載此乘　　堅固如金剛　　善巧如幻化",
    "X09n0240_062:0148c20": "　一切無障礙　　令我載此乘　　廣大極清淨",
    "X09n0240_062:0148c21": "　普與眾生樂　　虗空法界等　　令我載此乘",
    "X09n0240_062:0148c22": "　淨諸業惑輪　　斷諸流轉苦　　摧魔及外道",
    "X09n0240_062:0148c23": "　令我載此乘　　智慧滿十方　　莊嚴徧法界",
    "X09n0240_062:0148c24": "　普洽眾生願　　令我載此乘　　清淨如虗空",
    "X09n0240_062:0149a01": "　愛見悉除滅　　利益一切眾　　令我載此乘",
    "X09n0240_062:0149a02": "　願力速疾行　　定心安隱住　　普運諸含識",
    "X09n0240_062:0149a03": "　令我載此乘　　如地不傾動　　如水普饒益",
    "X09n0240_062:0149a04": "　如是運眾生　　令我載此乘　　四攝圓滿輪",
    "X09n0240_062:0149a05": "　總持清淨光　　如是智慧日　　願示我令見",
    "X09n0240_062:0149a06": "　已入法王位　　已著智王冠　　已繫妙法繒",
    "X09n0240_062:0149a07": "　願能慈顧我",
    "X09n0240_062:0149a08": "善財一聞法要。即一心勤求無上菩提者。此表上",
    "X09n0240_062:0149a09": "根受化之易也。然善財既悟一乘。而又廣參知識",
    "X09n0240_062:0149a10": "者。此正頓悟漸修。以至實證而後已也善財陳情",
    "X09n0240_062:0149a11": "說偈有三十四頌。初四偈傷己沉溺自勉不能。後",
    "X09n0240_062:0149a12": "三十頌仰德依人請垂拔濟。疏有多義。",
    "X09n0240_062:0149a13": "爾時文殊師利菩薩如象王迴觀善財童子作如是",
    "X09n0240_062:0149a14": "言。善哉善哉。善男子。汝已發阿耨多羅三藐三菩提",
    "X09n0240_062:0149a15": "心。復欲親近諸善知識問菩薩行修菩薩道。善男子。",
    "X09n0240_062:0149a16": "親近供養諸善知識是諸一切智最初因緣。是故於",
    "X09n0240_062:0149a17": "此勿生疲厭。善財白言。惟願聖者廣為我說。菩薩應",
    "X09n0240_062:0149a18": "云何學菩薩行。應云何修菩薩行。應云何趣菩薩行。",
    "X09n0240_062:0149a19": "應云何行菩薩行。應云何淨菩薩行。應云何入菩薩",
    "X09n0240_062:0149a20": "行。應云何成就菩薩行。應云何隨順菩薩行。應云何",
    "X09n0240_062:0149a21": "憶念菩薩行。應云何增廣菩薩行。應云何令普賢行",
    "X09n0240_062:0149a22": "速得圓滿。爾時文殊師利菩薩。為善財童子而說頌",
    "X09n0240_062:0149a23": "言。",
    "X09n0240_062:0149a24": "　善哉功德藏　　能來至我所　　發起大悲心",
    "X09n0240_062:0149b01": "　勤求無上覺　　已發廣大願　　除滅眾生苦",
    "X09n0240_062:0149b02": "　普為諸世間　　修行菩薩行　　若有諸菩薩",
    "X09n0240_062:0149b03": "　不厭生死苦　　則具普賢道　　一切無能壞",
    "X09n0240_062:0149b04": "　福光福威力　　福處福淨海　　汝為諸眾生",
    "X09n0240_062:0149b05": "　願修普賢行　　汝見無邊際　　十方一切佛",
    "X09n0240_062:0149b06": "　皆悉聽聞法　　受持不忘失　　汝於十方界",
    "X09n0240_062:0149b07": "　普見無量佛　　成就諸願海　　具足菩薩行",
    "X09n0240_062:0149b08": "　若入方便海　　安住佛菩提　　能隨導師學",
    "X09n0240_062:0149b09": "　當成一切智　　汝徧一切剎　　微塵等諸劫",
    "X09n0240_062:0149b10": "　修行普賢行　　成就菩提道　　汝於無量剎",
    "X09n0240_062:0149b11": "　無邊諸劫海　　修行普賢行　　成滿諸大願",
    "X09n0240_062:0149b12": "　此無量眾生　　聞汝願歡喜　　皆發菩提意",
    "X09n0240_062:0149b13": "　願學普賢乘",
    "X09n0240_062:0149b14": "爾時文殊師利菩薩說此頌已。告善財童子言。善哉",
    "X09n0240_062:0149b15": "善哉善男子。汝已發阿耨多羅三藐三菩提心。求菩",
    "X09n0240_062:0149b16": "薩行。善男子。若有眾生能發阿耨多羅三藐三菩提",
    "X09n0240_062:0149b17": "心。是事為難。能發心已。求菩薩行倍更為難。善男子。",
    "X09n0240_062:0149b18": "若欲成就一切智智。應決定求真善知識。善男子。求",
    "X09n0240_062:0149b19": "善知識勿生疲懈。見善知識勿生厭足。於善知識所",
    "X09n0240_062:0149b20": "有教誨皆應隨順。於善知識善巧方便勿見過失。善",
    "X09n0240_062:0149b21": "男子。於此南方有一國土名為勝樂。其國有山名曰",
    "X09n0240_062:0149b22": "妙峯。於彼山中有一比丘名曰德雲。汝可往問菩薩",
    "X09n0240_062:0149b23": "云何學菩薩行菩薩云何修菩薩行乃至菩薩云何",
    "X09n0240_062:0149b24": "於普賢行疾得圓滿。德雲比丘當為汝說。爾時善財",
    "X09n0240_062:0149c01": "童子聞是語已。歡喜踊躍頭頂禮足。繞無數帀殷勤",
    "X09n0240_062:0149c02": "瞻仰。悲泣流淚辭退南行。",
    "X09n0240_062:0149c03": "爾時文殊師下大聖重教。成其勝進之行。故先教",
    "X09n0240_062:0149c04": "以親近善知識為第一。所謂菩提因緣。莫先善友。",
    "X09n0240_062:0149c05": "然歷事多時。易生疲怠。靡不有初。鮮克有終。故特",
    "X09n0240_062:0149c06": "教云勿生疲懈。下善財請問云何學菩薩道。修菩",
    "X09n0240_062:0149c07": "薩行。乃至云何令普賢行速得圓滿。此問從初發",
    "X09n0240_062:0149c08": "心以至成佛之行。有十一句問。文殊說偈以答。有",
    "X09n0240_062:0149c09": "十偈。初二偈讚其發心。次一偈特教不厭生死苦。",
    "X09n0240_062:0149c10": "意謂修行求道但有厭苦之心則行廢而魔作矣。",
    "X09n0240_062:0149c11": "次一偈但讚發心之德。後五偈具答十一句問。大",
    "X09n0240_062:0149c12": "聖乃總教諸法。顯十信為諸位之總故。後諸善友",
    "X09n0240_062:0149c13": "各別教示。顯入位之後別修別證。既說偈已。長行",
    "X09n0240_062:0149c14": "又總教云發心之難。若求而能行。此又倍難。此堅",
    "X09n0240_062:0149c15": "其志也。若求菩提決定要求真善知識。故特教以",
    "X09n0240_062:0149c16": "求善知識勿生疲懈。於所聞法勿生厭足。於所教",
    "X09n0240_062:0149c17": "誨皆應隨順。若見善知識善巧方便逆行。勿見過",
    "X09n0240_062:0149c18": "失。此苦口叮嚀勸誡。求善知識之切要法門。意謂",
    "X09n0240_062:0149c19": "但能求友離過。則前諸問皆圓。故指示後友勸教",
    "X09n0240_062:0149c20": "往問。善財悲淚辭退南行。悵戀德音。故悲淚而往。",
    "X09n0240_062:0149c21": "向勝樂國登妙峯山。於其山上東西南北四維上下。",
    "X09n0240_062:0149c22": "觀察求覓。渴仰欲見德雲比丘。經於七日見彼比丘。",
    "X09n0240_062:0149c23": "在別山上徐步經行。見已。往詣頂禮其足右繞三帀",
    "X09n0240_062:0149c24": "於前而住。作如是言。聖者。我已先發阿耨多羅三藐",
    "X09n0240_062:0150a01": "三菩提心。而未知菩薩云何學菩薩行云何修菩薩",
    "X09n0240_062:0150a02": "行乃至應云何於普賢行疾得圓滿。我聞聖者善能",
    "X09n0240_062:0150a03": "誘誨。唯願垂慈為我宣說。云何菩薩而得成就阿耨",
    "X09n0240_062:0150a04": "多羅三藐三菩提。時德雲比丘告善財言。善哉善哉。",
    "X09n0240_062:0150a05": "善男子。汝已能發阿耨多羅三藐三菩提心。復能請",
    "X09n0240_062:0150a06": "問諸菩薩行。如是之事難中之難。所謂求菩薩行。求",
    "X09n0240_062:0150a07": "菩薩境界。求菩薩出離道。求菩薩清淨道。求菩薩清",
    "X09n0240_062:0150a08": "淨廣大心。求菩薩成就神通。求菩薩示現解脫門。求",
    "X09n0240_062:0150a09": "菩薩示現世間所作業。求菩薩隨順眾生心。求菩薩",
    "X09n0240_062:0150a10": "生死涅槃門。求菩薩觀察有為無為心無所著。善男",
    "X09n0240_062:0150a11": "子。我得自在決定解力。信眼清淨智光照耀。普觀境",
    "X09n0240_062:0150a12": "界離一切障善巧觀察。普眼明徹具清淨行。往詣十",
    "X09n0240_062:0150a13": "方一切國土。恭敬供養一切諸佛。常念一切諸佛如",
    "X09n0240_062:0150a14": "來。總持一切諸佛正法。常見一切十方諸佛。所謂見",
    "X09n0240_062:0150a15": "於東方一佛二佛。十佛百佛千佛百千佛。億佛百億",
    "X09n0240_062:0150a16": "佛千億佛百千億佛。那由他億佛百那由他億佛千",
    "X09n0240_062:0150a17": "那由他億佛百千那由他億佛。乃至見無數無量無",
    "X09n0240_062:0150a18": "邊無等不可數不可稱不可思不可量不可說不可",
    "X09n0240_062:0150a19": "說不可說佛。乃至見閻浮提微塵數佛四天下微塵",
    "X09n0240_062:0150a20": "數佛千世界微塵數佛二千世界微塵數佛三千世",
    "X09n0240_062:0150a21": "界微塵數佛佛剎微塵數佛乃至不可說不可說佛",
    "X09n0240_062:0150a22": "剎微塵數佛。如東方。南西北方四維上下亦復如是。",
    "X09n0240_062:0150a23": "一一方中所有諸佛種種色相種種形貌。種種神通",
    "X09n0240_062:0150a24": "種種遊戲。種種眾會莊嚴道場。種種光明無邊照耀。",
    "X09n0240_062:0150b01": "種種國土種種壽命。隨諸眾生種種心樂示現種種",
    "X09n0240_062:0150b02": "成正覺門。於大眾中而師子吼。善男子。我唯得此憶",
    "X09n0240_062:0150b03": "念一切諸佛境界智慧光明普見法門。豈能了知諸",
    "X09n0240_062:0150b04": "大菩薩無邊智慧清淨行門。所謂智光普照念佛門。",
    "X09n0240_062:0150b05": "常見一切諸佛國土種種宮殿悉嚴淨故。令一切眾",
    "X09n0240_062:0150b06": "生念佛門。隨諸眾生心之所樂皆令見佛得清淨故。",
    "X09n0240_062:0150b07": "令安住力念佛門令入如來十力中故。令安住法念",
    "X09n0240_062:0150b08": "佛門見無量佛聽聞法故。照耀諸方念佛門悉見一",
    "X09n0240_062:0150b09": "切諸世界中等無差別諸佛海故。入不可見處念佛",
    "X09n0240_062:0150b10": "門悉見一切微細境中諸佛自在神通事故。住於諸",
    "X09n0240_062:0150b11": "劫念佛門一切劫中常見如來諸所施為無暫捨故。",
    "X09n0240_062:0150b12": "住一切時念佛門於一切時常見如來親近同住不",
    "X09n0240_062:0150b13": "捨離故。住一切剎念佛門一切國土咸見佛身超過",
    "X09n0240_062:0150b14": "一切無與等故。住一切世念佛門隨於自心之所欲",
    "X09n0240_062:0150b15": "樂普見三世諸如來故。住一切境念佛門普於一切",
    "X09n0240_062:0150b16": "諸境界中見諸如來次第現故。住寂滅念佛門於一",
    "X09n0240_062:0150b17": "念中見一切剎一切諸佛示涅槃故。住遠離念佛門",
    "X09n0240_062:0150b18": "於一念中見一切佛從其所住而出去故。住廣大念",
    "X09n0240_062:0150b19": "佛門心常觀察一一佛身充徧一切諸法界故。住微",
    "X09n0240_062:0150b20": "細念佛門於一毛端有不可說如來出現悉至其所",
    "X09n0240_062:0150b21": "而承事故。住莊嚴念佛門於一念中見一切剎皆有",
    "X09n0240_062:0150b22": "諸佛成等正覺現神變故。住能事念佛門見一切佛",
    "X09n0240_062:0150b23": "出現世間放智慧光轉法輪故。住自在心念佛門知",
    "X09n0240_062:0150b24": "隨自心所有欲樂一切諸佛現其像故。住自業念佛",
    "X09n0240_062:0150c01": "門知隨眾生所積集業現其影像令覺悟故。住神變",
    "X09n0240_062:0150c02": "念佛門見佛所坐廣大蓮華周徧法界而開敷故。住",
    "X09n0240_062:0150c03": "虗空念佛門觀察如來所有身雲莊嚴法界虗空界",
    "X09n0240_062:0150c04": "故。而我云何能知能說彼功德行。善男子。南方有國",
    "X09n0240_062:0150c05": "名曰海門。彼有比丘名為海雲。汝往彼問菩薩云何",
    "X09n0240_062:0150c06": "學菩薩行修菩薩道。海雲比丘能分別說。發起廣大",
    "X09n0240_062:0150c07": "善根因緣。善男子。海雲比丘當令汝入廣大助道位。",
    "X09n0240_062:0150c08": "當令汝生廣大善根力。當為汝說發菩提心因。當令",
    "X09n0240_062:0150c09": "汝生廣大乘光明。當令汝修廣大波羅蜜。當令汝入",
    "X09n0240_062:0150c10": "廣大諸行海。當令汝滿廣大誓願輪。當令汝淨廣大",
    "X09n0240_062:0150c11": "莊嚴門。當令汝生廣大慈悲力。時善財童子。禮德雲",
    "X09n0240_062:0150c12": "比丘足。右繞觀察辭退而去。",
    "X09n0240_062:0150c13": "大文第二向勝樂國下有十善友。寄十住位。即為",
    "X09n0240_062:0150c14": "十段。每段六節。初依教趣求。二見敬咨問。三陳已",
    "X09n0240_062:0150c15": "發心。四稱讚授法。五謙己推勝。六指示後友。今初。",
    "X09n0240_062:0150c16": "向勝樂國乃依教趣求。見心陟位故曰登山。智鑒",
    "X09n0240_062:0150c17": "位行為觀察。七覺助道為七日。忘所住位故見在",
    "X09n0240_062:0150c18": "別山。定慧雙游為徐步。此脩習已行般舟三昧也。",
    "X09n0240_062:0150c19": "見已頂禮即見敬咨請。作如是言一行經乃申已",
    "X09n0240_062:0150c20": "發心。而未知菩薩下一行半經正陳所問。應有前",
    "X09n0240_062:0150c21": "十一句問。今舉首尾者譯人略也。我聞聖者一行",
    "X09n0240_062:0150c22": "半經歎德請說。時德雲下稱讚授法。即正入法界。",
    "X09n0240_062:0150c23": "先讚發心之難。次所謂下別牒前問。有十一句。次",
    "X09n0240_062:0150c24": "善男子下二行經。是正示法界。即念佛三昧。於中",
    "X09n0240_062:0151a01": "決定解力。正教入念佛三昧之方。普觀境界釋上",
    "X09n0240_062:0151a02": "信眼清淨。謂念佛三昧以信為首要。乃內因也。往",
    "X09n0240_062:0151a03": "詣十方四句。乃具外緣。下常念一切諸佛二句。正",
    "X09n0240_062:0151a04": "教念佛。以不念而持也。下常見一切十方諸佛下",
    "X09n0240_062:0151a05": "八行經。明念佛之效。以心契佛心。故得見多佛。次",
    "X09n0240_062:0151a06": "一一方中下三行半經。明所見之差別事相。然十",
    "X09n0240_062:0151a07": "方多佛及多種境界。皆從念佛心中顯現。此念佛",
    "X09n0240_062:0151a08": "之成功也。然德雲比丘寄初住一位。名發心住。乃",
    "X09n0240_062:0151a09": "十信滿心。知一切法即心自性成就慧身不由他",
    "X09n0240_062:0151a10": "悟。以此位創見法身。故知識開示念佛法門。即得",
    "X09n0240_062:0151a11": "見十方多佛。從此直至等覺。總不離此所念佛境",
    "X09n0240_062:0151a12": "界。但隨位增進。漸漸遍周法界。圓融自在。以極法",
    "X09n0240_062:0151a13": "界之量。是知三賢十聖所修。總不離念佛法門。故",
    "X09n0240_062:0151a14": "云一行三昧。今人妄議為劣行可不悲哉。次善男",
    "X09n0240_062:0151a15": "子我唯得此憶念一切諸佛境界智慧光普見法",
    "X09n0240_062:0151a16": "門。此謙己略知。念佛法門如此而已。然此法門甚",
    "X09n0240_062:0151a17": "深廣大。故下云豈能了知諸大菩薩無邊智慧清",
    "X09n0240_062:0151a18": "淨行門。此言己所不能者。又當推勝友也。且念佛",
    "X09n0240_062:0151a19": "得無邊智慧清淨。又豈可以參禪較勝劣哉。固在",
    "X09n0240_062:0151a20": "念者何如耳。故下文所謂下舉二十一種念佛法",
    "X09n0240_062:0151a21": "門。意顯三身不離一念。三土存乎一心。三佛不離",
    "X09n0240_062:0151a22": "目前。三土直在足下。無窮妙旨盡攝此宗。故德雲",
    "X09n0240_062:0151a23": "言所不知者。蓋在乎此。故云而我云何能知能說",
    "X09n0240_062:0151a24": "彼功德行。故疏委釋多門。門含多義。欲令行者志",
    "X09n0240_062:0151b01": "有所歸。次善男子南方有國二行經。指示後友。海",
    "X09n0240_062:0151b02": "雲比丘下五行經。歎友勝德。預指後說。時善財童",
    "X09n0240_062:0151b03": "子辭退而去。戀德禮辭。下海雲即第二治地住善",
    "X09n0240_062:0151b04": "友也。海門國者。彼國正當南海口故。表觀心海深",
    "X09n0240_062:0151b05": "廣。為治心地之門。比丘海雲者。觀海為法門。以普",
    "X09n0240_062:0151b06": "眼法門潤一切故。表治地中觀生起十種心。深廣",
    "X09n0240_062:0151b07": "悲雲故。以即由前念佛法門。觀心海深廣。起大悲",
    "X09n0240_062:0151b08": "雲。潤覆一切。即為治心地之妙行。",
    "X09n0240_062:0151b09": "爾時善財童子一心思惟善知識教。正念觀察智慧",
    "X09n0240_062:0151b10": "光明門。正念觀察菩薩解脫門。正念觀察菩薩三昧",
    "X09n0240_062:0151b11": "門。正念觀察菩薩大海門。正念觀察諸佛現前門。正",
    "X09n0240_062:0151b12": "念觀察諸佛方所門。正念觀察諸佛軌則門。正念觀",
    "X09n0240_062:0151b13": "察諸佛等虗空界門。正念觀察諸佛出現次第門。正",
    "X09n0240_062:0151b14": "念觀察諸佛所入方便門。漸次南行至海門國。",
    "X09n0240_062:0151b15": "善財既蒙指授法門。往參海雲。故途中思惟善知",
    "X09n0240_062:0151b16": "識教。正念觀察者正是隨聞而思。以思即修。故得",
    "X09n0240_062:0151b17": "隨門證入。正念觀察即是觀慧。謂惺寂雙流。沉浮",
    "X09n0240_062:0151b18": "兩捨。此隨入之正行。有五行經。皆敘觀察之行。為",
    "X09n0240_062:0151b19": "所入之方便門。以此漸次南行至海門國。",
    "X09n0240_062:0151b20": "向海雲比丘所頂禮其足。右繞畢於前合掌。作如是",
    "X09n0240_062:0151b21": "言。聖者。我已先發阿耨多羅三藐三菩提心。欲入一",
    "X09n0240_062:0151b22": "切無上智海。而未知菩薩云何能捨世俗家生如來",
    "X09n0240_062:0151b23": "家。云何能度生死海入佛智海。云何能離凡夫地入",
    "X09n0240_062:0151b24": "如來地。云何能斷生死流入菩薩行流。云何能破生",
    "X09n0240_062:0151c01": "死輪成菩薩願輪。云何能滅魔境界顯佛境界。云何",
    "X09n0240_062:0151c02": "能竭愛欲海長大悲海。云何能閉眾難惡趣門開諸",
    "X09n0240_062:0151c03": "大涅槃門。云何能出三界城入一切智城。云何能棄",
    "X09n0240_062:0151c04": "捨一切玩好之物悉以饒益一切眾生。",
    "X09n0240_062:0151c05": "善財頂禮海雲。見敬咨請。自陳已發菩提心。而未",
    "X09n0240_062:0151c06": "知下六行經。正請法要。不出智悲二門。然所請者。",
    "X09n0240_062:0151c07": "亦隨位增進。但陳己所不知。而善友所授之法。而",
    "X09n0240_062:0151c08": "隨自所證一種法門以答。但隨善財所悟之淺深。",
    "X09n0240_062:0151c09": "隨法門所修約理以寄位之次第。殊非善財按次",
    "X09n0240_062:0151c10": "而問也。然其所問一一皆通因果。故云入無上智",
    "X09n0240_062:0151c11": "海。而所答亦是圓融行門。應知交徹始終。不可作",
    "X09n0240_062:0151c12": "行布解。故疏云正示法界。",
    "X09n0240_062:0151c13": "時海雲比丘告善財言。善男子。汝已發阿耨多羅三",
    "X09n0240_062:0151c14": "藐三菩提心耶。善財言唯。我已先發阿耨多羅三藐",
    "X09n0240_062:0151c15": "三菩提心。海雲言。善男子。若諸眾生不種善根。則不",
    "X09n0240_062:0151c16": "能發阿耨多羅三藐三菩提心。要得普門善根光明。",
    "X09n0240_062:0151c17": "具真實道三昧智光。出生種種廣大福海。長白淨法",
    "X09n0240_062:0151c18": "無有懈息。事善知識不生疲厭。不顧身命無所藏積。",
    "X09n0240_062:0151c19": "等心如地無有高下。性常慈愍一切眾生。於諸有趣",
    "X09n0240_062:0151c20": "專念不捨。恒樂觀察如來境界。如是乃能發菩提心。",
    "X09n0240_062:0151c21": "發菩提心者。所謂發大悲心。普救一切眾生故。發大",
    "X09n0240_062:0151c22": "慈心。等祐一切世間故。發安樂心令一切眾生滅諸",
    "X09n0240_062:0151c23": "苦故。發饒益心令一切眾生離惡法故。發哀愍心有",
    "X09n0240_062:0151c24": "怖畏者咸守護故。發無礙心捨離一切諸障礙故。發",
    "X09n0240_062:0152a01": "廣大心一切法界咸徧滿故。發無邊心等虗空界無",
    "X09n0240_062:0152a02": "不往故。發寬博心悉見一切諸如來故。發清淨心於",
    "X09n0240_062:0152a03": "三世法智無違故。發智慧心普入一切智慧海故。善",
    "X09n0240_062:0152a04": "男子。我住此海門國十有二年。常以大海為其境界。",
    "X09n0240_062:0152a05": "所謂思惟大海廣大無量。思惟大海甚深難測。思惟",
    "X09n0240_062:0152a06": "大海漸次深廣。思惟大海無量眾寶奇妙莊嚴。思惟",
    "X09n0240_062:0152a07": "大海積無量水。思惟大海水色不同不可思議。思惟",
    "X09n0240_062:0152a08": "大海無量眾生之所住處。思惟大海容受種種大身",
    "X09n0240_062:0152a09": "眾生。思惟大海能受大雲所雨之雨。思惟大海無增",
    "X09n0240_062:0152a10": "無減。善男子。我思惟時復作是念。世間之中頗有廣",
    "X09n0240_062:0152a11": "博過此海不。頗有無量過此海不。頗有甚深過此海",
    "X09n0240_062:0152a12": "不。頗有殊特過此海不。善男子。我作是念時此海之",
    "X09n0240_062:0152a13": "下有大蓮華忽然出現。以無能勝因陀羅尼羅寶為",
    "X09n0240_062:0152a14": "莖。吠瑠璃寶為華。閻浮檀金為葉。沈水為臺。碼碯為",
    "X09n0240_062:0152a15": "鬚。芬敷布濩彌覆大海。百萬阿修羅王執持其莖。百",
    "X09n0240_062:0152a16": "萬摩尼寶莊嚴網彌覆其上。百萬龍王雨以香水。百",
    "X09n0240_062:0152a17": "萬迦樓羅王銜諸瓔珞及寶繒帶周帀垂下。百萬羅",
    "X09n0240_062:0152a18": "剎王慈心觀察。百萬夜叉王恭敬禮拜。百萬乾闥婆",
    "X09n0240_062:0152a19": "王種種音樂讚歎供養。百萬天王雨諸天華天鬘天",
    "X09n0240_062:0152a20": "香天燒香天塗香天末香天妙衣服天幢旛蓋。百萬",
    "X09n0240_062:0152a21": "梵王頭頂禮敬。百萬淨居天合掌作禮。百萬轉輪王",
    "X09n0240_062:0152a22": "各以七寶莊嚴供養。百萬海神俱時出現恭敬頂禮。",
    "X09n0240_062:0152a23": "百萬味光摩尼寶光明普照。百萬淨福摩尼寶以為",
    "X09n0240_062:0152a24": "莊嚴。百萬普光摩尼寶為清淨藏。百萬殊勝摩尼寶",
    "X09n0240_062:0152b01": "其光赫奕。百萬妙藏摩尼寶光照無邊。百萬閻浮幢",
    "X09n0240_062:0152b02": "摩尼寶次第行列。百萬金剛師子摩尼寶不可破壞",
    "X09n0240_062:0152b03": "清淨莊嚴。百萬日藏摩尼寶廣大清淨。百萬可樂摩",
    "X09n0240_062:0152b04": "尼寶具種種色。百萬如意摩尼寶莊嚴無盡光明照",
    "X09n0240_062:0152b05": "耀。此大蓮華如來出世善根所起。一切菩薩皆生信",
    "X09n0240_062:0152b06": "樂。十方世界無不現前。從如幻法生。如夢法生。清淨",
    "X09n0240_062:0152b07": "業生。無諍法門之所莊嚴。入無為印。住無礙門。充滿",
    "X09n0240_062:0152b08": "十方一切國土。隨順諸佛甚深境界。於無數百千劫",
    "X09n0240_062:0152b09": "歎其功德不可得盡。我時見彼蓮華之上。有一如來",
    "X09n0240_062:0152b10": "結加趺坐。其身從此上至有頂。寶蓮華座不可思議。",
    "X09n0240_062:0152b11": "道場眾會不可思議。諸相成就不可思議。隨好圓滿",
    "X09n0240_062:0152b12": "不可思議。神通變化不可思議。色相清淨不可思議。",
    "X09n0240_062:0152b13": "無見頂相不可思議。廣長舌相不可思議。善巧言說",
    "X09n0240_062:0152b14": "不可思議。圓滿音聲不可思議。無邊際力不可思議。",
    "X09n0240_062:0152b15": "清淨無畏不可思議。廣大辯才不可思議。又念彼佛",
    "X09n0240_062:0152b16": "往修諸行不可思議。自在成道不可思議。妙音演法",
    "X09n0240_062:0152b17": "不可思議。普門示現種種莊嚴不可思議。隨其左右",
    "X09n0240_062:0152b18": "見各差別不可思議。一切利益皆令圓滿不可思議。",
    "X09n0240_062:0152b19": "時此如來即申右手而摩我頂。為我演說普眼法門。",
    "X09n0240_062:0152b20": "開示一切如來境界。顯發一切菩薩諸行。闡明一切",
    "X09n0240_062:0152b21": "諸佛妙法一切法輪悉入其中。能淨一切諸佛國土。",
    "X09n0240_062:0152b22": "能摧一切異道邪論。能滅一切諸魔軍眾。能令眾生",
    "X09n0240_062:0152b23": "皆生歡喜。能照一切眾生心行。能了一切眾生諸根",
    "X09n0240_062:0152b24": "隨眾生心悉令開悟。我從於彼如來之所聞此法門",
    "X09n0240_062:0152c01": "受持讀誦憶念觀察。假使有人以大海量墨須彌聚",
    "X09n0240_062:0152c02": "筆。書寫於此普眼法門一品中一門一門中一法一",
    "X09n0240_062:0152c03": "法中一義一義中一句不得少分何況能盡。善男子。",
    "X09n0240_062:0152c04": "我於彼佛所千二百歲。受持如是普眼法門。於曰日",
    "X09n0240_062:0152c05": "中以聞持陀羅尼光明領受無數品。以寂靜門陀羅",
    "X09n0240_062:0152c06": "尼光明趣入無數品。以無邊旋陀羅尼光明普入無",
    "X09n0240_062:0152c07": "數品。以隨地觀察陀羅尼光明分別無數品。以威力",
    "X09n0240_062:0152c08": "陀羅尼光明普攝無數品。以蓮華莊嚴陀羅尼光明",
    "X09n0240_062:0152c09": "引發無數品。以清淨言音陀羅尼光明開演無數品。",
    "X09n0240_062:0152c10": "以虗空藏陀羅尼光明顯示無數品。以光聚陀羅尼",
    "X09n0240_062:0152c11": "光明增廣無數品。以海藏陀羅尼光明辯析無數品。",
    "X09n0240_062:0152c12": "若有眾生從十方來。若天若天王。若龍若龍王。若夜",
    "X09n0240_062:0152c13": "叉若夜叉王。若乾闥婆若乾闥婆王。若阿脩羅若阿",
    "X09n0240_062:0152c14": "修羅王。若迦樓羅若迦樓羅王。若緊那羅若緊那羅",
    "X09n0240_062:0152c15": "王。若摩睺羅伽若摩睺羅伽王。若人若人王。若梵若",
    "X09n0240_062:0152c16": "梵王。如是一切來至我所。我悉為其開示解釋稱揚",
    "X09n0240_062:0152c17": "讚歎。咸令愛樂趣入安住此諸佛菩薩行光明普眼",
    "X09n0240_062:0152c18": "法門。善男子。我唯知此普眼法門。如諸菩薩摩訶薩",
    "X09n0240_062:0152c19": "深入一切菩薩行海。隨其願力而修行故。入大願海。",
    "X09n0240_062:0152c20": "於無量劫住世間故。入一切眾生海隨其心樂廣利",
    "X09n0240_062:0152c21": "益故。入一切眾生心海出生十力無礙智光故。入一",
    "X09n0240_062:0152c22": "切眾生根海應時教化悉令調伏故。入一切剎海成",
    "X09n0240_062:0152c23": "滿本願嚴淨佛剎故。入一切佛海願常供養諸如來",
    "X09n0240_062:0152c24": "故。入一切法海能以智慧咸悟入故。入一切功德海",
    "X09n0240_062:0153a01": "一一修行令具足故。入一切眾生言辭海於一切剎",
    "X09n0240_062:0153a02": "轉正法輪故。而我云何能知能說彼功德行。善男子。",
    "X09n0240_062:0153a03": "從此南行六千由旬。楞伽道邊有一聚落名為海岸。",
    "X09n0240_062:0153a04": "彼有比丘名曰善住。汝詣彼問菩薩云何淨菩薩行。",
    "X09n0240_062:0153a05": "時善財童子。禮海雲足。右繞瞻仰辭退而去。",
    "X09n0240_062:0153a06": "海雲初見善財。先即審定發心者。以見發菩提心",
    "X09n0240_062:0153a07": "之難也。善財答云已發。自陳決定不虗。則知為法",
    "X09n0240_062:0153a08": "器。故下五行半經。讚能發心者。深言有大善根。乃",
    "X09n0240_062:0153a09": "能發菩提心。後發菩提心下七行經顯發心之相。",
    "X09n0240_062:0153a10": "以大慈悲心為首。以入一切智慧海為行。後善男",
    "X09n0240_062:0153a11": "子我住此下六行經正示法要。言觀大海者觀法",
    "X09n0240_062:0153a12": "海也。謂由前念佛深入法性海。故此深觀法海。流",
    "X09n0240_062:0153a13": "潤起大悲心。蓋依智海而興悲海。故以大海為所",
    "X09n0240_062:0153a14": "觀境。深入法性以大悲利生即是宏傳法化。眾生",
    "X09n0240_062:0153a15": "性空即是菩提。故後二行經云頗有殊特過此海",
    "X09n0240_062:0153a16": "不。是故由眾生海即入智慧海。故後明即得見佛",
    "X09n0240_062:0153a17": "聞法。即得受持無盡法門。乃至轉化眾生。如此是",
    "X09n0240_062:0153a18": "為普眼法門。謂普見眾生法性平等無礙故。其後",
    "X09n0240_062:0153a19": "經文我作是念下三行經。言由觀慧故表自心發",
    "X09n0240_062:0153a20": "悟之相。百萬阿修羅下十四行經。顯心開悟即得",
    "X09n0240_062:0153a21": "外嚴之相。此大蓮華下四行半經舉因顯勝之相。",
    "X09n0240_062:0153a22": "我時見彼下九行半經。明見佛正報之相。時此如",
    "X09n0240_062:0153a23": "來下明得聞法。海中說法者表從悲智海之所流",
    "X09n0240_062:0153a24": "故。若有眾生下六行經。明以法轉授教化眾生。此",
    "X09n0240_062:0153b01": "上自利利他。皆由觀眾生性海而入智海悲海。是",
    "X09n0240_062:0153b02": "為平等法界。故疏明初善友明佛。此明法也。後我",
    "X09n0240_062:0153b03": "唯知此普眼法門下八行半經先謙己不知。後從",
    "X09n0240_062:0153b04": "此南行下二行經。指示後友。六千由旬至海岸者。",
    "X09n0240_062:0153b05": "表修六度淨六根。可達法海邊際故。善財辭退而",
    "X09n0240_062:0153b06": "去。",
    "X09n0240_062:0153b07": "爾時善財童子。專念善知識教。專念普眼法門。專念",
    "X09n0240_062:0153b08": "佛神力。專持法句雲。專入法海門。專思法差別。深入",
    "X09n0240_062:0153b09": "法漩澓。普入法虗空。淨持法翳障。觀察法寶處。漸次",
    "X09n0240_062:0153b10": "南行至楞伽道邊海岸聚落。觀察十方求覓善住。見",
    "X09n0240_062:0153b11": "此比丘於虗空中來往經行。無數諸天恭敬圍繞。散",
    "X09n0240_062:0153b12": "諸天華。作天妓樂。旛幢繒綺悉各無數。徧滿虗空以",
    "X09n0240_062:0153b13": "為供養。諸大龍王於虗空中興不思議沈水香雲。震",
    "X09n0240_062:0153b14": "雷激電以為供養。緊那羅王奏眾樂音。如法讚美以",
    "X09n0240_062:0153b15": "為供養。摩睺羅伽王以不思議極微細衣於虗空中",
    "X09n0240_062:0153b16": "周迴布設。心生歡喜以為供養。阿修羅王興不思議",
    "X09n0240_062:0153b17": "摩尼寶雲無量光明種種莊嚴。徧滿虗空以為供養。",
    "X09n0240_062:0153b18": "迦樓羅王作童子形無量采女之所圍繞。究竟成就",
    "X09n0240_062:0153b19": "無殺害心。於虗空中合掌供養。不思議數諸羅剎王",
    "X09n0240_062:0153b20": "無量羅剎之所圍繞。其形長大甚可怖畏。見善住比",
    "X09n0240_062:0153b21": "丘慈心自在。曲躬合掌瞻仰供養。不思議數諸夜叉",
    "X09n0240_062:0153b22": "王各各悉有自眾圍繞。四面周帀恭敬守護。不思議",
    "X09n0240_062:0153b23": "數諸梵天王於虗空中曲躬合掌。以人間法稱揚讚",
    "X09n0240_062:0153b24": "歎。不思議數諸淨居天於虗空中與宮殿俱。恭敬合",
    "X09n0240_062:0153c01": "掌發弘誓願。時善財童子見是事已。心生歡喜合掌",
    "X09n0240_062:0153c02": "敬禮。作如是言。聖者。我已先發阿耨多羅三藐三菩",
    "X09n0240_062:0153c03": "提心。而未知菩薩云何修行佛法。云何積集佛法。云",
    "X09n0240_062:0153c04": "何備具佛法。云何熏習佛法。云何增長佛法。云何總",
    "X09n0240_062:0153c05": "攝佛法。云何究竟佛法。云何淨治佛法。云何深淨佛",
    "X09n0240_062:0153c06": "法。云何通達佛法。我聞聖者善能誘誨。唯願慈哀為",
    "X09n0240_062:0153c07": "我宣說。菩薩云何不捨見佛。常於其所精勤修習。菩",
    "X09n0240_062:0153c08": "薩云何不捨菩薩。與諸菩薩同一善根。菩薩云何不",
    "X09n0240_062:0153c09": "捨佛法悉以智慧而得明證。菩薩云何不捨大願能",
    "X09n0240_062:0153c10": "普利益一切眾生。菩薩云何不捨眾行住一切劫心",
    "X09n0240_062:0153c11": "無疲厭。菩薩云何不捨佛剎普能嚴淨一切世界。菩",
    "X09n0240_062:0153c12": "薩云何不捨佛力悉能知見如來自在。菩薩云何不",
    "X09n0240_062:0153c13": "捨有為亦復不住。普於一切諸有趣中猶如變化。示",
    "X09n0240_062:0153c14": "受生死修菩薩行。菩薩云何不捨聞法悉能領受諸",
    "X09n0240_062:0153c15": "佛正教。菩薩云何不捨智光普入三世智所行處。",
    "X09n0240_062:0153c16": "第三善財參善住比丘。寄修行住。初依教趣求。先",
    "X09n0240_062:0153c17": "念前友之教。有四行經。念前所示聞佛說法。及思",
    "X09n0240_062:0153c18": "入海觀事。攝法觀修。以此漸次趣求。至海岸聚落。",
    "X09n0240_062:0153c19": "求覓善住。次見此比丘於虗空中來往經行。下有",
    "X09n0240_062:0153c20": "十四行半經。見敬咨請。先見空中行者。表修無住",
    "X09n0240_062:0153c21": "行故。次作如是言下有五行經。先自陳發心。次正",
    "X09n0240_062:0153c22": "陳請問。次菩薩云何下有五行半經。總問依法起",
    "X09n0240_062:0153c23": "行。",
    "X09n0240_062:0153c24": "時善住比丘告善財言。善哉善哉。善男子。汝已先發",
    "X09n0240_062:0154a01": "阿耨多羅三藐三菩提心。今復發心求問佛法一切",
    "X09n0240_062:0154a02": "智法自然者法。善男子。我已成就菩薩無礙解脫門。",
    "X09n0240_062:0154a03": "若來若去若行若止隨順思惟修習觀察。即時獲得",
    "X09n0240_062:0154a04": "智慧光明名究竟無礙。得此智慧光明故。知一切眾",
    "X09n0240_062:0154a05": "生心行無所障礙。知一切眾生歿生無所障礙。知一",
    "X09n0240_062:0154a06": "切眾生宿命無所障礙。知一切眾生未來劫事無所",
    "X09n0240_062:0154a07": "障礙。知一切眾生現在世事無所障礙。知一切眾生",
    "X09n0240_062:0154a08": "言語音聲種種差別無所障礙。決一切眾生所有疑",
    "X09n0240_062:0154a09": "問無所障礙。知一切眾生諸根無所障礙。隨一切眾",
    "X09n0240_062:0154a10": "生應受化時悉能往赴無所障礙。知一切剎那羅婆",
    "X09n0240_062:0154a11": "牟呼栗多日夜時分無所障礙。知三世海流轉次第",
    "X09n0240_062:0154a12": "無所障礙。能以其身徧往十方一切佛剎無所障礙。",
    "X09n0240_062:0154a13": "何以故。得無住無作神通力故。善男子。我以得此神",
    "X09n0240_062:0154a14": "通力故。於虗空中或行或住或坐或臥。或隱或顯。或",
    "X09n0240_062:0154a15": "現一身。或現多身。穿度牆壁猶如虗空。於虗空中結",
    "X09n0240_062:0154a16": "加趺坐往來自在猶如飛鳥。入地如水履水如地。徧",
    "X09n0240_062:0154a17": "身上下普出煙燄如大火聚。或時震動一切大地。或",
    "X09n0240_062:0154a18": "時以手摩觸日月。或現其身高至梵宮。或現燒香雲。",
    "X09n0240_062:0154a19": "或現寶燄雲。或現變化雲。或現光網雲。皆悉廣大彌",
    "X09n0240_062:0154a20": "覆十方。或一念中過於東方一世界二世界百世界",
    "X09n0240_062:0154a21": "千世界百千世界。乃至無量世界乃至不可說不可",
    "X09n0240_062:0154a22": "說世界。或過閻浮提微塵數世界。或過不可說不可",
    "X09n0240_062:0154a23": "說佛剎微塵數世界。於彼一切諸佛國土佛世尊前",
    "X09n0240_062:0154a24": "聽聞說法。一一佛所現無量佛剎微塵數差別身。一",
    "X09n0240_062:0154b01": "一身雨無量佛剎微塵數供養雲。所謂一切華雲一",
    "X09n0240_062:0154b02": "切香雲一切鬘雲一切末香雲一切塗香雲一切蓋",
    "X09n0240_062:0154b03": "雲一切衣雲一切幢雲一切旛雲一切帳雲。以一切",
    "X09n0240_062:0154b04": "身雲而為供養。一一如來所有宣說我皆受持。一一",
    "X09n0240_062:0154b05": "國土所有莊嚴我皆憶念。如東方。南西北方四維上",
    "X09n0240_062:0154b06": "下亦復如是。如是一切諸世界中所有眾生若見我",
    "X09n0240_062:0154b07": "形。皆決定得阿耨多羅三藐三菩提。彼諸世界一切",
    "X09n0240_062:0154b08": "眾生我皆明見。隨其大小勝劣苦樂。示同其形教化",
    "X09n0240_062:0154b09": "成就。若有眾生親近我者。悉令安住如是法門。善男",
    "X09n0240_062:0154b10": "子。我唯知此普速疾供養諸佛成就眾生無礙解脫",
    "X09n0240_062:0154b11": "門。如諸菩薩持大悲戒。波羅蜜戒。大乘戒。菩薩道相",
    "X09n0240_062:0154b12": "應戒。無障礙戒。不退墮戒。不捨菩提心戒。常以佛法",
    "X09n0240_062:0154b13": "為所緣戒。於一切智常作意戒。如虗空戒。一切世間",
    "X09n0240_062:0154b14": "無所依戒。無失戒。無損戒。無缺戒。無雜戒。無濁戒。無",
    "X09n0240_062:0154b15": "悔戒。清淨戒。離塵戒。離垢戒。如是功德而我云何能",
    "X09n0240_062:0154b16": "知能說。善男子。從此南方有國名達里鼻茶。城名自",
    "X09n0240_062:0154b17": "在。其中有人名曰彌伽。汝詣彼問菩薩云何學菩薩",
    "X09n0240_062:0154b18": "行修菩薩道。時善財童子。頂禮其足。右繞瞻仰辭退",
    "X09n0240_062:0154b19": "而行。",
    "X09n0240_062:0154b20": "善住下稱讚授法。先讚。牒其所問之法。次我已下",
    "X09n0240_062:0154b21": "正授法要。自所證者唯無礙解脫門耳。若來若去",
    "X09n0240_062:0154b22": "下一行半經。正示修習之法。得此智慧光明下八",
    "X09n0240_062:0154b23": "行半經。明別示顯法功用之相。然所證者。即得六",
    "X09n0240_062:0154b24": "神通故。後徵釋云。得無住無作神通力故。以不住",
    "X09n0240_062:0154c01": "不作故得無礙。次我已得此下六行半經。別明神",
    "X09n0240_062:0154c02": "通十八變之相。次或一念下有十三行半經。明由",
    "X09n0240_062:0154c03": "此神通即能遍至十方世界供養諸佛。亦能現形",
    "X09n0240_062:0154c04": "益物。結云。若有眾生親近我者悉令安性如是法",
    "X09n0240_062:0154c05": "門。此備示無礙解門。故結云。我唯知此解脫門。如",
    "X09n0240_062:0154c06": "此而已。故次如諸菩薩下謙己所不知者。推後勝",
    "X09n0240_062:0154c07": "友。然所不知皆言戒者意顯無礙解脫皆由持別",
    "X09n0240_062:0154c08": "解脫戒為本。非戒不能修治心故。次從此南方為",
    "X09n0240_062:0154c09": "指示後友。名曰彌伽。寄生貴住。善財頂禮辭退而",
    "X09n0240_062:0154c10": "行。",
    "X09n0240_062:0154c12": "大方廣佛華嚴經綱要卷第六十二"
}