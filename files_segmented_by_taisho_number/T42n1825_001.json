{
    "T42n1825_001:0171a02": "No. 1825 [cf. Nos. 1568, 1826]",
    "T42n1825_001:0171a03": "十二門論序疏十二門論序疏",
    "T42n1825_001:0171a05": "大業四年六月二十七日疏一時講語。此序",
    "T42n1825_001:0171a06": "理深事博。言約義周。略曉六條方乃可讀。",
    "T42n1825_001:0171a07": "一須深見論意。二精通法華。三妙識般若。四",
    "T42n1825_001:0171a08": "善鑒老莊。五博尋儒典。六巧制文章。余昔",
    "T42n1825_001:0171a09": "已著三論文玄正言。序是人制不我釋之。但",
    "T42n1825_001:0171a10": "師每講常讀此序。而淺識之流意多紛謬故",
    "T42n1825_001:0171a11": "略陳綱要以賜門人也。序為六分。一標大宗。",
    "T42n1825_001:0171a12": "二釋題目。三敘造論意。四讚論功能。五讚",
    "T42n1825_001:0171a13": "論利益。六作者謙讓。",
    "T42n1825_001:0171a14": "實相之折中下第一標大宗。折中者折物令",
    "T42n1825_001:0171a15": "齊。謂之折中。書云。片言可以折玉斯論明生",
    "T42n1825_001:0171a16": "死涅槃萬化之法即是實相。故云實相之折",
    "T42n1825_001:0171a17": "中也。所以作此語者凡有二意。一者欲秤歎",
    "T42n1825_001:0171a18": "斯論。二者指斥餘人。餘人凡有四人。皆明實",
    "T42n1825_001:0171a19": "相並折而不中。一者世俗之道。皆是安家全",
    "T42n1825_001:0171a20": "國不淨之法。非實相之折中也。二者九十六",
    "T42n1825_001:0171a21": "術。欲明己道為真。並是虛妄非是實相。故",
    "T42n1825_001:0171a22": "折而不中。三者五百小乘論師。各執諸法相",
    "T42n1825_001:0171a23": "有決定相不信畢竟空法。亦是明實相而不",
    "T42n1825_001:0171a24": "折中。四者有所得大乘學人方廣之例。雖信",
    "T42n1825_001:0171a25": "畢竟空鈍根自害。如不善呪術不善捉毒蛇。",
    "T42n1825_001:0171a26": "為空見所害。亦是折而不中。故指斥餘人也。",
    "T42n1825_001:0171a27": "今秤歎龍樹此論明實相而是折中。故言實",
    "T42n1825_001:0171a28": "相之折中也。問云何為實相。答叡師後釋之",
    "T42n1825_001:0171a29": "凡有十不。謂不內。不外。不人。不法。非緣。非",
    "T42n1825_001:0171b01": "觀。不實不虛。非得。非失。故名實相。道場之",
    "T42n1825_001:0171b02": "要軌者。實相謂所觀之境。道場即能照之慧。",
    "T42n1825_001:0171b03": "非實相無以生實觀。非實觀無以照實相。雖",
    "T42n1825_001:0171b04": "境智宛然而實緣觀俱寂也。此之二句無理",
    "T42n1825_001:0171b05": "不該無言不攝。十二門與中論名部雖異。斥",
    "T42n1825_001:0171b06": "病顯道其義大同。實相即是中道也。道場謂",
    "T42n1825_001:0171b07": "正觀也。宣之於口謂之論也。又實相即實相",
    "T42n1825_001:0171b08": "波若。道場之照觀照般若。宣此二義謂文字",
    "T42n1825_001:0171b09": "般若也。又實相即境界佛性。道場謂觀智及",
    "T42n1825_001:0171b10": "菩提果性。在觀既明累無不寂。即果果性。說",
    "T42n1825_001:0171b11": "四為開非境非觀不智不斷即中道正性也。",
    "T42n1825_001:0171b12": "故坐道場見佛性方得成佛。宜作此釋之。問",
    "T42n1825_001:0171b13": "何故明道場復云要軌。答中論法品云。得實",
    "T42n1825_001:0171b14": "相有三種。謂三乘人。涅槃云。見中道者有其",
    "T42n1825_001:0171b15": "四品。下智觀故得聲聞菩提。乃至上上智觀",
    "T42n1825_001:0171b16": "故得諸佛菩提。今欲簡彼二乘。二乘未窮實",
    "T42n1825_001:0171b17": "相之原。大士方盡其理。故偏言道場也。要",
    "T42n1825_001:0171b18": "軌者明實相之軌。凡有三論。一無畏之廣。二",
    "T42n1825_001:0171b19": "中論處中。三此論之略。在言雖略而為入道",
    "T42n1825_001:0171b20": "場之要故也。有諸大乘論言廣難尋。斯論辭",
    "T42n1825_001:0171b21": "略顯詣。故云要也。叡師復明悟實相故則凡",
    "T42n1825_001:0171b22": "得二益。一六道迴宗三乘改轍。謂累無不盡。",
    "T42n1825_001:0171b23": "次整歸駕於道場畢趣心於佛地。謂德無不",
    "T42n1825_001:0171b24": "圓即其事也。又實相即如如異名。謂如如境。",
    "T42n1825_001:0171b25": "道場即如如智。斯二即是二法身。宣此二種",
    "T42n1825_001:0171b26": "名為應化。現金光明三身品。攝論實相即法",
    "T42n1825_001:0171b27": "身。道場之照謂內應身。說斯二義謂外應身",
    "T42n1825_001:0171b28": "化。又實相即本有涅槃。道場之照即始有之",
    "T42n1825_001:0171b29": "義。並是無名相中假強名相說。隨處立名。今",
    "T42n1825_001:0171c01": "示此論深博。故略敘眾義。又此論通釋大",
    "T42n1825_001:0171c02": "乘教。則無義不攝故脩含一切也。問序者",
    "T42n1825_001:0171c03": "依何文作此說。答後云。大分深義所謂空也。",
    "T42n1825_001:0171c04": "即是實相。通達是義具六波羅蜜無所障礙。",
    "T42n1825_001:0171c05": "謂之道場。",
    "T42n1825_001:0171c06": "十二下第二釋題目三字即三也。十二是一",
    "T42n1825_001:0171c07": "方大數治病通經。枝謂支別即十二不同也。",
    "T42n1825_001:0171c08": "一科法也。更有餘義文疏已述。門者開通無",
    "T42n1825_001:0171c09": "滯之秤也。藉十二言教開實相之妙理。通行",
    "T42n1825_001:0171c10": "人之觀心也。餘義文疏既陳。論之者釋論也。",
    "T42n1825_001:0171c11": "窮其原者窮三乘之原也。原唯有一。昔權說",
    "T42n1825_001:0171c12": "有三。而封異者未尋其本故謂有三耳。若考",
    "T42n1825_001:0171c13": "而窮之唯一原也。故無量義云。從於一法生",
    "T42n1825_001:0171c14": "無量義。其一法者即無相也。如是無相不相",
    "T42n1825_001:0171c15": "名為實相。法華云。於一佛乘分別說三。涅槃",
    "T42n1825_001:0171c16": "云。是一味藥隨其流處有六種味乃至亦有",
    "T42n1825_001:0171c17": "三乘之味。皆是明一原也。盡其理者上令二",
    "T42n1825_001:0171c18": "乘徙轍。今令六道迴宗。此論既正釋一乘。令",
    "T42n1825_001:0171c19": "九道眾生同成佛也。問破三何故云窮原。洗",
    "T42n1825_001:0171c20": "六而云盡理。答原理名殊體一。從一原而有",
    "T42n1825_001:0171c21": "三流。三乘諸子未窮其源故謂三異。若從流",
    "T42n1825_001:0171c22": "以尋原則知原唯一。則便捨流以還原。六道",
    "T42n1825_001:0171c23": "既其失道。故是乖理之義。所以須明盡理也。",
    "T42n1825_001:0171c24": "又窮其原斥聖惑也。盡其理破凡迷。即令悟",
    "T42n1825_001:0171c25": "不凡不聖不生死不涅槃等也。又窮其原斥",
    "T42n1825_001:0171c26": "內迷也。盡其理破外執也。諸論義師未尋其",
    "T42n1825_001:0171c27": "本有五百部異。若窮原者知理唯一也。九十",
    "T42n1825_001:0171c28": "六術自謂得理。故異道紛然。若盡理者則眾",
    "T42n1825_001:0171c29": "異息矣。又窮其原破學大乘人成有所得執",
    "T42n1825_001:0172a01": "也。盡其理者斥學小乘之流也。以未盡理故",
    "T42n1825_001:0172a02": "有小耳。如其盡理理既無二。何有大小耶。然",
    "T42n1825_001:0172a03": "本對異流故言一耳。若捨異而存一乃至五",
    "T42n1825_001:0172a04": "百皆是未窮其原未盡其理。宜深照斯意方",
    "T42n1825_001:0172a05": "見作序人心。若一理之不盡者上二句標兩",
    "T42n1825_001:0172a06": "門。今雙釋也。以不盡理故有六道。惑趣之",
    "T42n1825_001:0172a07": "乖。惑者迷也趣者理也。謂迷一道故成六道。",
    "T42n1825_001:0172a08": "一原之不窮則眾途扶疎者。眾謂多也途即",
    "T42n1825_001:0172a09": "道。以不窮原故有三乘異道乃至五百部也。",
    "T42n1825_001:0172a10": "扶疎謂開廣增盛之義耳。殊致之迹者。殊者",
    "T42n1825_001:0172a11": "異也。致理也。迹謂足迹。即三乘足迹而不",
    "T42n1825_001:0172a12": "泯寂。何猶得成佛耶。問何故作此釋論字耶。",
    "T42n1825_001:0172a13": "答若直釋者應云交言曰論。然今叡師釋三",
    "T42n1825_001:0172a14": "字三意明之。若釋十二取其數之大意而釋。",
    "T42n1825_001:0172a15": "謂此十二無病不除無教不顯。無理不申無",
    "T42n1825_001:0172a16": "觀不發。故一方數圓。故云十二也。次釋門訓",
    "T42n1825_001:0172a17": "名依字釋之。今釋論取論意及論功能以釋",
    "T42n1825_001:0172a18": "論。非訓名而釋。何以知之。文云。論之者欲",
    "T42n1825_001:0172a19": "以窮其原盡其理。故知就意及功能釋也。",
    "T42n1825_001:0172a20": "殊致之不夷下第三敘造論大意也。又開三",
    "T42n1825_001:0172a21": "別。初辨造論緣由。二正明造論。三明造論利",
    "T42n1825_001:0172a22": "益。大士初建弘誓令九道眾生皆歸一極。今",
    "T42n1825_001:0172a23": "遂保著三乘封執六道。豈不憂哉。是以龍樹",
    "T42n1825_001:0172a24": "菩薩開出者之由路者。上是悲心今是悲事。",
    "T42n1825_001:0172a25": "又上是大悲內充。今方便外救。即吐言作論",
    "T42n1825_001:0172a26": "也。有二。前總唱十二。次正言造論。今即初",
    "T42n1825_001:0172a27": "也。出謂令六道出分段三乘離變易。同勉二",
    "T42n1825_001:0172a28": "種火宅所燒故云出也。出必有所因。故以十",
    "T42n1825_001:0172a29": "二門為出者之由路。假斯路而出也。作十二",
    "T42n1825_001:0172b01": "門以正之者。前總標由路今敘由路事。六道",
    "T42n1825_001:0172b02": "三乘並皆失道。是故秤邪。蕩彼邪迷故作十",
    "T42n1825_001:0172b03": "二以正之。三乘六道並是邪路。今十二門是",
    "T42n1825_001:0172b04": "正路也。問云何令六道迴宗。答有三畢竟空。",
    "T42n1825_001:0172b05": "如百論述之。一者六道本來寂滅。故畢竟無",
    "T42n1825_001:0172b06": "六。二者虛妄故無六謂六道。亦無六趣。如渴",
    "T42n1825_001:0172b07": "人見災內六處水流。實無六趣。三者諸佛菩",
    "T42n1825_001:0172b08": "薩隨六說六亦無六趣。如隨見水人說有六",
    "T42n1825_001:0172b09": "水。實無有六。以悟六本不生故六道迴宗也。",
    "T42n1825_001:0172b10": "三乘徙轍者。二乘折法未悟本空。大士雖知",
    "T42n1825_001:0172b11": "本空照猶未盡。今此論顯畢竟空諸佛行處。",
    "T42n1825_001:0172b12": "令三乘人究竟了達故。門門之中皆秤畢竟",
    "T42n1825_001:0172b13": "空。智度論云。畢竟空是諸佛所行故也問云",
    "T42n1825_001:0172b14": "何為開路塞路。答有二種塞。一六道舊迷。二",
    "T42n1825_001:0172b15": "學教封著。今除此兩梗敞十二之路。從一一",
    "T42n1825_001:0172b16": "路皆入實相也。正之以十二則有無兼暢事",
    "T42n1825_001:0172b17": "無不盡者。第二正明造論。凡有五轉十不。謂",
    "T42n1825_001:0172b18": "不內不外。不法不人。不緣不觀。不虛不真。不",
    "T42n1825_001:0172b19": "得不失。其言巧其義深。其文約其理富。無病",
    "T42n1825_001:0172b20": "不破無教不申。無理不通無緣不益矣。今初",
    "T42n1825_001:0172b21": "破內病。病乃萬端有無為本。又是障中道之",
    "T42n1825_001:0172b22": "根。又如來常依二諦說法。以不達因緣有無",
    "T42n1825_001:0172b23": "二諦故。成性有無二病。二諦既無教不該。二",
    "T42n1825_001:0172b24": "諦之迷亦無迷不攝。又小乘多著有病。學大",
    "T42n1825_001:0172b25": "者多滯無病。又凡夫著有二乘滯空。又愛多",
    "T42n1825_001:0172b26": "者著有見多者著空。是以斯論破此二也。問",
    "T42n1825_001:0172b27": "但破有無亦申有無。答具二義。要先破有無",
    "T42n1825_001:0172b28": "方申有無。故下文云有二諦。即其事也。又云。",
    "T42n1825_001:0172b29": "但解釋空申第一義也。通達空則通大乘。具",
    "T42n1825_001:0172c01": "足六度謂世諦也。問云何為兼暢。答有三種",
    "T42n1825_001:0172c02": "義。一破有後破無故云兼。二申世諦復申第",
    "T42n1825_001:0172c03": "一義故云兼。三病無不破教無不申暢大士",
    "T42n1825_001:0172c04": "之懷。故云兼也。暢亦三。一有無病除為暢。二",
    "T42n1825_001:0172c05": "者二諦教通為暢。三暢佛菩薩心為暢也。事",
    "T42n1825_001:0172c06": "盡於有無則亡功於造化者。上破內迷今斥",
    "T42n1825_001:0172c07": "外執。斯論正破於內。故先斥內傍破於外。故",
    "T42n1825_001:0172c08": "後除外。造化者莊周云。魍魎因影。影由形。",
    "T42n1825_001:0172c09": "形因造化。造化不知所因。今寄斥震旦莊周",
    "T42n1825_001:0172c10": "以破天竺外道。良由此土無別外道。又一言",
    "T42n1825_001:0172c11": "之內彼此雙盡。故斥此呵彼也。問此論何處",
    "T42n1825_001:0172c12": "破造化耶。答作者門破自在天。即是其事。以",
    "T42n1825_001:0172c13": "自在天能造化萬化故名造化。問何故破自",
    "T42n1825_001:0172c14": "在即。答有無是內迷之本。造化為外執之",
    "T42n1825_001:0172c15": "根。故伐其本而柯條自壞也。問何故事盡有",
    "T42n1825_001:0172c16": "無則亡功造化。答破有無非但內病得除外",
    "T42n1825_001:0172c17": "造化亦壞。而秤亡功者惑者執自在天造化",
    "T42n1825_001:0172c18": "萬化故為大功。令破除之自在不能造化。故",
    "T42n1825_001:0172c19": "云亡也。理極於虛位明法無我。喪我於二際",
    "T42n1825_001:0172c20": "者。破人令得人無我。前除內外兩法今次破",
    "T42n1825_001:0172c21": "內外二人。即生人法二空。所以先破法後破",
    "T42n1825_001:0172c22": "人者論文爾也。故下文有為無為法空故。何",
    "T42n1825_001:0172c23": "況我耶。又前諸門多除法。至作者門方正破",
    "T42n1825_001:0172c24": "人。所以先法後人者。法本人末。法難人易。",
    "T42n1825_001:0172c25": "法內人外。外道計人內多執法。正破內傍破",
    "T42n1825_001:0172c26": "外故也。又若觀門次第則先明人空後辨法",
    "T42n1825_001:0172c27": "空。今就說門也。又小乘已知無人猶執有法",
    "T42n1825_001:0172c28": "故。不得迴小入大。今欲令迴小入大故。先破",
    "T42n1825_001:0172c29": "法後除人也。虛位者實相。真如法位異名也。",
    "T42n1825_001:0173a01": "今明。有為無為法畢竟空。明理極在於此空。",
    "T42n1825_001:0173a02": "故云理極虛位也。內道外道二我皆除故喪",
    "T42n1825_001:0173a03": "我於二際。又前破有為無為法既空。則有為",
    "T42n1825_001:0173a04": "我無為我亦空。故云喪我於二際。又即陰離",
    "T42n1825_001:0173a05": "陰皆是二際。又我與我所名為二際也。喪我",
    "T42n1825_001:0173a06": "在乎落筌者第三節。上雖內外兩除人法俱",
    "T42n1825_001:0173a07": "破。但是破立猶未破破。但是緣盡觀猶未觀",
    "T42n1825_001:0173a08": "盡緣。今欲破立兩冥緣觀俱寂。故有此一對。",
    "T42n1825_001:0173a09": "問叡師取何文作此意。答後三時門正明破",
    "T42n1825_001:0173a10": "破。爾前明除立。故序斯意也。落筌者落是除",
    "T42n1825_001:0173a11": "亡之異名。故亦云亡筌除筌等也。夫欲除所",
    "T42n1825_001:0173a12": "破之我。必須亡能破之筌。若能破不亡則所",
    "T42n1825_001:0173a13": "破不盡。故云喪我在乎落筌也。網魚物為筌。",
    "T42n1825_001:0173a14": "網㝹物為蹄。問何故以能破為筌。答論主所",
    "T42n1825_001:0173a15": "以作十二門能破之言教者。為欲破眾生我",
    "T42n1825_001:0173a16": "人等病耳。故以能破之教為筌也。如得魚不",
    "T42n1825_001:0173a17": "用筌。病破即除教也。筌亡存乎遺寄者。釋忘",
    "T42n1825_001:0173a18": "能破之所以也。能破之筌所以得除。要須遺",
    "T42n1825_001:0173a19": "其所寄。本寄能破之筌除所破之病。豈可存",
    "T42n1825_001:0173a20": "能寄耶。必須忘此能寄所破方淨耳。遺即忘",
    "T42n1825_001:0173a21": "之異名。此用莊周要其會歸遺其所寄之言",
    "T42n1825_001:0173a22": "也。筌我兼忘始可幾乎實矣者。破立並忘緣",
    "T42n1825_001:0173a23": "觀俱寂者。始可近諸法實相。可幾即近也。幾",
    "T42n1825_001:0173a24": "乎實矣則虛實兩冥者第四對。意上除能破",
    "T42n1825_001:0173a25": "所破之虛。今復泯非能破非所破之實也。得",
    "T42n1825_001:0173a26": "失無際者第五對。意惑者謂能破所破為虛",
    "T42n1825_001:0173a27": "緣觀俱寂為實。則二存為失兩忘為得。虛實",
    "T42n1825_001:0173a28": "之病除捨。得失之念尋生。故復泯之也。冥而",
    "T42n1825_001:0173a29": "無際者。上來敘龍樹五轉破病開道造論意。",
    "T42n1825_001:0173b01": "今第三明得益。得益有二。初明所離益。次明",
    "T42n1825_001:0173b02": "所得益。所離則累無不寂。所得則德無不圓。",
    "T42n1825_001:0173b03": "累無不寂不可為有。德無不圓不可為無。即",
    "T42n1825_001:0173b04": "中道法身為益大矣。問叡師依何文作讚。答",
    "T42n1825_001:0173b05": "下云。又能除大苦與大利事。故名為大。即得",
    "T42n1825_001:0173b06": "離文。離益中有二離。得益中有兩得。二離",
    "T42n1825_001:0173b07": "者。一離六道二離三乘。一一中皆用玄儒兩",
    "T42n1825_001:0173b08": "書語以顯佛法義。造次即儒書語。兩玄謂老",
    "T42n1825_001:0173b09": "子語。忘造次於兩玄者論語云。造次弗如也。",
    "T42n1825_001:0173b10": "語默失度動止乖儀。故云造次。寄此明六道",
    "T42n1825_001:0173b11": "迴宗也。兩玄者即老子云。玄之又玄眾妙之",
    "T42n1825_001:0173b12": "門。借此語以目前五轉。始自內外兩除終竟",
    "T42n1825_001:0173b13": "得失無際謂重玄也。泯顛沛於一致三乘徙",
    "T42n1825_001:0173b14": "轍。謂聖人益也。一致者老子有得一之言。故",
    "T42n1825_001:0173b15": "言天得一以清。地得一以寧。君王得一以治",
    "T42n1825_001:0173b16": "天下。又法華一道清淨也。顛沛者亦出論語。",
    "T42n1825_001:0173b17": "即儒書。猶是無三謂三。顛倒義耳。即是三乘",
    "T42n1825_001:0173b18": "徒轍。整歸駕第二得益。前離中皆借外書語。",
    "T42n1825_001:0173b19": "今得中並用內教事。初明大乘果益。乘是寶",
    "T42n1825_001:0173b20": "乘直至。道場者證也。五乘即至非是乘因至",
    "T42n1825_001:0173b21": "果。故云諸佛大人之所乘故。故名為大。後句",
    "T42n1825_001:0173b22": "辨大乘因益。下論云。文殊彌勒等大士所乘。",
    "T42n1825_001:0173b23": "謂因益文也。",
    "T42n1825_001:0173b24": "恢恢焉下第四歎論功能。又二。初讚當時蒙",
    "T42n1825_001:0173b25": "利。次歎後代得益。亦初是盛行天竺。次辨化",
    "T42n1825_001:0173b26": "流震旦。即前後二時得益彼此兩處蒙利也。",
    "T42n1825_001:0173b27": "初又二。前歎論主智諦。次明群生得益。恢恢",
    "T42n1825_001:0173b28": "焉者借莊周解牛喻二智也。庖丁解牛不傷",
    "T42n1825_001:0173b29": "皮完。而全牛體解散牛體便空。故外篇云。庖",
    "T42n1825_001:0173c01": "丁十二年不見全牛。即牛體空也。龍樹方便",
    "T42n1825_001:0173c02": "波若不壞假名。明一切法即畢竟空也。如不",
    "T42n1825_001:0173c03": "傷皮割完也。二乘折法明空。即傷皮割完也。",
    "T42n1825_001:0173c04": "而言虛刃者即般若空慧觀一切法皆畢竟空",
    "T42n1825_001:0173c05": "也。又書中云。虛刃者刀遊牛空虛之間為",
    "T42n1825_001:0173c06": "虛刃。即實慧觀一切法空也。又虛動於刃似",
    "T42n1825_001:0173c07": "如割完傷皮。故名虛刃。無間謂虛無間之間",
    "T42n1825_001:0173c08": "也。恢恢者大也。故書云。天網恢恢疎而不",
    "T42n1825_001:0173c09": "漏。用此事者餘人見牛體實有。丁覩其空之",
    "T42n1825_001:0173c10": "義。其義甚大。故云恢恢也。問此歎何物耶。",
    "T42n1825_001:0173c11": "答牛喻世諦牛空為第一義。不傷牛而空。不",
    "T42n1825_001:0173c12": "壞假名而明實相。故具明二諦正明第一義。",
    "T42n1825_001:0173c13": "刃正喻般若實慧也。奏希聲於宇內者。借老",
    "T42n1825_001:0173c14": "子聽之不聞曰希聲也。即是二諦教也。言滿",
    "T42n1825_001:0173c15": "大千實無所說。豈可有心而聽可得聞乎。故",
    "T42n1825_001:0173c16": "其說法者無說無示。其聽法者無聞無得也。",
    "T42n1825_001:0173c17": "像法決疑經云。如來從初得道夜乃至涅槃",
    "T42n1825_001:0173c18": "不說一句。豈非二夜常言無一字之可說哉。",
    "T42n1825_001:0173c19": "前明第一義今歎世諦。前歎實慧今美方便。",
    "T42n1825_001:0173c20": "故具二智二諦四義。此非但歎龍樹智諦。通",
    "T42n1825_001:0173c21": "敘十方三世佛智諦如此也。天地上下為宇。",
    "T42n1825_001:0173c22": "往古來今稱宙。謂大教彌布十方耳。濟弱喪",
    "T42n1825_001:0173c23": "於玄津者第二得益。初得益次離益。莊周云。",
    "T42n1825_001:0173c24": "少失鄉土名弱喪。喪失也。弱少也。即六道與",
    "T42n1825_001:0173c25": "三乘皆是失中道本鄉之人也。別正取二乘",
    "T42n1825_001:0173c26": "為弱喪。即窮子是也。故云譬如童子幼稚無",
    "T42n1825_001:0173c27": "識捨父逃逝久住他國也。玄津即是斯論。入",
    "T42n1825_001:0173c28": "此論之津歸中道本鄉也。出有無於域外明",
    "T42n1825_001:0173c29": "離益也。前歸中道為得。今離有無為離。又",
    "T42n1825_001:0174a01": "前令三乘得益。今六道迴宗。亦前是外事。今",
    "T42n1825_001:0174a02": "是內事。玄儒等書無非有無。而言非有無者",
    "T42n1825_001:0174a03": "同盜牛之論也。老子云。域中有四大。謂天大．",
    "T42n1825_001:0174a04": "地大．道大．王大。今云域者是限域之域。謂",
    "T42n1825_001:0174a05": "有無為眾見之根障道之本。與道相隔。故云",
    "T42n1825_001:0174a06": "域也。",
    "T42n1825_001:0174a07": "遇哉下第二後代蒙利。亦是第五造論利益。",
    "T42n1825_001:0174a08": "就文又二。初敘遇法。次明蒙利。蒙利亦二。",
    "T42n1825_001:0174a09": "初明值教。次辨得益。值教亦四。一夷路坦。",
    "T42n1825_001:0174a10": "二幽關開。三震和鸞。四馳白牛。前外國既四",
    "T42n1825_001:0174a11": "歎。故此土亦復四也。叡師淨名經序云。自慧",
    "T42n1825_001:0174a12": "風東扇講肆流詠已來。格義迂而乖本六家",
    "T42n1825_001:0174a13": "偏而不即。中百二論文未及此。又無通鑒誰",
    "T42n1825_001:0174a14": "與正之。前匠惙章遐慨思決言於彌勒者良",
    "T42n1825_001:0174a15": "在於此。前大宗明。四論未來玄義多謬。又於",
    "T42n1825_001:0174a16": "理猶疑。待見彌勒決耳。今論既來決疑正理。",
    "T42n1825_001:0174a17": "深為幸遇也。夷者平也。坦者坦蕩也。今開二",
    "T42n1825_001:0174a18": "乘等幽隱關故云幽關既開。真得震和鸞於",
    "T42n1825_001:0174a19": "北冥馳白牛以南逈。和鸞者即天子之大駕。",
    "T42n1825_001:0174a20": "五露中鸞露。有鸞鳥吐於和音。又云。鸞者鈴。",
    "T42n1825_001:0174a21": "即和鈴也。喻大乘也。莊周云。北冥有魚。今",
    "T42n1825_001:0174a22": "不用斯事耶。大品云。是般若從南方轉至北",
    "T42n1825_001:0174a23": "方。肇云。北天之運數其然也。即釋後代幸遇",
    "T42n1825_001:0174a24": "之所由也。和鸞借外事。白牛引法華內事。又",
    "T42n1825_001:0174a25": "大乘有二。一總敘乘體。即萬德是也。故以和",
    "T42n1825_001:0174a26": "鸞為喻。二別明乘宗。即平等大慧。故喻之白",
    "T42n1825_001:0174a27": "牛。又前是大乘後明一乘。又上車今牛。上外",
    "T42n1825_001:0174a28": "事今內事。悟大覺於夢境第二蒙利。蒙利為",
    "T42n1825_001:0174a29": "二。初明始益次明終利。二種生死長夜為夢。",
    "T42n1825_001:0174b01": "悟此夢非夢。即夢為覺也。即百化以安歸謂",
    "T42n1825_001:0174b02": "終益也。百化萬化猶萬物之異名耳。達此百",
    "T42n1825_001:0174b03": "化即是實相。而實相是安穩道。故得還源反",
    "T42n1825_001:0174b04": "本秤為安歸。又前明夢喻以明覺。今舉覺事",
    "T42n1825_001:0174b05": "以辨悟。文正爾也。夫如是者。上明得悟此敘",
    "T42n1825_001:0174b06": "無復餘疑。如大陽既出無復暗地。既覩斯論",
    "T42n1825_001:0174b07": "疑滯永除焉。復者出莊周發語之辭也。耀靈",
    "T42n1825_001:0174b08": "者日也。方正也。玄者黑也。陸者處也地也。未",
    "T42n1825_001:0174b09": "晞者出毛詩。東方未晞也。未晞即未明也。既",
    "T42n1825_001:0174b10": "覩此論於大乘無復暗惑矣。",
    "T42n1825_001:0174b11": "下作者自謙。可知也。如日正盛盲人謂之未",
    "T42n1825_001:0174b12": "明。斯論盛行愚人謂之未解。鄙則鄙惡。倍是",
    "T42n1825_001:0174b13": "倍戾。庶者望也。日用者書云。用日不知。今謂",
    "T42n1825_001:0174b14": "用日時日日有宜益。歲計謂一日二日乃至",
    "T42n1825_001:0174b15": "一歲二歲。計者是計歲耳。況才之美者。上是",
    "T42n1825_001:0174b16": "自謙今明推德。景者敬也。",
    "T42n1825_001:0174b17": "十二門論序疏畢"
}