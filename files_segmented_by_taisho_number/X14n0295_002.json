{
    "X14n0295_002:0629a22": "大佛頂如來密因修證了義諸菩薩萬行首楞嚴經",
    "X14n0295_002:0629a23": "卷第二",
    "X14n0295_002:0629a24": "淮海參佛弟子蘊空居士陸西星述旨",
    "X14n0295_002:0629b01": "陳應徵　校定",
    "X14n0295_002:0629b02": "△真性常住第三",
    "X14n0295_002:0629b03": "承上遺失真性顛倒行事。遂言遺失顛倒之由。",
    "X14n0295_002:0629b04": "蓋見精明元。乃我真性。湛然常住。本無遺失。由",
    "X14n0295_002:0629b05": "顛倒見。故似遺失也。",
    "X14n0295_002:0629b06": "爾時阿難及諸大眾(至)與諸大眾踊躍歡喜。",
    "X14n0295_002:0629b07": "阿難聞佛示誨。身心泰然。念無始以來失却本心。",
    "X14n0295_002:0629b08": "妄認緣塵。分別影事。今得開悟。願聞如來顯出身",
    "X14n0295_002:0629b09": "心真妄虗實。現前生滅與不生滅。故經復以波斯",
    "X14n0295_002:0629b10": "匿王起義。以明不生滅性在纏皆具。王引外道迦",
    "X14n0295_002:0629b11": "旃延毗羅胝子言。死後斷滅。名為涅槃。佛言。汝未",
    "X14n0295_002:0629b12": "曾滅。云何知滅。王言。我觀前念遷謝。新新不住。如",
    "X14n0295_002:0629b13": "火成灰。漸漸銷殞。決知此身。當從滅盡。佛言。王觀",
    "X14n0295_002:0629b14": "汝身。年變月化。遷改不停。悟知汝滅。亦於滅時。知",
    "X14n0295_002:0629b15": "汝身中有不滅者耶。我今示汝不生滅性。汝年有",
    "X14n0295_002:0629b16": "童耄。觀此恒河之水。見有童髦不。王言不也世尊。",
    "X14n0295_002:0629b17": "佛言。王面雖皺。而此見精。性未曾皺。皺者為變。不",
    "X14n0295_002:0629b18": "皺非變。彼不變者。原無生滅。云何於中受彼生死。",
    "X14n0295_002:0629b19": "王聞佛言。頓悟真常。不執斷見。",
    "X14n0295_002:0629b20": "阿難即從座起禮佛(至)如來說為可憐愍者。",
    "X14n0295_002:0629b21": "阿難起白佛言。若此見聞。必不生滅。云何世尊名",
    "X14n0295_002:0629b22": "我等輩。遺失真性。顛倒行事。於是佛垂臂。輪手下",
    "X14n0295_002:0629b23": "指。示阿難言。汝見我手。為正為倒。阿難言。若世間",
    "X14n0295_002:0629b24": "眾生。率以此為倒。而我不知誰正誰倒。以垂為正。",
    "X14n0295_002:0629c01": "以竪為倒。真顛倒見也。然此顛倒。但首尾相換耳。",
    "X14n0295_002:0629c02": "臂體本一。由執情而改觀。以例法身本同。因顛倒",
    "X14n0295_002:0629c03": "而成異。此類發明。則知如來之身為正徧知。汝等",
    "X14n0295_002:0629c04": "之身名性顛倒。性無遺失。以性顛倒。故遺失爾。且",
    "X14n0295_002:0629c05": "汝以何處。號為顛倒。得非認悟中之迷耶。我常說",
    "X14n0295_002:0629c06": "言。色心諸緣及心所使諸所緣法。惟心所現。色謂",
    "X14n0295_002:0629c07": "六根。心謂意識。心所使謂善惡二果依正二報。法",
    "X14n0295_002:0629c08": "謂萬法。謂此等種種。皆生如來圓覺妙心。如鏡中",
    "X14n0295_002:0629c09": "現像。全體是鏡。汝今幻妄身心。皆是妙明心鏡所",
    "X14n0295_002:0629c10": "現。直不即幻妄。而悟妙明。反乃遺本妙而執幻妄。",
    "X14n0295_002:0629c11": "得非迷耶。悟中之人。於彼性體真空。認為妙明。而",
    "X14n0295_002:0629c12": "不認為晦昧。於彼色相。認為緣影。而不認為實有。",
    "X14n0295_002:0629c13": "蓋以圓妙明心。本非空色。全一真覺。由妄塵瞥起。",
    "X14n0295_002:0629c14": "五陰敝覆。成晦昧相。於是轉覺體為頑空。晦妙明",
    "X14n0295_002:0629c15": "為妄色。空色既立。想相競生。色想襍和。遂有身相。",
    "X14n0295_002:0629c16": "妄有緣氣。於中積聚。內則隨相蕩搖。外則逐境奔",
    "X14n0295_002:0629c17": "逸。昏擾擾相。安得認為心體。圓覺經云。妄認四大",
    "X14n0295_002:0629c18": "為自身相。六塵緣影為自心相。獨非迷耶。一復迷",
    "X14n0295_002:0629c19": "此。遂謂此心決定。在吾色身之內。而不知此心大",
    "X14n0295_002:0629c20": "周沙界。細入無倫。譬之大海。今汝認一浮漚以為",
    "X14n0295_002:0629c21": "全潮。窮盡溟渤。得非迷中倍人。蓋漚波無體。認為",
    "X14n0295_002:0629c22": "海水。既已迷矣。又認一漚。以為大海全潮。非迷中",
    "X14n0295_002:0629c23": "倍人乎。迷中倍人。顛倒行事。如以手垂為正者。然",
    "X14n0295_002:0629c24": "謂之遺失。亦固宜爾。",
    "X14n0295_002:0630a01": "阿難承佛悲救深誨(至)惟垂哀愍為我宣說。",
    "X14n0295_002:0630a02": "阿難承佛誨旨。因悟妙明心地常住不遺。然我現",
    "X14n0295_002:0630a03": "以緣心聽法。未敢認為本元心地。故請拔除疑根。",
    "X14n0295_002:0630a04": "佛告阿難。汝以緣心聽法。此但能緣之心。因聲而",
    "X14n0295_002:0630a05": "有。聲止則無。亦非法性。且我所說法。如以手指月。",
    "X14n0295_002:0630a06": "離指方能得月。聞教自合觀心。若以分別我說法",
    "X14n0295_002:0630a07": "音。為汝心者。此心自應離分別音。有分別性矣。其",
    "X14n0295_002:0630a08": "如離聲即無。譬如客寄旅亭。暫止便去。終非常住。",
    "X14n0295_002:0630a09": "若是掌亭之人。終無所去。無所去者。稱為亭主。若",
    "X14n0295_002:0630a10": "汝真心。自是常住主人。終無所去。云何離聲便無。",
    "X14n0295_002:0630a11": "不惟離聲無性。但離諸色相分別。亦無見相而有。",
    "X14n0295_002:0630a12": "不屬於空。離相而無。不屬於色。非色非空。是在外",
    "X14n0295_002:0630a13": "道拘舍離等。昧為冥諦。不知此處。正好商量。且分",
    "X14n0295_002:0630a14": "別之性。離塵而無。是見色還色。見聲還聲。各有所",
    "X14n0295_002:0630a15": "還。即如客寄旅亭暫止便還。何為汝主。於是發問。",
    "X14n0295_002:0630a16": "正要討箇不還不去之主人。而阿羅不知。故請宣",
    "X14n0295_002:0630a17": "說妙明元心。云何無還。",
    "X14n0295_002:0630a18": "佛告阿難且汝見我(至)是故如來名可憐愍。",
    "X14n0295_002:0630a19": "佛以妙明元心。乃汝真心無朕。發悟良難。故花見",
    "X14n0295_002:0630a20": "精。方便開示。葢見精明元。即匿王觀河之見也。此",
    "X14n0295_002:0630a21": "箇見精明元。雖非精妙明心。猶如二月非是月影。",
    "X14n0295_002:0630a22": "何以故。見精明元。亦是緣塵之見。雖屬於妄。但無",
    "X14n0295_002:0630a23": "分別。猶近於真。取譬非遠。如人揑目而見二月。揑",
    "X14n0295_002:0630a24": "止則月復為一體。非若水中之月端有二相。而水",
    "X14n0295_002:0630b01": "中之月。即緣塵分別之影事也。去真遠矣。學道之",
    "X14n0295_002:0630b02": "人不識真。只為從前認識神。無量劫來生死本。痴",
    "X14n0295_002:0630b03": "人認作本來人。惟此分別之性。緣塵而有。離塵則",
    "X14n0295_002:0630b04": "無。故各有所還。今為歷示有還之義。觀此講堂。見",
    "X14n0295_002:0630b05": "日則明。吾以明還日輪。見月而暗。吾以暗還黑月。",
    "X14n0295_002:0630b06": "通還戶牖。壅還牆宇。緣還分別。頑還虗空。鬱[土*孛]還",
    "X14n0295_002:0630b07": "塵。清明還霽。此諸變化。各還本因。無不還者。則汝",
    "X14n0295_002:0630b08": "見精。當還何所。若還於明。則不明之時。不復見暗。",
    "X14n0295_002:0630b09": "彼八因者。種種差別。而此見精無有差別。是見不",
    "X14n0295_002:0630b10": "隨境。還亦既明甚。彼可還者。自然非汝。其不還者。",
    "X14n0295_002:0630b11": "非汝而誰。於此見得。則知汝心本妙清淨。汝自迷",
    "X14n0295_002:0630b12": "悶。喪本受輪。名可憐愍。",
    "X14n0295_002:0630b13": "此以見精明元。為能見之性。妙精明心。為離見之",
    "X14n0295_002:0630b14": "體。如第二之月。即於月邊。別有圓影。非月實有此",
    "X14n0295_002:0630b15": "影。乃揑目之妄所成。以喻能見之性。雖非離見之",
    "X14n0295_002:0630b16": "體。非於體上實有。斯見但虗妄所成耳。",
    "X14n0295_002:0630b17": "阿難言我雖識此見性無還(至)性汝不真取我求實。",
    "X14n0295_002:0630b18": "阿難又言。我雖識此見精不還。云何得知是我真",
    "X14n0295_002:0630b19": "性。意謂。我已識見精。是第二月矣。何謂真月。佛令",
    "X14n0295_002:0630b20": "試於物象中決而擇之。六凡四聖。見量雖異。見性",
    "X14n0295_002:0630b21": "不殊。汝今諦觀四天王所住宮殿。中間遍觀水陸",
    "X14n0295_002:0630b22": "空行種種形像。於中分別自他。誰是我體。誰為物",
    "X14n0295_002:0630b23": "像。極汝見源。上極日月。下極輪圍。中極萬物。凡所",
    "X14n0295_002:0630b24": "見者咸物非汝。然物類雖殊。咸汝見精清淨之所",
    "X14n0295_002:0630c01": "矚。是汝非物。此精妙明。是非汝之見性乎。汝若以",
    "X14n0295_002:0630c02": "見為物。則我之見亦物也。物則可見。汝亦可以見",
    "X14n0295_002:0630c03": "吾之見矣。如不能何。若謂吾與汝同見是物。謂之",
    "X14n0295_002:0630c04": "能見吾見可矣。方吾離物之時。汝又何以不能見",
    "X14n0295_002:0630c05": "吾不見之處乎。縱使汝能見吾不見之處。自然非",
    "X14n0295_002:0630c06": "彼不見之相。蓋彼謂吾有不見之處。是亦能見吾",
    "X14n0295_002:0630c07": "不見之處矣。自然非彼不見之相。何以故。不見本",
    "X14n0295_002:0630c08": "自無相。非汝見所能及也。若不能見吾不見之相。",
    "X14n0295_002:0630c09": "則見精自是非物。見既非物。非汝而誰。若謂見是",
    "X14n0295_002:0630c10": "物者。是物亦能見矣。汝既見物。物亦見汝。有情無",
    "X14n0295_002:0630c11": "情體性紛錯。畢竟世間以何作主。故曰不成安立。",
    "X14n0295_002:0630c12": "若汝見時。是汝獨見。非我所見。見性廓然周徧法",
    "X14n0295_002:0630c13": "界。清淨圓明即汝真性。真性在汝而不自知。反取",
    "X14n0295_002:0630c14": "我言以求其實耶。此解頗明。竟宜細玩。",
    "X14n0295_002:0630c15": "阿難白佛言世尊若此見性(至)遍能含受十方國土。",
    "X14n0295_002:0630c16": "阿難又白佛言。若見性在我。六凡四聖本無差別。",
    "X14n0295_002:0630c17": "云何却有舒縮。如我承佛神力。觀初禪天王勝藏",
    "X14n0295_002:0630c18": "宮殿隣日月宮。此見周圓徧娑婆國土。何其高廣。",
    "X14n0295_002:0630c19": "退歸祇林。秪見伽藍。清心戶堂。但瞻簷廡。云何此",
    "X14n0295_002:0630c20": "見縮大成小。為當墻宇。夾令斷絕。佛言。此屬前塵",
    "X14n0295_002:0630c21": "大小。不應說言見有舒縮。譬如方圓器中。各有定",
    "X14n0295_002:0630c22": "體。除器觀空。空乃無量。離塵觀性。自契本真。汝謂",
    "X14n0295_002:0630c23": "入室之日。縮見令小。仰觀天日。是誰挽見令高。若",
    "X14n0295_002:0630c24": "築墻宇。能夾見斷。穿為小竇。寧無斷續之迹乎。是",
    "X14n0295_002:0631a01": "義不然。無庸情計。一切眾生。隨塵失性。為物所轉。",
    "X14n0295_002:0631a02": "以故觀大觀小。亦如空隨器變。能轉物者。即如除",
    "X14n0295_002:0631a03": "器觀空。故即心圓明。徧含國土。蓋毛端國土。本非",
    "X14n0295_002:0631a04": "大小。合受之理。不假神變。但除情器。即廓爾現前。",
    "X14n0295_002:0631a05": "楞伽云。未達境性心。起種種分別。達境性心已。分",
    "X14n0295_002:0631a06": "別即不生。真際云。既滅前塵。形量不立。一切即一。",
    "X14n0295_002:0631a07": "性乃圓成。一毛含國土。義蓋如此。",
    "X14n0295_002:0631a08": "阿難白佛言世尊若此見精(至)唯垂大慈開發未悟。",
    "X14n0295_002:0631a09": "阿難承佛指示。已知見精是我真性。則此妙性。現",
    "X14n0295_002:0631a10": "在我前。見必我真矣。不知能見此妙性者。復是何",
    "X14n0295_002:0631a11": "物。蓋我以身心分別妙性。而妙性則無分別。未曾",
    "X14n0295_002:0631a12": "分別我身。則我有分別之身心。與彼無分別之妙",
    "X14n0295_002:0631a13": "性。自是成兩。正如月與月影。終不可合而為一。若",
    "X14n0295_002:0631a14": "現前所見。實是我心。令我能見。則所見者實我。而",
    "X14n0295_002:0631a15": "能見者非我。故曰見性實我。而身非我。非我則我",
    "X14n0295_002:0631a16": "之身心。終成外物。何異如來前所難言物能見我",
    "X14n0295_002:0631a17": "乎。阿難此問。既存能所。復落言筌。終非正問。而亦",
    "X14n0295_002:0631a18": "迷情之所難解者。",
    "X14n0295_002:0631a19": "佛告阿難今汝所言(至)一時惶悚失其所守。",
    "X14n0295_002:0631a20": "佛告阿難。汝言。見在我前。是義非實。若實在汝前。",
    "X14n0295_002:0631a21": "汝能實見。則此見精。為有力所。的可指示。汝於祗",
    "X14n0295_002:0631a22": "林。徧觀景物。現在汝前。無不可指。若見在汝前。亦",
    "X14n0295_002:0631a23": "當確指。何者為見。阿難答言。見在物中。與物揉雜。",
    "X14n0295_002:0631a24": "雖大聖不能剖析。必須離一切物別有自性。佛言。",
    "X14n0295_002:0631b01": "如是如是。汝又發明此諸物中。何者非見。阿難又",
    "X14n0295_002:0631b02": "言。物在見中。一覧收盡。我實徧見。何者非見。佛言。",
    "X14n0295_002:0631b03": "如是如是。夫即物非見。離物無見。二義無定。佛皆",
    "X14n0295_002:0631b04": "以如是印之者。蓋以色空等相。如虗空華。本無所",
    "X14n0295_002:0631b05": "有。不可指定。何得有是非是處。是以大眾之中。非",
    "X14n0295_002:0631b06": "阿羅漢者。一聞惶悚。茫然自失。喪其所守。",
    "X14n0295_002:0631b07": "如來知其魂慮交慴(至)故能令汝出指非指。",
    "X14n0295_002:0631b08": "於是文殊師利。從大眾中。頂禮佛足。合掌恭敬而",
    "X14n0295_002:0631b09": "白佛言。此諸大眾。不悟如來發明二種精見。色空",
    "X14n0295_002:0631b10": "是非是義。若此前緣色空等象。若是見者。當有所",
    "X14n0295_002:0631b11": "指。若非見者。應無所矚。而今不知二義所歸還是",
    "X14n0295_002:0631b12": "見耶。抑非見耶。特請如來發明。此諸物象與此見",
    "X14n0295_002:0631b13": "精元。是何物無是非是。佛告文殊。十方如來及大",
    "X14n0295_002:0631b14": "菩薩。自住三摩地中。了知萬法惟一圓融清淨寶",
    "X14n0295_002:0631b15": "覺。見與見緣。并所想相。如虗空華。本無所有。(見。根也。見",
    "X14n0295_002:0631b16": "緣。境也。所想識也)了諸緣法。同是菩提妙淨明體。云何於",
    "X14n0295_002:0631b17": "中。有是非是。蓋是天上真月。本無第二及彼水中",
    "X14n0295_002:0631b18": "之影。知其真者。中間自無是月非月之辨。如汝是",
    "X14n0295_002:0631b19": "文殊。豈得復有是文殊者。如是世尊。我是文殊。豈",
    "X14n0295_002:0631b20": "得復有是文殊者。若有是文殊者。文殊則有二相。",
    "X14n0295_002:0631b21": "我必不真。若真文殊。必無二相。是尚不立。安得加",
    "X14n0295_002:0631b22": "非。佛言。此見妙明。與諸空塵。亦復如是。妙明之見。",
    "X14n0295_002:0631b23": "喻如文殊真文殊也。空塵見緣。所謂是文殊者。二",
    "X14n0295_002:0631b24": "文殊也。然此見緣依真而起。如第二月。誰為是月。",
    "X14n0295_002:0631c01": "又誰非月。但見真體。則是非自忘。故曰。但一月真。",
    "X14n0295_002:0631c02": "中間自無。是月非月。是知汝今若觀見塵而發明。",
    "X14n0295_002:0631c03": "終沉妄想。如以指喻指。終有彼我之是非。故不能",
    "X14n0295_002:0631c04": "出彼是非之網。由真精妙覺而發明者。則為真見。",
    "X14n0295_002:0631c05": "如以非指喻指。可出是非。得無分別。出指非指。即",
    "X14n0295_002:0631c06": "出是非是。互換之文。同一意旨。出謂出情計之網。",
    "X14n0295_002:0631c07": "言是非雙泯也。",
    "X14n0295_002:0631c08": "△分別外道品第四",
    "X14n0295_002:0631c09": "阿難白佛言世尊(至)見性斷滅云何見明。",
    "X14n0295_002:0631c10": "阿難又白佛言。誠如法王所說。覺緣遍十方界。當",
    "X14n0295_002:0631c11": "住不滅。則與外道梵志所談冥諦。投灰所說真我。",
    "X14n0295_002:0631c12": "有何差別。世尊前言。見性周遍。非汝而誰。又言。即",
    "X14n0295_002:0631c13": "心圓明。遍含國土。即所謂覺緣徧十方界常住不",
    "X14n0295_002:0631c14": "滅者。然而黃髮之流。亦說真我。徧界所立冥諦。謂",
    "X14n0295_002:0631c15": "真性冥冥。體非生滅。外道非能見性。乃識情妄計。",
    "X14n0295_002:0631c16": "混濫真說耳。又世尊曾於楞伽山。為大慧說。外道",
    "X14n0295_002:0631c17": "常說自然。我說因緣。非彼境界。我今觀此覺性自",
    "X14n0295_002:0631c18": "然非生非滅。遠離一切虗妄顛倒。似非世尊前說",
    "X14n0295_002:0631c19": "之因緣。與彼外道所說之自然矣。夫既非生滅。則",
    "X14n0295_002:0631c20": "似乎自然。既非自然。則似乎因緣。既云遠離。又非",
    "X14n0295_002:0631c21": "因緣。云何開示。佛告阿難。我今如是方便開示。汝",
    "X14n0295_002:0631c22": "猶惑為自然。若謂自然。必須甄別。有個自然之體。",
    "X14n0295_002:0631c23": "汝今觀此妙明中。以何為體。若以明為體者。應不",
    "X14n0295_002:0631c24": "見暗。以空為體者。應不見塞。蓋自然之體。不隨境",
    "X14n0295_002:0632a01": "變。今皆不然。非自然矣。",
    "X14n0295_002:0632a02": "阿難言必此妙見性(至)虗空云何隨汝執捉。",
    "X14n0295_002:0632a03": "阿難言。今此妙見必非自然。今我發明是因緣生。",
    "X14n0295_002:0632a04": "但心猶未明。云何合因緣性。佛言。此見亦非逐因",
    "X14n0295_002:0632a05": "緣生。汝今見性現前。為復因明因暗。因空因塞而",
    "X14n0295_002:0632a06": "有。若因明有。應不見暗。若因暗有。應不見明。乃至",
    "X14n0295_002:0632a07": "因空因塞。義同明暗。又若緣空有見。應不見塞。緣",
    "X14n0295_002:0632a08": "塞有見。應不見空。乃至緣明緣暗。義同空塞。是知",
    "X14n0295_002:0632a09": "精覺妙明。非因非緣。亦非自然非不自然。無非不",
    "X14n0295_002:0632a10": "非。無是非是。蓋因緣自然是非等相。皆是妄情徧",
    "X14n0295_002:0632a11": "計分別。精覺妙明本無是事。故當離一切相徧計。",
    "X14n0295_002:0632a12": "既離。則圓成實體觸處現前。無非法性。所謂但離",
    "X14n0295_002:0632a13": "妄緣。即如如佛。汝今云何於中措心。以諸世間戲",
    "X14n0295_002:0632a14": "論名相。而得分別。如以手摩虗空。秪自勞耳。虗空",
    "X14n0295_002:0632a15": "云何受汝執捉。",
    "X14n0295_002:0632a16": "阿難白佛言世尊必妙覺性(至)悲淚頂禮承受聖旨。",
    "X14n0295_002:0632a17": "阿難又問。必此妙覺非因緣者。世尊云何嘗與比",
    "X14n0295_002:0632a18": "丘宣說。見性具四種緣。所謂因空而有。因明而顯。",
    "X14n0295_002:0632a19": "因心而知。因眼而見。是義云何。佛云。我說世間諸",
    "X14n0295_002:0632a20": "因緣相。非第一義諦。阿難我復問汝。世人說我能",
    "X14n0295_002:0632a21": "見。云何名見。云何名不見。阿難答言。世人因於日",
    "X14n0295_002:0632a22": "月燈光。見種種色相。名之為見。無此三種光明。則",
    "X14n0295_002:0632a23": "不能見。故名不見。不知此真見妙明。非和非合。不",
    "X14n0295_002:0632a24": "逐境生。不隨境滅。若無三種光明之時。名為不見",
    "X14n0295_002:0632b01": "者。合應不見黑暗。若必見暗。此但謂之無明耳。何",
    "X14n0295_002:0632b02": "謂無見。若明不見暗。暗不見明。如是二相。俱可名",
    "X14n0295_002:0632b03": "為不見。若復明暗二相。自相凌奪。非汝見性。於中",
    "X14n0295_002:0632b04": "暫無。則是二相俱可名之為見。是故當知。明暗通",
    "X14n0295_002:0632b05": "塞。皆為緣塵。俱非見體。必須離相見見。亦復當知",
    "X14n0295_002:0632b06": "見見之時。見非是見。蓋四義成就。(明暗通塞)已知見體",
    "X14n0295_002:0632b07": "之離相矣。而見見之時。見豈為見乎。蓋當人自有",
    "X14n0295_002:0632b08": "箇見見者在。而見物之見。非真見也。天真見之體。",
    "X14n0295_002:0632b09": "猶自離見而非見所能及。又豈諸言說之所能及",
    "X14n0295_002:0632b10": "哉。故自然因緣及與和合。離緣離相。言說不及。妙",
    "X14n0295_002:0632b11": "菩提路。自非聲聞之徒狹劣無識之所與知。",
    "X14n0295_002:0632b12": "吳興問。見精屬妄。何以真見復見於妄。答。夫見精",
    "X14n0295_002:0632b13": "者。映色之性也。見雖屬妄。其性原真。當知見見之",
    "X14n0295_002:0632b14": "時。別無所見。只是見於見中之性耳。若未見性。性",
    "X14n0295_002:0632b15": "在見中。同名見精。若能見性。性超於見。方名見見。",
    "X14n0295_002:0632b16": "△見妄品第五",
    "X14n0295_002:0632b17": "爾時世尊憐憫阿難(至)何況分別非燈非見。",
    "X14n0295_002:0632b18": "阿難一聞見見非見之旨。轉增迷悶。又復啟請。佛",
    "X14n0295_002:0632b19": "為指陳一切眾生二種顛倒分別見妄。何謂二種。",
    "X14n0295_002:0632b20": "一者眾生別業見妄。二者眾生同分見妄。別業者。",
    "X14n0295_002:0632b21": "一人妄見也。同分者。多人妄見也。由此妄見。循造",
    "X14n0295_002:0632b22": "妄業。當處發生。隨業受報。云何為別業妄見。如世",
    "X14n0295_002:0632b23": "間人目有赤眚。夜見燈光。別有圓影。五色重疊。然",
    "X14n0295_002:0632b24": "此圓影。為是燈色。為是見色。若燈色者。人當同見。",
    "X14n0295_002:0632c01": "而何以目眚之人。對燈獨見。若是見色。見已成色。",
    "X14n0295_002:0632c02": "而彼圓影。燈乎見乎。名為何等。是知不由境起。不",
    "X14n0295_002:0632c03": "由根起。乃從眚起。而即燈即見者妄矣。又若此影",
    "X14n0295_002:0632c04": "離燈而有。應非眼矚。云何眚人目見圓影。是即燈",
    "X14n0295_002:0632c05": "而見者既無實體。離燈而見者又無定處。而離燈",
    "X14n0295_002:0632c06": "離見者妄矣。是故當知色實在燈。見病為影。影之",
    "X14n0295_002:0632c07": "與見。成於目眚。故曰。影見俱眚。然而見眚者則非",
    "X14n0295_002:0632c08": "眚也。故曰。見眚非病。何者。目有眚病。則見圓影。而",
    "X14n0295_002:0632c09": "見其有眚病者。則我妙明真精。本來無病。不受眚",
    "X14n0295_002:0632c10": "病者也。故能卓見。我眼今有眚病眼眚。若除真見。",
    "X14n0295_002:0632c11": "自復本體如如。常住不動。終不應言此眚是燈是",
    "X14n0295_002:0632c12": "見。於中復有非燈非見。正如天上止惟一月。見真",
    "X14n0295_002:0632c13": "月者。安得復言有第二月乎。何者。第二之月。揑目",
    "X14n0295_002:0632c14": "所成。全是虗妄。不應窮詰。是有形耶。是無形耶。離",
    "X14n0295_002:0632c15": "見而成者耶。非離見而成者耶。此之燈影。義亦如",
    "X14n0295_002:0632c16": "是。了其無體。何用擬心。",
    "X14n0295_002:0632c17": "云何名為同分妄見(至)清淨本心本覺常住。",
    "X14n0295_002:0632c18": "云何名為同分妄見。譬彼閻浮提中若干國土。若",
    "X14n0295_002:0632c19": "一國人同感惡緣。則彼眾中覩一切不祥境界。日",
    "X14n0295_002:0632c20": "月星辰。陰陽灾變。種種惡戾之相。無不具見。而彼",
    "X14n0295_002:0632c21": "別國眾生。本所不見。亦復不聞。此謂同分妄見。吾",
    "X14n0295_002:0632c22": "今為汝以同分別業。法喻互顯。進退合明。如彼別",
    "X14n0295_002:0632c23": "業見者。燈中圓影。但由眼眚而起。非燈所造。特根",
    "X14n0295_002:0632c24": "之妄。非見妄也。故曰。眚即見勞。非色所造。然非眚",
    "X14n0295_002:0633a01": "者終無見咎。例汝今日以目觀見山河大地國土",
    "X14n0295_002:0633a02": "眾生本來無實。亦似燈中圓影。見燈影者為有眚",
    "X14n0295_002:0633a03": "病。則此無實境界。亦可名為無始見病之所成。何",
    "X14n0295_002:0633a04": "以故。同無實故。圓覺經云。一切諸眾生。無始幻無",
    "X14n0295_002:0633a05": "明。如彼虗空華。依空而有相。意蓋如此。夫我眼根",
    "X14n0295_002:0633a06": "之見。與彼見緣之境。雖則現前。然亦不能造眚。此",
    "X14n0295_002:0633a07": "眚原我覺明見所緣者之所造。覺緣於物而起分",
    "X14n0295_002:0633a08": "別。即為覺所緣者。此實造眚。惟我本覺明心。覺諸",
    "X14n0295_002:0633a09": "緣者。則非眚也。本覺如好眼。覺明如眼病。根境如",
    "X14n0295_002:0633a10": "燈影。但覺所覺之眚。則此覺已不墮於眚中。所謂",
    "X14n0295_002:0633a11": "見病非眚。此實見見。云何復以覺聞知見眚中之",
    "X14n0295_002:0633a12": "事而名之哉。前云。見見之時。見非是見。正答此問。",
    "X14n0295_002:0633a13": "是故汝今但見人見我。及諸世間十類眾生皆屬",
    "X14n0295_002:0633a14": "見眚。非見眚者。蓋當人自有箇見眚者在。乃本來",
    "X14n0295_002:0633a15": "見體。名見精真性。不得名見。前云。見非是見。意蓋",
    "X14n0295_002:0633a16": "如此。其曰同分妄見者。是以別業為例。以彼一人。",
    "X14n0295_002:0633a17": "例此一國。一人病目。燈影由生。一國瘴惡。灾變互",
    "X14n0295_002:0633a18": "起。見影見灾。同歸妄見。又復以此一國。例彼大千。",
    "X14n0295_002:0633a19": "同是覺明。無漏妙心。依真起妄。見聞覺知。虗妄病",
    "X14n0295_002:0633a20": "緣。和合妄生。和合妄死。若能遠離諸和合緣。及不",
    "X14n0295_002:0633a21": "和合。則是除滅諸生死因。圓滿菩提。不生滅性。清",
    "X14n0295_002:0633a22": "淨本心。本覺常住。溫陵曰。諸和合緣。乃因境而起",
    "X14n0295_002:0633a23": "妄念粗相。不和合者。離緣獨證。乃法執細相。能虧",
    "X14n0295_002:0633a24": "菩提。起生滅。污淨心。淪本覺。故當遠離是已。",
    "X14n0295_002:0633b01": "△覺非和合品第六",
    "X14n0295_002:0633b02": "阿難先悟本覺妙明。本非因緣。非自然性。而猶",
    "X14n0295_002:0633b03": "未明如是覺元。非和合生。非不和合。此為覺心",
    "X14n0295_002:0633b04": "餘塵。故世尊再與辨之。復舉前塵而問。",
    "X14n0295_002:0633b05": "阿難汝雖先悟本覺妙明性(至)及諸群塞亦復如是。",
    "X14n0295_002:0633b06": "阿難汝以一切世間妄想。和合諸因緣性而自疑。",
    "X14n0295_002:0633b07": "以為證菩提心由和合。起作是見者。則汝以為妙",
    "X14n0295_002:0633b08": "淨見精。為與明和。為與暗和。為與通和。為與塞和。",
    "X14n0295_002:0633b09": "設一有所和。即涉妄塵。而非妙淨。若和明者。明已",
    "X14n0295_002:0633b10": "現前。何處雜見。見之與相。目擊可辨。明見相雜。作",
    "X14n0295_002:0633b11": "何形像。若謂明非見者。云何見明似相雜矣。明若",
    "X14n0295_002:0633b12": "即見。誰為見見。又似非雜。雜則必和。而此見體圓",
    "X14n0295_002:0633b13": "滿。何處和明。明體圓滿。自不和見。是見必異明。而",
    "X14n0295_002:0633b14": "不與明雜。雜則失彼妙明淨性。而謂見與明和。非",
    "X14n0295_002:0633b15": "其義矣。彼暗與通塞。例自可明。亦復如是。",
    "X14n0295_002:0633b16": "復次阿難又汝今者(至)及諸羣塞亦復如是。",
    "X14n0295_002:0633b17": "和者雜而不辨。合則附而不離。上明和義。如水和",
    "X14n0295_002:0633b18": "土。此明合義。如蓋合函。",
    "X14n0295_002:0633b19": "復次阿難彼妙淨見精。亦復不與明暗通塞等合。",
    "X14n0295_002:0633b20": "若與明合。至於暗時。已無明相。此見合明。亦當隨",
    "X14n0295_002:0633b21": "時滅去。如何復與暗合而能見暗。若見暗時不與",
    "X14n0295_002:0633b22": "暗合。則見明者。應當不與明合。不與明合。則不見",
    "X14n0295_002:0633b23": "明。不見明者。云何謂之與明相合。而了知明之非",
    "X14n0295_002:0633b24": "暗耶。彼暗與通及諸羣塞。亦復如是。",
    "X14n0295_002:0633c01": "阿難白佛言世尊如我思惟(至)及諸羣塞亦復如是。",
    "X14n0295_002:0633c02": "阿難白佛言。世尊。我今思惟。此妙覺元與諸緣塵",
    "X14n0295_002:0633c03": "及心思慮非和合耶。佛言。亦非非和合義。和謂與",
    "X14n0295_002:0633c04": "明暗通塞等和也。凡物之不和者。兩下皆有邊畔。",
    "X14n0295_002:0633c05": "汝且諦觀。何處是明。何處是見。在見在明。自何為",
    "X14n0295_002:0633c06": "畔。求畔不得。非非和矣。不惟求畔。不得亦且。畔義",
    "X14n0295_002:0633c07": "不成。若明際中必無見者。則此見與明。自不相及。",
    "X14n0295_002:0633c08": "相及乃為有畔。今自不知明相所在。云何成畔。畔",
    "X14n0295_002:0633c09": "義不成。非非和矣。彼暗與通。及諸羣塞。亦復如是。",
    "X14n0295_002:0633c10": "又若謂非與明暗通塞等合者。則見與明。根境乖",
    "X14n0295_002:0633c11": "角。如耳之與明了不相觸。今且不知明相之所在。",
    "X14n0295_002:0633c12": "云何甄別合與非合之理邪。今見境既不乖角。又",
    "X14n0295_002:0633c13": "似非非合者。彼暗與通及諸羣塞。義亦如是。",
    "X14n0295_002:0633c14": "△顯示藏性第七",
    "X14n0295_002:0633c15": "自卷初發明覺性。廣辯真妄。及至重開彗目。再",
    "X14n0295_002:0633c16": "掃餘塵。至此身心洒落。真妄兩亡。斯可顯示如",
    "X14n0295_002:0633c17": "來藏性。使知根塵處界。法法圓明。物物顯現。是",
    "X14n0295_002:0633c18": "謂造悟修證根本也。",
    "X14n0295_002:0633c19": "阿難汝猶未明一切浮塵(至)迷悟生死了無所得。",
    "X14n0295_002:0633c20": "阿難汝猶未明。一切浮塵諸幻化相。當處出生。隨",
    "X14n0295_002:0633c21": "處滅盡。本無有生。亦無和合。幻妄稱相而已。原其",
    "X14n0295_002:0633c22": "本性。真為妙覺明體。蓋幻無自性。依真而立。如華",
    "X14n0295_002:0633c23": "起空。全體即空。如泡生水。全體是水。故曰。其性真",
    "X14n0295_002:0633c24": "為妙覺。明體如是。乃至五陰六入。從十二處。至十",
    "X14n0295_002:0634a01": "八界。因緣和合。虗妄有生。因緣離別。虗妄名滅。殊",
    "X14n0295_002:0634a02": "不知本如來藏。常住妙用。不動周圓。妙真如性。性",
    "X14n0295_002:0634a03": "真常中。求於去來。迷悟生死了不可得。問。真如之",
    "X14n0295_002:0634a04": "性。人人具有。本無生死去來。奈何今之實有邪。曰。",
    "X14n0295_002:0634a05": "以不真常故有。真常則不有矣。譬之空水。目病則",
    "X14n0295_002:0634a06": "華。風激則泡。豈真常哉。若睛明澄湛。求其華泡。復",
    "X14n0295_002:0634a07": "可得乎。",
    "X14n0295_002:0634a08": "△五陰",
    "X14n0295_002:0634a09": "　色如空華　　受如觸掌　　想如說梅",
    "X14n0295_002:0634a10": "　行如瀑流　　識如餉空",
    "X14n0295_002:0634a11": "阿難云何五陰本如來藏(至)本非因緣非自然性。",
    "X14n0295_002:0634a12": "云何五陰。本如來藏妙真如性。葢以幻無自性依",
    "X14n0295_002:0634a13": "真而立。如彼華依於空。泡依於水。如來藏當人法",
    "X14n0295_002:0634a14": "身妙性也。依果而稱。曰如來。含攝眾德。曰藏。常住",
    "X14n0295_002:0634a15": "不動。遍足周圓妙。萬物而至神性一切而不異。曰",
    "X14n0295_002:0634a16": "妙。真如性能見是性。則迷悟生死。了不可得矣。何",
    "X14n0295_002:0634a17": "謂五陰。色受想行識。五者成體蔭蔽妙明也。以色",
    "X14n0295_002:0634a18": "陰言之。譬如有人以清淨目觀晴明空。唯見晴空。",
    "X14n0295_002:0634a19": "逈無所有。其人無故。不動目睛。瞪視發勞。則於虗",
    "X14n0295_002:0634a20": "空之中。別見狂華。復有一切狂亂。非相色陰。當知",
    "X14n0295_002:0634a21": "亦復如是。淨目晴空。喻以淨智。觀妙性故。逈無所",
    "X14n0295_002:0634a22": "有。勞目華空。喻以妄因緣妄色。故別見狂相。然是",
    "X14n0295_002:0634a23": "色陰不因境有。不自根出。譬彼狂華不因空生。不",
    "X14n0295_002:0634a24": "自目出。若從空來。則有出入。有出入者。非虗空相。",
    "X14n0295_002:0634b01": "非空則實。自不容其華相起滅。如阿難體中不容",
    "X14n0295_002:0634b02": "阿難。可見華不起於空中。若自目出。目能有見。出",
    "X14n0295_002:0634b03": "既見華。入當見眼。若無見者。出既翳空。入當翳眼。",
    "X14n0295_002:0634b04": "又出眼見華。眼應無翳。無翳之眼。則是好眼。何以",
    "X14n0295_002:0634b05": "必見晴空。無華方稱好眼。不自眼出。三折明矣。是",
    "X14n0295_002:0634b06": "故當知色陰虗妄。本非因緣。非自然性。即如來藏",
    "X14n0295_002:0634b07": "妙真如性。以下四陰皆當例此。",
    "X14n0295_002:0634b08": "阿難譬如有人手足(至)本非因緣非自然性。",
    "X14n0295_002:0634b09": "以受陰言。譬如有人手足百骸。宴安調適。忽忘我",
    "X14n0295_002:0634b10": "身。本無諸受。其人無故。忽以二掌。於空相摩。便生",
    "X14n0295_002:0634b11": "澀滑冷熱諸相。是諸幻觸。不從空來。不從掌出。若",
    "X14n0295_002:0634b12": "空來者。既能觸掌。何不觸身。豈是虗空。選掌而觸。",
    "X14n0295_002:0634b13": "若從掌出。應不待汝。合摩而生。又若自掌出者。出",
    "X14n0295_002:0634b14": "則有入。出時掌既有知。入時臂應有覺。知出知入。",
    "X14n0295_002:0634b15": "自有一物。身中往來。又何待合掌而後知覺。受陰",
    "X14n0295_002:0634b16": "虗妄。本非因緣。非自然性。三折明矣。",
    "X14n0295_002:0634b17": "阿難譬如有人談說(至)本非因緣非自然性。",
    "X14n0295_002:0634b18": "以想陰言。譬如有人談說酢梅。口中出水。思蹋縣",
    "X14n0295_002:0634b19": "崖。足心酸澀。是口中水。不自梅生。不從口入。若云",
    "X14n0295_002:0634b20": "梅生。梅尚不能自談。安能令人口水。若從口入。口",
    "X14n0295_002:0634b21": "自合間。何須待耳。若獨耳聞此水。又何不自耳中",
    "X14n0295_002:0634b22": "而出。思蹋懸崖。其義類是。是故想陰虗妄。本非因",
    "X14n0295_002:0634b23": "緣。非自然性。三折明矣。",
    "X14n0295_002:0634b24": "阿難譬如瀑流波浪(至)本非因緣非自然性。",
    "X14n0295_002:0634c01": "以行陰言。妙湛妄動。逐境轉徙。念念遷謝。新新不",
    "X14n0295_002:0634c02": "停。譬彼瀑流。波浪相續。如是流性。不因空出。不因",
    "X14n0295_002:0634c03": "水有。亦非水性。不離空水。若因空生。則諸十方無",
    "X14n0295_002:0634c04": "盡虗空。成無盡流。世界自然。俱受淪溺。若因水有。",
    "X14n0295_002:0634c05": "則流應離水。別有體相方所今應現在。若即水性。",
    "X14n0295_002:0634c06": "則何以澄清之時。別無流體。又且離空。離水不得。",
    "X14n0295_002:0634c07": "空非有礙。水流其間。水外無流。流終依水。行陰虗",
    "X14n0295_002:0634c08": "妄。本非因緣。非自然性。四折明矣。",
    "X14n0295_002:0634c09": "阿難譬如有人取頻伽瓶(至)本非因緣非自然性。",
    "X14n0295_002:0634c10": "以識陰言。譬如有人取頻伽瓶。塞其兩孔。滿中擎",
    "X14n0295_002:0634c11": "空。千里遠餉。滿中之空。喻識陰也。性空真覺。周徧",
    "X14n0295_002:0634c12": "法界。一迷為識。局在妄身之中。如空貯瓶中。空無",
    "X14n0295_002:0634c13": "往來。不可擎餉。以隨瓶故。步有千里之行。他國之",
    "X14n0295_002:0634c14": "餉。喻性無生滅無舍受。以依妄身故。逃形於此。受",
    "X14n0295_002:0634c15": "身於彼。迷性成識。妄隨輪轉。義亦如是。然此虗空。",
    "X14n0295_002:0634c16": "非彼方來。非此方入。若彼方來。彼方既擎空去。彼",
    "X14n0295_002:0634c17": "方應少虗空。若此方入。此方開瓶。彼方應見空出。",
    "X14n0295_002:0634c18": "虗空無體。計有出入。皆為虗妄。識陰虗妄。本非因",
    "X14n0295_002:0634c19": "緣。非自然性。三折明矣。夫身心萬法即如來藏。妙",
    "X14n0295_002:0634c20": "真如性。大覺將與覺之。故此卷之初。權與明倒正",
    "X14n0295_002:0634c21": "辨。緣影擇見。精示真量。一就其倒迷情計。為之拂",
    "X14n0295_002:0634c22": "心眼之塵翳。洗肝腸之垢濁。使之心境洒落。真妄",
    "X14n0295_002:0634c23": "兩忘。然後融會入如來藏。遂知根塵處界無非妙",
    "X14n0295_002:0634c24": "真如性。此二卷及三卷大旨也。"
}