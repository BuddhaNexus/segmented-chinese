{
    "T26n1541_008:0663a02": "眾事分阿毘曇論卷第八",
    "T26n1541_008:0663a04": "尊者世友造",
    "T26n1541_008:0663a05": "宋天竺三藏求那跋陀羅",
    "T26n1541_008:0663a06": "共菩提耶舍譯",
    "T26n1541_008:0663a07": "7 千問論品1千問論品第七之一",
    "T26n1541_008:0663a08": "戒、淨、果、通、種、斷、如意足、念、諦。",
    "T26n1541_008:0663a09": "戒者，謂優婆塞五戒。問：云何五？答：謂優婆塞",
    "T26n1541_008:0663a10": "受盡形壽不殺生，是優婆塞學迹。盡形壽不",
    "T26n1541_008:0663a11": "偷盜、不邪婬、不妄語、不飲酒，是優婆塞學",
    "T26n1541_008:0663a12": "迹。問：此優婆塞五戒，幾色幾非色、幾可見幾",
    "T26n1541_008:0663a13": "不可見、幾有對幾無對、幾有漏幾無漏、幾",
    "T26n1541_008:0663a14": "有為幾無為、幾有報幾無報、幾因緣生世所",
    "T26n1541_008:0663a15": "攝幾非因緣生非世所攝、幾色攝幾名攝、幾",
    "T26n1541_008:0663a16": "內入攝幾外入攝、幾智知幾非智知、幾斷知",
    "T26n1541_008:0663a17": "知幾非斷知知、幾斷幾不斷、幾應修幾不",
    "T26n1541_008:0663a18": "應修、幾穢污幾不穢污、幾果幾非果、幾有",
    "T26n1541_008:0663a19": "果幾非有果、幾果亦有果幾非果亦非有",
    "T26n1541_008:0663a20": "果、幾受幾不受、幾四大造幾非四大造、幾",
    "T26n1541_008:0663a21": "有上幾無上、幾是有幾非是有、幾因相應幾",
    "T26n1541_008:0663a22": "因不相應？",
    "T26n1541_008:0663a23": "有六處善攝，謂善色、善受想行識及數滅。問：",
    "T26n1541_008:0663a24": "為善處攝五戒、為五戒攝善處？有五處不善",
    "T26n1541_008:0663a25": "攝，謂不善色、不善受想行識。問：為不善處攝",
    "T26n1541_008:0663a26": "五戒、為五戒攝不善處？",
    "T26n1541_008:0663a27": "有七處無記攝，謂無記色、無記受想行識及",
    "T26n1541_008:0663a28": "虛空、非數滅。問：為無記處攝五戒、為五戒攝",
    "T26n1541_008:0663a29": "無記處？",
    "T26n1541_008:0663b01": "有三處漏攝，謂欲漏、有漏、無明漏。問：為漏處",
    "T26n1541_008:0663b02": "攝五戒、為五戒攝漏處？",
    "T26n1541_008:0663b03": "有五處有漏攝，謂有漏色、有漏受想行識。問：",
    "T26n1541_008:0663b04": "為有漏處攝五戒、為五戒攝有漏處？",
    "T26n1541_008:0663b05": "有六處無漏攝，謂無漏色、無漏受想行識及",
    "T26n1541_008:0663b06": "數滅。問：為無漏處攝五戒、為五戒攝無漏",
    "T26n1541_008:0663b07": "處？",
    "T26n1541_008:0663b08": "問：此五戒，幾過去、幾未來、幾現在、幾非過去",
    "T26n1541_008:0663b09": "非未來非現在？幾善、幾不善、幾無記？幾欲界",
    "T26n1541_008:0663b10": "繫、幾色界繫、幾無色界繫、幾不繫？幾學、幾",
    "T26n1541_008:0663b11": "無學、幾非學非無學？幾見諦斷、幾修斷、幾不",
    "T26n1541_008:0663b12": "斷？幾心、幾心法、幾非心、幾非心法、幾心相",
    "T26n1541_008:0663b13": "應、幾惟心？幾心隨轉非受相應、幾受相應",
    "T26n1541_008:0663b14": "非心隨轉、幾心隨轉亦受相應、幾非心隨轉",
    "T26n1541_008:0663b15": "亦非受相應。幾心隨轉非想行相應、幾想行",
    "T26n1541_008:0663b16": "相應非心隨轉、幾心隨轉亦想行相應、幾非",
    "T26n1541_008:0663b17": "心隨轉亦非想行相應？幾覺隨轉非觀相應、",
    "T26n1541_008:0663b18": "幾觀相應非覺隨轉、幾覺隨轉亦觀相應、幾",
    "T26n1541_008:0663b19": "非覺隨轉亦非觀相應。幾見非見處、幾見處",
    "T26n1541_008:0663b20": "非見、幾見亦見處、幾非見亦非見處？幾身見",
    "T26n1541_008:0663b21": "因非身見、幾身見非身見因、幾身見因亦身",
    "T26n1541_008:0663b22": "見、幾非身見因亦非身見？幾業非業報、幾業",
    "T26n1541_008:0663b23": "報非業、幾業亦業報、幾非業亦非業報？幾業",
    "T26n1541_008:0663b24": "非業隨轉、幾業隨轉非業、幾業亦業隨轉、幾",
    "T26n1541_008:0663b25": "非業亦非業隨轉？幾造色色非可見色、幾可",
    "T26n1541_008:0663b26": "見色非造色色、幾造色色亦可見色、幾非造",
    "T26n1541_008:0663b27": "色色亦非可見色？幾造色色非有對色、幾有",
    "T26n1541_008:0663b28": "對色非造色色、幾造色色亦有對色、幾非造",
    "T26n1541_008:0663b29": "色亦非有對色？幾甚深難了、幾難了甚深？",
    "T26n1541_008:0663c01": "幾善非善因、幾善因非善、幾善亦善因、幾非",
    "T26n1541_008:0663c02": "善亦非善因？幾不善非不善因、幾不善因非",
    "T26n1541_008:0663c03": "不善、幾不善亦不善因、幾非不善亦非不善",
    "T26n1541_008:0663c04": "因？幾無記非無記因、幾無記因非無記、幾無",
    "T26n1541_008:0663c05": "記亦無記因、幾非無記亦非無記因？幾因緣",
    "T26n1541_008:0663c06": "緣非有因、幾有因非因緣緣、幾因緣緣亦有",
    "T26n1541_008:0663c07": "因、幾非因緣緣亦非有因？幾次第緣緣非次",
    "T26n1541_008:0663c08": "第、幾次第非次第緣緣、幾次第緣緣亦次第、",
    "T26n1541_008:0663c09": "幾非次第緣緣亦非次第？幾緣緣緣非有緣、",
    "T26n1541_008:0663c10": "幾有緣非緣緣緣、幾緣緣緣亦有緣、幾非緣",
    "T26n1541_008:0663c11": "緣緣亦非有緣？幾增上緣緣非增上、幾增上",
    "T26n1541_008:0663c12": "非增上緣緣、幾增上亦增上緣緣、幾非增上",
    "T26n1541_008:0663c13": "緣緣亦非增上？幾流非隨流、幾隨流非流、幾",
    "T26n1541_008:0663c14": "流亦隨流、幾非流亦非隨流。如是一切修多",
    "T26n1541_008:0663c15": "羅廣問。",
    "T26n1541_008:0663c16": "問此優婆塞五戒，幾色幾非色者，今當答。謂",
    "T26n1541_008:0663c17": "一切是色，一不可見、四分別，謂四作可見、無",
    "T26n1541_008:0663c18": "作不可見，彼一切作有對、無作無對，一切是",
    "T26n1541_008:0663c19": "有漏，一切是有為，一切是有報，一切從因緣",
    "T26n1541_008:0663c20": "生世所攝，一切是色所攝，一切是外入所攝，",
    "T26n1541_008:0663c21": "一切是智知，一切是斷知知，一切是斷，一切",
    "T26n1541_008:0663c22": "是應修，一切不穢污，一切是果亦有果，一切",
    "T26n1541_008:0663c23": "是不受，一切是四大造，一切是有上，一切是",
    "T26n1541_008:0663c24": "有，一切因不相應。",
    "T26n1541_008:0663c25": "善一處少分攝五戒，五戒亦攝善一處少分，",
    "T26n1541_008:0663c26": "不善處所不攝、無記處所不攝、漏處所不攝。",
    "T26n1541_008:0663c27": "有漏一處少分攝五戒，五戒亦攝有漏一處",
    "T26n1541_008:0663c28": "少分，無漏處所不攝。一切或過去或未來或",
    "T26n1541_008:0663c29": "現在，一切是善，一切是欲界繫，一切是非學",
    "T26n1541_008:0664a01": "非無學，一切是修斷，一切是非心非心法非",
    "T26n1541_008:0664a02": "心相應，一切是非心隨轉非受相應，一切是",
    "T26n1541_008:0664a03": "非心隨轉非想行相應，一切是非學隨轉",
    "T26n1541_008:0664a04": "非觀相應，一切是見處非見，一切非身見因",
    "T26n1541_008:0664a05": "身見亦非彼因，一切是業非業報，一切是業",
    "T26n1541_008:0664a06": "非業隨轉。一是造色色非可見色、四分別，謂",
    "T26n1541_008:0664a07": "四若作是造色色可見色，若無作是造色色",
    "T26n1541_008:0664a08": "非可見色，一切若作是造色色有對色，若無",
    "T26n1541_008:0664a09": "作是造色色非有對色。一切是甚深難了、難",
    "T26n1541_008:0664a10": "了甚深。",
    "T26n1541_008:0664a11": "一切是善亦善因，一切非不善亦非不善因，",
    "T26n1541_008:0664a12": "一切非無記亦非無記因，一切是因緣緣亦",
    "T26n1541_008:0664a13": "有因，一切非次第亦非次第緣緣，一切是緣",
    "T26n1541_008:0664a14": "緣緣非有緣，一切是增上緣緣及有增上，一",
    "T26n1541_008:0664a15": "切是隨流非流。",
    "T26n1541_008:0664a16": "淨者，謂四不壞淨。問：云何四？答：謂佛不壞淨、",
    "T26n1541_008:0664a17": "法不壞淨、僧不壞淨、聖戒不壞淨。",
    "T26n1541_008:0664a18": "問：此四不壞淨，幾色幾非色？答：一是色、三非",
    "T26n1541_008:0664a19": "色。一切不可見，一切是無對，一切是無漏，一",
    "T26n1541_008:0664a20": "切是有為，一切是無報，一切從因緣生世所",
    "T26n1541_008:0664a21": "攝，一是色所攝、三是名所攝，一切是外入所",
    "T26n1541_008:0664a22": "攝，一切是智知，一切非斷知知，一切是不斷，",
    "T26n1541_008:0664a23": "一切是應修，一切不穢污，一切是果及有果，",
    "T26n1541_008:0664a24": "一切是不受，一是四大造、三非四大造，一",
    "T26n1541_008:0664a25": "切是有上，一切是非有，一因不相應、三因相",
    "T26n1541_008:0664a26": "應。善二處少分攝四不壞淨，四不壞淨亦攝",
    "T26n1541_008:0664a27": "善二處少分，不善處所不攝、無記處所不攝、",
    "T26n1541_008:0664a28": "漏處所不攝、有漏處所不攝。無漏一處及一",
    "T26n1541_008:0664a29": "處少分攝四不壞淨，四不壞淨亦攝無漏一",
    "T26n1541_008:0664b01": "處及一處少分。一切或過去或未來或現在，",
    "T26n1541_008:0664b02": "一切是善，一切是不繫。",
    "T26n1541_008:0664b03": "問：不壞淨，幾學、幾無學、幾非學非無學？答：一",
    "T26n1541_008:0664b04": "切應分別。佛不壞淨，或學、或無學。云何學？",
    "T26n1541_008:0664b05": "謂學意思惟相應佛不壞淨。云何無學？謂無",
    "T26n1541_008:0664b06": "學意思惟相應佛不壞淨。如佛不壞淨，法、僧",
    "T26n1541_008:0664b07": "不壞淨亦如是。",
    "T26n1541_008:0664b08": "聖戒不壞淨，或學、或無學。云何學？謂學身",
    "T26n1541_008:0664b09": "口業。云何無學？謂無學身口業。一切是不斷，",
    "T26n1541_008:0664b10": "一非心非心法非心相應、三心法心相應，一",
    "T26n1541_008:0664b11": "心隨轉非受相應、三心隨轉亦受相應，一心",
    "T26n1541_008:0664b12": "隨轉非想行相應、三心隨轉亦想行相應，除",
    "T26n1541_008:0664b13": "其自性。",
    "T26n1541_008:0664b14": "問：不壞淨，幾覺隨轉非觀相應？答：一切應分",
    "T26n1541_008:0664b15": "別。佛不壞淨，或有覺有觀、或無覺有觀、或無",
    "T26n1541_008:0664b16": "覺無觀。云何有覺有觀？謂有覺有觀意思惟",
    "T26n1541_008:0664b17": "相應佛不壞淨。云何無覺有觀？謂無覺有觀",
    "T26n1541_008:0664b18": "意思惟相應佛不壞淨。云何無覺無觀？謂無",
    "T26n1541_008:0664b19": "覺無觀意思惟相應佛不壞淨。如佛不壞淨，",
    "T26n1541_008:0664b20": "法、僧不壞淨亦如是。",
    "T26n1541_008:0664b21": "聖戒不壞淨，或覺隨轉非觀相應、或非覺隨",
    "T26n1541_008:0664b22": "轉亦非觀相應。云何覺隨轉非觀相應？謂覺",
    "T26n1541_008:0664b23": "隨轉身口業，餘非覺隨轉亦非觀相應。一切",
    "T26n1541_008:0664b24": "非見亦非見處，一切非身見因身見亦非彼",
    "T26n1541_008:0664b25": "因，一是業非業報、三非業亦非業報，一是",
    "T26n1541_008:0664b26": "業亦業隨轉、三業隨轉非業，一是造色色非",
    "T26n1541_008:0664b27": "可見色、三非造色色亦非可見色，一是造色",
    "T26n1541_008:0664b28": "色非有對色、三非造色色亦非有對色，一切",
    "T26n1541_008:0664b29": "是甚深難了、難了甚深。",
    "T26n1541_008:0664c01": "一切是善亦善因，一切非不善亦非不善因，",
    "T26n1541_008:0664c02": "一切非無記亦非無記因，一切是因緣緣亦",
    "T26n1541_008:0664c03": "有因。",
    "T26n1541_008:0664c04": "問：不壞淨，幾次第非次第緣緣？答：一非次第",
    "T26n1541_008:0664c05": "亦非次第緣緣、三分別。佛不壞淨，或次第非",
    "T26n1541_008:0664c06": "次第緣緣，作三句。次第非次第緣緣者，謂未",
    "T26n1541_008:0664c07": "來現前必起佛不壞淨。次第亦次第緣緣者，",
    "T26n1541_008:0664c08": "謂過去現在佛不壞淨。非次第亦非次第緣緣",
    "T26n1541_008:0664c09": "者，謂除未來現前必起佛不壞淨，若餘未來",
    "T26n1541_008:0664c10": "佛不壞淨。如佛不壞淨，法、僧不壞淨亦如",
    "T26n1541_008:0664c11": "是。",
    "T26n1541_008:0664c12": "一是緣緣緣非有緣、二是緣緣緣亦有緣，一",
    "T26n1541_008:0664c13": "切是增上緣緣及有增上，一切非流亦非隨",
    "T26n1541_008:0664c14": "流。",
    "T26n1541_008:0664c15": "果者，謂四沙門果。問：云何四？答：謂須陀洹果",
    "T26n1541_008:0664c16": "乃至阿羅漢果。",
    "T26n1541_008:0664c17": "問：此四沙門果，幾色、幾非色？答：謂沙門果所",
    "T26n1541_008:0664c18": "攝身口業是色，餘非色。一切不可見，一切是",
    "T26n1541_008:0664c19": "無對，一切是無漏。",
    "T26n1541_008:0664c20": "問：沙門果，幾有為、幾無為？答：一切應分別。謂",
    "T26n1541_008:0664c21": "須陀洹果，或有為、或無為。云何有為？謂須陀",
    "T26n1541_008:0664c22": "洹果有為五陰。云何無為？謂須陀洹果所攝",
    "T26n1541_008:0664c23": "數滅。如須陀洹果，乃至阿羅漢果亦如是。",
    "T26n1541_008:0664c24": "一切是無報沙門果，若有為從因緣生世所",
    "T26n1541_008:0664c25": "攝、若無為非因緣生非世所攝。沙門果所攝",
    "T26n1541_008:0664c26": "身口業是色所攝，餘是名所攝。沙門果所攝",
    "T26n1541_008:0664c27": "心意識是內入所攝，餘是外入所攝。一切是",
    "T26n1541_008:0664c28": "智知，一切非斷知知及不斷，若有為是應修、",
    "T26n1541_008:0664c29": "若無為是不應修，一切不穢污，若有為是果",
    "T26n1541_008:0665a01": "及有果、若無為是果非有果，一切是不受，沙",
    "T26n1541_008:0665a02": "門果所攝身口業是四大造、餘非四大造，若",
    "T26n1541_008:0665a03": "有為是有上、若無為是無上，一切是非有，沙",
    "T26n1541_008:0665a04": "門果所攝身口業及心不相應行及數滅因",
    "T26n1541_008:0665a05": "不相應、餘因相應。",
    "T26n1541_008:0665a06": "善六處少分攝四沙門果，四沙門果亦攝善",
    "T26n1541_008:0665a07": "六處少分。不善處所不攝、無記處所不攝、漏",
    "T26n1541_008:0665a08": "處所不攝、有漏處所不攝。無漏六處少分攝",
    "T26n1541_008:0665a09": "四沙門果，四沙門果亦攝無漏六處少分。若",
    "T26n1541_008:0665a10": "有為或過去或未來或現在、若無為非過去",
    "T26n1541_008:0665a11": "非未來非現在，一切是善，一切是不繫。",
    "T26n1541_008:0665a12": "問：沙門果，幾學、幾無學、幾非學非無學？答：一",
    "T26n1541_008:0665a13": "切應分別。謂須陀洹果，或學、或非學非無學。",
    "T26n1541_008:0665a14": "云何學？謂須陀洹有為果。云何非學非無學？",
    "T26n1541_008:0665a15": "謂須陀洹無為果。如須陀洹果，斯陀含果、阿",
    "T26n1541_008:0665a16": "那含果亦如是。",
    "T26n1541_008:0665a17": "阿羅漢果，或無學、或非學非無學。云何無學？",
    "T26n1541_008:0665a18": "謂阿羅漢有為果。云何非學非無學？謂阿羅",
    "T26n1541_008:0665a19": "漢無為果。一切是不斷，沙門果所攝身口業",
    "T26n1541_008:0665a20": "心不相應行及數滅非心非心法非心相應，",
    "T26n1541_008:0665a21": "沙門果所攝受陰想陰彼相應行陰是心法",
    "T26n1541_008:0665a22": "心相應，心意識即心也。",
    "T26n1541_008:0665a23": "問：須陀洹果，幾心隨轉非受相應？答：作四句。",
    "T26n1541_008:0665a24": "心隨轉非受相應者，謂心隨轉身口業，心隨",
    "T26n1541_008:0665a25": "轉心不相應行及受。受相應非心隨轉者，謂",
    "T26n1541_008:0665a26": "心意識。心隨轉亦受相應者，謂想陰彼相應",
    "T26n1541_008:0665a27": "行陰。非心隨轉亦非受相應者，謂除心隨轉",
    "T26n1541_008:0665a28": "心不相應行，若餘心不相應行及數滅。如須",
    "T26n1541_008:0665a29": "陀洹果，乃至阿羅漢果亦如是。如受，想、行亦",
    "T26n1541_008:0665b01": "如是，除其自性。",
    "T26n1541_008:0665b02": "問：須陀洹果，幾覺隨轉非觀相應？答：作四句。",
    "T26n1541_008:0665b03": "覺隨轉非觀相應者，謂覺隨轉身口業、覺隨",
    "T26n1541_008:0665b04": "轉心不相應行及覺相應觀。觀相應非覺隨",
    "T26n1541_008:0665b05": "轉者，謂覺。覺隨轉亦觀相應者，謂覺觀相應",
    "T26n1541_008:0665b06": "心心法。非覺隨轉亦非觀相應者，謂除覺隨",
    "T26n1541_008:0665b07": "轉心不相應行，若餘心不相應行及數滅。如",
    "T26n1541_008:0665b08": "須陀洹果，斯陀含果亦如是。阿那含果，或覺",
    "T26n1541_008:0665b09": "隨轉非觀相應，作四句。覺隨轉非觀相應者，",
    "T26n1541_008:0665b10": "謂覺隨轉身口業、覺隨轉心不相應行及覺",
    "T26n1541_008:0665b11": "相應觀。觀相應非覺隨轉者，謂覺，若覺不相",
    "T26n1541_008:0665b12": "應觀相應心心法。覺隨轉亦觀相應者，謂覺",
    "T26n1541_008:0665b13": "觀相應心心法。非覺隨轉亦非觀相應者，謂",
    "T26n1541_008:0665b14": "除覺隨轉身口業，若餘身口業，除覺隨轉心",
    "T26n1541_008:0665b15": "不相應行，若餘心不相應行，及覺不相應觀，",
    "T26n1541_008:0665b16": "及非覺觀相應心心法及數滅。如阿那含果，",
    "T26n1541_008:0665b17": "阿羅漢果亦如是。",
    "T26n1541_008:0665b18": "須陀洹果所攝慧，是見非見處、餘非見亦非",
    "T26n1541_008:0665b19": "見處。如須陀洹果，斯陀含果、阿那含果亦如",
    "T26n1541_008:0665b20": "是。",
    "T26n1541_008:0665b21": "阿羅漢果，所攝盡智、無生智，所不攝無漏慧。",
    "T26n1541_008:0665b22": "是見非見處，餘非見亦非見處。一切非身見",
    "T26n1541_008:0665b23": "因、身見亦非彼因。沙門果所攝身口業及思，",
    "T26n1541_008:0665b24": "是業非業報，餘非業亦非業報。",
    "T26n1541_008:0665b25": "問：須陀洹果，幾業非業隨轉？答：作四句。業非",
    "T26n1541_008:0665b26": "業隨轉者，謂思業。業隨轉非業者，謂受陰、想",
    "T26n1541_008:0665b27": "陰、識陰，若思所不攝業隨轉行陰。業亦業隨",
    "T26n1541_008:0665b28": "轉者，謂業隨轉身口業。非業亦非業隨轉",
    "T26n1541_008:0665b29": "者，謂除業隨轉心不相應行，若餘心不相應",
    "T26n1541_008:0665c01": "行及數滅。如須陀洹果，乃至阿羅漢果亦如",
    "T26n1541_008:0665c02": "是。沙門果所攝身口業，是造色色非可見色，",
    "T26n1541_008:0665c03": "餘非造色色亦非可見色。沙門果所攝身口",
    "T26n1541_008:0665c04": "業，是造色色非有對色，餘非造色色亦非有",
    "T26n1541_008:0665c05": "對色。一切是甚深難了、難了甚深。",
    "T26n1541_008:0665c06": "沙門果，若有為是善亦善因、若無為是善非",
    "T26n1541_008:0665c07": "善因，一切非不善亦非不善因，一切非無記",
    "T26n1541_008:0665c08": "亦非無記因。沙門果，若有為是因緣緣及有",
    "T26n1541_008:0665c09": "因、若無為非因緣緣及非因。",
    "T26n1541_008:0665c10": "問沙門果，幾次第非次第緣緣？答：一切應分",
    "T26n1541_008:0665c11": "別。沙門果，若有為或次第非次第緣緣，作三",
    "T26n1541_008:0665c12": "句。次第非次第緣緣者，謂未來現前必起心",
    "T26n1541_008:0665c13": "心法。次第亦次第緣緣者，謂過去現在心心",
    "T26n1541_008:0665c14": "法。非次第亦非次第緣緣者，謂除未來現前",
    "T26n1541_008:0665c15": "必起心心法，若餘未來心心法，及身口業心",
    "T26n1541_008:0665c16": "不相應行，及數滅。沙門果，若有為所攝身",
    "T26n1541_008:0665c17": "口業心不相應行及數滅，是緣緣緣非有緣，",
    "T26n1541_008:0665c18": "餘者是緣緣緣亦有緣。沙門果，若有為是",
    "T26n1541_008:0665c19": "增上緣緣及有增上、若無為是增上緣緣非",
    "T26n1541_008:0665c20": "有增上，一切非流亦非隨流。",
    "T26n1541_008:0665c21": "通者，謂四通。問云何四？答：謂有苦遲通、有",
    "T26n1541_008:0665c22": "苦速通、有樂遲通、有樂速通。云何苦遲通？謂",
    "T26n1541_008:0665c23": "未來禪、中間禪及三無色，若鈍根道。云何苦",
    "T26n1541_008:0665c24": "速通？謂未來禪、中間禪及三無色，若利根",
    "T26n1541_008:0665c25": "道。云何樂遲通？謂根本四禪，若鈍根道。云何",
    "T26n1541_008:0665c26": "樂速通？謂根本四禪，若利根道。",
    "T26n1541_008:0665c27": "問：此四通，幾是色、幾非色？答：通所攝身口業",
    "T26n1541_008:0665c28": "是色，餘非色。一切不可見，一切是無對，一切",
    "T26n1541_008:0665c29": "是無漏，一切是有為，一切是無報，一切從因",
    "T26n1541_008:0666a01": "緣生世所攝。通所攝身口業是色所攝，餘是",
    "T26n1541_008:0666a02": "名所攝。通所攝心意識是內入所攝，餘是外",
    "T26n1541_008:0666a03": "入所攝。一切是智知，一切非斷知知及不斷，",
    "T26n1541_008:0666a04": "一切是應修，一切不穢污，一切是果及有果，",
    "T26n1541_008:0666a05": "一切是不受。通所攝身口業是四大造，餘非",
    "T26n1541_008:0666a06": "四大造。一切是有上，一切是非有。通所攝身",
    "T26n1541_008:0666a07": "口業及心不相應行，因不相應，餘因相應。善",
    "T26n1541_008:0666a08": "五處少分攝四通，四通亦攝善五處少分。不",
    "T26n1541_008:0666a09": "善處所不攝、無記處所不攝、漏處所不攝、有",
    "T26n1541_008:0666a10": "漏處所不攝。無漏五處少分攝四通，四通亦",
    "T26n1541_008:0666a11": "攝無漏五處少分。一切或過去或未來或現",
    "T26n1541_008:0666a12": "在，一切是善，一切是不繫。",
    "T26n1541_008:0666a13": "問：四通，幾學、幾無學？答：一切應分別。通或",
    "T26n1541_008:0666a14": "學、或無學。云何學？謂通所攝學五陰。云何無",
    "T26n1541_008:0666a15": "學？謂通所攝無學五陰。一切是不斷。通所攝",
    "T26n1541_008:0666a16": "身口業、心不相應行，非心非心法非心相應。",
    "T26n1541_008:0666a17": "通所攝受陰想陰，彼相應行陰，是心法心相",
    "T26n1541_008:0666a18": "應，心意識即心也。",
    "T26n1541_008:0666a19": "問：四通，幾心隨轉非受相應？答作四句。心隨",
    "T26n1541_008:0666a20": "轉非受相應者，謂心隨轉身口業，心隨轉心",
    "T26n1541_008:0666a21": "不相應行及受。受相應非心隨轉者，謂心意",
    "T26n1541_008:0666a22": "識。心隨轉亦受相應者，謂想陰，彼相應行陰。",
    "T26n1541_008:0666a23": "非心隨轉亦非受相應者，謂除心隨轉心不",
    "T26n1541_008:0666a24": "相應行，若餘心不相應行。如受，想行亦如是，",
    "T26n1541_008:0666a25": "除其自性。",
    "T26n1541_008:0666a26": "問：苦遲通，幾覺隨轉非觀相應？答：作四句。覺",
    "T26n1541_008:0666a27": "隨轉非觀相應者，謂覺隨轉身口業，覺隨轉",
    "T26n1541_008:0666a28": "心不相應行及覺相應觀。觀相應非覺隨轉",
    "T26n1541_008:0666a29": "者，謂覺，若覺不相應觀相應心心法。覺隨轉",
    "T26n1541_008:0666b01": "亦觀相應者，謂覺觀相應心心法。非覺隨轉",
    "T26n1541_008:0666b02": "亦非觀相應者，謂除覺隨轉身口業，若餘身",
    "T26n1541_008:0666b03": "口業，除覺隨轉心不相應行，若餘心不相應",
    "T26n1541_008:0666b04": "行，及覺不相應觀，及非覺觀相應心心法。如",
    "T26n1541_008:0666b05": "苦遲通，苦速通亦如是。",
    "T26n1541_008:0666b06": "樂遲通，或覺隨轉非觀相應，作四句。覺隨轉",
    "T26n1541_008:0666b07": "非觀相應者，謂覺隨轉身口業，覺隨轉心不",
    "T26n1541_008:0666b08": "相應行及覺相應觀。觀相應非覺隨轉者，謂",
    "T26n1541_008:0666b09": "覺，若覺不相應觀相應心心法。覺隨轉亦觀",
    "T26n1541_008:0666b10": "相應者，謂覺觀相應心心法。非覺隨轉亦非",
    "T26n1541_008:0666b11": "觀相應者，謂除覺隨轉身口業，若餘身口業，",
    "T26n1541_008:0666b12": "除覺隨轉心不相應行，若餘心不相應行，及",
    "T26n1541_008:0666b13": "覺不相應觀，及非覺觀相應心心法。如樂遲",
    "T26n1541_008:0666b14": "通，樂速通亦如是。",
    "T26n1541_008:0666b15": "通所攝盡智、無生智，所不攝無漏慧。是見非",
    "T26n1541_008:0666b16": "見處，餘非見亦非見處。一切非身見因、身見",
    "T26n1541_008:0666b17": "亦非彼因。通所攝身口業及思，此是業非業",
    "T26n1541_008:0666b18": "報，餘非業亦非業報。",
    "T26n1541_008:0666b19": "問四通，幾業非業隨轉？答：作四句。業非業隨",
    "T26n1541_008:0666b20": "轉者，謂思業。業隨轉非業者，謂受陰、想陰、識",
    "T26n1541_008:0666b21": "陰，若思所不攝業隨轉行陰。業亦業隨轉者，",
    "T26n1541_008:0666b22": "謂業隨轉身口業。非業亦非業隨轉者，謂除",
    "T26n1541_008:0666b23": "業隨轉心不相應行，若餘心不相應行。",
    "T26n1541_008:0666b24": "通所攝身口業，是造色色非可見色，餘非",
    "T26n1541_008:0666b25": "造色色亦非可見色。通所攝身口業，是造色",
    "T26n1541_008:0666b26": "色非有對色，餘非造色色亦非有對色。一切",
    "T26n1541_008:0666b27": "是甚深難了、難了甚深。",
    "T26n1541_008:0666b28": "一切是善亦善因，一切非不善亦非不善因，",
    "T26n1541_008:0666b29": "一切非無記亦非無記因，一切是因緣緣亦",
    "T26n1541_008:0666c01": "有因。",
    "T26n1541_008:0666c02": "問四通，幾次第非次第緣緣？答：一切應分別。",
    "T26n1541_008:0666c03": "通或次第非次第緣緣，作三句。次第非次第",
    "T26n1541_008:0666c04": "緣緣者，謂未來現前必起心心法。次第亦次",
    "T26n1541_008:0666c05": "第緣緣者，謂過去現在心心法。非次第亦非",
    "T26n1541_008:0666c06": "次第緣緣者，謂除未來現前必起心心法，若",
    "T26n1541_008:0666c07": "餘未來心心法，及身口業心不相應行。通所",
    "T26n1541_008:0666c08": "攝身口業心不相應行，是緣緣緣非有緣，餘",
    "T26n1541_008:0666c09": "者是緣緣緣亦有緣。一切是增上緣緣及有",
    "T26n1541_008:0666c10": "增上，一切非流亦非隨流。",
    "T26n1541_008:0666c11": "種者，謂四聖種。問：云何四？答：一謂隨乞得衣",
    "T26n1541_008:0666c12": "知足聖種，二謂隨乞得食知足聖種，三謂隨",
    "T26n1541_008:0666c13": "得眠臥具等知足聖種，四謂樂閑靜樂修聖",
    "T26n1541_008:0666c14": "種。",
    "T26n1541_008:0666c15": "問：此四聖種，幾色、幾非色？答：聖種所攝身口",
    "T26n1541_008:0666c16": "業是色，餘非色。一切是不可見，一切是無",
    "T26n1541_008:0666c17": "對。",
    "T26n1541_008:0666c18": "問聖種，幾有漏、幾無漏？答一切應分別。聖",
    "T26n1541_008:0666c19": "種，或有漏、或無漏。云何有漏？謂聖種所攝有",
    "T26n1541_008:0666c20": "漏五陰。云何無漏？謂聖種所攝無漏五陰。一",
    "T26n1541_008:0666c21": "切是有為。若有漏，彼有報；若無漏，彼無報。一",
    "T26n1541_008:0666c22": "切從因緣生世所攝。聖種所攝身口業是色",
    "T26n1541_008:0666c23": "所攝，餘是名所攝。聖種所攝心意識是內入",
    "T26n1541_008:0666c24": "所攝，餘是外入所攝。一切是智知。若有漏，斷",
    "T26n1541_008:0666c25": "知知及斷；若無漏，非斷知知及不斷。一切是",
    "T26n1541_008:0666c26": "應修，一切不穢污，一切是果及有果，一切是不",
    "T26n1541_008:0666c27": "受。聖種所攝身口業是四大造，餘非四大造。",
    "T26n1541_008:0666c28": "一切是有上。聖種，若有漏，彼是有；若無漏，",
    "T26n1541_008:0666c29": "彼非有。聖種所攝身口業及心不相應行，因",
    "T26n1541_008:0667a01": "不相應，餘因相應。善五處少分攝四聖種，四",
    "T26n1541_008:0667a02": "聖種亦攝善五處少分。不善處所不攝、無記",
    "T26n1541_008:0667a03": "處所不攝、漏處所不攝。或有漏處攝非聖",
    "T26n1541_008:0667a04": "種，作四句。有漏處攝非聖種者，謂聖種所不",
    "T26n1541_008:0667a05": "攝有漏五陰。聖種攝非有漏處者，謂聖種所",
    "T26n1541_008:0667a06": "攝無漏五陰。有漏處攝亦聖種者，謂聖種",
    "T26n1541_008:0667a07": "所攝有漏五陰。非有漏處攝亦非聖種者，謂",
    "T26n1541_008:0667a08": "虛空及數滅、非數滅。或無漏處攝非聖種，作",
    "T26n1541_008:0667a09": "四句。無漏處攝非聖種者，謂虛空及數滅、非",
    "T26n1541_008:0667a10": "數滅。聖種攝非無漏處者，謂聖種所攝有漏",
    "T26n1541_008:0667a11": "五陰。無漏處攝亦聖種者，謂聖種所攝無漏",
    "T26n1541_008:0667a12": "五陰。非無漏處攝亦非聖種者，謂聖種所不",
    "T26n1541_008:0667a13": "攝有漏五陰。一切或過去或未來或現在，一",
    "T26n1541_008:0667a14": "切是善。",
    "T26n1541_008:0667a15": "聖種，或欲界繫、或色界繫、或無色界繫、或不",
    "T26n1541_008:0667a16": "繫。云何欲界繫？謂聖種所攝欲界繫五陰。云",
    "T26n1541_008:0667a17": "何色界繫？謂聖種所攝色界繫五陰。云何無",
    "T26n1541_008:0667a18": "色界繫？謂聖種所攝無色界繫四陰。云何不",
    "T26n1541_008:0667a19": "繫？謂無漏四聖種。",
    "T26n1541_008:0667a20": "問：聖種，幾學、幾無學、幾非學非無學。答：一切",
    "T26n1541_008:0667a21": "應分別。聖種，或學、或無學、或非學非無學。",
    "T26n1541_008:0667a22": "云何學？謂聖種所攝學五陰。云何無學？謂聖",
    "T26n1541_008:0667a23": "種所攝無學五陰。云何非學非無學？謂聖種",
    "T26n1541_008:0667a24": "所攝有漏五陰。聖種，若有漏，彼修斷；若無漏，",
    "T26n1541_008:0667a25": "彼不斷。聖種所攝身口業及心不相應行，非",
    "T26n1541_008:0667a26": "心非心法非心相應。聖種所攝受陰想陰，彼",
    "T26n1541_008:0667a27": "相應行陰，是心法心相應，心意識即心也。",
    "T26n1541_008:0667a28": "問：聖種，幾心隨轉非受相應？答：作四句。心隨",
    "T26n1541_008:0667a29": "轉非受相應者，謂心隨轉身口業，心隨轉心",
    "T26n1541_008:0667b01": "不相應行及受。受相應非心隨轉者，謂心意",
    "T26n1541_008:0667b02": "識。心隨轉亦受相應者，謂想陰，彼相應行陰。",
    "T26n1541_008:0667b03": "非心隨轉亦非受相應者，謂除心隨轉身口",
    "T26n1541_008:0667b04": "業，若餘身口業，除心隨轉心不相應行，若餘",
    "T26n1541_008:0667b05": "心不相應行。如受，想、行亦如是，除其自性。",
    "T26n1541_008:0667b06": "問：聖種，幾覺隨轉非觀相應？答：作四句。覺隨",
    "T26n1541_008:0667b07": "轉非觀相應者，謂覺隨轉身口業，覺隨轉心",
    "T26n1541_008:0667b08": "不相應行及覺相應觀。觀相應非覺隨轉者，",
    "T26n1541_008:0667b09": "謂覺，若覺不相應觀相應心心法。覺隨轉亦",
    "T26n1541_008:0667b10": "觀相應者，謂覺觀相應心心法。非覺隨轉亦",
    "T26n1541_008:0667b11": "非觀相應者，謂除覺隨轉身口業，若餘身口",
    "T26n1541_008:0667b12": "業，除覺隨轉心不相應行，若餘心不相應行，",
    "T26n1541_008:0667b13": "及覺不相應觀，及非覺觀相應心心法。",
    "T26n1541_008:0667b14": "問：聖種，幾見非見處？答：作四句。見非見處者，",
    "T26n1541_008:0667b15": "謂聖種所攝盡智、無生智，所不攝無漏慧。見",
    "T26n1541_008:0667b16": "處非見者，謂見所不攝有漏四聖種。見亦見",
    "T26n1541_008:0667b17": "處者，謂世俗正見。非見亦非見處者，謂見所",
    "T26n1541_008:0667b18": "不攝無漏四聖種。",
    "T26n1541_008:0667b19": "一切非身見因、身見亦非彼因。聖種所攝身",
    "T26n1541_008:0667b20": "口業及思，此是業非業報，餘非業亦非業",
    "T26n1541_008:0667b21": "報。",
    "T26n1541_008:0667b22": "問：聖種，幾業非業隨轉？答：作四句。業非業隨",
    "T26n1541_008:0667b23": "轉者，謂除業隨轉身口業，若餘身口業，及思",
    "T26n1541_008:0667b24": "業。業隨轉非業者，謂受陰想陰識陰，若思所",
    "T26n1541_008:0667b25": "不攝業隨轉行陰。業亦業隨轉者，謂業隨轉",
    "T26n1541_008:0667b26": "身口業。非業亦非業隨轉者，謂除業及業隨",
    "T26n1541_008:0667b27": "轉心不相應行，若餘心不相應行。聖種所攝",
    "T26n1541_008:0667b28": "身口業，是造色色非可見色，餘非造色色亦",
    "T26n1541_008:0667b29": "非可見色。",
    "T26n1541_008:0667c01": "聖種所攝身口業，是造色色非有對色，餘非",
    "T26n1541_008:0667c02": "造色色亦非有對色。一切是甚深難了、難了",
    "T26n1541_008:0667c03": "甚深。",
    "T26n1541_008:0667c04": "一切是善亦善因，一切非不善亦非不善因，",
    "T26n1541_008:0667c05": "一切非無記亦非無記因，一切是因緣緣亦",
    "T26n1541_008:0667c06": "有因。",
    "T26n1541_008:0667c07": "問：聖種，幾次第非次第緣緣？答：一切應分別。",
    "T26n1541_008:0667c08": "聖種，或次第非次第緣緣，作三句。次第非次",
    "T26n1541_008:0667c09": "第緣緣者，謂未來現前必起心心法。次第亦",
    "T26n1541_008:0667c10": "次第緣緣者，謂過去現在心心法。非次第亦",
    "T26n1541_008:0667c11": "非次第緣緣者，謂除未來現前必起心心法，",
    "T26n1541_008:0667c12": "若餘未來心心法及身口業心不相應行。",
    "T26n1541_008:0667c13": "聖種所攝身口業、心不相應行，是緣緣緣非",
    "T26n1541_008:0667c14": "有緣，餘者是緣緣緣亦有緣。一切是增上緣",
    "T26n1541_008:0667c15": "緣及有增上。聖種，若有漏，彼隨流非流；若",
    "T26n1541_008:0667c16": "無漏，非流亦非隨流。",
    "T26n1541_008:0667c17": "如四聖種，四正勤、四如意足，善聚修多羅亦",
    "T26n1541_008:0667c18": "如是。",
    "T26n1541_008:0667c19": "念者，謂四念處。問：云何四？答：謂身念處乃",
    "T26n1541_008:0667c20": "至法念處。云何身念處？謂緣身慧。云何受念",
    "T26n1541_008:0667c21": "處？謂緣受慧。云何心念處？謂緣心慧。云何法",
    "T26n1541_008:0667c22": "念處？謂緣法慧。問：此四念處，幾色、幾非色？",
    "T26n1541_008:0667c23": "答：一切非色，一切不可見，一切是無對。",
    "T26n1541_008:0667c24": "問：念處，幾有漏、幾無漏？答：一切應分別。緣身",
    "T26n1541_008:0667c25": "慧或有漏、或無漏。云何有漏？謂有漏意思惟",
    "T26n1541_008:0667c26": "相應緣身慧。云何無漏？謂無漏意思惟相應",
    "T26n1541_008:0667c27": "緣身慧。如緣身慧，乃至緣法慧亦如是。",
    "T26n1541_008:0667c28": "一切是有為念處，若有漏，彼有報；若無漏，彼",
    "T26n1541_008:0667c29": "無報。一切從因緣生世所攝，一切是名所攝，",
    "T26n1541_008:0668a01": "一切是外入所攝，一切是智知。若有漏，斷",
    "T26n1541_008:0668a02": "知知及斷；若無漏，非斷知知及不斷。一切是",
    "T26n1541_008:0668a03": "應修，一切不穢污，一切是果及有果，一切是",
    "T26n1541_008:0668a04": "不受，一切非四大造，一切是有上。念處，若",
    "T26n1541_008:0668a05": "有漏，是有；若無漏，非是有。一切因相應。",
    "T26n1541_008:0668a06": "善一處少分攝四念處，四念處亦攝善一處",
    "T26n1541_008:0668a07": "少分。不善處所不攝、無記處所不攝、漏處",
    "T26n1541_008:0668a08": "所不攝。",
    "T26n1541_008:0668a09": "或有漏處攝非念處，作四句。有漏處攝非念",
    "T26n1541_008:0668a10": "處者，謂有漏色陰、有漏受陰想陰識陰，念處",
    "T26n1541_008:0668a11": "所不攝有漏行陰。念處攝非有漏處者，謂無",
    "T26n1541_008:0668a12": "漏四念處。有漏處攝亦念處者，謂有漏四念",
    "T26n1541_008:0668a13": "處。非有漏處攝亦非念處者，謂無漏色陰受",
    "T26n1541_008:0668a14": "陰想陰識陰，念處所不攝無漏行陰及無為。",
    "T26n1541_008:0668a15": "或無漏處攝非念處，作四句。無漏處攝非念",
    "T26n1541_008:0668a16": "處者，謂無漏色陰受陰想陰識陰，念處所不",
    "T26n1541_008:0668a17": "攝無漏行陰及無為。念處攝非無漏者，謂有",
    "T26n1541_008:0668a18": "漏四念處。無漏處攝亦念處者，謂無漏四念",
    "T26n1541_008:0668a19": "處。非無漏處攝亦非念處者，謂有漏色陰受",
    "T26n1541_008:0668a20": "陰想陰識陰，念處所不攝有漏行陰。一切或",
    "T26n1541_008:0668a21": "過去或未來或現在，一切是善。",
    "T26n1541_008:0668a22": "問：念處，幾界繫？答：一切應分別。緣身慧，或欲",
    "T26n1541_008:0668a23": "界繫、或色界繫、或無色界繫、或不繫。云何欲",
    "T26n1541_008:0668a24": "界繫？謂欲界繫意思惟相應緣身慧。云何色",
    "T26n1541_008:0668a25": "界繫？謂色界繫意思惟相應緣身慧。云何無",
    "T26n1541_008:0668a26": "色界繫？謂無色界繫意思惟相應緣身慧。云",
    "T26n1541_008:0668a27": "何無繫？謂無漏意思惟相應緣身慧。如緣身",
    "T26n1541_008:0668a28": "慧，乃至緣法慧亦如是。",
    "T26n1541_008:0668a29": "問：念處，幾學、幾無學、幾非學非無學？答：一切",
    "T26n1541_008:0668b01": "應分別。緣身慧，或學、或無學、或非學非無學。",
    "T26n1541_008:0668b02": "云何學？謂學意思惟相應緣身慧。云何無學？",
    "T26n1541_008:0668b03": "謂無學意思惟相應緣身慧。云何非學非無",
    "T26n1541_008:0668b04": "學？謂有漏意思惟相應緣身慧。如緣身慧，乃",
    "T26n1541_008:0668b05": "至緣法慧亦如是。",
    "T26n1541_008:0668b06": "念處，若有漏，彼修斷；若無漏，彼不斷。一切",
    "T26n1541_008:0668b07": "是心法心相應，一切心隨轉受相應，一切心",
    "T26n1541_008:0668b08": "隨轉想行相應，除其自性。問：念處，幾有覺有",
    "T26n1541_008:0668b09": "觀？答：一切應分別。緣身慧，或有覺有觀、或無",
    "T26n1541_008:0668b10": "覺有觀、或無覺無觀。云何有覺有觀？謂有覺",
    "T26n1541_008:0668b11": "有觀意思惟相應緣身慧。云何無覺有觀？謂",
    "T26n1541_008:0668b12": "無覺有觀意思惟相應緣身慧。云何無覺無",
    "T26n1541_008:0668b13": "觀？謂無覺無觀意思惟相應緣身慧。如緣身",
    "T26n1541_008:0668b14": "慧，乃至緣法慧亦如是。",
    "T26n1541_008:0668b15": "問：念處，幾見非見處？答：一切應分別。緣身慧，",
    "T26n1541_008:0668b16": "或見非見處，作四句。見非見處者，謂盡智、無",
    "T26n1541_008:0668b17": "生智所不攝無漏緣身慧。見處非見者，謂見",
    "T26n1541_008:0668b18": "所不攝有漏緣身慧，及五識身相應緣身慧。",
    "T26n1541_008:0668b19": "見亦見處者，謂世俗正見。非見亦非見處者，",
    "T26n1541_008:0668b20": "謂見所不攝無漏緣身慧。",
    "T26n1541_008:0668b21": "緣受慧，或見非見處，作四句。見非見處者，謂",
    "T26n1541_008:0668b22": "盡智無生智所不攝無漏緣受慧。見處非見",
    "T26n1541_008:0668b23": "者，謂見所不攝有漏緣受慧。見亦見處者，謂",
    "T26n1541_008:0668b24": "世俗正見。非見亦非見處者，謂見所不攝無",
    "T26n1541_008:0668b25": "漏緣受慧。如無漏緣受慧，緣心慧、緣法慧亦",
    "T26n1541_008:0668b26": "如是。",
    "T26n1541_008:0668b27": "一切非身見因身見亦非彼因，一切非業亦",
    "T26n1541_008:0668b28": "非業報，一切是業隨轉非業，一切非造色色",
    "T26n1541_008:0668b29": "非可見色，一切非造色色非有對色，一切是",
    "T26n1541_008:0668c01": "甚深難了、難了甚深。",
    "T26n1541_008:0668c02": "一切是善亦善因，一切非不善亦非不善因，一",
    "T26n1541_008:0668c03": "切非無記亦非無記因，一切是因緣緣亦有因。",
    "T26n1541_008:0668c04": "問：念處，幾次第非次第緣緣？答：一切應分",
    "T26n1541_008:0668c05": "別。緣身慧，或次第非次第緣緣，作三句。次第",
    "T26n1541_008:0668c06": "非次第緣緣者，謂未來現前必起緣身慧。次",
    "T26n1541_008:0668c07": "第亦次第緣緣者，謂過去現在緣身慧。非次",
    "T26n1541_008:0668c08": "第亦非次第緣緣者，謂除未來現前必起緣",
    "T26n1541_008:0668c09": "身慧，若餘未來緣身慧。如緣身慧，乃至緣法",
    "T26n1541_008:0668c10": "慧亦如是。",
    "T26n1541_008:0668c11": "一切是緣緣緣亦有緣，一切是增上緣緣及",
    "T26n1541_008:0668c12": "有增上。若有漏，彼隨流非流，餘非流亦非隨",
    "T26n1541_008:0668c13": "流。",
    "T26n1541_008:0668c14": "眾事分阿毘曇論卷第八"
}