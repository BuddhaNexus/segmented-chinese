{
    "T50n2060_025:0643c03": "續高僧傳卷第二十五",
    "T50n2060_025:0643c05": "大唐西明寺沙門釋道宣撰",
    "T50n2060_025:0643c06": "感通上　正傳三十三　附見三",
    "T50n2060_025:0643c07": "魏洛京永寧寺天竺僧勒那漫提傳一",
    "T50n2060_025:0643c08": "魏榮陽沙門釋超達傳二",
    "T50n2060_025:0643c09": "魏文成沙門釋慧達傳三",
    "T50n2060_025:0643c10": "魏常山衡唐精舍釋道泰傳四",
    "T50n2060_025:0643c11": "梁九江東林寺釋僧融傳五",
    "T50n2060_025:0643c12": "魏末魯郡沙門釋法力傳六",
    "T50n2060_025:0643c13": "梁蜀土青城山寺釋植相傳七",
    "T50n2060_025:0643c14": "梁蜀土潼州沙門釋僧林傳八",
    "T50n2060_025:0643c15": "梁荊州沙門釋慧簡傳九",
    "T50n2060_025:0643c16": "魏涼州沙門釋僧朗傳十",
    "T50n2060_025:0643c17": "魏太山朗公谷山寺釋僧意傳十一",
    "T50n2060_025:0643c18": "魏太山丹嶺寺釋僧照傳十二",
    "T50n2060_025:0643c19": "齊相州鼓山釋道豐傳十三",
    "T50n2060_025:0643c20": "齊鄴下大莊嚴寺釋圓通傳十四",
    "T50n2060_025:0643c21": "齊太原沙門釋慧寶傳十五",
    "T50n2060_025:0643c22": "齊鄴下寶明寺釋僧雲傳十六",
    "T50n2060_025:0643c23": "齊梁州薛寺釋僧遠傳十七",
    "T50n2060_025:0643c24": "周上黨元開府寺釋慧瑱傳十八",
    "T50n2060_025:0643c25": "隋相州大慈寺釋洪獻傳十九",
    "T50n2060_025:0643c26": "隋東川沙門釋慧雲傳二十(傅大士)",
    "T50n2060_025:0643c27": "隋鄂州沙門釋法朗傳二十一",
    "T50n2060_025:0644a01": "隋蜀部灌口山竹林寺釋道仙傳二十二",
    "T50n2060_025:0644a02": "陳攝山栖霞寺釋慧峯傳二十三",
    "T50n2060_025:0644a03": "隋蘇州重玄寺釋慧巖傳二十四",
    "T50n2060_025:0644a04": "隋東都寶楊道場釋法安傳二十五(法濟)",
    "T50n2060_025:0644a05": "隋蔣州大歸善寺釋慧偘傳二十六",
    "T50n2060_025:0644a06": "唐京化度寺釋轉明傳二十七",
    "T50n2060_025:0644a07": "唐安州沙門賈逸傳二十八",
    "T50n2060_025:0644a08": "唐雍州義善寺釋法順傳二十九(智儼)",
    "T50n2060_025:0644a09": "唐蒲州普濟寺釋道英傳三十",
    "T50n2060_025:0644a10": "唐雍州梁山沙門釋又德傳三十一",
    "T50n2060_025:0644a11": "唐京師辯才寺釋智則傳三十二",
    "T50n2060_025:0644a12": "唐京師律藏寺釋通達傳三十三",
    "T50n2060_025:0644a13": "勒那漫提。天竺僧也。住元魏洛京永寧寺。",
    "T50n2060_025:0644a14": "善五明工道術。時信州刺史綦母懷文。巧",
    "T50n2060_025:0644a15": "思多知。天情博識。每國家營宮室器械。無",
    "T50n2060_025:0644a16": "所不關。利益公私。一時之最。又勅令修",
    "T50n2060_025:0644a17": "理永寧寺。見提有異術。常送餉祇承冀有",
    "T50n2060_025:0644a18": "聞見。而提視之平平初無敘接。文心恨之。",
    "T50n2060_025:0644a19": "時洛南玄武館有一蠕蠕客。曾與提西域舊",
    "T50n2060_025:0644a20": "交。乘馬衣皮。時來造寺。二人相得言笑抵",
    "T50n2060_025:0644a21": "掌。彌日不懈。文旁見夷言。不曉往復。乃",
    "T50n2060_025:0644a22": "謂提曰。弟子好事人也。比來供承望師降",
    "T50n2060_025:0644a23": "意。而全不賜一言。此北狄耳。獸心人面殺生",
    "T50n2060_025:0644a24": "血食。何足可尚。不期對面遂成彼此。提曰。",
    "T50n2060_025:0644a25": "爾勿輕他。縱使讀萬卷書。用未必相過也。",
    "T50n2060_025:0644a26": "懷文曰。此所知當與捔技賭馬。提曰。爾",
    "T50n2060_025:0644a27": "有何耶。曰算術之能。無問望山臨水。縣",
    "T50n2060_025:0644a28": "測高深。圍圌蹋窖不舛升合。提笑而言曰。",
    "T50n2060_025:0644a29": "此小兒戲耳。庭前有一棗樹極大。子實繁",
    "T50n2060_025:0644b01": "滿。時七月初悉已成就。提仰視樹曰。爾知",
    "T50n2060_025:0644b02": "其上可有幾許子乎。文怪而笑曰。算者所",
    "T50n2060_025:0644b03": "知。必依鉤股標候。則天文地理亦可推測。",
    "T50n2060_025:0644b04": "草木繁耗有何形兆。計斯寔漫言也。提指",
    "T50n2060_025:0644b05": "蠕蠕曰。此即知之。文憤氣不信。即立契賭",
    "T50n2060_025:0644b06": "馬。寺僧老宿咸來同看。其立旁證。提具告",
    "T50n2060_025:0644b07": "蠕蠕。彼笑而承之。文復要云。必能知者幾",
    "T50n2060_025:0644b08": "許成核。幾許菸死無核。斷許既了。蠕蠕",
    "T50n2060_025:0644b09": "腰間皮袋裏出一物。似今秤衡。穿五色",
    "T50n2060_025:0644b10": "線。線別貫白珠。以此約樹。或上或下。或",
    "T50n2060_025:0644b11": "旁或側。抽線[目*夾]眼。周迴良久。向提撼頭而",
    "T50n2060_025:0644b12": "笑述其數焉。乃遣人撲子實下盡。一一看",
    "T50n2060_025:0644b13": "閱。疑者文自剖看校量子數成不。卒無欠",
    "T50n2060_025:0644b14": "賸。因獲馬而歸。提每見洛下人遠向嵩高",
    "T50n2060_025:0644b15": "少室取薪者。自云。百姓如許地。擔負辛苦。",
    "T50n2060_025:0644b16": "我欲暫牽取二山枕洛水頭待人伐足。乃",
    "T50n2060_025:0644b17": "還放去。不以為難。此但數術耳。但無知",
    "T50n2060_025:0644b18": "者誣我為聖。所以不敢。提臨欲終語弟",
    "T50n2060_025:0644b19": "子曰。我更停五三日往一處行。汝等念修",
    "T50n2060_025:0644b20": "正道勿懷眷戀。便寢疾閉戶臥。弟子竊",
    "T50n2060_025:0644b21": "於門隙視之。見提身不著床在虛仰臥",
    "T50n2060_025:0644b22": "相告同視。一僧忽欬。提還床如舊。遙謂曰。",
    "T50n2060_025:0644b23": "門外是誰何不來入。我以床熱故取涼。爾",
    "T50n2060_025:0644b24": "勿怪也。是後數日便捨命矣。",
    "T50n2060_025:0644b25": "釋超達。未詳其氏。元魏中行業僧也。多學",
    "T50n2060_025:0644b26": "問有知解。帝禁圖讖尤急。所在搜訪。有人",
    "T50n2060_025:0644b27": "誣達有之。乃收付榮陽獄。時魏博陵公檢",
    "T50n2060_025:0644b28": "勘窮劾。達以實告。大怒以車輪繫頸。嚴",
    "T50n2060_025:0644b29": "防衛之。自知無活路。專念觀世音。至夜四",
    "T50n2060_025:0644c01": "更忽不見車輪。所在見守防者皆大昏睡。",
    "T50n2060_025:0644c02": "因走出外將欲遠避。以久繫獄。脚遂[戀心+足]急",
    "T50n2060_025:0644c03": "不能及遠行至天曉。虜騎四出追之。達",
    "T50n2060_025:0644c04": "惟逃必不免。因伏草中騎來蹋草並靡。",
    "T50n2060_025:0644c05": "雖從邊過對而不見。仰看虜面。悉以牛",
    "T50n2060_025:0644c06": "皮障目。達一心服死。至誠稱念。夜中虜去。",
    "T50n2060_025:0644c07": "尋即得脫。又僧明道人。為北臺石窟寺主。",
    "T50n2060_025:0644c08": "魏氏之王天下也。每疑沙門為賊。收數百",
    "T50n2060_025:0644c09": "僧互繫縛之。僧明為魁首。以繩急纏從",
    "T50n2060_025:0644c10": "頭至足。剋期斬決。明大怖一心念觀音。",
    "T50n2060_025:0644c11": "至半夜覺纏小寬。私心欣幸精到彌切。",
    "T50n2060_025:0644c12": "及曉索然都斷既因。得脫逃逸奔山。明旦",
    "T50n2060_025:0644c13": "獄監來覓不見。惟有斷繩在地。知為神",
    "T50n2060_025:0644c14": "力所加也。即以奏聞。帝信道人不反。遂",
    "T50n2060_025:0644c15": "一時釋放。",
    "T50n2060_025:0644c16": "釋慧達。姓劉。名窣(蘇骨反)和。本咸陽東北。三",
    "T50n2060_025:0644c17": "城定陽稽胡也。先不事佛。目不識字。為人",
    "T50n2060_025:0644c18": "兇頑。勇健多力樂。行獵射。為梁城突騎。守",
    "T50n2060_025:0644c19": "於襄陽。父母兄弟三人並存。居家大富。豪侈",
    "T50n2060_025:0644c20": "鄉閭縱橫不理。後因酒會遇疾。命終備覩",
    "T50n2060_025:0644c21": "地獄眾苦之相。廣有別傳。具詳聖迹。達後",
    "T50n2060_025:0644c22": "出家。住于文成郡。今慈州東南高平原。即其",
    "T50n2060_025:0644c23": "生地矣。見有廟像。戎夏禮敬處于治下安",
    "T50n2060_025:0644c24": "民寺中。曾往吳越。備如前傳。至元魏太武",
    "T50n2060_025:0644c25": "大延元年。流化將訖。便事西返。行及涼州",
    "T50n2060_025:0645a01": "番禾郡東北望御谷。而遙禮之。人莫有曉",
    "T50n2060_025:0645a02": "者。乃問其故。達云。此崖當有像現。若靈相",
    "T50n2060_025:0645a03": "圓備。則世樂時康。如其有闕。則世亂民苦。",
    "T50n2060_025:0645a04": "達行至肅州酒泉縣城西七里石澗中死。其",
    "T50n2060_025:0645a05": "骨並碎。如葵子大可穿之今在城西古寺",
    "T50n2060_025:0645a06": "中。塑像手上。寺有碑云。吾非大聖。遊化",
    "T50n2060_025:0645a07": "為業。文不具矣。爾後八十七年至正光初。",
    "T50n2060_025:0645a08": "忽大風雨。雷震山裂。挺出石像。舉身丈八。",
    "T50n2060_025:0645a09": "形相端嚴。惟無有首登。即選石命工彫鐫",
    "T50n2060_025:0645a10": "別頭。安訖還落。因遂任之。魏道陵遲。其言",
    "T50n2060_025:0645a11": "驗矣。逮周元年。治涼州城東七里澗。忽有",
    "T50n2060_025:0645a12": "光現徹照幽顯。觀者異之。乃像首也。便奉",
    "T50n2060_025:0645a13": "至山巖安之。宛然符會。儀容彫缺四十餘",
    "T50n2060_025:0645a14": "年。身首異所二百餘里。相好還備。太平斯",
    "T50n2060_025:0645a15": "在。保定元年。置為瑞像寺焉。乃有燈光流",
    "T50n2060_025:0645a16": "照鍾聲飛嚮。相續不斷。莫測其由。建德初",
    "T50n2060_025:0645a17": "年。像首頻落。大冡宰及齊王。躬往看之。乃",
    "T50n2060_025:0645a18": "令安處。夜落如故。乃經數十。更以餘物為",
    "T50n2060_025:0645a19": "頭。終墜於地。後周滅佛法。僅得四年隣",
    "T50n2060_025:0645a20": "國殄喪。識者察之方知先鑒。雖遭廢除",
    "T50n2060_025:0645a21": "像猶特立。開皇之始經像大弘。莊飾尊儀更",
    "T50n2060_025:0645a22": "崇寺宇。大業五年。煬帝躬往禮敬厚施。重",
    "T50n2060_025:0645a23": "增榮麗。因改舊額為感通寺焉。故令模",
    "T50n2060_025:0645a24": "寫傳形量不可測。約指丈八臨度終異。致",
    "T50n2060_025:0645a25": "令發信彌增日新。余以貞觀之初歷遊關",
    "T50n2060_025:0645a26": "表。故謁達之本廟。圖像儼肅日有隆敬。自",
    "T50n2060_025:0645a27": "石隰慈丹延綏威嵐等州。並圖寫其形所在",
    "T50n2060_025:0645a28": "供養。號為劉師佛焉。因之懲革胡性。奉行",
    "T50n2060_025:0645a29": "戒約者殷矣。見姚道安制像碑。",
    "T50n2060_025:0645b01": "釋道泰。元魏末人。住常山衡唐精舍。夢人謂",
    "T50n2060_025:0645b02": "曰。若至某年。當終於四十二矣。泰彌惡",
    "T50n2060_025:0645b03": "之。及至期年遇重病。甚憂悉以身資為",
    "T50n2060_025:0645b04": "福。友人曰。余聞供養六十二億菩薩。與一",
    "T50n2060_025:0645b05": "稱觀世音同。君何不至心歸依。可必增壽。",
    "T50n2060_025:0645b06": "泰乃感悟。遂於四日四夜專精不絕。所坐",
    "T50n2060_025:0645b07": "帷下忽見光明從戶外而入。見觀音足趺",
    "T50n2060_025:0645b08": "踝間金色朗照。語泰曰。念觀世音耶。比",
    "T50n2060_025:0645b09": "泰褰帷頃。便不復見。悲喜流汗便覺輕。",
    "T50n2060_025:0645b10": "所患遂愈。年四十四。方為同意說之。泰後",
    "T50n2060_025:0645b11": "終於天命。更有一僧。其緣同泰。故不疏",
    "T50n2060_025:0645b12": "耳。",
    "T50n2060_025:0645b13": "釋僧融。梁初人。住九江東林寺。篤志汎博",
    "T50n2060_025:0645b14": "遊化己任。曾於江陵勸一家受戒。奉佛為",
    "T50n2060_025:0645b15": "業。先有神廟不復宗事。悉用給施。融便撒",
    "T50n2060_025:0645b16": "取送寺。因留設福。至七日後。主人母見一",
    "T50n2060_025:0645b17": "鬼持赤索欲縛之。母甚遑懼。乃更請僧",
    "T50n2060_025:0645b18": "讀經行道。鬼怪遂息。融晚還廬山。獨宿逆",
    "T50n2060_025:0645b19": "旅。時天雨雪中夜始眠。見有鬼兵其類甚",
    "T50n2060_025:0645b20": "眾。中有鬼將帶甲挾刃形奇壯偉。有持胡",
    "T50n2060_025:0645b21": "床者。乃對融前踞之。便厲色揚聲曰。君",
    "T50n2060_025:0645b22": "何謂鬼神無靈耶。速曳下地。諸鬼將欲加",
    "T50n2060_025:0645b23": "手。融默稱觀世音。聲未絕即見所住床後",
    "T50n2060_025:0645b24": "有一天將。可長丈餘。著黃皮袴褶。手捉金",
    "T50n2060_025:0645b25": "剛杵擬之。鬼便驚散。甲冑之屬碎為塵粉。",
    "T50n2060_025:0645b26": "融甞於江陵。勸夫妻二人。俱受五戒。後為",
    "T50n2060_025:0645b27": "劫賊引。夫遂逃走。執妻繫獄。遇融於路",
    "T50n2060_025:0645b28": "求哀請救。融曰。惟至心念觀世音。更無信",
    "T50n2060_025:0645b29": "餘道。婦入獄後。稱念不輟。因夢沙門立其",
    "T50n2060_025:0645c01": "前。足蹴令去。忽覺身貫三木自然解脫。見",
    "T50n2060_025:0645c02": "門猶閉。閽司數重守之。計無出理。還更",
    "T50n2060_025:0645c03": "眠。夢見向僧曰。何不早出。門自開也。既聞",
    "T50n2060_025:0645c04": "即起。重門洞開。便越席而出。東南數里將",
    "T50n2060_025:0645c05": "值民村。天夜闇冥。其夫先逃夜行晝伏。二",
    "T50n2060_025:0645c06": "忽相遇皆大驚駭。草間審問。乃其夫也。遂共",
    "T50n2060_025:0645c07": "投商者。遠避竟得免難。",
    "T50n2060_025:0645c08": "釋法力。未詳何人。精苦有志德。欲於魯",
    "T50n2060_025:0645c09": "郡立精舍。而財不足。與沙彌明琛。往上",
    "T50n2060_025:0645c10": "谷。乞麻一載。將事返寺。行空澤中忽遇",
    "T50n2060_025:0645c11": "野火。車在下風無得免理。于時法力倦眠。",
    "T50n2060_025:0645c12": "比覺而火勢已及。因舉聲稱觀。未逮世",
    "T50n2060_025:0645c13": "音。應聲風轉火焰尋滅。安隱而還。又沙門法",
    "T50n2060_025:0645c14": "智者。本為白衣獨行大澤。猛火四面。一時",
    "T50n2060_025:0645c15": "同至自知必死。乃合面於地稱觀世音。怪",
    "T50n2060_025:0645c16": "無火燒。舉頭看之。一澤之草纖毫並盡。",
    "T50n2060_025:0645c17": "惟智所伏僅容身耳。因此感悟出家為道。",
    "T50n2060_025:0645c18": "厲精翹勇眾所先之。又沙門道集。於壽陽",
    "T50n2060_025:0645c19": "西山遊行。為二劫所得。縛繫於樹將欲",
    "T50n2060_025:0645c20": "殺之。惟念觀世音守死而已。劫引刀屢斫",
    "T50n2060_025:0645c21": "皆無傷損。自怖而走。集因得脫。廣傳此事。",
    "T50n2060_025:0645c22": "又沙門法禪等。山行逢賊。惟念觀音。挽弓",
    "T50n2060_025:0645c23": "射之。欲放不得。賊遂歸誠投弓於地。又不",
    "T50n2060_025:0645c24": "能得。知是神人。捨而逃走。禪等免脫所在",
    "T50n2060_025:0645c25": "通傳。並魏末人。別有觀音感應傳。文事包",
    "T50n2060_025:0645c26": "廣。不具敘之。",
    "T50n2060_025:0645c27": "釋植相。姓郝氏。梓橦涪人。當任巴西郡",
    "T50n2060_025:0645c28": "吏。太守鄭貞。令相齎獻物下楊都。見梁祖",
    "T50n2060_025:0645c29": "王公崇敬三寶。便願出家。及還上蜀。決",
    "T50n2060_025:0646a01": "誓家屬。并其妻子既同相志。一時剪落。自",
    "T50n2060_025:0646a02": "出家後。梁大同中專習苦行。一食常坐正",
    "T50n2060_025:0646a03": "心佛理。以命自期。時南武都。今孝水縣。有",
    "T50n2060_025:0646a04": "法愛道人。高衒道術。相往觀之。愛於夕中。",
    "T50n2060_025:0646a05": "自以呪力現一大神。身著衣冠容相璝",
    "T50n2060_025:0646a06": "偉。來舉繩床離地四五尺。相便誦戒。神",
    "T50n2060_025:0646a07": "即馳去。斯須復來舉床(僅動一角如前)復去。俄",
    "T50n2060_025:0646a08": "爾又來在相前立。相正意貞白初無微動。",
    "T50n2060_025:0646a09": "尋爾復去。於屋頭現面。舍棟破裂。其聲甚",
    "T50n2060_025:0646a10": "大。相亦無懼。神見不動便來禮拜求哀懺",
    "T50n2060_025:0646a11": "謝。至旦語愛曰。汝所重者。此是邪術非",
    "T50n2060_025:0646a12": "正法也。可捨之。相後往益聽講。以生在",
    "T50n2060_025:0646a13": "邊鄙玄頗涉俗。雖遭輕誚。亡懷在道都",
    "T50n2060_025:0646a14": "不忤意。又因行路寄宿道館。道士有素",
    "T50n2060_025:0646a15": "聞相名。恐化徒屬。拒不延之。其夜群虎遶",
    "T50n2060_025:0646a16": "院相吼。道士等通夕不安。及明追之。從受",
    "T50n2060_025:0646a17": "菩薩戒焉。又曾行弘農。水側見人垂釣。相",
    "T50n2060_025:0646a18": "勸止之。不從其言。即唾水中。忽有大蛇",
    "T50n2060_025:0646a19": "擎頭四顧來趣。釣者因即歸命投相出家。時",
    "T50n2060_025:0646a20": "梁道漸衰。而涪土軍動。與彖法師分飛異",
    "T50n2060_025:0646a21": "域。彖入靜林山。相入青城山。聚徒集業。",
    "T50n2060_025:0646a22": "梁王蕭撝。素相欽重。供給獠民以為營理。",
    "T50n2060_025:0646a23": "未暇經始便感重疾。知命不救。謂弟子",
    "T50n2060_025:0646a24": "曰。常願生淨土。而無勝業。雖不生三",
    "T50n2060_025:0646a25": "途。亦不生天堂。還生涪土作沙門也。",
    "T50n2060_025:0646a26": "汝等努力行道。方與吾會。加坐儼然奄便",
    "T50n2060_025:0646a27": "遷化。時年四十有四。其山四面獠民。見其",
    "T50n2060_025:0646a28": "坐亡皆來嘆異。禮拜供養改俗行善。弟子",
    "T50n2060_025:0646a29": "銜命露屍松下。初相置足於綿州城西柏林",
    "T50n2060_025:0646b01": "寺。院成就於堂頭植梧桐一株。極為繁",
    "T50n2060_025:0646b02": "茂。忽以四月十五日。無故葉落。又維那此",
    "T50n2060_025:0646b03": "日打鍾。初不發聲。大小疑怪不測所以。",
    "T50n2060_025:0646b04": "上坐僧超謂有大變。執錫逃避。須臾信報。",
    "T50n2060_025:0646b05": "相已終卒。樹枯鍾噎。表其遷化之晨也。此",
    "T50n2060_025:0646b06": "寺去青城四百餘里。而潛運之感。殆非人",
    "T50n2060_025:0646b07": "謀。梁初又有道香僧朗。並有神異。其迹略",
    "T50n2060_025:0646b08": "同。誌公之類矣。",
    "T50n2060_025:0646b09": "釋僧林。吳人。深有德素。行能動物。梁大同",
    "T50n2060_025:0646b10": "中。上蜀至潼州。城西北百四十里有豆圌",
    "T50n2060_025:0646b11": "山上有神祠。土民敬之。每往祭謁。林往居",
    "T50n2060_025:0646b12": "之禪默累日。忽有大蟒縈繩床前。舉頭",
    "T50n2060_025:0646b13": "如揖讓者。林為授三歸。受已便去。因爾安",
    "T50n2060_025:0646b14": "怗卒無災異。其山北涪水之陽。素來無猿。",
    "T50n2060_025:0646b15": "自林栖託已來。便有兩頭依林而住。有初",
    "T50n2060_025:0646b16": "見者云度水來。及後林出山門。猿還洄",
    "T50n2060_025:0646b17": "度。如此非一。年月淹久孚乳產生。乃有數",
    "T50n2060_025:0646b18": "十。有時送林至龍門口。竚望而返。後往赤",
    "T50n2060_025:0646b19": "水巖故寺中。屋宇並摧止有叢林。便即露坐。",
    "T50n2060_025:0646b20": "有虎蹲於林前。低目視林。乃為說法。良久",
    "T50n2060_025:0646b21": "便去。爾後孤遊雄悍不避惡狩。常行仁濟。",
    "T50n2060_025:0646b22": "感化極多。末卒于潼部。",
    "T50n2060_025:0646b23": "釋慧簡。不知何許人。梁初在道。戒業弘峻",
    "T50n2060_025:0646b24": "殊奇膽勇。荊州廳事東。先有三間別齋。由",
    "T50n2060_025:0646b25": "來屢多鬼怪。時王建武臨治。猶無有能住",
    "T50n2060_025:0646b26": "者。惟簡是王君門師。專任居之。自住一間。",
    "T50n2060_025:0646b27": "餘安經像。俄見一人黑衣無目。從壁中出",
    "T50n2060_025:0646b28": "便倚簡門上。時簡目開心了。但口不得語。",
    "T50n2060_025:0646b29": "意念觀世音。良久鬼曰。承君精進故來相",
    "T50n2060_025:0646c01": "試。今神色不動。豈復逼耶。欻然還入壁中。",
    "T50n2060_025:0646c02": "簡徐起澡漱禮誦訖。還如常眠。寐夢向人曰。",
    "T50n2060_025:0646c03": "僕以漢末居此數百年。為性剛直多所不",
    "T50n2060_025:0646c04": "堪。君誠淨行好人。特相容耳。於此遂絕。簡",
    "T50n2060_025:0646c05": "住積載。安隱如初。若經他行猶無有人能",
    "T50n2060_025:0646c06": "住之者。",
    "T50n2060_025:0646c07": "釋僧朗。涼州人。魏虜攻涼。城民素少。乃逼",
    "T50n2060_025:0646c08": "斥道人用充軍旅。隊別兼之。及轒[車*童]所擬。",
    "T50n2060_025:0646c09": "舉城同陷。收登城僧三千人。至軍將見",
    "T50n2060_025:0646c10": "魏主所。謂曰。道人當坐禪行道。乃復作賊。",
    "T50n2060_025:0646c11": "深當顯戮。明日斬之。至期食時赤氣數丈",
    "T50n2060_025:0646c12": "貫日直度。天師寇謙之。為帝所信奏曰。上",
    "T50n2060_025:0646c13": "天降異正為道人實非本心。願不須殺。帝",
    "T50n2060_025:0646c14": "弟赤竪王。亦同謙請。乃下勅止之。猶虜",
    "T50n2060_025:0646c15": "掠散配役徒。唯朗等數僧別付帳下。及魏軍",
    "T50n2060_025:0646c16": "東還。朗與同學中路共叛。陣防嚴設更無",
    "T50n2060_025:0646c17": "走處。東西絕壁莫測淺深。上有大樹旁垂",
    "T50n2060_025:0646c18": "崖側。遂以鼓旗竿繩繫樹懸下。時夜大闇。",
    "T50n2060_025:0646c19": "崖底純棘無安足處。欲上岸頭復恐軍覺。",
    "T50n2060_025:0646c20": "投計慞遑捉繩懸住。勢非支久。共相謂曰。",
    "T50n2060_025:0646c21": "今厄至矣。惟念觀世音耳。便以頭扣石。一",
    "T50n2060_025:0646c22": "心專注。須臾光明。從日處出。通照天地。乃",
    "T50n2060_025:0646c23": "見棘中有得下處。因光至地還忽暗冥。知",
    "T50n2060_025:0646c24": "是神也。相慶感遇。便就以眠。良久方曉。始",
    "T50n2060_025:0646c25": "聞軍眾警覺將發。而山谷萬重不知出路。",
    "T50n2060_025:0646c26": "惟望日行。值一大虎出在其前。相謂曰。雖",
    "T50n2060_025:0646c27": "脫虜難復入虎口。朗曰。不如君言。正以",
    "T50n2060_025:0646c28": "我等有感。所以現光。今遇此虎。將非聖人",
    "T50n2060_025:0646c29": "示路也。於是二人徑詣虎即前行。若朗",
    "T50n2060_025:0647a01": "小遲虎亦暫住。至曉遂得出路。而失虎所",
    "T50n2060_025:0647a02": "在。便隨道自進。七日達于仇池。又至梁漢",
    "T50n2060_025:0647a03": "出于荊州。不測其終。",
    "T50n2060_025:0647a04": "釋僧意。不知何人。貞確有思力。每登座講",
    "T50n2060_025:0647a05": "說。輒天花下散在于法座。元魏中。住太山",
    "T50n2060_025:0647a06": "朗公谷山寺。聚徒教授。迄於暮齒精誠不",
    "T50n2060_025:0647a07": "倦。寺有高驪像。相國像。胡國像。女國像。",
    "T50n2060_025:0647a08": "吳國像。崑崙像。岱京像。如此七像並是金",
    "T50n2060_025:0647a09": "銅。俱陳寺堂。堂門常開。而鳥狩無敢入者。",
    "T50n2060_025:0647a10": "至今猶爾。故靈裕像讚云。應感而來。誠無",
    "T50n2060_025:0647a11": "指屬。豈神通冥著。理隔尋常之議乎。意奉",
    "T50n2060_025:0647a12": "法自資。束躬供養。將終前夕。有一沙彌死",
    "T50n2060_025:0647a13": "來已久。見拜云。違奉已來。常為天帝驅使。",
    "T50n2060_025:0647a14": "栖遑無暇。癈修道業。不久天帝請師講",
    "T50n2060_025:0647a15": "經。願因一言得免形苦。意便洗浴燒香。",
    "T50n2060_025:0647a16": "端坐靜室候待時至。及期果有天來入寺",
    "T50n2060_025:0647a17": "及房。冠服羽從偉麗殊特。眾僧初見但謂。是",
    "T50n2060_025:0647a18": "何世貴入山參謁。不生驚異。及意爾日無",
    "T50n2060_025:0647a19": "疾而逝。方知靈感。其都講住在光州。自餘",
    "T50n2060_025:0647a20": "香火唄匿散在他邑。後試檢勘。皆同日而",
    "T50n2060_025:0647a21": "終焉。有說云。僧意志湛。即朗公同侶。前傳",
    "T50n2060_025:0647a22": "闕之。故今緝綴湛得初果。其塔見存。在泰",
    "T50n2060_025:0647a23": "山靈巖寺側。見別傳。",
    "T50n2060_025:0647a24": "釋僧照。未詳氏族。住泰山丹嶺寺。性虛放",
    "T50n2060_025:0647a25": "喜追奇。每聞靈迹譎詭。無不登踐。承瀑",
    "T50n2060_025:0647a26": "布之下多諸洞穴仙聖攸止。以魏普泰年",
    "T50n2060_025:0647a27": "行至榮山。見飛流下有穴。因穴隨入。行可",
    "T50n2060_025:0647a28": "五六里。便出穴外。逐微逕東北上數里。得",
    "T50n2060_025:0647a29": "石渠闊兩三步。水西流清而且徹。帶渠藥",
    "T50n2060_025:0647b01": "草延蔓委地。渠北有瓦舍三口。形甚古陋。",
    "T50n2060_025:0647b02": "庭前穀穗縱橫。鳥雀殘食。東頭屋裏有數架",
    "T50n2060_025:0647b03": "黃帙。中間有鐵臼兩具。亦有釜器。並附遊",
    "T50n2060_025:0647b04": "塵。都無炊爨之迹。西頭屋內有一沙門。端",
    "T50n2060_025:0647b05": "坐儼然飛塵沒膝。四望惟見茂林懸澗。非",
    "T50n2060_025:0647b06": "復人居。須臾逢一神僧。年可六十。眉長丈",
    "T50n2060_025:0647b07": "餘槃掛耳上。相見欣然如舊。問所從來。自",
    "T50n2060_025:0647b08": "云。我同學三人來此避世。一人外行未返。",
    "T50n2060_025:0647b09": "一人死來極久。似入滅定。今在西屋內汝",
    "T50n2060_025:0647b10": "見之未。今日何姓為主。答是魏家。僧云。魏",
    "T50n2060_025:0647b11": "家享國已久不姓曹耶。照云姓元。僧曰。我",
    "T50n2060_025:0647b12": "不知。遂取穀穗擣之作粥。又往林中葉下",
    "T50n2060_025:0647b13": "取梨棗與之令噉。僧云。汝但食。我不噉",
    "T50n2060_025:0647b14": "此。又問誦何經。照云。誦法華。神僧頷頭曰。",
    "T50n2060_025:0647b15": "大好精進業。今東屋格上如許經。並自誦之。",
    "T50n2060_025:0647b16": "欲得聞不。照合掌曰。惟敢聞命。彼遂部別",
    "T50n2060_025:0647b17": "誦之。聲氣朗徹。乃至通夜。照苦睡。僧曰。但",
    "T50n2060_025:0647b18": "睡。我自恒業耳。達日不眠。更為造食。照",
    "T50n2060_025:0647b19": "謝曰。幸得奉謁。今且暫歸尋來接事。僧亦",
    "T50n2060_025:0647b20": "不留。但言。我同學行去。汝若值者大有開",
    "T50n2060_025:0647b21": "悟。恨不見之。既言須歸好去。照尋路得",
    "T50n2060_025:0647b22": "還。結侶重往。瀑布與穴莫測其處。今終南",
    "T50n2060_025:0647b23": "諸山亦有斯事。既多餘涉。不無其理云。",
    "T50n2060_025:0647b24": "釋道豐。未詳氏族。世稱得道之流。與弟子",
    "T50n2060_025:0647b25": "三人居相州鼓山中。不求利養。或云。練丹",
    "T50n2060_025:0647b26": "黃白醫療占相。世之術藝無所不解。齊高",
    "T50n2060_025:0647b27": "往來并鄴。常過問之。應對不思隨事標舉。",
    "T50n2060_025:0647b28": "帝曾命酒并蒸肫。勅置豐前令遣食之。豐",
    "T50n2060_025:0647b29": "聊無辭讓。極意飽噉。帝大笑。亦不與言。駕",
    "T50n2060_025:0647c01": "去後謂弟子曰。除却床頭物。及發撤床。",
    "T50n2060_025:0647c02": "見向者蒸肫猶在都不似噉嚼處。時石窟",
    "T50n2060_025:0647c03": "寺有一坐禪僧。每日至西則東望山巔有",
    "T50n2060_025:0647c04": "丈八金像現。此僧私喜謂覩靈瑞。日日禮拜",
    "T50n2060_025:0647c05": "如此可經兩月。後在房臥。忽聞枕間有語",
    "T50n2060_025:0647c06": "謂之曰。天下更何處有佛。汝今道成。即是",
    "T50n2060_025:0647c07": "佛也。爾當好作佛身。莫自輕脫。此僧聞已",
    "T50n2060_025:0647c08": "便起特重。傍視群僧猶如草芥。於大眾",
    "T50n2060_025:0647c09": "前側手指胸云。爾輩頗識真佛不。泥龕畫",
    "T50n2060_025:0647c10": "像語不能出脣。智慮何如。爾見真佛不",
    "T50n2060_025:0647c11": "知禮敬。猶作本日欺我。悉墮阿鼻。又眼",
    "T50n2060_025:0647c12": "精己赤叫呼無常。合寺知是驚禪。及未發",
    "T50n2060_025:0647c13": "前輿詣豐所。徑即謂曰。汝兩月已來常",
    "T50n2060_025:0647c14": "見東山上現金像耶。答曰實見。又曰。汝聞",
    "T50n2060_025:0647c15": "枕間遣作佛耶。答曰實然。豐曰。此風動失",
    "T50n2060_025:0647c16": "心耳。若不早治或狂走難制。便以針針",
    "T50n2060_025:0647c17": "三處。因即不發。及豐臨終謂弟子曰。吾在",
    "T50n2060_025:0647c18": "山久。令汝等有谷汲之勞。今去無以相遺。",
    "T50n2060_025:0647c19": "當留一泉與汝。既無陟降辛苦努力勤修",
    "T50n2060_025:0647c20": "道業。便指竈旁去一方石。遂有玄泉澄",
    "T50n2060_025:0647c21": "映。不盈不減。於今見存。",
    "T50n2060_025:0647c22": "釋圓通。不知氏族。少出家。汎愛通博以溫",
    "T50n2060_025:0647c23": "敏見稱。住鄴都大莊嚴寺。研諷涅槃。文",
    "T50n2060_025:0647c24": "旨詳覈。以高齊武平四年。夏中講下。有一客",
    "T50n2060_025:0647c25": "僧。形服疎素履操弘雅。因疾乃投諸寺中。",
    "T50n2060_025:0647c26": "僧侶以其所患纏附臭氣熏勃。皆惡之無",
    "T50n2060_025:0647c27": "敢停者。通觀其量識宏遠。深異其度。乃延",
    "T50n2060_025:0647c28": "之房中。雖有穢污初無輕憚。日積情欵。",
    "T50n2060_025:0647c29": "薄通其意。問何所學。答曰。涅槃通以素業",
    "T50n2060_025:0648a01": "相沿。宛然若舊。乃以經中深要及先德積迷",
    "T50n2060_025:0648a02": "未曾解者。並敘而談之。客僧亦同其所引",
    "T50n2060_025:0648a03": "更為章句判釋冷然雅有其致。通欣於道",
    "T50n2060_025:0648a04": "合。更倍由來。經理湯藥曉夕相守。曾於夜",
    "T50n2060_025:0648a05": "中持春酒一盞云。客人寄患服此為佳。客",
    "T50n2060_025:0648a06": "遂嚬眉飲之。一咽便止。夏了病愈。便辭通",
    "T50n2060_025:0648a07": "去。通曰。今授衣將逼。官寺例得衣賜。可待",
    "T50n2060_025:0648a08": "三五日間。當贈一襲寒服。客云。藉亂不少。",
    "T50n2060_025:0648a09": "何容更煩。通固留之。作衣遺已。臨別執",
    "T50n2060_025:0648a10": "通手誡曰。修道不欺暗室。法師前以酒見",
    "T50n2060_025:0648a11": "及。恐傷來意。非正理也。從今已往此事",
    "T50n2060_025:0648a12": "宜斷。頗曾往鼓山石窟寺不。小僧住下舍",
    "T50n2060_025:0648a13": "小寺。正在石窟北五里。當繞澗驛東。有一",
    "T50n2060_025:0648a14": "小谷。東即竹林寺。有緣之次念相訪也。通",
    "T50n2060_025:0648a15": "敬謝前誡。當必往展。於是而別。至明年夏",
    "T50n2060_025:0648a16": "初。以石窟山寺僧往者希。遂減莊嚴。定國",
    "T50n2060_025:0648a17": "興聖總持等官寺。百餘僧為一番。通時爾夏",
    "T50n2060_025:0648a18": "預居石窟。意訪竹林。乃大集客主。問寺所",
    "T50n2060_025:0648a19": "在。眾皆大笑誡通。勿傳此妖言。竹林竟無",
    "T50n2060_025:0648a20": "適莫。乃流俗之恒傳耳。通惟客僧見投。非",
    "T50n2060_025:0648a21": "常欵遇言及斯事。計非虛指。眾亦異焉。乃",
    "T50n2060_025:0648a22": "各齎香花與通俱行。至寺北五里小谷。東",
    "T50n2060_025:0648a23": "出劣通人逕。行可五里昇于山阜。見一",
    "T50n2060_025:0648a24": "老公。手巾袜額布裩短褐。執钁開荒二十",
    "T50n2060_025:0648a25": "餘畝。遙見群僧放馬而前曰。何處道人不",
    "T50n2060_025:0648a26": "依徑路。僧云。住在石窟。欲向竹林。公大",
    "T50n2060_025:0648a27": "怒曰。去年官寺放馬噉我生苗。我兒遮護被",
    "T50n2060_025:0648a28": "打幾死。今復將此面目來耶。曳钁來逐。群",
    "T50n2060_025:0648a29": "僧十餘望谷馳走。獨不逐通。語通曰。是爾",
    "T50n2060_025:0648b01": "干健不返。放使入山餧虎。通即東出數里。",
    "T50n2060_025:0648b02": "值一曲澗淺而森茂。尋澗又東。但聞南嶺",
    "T50n2060_025:0648b03": "上有諷詠之聲。通問竹林所在。應聲答",
    "T50n2060_025:0648b04": "曰。從何處來。豈非圓通法師乎。通曰是矣。",
    "T50n2060_025:0648b05": "遂披林踰險就通。略敘離闊喜滿言情。",
    "T50n2060_025:0648b06": "曰下山小寺僧徒烏合。心性動止多不稱",
    "T50n2060_025:0648b07": "具瞻。雖然已能降重。終須到寺。相進數里。",
    "T50n2060_025:0648b08": "忽見雙闕高門長廊複院。修竹干雲青松",
    "T50n2060_025:0648b09": "蔽日。門外黑漆。槽長百餘尺。凡有十行。皆",
    "T50n2060_025:0648b10": "鋪首銜環。金銅綺飾貯以粟豆。旁有馬跡",
    "T50n2060_025:0648b11": "而掃洒清淨。乃立通門左告云。須前諮大",
    "T50n2060_025:0648b12": "和上。須臾引入至講堂西軒廊下。和上坐",
    "T50n2060_025:0648b13": "高床。侍列童吏五六十人。和上年可九十",
    "T50n2060_025:0648b14": "許。眉面峯秀狀類梵僧。憑案理文書旁",
    "T50n2060_025:0648b15": "有過事者。通禮謁却立。和上命曰。既住官",
    "T50n2060_025:0648b16": "寺。厚供難捨。何能自屈。此寺誠無可觀。",
    "T50n2060_025:0648b17": "通具述意故。乃令安置。將通巡房禮訊。見",
    "T50n2060_025:0648b18": "兩房僧各坐寶帳。交絡眾飾映奪日光。語",
    "T50n2060_025:0648b19": "引僧云。彼是何人。輒敢來入。振手遣去。僧",
    "T50n2060_025:0648b20": "有慚色。顧謂通曰。情意不同令人阻望。且",
    "T50n2060_025:0648b21": "就小僧住房可以消息。乃將入室。具敘昔",
    "T50n2060_025:0648b22": "緣。并設中食。食如鄴中常味。食後引觀圖",
    "T50n2060_025:0648b23": "像莊嚴園池臺閣。周遊歷覽不可得遍。通",
    "T50n2060_025:0648b24": "因自陳曰。儻得廁迹風塵常供掃洒。生願",
    "T50n2060_025:0648b25": "畢矣。僧曰。相逢即以為意。但須諮和上。未",
    "T50n2060_025:0648b26": "知果不。夜與通宿。曉為諮白。和上曰。甚知",
    "T50n2060_025:0648b27": "來意。不惜一房。凡受官請為報不淺。依",
    "T50n2060_025:0648b28": "如僧法。不得兩處生名。今且還去。除官",
    "T50n2060_025:0648b29": "名訖來必相容。勿以為恨。即遣送出至馬",
    "T50n2060_025:0648c01": "槽側。顧慕流淚。自傷罪重不蒙留住。執僧",
    "T50n2060_025:0648c02": "手別。西行百步。迴望猶見門闕儼然。步步",
    "T50n2060_025:0648c03": "返望更行數里許。欻見峯崿巉巖。非復",
    "T50n2060_025:0648c04": "寺宇。悵望尋路。行達開荒之地。了無蹤緒。",
    "T50n2060_025:0648c05": "但有榛木耳。識者評云。前者舉钁驅僧。假",
    "T50n2060_025:0648c06": "為神怪。令通獨進。示現有緣耳。言大和",
    "T50n2060_025:0648c07": "上者。將不是賓頭盧耶。入大乘論。尊者賓",
    "T50n2060_025:0648c08": "頭盧羅睺羅等十六諸大聲聞。散在諸山渚",
    "T50n2060_025:0648c09": "中。又於餘經亦說。九十九億大阿羅漢。皆",
    "T50n2060_025:0648c10": "於佛前取籌住壽於世。並在三方諸山海",
    "T50n2060_025:0648c11": "中。守護正法。今石窟寺僧。每聞異鍾唄響",
    "T50n2060_025:0648c12": "洞發山林。故知神宮仙寺不無其實。余往",
    "T50n2060_025:0648c13": "相部尋鼓山焉。在故鄴之西北也。望見橫",
    "T50n2060_025:0648c14": "石狀若鼓形。俗諺云。石鼓若鳴。則方隅不",
    "T50n2060_025:0648c15": "靜。隋末屢聞其聲。四海沸騰。斯固非妄。左",
    "T50n2060_025:0648c16": "思魏都云。神鉦迢遞於高巒。靈響時警於",
    "T50n2060_025:0648c17": "四表是也。自神武遷鄴之後。因山上下並",
    "T50n2060_025:0648c18": "建伽藍。或樵採陵夷工匠窮鑿。神人厭其",
    "T50n2060_025:0648c19": "諠擾。捐捨者多。故近代登臨罕逢靈跡。而",
    "T50n2060_025:0648c20": "傳說竹林。往往殊異。良由業有精浮。故感",
    "T50n2060_025:0648c21": "見多矣。近有從鼓山東面而上。遙見山",
    "T50n2060_025:0648c22": "巔大道。列樹青松。尋路達宮。綺華難紀。",
    "T50n2060_025:0648c23": "珍木美女相次歡娛。問其丈夫。皆云適往少",
    "T50n2060_025:0648c24": "室逼暮當還。更進數里。並是竹林。尋徑西",
    "T50n2060_025:0648c25": "行乃得其寺。眾僧見客。歡遇承迎供給食",
    "T50n2060_025:0648c26": "飲指其歸路。乃從山西北下。去武安縣不",
    "T50n2060_025:0648c27": "過十數里也。暨周武平齊。例無別服。鄴",
    "T50n2060_025:0648c28": "東夏坊有給事郭彌者。謝病歸家養素閭",
    "T50n2060_025:0648c29": "巷。洽聞內外慈濟在懷。先廢老僧悉通收",
    "T50n2060_025:0649a01": "養。宅居讀誦。忽聞有扣門者。令婢看之。",
    "T50n2060_025:0649a02": "見一沙門執錫擎鉢。云貧道住鼓山竹林",
    "T50n2060_025:0649a03": "寺。逼時乞食。彌近門聲接。乃遙應曰。眾僧",
    "T50n2060_025:0649a04": "但言乞食。何須詐聖。身自往觀四尋不見。",
    "T50n2060_025:0649a05": "方知非常人也。悔以輕肆其口故致聖者",
    "T50n2060_025:0649a06": "潛焉。近武德初年。介山抱腹巖有沙門慧休",
    "T50n2060_025:0649a07": "者。高潔僧也。獨靜修禪。忽見神僧三人在",
    "T50n2060_025:0649a08": "佛堂側。休怪之謂尋山僧也。入房取坐具。",
    "T50n2060_025:0649a09": "將往禮謁。及後往詣。神僧中小者抱函在",
    "T50n2060_025:0649a10": "前。大者在後乘虛。冉冉南趣高嶺。白雲",
    "T50n2060_025:0649a11": "北迎[雨/(電雨+大)]藹不見。後經少時又見一僧東趣",
    "T50n2060_025:0649a12": "巖壁。休追作禮。遂入石中。此巖數有鍾鳴。",
    "T50n2060_025:0649a13": "依時而扣。雖蒙聲相不及言令。斯亦感見",
    "T50n2060_025:0649a14": "參差不可一准。大略為言。巖穴靈異要惟",
    "T50n2060_025:0649a15": "虛靜。必事喧雜希聞奇相矣。",
    "T50n2060_025:0649a16": "釋慧寶。氏族未詳。誦經二百餘卷。德優先",
    "T50n2060_025:0649a17": "達。時共知名。以齊武平三年。從并向鄴。行",
    "T50n2060_025:0649a18": "達艾陵川。失道尋徑入山。暮宿巖下。室",
    "T50n2060_025:0649a19": "似人居逈無所見寶端坐室前。上觀松樹。",
    "T50n2060_025:0649a20": "見有橫枝懸磬。去地丈餘。夜至二更。有人",
    "T50n2060_025:0649a21": "身服草衣。自外而至。口云。此中何為有俗",
    "T50n2060_025:0649a22": "氣。寶即具述設敬。與共言議問寶。即今何",
    "T50n2060_025:0649a23": "姓統國。答曰。姓高氏。號齊國。寶問曰。尊師",
    "T50n2060_025:0649a24": "山居早晚。曰後漢時來。長老得何經業。寶",
    "T50n2060_025:0649a25": "恃己誦博頗以自矜。山僧曰。修道者未應",
    "T50n2060_025:0649a26": "如此。欲聞何經為誦之。寶曰。樂聞花嚴。",
    "T50n2060_025:0649a27": "僧即少時誦之便度。聲韻諧暢非世所聞。",
    "T50n2060_025:0649a28": "更令誦餘。率皆如此。寶驚歎曰。何因大部",
    "T50n2060_025:0649a29": "經文倏然即度。報曰。汝是有作心。我是無作",
    "T50n2060_025:0649b01": "心。夫忘懷於萬物者。彼我自得矣。寶知為",
    "T50n2060_025:0649b02": "神異也求哀乞住。山僧曰。國中利養召汝。",
    "T50n2060_025:0649b03": "何能自安。且汝情累未遣。住亦無補。至曉",
    "T50n2060_025:0649b04": "便捨去。寶遂返尋行迹。達鄴敘之。◎",
    "T50n2060_025:0649b05": "◎釋僧雲。不知何人也。辯聰詞令備明大",
    "T50n2060_025:0649b06": "小。崇附齋講恒以常住。齊鄴盛昌三寶。雲",
    "T50n2060_025:0649b07": "著名焉。住寶明寺襟帶眾理。以四月十",
    "T50n2060_025:0649b08": "五日臨說戒時。眾並集堂。雲居上首乃白",
    "T50n2060_025:0649b09": "眾曰。戒本防非。人人誦得。何勞煩眾數數",
    "T50n2060_025:0649b10": "聞之。可令一僧竪義令後生開悟。雲氣格",
    "T50n2060_025:0649b11": "當時無敢抗者。咸從之。訖於夏末常廢說",
    "T50n2060_025:0649b12": "戒至七月十五日旦。將昇草坐。失雲所在。",
    "T50n2060_025:0649b13": "大眾以新歲未受交廢自恣。一時崩騰四出",
    "T50n2060_025:0649b14": "追覓。乃於寺側三里許。於古塚內得之。遍",
    "T50n2060_025:0649b15": "體血流如刀割處。借問其故。云有一丈夫。",
    "T50n2060_025:0649b16": "執三尺大刀厲色瞋云。改變布薩妄充",
    "T50n2060_025:0649b17": "竪義。刀膾身形痛毒難忍。因接還寺竭情",
    "T50n2060_025:0649b18": "懺悔。乃經十載說戒布薩。讀誦眾經以為",
    "T50n2060_025:0649b19": "常業。臨終之日。異香迎之神色無亂。欣然",
    "T50n2060_025:0649b20": "而卒。時感嘉其即世懲革不墜彝倫云。",
    "T50n2060_025:0649b21": "釋僧遠。不知何人。住梁州薛寺為性疎誕",
    "T50n2060_025:0649b22": "不修細行。好追隨流蕩歡醼為任。以齊武",
    "T50n2060_025:0649b23": "平三年。夢見大人。切齒責之曰。汝是出家",
    "T50n2060_025:0649b24": "人。面目如此。猶縱造惡。何不取鏡自照。",
    "T50n2060_025:0649b25": "遠忽覺悸流汗。至曉以盆水自映。乃見",
    "T50n2060_025:0649b26": "眼邊烏黯。謂是垢汗。便洗拭之。眉毛一時隨",
    "T50n2060_025:0649b27": "手落盡。因自咎責。奈遭此譴。遂改革常",
    "T50n2060_025:0649b28": "習反形易性。弊衣破履一食長齋。遵奉律",
    "T50n2060_025:0649b29": "儀。昏曉行悔。悲淚交注。經一月餘日又夢。",
    "T50n2060_025:0649c01": "前人含笑謂曰。知過能改。是謂智乎。赦汝",
    "T50n2060_025:0649c02": "前愆。勿復相續。忽驚喜而覺。流汗遍身面",
    "T50n2060_025:0649c03": "目津潤眉毛漸出。遠頻感兩報信知三世。",
    "T50n2060_025:0649c04": "自後竭精奉法。中不暫怠。卒為練行僧也。",
    "T50n2060_025:0649c05": "鄉川所歸終於本土。",
    "T50n2060_025:0649c06": "釋慧瑱。上黨人。奉律齊真貞確難拔。住郡",
    "T50n2060_025:0649c07": "內元開府寺。獨靜一房禪懺為業。會周建",
    "T50n2060_025:0649c08": "德六年。國滅三寶。瑱抱持經像隱于深",
    "T50n2060_025:0649c09": "山。遇賊欲劫之。初未覺也。忽見一人形",
    "T50n2060_025:0649c10": "長丈餘。美鬚面。著紗帽。衣青袍。九環金",
    "T50n2060_025:0649c11": "帶吉莫皮靴。乘白馬朱鬉。自山頂徑至瑱",
    "T50n2060_025:0649c12": "前。下馬而謂曰。今夜賊至。師可急避。瑱居",
    "T50n2060_025:0649c13": "懸崖之下。絕無餘道。疑是山神。乃曰。今佛",
    "T50n2060_025:0649c14": "法毀滅。貧道容身無地。故來依投檀越。今",
    "T50n2060_025:0649c15": "有賊來。正可於此取死。更何逃竄神曰。師",
    "T50n2060_025:0649c16": "既遠投弟子。弟子亦能護師。正爾住此。遂",
    "T50n2060_025:0649c17": "失所在。當夜忽降大雪可深丈許。遂免賊",
    "T50n2060_025:0649c18": "難。後群賊更往。神遂告山下諸村曰。賊欲",
    "T50n2060_025:0649c19": "劫瑱師。急往共救。乃各持器仗入山。路",
    "T50n2060_025:0649c20": "中相遇拒擊驚散。從此每日瑱恒憑之安",
    "T50n2060_025:0649c21": "業山阜。不側其卒。",
    "T50n2060_025:0649c22": "釋洪獻。鄴人。少履道門早明律檢。聽涉勞",
    "T50n2060_025:0649c23": "頓。遂兩目俱暗。住相州大慈寺。既無前導",
    "T50n2060_025:0649c24": "常處房中。禮誦為先不輟晨夕。開皇十四",
    "T50n2060_025:0649c25": "年。忽感一神。自稱般若檀越來從受戒。數",
    "T50n2060_025:0649c26": "致談話。同房僧綱禪師。上堂中食。般若乃",
    "T50n2060_025:0649c27": "將綱一襆衣來嚫獻云。勞陳法事。利益不",
    "T50n2060_025:0649c28": "少。輒奉衣物。願必受之。獻納于櫃中。後綱",
    "T50n2060_025:0649c29": "食還怪失衣襆。搜求寺內。乃於獻所得",
    "T50n2060_025:0650a01": "之。具以告語。綱終不信。神遂發撤綱房衣",
    "T50n2060_025:0650a02": "物被案。狼藉滿庭。竿扇秤尺摧折數段。神",
    "T50n2060_025:0650a03": "於空中語曰。僧綱不好設齋會供養三",
    "T50n2060_025:0650a04": "寶。我會禍汝未央。獻雖目冥乃與般若",
    "T50n2060_025:0650a05": "言及事同目覩。神語獻曰。伴眾極多悉在",
    "T50n2060_025:0650a06": "紫陌河上。惟三十人相隨。可令寺家設食。",
    "T50n2060_025:0650a07": "眾僧便於西院會之。神曰。大好飲食。勞費",
    "T50n2060_025:0650a08": "師等。雖然僧綱不赴齋供。後會使知。綱",
    "T50n2060_025:0650a09": "無奈之何。恐迫不已。便私費財物營諸齋",
    "T50n2060_025:0650a10": "福。般若乃曰。既能行福。今相放矣。仍以絹",
    "T50n2060_025:0650a11": "兩匹付獻云。當以一匹。施大眾一匹贈",
    "T50n2060_025:0650a12": "綱師。獻對眾受得具皆聞見。仍依付領。",
    "T50n2060_025:0650a13": "於後彌勤本業。遂卒於所住。",
    "T50n2060_025:0650a14": "釋慧雲。范陽人。十二出家。遊聽為務。年十",
    "T50n2060_025:0650a15": "八。乘驢止于叔家。叔覩其驢快。將規害",
    "T50n2060_025:0650a16": "之。適持刀往見。東牆下黃衣人。揚拳逆叱",
    "T50n2060_025:0650a17": "曰。此道人方為通法大士。何敢害也。叔懼",
    "T50n2060_025:0650a18": "告婦。婦曰。君心無剛。正眼花所致耳。聞已",
    "T50n2060_025:0650a19": "復往。又見西牆下黃衣人云。勿殺道人。若",
    "T50n2060_025:0650a20": "殺大禍交及。叔怖乃止。明旦辭往姊家。叔又",
    "T50n2060_025:0650a21": "持刀送之。告雲曰。此路幽險。故送度難。雲",
    "T50n2060_025:0650a22": "在前行。正在深阻叔在其後。揮刀欲斫。",
    "T50n2060_025:0650a23": "忽見姊夫在旁。竟免加害。雲都不知也。開",
    "T50n2060_025:0650a24": "皇中。周流飡挹。具瞻經論。名高東夏榮冠",
    "T50n2060_025:0650a25": "一時。後領徒五百來過叔氏。敘見當衢闡",
    "T50n2060_025:0650a26": "化。深惟昔釁。乃奉絹十匹。夫妻發露。雲始",
    "T50n2060_025:0650a27": "知之。乃為說法治斷。安然無恨。常以此事",
    "T50n2060_025:0650a28": "戒諸門人曰。吾昔不乘好物。何事累人。自",
    "T50n2060_025:0650a29": "預學徒必無華飾。且得支身。成誦於口",
    "T50n2060_025:0650b01": "也。後不測其終。陳宣帝時。東陽郡烏傷縣雙",
    "T50n2060_025:0650b02": "林大士傅弘者。體權應道躡嗣維摩。時或",
    "T50n2060_025:0650b03": "分身濟度為任。依止雙林導化法俗。或金色",
    "T50n2060_025:0650b04": "表於胸臆。異香流於掌內。或見身長丈餘",
    "T50n2060_025:0650b05": "臂過於膝。脚長二尺指長六寸。兩目明亮重",
    "T50n2060_025:0650b06": "瞳外耀。色貌端峙有大人之相。梁高撥亂弘",
    "T50n2060_025:0650b07": "道偏意釋門。貞心感被來儀賢聖。沙門寶",
    "T50n2060_025:0650b08": "誌發迹金陵。然斯傅公雙林明道。時俗唱",
    "T50n2060_025:0650b09": "言莫知其位。乃遣使齎書。贈梁武曰。雙",
    "T50n2060_025:0650b10": "林樹下當來解脫善慧大士。敬白國主救世",
    "T50n2060_025:0650b11": "菩薩。今條上中下善。希能受持。其上善者。略",
    "T50n2060_025:0650b12": "以虛懷為本。不著為宗。亡相為因。涅槃為",
    "T50n2060_025:0650b13": "果。其中善。略以持身為本。治國為宗。天",
    "T50n2060_025:0650b14": "上人間果報安樂。其下善。略以護養眾生。帝",
    "T50n2060_025:0650b15": "聞之延住建業。乃居鍾山下定林寺。坐蔭",
    "T50n2060_025:0650b16": "高松臥依盤石。四澈六旬天花甘露恒",
    "T50n2060_025:0650b17": "流於地。帝後於華林園重雲殿。開般若題。",
    "T50n2060_025:0650b18": "獨設一榻。擬與天旨對楊。及玉輦昇殿。而",
    "T50n2060_025:0650b19": "公晏然箕坐。憲司譏問。但云法地無動。若",
    "T50n2060_025:0650b20": "動則一切不安。且知梁運將盡。救愍兵災。",
    "T50n2060_025:0650b21": "乃然臂為炬冀攘來禍。至陳太建元年",
    "T50n2060_025:0650b22": "夏中。於本州右脇而臥。奄就昇遐。于時隆",
    "T50n2060_025:0650b23": "暑赫曦。而身體溫暖。色貌敷愉光采鮮潔。",
    "T50n2060_025:0650b24": "香氣充滿屈申如恒。觀者發心莫不驚嘆。",
    "T50n2060_025:0650b25": "遂合殮於巖中。數旬之間香花散積。後忽失",
    "T50n2060_025:0650b26": "其所在。往者不見號慕轉深。悲戀之聲慟噎",
    "T50n2060_025:0650b27": "山谷(陳僕射徐陵為碑銘見類文)。",
    "T50n2060_025:0650b28": "釋僧朗。一名法朗。俗姓許氏。南陽人。年二十",
    "T50n2060_025:0650b29": "餘欣欲出家。尋預剃落。栖止無定。多住鄂",
    "T50n2060_025:0650c01": "州。形貌與世而殊有奇相飲噉同俗。為時",
    "T50n2060_025:0650c02": "共輕。常養一猴一犬。其狀偉大皆黃赤色。不",
    "T50n2060_025:0650c03": "狎餘人惟附於朗。日夕相隨未曾捨離。若",
    "T50n2060_025:0650c04": "至食時以木盂受食。朗噉飽已餘者用餧。",
    "T50n2060_025:0650c05": "同器食訖。猴便取盂戴之騎犬背上。先朗",
    "T50n2060_025:0650c06": "而行。人有奪者輒為所咋。朗任犬盤遊略",
    "T50n2060_025:0650c07": "無常度。陳末隋初。行於江嶺之表。章服麁",
    "T50n2060_025:0650c08": "弊威儀越序。杖策徒行護養生命。時復讀",
    "T50n2060_025:0650c09": "誦諸經。偏以法花為志。素乏聲哢清靡",
    "T50n2060_025:0650c10": "不豐。乃潔誓誦之。一坐七遍。如是不久聲",
    "T50n2060_025:0650c11": "如雷動。知福力之可階也。其誦必以七數",
    "T50n2060_025:0650c12": "為期。乃至七十七百七千逮于七萬。聲韻諧",
    "T50n2060_025:0650c13": "暢任縱而起。其類箏笛隨發明了故所誦",
    "T50n2060_025:0650c14": "經。時旁人觀者視聽皆失。朗脣吻不動。而囀",
    "T50n2060_025:0650c15": "起咽喉。遠近亮澈。因以著名。然臂脚及手。",
    "T50n2060_025:0650c16": "申縮任懷。有若龜藏。時同肉聚。或往酒",
    "T50n2060_025:0650c17": "席。同諸醼飲而嚼[口*集]猪肉。不測其來。故",
    "T50n2060_025:0650c18": "世語曰。法華朗五處俱時縮。猪肉滿口顙。或",
    "T50n2060_025:0650c19": "復巡江洄泝。拱手舟中。猴犬在旁。都無艤",
    "T50n2060_025:0650c20": "棹隨意所往。雖凌犯風波。眴息之間便",
    "T50n2060_025:0650c21": "達所在。有比丘尼為鬼所著。超悟玄解",
    "T50n2060_025:0650c22": "統辯經文。居宗講導聽採雲合。皆不測也。",
    "T50n2060_025:0650c23": "莫不讚其聰悟。朗聞曰。此邪鬼所加。何有",
    "T50n2060_025:0650c24": "正理。須後撿挍。他日清旦。猴犬前行徑至",
    "T50n2060_025:0650c25": "尼寺。朗隨往到禮佛遶塔至講堂前。尼猶",
    "T50n2060_025:0650c26": "講說。朗乃厲聲呵曰。小婢。吾今既來。何不",
    "T50n2060_025:0650c27": "下座。此尼承聲。崩下走出堂前。立對於",
    "T50n2060_025:0650c28": "朗從卯至申。卓不移處。通汗流地默無",
    "T50n2060_025:0650c29": "言說。問其慧解奄若聾癡。百日已後方服",
    "T50n2060_025:0651a01": "本性。其降行通感皆此類也。大業末歲猶",
    "T50n2060_025:0651a02": "未塵飛而朗口惟唱賊。朝夕不息。官人懼",
    "T50n2060_025:0651a03": "以惑眾。遂幽而殺之。襄陽法琳素與交遊。",
    "T50n2060_025:0651a04": "奉其遠度。因事而述。故即而敘之。",
    "T50n2060_025:0651a05": "釋道仙。一名僧仙。本康居國人。以遊賈為",
    "T50n2060_025:0651a06": "業。往來吳蜀。江海上下集積珠寶。故其",
    "T50n2060_025:0651a07": "所獲貲貨乃滿兩船。時或計者云。直錢數",
    "T50n2060_025:0651a08": "十萬貫。既瓌寶填委。貪附彌深。惟恨不多。",
    "T50n2060_025:0651a09": "取驗吞海。行賈達于梓州新城郡牛頭山。",
    "T50n2060_025:0651a10": "值僧達禪師說法曰。生死長久無愛不離。",
    "T50n2060_025:0651a11": "自身尚爾況復財物。仙初聞之。欣勇內發。深",
    "T50n2060_025:0651a12": "思惟曰。吾在生多貪。志慕積聚。向聞正",
    "T50n2060_025:0651a13": "法。此說極乎。若失若離要必當爾。不如沈",
    "T50n2060_025:0651a14": "寶江中出家離著。索然無擾豈不樂哉。即",
    "T50n2060_025:0651a15": "沈一船深江之中。又欲更沈。眾共止之。令",
    "T50n2060_025:0651a16": "修福業。仙曰。終為紛擾。勞苦自他。即又沈",
    "T50n2060_025:0651a17": "之。便辭妻子。又見達房凝水滉瀁。知入",
    "T50n2060_025:0651a18": "水定信心更重。投灌口山竹林寺而出家",
    "T50n2060_025:0651a19": "焉。初落髮日對眾誓曰。不得道者終不",
    "T50n2060_025:0651a20": "出山。即逈絕人蹤結宇巖曲。禪學之侶相",
    "T50n2060_025:0651a21": "次屯焉。每覽經卷。始開見佛在其處。無",
    "T50n2060_025:0651a22": "不哽咽。我何不值但見遺文。而仙挺卓不",
    "T50n2060_025:0651a23": "群。野栖禽狩。或有造問學方者。皆答對",
    "T50n2060_025:0651a24": "善權冥符正則。自初入定。一坐則以四五",
    "T50n2060_025:0651a25": "日為恒。唯客到其門。潛然即覺。起共接",
    "T50n2060_025:0651a26": "語。若無人往端坐靜室寂若虛空。有時",
    "T50n2060_025:0651a27": "預告。明當有客至。或及百千。皆如其說",
    "T50n2060_025:0651a28": "曾無缺長。梁始興王澹。褰帷三蜀禮以師",
    "T50n2060_025:0651a29": "敬。携至陝服沮曲。以天監十六年。至青溪",
    "T50n2060_025:0651b01": "山。有終焉志也。便薙草止客繩床。于時道",
    "T50n2060_025:0651b02": "館崇敞巾褐紛盛。屢相呵斥甚寄憂心焉。仙",
    "T50n2060_025:0651b03": "乃宴如曾無屑意。一夕道士忽見東崗火",
    "T50n2060_025:0651b04": "發。恐野火焚害仙也。各執水器來救。見仙",
    "T50n2060_025:0651b05": "方坐大火猛焰洞然。咸歎火光神德。道士",
    "T50n2060_025:0651b06": "李學祖等。捨田造像。寺塔欻成。遠近歸信",
    "T50n2060_025:0651b07": "十室而九。州刺史鄱陽王恢。躬禮受法。天",
    "T50n2060_025:0651b08": "監末。始興王冥感。於梁泰寺造四天王。每",
    "T50n2060_025:0651b09": "六齋辰常設淨供。仙後赴會。四王頂上放",
    "T50n2060_025:0651b10": "五色光。仙所執爐自然煙發。太尉陸法和。昔",
    "T50n2060_025:0651b11": "微賤日。數載在山。供仙給使。僧有肆責者。",
    "T50n2060_025:0651b12": "仙曰。此乃三台貴公。何緣罵辱。時不測其",
    "T50n2060_025:0651b13": "後貴也。和果遂昇袞服。仙或勞疾。見縹衣",
    "T50n2060_025:0651b14": "童子從青溪水出椀盛妙藥跪而進服。無",
    "T50n2060_025:0651b15": "幾便愈。居山二十八年。復遊井絡。化道大",
    "T50n2060_025:0651b16": "行時遭酷旱。百姓請祈。仙即往龍穴。以杖",
    "T50n2060_025:0651b17": "扣門數曰。眾生憂苦。何為嗜睡如此。語已",
    "T50n2060_025:0651b18": "登即玄雲四合大雨滂注。民賴斯澤。咸來禱",
    "T50n2060_025:0651b19": "賽欽若天神。有須舍利即為祈請。應念",
    "T50n2060_025:0651b20": "即至如其所須。隋蜀王秀。作鎮岷絡。有",
    "T50n2060_025:0651b21": "聞王者。尋遣追召。全不承命。王勃然動",
    "T50n2060_025:0651b22": "色。親領兵仗往彼擒之。必若固蹤可即",
    "T50n2060_025:0651b23": "加刃。仙聞兵至都無畏懼。索僧伽梨。被已",
    "T50n2060_025:0651b24": "端坐念佛。王達山足。忽雲雨雜流雹雪崩下。",
    "T50n2060_025:0651b25": "水涌滿川藏軍無計。事既窘迫。乃遙歸懺",
    "T50n2060_025:0651b26": "禮。因又天明雨霽。山路清夷得至仙所。王",
    "T50n2060_025:0651b27": "躬盡敬。便為說法。重發信心。乃邀還成都",
    "T50n2060_025:0651b28": "之靜眾寺。厚禮崇仰。舉郭恭敬。號為仙闍",
    "T50n2060_025:0651b29": "梨焉。開皇年中返于山寺。道路自淨山神",
    "T50n2060_025:0651c01": "前掃。一夜客僧止房。仙往曳出。房因即",
    "T50n2060_025:0651c02": "倒。年百餘歲端坐而卒。仍葬彼山。益州今",
    "T50n2060_025:0651c03": "猶有木景白疊尚存。云是聖人仙。闍梨許。",
    "T50n2060_025:0651c04": "釋慧峯。不知何人。住栖霞寺。聽詮公三",
    "T50n2060_025:0651c05": "論。深悟其旨。最為得意。名價遐布眾所",
    "T50n2060_025:0651c06": "推美。詮每云。峯之達解思力。吾不及也。以",
    "T50n2060_025:0651c07": "吾年老且復相依。峯遊心正理。身範律儀。",
    "T50n2060_025:0651c08": "攝靜松林日惟一食。衣服麁素略無寸積。",
    "T50n2060_025:0651c09": "顧步鏘鏘雅有風彩。未出都偏弘十誦",
    "T50n2060_025:0651c10": "讚誘前修。聽者如市。有問云。今學大乘。如",
    "T50n2060_025:0651c11": "何講律。峯云。此致非汝所知。豈學正法而",
    "T50n2060_025:0651c12": "大小相乖乎。以陳天嘉年卒。春秋六十。臨",
    "T50n2060_025:0651c13": "終告弟智琨曰。吾去處懸遠。非汝所知。",
    "T50n2060_025:0651c14": "終後屈一指。將之雖伸還屈。時議謂證",
    "T50n2060_025:0651c15": "初果。",
    "T50n2060_025:0651c16": "釋慧巖。住蘇州重玄寺。相狀如狂不修戒",
    "T50n2060_025:0651c17": "檢。時人不齒。多坐房中不同物議。忽獨歡",
    "T50n2060_025:0651c18": "笑戲於寺中。以物指撝曰。此處為殿。此處",
    "T50n2060_025:0651c19": "為堂。乃至廊廡厨庫。無不畢備。經可月",
    "T50n2060_025:0651c20": "餘因告僧曰。欲知巖者。浮圖鈴落。則亡沒",
    "T50n2060_025:0651c21": "矣。至期果然。乃返鎖其房。搥戶開之端坐",
    "T50n2060_025:0651c22": "已卒。遠近聞之屯赴闐[門@壹]。各捨金帛遂成",
    "T50n2060_025:0651c23": "大聚。依言締構欝成名寺。事皆符焉。自終",
    "T50n2060_025:0651c24": "至今四十餘載猶如存在。見處佛堂。用通",
    "T50n2060_025:0651c25": "禮謁云。",
    "T50n2060_025:0651c26": "釋法安。姓彭。安定鶉孤人。少出家。在太白",
    "T50n2060_025:0651c27": "山九隴精舍。慕禪為業。麁食弊衣卒于終",
    "T50n2060_025:0651c28": "老。開皇中。來至江都令通晉王。時以其形",
    "T50n2060_025:0651c29": "質矬陋言笑輕舉。並不為通。日別門首。喻",
    "T50n2060_025:0652a01": "遣不去。試為通之。王聞召入相見如舊。便",
    "T50n2060_025:0652a02": "住慧日。王所遊履必齎隨從。及駕幸泰山。",
    "T50n2060_025:0652a03": "時遇渴乏。四顧惟巖無由致水。安以刀刺",
    "T50n2060_025:0652a04": "石。引水崩注。用給帝王。時大嗟之。問何",
    "T50n2060_025:0652a05": "力耶。答王力也。及從王入磧。達于泥海。中",
    "T50n2060_025:0652a06": "應遭變皆預避之得無損敗。後往泰山。神",
    "T50n2060_025:0652a07": "通寺僧來請檀越。安為達之。王乃手書寺",
    "T50n2060_025:0652a08": "壁為弘護也。初與王入谷。安見一僧著弊",
    "T50n2060_025:0652a09": "衣乘白驢而來。王問何人。安曰。斯朗公也。",
    "T50n2060_025:0652a10": "即創造神通。故來迎引。及至寺中又見一",
    "T50n2060_025:0652a11": "神狀甚偉大。在講堂上。手憑鴟吻下觀入",
    "T50n2060_025:0652a12": "眾。王又問之。答曰。此太白山神。從王者也。",
    "T50n2060_025:0652a13": "爾後諸奇不可廣錄。大業之始。帝彌重之。",
    "T50n2060_025:0652a14": "威轢王公見皆屈膝。常侍三衛奉之若神。",
    "T50n2060_025:0652a15": "又往名山召諸隱逸。郭智辯釋誌公證公",
    "T50n2060_025:0652a16": "杯度。一時總萃慧日。道藝二千餘人。四事",
    "T50n2060_025:0652a17": "供給資安而立。又於東都為立寶楊道場。",
    "T50n2060_025:0652a18": "惟安一眾居中樹業。至十一年奏。四方多",
    "T50n2060_025:0652a19": "難。無疾而終所住。春秋九十八矣。初將終",
    "T50n2060_025:0652a20": "前。告帝後事。安其亡後百日火起出於內",
    "T50n2060_025:0652a21": "宮。彌須慎之。及至寒食油沸上焚。夜中門",
    "T50n2060_025:0652a22": "閉。三院宮人一時火死。帝時不以為怪。送",
    "T50n2060_025:0652a23": "柩太白。資俸官給。然安德潛於內。外同諸",
    "T50n2060_025:0652a24": "侶。惟眠不施枕頸無委曲。延頸床邊口",
    "T50n2060_025:0652a25": "流涎溜。每至升許為異。時有釋法濟者。",
    "T50n2060_025:0652a26": "通微知異僧也。發迹陳世。及隋二主皆宿",
    "T50n2060_025:0652a27": "禁中。妃后雜住精進寡慾。人罕登者。文帝。",
    "T50n2060_025:0652a28": "長安為造香臺寺。後至東都造龍天道場。",
    "T50n2060_025:0652a29": "帝給白馬。常乘在宮。如有疹患。呪水飲",
    "T50n2060_025:0652b01": "之。無不必愈。又能見鬼物。預覩未然。大",
    "T50n2060_025:0652b02": "業四年。忽辭上曰。天命不常復須後世。惟",
    "T50n2060_025:0652b03": "願弘護荷負含生。便爾坐卒。剃髮將殮。須",
    "T50n2060_025:0652b04": "臾髮生長半寸許。帝曰。禪師滅定何得理",
    "T50n2060_025:0652b05": "之。索大鍾打之一月餘日。既不出定身相",
    "T50n2060_025:0652b06": "如生。天子廢朝百官素服。勅送于蔣州。吏",
    "T50n2060_025:0652b07": "力官給行到設齋。物出所在。東都王公以",
    "T50n2060_025:0652b08": "下。為造大幡四十萬口。日齋百僧。至于七",
    "T50n2060_025:0652b09": "七。人別日嚫二十五段。通計十餘萬匹。斯",
    "T50n2060_025:0652b10": "並荷其福力故。各傾散家珍云。",
    "T50n2060_025:0652b11": "釋慧偘。姓湯。晉陵典河人也。少受學於和",
    "T50n2060_025:0652b12": "闍梨。和靈通幽顯。世莫識其淺深。而翹敬",
    "T50n2060_025:0652b13": "尊像。事同真佛。每見立像不敢前坐。勸",
    "T50n2060_025:0652b14": "人造像惟作坐者。道行遇諸因厄無不救",
    "T50n2060_025:0652b15": "濟。或見被縛之猪。和曰解脫首楞嚴。猪尋",
    "T50n2060_025:0652b16": "解縛。主因放之。自爾偏以慈救為業。大眾",
    "T50n2060_025:0652b17": "集處輒為說法。皆隨事讚引即物成務。眾",
    "T50n2060_025:0652b18": "無不悟而歸於道。末往鄴下大弘正法。歸",
    "T50n2060_025:0652b19": "向之徒至今流詠。臨終在鄴。人問其所獲。",
    "T50n2060_025:0652b20": "云得善根成熟耳。侃奉其神化積有年稔。",
    "T50n2060_025:0652b21": "眾知靈異初不廣之。後往嶺南歸心真",
    "T50n2060_025:0652b22": "諦。因授禪法專精。不久大有深悟。末住栖",
    "T50n2060_025:0652b23": "霞。安志靈靜。往還自任不拘山世。時往楊",
    "T50n2060_025:0652b24": "都偲法師所。偲素知道行。異禮接之。將還",
    "T50n2060_025:0652b25": "山寺。請現神力。侃云。許復何難。即從窓中",
    "T50n2060_025:0652b26": "出臂。長數十丈。解齊熙寺佛殿上額。將還",
    "T50n2060_025:0652b27": "房中。語偲云。世人無遠識。見多驚異。故吾",
    "T50n2060_025:0652b28": "所不為耳。以大業元年。終於蔣州大歸善",
    "T50n2060_025:0652b29": "寺。春秋八十有二。初侃終日。以三衣襆遙",
    "T50n2060_025:0652c01": "挽堂中自云。三衣還眾僧。吾今死去。便",
    "T50n2060_025:0652c02": "還房內。大眾驚起追之。乃見白骨一具跏",
    "T50n2060_025:0652c03": "坐床上。就而撼之鏗然不散。",
    "T50n2060_025:0652c04": "釋轉明。俗姓鹿氏。未詳何許人。形服僧儀",
    "T50n2060_025:0652c05": "貌非弘偉。容止淡然色無喜慍。以隋大業",
    "T50n2060_025:0652c06": "八年。無何而來居住雒邑。告有賊起。及",
    "T50n2060_025:0652c07": "至覆檢。宗緒莫從。帝時惑之。未能加罪。",
    "T50n2060_025:0652c08": "權令收禁。初不測其然也。至明年六月。",
    "T50n2060_025:0652c09": "果逢梟感作逆。驅逼凶醜充。斥東都。誅",
    "T50n2060_025:0652c10": "戮極甚。方委其言有據。下勅放之。而明雖",
    "T50n2060_025:0652c11": "被拘散。情計如常。與諸言議曾無所及會",
    "T50n2060_025:0652c12": "帝往江都行達偃師。時獄中死囚數有五",
    "T50n2060_025:0652c13": "十。剋時斬決。明日吾當放此死厄。即往獄",
    "T50n2060_025:0652c14": "所假為餉遺面見諸囚告曰。明日車駕當",
    "T50n2060_025:0652c15": "從此過。爾等一時大呼云有賊至。若問所",
    "T50n2060_025:0652c16": "由云吾所委。當免死矣及至期會便如",
    "T50n2060_025:0652c17": "所告。勅乃總放諸囚。收明入禁。便大笑而",
    "T50n2060_025:0652c18": "受之。都無憂懼。于斯時也四方草竊人不",
    "T50n2060_025:0652c19": "聊生。如明語矣。大業末歲猶被拘縶。越王",
    "T50n2060_025:0652c20": "踐祚方蒙釋放。雖往還自在。而恒居乾陽",
    "T50n2060_025:0652c21": "門內。別院供擬恐其潛逸。密遣三衛私防",
    "T50n2060_025:0652c22": "護之。及皇泰建議軍國謀猷。恒預帷幄籌",
    "T50n2060_025:0652c23": "計利害。偽鄭世充。倍加信奉。守衛嚴設又",
    "T50n2060_025:0652c24": "兼恒度。至開明二年。即唐武德三年也。明",
    "T50n2060_025:0652c25": "從洛宮安然而出。周圍五重初不見迹。審",
    "T50n2060_025:0652c26": "偽都之將敗也西達京師。太武皇帝夙奉音",
    "T50n2060_025:0652c27": "問深知神異。隆禮敬之。勅住化度寺。數",
    "T50n2060_025:0652c28": "引禁中。具陳徵應。及後事會咸同合契。",
    "T50n2060_025:0652c29": "以其年八月忽然不見。衣資什物儼在房",
    "T50n2060_025:0653a01": "中。尋下追徵合國周訪了無所獲。尋明在",
    "T50n2060_025:0653a02": "道行涉冥祥。有問學者。乃云。常以平等",
    "T50n2060_025:0653a03": "一法。志而奉之。顧其遊步四朝。貴賤通",
    "T50n2060_025:0653a04": "屬。以明道冠幽極。皆往師之。而情一榮枯",
    "T50n2060_025:0653a05": "寔遵平等。而言調譎詭不倫和韻。或云。某",
    "T50n2060_025:0653a06": "法師者見謗大乘生報無擇。某法師者從",
    "T50n2060_025:0653a07": "羊中來。如此授記其例不一。行至總持顧",
    "T50n2060_025:0653a08": "僧眾曰。不久此等當流血矣。宜共慎之。",
    "T50n2060_025:0653a09": "時以為卓異。共怪輕誕。及遭法該等事尋",
    "T50n2060_025:0653a10": "被簿錄戮之都市。方悔前失。隋末有鮑子",
    "T50n2060_025:0653a11": "明者。未詳何人。煬帝遠召藝僧遂霑慧日。",
    "T50n2060_025:0653a12": "而歷遊寺院不止房堂。隨夜即宿略無定",
    "T50n2060_025:0653a13": "所。既請官供曾不臨赴。不著三衣而服",
    "T50n2060_025:0653a14": "裙帔。或驚叫漫走言無准度。大業九年。以",
    "T50n2060_025:0653a15": "緋裹額唱賊而走。時人以為徵兆也。及梟",
    "T50n2060_025:0653a16": "起逆。諸軍並著屯項袹頞。如其相焉。咸",
    "T50n2060_025:0653a17": "圍東都。召問通塞。遂惡罵曰。賊害天下何",
    "T50n2060_025:0653a18": "有國乎。帝時在涿郡。聞之大悅。召而勞遣。",
    "T50n2060_025:0653a19": "明又以箕盛土。當風揚之後覆。梟感逆黨。",
    "T50n2060_025:0653a20": "並被誅剪長夏門外。日別幾千。遠應斯舉。",
    "T50n2060_025:0653a21": "大業十年。無故卒于雒邑。",
    "T50n2060_025:0653a22": "賈逸者。不知何人。隋仁壽初遊于安陸。",
    "T50n2060_025:0653a23": "言戲出沒有逾符讖。形服變改時或緇素。後",
    "T50n2060_025:0653a24": "於一時分身諸縣。及至推驗方敬其德。",
    "T50n2060_025:0653a25": "行迹不經而為無識所恥。有方等寺沙門",
    "T50n2060_025:0653a26": "慧暠者。學行通博。逸因過之。以紙五十幅",
    "T50n2060_025:0653a27": "施云。法師由此得解耳。初不測其所因也。",
    "T50n2060_025:0653a28": "後有諍起。暠被引禁。官司責問。引辯而答。",
    "T50n2060_025:0653a29": "紙盡事了。如其語焉。故徵應所指。例如此",
    "T50n2060_025:0653b01": "也。末至一家云。承卿有女欲為婚媾。因",
    "T50n2060_025:0653b02": "往市中唱令告乞云。他與我婦須得禮",
    "T50n2060_025:0653b03": "贈。廣索錢米剋日成就。數往彼門揚聲陳",
    "T50n2060_025:0653b04": "述。女家羞恥。遂密殺之。埋在糞下。經停三",
    "T50n2060_025:0653b05": "日。行遊市上。逢人言告被殺之事。大業",
    "T50n2060_025:0653b06": "五年。天下清晏。逸與諸群小戲於水側。或",
    "T50n2060_025:0653b07": "騎橋檻。手挵之云。拗羊頭捩羊頭。眾人",
    "T50n2060_025:0653b08": "倚看笑其所作。及江都禍亂。咸契前言。不",
    "T50n2060_025:0653b09": "知所終。時蜀郡又有揚祐師者。佯狂岷",
    "T50n2060_025:0653b10": "絡。古老百歲者云。初見至今貌常不改。可",
    "T50n2060_025:0653b11": "年四十。著故黃衫。食噉同俗。栖止無定。每",
    "T50n2060_025:0653b12": "有大集身必在先。言笑應變不傷物議。預",
    "T50n2060_025:0653b13": "記來驗。時共稱美。迄于唐初猶見彼土。",
    "T50n2060_025:0653b14": "後失其所在。",
    "T50n2060_025:0653b15": "釋法順。姓杜氏。雍州萬年人。稟性柔和未思",
    "T50n2060_025:0653b16": "沿惡。辭親遠戌無憚艱辛。十八棄俗出",
    "T50n2060_025:0653b17": "家。事因聖寺僧珍禪師。受持定業。珍姓魏",
    "T50n2060_025:0653b18": "氏。志存儉約野居成性。京室東阜地號馬",
    "T50n2060_025:0653b19": "頭。空岸重邃堪為靈窟。珍草創伊基勸俗",
    "T50n2060_025:0653b20": "修理。端坐指撝示其儀則。忽感一犬不知",
    "T50n2060_025:0653b21": "何來。足白身黃自然馴擾。徑入窟內口銜",
    "T50n2060_025:0653b22": "土出。須臾往返勞而不倦。食則同僧過中",
    "T50n2060_025:0653b23": "不飲。即有斯異。四遠響歸。乃以聞上。隋",
    "T50n2060_025:0653b24": "高重之。日賜米三升用供常限。乃至龕成",
    "T50n2060_025:0653b25": "無為而死。今所謂因聖寺是也。順時躬覩",
    "T50n2060_025:0653b26": "斯事。更倍歸依。力助締構隨便請業。末行",
    "T50n2060_025:0653b27": "化慶州勸民設會。供限五百。及臨齋食",
    "T50n2060_025:0653b28": "更倍人來。供主懼焉。順曰。無所畏也。但通",
    "T50n2060_025:0653b29": "周給而莫委供所。由來千人皆足。嘗有清",
    "T50n2060_025:0653c01": "河張弘暢者。家畜牛馬。性本弊惡。人皆患",
    "T50n2060_025:0653c02": "之。賣無取者。順示語慈善。如有聞從。自",
    "T50n2060_025:0653c03": "後更無觝嚙其導發異類為如此也。",
    "T50n2060_025:0653c04": "常引眾驪山。夏中栖靜。地多虫蟻無因",
    "T50n2060_025:0653c05": "種菜。順恐有損害。就地示之。令虫移徙。",
    "T50n2060_025:0653c06": "不久往視。如其分齊恰無虫焉。順時患",
    "T50n2060_025:0653c07": "腫。膿潰外流。人有敬而[口*束]者。或有以帛拭",
    "T50n2060_025:0653c08": "者。尋即差愈餘膿發香流氣難比拭帛猶",
    "T50n2060_025:0653c09": "在香氣不歇。三原縣民田薩埵者。生來患",
    "T50n2060_025:0653c10": "聾。又張蘇者。亦患生瘂。順聞命來與共言",
    "T50n2060_025:0653c11": "議。遂如常日。永即痊復。武功縣僧毒龍所",
    "T50n2060_025:0653c12": "魅。眾以投之。順端拱對坐。龍遂託病僧言",
    "T50n2060_025:0653c13": "曰。禪師既來。義無久住。極相勞嬈。尋即釋",
    "T50n2060_025:0653c14": "然。故使遠近瘴癘淫邪所惱者無不投造。",
    "T50n2060_025:0653c15": "順不施餘術。但坐而對之。識者謂有陰德",
    "T50n2060_025:0653c16": "所感。故幽靈偏敬致。其言教所設。多抑浮",
    "T50n2060_025:0653c17": "詞。顯言正理。神樹鬼廟見即焚除。巫覡所",
    "T50n2060_025:0653c18": "事躬為併儅。禎祥屢見絕無障礙。其奉正",
    "T50n2060_025:0653c19": "也如此。而篤性綿密情兼汎愛。道俗貴賤皆",
    "T50n2060_025:0653c20": "事邀延。而一其言問胸懷莫二。或復重痼",
    "T50n2060_025:0653c21": "難治。深願未果者。皆隨時指示。普得遂",
    "T50n2060_025:0653c22": "心。時有讚毀二途聞達於耳。相似不知翻",
    "T50n2060_025:0653c23": "作餘語。因行南野將度黃渠。其水汎溢。厲",
    "T50n2060_025:0653c24": "涉而度。岸既峻滑。雖登還墮。水忽斷流。便",
    "T50n2060_025:0653c25": "墮陸度。及順上岸水尋還復。門徒目覩而",
    "T50n2060_025:0653c26": "不測其然也。所以感通幽顯。聲聞朝野。多",
    "T50n2060_025:0653c27": "有鄙夫利其財食。順言不涉世。全不留",
    "T50n2060_025:0653c28": "心。隨有任用。情志虛遠但服麁弊。卒無",
    "T50n2060_025:0653c29": "兼副。雖聞異議仍大笑之其不競物情又",
    "T50n2060_025:0654a01": "若此也。今上奉其德仰其神引入內禁。",
    "T50n2060_025:0654a02": "隆禮崇敬。儲宮王族懿慼重臣。戒約是投",
    "T50n2060_025:0654a03": "無爽歸禁。以貞觀十四年。都無疾苦。告累",
    "T50n2060_025:0654a04": "門人。生來行法令使承用。言訖如常坐定。",
    "T50n2060_025:0654a05": "於南郊義善寺。春秋八十有四臨終雙鳥投",
    "T50n2060_025:0654a06": "房。悲驚哀切。因即坐送于樊川之北原。鑿",
    "T50n2060_025:0654a07": "穴處之。京邑同嗟。制服亘野。肉色不變經",
    "T50n2060_025:0654a08": "月逾鮮。安坐三周枯骸不散。自終至今。恒",
    "T50n2060_025:0654a09": "有異香流氣屍所。學侶等恐有外侵。乃藏",
    "T50n2060_025:0654a10": "于龕內。四眾良辰赴供彌滿。弟子智儼名貫",
    "T50n2060_025:0654a11": "至相。幼年奉敬雅遵餘度。而神用清越振績",
    "T50n2060_025:0654a12": "京臯。華嚴攝論。尋常講說。至龕所化導鄉",
    "T50n2060_025:0654a13": "川。故斯塵不終矣。",
    "T50n2060_025:0654a14": "釋道英。姓陳氏。蒲州猗氏人也。年十八。叔",
    "T50n2060_025:0654a15": "休律師引令出家。而二親重之。便為取婦。",
    "T50n2060_025:0654a16": "五年同床誓不相觸。素在市販與人同財。",
    "T50n2060_025:0654a17": "乃使妻執燭。分判文疏。付囑留累。遂逃而",
    "T50n2060_025:0654a18": "剃落。至并州炬法師下。聽花嚴等經。學成",
    "T50n2060_025:0654a19": "返邑。其妻尚在。開皇十年。方預大度。乃深",
    "T50n2060_025:0654a20": "惟曰。法相可知。心惑須曉。開皇十九年。",
    "T50n2060_025:0654a21": "遂入解縣太行山栢梯寺。修行止觀。忽然",
    "T50n2060_025:0654a22": "大解。南埵悟人北嶺悟法。二空深鏡坐處",
    "T50n2060_025:0654a23": "樹枝。下映四表。於今見在。因爾營理僧役。",
    "T50n2060_025:0654a24": "以事考心。後在京師住勝光寺。從曇遷禪",
    "T50n2060_025:0654a25": "師聽採攝論。講悟既新眾盈五百。多採名",
    "T50n2060_025:0654a26": "教尠能如理。而英簡時問義。惟陳止",
    "T50n2060_025:0654a27": "觀。無相思塵。諸要槃節。深會大旨。遷彌重",
    "T50n2060_025:0654a28": "之。語諸屬曰。爾雖日考通文義。無擇",
    "T50n2060_025:0654a29": "昏明。得其妙者惟道英乎。自爾儀服飲噉",
    "T50n2060_025:0654b01": "未守篇章。頗為時目作達者也聽講之暇",
    "T50n2060_025:0654b02": "常供僧役。有慕道者。從其所為。因",
    "T50n2060_025:0654b03": "事呈理。調伏心行寄以弘法。常云。余冥",
    "T50n2060_025:0654b04": "目坐禪窮尋理性。如有所詣。及開目後",
    "T50n2060_025:0654b05": "還合常識。故於事務遊觀役心使有薰習。",
    "T50n2060_025:0654b06": "然其常坐開目如線。動逾信宿。初無頓睫。",
    "T50n2060_025:0654b07": "後入禪定稍程異迹。大業九年。嘗任直",
    "T50n2060_025:0654b08": "歲。與俗爭地。遽鬪不息。便語彼云。吾其死",
    "T50n2060_025:0654b09": "矣。忽然倒仆如死之僵。諸俗同評。道人多",
    "T50n2060_025:0654b10": "詐。以針刺甲。雖深不動。氣絕色變將欲",
    "T50n2060_025:0654b11": "洪膖。傍有智者令其歸命。誓不敢諍。願還",
    "T50n2060_025:0654b12": "生也。尋言起坐語笑如常。又行龍臺澤池",
    "T50n2060_025:0654b13": "側見魚之遊。乃曰。吾與汝共諍。何者為",
    "T50n2060_025:0654b14": "勝。汝不及我。我可不及汝耶。即脫衣入",
    "T50n2060_025:0654b15": "水。弟子持衣守之。經于六宿。比出。告曰。",
    "T50n2060_025:0654b16": "雖在水中惟弊士坌我耳。又屬嚴冬氷",
    "T50n2060_025:0654b17": "厚雪壯。乃曰。如此平淨之處。何得不眠。遂",
    "T50n2060_025:0654b18": "脫衣仰臥經于三宿。乃起而曰。幾被火炙",
    "T50n2060_025:0654b19": "殺我。如是隨事以法對之。縱任自在誠難",
    "T50n2060_025:0654b20": "偶者。晚還蒲州住普濟寺。置莊三所。麻麥",
    "T50n2060_025:0654b21": "粟田。皆在夏縣東山深隱之所。不與俗爭。",
    "T50n2060_025:0654b22": "用接羇遠。故使八方四部其歸若林。晝",
    "T50n2060_025:0654b23": "則厲眾僧務。躬事擔運。難險緣者必先登",
    "T50n2060_025:0654b24": "踐。夜則跏坐為說禪觀。時或弊其勞者。聞",
    "T50n2060_025:0654b25": "法不覺其疲。一日說起信論。至真實門。奄",
    "T50n2060_025:0654b26": "然不語怪往觀之氣絕身冷。眾知滅想即",
    "T50n2060_025:0654b27": "而任之。經于累宿方從定起。時河東道遜。",
    "T50n2060_025:0654b28": "高世名僧祖習心道。素同學也。初在解縣",
    "T50n2060_025:0654b29": "領徒盛講。及遜捨命。去英百五十里。未",
    "T50n2060_025:0654c01": "及相報。終夕便知告其眾曰。遜公已逝。相",
    "T50n2060_025:0654c02": "與送乎。人問其故。答曰。此乃俗事。心轉",
    "T50n2060_025:0654c03": "即是。及行中路乃逢告使。其知微通感類",
    "T50n2060_025:0654c04": "皆如此。及終前夕集眾告曰。急須收積。",
    "T50n2060_025:0654c05": "明日間多聚人畜損食穀草。眾不測其言。",
    "T50n2060_025:0654c06": "英亦自運。催促甚急。至夜都了索水剃洗",
    "T50n2060_025:0654c07": "還本坐處。被以大衣。告曰。人謂余為英禪",
    "T50n2060_025:0654c08": "師。禪師之相不可違世。語門人志褒曰。禪",
    "T50n2060_025:0654c09": "師知英氣息可有幾耶。褒以事答。自言",
    "T50n2060_025:0654c10": "如是。因說法要。又曰。無常常也。不可自",
    "T50n2060_025:0654c11": "欺。不可空死。令誦華嚴賢首偈。至臨終",
    "T50n2060_025:0654c12": "勸念善處。明相既現奄然申逝。近人以",
    "T50n2060_025:0654c13": "手循從下而冷。即貞觀十年九月中也。春秋",
    "T50n2060_025:0654c14": "七十有七。初將終日。眾問後事。英曰。佛",
    "T50n2060_025:0654c15": "有明教。但依行之。則無累矣。英何言哉。時",
    "T50n2060_025:0654c16": "感群鳥集房。數盈萬計。悲鳴相切。及其",
    "T50n2060_025:0654c17": "終夕。褒公侍側。見有青衣二童。執花而",
    "T50n2060_025:0654c18": "入。紫氣如光從英身出騰焰屋棟。及明霧",
    "T50n2060_025:0654c19": "結周二十里。人物失光。三日方歇。蒲晉一",
    "T50n2060_025:0654c20": "川。化行之所聞哀屯赴如喪重親。遠驗英",
    "T50n2060_025:0654c21": "言不有損失。又感僧牛吼叫聲徹數里流",
    "T50n2060_025:0654c22": "淚嗚咽不食水草經于七日。將欲藏殮。道",
    "T50n2060_025:0654c23": "俗爭之。僉曰。英不樂喧譁。但存道業便",
    "T50n2060_025:0654c24": "即莊南(夏禹城東延年陵東。鑿土龕之)才下一钁地忽大",
    "T50n2060_025:0654c25": "震。人各攬草臨臥地驚懾。周十五里皆大",
    "T50n2060_025:0655a01": "動怖。又感白虹兩道連龕柩所。白鳥二頭",
    "T50n2060_025:0655a02": "翔鳴柩上。至于龕所迴旋而逝。詳英道開",
    "T50n2060_025:0655a03": "物悟慧解入神。故得靈相氤氳。存亡總萃",
    "T50n2060_025:0655a04": "不負身世。誠斯人乎。",
    "T50n2060_025:0655a05": "釋叉德。姓徐。雍州醴泉人。形質長偉秀眉",
    "T50n2060_025:0655a06": "骨面。立履清白服麁素衣。而放言來事多",
    "T50n2060_025:0655a07": "所弘獎。年有凶暴毒勵流者。必先勸四",
    "T50n2060_025:0655a08": "民令奉三寶。其所施設或禮佛設齋。或",
    "T50n2060_025:0655a09": "稱名念誦。用其言者皆攘災禍。有不信者",
    "T50n2060_025:0655a10": "莫不殃終。預記未然略如對目。時遭亢",
    "T50n2060_025:0655a11": "旱。懼而問焉。叉以手指撝。某日當雨。但",
    "T50n2060_025:0655a12": "齊某處。約時雨至。必如其言。或蝗暴廣狹。",
    "T50n2060_025:0655a13": "澤潤淺深。事符明鏡不漏纖失。且執志清",
    "T50n2060_025:0655a14": "慎。不濫刑科。力所未行不受其法。故壯",
    "T50n2060_025:0655a15": "年在道惟遵十戒。而於篇聚雜相。多所承",
    "T50n2060_025:0655a16": "修。末於九峻山南。造阿耨達池。并鐫石鉢。",
    "T50n2060_025:0655a17": "即於池側用濟眾生。以貞觀十二年。卒於",
    "T50n2060_025:0655a18": "山舍。百姓感焉。為起白塔。苕然上表。",
    "T50n2060_025:0655a19": "釋智則。姓憑。雍州長安人。二十出家。止辯",
    "T50n2060_025:0655a20": "才寺。聽凝法師攝論四十餘遍。性度掉舉僅",
    "T50n2060_025:0655a21": "絕觀採。恒披敗納裙垂膝上。有問其故",
    "T50n2060_025:0655a22": "則云。衣長多立耳。遊浪坊市宿止寺中。銷",
    "T50n2060_025:0655a23": "聲京邑將五十載。財法食息一同僧伍。房",
    "T50n2060_025:0655a24": "施單床上加以薦。瓦椀木匙餘無一物。",
    "T50n2060_025:0655a25": "或見其襤縷為經營者。隨得服用。言終不",
    "T50n2060_025:0655a26": "及。則雖同僧住形有往來。門無開閉。同",
    "T50n2060_025:0655a27": "房僧不知靈異。號為狂者。則聞之仰面笑",
    "T50n2060_025:0655a28": "曰。道他狂者。不知自狂。出家離俗只為衣",
    "T50n2060_025:0655a29": "食。往往遮障鎖門鎖櫃。費時亂業。種種",
    "T50n2060_025:0655b01": "聚斂役役不安。此而非狂。更無狂者。乃撫",
    "T50n2060_025:0655b02": "掌大笑。則性嗜餺飽。寺北有王摩訶家。恒",
    "T50n2060_025:0655b03": "令辦之。須便輒往。因事伺候。兩處俱見。方",
    "T50n2060_025:0655b04": "委分身。而言行相投。片無瑕謬。自貞觀",
    "T50n2060_025:0655b05": "來。恒獨房宿竟夜端坐。嘅[口*敕]達曙。余親目",
    "T50n2060_025:0655b06": "見。故略述其相云。",
    "T50n2060_025:0655b07": "釋通達。雍州人。三十出家。栖止無定。初辭",
    "T50n2060_025:0655b08": "世壤遍訪明師。委問道方皆無稱悅。乃入",
    "T50n2060_025:0655b09": "太白山。不齎糧粒不擇林巖。飢則食草息",
    "T50n2060_025:0655b10": "則依樹。端坐思玄動逾晦序。意用漠漠投",
    "T50n2060_025:0655b11": "解無歸。經跨五年栖遑靡息。因以木打",
    "T50n2060_025:0655b12": "塊。塊破形銷。既覩斯緣廓然大悟。晚住京",
    "T50n2060_025:0655b13": "師律藏寺。遊聽大乘。情量虛蕩。一裙一帔",
    "T50n2060_025:0655b14": "布納重縫。所著麻鞋經三十載。繒帛雜飾",
    "T50n2060_025:0655b15": "未曾冠體。冬夏一服不蔽氷炎。常於講",
    "T50n2060_025:0655b16": "席評敘玄奧。而不肖之夫言行矛楯。及至",
    "T50n2060_025:0655b17": "飲噉無異俗人。達曰。大乘之學豈其爾",
    "T50n2060_025:0655b18": "耶。若指聖懷斯寔凡庶。余不同也。左僕",
    "T50n2060_025:0655b19": "射房玄齡。聞而異焉。迎至第中。父事隆重。",
    "T50n2060_025:0655b20": "而達體。道為功性不拘檢。或單裙露腹。或",
    "T50n2060_025:0655b21": "放達餘言。玄齡以風表處之。不以形言",
    "T50n2060_025:0655b22": "致隔。其見貴如此也。常以飲水噉菜。任",
    "T50n2060_025:0655b23": "性遊縱。或攬折蒿藋生宛而食。至於桃杏",
    "T50n2060_025:0655b24": "瓜果必生吞皮核。人問所由。云信施難棄",
    "T50n2060_025:0655b25": "也。貞觀已來稍顯神異。往至人家。歡笑則",
    "T50n2060_025:0655b26": "吉愁懆必凶。或索財賄。或索功力。隨命",
    "T50n2060_025:0655b27": "多少則須依送。若違其語後失過前。有",
    "T50n2060_025:0655b28": "人騎驢歷寺遊觀。達往就乞。惜而不施。其",
    "T50n2060_025:0655b29": "驢尋死。斯例不一也。故京室貴賤。咸宗事",
    "T50n2060_025:0655c01": "之。福禍由其一言。說導唯存離著。所得",
    "T50n2060_025:0655c02": "財利並營寺宇。大將軍薛萬均。初聞異行。",
    "T50n2060_025:0655c03": "迎宅供養百有餘日。不違正軌。忽於一夜",
    "T50n2060_025:0655c04": "索食欲噉。初不與之。苦求不已。試與遂",
    "T50n2060_025:0655c05": "食。從爾已後稍改前迹。專顯變應。其行多",
    "T50n2060_025:0655c06": "僻。欲往入內宿。將軍兄弟大怒。打之幾死。",
    "T50n2060_025:0655c07": "仰而告曰。卿已打我。身肉都毀血污不淨。",
    "T50n2060_025:0655c08": "可作湯洗。待沸涌已。脫衣入鑊。狀如冷",
    "T50n2060_025:0655c09": "水。旁人怖之。猶索加火。遂合宅驚奉恣其",
    "T50n2060_025:0655c10": "寢處。曾負人錢百有餘貫。後既辦得無人",
    "T50n2060_025:0655c11": "可送。乃將錢寺門伺覓行人。隨負多少",
    "T50n2060_025:0655c12": "倩達西市。眾皆止之。而達付而不禁。及",
    "T50n2060_025:0655c13": "往勘儅不失一文。斯達量虛懷。定難准",
    "T50n2060_025:0655c14": "也。時逢米貴欲設大齋。乃命寺家多令",
    "T50n2060_025:0655c15": "疏請。及至明旦。來赴數千。而供度閴然不",
    "T50n2060_025:0655c16": "知何擬。大眾咎之。達曰。他許送供。計非",
    "T50n2060_025:0655c17": "妄語。臨至齋時僧徒欲散。忽見熟食美",
    "T50n2060_025:0655c18": "膳連車接輿充道而來。即用施設。乃大餘",
    "T50n2060_025:0655c19": "長。並供僧庫。都不委其所從來。食訖須臾",
    "T50n2060_025:0655c20": "人車不見。今盛業京輦。朝野具瞻。敘事而",
    "T50n2060_025:0655c21": "舒。故不曲盡。",
    "T50n2060_025:0655c22": "續高僧傳卷第二十五　感通上"
}