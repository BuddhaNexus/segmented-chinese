{
    "T11n0310_042:0242a02": "大寶積經卷第四十二",
    "T11n0310_042:0242a04": "大唐三藏法師玄奘奉　詔譯",
    "T11n0310_042:0242a05": "菩薩藏會第十二之八尸波羅蜜品第",
    "T11n0310_042:0242a06": "七之一",
    "T11n0310_042:0242a07": "爾時佛告舍利子：「云何菩薩摩訶薩尸羅波",
    "T11n0310_042:0242a08": "羅蜜多？菩薩摩訶薩為阿耨多羅三藐三菩",
    "T11n0310_042:0242a09": "提？依此勤修行菩薩行。舍利子！菩薩摩訶薩",
    "T11n0310_042:0242a10": "行尸羅波羅蜜多故，有三種妙行。何等為三？",
    "T11n0310_042:0242a11": "一者身妙行，二者語妙行，三者意妙行。舍",
    "T11n0310_042:0242a12": "利子，何等名為身妙行、語妙行、意妙行耶？舍",
    "T11n0310_042:0242a13": "利子！所謂菩薩摩訶薩遠離殺生、離不與",
    "T11n0310_042:0242a14": "取、離欲邪行，是名身妙行。舍利子！菩薩摩訶",
    "T11n0310_042:0242a15": "薩遠離妄語、遠離離間語、遠離麁惡語、遠",
    "T11n0310_042:0242a16": "離綺語，是名語妙行。舍利子！菩薩摩訶薩於",
    "T11n0310_042:0242a17": "諸貪著、瞋恚、邪見皆無所有，是名意妙行。菩",
    "T11n0310_042:0242a18": "薩摩訶薩具足如是三妙行故，是名尸羅波",
    "T11n0310_042:0242a19": "羅蜜多。",
    "T11n0310_042:0242a20": "「復次舍利子！菩薩摩訶薩行尸羅波羅蜜多",
    "T11n0310_042:0242a21": "時，如是思惟：『云何身妙行、語妙行、意妙行耶？』",
    "T11n0310_042:0242a22": "舍利子！菩薩摩訶薩如是思惟：『若身不造",
    "T11n0310_042:0242a23": "殺生不與取欲邪行業者，是名身妙行。』菩薩",
    "T11n0310_042:0242a24": "摩訶薩如是思惟：『若語不造妄語、離間、麁惡、",
    "T11n0310_042:0242a25": "綺語業者，是名語妙行。』菩薩摩訶薩如是",
    "T11n0310_042:0242a26": "思惟：『若意不造貪著、瞋恚、邪見業者，是名意",
    "T11n0310_042:0242a27": "妙行。』由具如是正思惟故，是名菩薩摩訶薩",
    "T11n0310_042:0242a28": "行尸羅波羅蜜多。",
    "T11n0310_042:0242a29": "「復次舍利子！如是菩薩摩訶薩行尸羅波羅",
    "T11n0310_042:0242b01": "蜜多時，作如是念：『若業不由身語意造，此",
    "T11n0310_042:0242b02": "業為可建立不？』菩薩摩訶薩如是如理觀察，",
    "T11n0310_042:0242b03": "若業不由身語意造，此業不可建立，若青若",
    "T11n0310_042:0242b04": "黃、若赤若白、若紅若頗胝色。此業又非眼",
    "T11n0310_042:0242b05": "所識、非耳所識、非鼻舌身意所識。何以故？舍",
    "T11n0310_042:0242b06": "利子！由於此業非能生非所生非己生，不可",
    "T11n0310_042:0242b07": "執受，都無有能了別此業。菩薩摩訶薩如",
    "T11n0310_042:0242b08": "是了知此尸羅性不可為作，若不可為作則",
    "T11n0310_042:0242b09": "不可建立，若不可建立我等於中不應執著。",
    "T11n0310_042:0242b10": "如是菩薩摩訶薩由觀解力故，不見妙行及",
    "T11n0310_042:0242b11": "以尸羅，亦不見有具尸羅者，不見尸羅所迴",
    "T11n0310_042:0242b12": "向處。菩薩摩訶薩如是觀已，畢竟不起妄有",
    "T11n0310_042:0242b13": "身見。何以故？舍利子！有身見故可有觀察，此",
    "T11n0310_042:0242b14": "是持戒、此是犯戒。如是觀已，於彼守護及以",
    "T11n0310_042:0242b15": "儀則，若行若境皆悉具足正知而行，正知",
    "T11n0310_042:0242b16": "行故名持戒者。菩薩摩訶薩不取著自不取",
    "T11n0310_042:0242b17": "著他而行於行，不毀尸羅不取尸羅而行於",
    "T11n0310_042:0242b18": "行。若取著我即取尸羅，若不著我不取尸羅。",
    "T11n0310_042:0242b19": "若知尸羅是不可得，即不毀犯所有律儀。若",
    "T11n0310_042:0242b20": "於律儀無毀犯者，即不名為毀犯尸羅，又",
    "T11n0310_042:0242b21": "亦不名執取尸羅。舍利子！以何因緣於是",
    "T11n0310_042:0242b22": "尸羅而不執取？謂一切法知他相故。若由他",
    "T11n0310_042:0242b23": "相則無有我，若我是無何所執取？」爾時世尊",
    "T11n0310_042:0242b24": "欲重宣此義而說頌曰：",
    "T11n0310_042:0242b25": "「若有身語意清淨，　　行時恒修一切淨，",
    "T11n0310_042:0242b26": "　常住清淨諸禁戒，　　是名菩薩具尸羅。",
    "T11n0310_042:0242b27": "　賢聖聰慧諸菩薩，　　能善護持十業道，",
    "T11n0310_042:0242b28": "　不由身語及意作，　　如是智者說尸羅。",
    "T11n0310_042:0242b29": "　若非造作非所生，　　非執無形亦無顯，",
    "T11n0310_042:0242c01": "　由無有形有顯故，　　未曾可得而建立。",
    "T11n0310_042:0242c02": "　尸羅無為亦無作，　　非眼能見非耳聞，",
    "T11n0310_042:0242c03": "　非鼻非舌亦非身，　　又非心意所能識。",
    "T11n0310_042:0242c04": "　若非六根之所識，　　則無有能施設者，",
    "T11n0310_042:0242c05": "　如是觀察尸羅淨，　　曾未依執住尸羅。",
    "T11n0310_042:0242c06": "　不恃持戒生憍慢，　　不計我想護尸羅，",
    "T11n0310_042:0242c07": "　善護尸羅無戒想，　　具足尸羅行覺行。",
    "T11n0310_042:0242c08": "　妄有身見已除遣，　　見與見者曾無有，",
    "T11n0310_042:0242c09": "　無有能見無彼處，　　不觀持戒犯戒者。",
    "T11n0310_042:0242c10": "　善入無護法理趣，　　威儀具足不思議，",
    "T11n0310_042:0242c11": "　妙善正知能守護，　　除斯更無具戒者。",
    "T11n0310_042:0242c12": "　無我想者無尸羅，　　無所依我能依戒，",
    "T11n0310_042:0242c13": "　我說究竟常無畏，　　不執身我與尸羅。",
    "T11n0310_042:0242c14": "　說無我者不取戒，　　說無我者戒無依，",
    "T11n0310_042:0242c15": "　說無我者不希戒，　　說無我者戒無心。",
    "T11n0310_042:0242c16": "　不毀尸羅不執戒，　　亦不計我起尸羅，",
    "T11n0310_042:0242c17": "　無所依我及戒想，　　甚深慧行菩提行。",
    "T11n0310_042:0242c18": "　如是尸羅無所畏，　　此人常不犯尸羅，",
    "T11n0310_042:0242c19": "　若能不執有諸法，　　如是尸羅聖所讚。",
    "T11n0310_042:0242c20": "　若住我見諸愚夫，　　計我具戒能持戒，",
    "T11n0310_042:0242c21": "　彼受護戒果終已，　　於三惡趣常纏縛。",
    "T11n0310_042:0242c22": "　若有斷盡諸我見，　　彼無有我及我所，",
    "T11n0310_042:0242c23": "　是真持戒無見故，　　無復怖畏墮諸惡。",
    "T11n0310_042:0242c24": "　若能如是知戒行，　　無有能見犯尸羅，",
    "T11n0310_042:0242c25": "　尚不觀我及三有，　　況見持戒及犯戒。",
    "T11n0310_042:0242c26": "「復次舍利子！如是行尸羅波羅蜜多菩薩摩",
    "T11n0310_042:0242c27": "訶薩行菩薩行清淨戒時，具有十種極重深",
    "T11n0310_042:0242c28": "心。何等為十？一者發起深心信奉諸行，二",
    "T11n0310_042:0242c29": "者發起深心勤加精進，三者猛勵樂欲諸佛",
    "T11n0310_042:0243a01": "正法，四者廣具崇重一切諸業，五者深懷信",
    "T11n0310_042:0243a02": "奉一切果報，六者於諸賢聖深發敬心，七者",
    "T11n0310_042:0243a03": "於諸尊重鄔波柁耶、阿遮利耶清淨侍奉，八",
    "T11n0310_042:0243a04": "者於賢聖所興起供養，九者於諸正法勵意",
    "T11n0310_042:0243a05": "求請，十者求菩提時不顧身命。舍利子！如是",
    "T11n0310_042:0243a06": "行尸羅菩薩摩訶薩有如是等十深心法。菩",
    "T11n0310_042:0243a07": "薩摩訶薩安住深心修諸善法。何等名為諸",
    "T11n0310_042:0243a08": "善法耶？所謂三種妙行：身妙行、語妙行、意妙",
    "T11n0310_042:0243a09": "行。若諸菩薩摩訶薩安住如是三種妙行，為",
    "T11n0310_042:0243a10": "欲勤求大菩薩藏微妙法門。何以故？以諸菩",
    "T11n0310_042:0243a11": "薩摩訶薩依此法門，能趣阿耨多羅三藐三",
    "T11n0310_042:0243a12": "菩提故。」爾時世尊欲重宣此義而說頌曰：",
    "T11n0310_042:0243a13": "「由身而發起，　　佛所讚善業，",
    "T11n0310_042:0243a14": "　為得聞法故，　　供養諸賢聖。",
    "T11n0310_042:0243a15": "　於法及聖人，　　猛勵起恭敬，",
    "T11n0310_042:0243a16": "　為利諸眾生，　　慈心不嫉妬。",
    "T11n0310_042:0243a17": "　當演智人言，　　無談不愛語，",
    "T11n0310_042:0243a18": "　所說欣樂相，　　發語無麁鄙。",
    "T11n0310_042:0243a19": "　意業常居善，　　曾無樂諸惡，",
    "T11n0310_042:0243a20": "　恒觀察法性，　　恭敬住慈心。",
    "T11n0310_042:0243a21": "　於如來聖教，　　敬心而聽法，",
    "T11n0310_042:0243a22": "　於法恭敬已，　　速悟大菩提。",
    "T11n0310_042:0243a23": "「舍利子！諸菩薩摩訶薩行尸羅波羅蜜多時，",
    "T11n0310_042:0243a24": "安住如是十最勝法，勤求菩薩藏法門故，於",
    "T11n0310_042:0243a25": "諸賢聖一切師長，勤加恭敬奉事供養，乃至",
    "T11n0310_042:0243a26": "施及貯水之器。復次舍利子！菩薩摩訶薩行",
    "T11n0310_042:0243a27": "尸羅波羅蜜多時，應具如是十種發心。何等",
    "T11n0310_042:0243a28": "為十？舍利子！菩薩摩訶薩觀是病身，諸界毒",
    "T11n0310_042:0243a29": "蛇恒相違害，多諸苦惱多諸過患，癲狂癰癤",
    "T11n0310_042:0243b01": "疽癬惡癘、風熱痰飲眾病所聚。又是身者如",
    "T11n0310_042:0243b02": "病如瘡、如被箭刺、如暴水流、如魁膾者，搖動",
    "T11n0310_042:0243b03": "不息速起速滅。又觀是身虛偽羸弱老朽疾",
    "T11n0310_042:0243b04": "壞，暫時停住難可愛樂狀若塚間。爾時菩薩",
    "T11n0310_042:0243b05": "復作是念：『我此病身雖經此苦，曾不值遇如",
    "T11n0310_042:0243b06": "是福田。我今得值，又復善感如此之身，我當",
    "T11n0310_042:0243b07": "依諸福田長養慧命，捨不堅身獲於堅身。為",
    "T11n0310_042:0243b08": "欲勤求大菩薩藏微妙法門故，於彼賢聖鄔",
    "T11n0310_042:0243b09": "波柁耶、阿遮利耶諸尊師所奉事供養，乃至",
    "T11n0310_042:0243b10": "施及貯水之器。』舍利子！是名菩薩摩訶薩第",
    "T11n0310_042:0243b11": "一發心。」爾時世尊欲重宣此義而說頌曰：",
    "T11n0310_042:0243b12": "「諸界暴毒蛇，　　展轉相依附，",
    "T11n0310_042:0243b13": "　隨一興增動，　　生則致大患。",
    "T11n0310_042:0243b14": "　所謂眼耳鼻，　　舌齒內腹藏，",
    "T11n0310_042:0243b15": "　如是諸患惱，　　皆悉依身生。",
    "T11n0310_042:0243b16": "　癰癤與癲狂、　　疽癬大疾癘，",
    "T11n0310_042:0243b17": "　諸餘種種病，　　無不依身生。",
    "T11n0310_042:0243b18": "　是身猶如病，　　如癰如中箭，",
    "T11n0310_042:0243b19": "　如是毒害身，　　速壞暫時住，",
    "T11n0310_042:0243b20": "　如趣彼塚間，　　悉是無常相，",
    "T11n0310_042:0243b21": "　搖鼓爛壞身，　　眾病速生滅。",
    "T11n0310_042:0243b22": "　我當修佛身，　　所因賢善業，",
    "T11n0310_042:0243b23": "　以彼朽爛壞，　　衰老無常身，",
    "T11n0310_042:0243b24": "　轉成於佛身，　　及難思法身。",
    "T11n0310_042:0243b25": "　以如是朽壞，　　遍常流穢身，",
    "T11n0310_042:0243b26": "　當證得如是，　　無流無穢身。",
    "T11n0310_042:0243b27": "　若人怖寒熱，　　遮障堅防護，",
    "T11n0310_042:0243b28": "　畢為老病死，　　諸苦同煎害。",
    "T11n0310_042:0243b29": "　若人於寒熱，　　身遍能堪忍，",
    "T11n0310_042:0243c01": "　莊嚴丈夫業，　　速成無上身。",
    "T11n0310_042:0243c02": "　我當勤供養，　　世所同尊重，",
    "T11n0310_042:0243c03": "　以不堅實身，　　當貿彼堅實。",
    "T11n0310_042:0243c04": "「舍利子！諸菩薩摩訶薩行尸羅波羅蜜多時，",
    "T11n0310_042:0243c05": "發如是等第一心已，為欲勤求大菩薩藏微",
    "T11n0310_042:0243c06": "妙法門故，於說法師倍復奉事勤加供養，乃",
    "T11n0310_042:0243c07": "至施及貯水之器。",
    "T11n0310_042:0243c08": "「復次舍利子！菩薩摩訶薩行尸羅波羅蜜多",
    "T11n0310_042:0243c09": "時，發如是念：『身是不堅性非牢固，當假覆",
    "T11n0310_042:0243c10": "蔽洗濯按摩，而復終歸破壞離散摩滅之法。』",
    "T11n0310_042:0243c11": "舍利子！譬如陶師埏埴瓦器，若大若小終歸",
    "T11n0310_042:0243c12": "破壞。如是舍利子！身為不堅終歸破壞，如",
    "T11n0310_042:0243c13": "彼瓦器。又舍利子！譬如樹枝所依花葉果實，",
    "T11n0310_042:0243c14": "終歸墮落。如是舍利子！身為不堅必墮落法，",
    "T11n0310_042:0243c15": "勢非久住如熟果等。又舍利子！譬如草端霜",
    "T11n0310_042:0243c16": "露凝滴，日光照灼必不停住。如是舍利子！身",
    "T11n0310_042:0243c17": "為不堅，如霜露滴亦不久住。又舍利子！譬如",
    "T11n0310_042:0243c18": "大海及以眾流，有泡沫聚一切不堅，其性虛",
    "T11n0310_042:0243c19": "弱不可[敲高+亭]觸。如是舍利子！是身不堅猶如沫",
    "T11n0310_042:0243c20": "聚，本性虛弱亦復如是。又舍利子！如天大雨",
    "T11n0310_042:0243c21": "流泡亂浮徐起徐滅。如是舍利子！身為不",
    "T11n0310_042:0243c22": "堅如水上泡，其性輕薄亦復如是。舍利子！菩",
    "T11n0310_042:0243c23": "薩摩訶薩深自觀身，見是事已復作是念：『我",
    "T11n0310_042:0243c24": "於長夜感得如是不堅固身，曾未值遇如是",
    "T11n0310_042:0243c25": "福田。我今得值，又復善感如此之身，我當",
    "T11n0310_042:0243c26": "依諸福田長養慧命，以不堅身貿易堅身，為",
    "T11n0310_042:0243c27": "欲勤求大菩薩藏微妙法門故，於說法師奉",
    "T11n0310_042:0243c28": "事供養，乃至施及貯水之器。』舍利子！是名菩",
    "T11n0310_042:0243c29": "薩摩訶薩第二發心。」爾時世尊欲重宣此義",
    "T11n0310_042:0244a01": "而說頌曰：",
    "T11n0310_042:0244a02": "「如世諸陶師，　　埏埴坏成器，",
    "T11n0310_042:0244a03": "　皆當歸破壞，　　眾生命如是。",
    "T11n0310_042:0244a04": "　譬如依樹枝，　　所有葉花果，",
    "T11n0310_042:0244a05": "　皆歸墮落法，　　人命亦如是。",
    "T11n0310_042:0244a06": "　如草端垂露，　　日光之所照，",
    "T11n0310_042:0244a07": "　須臾不暫停，　　人命亦如是。",
    "T11n0310_042:0244a08": "　如河海聚沫，　　其性本虛弱，",
    "T11n0310_042:0244a09": "　如是不堅身，　　虛浮亦如是。",
    "T11n0310_042:0244a10": "　譬如天大雨，　　生起水浮泡，",
    "T11n0310_042:0244a11": "　剎那速消滅，　　不堅身亦爾。",
    "T11n0310_042:0244a12": "　不堅起堅想，　　於堅想不堅，",
    "T11n0310_042:0244a13": "　邪分別所行，　　不能證堅實。",
    "T11n0310_042:0244a14": "　於堅起堅智，　　不堅知不堅，",
    "T11n0310_042:0244a15": "　正分別所行，　　能證於堅實。",
    "T11n0310_042:0244a16": "　為修堅實想，　　微施於水器，",
    "T11n0310_042:0244a17": "　故以不堅身，　　貿易彼堅實。",
    "T11n0310_042:0244a18": "「舍利子！諸菩薩摩訶薩行尸羅波羅蜜多時，",
    "T11n0310_042:0244a19": "發如是第二心已，為欲勤求大菩薩藏微妙",
    "T11n0310_042:0244a20": "法門故，於說法師倍復奉事勤加供養，乃至",
    "T11n0310_042:0244a21": "施及貯水之器。",
    "T11n0310_042:0244a22": "「復次舍利子！菩薩摩訶薩行尸羅波羅蜜多",
    "T11n0310_042:0244a23": "時，發如是心：『我於長夜遠離善友，諸惡知識",
    "T11n0310_042:0244a24": "之所拘執，其性懈怠不修精進，下劣愚鈍多",
    "T11n0310_042:0244a25": "邪惡見，妄起如是癡不善心，無施無愛亦無",
    "T11n0310_042:0244a26": "福祀無有善作，及以惡作無作增長諸業果",
    "T11n0310_042:0244a27": "報。』菩薩摩訶薩作如是念：『我為貪欲之所惑",
    "T11n0310_042:0244a28": "亂，長夜流轉，造作種種惡不善業。由此不",
    "T11n0310_042:0244a29": "善惡業力故，感得穢惡自體報果，生鬼國中",
    "T11n0310_042:0244b01": "乏資生具，無有一切最勝福田。又我曾生餓",
    "T11n0310_042:0244b02": "鬼趣中，恒食炭火經無量歲，又於眾多百千",
    "T11n0310_042:0244b03": "歲中，不聞水名況復身觸。』又作是念：『而我",
    "T11n0310_042:0244b04": "今者值遇如是最勝福田，又感善身果報成",
    "T11n0310_042:0244b05": "就多資生具，我當依諸福田廣修善業，不顧",
    "T11n0310_042:0244b06": "身命承事師長鄔波柁耶、阿遮利耶，為欲勤",
    "T11n0310_042:0244b07": "求大菩薩藏微妙法門故，於說法師奉事供",
    "T11n0310_042:0244b08": "養，乃至施及貯水之器。』舍利子！是名菩薩摩",
    "T11n0310_042:0244b09": "訶薩第三發心。」爾時世尊欲重宣此義而說",
    "T11n0310_042:0244b10": "頌曰：",
    "T11n0310_042:0244b11": "「如是善知識，　　常親近敬奉，",
    "T11n0310_042:0244b12": "　便成如是性，　　故應數親近。",
    "T11n0310_042:0244b13": "　為惡友拘執，　　遠離賢善友，",
    "T11n0310_042:0244b14": "　懈怠鄙精進，　　慳嫉多諂曲，",
    "T11n0310_042:0244b15": "　無施等邪見，　　非撥於一切。",
    "T11n0310_042:0244b16": "　我曾生鬼趣，　　受弊惡形質，",
    "T11n0310_042:0244b17": "　於生死長夜，　　可畏大闇中，",
    "T11n0310_042:0244b18": "　飢渴遍煎惱，　　多受於眾苦，",
    "T11n0310_042:0244b19": "　於多百千歲，　　曾不聞水名，",
    "T11n0310_042:0244b20": "　不見淨福田，　　不得無是難。",
    "T11n0310_042:0244b21": "　我今感於此，　　難得之世間，",
    "T11n0310_042:0244b22": "　又奉值賢明，　　獲無難具足，",
    "T11n0310_042:0244b23": "　復離惡知識，　　得逢賢善友，",
    "T11n0310_042:0244b24": "　誓不顧身命，　　當為證菩提。",
    "T11n0310_042:0244b25": "　以清淨善心，　　恭侍尊師長，",
    "T11n0310_042:0244b26": "　亦當供諸佛，　　為證菩提故。",
    "T11n0310_042:0244b27": "「舍利子！諸菩薩摩訶薩行尸羅波羅蜜多時，",
    "T11n0310_042:0244b28": "發如是第三心已，為欲勤求大菩薩藏微妙",
    "T11n0310_042:0244b29": "法門故，於說法師倍復奉敬勤加供養，乃",
    "T11n0310_042:0244c01": "至施及貯水之器。「復次舍利子！菩薩摩訶",
    "T11n0310_042:0244c02": "薩行尸羅波羅蜜多時，發如是心：『我於長",
    "T11n0310_042:0244c03": "夜遠離善友，惡友拘執懈怠懶惰，下劣精進",
    "T11n0310_042:0244c04": "無智愚癡，由如是見由如是忍，謂有眾生受",
    "T11n0310_042:0244c05": "諸苦惱，如是悲泣號哭之時，復以身手妄加",
    "T11n0310_042:0244c06": "捶打種種惱害。以此因緣，便生如是無量惡",
    "T11n0310_042:0244c07": "見，謂無惡業無惡業報。復由瞋恚覆蔽心故，",
    "T11n0310_042:0244c08": "造作種種惡不善業，以是業報得穢惡身，生",
    "T11n0310_042:0244c09": "畜生中乏資生具，無有一切最勝福田。』菩薩",
    "T11n0310_042:0244c10": "摩訶薩作如是念：『我於彼趣，或作馲駝及牛",
    "T11n0310_042:0244c11": "驢等，食噉芻草，加諸杖捶訶喝恐怖，情所不",
    "T11n0310_042:0244c12": "樂強令馱負。』復作是念：『我於往昔雖經此苦，",
    "T11n0310_042:0244c13": "曾不值遇如是福田。我今得值，又復善感如",
    "T11n0310_042:0244c14": "此之身，我當依諸福田不顧身命，以不堅身",
    "T11n0310_042:0244c15": "貿易堅身，供事師長，為欲勤求大菩薩藏微",
    "T11n0310_042:0244c16": "妙法門故，於說法師奉事供養，乃至施及貯",
    "T11n0310_042:0244c17": "水之器。』舍利子！是名菩薩摩訶薩第四發心。」",
    "T11n0310_042:0244c18": "爾時世尊欲重宣此義而說頌曰：",
    "T11n0310_042:0244c19": "「我於彼長夜，　　未知登聖道，",
    "T11n0310_042:0244c20": "　墮在駝牛驢，　　多受諸勤苦。",
    "T11n0310_042:0244c21": "　我今得人身，　　當修賢善業，",
    "T11n0310_042:0244c22": "　由此證菩提，　　是為聰慧相。",
    "T11n0310_042:0244c23": "　我當起恭敬，　　建立諸佛法，",
    "T11n0310_042:0244c24": "　奉覲說法師，　　為得菩提故。",
    "T11n0310_042:0244c25": "　過去難思劫，　　循環生死輪，",
    "T11n0310_042:0244c26": "　往來非義利，　　無福田養命。",
    "T11n0310_042:0244c27": "　遠離善知識，　　常親近惡友，",
    "T11n0310_042:0244c28": "　隨彼教誨轉，　　數墮諸惡處。",
    "T11n0310_042:0244c29": "　我曾於傍生，　　閉縛驅打罵，",
    "T11n0310_042:0245a01": "　由斯惡業故，　　受不愛苦果。",
    "T11n0310_042:0245a02": "　遂墮於惡處，　　作馲駝牛驢，",
    "T11n0310_042:0245a03": "　負重猶加杖，　　不親善友故。",
    "T11n0310_042:0245a04": "　我今得難得，　　人身及善友，",
    "T11n0310_042:0245a05": "　既蒙生善處，　　又得值無難，",
    "T11n0310_042:0245a06": "　如龜久處海，　　欣遇浮木孔，",
    "T11n0310_042:0245a07": "　身語善防護，　　精進心強盛，",
    "T11n0310_042:0245a08": "　無諂事善友，　　長養慧命身。",
    "T11n0310_042:0245a09": "　若有尊重師，　　發我慧心者，",
    "T11n0310_042:0245a10": "　能宣說勝妙，　　菩提道大師，",
    "T11n0310_042:0245a11": "　供養兩足尊，　　諸塗香末香，",
    "T11n0310_042:0245a12": "　種種衣花鬘，　　我當承敬奉。",
    "T11n0310_042:0245a13": "　現在十方佛，　　勝義常開示，",
    "T11n0310_042:0245a14": "　無邊金色日，　　當修行供養。",
    "T11n0310_042:0245a15": "　遍遊諸佛土，　　廣供調御師，",
    "T11n0310_042:0245a16": "　為淨菩提道，　　當昇大覺座。",
    "T11n0310_042:0245a17": "「舍利子！諸菩薩摩訶薩行尸羅波羅蜜多時，",
    "T11n0310_042:0245a18": "發如是等第四心已，為欲勤求大菩薩藏微",
    "T11n0310_042:0245a19": "妙法門故，於說法師倍增奉事勤加供養，乃",
    "T11n0310_042:0245a20": "至施及貯水之器。",
    "T11n0310_042:0245a21": "「復次舍利子！菩薩摩訶薩行尸羅波羅蜜多",
    "T11n0310_042:0245a22": "時，發如是心：『我昔長夜遠離善友、惡友拘執，",
    "T11n0310_042:0245a23": "懈怠懶惰下劣精進，無智愚癡由興惡見，如",
    "T11n0310_042:0245a24": "是信忍、如是欲樂，妄作是念。若以一切有情",
    "T11n0310_042:0245a25": "一切眾生，或取身肉同煮一鑊、或取其身同",
    "T11n0310_042:0245a26": "剉為膾，雖作如是不名非福。又興惡見，不由",
    "T11n0310_042:0245a27": "此故而招於惡，不由此故而生於惡。由妄見",
    "T11n0310_042:0245a28": "故，又於大海此岸所有眾生，一切布施悉令",
    "T11n0310_042:0245a29": "充足，雖作如是不名非罪。妄生異計，不因此",
    "T11n0310_042:0245b01": "故而招於福，不因此故而生於福。以妄見故，",
    "T11n0310_042:0245b02": "又於大海彼岸所有眾生一切斬害，亦不因",
    "T11n0310_042:0245b03": "此而招於惡，又不因此而生於惡。』菩薩摩訶",
    "T11n0310_042:0245b04": "薩作如是念：『我於往昔如是作已，不能了",
    "T11n0310_042:0245b05": "知是罪非罪、是福非福，習近惡見愚癡所蔽，",
    "T11n0310_042:0245b06": "多造不善諸重惡業。由此業報，感得下弊穢",
    "T11n0310_042:0245b07": "惡地獄之身，於地獄中或噉鐵丸、或以鋸解，",
    "T11n0310_042:0245b08": "受於種種堅硬苦味，純苦無間相續不已，乃",
    "T11n0310_042:0245b09": "至經彼多百千歲，尚不聞樂聲何況身觸。』爾",
    "T11n0310_042:0245b10": "時菩薩復作是念：『我於往昔雖經此苦，曾不",
    "T11n0310_042:0245b11": "值遇如是福田。我今得值，又復善感如是之",
    "T11n0310_042:0245b12": "身，我當依諸福田長養慧命，以不堅身貿易",
    "T11n0310_042:0245b13": "堅身，不顧身命奉事師長，為欲勤求大菩薩",
    "T11n0310_042:0245b14": "藏微妙法門故，於說法師奉事供養，乃至施",
    "T11n0310_042:0245b15": "及貯水之器。』舍利子！是名菩薩摩訶薩第五",
    "T11n0310_042:0245b16": "發心。」爾時世尊欲重宣此義而說頌曰：",
    "T11n0310_042:0245b17": "「我曾親惡友，　　為惡心欺誑，",
    "T11n0310_042:0245b18": "　依止眾惡見，　　徒興造惡業。",
    "T11n0310_042:0245b19": "　盡大海此岸，　　所住諸眾生，",
    "T11n0310_042:0245b20": "　施飲食充滿，　　謂不招生福；",
    "T11n0310_042:0245b21": "　盡大海彼岸，　　所住諸眾生，",
    "T11n0310_042:0245b22": "　我悉加殺害，　　謂非招惡業。",
    "T11n0310_042:0245b23": "　如是諸惡見，　　數習恒親近，",
    "T11n0310_042:0245b24": "　墮極苦地獄，　　壓榨於身首。",
    "T11n0310_042:0245b25": "　昔於三惡趣，　　徒盡百千身，",
    "T11n0310_042:0245b26": "　未曾見諸佛，　　世間之導首。",
    "T11n0310_042:0245b27": "　世善友名稱，　　其聲尚難聞，",
    "T11n0310_042:0245b28": "　我幸人中利，　　當修賢善業。",
    "T11n0310_042:0245b29": "　得人身甚難，　　既得長命難，",
    "T11n0310_042:0245c01": "　正法聞難會，　　諸佛出世難。",
    "T11n0310_042:0245c02": "　我已得人身，　　感茲危脆命，",
    "T11n0310_042:0245c03": "　逢值佛興世，　　預如來正教。",
    "T11n0310_042:0245c04": "　我不復當行，　　身語心惡業，",
    "T11n0310_042:0245c05": "　勿令我未來，　　受不愛苦果。",
    "T11n0310_042:0245c06": "　我以清淨心，　　當修清淨業，",
    "T11n0310_042:0245c07": "　由身語及意，　　行世所難行。",
    "T11n0310_042:0245c08": "　我終不違師，　　眾人所許教，",
    "T11n0310_042:0245c09": "　又當興供養，　　為佛菩提故。",
    "T11n0310_042:0245c10": "　以我不諂誑，　　及無幻偽心，",
    "T11n0310_042:0245c11": "　當開修直路，　　為佛菩提道。",
    "T11n0310_042:0245c12": "　無畏大菩薩，　　已發如是心，",
    "T11n0310_042:0245c13": "　奉施貯水器，　　慧方便具足。",
    "T11n0310_042:0245c14": "「舍利子！諸菩薩摩訶薩行尸羅波羅蜜多時，",
    "T11n0310_042:0245c15": "發如是第五心已，為欲勤求大菩薩藏微妙",
    "T11n0310_042:0245c16": "法門故，於說法師倍增奉事勤加供養，乃至",
    "T11n0310_042:0245c17": "施及貯水之器。「復次舍利子！菩薩摩訶薩行",
    "T11n0310_042:0245c18": "尸羅波羅蜜多時，發如是心：『我於長夜遠離",
    "T11n0310_042:0245c19": "善友、惡友拘執，懈怠懶惰下劣精進，無智愚",
    "T11n0310_042:0245c20": "癡，由是惡見如是信忍、如是欲樂，妄生是",
    "T11n0310_042:0245c21": "念，撥無迎逆、曲躬跪拜、合掌問訊，諸善業",
    "T11n0310_042:0245c22": "報為慢所蔽多造惡業。由惡業報，在人趣中",
    "T11n0310_042:0245c23": "感鄙穢形，於諸福田未曾長養清淨慧命。』菩",
    "T11n0310_042:0245c24": "薩摩訶薩作如是念：『我憶往昔受於孤露貧",
    "T11n0310_042:0245c25": "窮下賤、繫屬於他奴婢等類，又受耽嗜色欲",
    "T11n0310_042:0245c26": "有情眾生，貪著一切諸色欲相，住不平等惡",
    "T11n0310_042:0245c27": "行之數，起於種種諸惡邪見，毀壞尸羅、毀壞",
    "T11n0310_042:0245c28": "正見，安住三種不善根中，安住四種不應行",
    "T11n0310_042:0245c29": "處，為五種蓋之所覆蔭，於六尊重不懷恭敬，",
    "T11n0310_042:0246a01": "於七種法未能隨轉，八邪性中邪決定行，九",
    "T11n0310_042:0246a02": "惱害事之所惱害，十惡業道常登遊踐。地獄",
    "T11n0310_042:0246a03": "因道常面現前，於天因道背而不面，遠離一",
    "T11n0310_042:0246a04": "切諸善知識，為諸惡友之所執持，隨逐魔怨",
    "T11n0310_042:0246a05": "自在而行，遠諸善法現行一切不善之法。又",
    "T11n0310_042:0246a06": "為如是，橫加鞭杖訶喝恐怖，情所不忍強抑",
    "T11n0310_042:0246a07": "驅役供給於他。』菩薩摩訶薩又作是念：『我昔",
    "T11n0310_042:0246a08": "未值如是福田故受諸惡。我今得值，又復善",
    "T11n0310_042:0246a09": "感如來之身，我當依諸福田，以不堅身易於",
    "T11n0310_042:0246a10": "堅身，又當自養慧命，不顧身命奉事師長，為",
    "T11n0310_042:0246a11": "欲勤求大菩薩藏微妙法門故，於說法師奉",
    "T11n0310_042:0246a12": "事供養，乃至施及貯水之器。』舍利子！是名菩",
    "T11n0310_042:0246a13": "薩摩訶薩第六發心。」爾時世尊欲重宣此義",
    "T11n0310_042:0246a14": "而說頌曰：",
    "T11n0310_042:0246a15": "「親近惡友增憍慢，　　經於無量多劫海，",
    "T11n0310_042:0246a16": "　人趣受生奴婢身，　　於諸有流長夜轉。",
    "T11n0310_042:0246a17": "　我今已得於難得，　　第一勇猛善人身，",
    "T11n0310_042:0246a18": "　又得生於妙國土，　　值佛清淨無諸難。",
    "T11n0310_042:0246a19": "　諸有賢善最勝友，　　能宣菩薩行道者，",
    "T11n0310_042:0246a20": "　心寶增長諸菩薩，　　多拘胝劫今乃值。",
    "T11n0310_042:0246a21": "　無常無恒虛薄身，　　譬如水泡并聚沫，",
    "T11n0310_042:0246a22": "　又似幻事及戲變，　　如夢所見寱言等。",
    "T11n0310_042:0246a23": "　命如雲電不久住，　　於世念念將消滅，",
    "T11n0310_042:0246a24": "　是命將逝剎那間，　　故以不堅易堅命。",
    "T11n0310_042:0246a25": "　我憶往昔多時中，　　墮在慢山深險處，",
    "T11n0310_042:0246a26": "　曾於過去被欺誑，　　經不思議百劫海。",
    "T11n0310_042:0246a27": "　我今盡捨身貪愛，　　又無顧戀壽命心，",
    "T11n0310_042:0246a28": "　當速捨離憍高慢，　　於尊重師深敬奉。",
    "T11n0310_042:0246a29": "　又世所共同尊長，　　所謂父母諸兄等，",
    "T11n0310_042:0246b01": "　當速捨離憍高慢，　　第一崇遵極恭仰。",
    "T11n0310_042:0246b02": "　近妙菩提諸菩薩，　　與我同奉菩提行，",
    "T11n0310_042:0246b03": "　應生堅固愛敬心，　　當樂供養專承事。",
    "T11n0310_042:0246b04": "　昔具重慢慢增長，　　不知調御斷慢法，",
    "T11n0310_042:0246b05": "　當以無上智金剛，　　令憍慢山永摧碎。",
    "T11n0310_042:0246b06": "　菩提妙行圓成已，　　安止最勝菩提座，",
    "T11n0310_042:0246b07": "　摧伏鬪諍魔軍眾，　　當度四流群生等。",
    "T11n0310_042:0246b08": "　十方所有諸患人，　　臥自糞中為眾厭，",
    "T11n0310_042:0246b09": "　於彼興發慈悲意，　　為作拔濟所歸趣。",
    "T11n0310_042:0246b10": "　安住大施波羅蜜，　　於佛威德能防護，",
    "T11n0310_042:0246b11": "　具足修成於忍行，　　發起正勤令現前。",
    "T11n0310_042:0246b12": "　得具淨慮波羅蜜，　　此時調伏心令住，",
    "T11n0310_042:0246b13": "　安住大慧善方便，　　當為一切尊福田。",
    "T11n0310_042:0246b14": "　增長盛福力如是，　　不可思議善智慧，",
    "T11n0310_042:0246b15": "　若得第一自在智，　　乃至應時奉水器。",
    "T11n0310_042:0246b16": "「舍利子！諸菩薩摩訶薩行尸羅波羅蜜多時，",
    "T11n0310_042:0246b17": "發如是第六心已，為欲勤求大菩薩藏微妙",
    "T11n0310_042:0246b18": "法門故，於說法師倍復承事勤加供養，乃至",
    "T11n0310_042:0246b19": "施及貯水之器。「復次舍利子！菩薩摩訶薩行",
    "T11n0310_042:0246b20": "尸羅波羅蜜多時，發如是心：『我於長夜遠離",
    "T11n0310_042:0246b21": "善友、惡友拘執，懈怠嬾惰下劣精進無智",
    "T11n0310_042:0246b22": "愚癡，由是惡見，如是信忍、如是欲樂，妄生是",
    "T11n0310_042:0246b23": "念，謂無黑業無黑業報、無有白業無白業報、",
    "T11n0310_042:0246b24": "無黑白業無黑白報、無非黑白業無非黑白",
    "T11n0310_042:0246b25": "報。又不請問沙門婆羅門，何者為善？何者不",
    "T11n0310_042:0246b26": "善？何者有罪？何者無罪？何者應修？何者不",
    "T11n0310_042:0246b27": "修？何者應作？何者不應作。又不請問修何",
    "T11n0310_042:0246b28": "等行，於長夜中能感無義無利及諸苦惱？又",
    "T11n0310_042:0246b29": "作何行，於長夜中能感有義有利及諸安",
    "T11n0310_042:0246c01": "樂？』菩薩摩訶薩作如是念：『我於往昔由於此",
    "T11n0310_042:0246c02": "慢及以勝慢所障蔽故，而能多造不善惡業，",
    "T11n0310_042:0246c03": "以此業報感得人身諸根缺減，於勝福田未",
    "T11n0310_042:0246c04": "養慧命。雖處人中等作覆器，童蒙嬉戲愚戇",
    "T11n0310_042:0246c05": "聾盲，於善惡義無力無能了達宣暢。』又作是",
    "T11n0310_042:0246c06": "念：『我昔未遇是勝福田故造諸惡，我今值",
    "T11n0310_042:0246c07": "遇，又復善感具諸根身，我當依諸福田增長",
    "T11n0310_042:0246c08": "慧命，又應不顧身命求諸力，能了達善說",
    "T11n0310_042:0246c09": "惡說之義，又當請問於說法師，何者為善？何",
    "T11n0310_042:0246c10": "者不善？何者有罪？何者無罪？何者應修？何者",
    "T11n0310_042:0246c11": "不應修？何者應作？何者不應作？作何等行",
    "T11n0310_042:0246c12": "令彼聲聞及獨覺法而現在前？作何等行令",
    "T11n0310_042:0246c13": "諸佛法及菩薩法而現在前。』舍利子！菩薩摩",
    "T11n0310_042:0246c14": "訶薩為欲勤求菩薩藏故，依尸羅波羅蜜多",
    "T11n0310_042:0246c15": "行菩薩行，以不堅身易於堅身，於說法師承",
    "T11n0310_042:0246c16": "事供養，乃至施及貯水之器。舍利子！是名",
    "T11n0310_042:0246c17": "菩薩摩訶薩第七發心。」爾時世尊欲重宣此",
    "T11n0310_042:0246c18": "義而說頌曰：",
    "T11n0310_042:0246c19": "「於昔過去多百劫，　　遠離益我親善友，",
    "T11n0310_042:0246c20": "　未曾請問善不善，　　有罪無罪諸業果。",
    "T11n0310_042:0246c21": "　由增上慢自在力，　　墮於地獄鬼趣中，",
    "T11n0310_042:0246c22": "　習近惡念為同侶，　　經多百劫墜惡道。",
    "T11n0310_042:0246c23": "　或習人趣多千劫，　　輪迴受身根不具，",
    "T11n0310_042:0246c24": "　不知何善何不善，　　有罪無罪作業果。",
    "T11n0310_042:0246c25": "　我獲人道猛健身，　　具足諸根處清淨，",
    "T11n0310_042:0246c26": "　遠離諸難得無難，　　如龜引頸遇浮孔。",
    "T11n0310_042:0246c27": "　值世作明燈照者，　　聞說離欲諸聖教，",
    "T11n0310_042:0246c28": "　時我請問世間尊，　　善與不善等業果。",
    "T11n0310_042:0246c29": "　云何具慳墮諸趣？　　云何無慳為施主？",
    "T11n0310_042:0247a01": "　云何貪諂污尸羅？　　云何戒財全守護？",
    "T11n0310_042:0247a02": "　云何忿恚憤亂人？　　云何無忿忍辱力？",
    "T11n0310_042:0247a03": "　云何懈怠散亂心？　　云何精勤樂靜慮？",
    "T11n0310_042:0247a04": "　云何惡慧瘂愚癡？　　云何有慧樂真實？",
    "T11n0310_042:0247a05": "　云何專意行菩提，　　具足尋求賢聖行？",
    "T11n0310_042:0247a06": "　云何流慈遍世間？　　云何拔濟諸惡趣？",
    "T11n0310_042:0247a07": "　云何樂法無厭心，　　能求菩提諸行藏？",
    "T11n0310_042:0247a08": "　云何往詣十方剎，　　現住諸佛世尊前？",
    "T11n0310_042:0247a09": "　云何致敬修功業？　　云何請問普賢行？",
    "T11n0310_042:0247a10": "　我今正應勤請問，　　法師尊重等尊重，",
    "T11n0310_042:0247a11": "　云何於師樂敬養？　　云何令師意歡悅？",
    "T11n0310_042:0247a12": "　佛子已生如是心，　　能集廣大妙福力，",
    "T11n0310_042:0247a13": "　及勝自在智慧力，　　歡喜奉施至水器。",
    "T11n0310_042:0247a14": "「舍利子！諸菩薩摩訶薩行尸羅波羅蜜多時，",
    "T11n0310_042:0247a15": "發如是第七心已，為欲勤求大菩薩藏微妙",
    "T11n0310_042:0247a16": "法門故，於說法師倍復奉事勤加供養，乃至",
    "T11n0310_042:0247a17": "施及貯水之器。",
    "T11n0310_042:0247a18": "「復次舍利子！菩薩摩訶薩行尸羅波羅蜜多",
    "T11n0310_042:0247a19": "時，發如是心：『我於長夜遠離善友、惡友拘",
    "T11n0310_042:0247a20": "執，懈怠懶惰下劣精進，癡鈍無識猶如瘂羊，",
    "T11n0310_042:0247a21": "捨離一切正義相應文句、正法相應文句、寂",
    "T11n0310_042:0247a22": "靜相應文句、滅止相應文句、正覺相應文句、",
    "T11n0310_042:0247a23": "諸沙門婆羅門般涅槃等相應文句。捨離如",
    "T11n0310_042:0247a24": "是諸文句已，反更受持讀誦思尋，究達一切",
    "T11n0310_042:0247a25": "非義相應文句、非法相應文句，乃至非涅槃",
    "T11n0310_042:0247a26": "等相應文句。由如是故妄興是見，謂無有力、",
    "T11n0310_042:0247a27": "無有精進、無丈夫果、無勢無勇、無行無威，或",
    "T11n0310_042:0247a28": "俱生念無有行威。又生是念，無因無緣可令",
    "T11n0310_042:0247a29": "有情而生染污，不由因緣有情雜染。又生是",
    "T11n0310_042:0247b01": "念，無因無緣可令有情而得清淨，不由因緣",
    "T11n0310_042:0247b02": "有情清淨。』菩薩摩訶薩又作是念：『我於長夜",
    "T11n0310_042:0247b03": "由依如是不平等因、無因見故，多造種種惡",
    "T11n0310_042:0247b04": "不善業。由此業報，我於往昔在人趣身諸相",
    "T11n0310_042:0247b05": "不具，於諸福田未長慧命。雖處人中等於覆",
    "T11n0310_042:0247b06": "器，童蒙嬉戲愚憃聾盲，無力無能受持讀誦",
    "T11n0310_042:0247b07": "思惟究達正義相應文句，乃至涅槃相應文",
    "T11n0310_042:0247b08": "句。』又作是念：『我昔未遇是勝福田故生妄見，",
    "T11n0310_042:0247b09": "我今值遇，乃至不顧身命為求力能，當於正",
    "T11n0310_042:0247b10": "義相應文句、正法相應文句、寂靜相應文句，",
    "T11n0310_042:0247b11": "乃至涅槃相應文句，如是等正法文句皆是",
    "T11n0310_042:0247b12": "大菩薩藏微妙法門之所攝者。我今受持讀",
    "T11n0310_042:0247b13": "誦思惟究竟，必當發起最上正勤，盡命承事",
    "T11n0310_042:0247b14": "於說法師。我今依尸羅波羅蜜多行菩薩行，",
    "T11n0310_042:0247b15": "為欲於此菩薩藏法，能受能持能讀能誦修",
    "T11n0310_042:0247b16": "行供養故。』又作是念：『我當以不堅身易於堅",
    "T11n0310_042:0247b17": "身，當善造集若福若智二種資糧。由是二力，",
    "T11n0310_042:0247b18": "常恒親近菩薩藏法。』菩薩摩訶薩如是思已，",
    "T11n0310_042:0247b19": "於說法師承事供養，乃至施及貯水之器。舍",
    "T11n0310_042:0247b20": "利子！是名菩薩摩訶薩第八發心。」爾時世尊",
    "T11n0310_042:0247b21": "欲重宣此義而說頌曰：",
    "T11n0310_042:0247b22": "「若法真實義相應，　　隨順修習道支道，",
    "T11n0310_042:0247b23": "　為於寂滅而作證，　　而能流通涅槃路。",
    "T11n0310_042:0247b24": "　我昔遠離如是法，　　反更流習於諸惡，",
    "T11n0310_042:0247b25": "　非法非義非寂靜，　　乃至涅槃不相應。",
    "T11n0310_042:0247b26": "　無有精進亦無力，　　無丈夫果無威勢，",
    "T11n0310_042:0247b27": "　撥無諸行無勇猛，　　一切盡空無所得。",
    "T11n0310_042:0247b28": "　無有諸佛亦無法，　　及無世間之父母，",
    "T11n0310_042:0247b29": "　無有黑法與白法，　　若果若報悉皆無。",
    "T11n0310_042:0247c01": "　於如是等諸惡見，　　無始世來恒習行，",
    "T11n0310_042:0247c02": "　由斯墮於地獄中，　　純受極苦久難出。",
    "T11n0310_042:0247c03": "　如是轉受傍生趣，　　及墮焰魔惡世間，",
    "T11n0310_042:0247c04": "　或時得生人趣中，　　愚騃無智而瘖瘂，",
    "T11n0310_042:0247c05": "　童蒙嬉戲與盲聾，　　闇鈍頑嚚無智識，",
    "T11n0310_042:0247c06": "　從是復墮於地獄，　　受諸重苦增愚暗。",
    "T11n0310_042:0247c07": "　我從久遠無量劫，　　未曾得是清淨身，",
    "T11n0310_042:0247c08": "　已遇諸根皆具足，　　是時宜速加精進。",
    "T11n0310_042:0247c09": "　諸法真實義相應，　　能為寂靜之助伴，",
    "T11n0310_042:0247c10": "　趣菩提道與菩提，　　我宜及時求是法。",
    "T11n0310_042:0247c11": "　諸大菩薩祕奧藏，　　甚深真實義相應，",
    "T11n0310_042:0247c12": "　經彼百千俱胝劫，　　若得聞者為希有。",
    "T11n0310_042:0247c13": "　如是及餘諸佛法，　　無量無數不思議，",
    "T11n0310_042:0247c14": "　我當精勤受已持，　　為證諸佛菩提故。",
    "T11n0310_042:0247c15": "　又當正勤起恭敬，　　承事供養說法師，",
    "T11n0310_042:0247c16": "　所謂諸佛諸菩薩，　　當於彼聞無上法。",
    "T11n0310_042:0247c17": "　諸無所畏大菩薩，　　發起如是勇猛心，",
    "T11n0310_042:0247c18": "　智慧方便善成就，　　乃至施及貯水器。",
    "T11n0310_042:0247c19": "「舍利子！諸菩薩摩訶薩行尸羅波羅蜜多時，",
    "T11n0310_042:0247c20": "發起如是第八心已，為欲勤求大菩薩藏微",
    "T11n0310_042:0247c21": "妙法門故，於說法師倍增承事勤加供養，乃",
    "T11n0310_042:0247c22": "至施及貯水之器。",
    "T11n0310_042:0247c23": "「復次舍利子！菩薩摩訶薩行尸羅波羅蜜多",
    "T11n0310_042:0247c24": "時，發如是心：『一切眾生為無義行之所拘執，",
    "T11n0310_042:0247c25": "顧戀身命著無義行，不能勵意專修義利。』舍",
    "T11n0310_042:0247c26": "利子！云何名為著無義行？謂於身命有所顧",
    "T11n0310_042:0247c27": "戀，於覺分法情無希望，計我我所以為前導，",
    "T11n0310_042:0247c28": "恒於其身防衛覆障，沐浴調治莊飾寶護，是",
    "T11n0310_042:0247c29": "則名為著無義行。舍利子！復有著無義行，謂",
    "T11n0310_042:0248a01": "於身命有所顧戀，於覺分法情無希望，計我",
    "T11n0310_042:0248a02": "我所以為前導，而於妻妾、男女兄弟、朋友",
    "T11n0310_042:0248a03": "眷屬親戚防衛覆障，乃至一切諸受用具寶",
    "T11n0310_042:0248a04": "玩執著，是則名為著無義行。舍利子！復有",
    "T11n0310_042:0248a05": "著無義行，謂於身命有所顧戀，於覺分法情",
    "T11n0310_042:0248a06": "無希望，計我我所以為前導，而於奴婢僮僕",
    "T11n0310_042:0248a07": "防衛驅役桎梏守護，是則名為著無義行。舍",
    "T11n0310_042:0248a08": "利子！云何名為專修義利？謂於身命無所顧",
    "T11n0310_042:0248a09": "戀，於覺分法有所希望，妙菩提心以為前導，",
    "T11n0310_042:0248a10": "專修勝善身業意業及以語業，是則名為",
    "T11n0310_042:0248a11": "專修義利。舍利子！復有專修義利，謂於身",
    "T11n0310_042:0248a12": "命無所顧戀，於覺分法有所希望，妙菩提心",
    "T11n0310_042:0248a13": "以為前導，專修引發柁那波羅蜜多乃至般",
    "T11n0310_042:0248a14": "若波羅蜜多，是則名為專修義利。舍利子！復",
    "T11n0310_042:0248a15": "有專修義利，謂於身命無所顧戀，於覺分法",
    "T11n0310_042:0248a16": "有所希望，妙菩提心以為前導，而專修行布",
    "T11n0310_042:0248a17": "施愛語利益同事，攝化一切諸眾生故，是則",
    "T11n0310_042:0248a18": "名為專修義利。舍利子！復有專修義利，謂",
    "T11n0310_042:0248a19": "於身命無所顧戀，於覺分法有所希望，妙菩",
    "T11n0310_042:0248a20": "提心以為前導，專修念處、正斷、神足、根、力、覺",
    "T11n0310_042:0248a21": "分，如是道支，是則名為專修義利。舍利子！復",
    "T11n0310_042:0248a22": "有專修義利，謂於身命無所顧戀，於覺分法",
    "T11n0310_042:0248a23": "有所希望，妙菩提心以為前導，而於父母及",
    "T11n0310_042:0248a24": "諸師長，專修供養恭敬禮拜、曲躬合掌謙下",
    "T11n0310_042:0248a25": "問訊、迎逆給事并和順業，是則名為專修",
    "T11n0310_042:0248a26": "義利。舍利子！復有專修義利，謂於身命無",
    "T11n0310_042:0248a27": "所顧戀，於覺分法有所希望，妙菩提心以為",
    "T11n0310_042:0248a28": "前導，於三寶所隨順法教專修敬事。舍利",
    "T11n0310_042:0248a29": "子！菩薩摩訶薩作如是念：『一切眾生專著無",
    "T11n0310_042:0248b01": "義，為無義行之所拘執，顧戀身命放逸懈怠。",
    "T11n0310_042:0248b02": "而我今者專修義利，為有義利之所守護。我",
    "T11n0310_042:0248b03": "當勤加精進，以身供事諸說法師，以不堅身",
    "T11n0310_042:0248b04": "易於堅身，當修福智二力資糧，以修福智力",
    "T11n0310_042:0248b05": "資糧故，當近無上微妙菩提。』舍利子！菩薩",
    "T11n0310_042:0248b06": "摩訶薩依尸羅波羅蜜多行菩薩行，為求",
    "T11n0310_042:0248b07": "如是菩薩藏故，承事供養諸說法師，乃至施",
    "T11n0310_042:0248b08": "及貯水之器。舍利子！是為菩薩摩訶薩第九",
    "T11n0310_042:0248b09": "發心。」爾時世尊欲重宣此義而說頌曰：",
    "T11n0310_042:0248b10": "「諸愚癡凡夫，　　常顧於身命，",
    "T11n0310_042:0248b11": "　不願求菩提，　　起雜染三業。",
    "T11n0310_042:0248b12": "　常為利自身，　　及妻子眷屬，",
    "T11n0310_042:0248b13": "　寶玩於無義，　　是名癡凡夫。",
    "T11n0310_042:0248b14": "　驅役奴僕等，　　多畜養四足，",
    "T11n0310_042:0248b15": "　寶著於無義，　　是名無智者。",
    "T11n0310_042:0248b16": "　貯積多財穀，　　不施不食用，",
    "T11n0310_042:0248b17": "　寶著於無義，　　名守藏愚夫。",
    "T11n0310_042:0248b18": "　諸愚癡凡夫，　　專寶著無義，",
    "T11n0310_042:0248b19": "　具妙慧菩薩，　　精求諸義利，",
    "T11n0310_042:0248b20": "　不顧於身命，　　欣樂助菩提，",
    "T11n0310_042:0248b21": "　起種種善業，　　是名專義利。",
    "T11n0310_042:0248b22": "　方便善修習，　　施戒忍正勤，",
    "T11n0310_042:0248b23": "　靜慮與妙慧，　　是名專義利。",
    "T11n0310_042:0248b24": "　供養於父母，　　給侍諸師長，",
    "T11n0310_042:0248b25": "　深敬奉三寶，　　是名專義利。",
    "T11n0310_042:0248b26": "　於攝一切法，　　諸菩薩妙藏，",
    "T11n0310_042:0248b27": "　誦持及開闡，　　是名專義利。",
    "T11n0310_042:0248b28": "　如是專義利，　　諸佛之所讚，",
    "T11n0310_042:0248b29": "　精進善相應，　　是勝無畏子。",
    "T11n0310_042:0248c01": "　發如是念已，　　以清淨信心，",
    "T11n0310_042:0248c02": "　敬養尊重師，　　乃至奉水器。",
    "T11n0310_042:0248c03": "「舍利子！諸菩薩摩訶薩行尸羅波羅蜜多時，",
    "T11n0310_042:0248c04": "發起如是第九心已，為欲勤求大菩薩藏故，",
    "T11n0310_042:0248c05": "於說法師倍復承事勤加供養，乃至施及貯",
    "T11n0310_042:0248c06": "水之器。",
    "T11n0310_042:0248c07": "「復次舍利子！菩薩摩訶薩行尸羅波羅蜜多",
    "T11n0310_042:0248c08": "時，發如是心：『世間眾生邪僻自在，反執師教",
    "T11n0310_042:0248c09": "無所剋獲。不獲何等？所謂聖財。云何聖財？謂",
    "T11n0310_042:0248c10": "信戒聞慚愧捨慧，如是等法是謂聖財。彼諸",
    "T11n0310_042:0248c11": "眾生不獲此故名極貧窮。』菩薩摩訶薩又",
    "T11n0310_042:0248c12": "作是念：『我今應修妙善自在，於師教誨隨順",
    "T11n0310_042:0248c13": "敬受。所以者何？菩薩摩訶薩由妙自在，於師",
    "T11n0310_042:0248c14": "教誨隨順敬受，有所證得。何所證得？所謂",
    "T11n0310_042:0248c15": "聖財。何等名為菩薩聖財？謂菩薩藏法門差",
    "T11n0310_042:0248c16": "別。了知菩薩妙善自在，即說法師妙善自在，",
    "T11n0310_042:0248c17": "於菩薩藏法門差別，廣為眾生宣暢敷演，辯",
    "T11n0310_042:0248c18": "了建立、開闡分別、顯示流布。菩薩摩訶薩安",
    "T11n0310_042:0248c19": "住如是菩薩藏已，獲聖法財永斷貧窮，速",
    "T11n0310_042:0248c20": "疾證於阿耨多羅三藐三菩提。』舍利子！菩薩",
    "T11n0310_042:0248c21": "摩訶薩依尸羅波羅蜜多行菩薩行，發是",
    "T11n0310_042:0248c22": "心已妙善自在，於師教誨隨順敬受，復作是",
    "T11n0310_042:0248c23": "念：『我當以不堅身貿易堅身，為欲勤求菩薩",
    "T11n0310_042:0248c24": "藏故，承事供養於說法師，乃至施及貯水之",
    "T11n0310_042:0248c25": "器。』舍利子！是名菩薩摩訶薩第十發心。」爾",
    "T11n0310_042:0248c26": "時世尊欲重宣此義而說頌曰：",
    "T11n0310_042:0248c27": "「世間下劣諸眾生，　　諛諂幻惑多姦偽，",
    "T11n0310_042:0248c28": "　顛倒僻執不如理，　　專惡自在違師教。",
    "T11n0310_042:0248c29": "　深知是已順師誨，　　便能分別廣敷演，",
    "T11n0310_042:0249a01": "　由斯獲得仙聖財，　　信戒捨聞慚愧慧。",
    "T11n0310_042:0249a02": "　如是七財無盡藏，　　知非器者勿開顯，",
    "T11n0310_042:0249a03": "　世間多有善眾生，　　堪為諸佛淨法器。",
    "T11n0310_042:0249a04": "　無諂美言來請問，　　妙善自在而閑雅，",
    "T11n0310_042:0249a05": "　常發勇猛勤精進，　　恭敬正法樂常聞。",
    "T11n0310_042:0249a06": "　為證諸佛妙菩提，　　不顧所愛之身命，",
    "T11n0310_042:0249a07": "　知彼堪任正法器，　　復能受持深妙理。",
    "T11n0310_042:0249a08": "　導師發起大慈悲，　　為說無雜真法界，",
    "T11n0310_042:0249a09": "　諸大菩薩妙法藏，　　依彼建立勝菩提。",
    "T11n0310_042:0249a10": "　又於其中廣開示，　　諸佛堅固聖財寶，",
    "T11n0310_042:0249a11": "　一切諸法為空相，　　亦無相相無我相。",
    "T11n0310_042:0249a12": "　無有壽命無變異，　　無諸戲論無受藏，",
    "T11n0310_042:0249a13": "　一切諸法之自性，　　不從緣生亦無相。",
    "T11n0310_042:0249a14": "　曾無初起無終滅，　　無相真如之所顯，",
    "T11n0310_042:0249a15": "　若善自在柔和者，　　於師教誨無倒執。",
    "T11n0310_042:0249a16": "　自然最勝為開示，　　本境所學解脫門，",
    "T11n0310_042:0249a17": "　淨信尸羅與慚愧，　　正聞捨施般羅若。",
    "T11n0310_042:0249a18": "　為彼分別廣敷顯，　　無盡七財之法藏，",
    "T11n0310_042:0249a19": "　佛子和柔妙自在，　　隨順善友所誨言，",
    "T11n0310_042:0249a20": "　我當承事說法師，　　為證無上菩提故。",
    "T11n0310_042:0249a21": "　菩薩適發是心已，　　於渴乏者生悲愛，",
    "T11n0310_042:0249a22": "　乃至經營淨瓦器，　　盛滿清水隨時施。",
    "T11n0310_042:0249a23": "「舍利子！諸菩薩摩訶薩行尸羅波羅蜜多時，",
    "T11n0310_042:0249a24": "發起如是第十心已，為欲勤求大菩薩藏故，",
    "T11n0310_042:0249a25": "於說法師倍增承事勤加供養，乃至施及貯",
    "T11n0310_042:0249a26": "水之器。」",
    "T11n0310_042:0249a27": "大寶積經卷第四十二"
}