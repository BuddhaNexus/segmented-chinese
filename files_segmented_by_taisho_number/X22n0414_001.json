{
    "X22n0414_001:0448c03": "觀無量壽佛經約論",
    "X22n0414_001:0448c05": "菩薩戒弟子　彭際清　述",
    "X22n0414_001:0448c06": "釋此經時。略開四分。一題名。二敘分。三正宗分。四流",
    "X22n0414_001:0448c07": "通分。",
    "X22n0414_001:0448c08": "一釋題名者。諸佛法身。本無差別。從緣應感。乃有多",
    "X22n0414_001:0448c09": "涂。觀佛一門。語其根要。佛即性德。觀即修德。以性攝",
    "X22n0414_001:0448c10": "修。全修是性。自他兩寂。唯一真心。坐斷十方。迥然超",
    "X22n0414_001:0448c11": "越。諸大乘經。廣詮斯指。此經以觀無量壽名者。專明",
    "X22n0414_001:0448c12": "極樂教主依正莊嚴。慈悲方便。與他方諸佛不相混",
    "X22n0414_001:0448c13": "濫。欲令眾生一心迴向。捷出生死。觀有多門。隨機利",
    "X22n0414_001:0448c14": "鈍。攝以一佛。更無不盡。九品分張。萬流齊赴。不離報",
    "X22n0414_001:0448c15": "化而頓徹法身。不外同居而直登補處。此之方便。無",
    "X22n0414_001:0448c16": "等無倫。遇斯經者。誠宜發決定心。堅儋何願。盡此報",
    "X22n0414_001:0448c17": "身。速生彼國。",
    "X22n0414_001:0448c18": "二釋敘分者。自如是我聞至清淨業處。名為敘分。將",
    "X22n0414_001:0448c19": "開淨土法門。而以韋提希發端者。一切眾生。依于無",
    "X22n0414_001:0448c20": "明而有貪愛。依于貪愛而有鬬爭。只緣不了自性空",
    "X22n0414_001:0448c21": "寂。妄執我人。謂為實有。恩怨循環。如轆轤轉。即令大",
    "X22n0414_001:0448c22": "覺現身。難回定業。唯在當人一念知非。纏縛自脫。從",
    "X22n0414_001:0448c23": "此起行。淨佛國土。成熟眾生。非為分外。故知入道因",
    "X22n0414_001:0448c24": "緣。先須覰破空華。痛念生死。而後能發出世心。能發",
    "X22n0414_001:0449a01": "出世心。而後能求生無欲國土。知求生無欲國土。而",
    "X22n0414_001:0449a02": "後能頓息塵勞。修諸淨業。淨業成時。轉娑婆。成極樂。",
    "X22n0414_001:0449a03": "上品往生。聞法得果。歷劫冤親。同時解脫。豈非大丈",
    "X22n0414_001:0449a04": "夫之能事哉。然世間眾生不肯發心者。略有二等。一",
    "X22n0414_001:0449a05": "執有。謂眼前諸相。種種實有。利養名聞。妄生戀著。此",
    "X22n0414_001:0449a06": "大愚癡。誠不足責。局名教者。計生滅為真常。慕[糸八]修",
    "X22n0414_001:0449a07": "者。矜反還為至道。殊不知以四蘊觀心。心不可得。以",
    "X22n0414_001:0449a08": "四大觀身。身不可得。身心既不可得。覺海澄圓。徧空",
    "X22n0414_001:0449a09": "徧界。豈宜認彼浮漚。距茲溟渤。是有之不可執也明",
    "X22n0414_001:0449a10": "矣。一執空。謂死後斷滅。無有輪回。善惡賢愚。俱無後",
    "X22n0414_001:0449a11": "報。此大邪見。亦不足言。豁達狂禪。妄謂淨穢一如。東",
    "X22n0414_001:0449a12": "西不隔。委懷任運。何用希求。殊不知無明未破。業種",
    "X22n0414_001:0449a13": "宛然。口口說空。轉增我慢。隔陰所昏。了難自主。三涂",
    "X22n0414_001:0449a14": "惡報。還自受之。是空之不可執也明矣。二執既破。方",
    "X22n0414_001:0449a15": "能隨順佛語。發大菩提。與此眾生。同生極樂。",
    "X22n0414_001:0449a16": "三釋正宗分者。自世尊放眉間光。訖諸天發無上道",
    "X22n0414_001:0449a17": "心。名正宗分。世尊眉間放光。現諸淨土。令韋提希自",
    "X22n0414_001:0449a18": "擇者。葢諸佛國土。清淨光明。無踰極樂。肉眼親見。信",
    "X22n0414_001:0449a19": "樂倍深。從此思惟。便獲正受。下文將明淨觀。先教眾",
    "X22n0414_001:0449a20": "生修三福者。由世間法。漸達出世間法。如貯醍醐。先",
    "X22n0414_001:0449a21": "淨其器。其器不淨。其味則壞。孝養父母者。眾生依于",
    "X22n0414_001:0449a22": "父母而有其身。依于此身而知有佛。故不敬其身。則",
    "X22n0414_001:0449a23": "不能成就一切種智。不敬其親。則不能長養一切福",
    "X22n0414_001:0449a24": "田。或謂如來舍親出家。疑乖孝養之理。不知有世間",
    "X22n0414_001:0449b01": "之孝。有出世之孝。世間之孝。生則盡養。死則盡享。立",
    "X22n0414_001:0449b02": "身行道。揚名後世。則已。出世之孝。必待吾親出三有。",
    "X22n0414_001:0449b03": "證無生。子道方盡。大孝尊親。孰過于是。奉事師長者。",
    "X22n0414_001:0449b04": "有世間師長。有出世間師長。道之以詩書之業。策之",
    "X22n0414_001:0449b05": "于仁義之涂。世間師長也。啟之以三尊之教。進之以",
    "X22n0414_001:0449b06": "不二之門。出世間師長也。其宜奉事一也。慈心不殺",
    "X22n0414_001:0449b07": "者。佛心者。大慈悲是。娑婆惡業。無過殺生。歷劫冤讎。",
    "X22n0414_001:0449b08": "從殺生起。殺心不斷。則慈心不充。慈心不充。則與眾",
    "X22n0414_001:0449b09": "生成敵兩立。與眾生成敵兩立。即與如來成敵兩立。",
    "X22n0414_001:0449b10": "欲求生淨土難矣。十善。謂心三業。身三業。口四業。能",
    "X22n0414_001:0449b11": "修十善。對治十惡。則夙障漸除。夙障既除。故往生無",
    "X22n0414_001:0449b12": "礙。然必受之以三歸。廣之以眾戒者。不受三歸。則不",
    "X22n0414_001:0449b13": "能植出世之種。不具眾戒。則不能培出世之基。三歸",
    "X22n0414_001:0449b14": "眾戒。入佛正因故。然雖歸戒具足。苟不發菩提心。縱",
    "X22n0414_001:0449b15": "饒福德。終成有漏。以與如來無依智印不相契故。何",
    "X22n0414_001:0449b16": "名發菩提心。菩提者覺也。了知根塵識等。無我無我",
    "X22n0414_001:0449b17": "所。依于法界而起願求。廓徹虗空。平等隨順。心佛眾",
    "X22n0414_001:0449b18": "生。一念圓融。更無差別。如華嚴初發心功德品所說。",
    "X22n0414_001:0449b19": "發如是心。疾得成佛。深信因果者。為善得福。為惡得",
    "X22n0414_001:0449b20": "禍。如人蓡主補。大黃主瀉。補瀉在人。全由本具。故知",
    "X22n0414_001:0449b21": "為善即福。善外無福。為惡即禍。惡外無禍。是謂因果",
    "X22n0414_001:0449b22": "同時。然則一念念佛。是念即佛。念念念佛。無念不佛。",
    "X22n0414_001:0449b23": "心淨土淨。亦復如是。讀誦大乘者。不讀大乘。則不明",
    "X22n0414_001:0449b24": "佛心。不明佛心。則不契佛智。不契佛智。縱生彼國。不",
    "X22n0414_001:0449c01": "得見佛。果明佛心。果契佛智。自利利他。機不容己。以",
    "X22n0414_001:0449c02": "佛與眾生同一體故。三福齊修。淨因具足。或觀或念。",
    "X22n0414_001:0449c03": "隨所願求。譬如持鏡取像。揚聲責響。何遠之有。",
    "X22n0414_001:0449c04": "經以觀無量壽佛名。不徑令觀佛。而必先之以落日",
    "X22n0414_001:0449c05": "者。取其近而易見故。堅凝正向故。光明洞然。爍破幽",
    "X22n0414_001:0449c06": "暗。見佛階梯故。次冰。次地。次樹。次水。次眾寶等。佛觀",
    "X22n0414_001:0449c07": "深微。非諸眾生粗想所能得入。先觀依報。淘汰塵情。",
    "X22n0414_001:0449c08": "一觀既成。餘觀亦易。葢地水火風。一一具有如來藏",
    "X22n0414_001:0449c09": "性。何況阿彌陀佛淨願莊嚴。一塵一音。莫非我佛現",
    "X22n0414_001:0449c10": "身說法處。",
    "X22n0414_001:0449c11": "諸觀從粗入細。俱屬漸門。將觀佛身。先以華座。漸近",
    "X22n0414_001:0449c12": "漸親。乃入本位。要之此經佛觀為主。餘觀為輔。于佛",
    "X22n0414_001:0449c13": "觀中。攝取權乘。全歸一實。故曰諸佛如來是法界身。",
    "X22n0414_001:0449c14": "入一切眾生心想中。是心作佛。是心是佛。諸佛正徧",
    "X22n0414_001:0449c15": "知海。從心想生。入斯觀者。不歷程涂。莊嚴具足。是謂",
    "X22n0414_001:0449c16": "頓門。作者離自然義。是者離因緣義。知是心作佛。不",
    "X22n0414_001:0449c17": "知是心是佛。則昧本妙而滯功勳。知是心是佛。不知",
    "X22n0414_001:0449c18": "是心作佛。則任天真而廢修證。離此二邊。一念圓融。",
    "X22n0414_001:0449c19": "方明中道。亦名一心三觀。如金剛經云。凡所有相。皆",
    "X22n0414_001:0449c20": "是虗妄。若見諸相非相。即見如來。此明空觀。汝莫作",
    "X22n0414_001:0449c21": "是念。如來不以具足相故。得阿耨多羅三藐三菩提。",
    "X22n0414_001:0449c22": "此明假觀。如來所得阿耨多羅三藐三菩提。于是中",
    "X22n0414_001:0449c23": "無實無虗。此明中觀。然則水鳥樹林。寶池珠網。即色",
    "X22n0414_001:0449c24": "非色。即聲非聲。夢幻泡影。全體真如。故曰發阿耨多",
    "X22n0414_001:0450a01": "羅三藐三菩提心。于法不說斷滅相。眾生依于心境。",
    "X22n0414_001:0450a02": "見有佛身。是觀行佛。非究竟佛。然非觀行。則究竟不",
    "X22n0414_001:0450a03": "顯。由觀行而得究竟。方名正徧知。以觀佛身故。亦見",
    "X22n0414_001:0450a04": "佛心。知身不異心。故莊嚴非有。知心不異身。故湛寂",
    "X22n0414_001:0450a05": "非無。佛心者大慈悲是。以無緣慈攝諸眾生。唯無緣",
    "X22n0414_001:0450a06": "故。無所不周。亦無所不至。然慈悲無相。其顯而可見",
    "X22n0414_001:0450a07": "者莫光若矣。凡夫有八萬四千塵勞。諸佛轉成八萬",
    "X22n0414_001:0450a08": "四千度無極法門。故一一相。一一好。一一光。具足八",
    "X22n0414_001:0450a09": "萬四千之數。其光徧照十方世界念佛眾生。攝取不",
    "X22n0414_001:0450a10": "舍。是知眾生一念念佛。常在我佛大慈悲光中。坐臥",
    "X22n0414_001:0450a11": "經行。絲毫不隔。于諸光中。白毫相光斯為第一。觀白",
    "X22n0414_001:0450a12": "毫者。以不思議心。緣不思議境。當知此光即色即心。",
    "X22n0414_001:0450a13": "非心非色。無所從來。亦無所去。入此光中。八萬四千",
    "X22n0414_001:0450a14": "相好。無欠無餘。十方諸佛。炳然齊現。問。報化非真。唯",
    "X22n0414_001:0450a15": "心所現。何不徑觀自佛。而故令之遶為。答。以報化為",
    "X22n0414_001:0450a16": "非真者。是以法身為有外也。法身果有外乎。知法身",
    "X22n0414_001:0450a17": "無外。故能即報化以徹法身。法身不生不滅。不一不",
    "X22n0414_001:0450a18": "異。報化亦不生不滅。不一不異。其見為生滅一異者。",
    "X22n0414_001:0450a19": "特眾生之情量耳。情量盡時。當機覿露。一一相中。一",
    "X22n0414_001:0450a20": "一好中。一一光中。具足無邊大寂滅海。不入此門。不",
    "X22n0414_001:0450a21": "名念佛三昧。問。既諸觀中具足三觀。是實非權。是頓",
    "X22n0414_001:0450a22": "非漸。何以無同異中。又有權實頓漸之別。答。法無異",
    "X22n0414_001:0450a23": "法。證有淺深。經以觀佛為名。自當以佛觀為主。佛觀",
    "X22n0414_001:0450a24": "成時。現前得見十方諸佛。方名念佛三昧。生諸佛前。",
    "X22n0414_001:0450b01": "證無生忍。由其深達實相。故能便證無生。上根利智",
    "X22n0414_001:0450b02": "聞此法門。頓了唯心。直往無礙。不須更修餘觀。如如",
    "X22n0414_001:0450b03": "來不思議境界經說。然此諸觀。階次宛然。冰觀成時。",
    "X22n0414_001:0450b04": "聞苦空無常無我之音。水觀成時。聞讚佛相好及念",
    "X22n0414_001:0450b05": "佛念法念僧之音。佛觀成時。出定入定。恒聞妙法。與",
    "X22n0414_001:0450b06": "修多羅合。由小進大。與後上中諸輩所證略同。其生",
    "X22n0414_001:0450b07": "品亦可例推。行者自量根機。或一或兼。或具足觀。唯",
    "X22n0414_001:0450b08": "以決定往生為準。總無錯路。四明以前十三觀分當",
    "X22n0414_001:0450b09": "九品。未為定論。初觀一成。已屬事定。合當中品。何況",
    "X22n0414_001:0450b10": "第二第三。淨觀漸深。乃僅得當下品上中邪。",
    "X22n0414_001:0450b11": "既觀佛身。復觀觀音勢至者。是二菩薩。與無量壽佛。",
    "X22n0414_001:0450b12": "主伴交參。分身塵剎。同以光明而作佛事。攝取眾生。",
    "X22n0414_001:0450b13": "同歸淨土。須知眾生一念念佛。了得念體本空。即名",
    "X22n0414_001:0450b14": "觀世音。眾生一念念佛。信此念力具足。即名大勢至。",
    "X22n0414_001:0450b15": "知念體本空。故念而無念。知念力具足。故無生而生。",
    "X22n0414_001:0450b16": "無念而念。念體徧周。生而無生。生理常寂。即一即三。",
    "X22n0414_001:0450b17": "非三非一。是名無量壽佛。",
    "X22n0414_001:0450b18": "上文已明無量壽佛具足身相。復教人觀丈六佛身",
    "X22n0414_001:0450b19": "者。就凡夫心力所及。開此方便。此觀成時。漸可見佛",
    "X22n0414_001:0450b20": "具足身相。如如來不思議境界經。教人詣精舍中。觀",
    "X22n0414_001:0450b21": "佛形像。端坐思惟。經三七日。即見如來現在其前。放",
    "X22n0414_001:0450b22": "光說法。應見思惟。自心作佛。離心無佛。乃至三世一",
    "X22n0414_001:0450b23": "切諸佛。亦復如是。皆無所有。唯依自心。是故此經或",
    "X22n0414_001:0450b24": "現大身。或現小身。隨眾生心。應所知量。水月鏡華。無",
    "X22n0414_001:0450c01": "虗無實。",
    "X22n0414_001:0450c02": "上品往生。必三心具足者。所謂至誠心。深心。回向發",
    "X22n0414_001:0450c03": "願心。具此三心。是名發菩提心。何名至誠。至者不留",
    "X22n0414_001:0450c04": "餘地。誠者唯此一心。行者創聞是心作佛。是心是佛",
    "X22n0414_001:0450c05": "之指。發儋何心。直趣無上菩提。不復希求有餘涅槃。",
    "X22n0414_001:0450c06": "人天果報。第念不依佛力。行願難圓是故決定求生",
    "X22n0414_001:0450c07": "淨土。一意精修。無有間斷。是謂至誠。何名深心。經云",
    "X22n0414_001:0450c08": "深心信解常清淨。諸佛甚深法藏。非思量分別之所",
    "X22n0414_001:0450c09": "能解。然亦不離眾生妄想心中。故曰一切眾生。具有",
    "X22n0414_001:0450c10": "如來智慧。如來智慧非他。眾生妄想是。眾生妄想非",
    "X22n0414_001:0450c11": "他。如來智慧是。但以深心照了。知如來眾生無二無",
    "X22n0414_001:0450c12": "分別。則不于心外見佛。所見之佛。不離自心故。知如",
    "X22n0414_001:0450c13": "來眾生無二無分別。則不于心外求生淨土。了所生",
    "X22n0414_001:0450c14": "淨土。具足自心故。乃至即見無見。即生無生。清淨本",
    "X22n0414_001:0450c15": "來。離諸覺觀故。如是信解。是謂深心。何名迴向發願",
    "X22n0414_001:0450c16": "心。如阿彌陀佛為佛道故。發廣大心。我亦如是為佛",
    "X22n0414_001:0450c17": "道故。發廣大心。如阿彌陀佛為眾生故。取淨妙土。我",
    "X22n0414_001:0450c18": "亦如是為眾生故。取淨妙土。有一眾生未得度者。是",
    "X22n0414_001:0450c19": "則我土不淨。我佛不成。我佛眾生。即一即三。非三非",
    "X22n0414_001:0450c20": "一。究竟不可得故。是名迴向發願心。此三心者。亦具",
    "X22n0414_001:0450c21": "三諦。初從空出假觀。次從假還空觀。次一念圓融。雙",
    "X22n0414_001:0450c22": "泯雙照觀。三種眾生者。言齊修三種行業之眾生。非",
    "X22n0414_001:0450c23": "謂各修一種也。葢信願相資。解行相發。一有所虧。不",
    "X22n0414_001:0450c24": "能入道。六念。謂佛法僧施戒天。具此功德者。就長時",
    "X22n0414_001:0451a01": "而論。一日乃至七日。據小本持名。大集繫念。俱有此",
    "X22n0414_001:0451a02": "文。經特約言之。務在一心不亂。尅期取效。斯為精進",
    "X22n0414_001:0451a03": "勇猛。四明謂或全或分。皆得言具。生品高下。約于斷",
    "X22n0414_001:0451a04": "伏及全未伏為言。然斷伏之功。須由積累。三種未全。",
    "X22n0414_001:0451a05": "難期勝果。從散入定。通達一心。方成三昧。由戒行具",
    "X22n0414_001:0451a06": "足故。所見佛菩薩色相具足。田信樂大乘故。聞說妙",
    "X22n0414_001:0451a07": "法。即得無生法忍。經受記已。即得無量百千陀羅尼",
    "X22n0414_001:0451a08": "門。上品中生者。于第一義已有悟入。特修證之功。與",
    "X22n0414_001:0451a09": "上生者有間。故生品次之。上品下生者。發無上道心。",
    "X22n0414_001:0451a10": "其迴向願求迥超二乘。與前二輩同。而行解未具。故",
    "X22n0414_001:0451a11": "生品又次之。第一義者。即是諸法實相。離四句。絕百",
    "X22n0414_001:0451a12": "非。唯證乃知。非情所測。如佛在逝多林說華嚴經。諸",
    "X22n0414_001:0451a13": "大聲聞不聞不見。法華會上。亦有退席比丘。故知此",
    "X22n0414_001:0451a14": "事難信難解。問。讀誦與解義。自當以解義為高。讀誦",
    "X22n0414_001:0451a15": "為下。何以讀誦轉屬上生。解義乃居其次。答。此之讀",
    "X22n0414_001:0451a16": "誦。兼攝解義。若非解第一義。安能圓具三心。解義而",
    "X22n0414_001:0451a17": "兼讀誦。以不思議熏。入無分別智。法界重重。全歸自",
    "X22n0414_001:0451a18": "性。十方剎土。不隔毫端。諸助緣中。莫此為勝。上上證",
    "X22n0414_001:0451a19": "無生忍。當別教初地。圓教初住。此生後增進之果。據",
    "X22n0414_001:0451a20": "現前論。自屬別教地前諸位。故天台以道種性判之。",
    "X22n0414_001:0451a21": "上中為性種。上下為習種。即十向十行十住也。而以",
    "X22n0414_001:0451a22": "十信以下。判中三品。恐非經指。葢十信為三賢之首。",
    "X22n0414_001:0451a23": "大乘始基。既生彼國。聞法增進。合登初住。決無還證",
    "X22n0414_001:0451a24": "小乘之理。若云是退菩提聲聞。既退菩提。已離信位。",
    "X22n0414_001:0451b01": "何得虗冐此名。愚竊謂十信位中。合當上下。經云。但",
    "X22n0414_001:0451b02": "發無上道心。圓解未開。正同信位依無量四諦。發四",
    "X22n0414_001:0451b03": "弘誓故。上中當初住以上。既生之後。即斷見思。得不",
    "X22n0414_001:0451b04": "退地。合是七住。上上當八住至十向。已斷塵沙。唯無",
    "X22n0414_001:0451b05": "明未破。聞法增進。頓破無明。故謂得無生忍。圓教五",
    "X22n0414_001:0451b06": "品。位同十信。生品可知。如天台即以此品往生者。豈",
    "X22n0414_001:0451b07": "落上三品下邪。",
    "X22n0414_001:0451b08": "上品乘戒俱急。中上戒急乘緩。梵網經云。眾生受佛",
    "X22n0414_001:0451b09": "戒。即入諸佛位。諸佛無體。即法為體。諸佛無相。即戒",
    "X22n0414_001:0451b10": "示相。是故眾生持佛戒者。得與如來法流水接。中中",
    "X22n0414_001:0451b11": "一日一夜。為時雖暫。信力已深戒香所熏。極樂不遠。",
    "X22n0414_001:0451b12": "中下素少淨因。而善根已熟。一經開示。若時雨化。然",
    "X22n0414_001:0451b13": "此三輩。前一輩葢深厭生死。依藏教四諦。發出世心。",
    "X22n0414_001:0451b14": "修集善本。迴向往生。聞法增進。見思惑盡。便證四果。",
    "X22n0414_001:0451b15": "後二輩。一則略沾戒品。一則唯修世善。以人天業。迴",
    "X22n0414_001:0451b16": "向往生。由聞法故。見惑先盡。得證初果。如此諸人。佛",
    "X22n0414_001:0451b17": "慈加被。還能迴小向大。不住權乘。故小本云。是諸人",
    "X22n0414_001:0451b18": "等。皆得不退轉于阿耨多羅三藐三菩提。",
    "X22n0414_001:0451b19": "大本往生三輩。皆發菩提。而除五逆謗法。別有胎生",
    "X22n0414_001:0451b20": "一類。以疑惑佛智故。葢菩提心非智慧不發。此經唯",
    "X22n0414_001:0451b21": "上品三輩。略與大本三輩相當。中品唯求自利。縱不",
    "X22n0414_001:0451b22": "生疑惑。要為不了佛智。故在胎化之間。下品末後迴",
    "X22n0414_001:0451b23": "心。處華胎中。自七七日以往。至十二大劫。並是大本",
    "X22n0414_001:0451b24": "胎生所攝。天台以此經九品當大本三輩。當知不爾。",
    "X22n0414_001:0451c01": "彼之三輩。純是化生。其胎生者。未嘗不信罪福。修習",
    "X22n0414_001:0451c02": "善本。由不信佛智。尚墮疑城。此經下品積惡已稔。縱",
    "X22n0414_001:0451c03": "不生疑城。定在邊地。去化生諸輩甚遠。然則五逆謗",
    "X22n0414_001:0451c04": "法。大本三輩不收者。為簡胎生故。此經并收者。不棄",
    "X22n0414_001:0451c05": "胎生故。以此分判兩經。始無違礙。又天台謂行有散",
    "X22n0414_001:0451c06": "定。大本論散善。故言五逆謗法不得往生。此經明觀。",
    "X22n0414_001:0451c07": "故說得生。是又不爾。淨觀成時。方名定善。末品唯稱",
    "X22n0414_001:0451c08": "佛名。具足十念。與大本十念何異。強分定散。竊所未",
    "X22n0414_001:0451c09": "喻。如斯等輩所以得生者。此在當人創發信心。一念",
    "X22n0414_001:0451c10": "迴光。勇猛精進。還與久修行人無有差別。以諸佛法",
    "X22n0414_001:0451c11": "身。在聖不增。在凡不減。唯藉緣因。得顯發故。如前地",
    "X22n0414_001:0451c12": "觀既成。除八十億劫生死之罪。而末二品但聞阿彌",
    "X22n0414_001:0451c13": "陀佛十力威德。及稱佛名具足十念。罪滅福生。還同",
    "X22n0414_001:0451c14": "彼效。故知時無久暫。修無淺深。但得正念堅強。決定",
    "X22n0414_001:0451c15": "功成指顧。下品中人。要以信有罪福為因。故終得罪",
    "X22n0414_001:0451c16": "滅福生之果。苟于此不信。雖疑城邊地。其可得而生",
    "X22n0414_001:0451c17": "邪。問。十三觀以前。俱明觀法。而九品往生。却不及觀。",
    "X22n0414_001:0451c18": "是往生人必須修觀邪。抑不盡然邪。答。此有專修兼",
    "X22n0414_001:0451c19": "修之別。十三觀以前。多是專修。九品多是兼修。迴向",
    "X22n0414_001:0451c20": "願求。一日乃至七日。觀在其中。至生品之高下。則視",
    "X22n0414_001:0451c21": "其發心之廣狹。解行之淺深。不盡繫乎專與兼也。然",
    "X22n0414_001:0451c22": "欲現生見佛。則專修為勝。如第九觀成時。得見無量",
    "X22n0414_001:0451c23": "諸佛現前授記。視上品上生。必待生後授記者。更為",
    "X22n0414_001:0451c24": "增進。持名一法。亦復如是。若非念茲在茲。安得一心",
    "X22n0414_001:0452a01": "不亂。但得一心。見佛不難矣。九品之文。總名曰觀者。",
    "X22n0414_001:0452a02": "為令行者具決擇智。發精進心。舍下趨高。背小向大。",
    "X22n0414_001:0452a03": "且令知如來願力所持。無機不被故。問。現前授記者。",
    "X22n0414_001:0452a04": "既高出上生。是九品之上。復有一品邪。答。前文言舍",
    "X22n0414_001:0452a05": "身他世。得無生忍。正與上生等。自茲以往。分證三身。",
    "X22n0414_001:0452a06": "十方佛國。隨往無礙。非九品所能攝矣。問。下品華開。",
    "X22n0414_001:0452a07": "即發無上道心。視中品僅證聲聞者轉勝。何也。答。此",
    "X22n0414_001:0452a08": "由臨終畏罪。發勇猛心故。又處華胎日久。如遊香國。",
    "X22n0414_001:0452a09": "身有香氣故。且善人不少鈍根。惡人亦有利根。一聞",
    "X22n0414_001:0452a10": "即信。由根利故。僅證聲聞。由根鈍故。雖有願求。不急",
    "X22n0414_001:0452a11": "切故。然下品雖發道心。證果尚遠。中品既證聲聞。但",
    "X22n0414_001:0452a12": "發無上道心。現前亦得授記。如法華會上舍利弗等。",
    "X22n0414_001:0452a13": "成佛何疑。故知大小本無定位。經特約舉其凡耳。問。",
    "X22n0414_001:0452a14": "疑城中人。亦得預九品否。答。但發道心。去佛不遠。得",
    "X22n0414_001:0452a15": "預九品。如大本言。若此眾生識其本罪。深自悔責。求",
    "X22n0414_001:0452a16": "離彼處。即得如意往詣無量壽佛所。恭敬供養者是。",
    "X22n0414_001:0452a17": "不發道心。無緣見佛。難期入品。以下品並發道心。非",
    "X22n0414_001:0452a18": "懈慢者所能及故。",
    "X22n0414_001:0452a19": "此經雖屬漸門。亦攝頓教。雖明權乘。尤尚圓修。如觀",
    "X22n0414_001:0452a20": "佛章既直指心宗。上品章又頻提大乘。是故聞者。或",
    "X22n0414_001:0452a21": "得無生法忍。或發無上道心。皆由此經功德不可思",
    "X22n0414_001:0452a22": "議。阿彌陀佛威神加被。亦不可思議。問。天台謂此經",
    "X22n0414_001:0452a23": "為頓。今以為漸。何也。答。約化儀論。唯華嚴屬頓。餘俱",
    "X22n0414_001:0452a24": "屬漸。此經方等所收。是漸非頓。又諸經中。純談實相",
    "X22n0414_001:0452b01": "為頓。曲施方便為漸。漸即屬權。頓乃名實。然漸中有",
    "X22n0414_001:0452b02": "頓。權中有實。但了一心。更無餘法。天台所判。故有深",
    "X22n0414_001:0452b03": "指。",
    "X22n0414_001:0452b04": "四釋流通分者。自爾時阿難至禮佛而退。名流通分。",
    "X22n0414_001:0452b05": "經以觀名。而下品中持名功德。與修觀等。流通分中",
    "X22n0414_001:0452b06": "重讚聞名功德。葢觀從心起。名自佛生。以觀攝心。全",
    "X22n0414_001:0452b07": "心是佛。以名召佛。全佛是心。直下知歸。不一不異。全",
    "X22n0414_001:0452b08": "身拶入。無欠無餘。",
    "X22n0414_001:0452b09": "觀量無壽佛經約論(終)"
}