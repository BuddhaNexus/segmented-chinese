{
    "X74n1470_002:0147a06": "大方廣佛華嚴經海印道場十重行願常徧禮懺儀",
    "X74n1470_002:0147a07": "卷第二",
    "X74n1470_002:0147a09": "唐　蘭山雲巖慈恩寺護法國師行沙門慧覺依經錄",
    "X74n1470_002:0147a10": "宋　蒼山載光寺沙門普瑞補註",
    "X74n1470_002:0147a11": "明　欽褒忠義忠藎四川布政佛弟子木增訂正",
    "X74n1470_002:0147a12": "雞山寂光寺沙門讀徹參閱",
    "X74n1470_002:0147a13": "天台習教觀沙門正止治定",
    "X74n1470_002:0147a14": "第二晌",
    "X74n1470_002:0147a15": "第一菩提道場中會舉果勸樂生信分",
    "X74n1470_002:0147a16": "次法界七處九會。別列十支法行。",
    "X74n1470_002:0147a17": "一切恭敬敬禮無盡三寶。",
    "X74n1470_002:0147a18": "第一廣修供養",
    "X74n1470_002:0147a19": "是諸眾等人各胡跪。嚴持香華。如法供養。願此供海",
    "X74n1470_002:0147a20": "雲。徧滿盡法界虗空界。供養十方三世一切佛剎。極",
    "X74n1470_002:0147a21": "微塵中一一各有一切世界極微塵數佛。一一佛所",
    "X74n1470_002:0147a22": "種種菩薩海會圍繞。我以普賢行願力故。起深信解。",
    "X74n1470_002:0147a23": "現前知見。悉以上妙諸供養具而為供養。所謂華雲。",
    "X74n1470_002:0147a24": "鬘雲。天音樂雲。天傘蓋雲。天衣服雲。天種種香。塗香。",
    "X74n1470_002:0147b01": "燒香。末香。如是等雲。一一量如須彌山王。燃種種燈。",
    "X74n1470_002:0147b02": "酥燈油燈。諸香油燈。一一燈炷如須彌山。一一燈油",
    "X74n1470_002:0147b03": "如大海水。以如是等諸供養具。常為供養。乃至此廣",
    "X74n1470_002:0147b04": "大最勝供養虗空界盡。眾生界盡。眾生業盡。眾生煩",
    "X74n1470_002:0147b05": "惱盡。我供乃盡。而虗空界乃至煩惱不可盡故。我此",
    "X74n1470_002:0147b06": "供養亦無有盡。念念相續。無有間斷。身語意業無有",
    "X74n1470_002:0147b07": "疲厭。以如是等諸供養具。常為供養。帝網重重。諸佛",
    "X74n1470_002:0147b08": "菩薩賢聖海眾。受此香華雲。以為光明臺。廣於無邊",
    "X74n1470_002:0147b09": "界。無量無盡。願作佛事。",
    "X74n1470_002:0147b10": "次奉施寶錯呪",
    "X74n1470_002:0147b11": "　寶珠自性廣大海　　七寶山等最殊勝",
    "X74n1470_002:0147b12": "　出興如斯供養雲　　諸佛等處我奉獻",
    "X74n1470_002:0147b13": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_002:0147b14": "癹囉捺薩麻英吽",
    "X74n1470_002:0147b15": "寶銷經云。有一總持。名無量種呪。皆能成就。具大功",
    "X74n1470_002:0147b16": "能。總持曰。",
    "X74n1470_002:0147b17": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_002:0147b18": "次結廣大不空摩尼印呪(印法同第一晌)",
    "X74n1470_002:0147b19": "唵啞麼遏布[口*(椔-田+夕)]麻禰巴能麻末唧呤怛達遏怛眉浪",
    "X74n1470_002:0147b20": "雞矴薩慢怛不囉薩囉吽",
    "X74n1470_002:0147b21": "次供養總持",
    "X74n1470_002:0147b22": "捺麼囉得捺(二合)得囉(二合)也(引)也捺麼末(重)遏斡矴末",
    "X74n1470_002:0147b23": "日囉(二合)薩囉不囉(二合)麻[口*栗]怛(二合)禰怛達遏怛也啞[口*栗]",
    "X74n1470_002:0147b24": "曷(二合)矴薩滅屹三(二合)莫捺(重)(引)也怛涅達唵末唧囉(二合)",
    "X74n1470_002:0147c01": "末唧囉麻曷(引)末唧囉(二合)麻曷(引)矴桚末唧呤麻曷",
    "X74n1470_002:0147c02": "(引)眉[目*栗]也(二合)末唧囉(二合)麻曷磨溺(重)即(舌腭)怛末唧哩",
    "X74n1470_002:0147c03": "(二合)磨曷磨溺(大伸)當巴珊葛囉麻捺也末唧哩(二合)薩",
    "X74n1470_002:0147c04": "[口*栗]末(二合)葛[目*栗]麻(二合)啞斡囉捺(舌腭)眉商[口*捺]捺末唧囉(二合)",
    "X74n1470_002:0147c05": "莎(引)曷(引)",
    "X74n1470_002:0147c06": "若復有人思惟。此總持一徧者。即成禮拜供養住十",
    "X74n1470_002:0147c07": "方界殑伽沙數一切諸佛。一一佛所種種妙華。種種",
    "X74n1470_002:0147c08": "妙網。種種燒香。種種末香。種種妙燈。種種妙塗。種種",
    "X74n1470_002:0147c09": "衣服。種種飲食。種種瓔珞。種種妙座。種種臥具。種種",
    "X74n1470_002:0147c10": "音樂。種種幢幡旗傘等。一切供養皆得成就。一切業",
    "X74n1470_002:0147c11": "障悉得清淨。一切善根皆悉具足。得見一切諸佛菩",
    "X74n1470_002:0147c12": "薩之面。安慰其心。天龍夜叉乾闥婆阿修羅迦樓羅",
    "X74n1470_002:0147c13": "緊那羅摩睺羅伽。又祕密主金剛手四大天王等。常",
    "X74n1470_002:0147c14": "隨衛助。隱身覆護。命終即得往生極樂世界。令此總",
    "X74n1470_002:0147c15": "持。縱不求修。思憶一徧。則得此等功德皆悉成就。",
    "X74n1470_002:0147c16": "供養已。至心歸命。禮本尊毗盧遮那佛。",
    "X74n1470_002:0147c17": "第二稱讚如來",
    "X74n1470_002:0147c18": "一梵音讚佛",
    "X74n1470_002:0147c19": "　如來大智慧　　希有無等倫　　一切諸世間",
    "X74n1470_002:0147c20": "　思惟莫能及　　凡夫妄觀察　　取相不如理",
    "X74n1470_002:0147c21": "　佛離一切相　　非彼所能見　　心意常寂滅",
    "X74n1470_002:0147c22": "　清淨如虗空　　悉莊嚴世界　　現一切眾生",
    "X74n1470_002:0147c23": "二直言讚佛",
    "X74n1470_002:0147c24": "所有盡法界虗空界十方三世一切剎土所有極微。",
    "X74n1470_002:0148a01": "一一塵中皆有一切世界極微塵數佛。一一佛所皆",
    "X74n1470_002:0148a02": "有菩薩海會圍繞。我當悉以甚深勝解。現前知見。各",
    "X74n1470_002:0148a03": "以出過辯才天女微妙舌根。一一舌根出無盡音聲",
    "X74n1470_002:0148a04": "海。一一音聲出一切言詞海。稱揚讚歎一切如來諸",
    "X74n1470_002:0148a05": "功德海。窮未來際。相續不斷。盡於法界。無不周徧。如",
    "X74n1470_002:0148a06": "是虗空界盡。眾生界盡。眾生業盡。眾生煩惱盡。我讚",
    "X74n1470_002:0148a07": "乃盡。而虗空界乃至煩惱無有盡故。我此讚歎。無有",
    "X74n1470_002:0148a08": "窮盡。念念相續。無有間斷。身語意業無有疲厭。",
    "X74n1470_002:0148a09": "稱讚已。至心歸命。禮本尊毗盧遮那佛。",
    "X74n1470_002:0148a10": "第三禮敬諸佛",
    "X74n1470_002:0148a11": "所有盡法界虗空界。十方三世一切佛剎。極微塵數",
    "X74n1470_002:0148a12": "諸佛。世尊我以普賢行願力故。深心信解。如對目前。",
    "X74n1470_002:0148a13": "悉以清淨身語意業。常修禮敬。一一佛所皆現不可",
    "X74n1470_002:0148a14": "說不可說佛剎極微塵數身。一一身徧禮不可說不",
    "X74n1470_002:0148a15": "可說佛剎極微塵數佛。虗空界盡。我禮乃盡。以虗空",
    "X74n1470_002:0148a16": "界不可盡故。我此禮敬無有窮盡。如是乃至眾生界",
    "X74n1470_002:0148a17": "盡。眾生業盡。眾生煩惱盡。我禮乃盡。而眾生界乃至",
    "X74n1470_002:0148a18": "煩惱無有盡故。我此禮敬。無有窮盡。念念相續。無有",
    "X74n1470_002:0148a19": "間斷。身語意業無有疲厭。",
    "X74n1470_002:0148a20": "南無大方廣佛華嚴經中毗盧遮那菩提身",
    "X74n1470_002:0148a21": "　十方盡歸命　　滅罪增淨信　　願生華藏海",
    "X74n1470_002:0148a22": "　極樂淨土中",
    "X74n1470_002:0148a23": "南無大方廣佛華嚴經中毗盧遮那願身(偈同上)",
    "X74n1470_002:0148a24": "南無大方廣佛華嚴經中毗盧遮那化身(偈同上)",
    "X74n1470_002:0148b01": "南無大方廣佛華嚴經中毗盧遮那力持身(偈同上)",
    "X74n1470_002:0148b02": "南無大方廣佛華嚴經中毗盧遮那相好莊嚴身(偈",
    "X74n1470_002:0148b03": "同上)",
    "X74n1470_002:0148b04": "南無大方廣佛華嚴經中毗盧遮那威勢身(偈同上)",
    "X74n1470_002:0148b05": "南無大方廣佛華嚴經中毗盧遮那意生身(偈同上)",
    "X74n1470_002:0148b06": "南無大方廣佛華嚴經中毗盧遮那福德身(偈同上)",
    "X74n1470_002:0148b07": "南無大方廣佛華嚴經中毗盧遮那法身(偈同上)",
    "X74n1470_002:0148b08": "南無大方廣佛華嚴經中毗盧遮那智身(偈同上)",
    "X74n1470_002:0148b09": "至心歸命禮大方廣佛華嚴經中華藏世界海本尊",
    "X74n1470_002:0148b10": "毗盧遮那佛",
    "X74n1470_002:0148b11": "南無十身無礙毗盧遮那如來一切道場海眾",
    "X74n1470_002:0148b12": "南無大方廣佛華嚴經中世主妙嚴品法門",
    "X74n1470_002:0148b13": "　十方盡歸命　　滅罪增淨信　　願生華藏海",
    "X74n1470_002:0148b14": "　極樂淨土中",
    "X74n1470_002:0148b15": "世主妙莊嚴品第一",
    "X74n1470_002:0148b16": "經云。如是我聞。一時佛在至一切莊嚴於中影現。",
    "X74n1470_002:0148b17": "　願共諸眾生　　往生華藏海　　極樂淨土中",
    "X74n1470_002:0148b18": "次法界菩提道場內菩提樹中海會眾",
    "X74n1470_002:0148b19": "經云。其菩提樹高顯殊特(至)說種種法。無有盡極。",
    "X74n1470_002:0148b20": "(眾和)　願共諸眾生　　往生華藏海　　極樂淨土中",
    "X74n1470_002:0148b21": "南無華藏世界海摩竭提國阿蘭若法菩提道場覺",
    "X74n1470_002:0148b22": "智樹中眾多如雲同時出現一切菩薩海眾",
    "X74n1470_002:0148b23": "(眾和)　十方盡歸命　　滅罪增淨信　　願生華藏海",
    "X74n1470_002:0148b24": "　極樂淨土中",
    "X74n1470_002:0148c01": "次法界菩提道場中宮殿內所出海會眾",
    "X74n1470_002:0148c02": "經云。如來所處宮殿樓閣(至)一念之間。悉包法界。",
    "X74n1470_002:0148c03": "(眾和)　願共諸眾生　　往生華藏海　　極樂淨土中",
    "X74n1470_002:0148c04": "南無華藏世界海摩竭提國阿蘭若法菩提道場如",
    "X74n1470_002:0148c05": "來宮殿樓閣中無邊菩薩一切海眾",
    "X74n1470_002:0148c06": "(眾和)　十方盡歸命　　滅罪增淨信　　往生華藏海",
    "X74n1470_002:0148c07": "　極樂淨土中",
    "X74n1470_002:0148c08": "次法界菩提道場中同生海會眾",
    "X74n1470_002:0148c09": "經云。其師子座高廣妙好(至)察無相之法。所行平等。",
    "X74n1470_002:0148c10": "　願共諸眾生　　往生華藏海　　極樂淨土中",
    "X74n1470_002:0148c11": "南無華藏世界海法界覺場法門之主入不思議解",
    "X74n1470_002:0148c12": "脫門方便海普賢菩薩等十佛剎微塵數一切菩",
    "X74n1470_002:0148c13": "薩海眾",
    "X74n1470_002:0148c14": "(眾和)　十方盡歸命　　滅罪增淨信　　願生華藏海",
    "X74n1470_002:0148c15": "　極樂淨土中",
    "X74n1470_002:0148c16": "南無得徧往十方菩薩眾會莊嚴道場解脫門淨德",
    "X74n1470_002:0148c17": "妙光菩薩摩訶薩",
    "X74n1470_002:0148c18": "南無得一念中現無盡成正覺門教化成熟不思議",
    "X74n1470_002:0148c19": "眾生界解脫門普德最勝燈光照菩薩摩訶薩",
    "X74n1470_002:0148c20": "南無得修習菩薩福莊嚴出生一切佛國土解脫門",
    "X74n1470_002:0148c21": "普光師子幢菩薩摩訶薩",
    "X74n1470_002:0148c22": "南無得觀察佛神通境界無迷惑解脫門普寶焰妙",
    "X74n1470_002:0148c23": "光菩薩摩訶薩",
    "X74n1470_002:0148c24": "南無得於一眾會道場中示現一切佛土莊嚴解脫",
    "X74n1470_002:0149a01": "門普音功德海幢菩薩摩訶薩",
    "X74n1470_002:0149a02": "南無得隨逐如來觀察甚深廣大法界藏解脫門普",
    "X74n1470_002:0149a03": "智光照如來境菩薩摩訶薩",
    "X74n1470_002:0149a04": "南無得普入一切世間行出生菩薩無邊行解脫門",
    "X74n1470_002:0149a05": "普寶髻華幢菩薩摩訶薩",
    "X74n1470_002:0149a06": "南無得親近承事一切諸佛供養藏解脫門普覺悅",
    "X74n1470_002:0149a07": "意聲菩薩摩訶薩",
    "X74n1470_002:0149a08": "南無得出生一切神變廣大加持解脫門普清淨無",
    "X74n1470_002:0149a09": "盡福光菩薩摩訶薩",
    "X74n1470_002:0149a10": "南無得能於無相法界中出現一切諸佛境界解脫",
    "X74n1470_002:0149a11": "門普光明相菩薩摩訶薩",
    "X74n1470_002:0149a12": "南無得出生菩薩諸地諸波羅蜜教化眾生及嚴淨",
    "X74n1470_002:0149a13": "一切佛國土方便解脫門海月光大明菩薩摩訶",
    "X74n1470_002:0149a14": "薩",
    "X74n1470_002:0149a15": "南無得念念中普入法界種種差別處解脫門雲音",
    "X74n1470_002:0149a16": "海光無垢藏菩薩摩訶薩",
    "X74n1470_002:0149a17": "南無得不可思議劫於一切眾生前現清淨大功德",
    "X74n1470_002:0149a18": "解脫門功德寶髻智生菩薩摩訶薩",
    "X74n1470_002:0149a19": "南無得普見十方一切菩薩初詣道場時種種莊嚴",
    "X74n1470_002:0149a20": "解脫門功德自在王大光菩薩摩訶薩",
    "X74n1470_002:0149a21": "南無得隨諸眾生根解脫海普為示現一切佛法解",
    "X74n1470_002:0149a22": "脫門善勇猛蓮華髻菩薩摩訶薩",
    "X74n1470_002:0149a23": "南無得成就如來智永住無量劫解脫門普智雲日",
    "X74n1470_002:0149a24": "幢菩薩摩訶薩",
    "X74n1470_002:0149b01": "南無得普入一切無邊法印力解脫門大精進金剛",
    "X74n1470_002:0149b02": "臍菩薩摩訶薩",
    "X74n1470_002:0149b03": "南無得顯示現在一切佛始修菩薩行乃至成就智",
    "X74n1470_002:0149b04": "慧聚解脫門香燄光幢菩薩摩訶薩",
    "X74n1470_002:0149b05": "南無得安住毗盧遮那一切大願海解脫門大明德",
    "X74n1470_002:0149b06": "深美音菩薩摩訶薩",
    "X74n1470_002:0149b07": "南無得顯示如來遍法界甚深境界解脫門大福光",
    "X74n1470_002:0149b08": "智生菩薩摩訶薩",
    "X74n1470_002:0149b09": "南無如是等而為上首。有十佛世界微塵數菩薩摩",
    "X74n1470_002:0149b10": "訶薩。",
    "X74n1470_002:0149b11": "(眾和)　十方盡歸命　　滅罪增淨信　　願生華藏海",
    "X74n1470_002:0149b12": "　極樂淨土中",
    "X74n1470_002:0149b13": "普禮真言",
    "X74n1470_002:0149b14": "唵莎哩巴怛達葛答遏帝遏帝當曩末捺難葛辣彌",
    "X74n1470_002:0149b15": "功德山陀羅尼",
    "X74n1470_002:0149b16": "捺麼莫[口*捺]也捺麼[口*捺][口*栗]麻也捺麼珊遏也唵席寧呼",
    "X74n1470_002:0149b17": "魯魯席[寧*各]嚕屹呤巴屹令巴席[口*捺]呤布嚕呤薩曷",
    "X74n1470_002:0149b18": "禮敬已。至心歸命。禮本尊毗盧遮那佛。",
    "X74n1470_002:0149b19": "第四懺悔業障",
    "X74n1470_002:0149b20": "我今自念。我於過去無始劫中。由貪瞋癡。發身口意。",
    "X74n1470_002:0149b21": "作諸惡業。無量無邊。若此惡業有體相者。盡虗空界",
    "X74n1470_002:0149b22": "不能容受。我今悉以清淨三業。徧於法界極微塵剎。",
    "X74n1470_002:0149b23": "一切諸佛菩薩眾前誠心懺悔。後不復造。恒住淨戒。",
    "X74n1470_002:0149b24": "一切功德如是虗空界盡。眾生界盡。眾生業盡。眾生",
    "X74n1470_002:0149c01": "煩惱盡。我懺乃盡。而虗空界乃至眾生煩惱不可盡",
    "X74n1470_002:0149c02": "故。我此懺悔無有窮盡。念念相續無有間斷。身語意",
    "X74n1470_002:0149c03": "業無有疲厭。",
    "X74n1470_002:0149c04": "懺悔已。至心歸命。禮本尊毗盧遮那佛。",
    "X74n1470_002:0149c05": "第五隨喜功德",
    "X74n1470_002:0149c06": "所有盡法界虗空界十方三世一切佛剎極微塵數",
    "X74n1470_002:0149c07": "諸佛如來。從初發心。為一切智。勤修福聚。不惜身命。",
    "X74n1470_002:0149c08": "經不可說不可說佛剎極微塵數劫。一一劫中捨不",
    "X74n1470_002:0149c09": "可說不可說佛剎極微塵數。頭目手足如是一切難",
    "X74n1470_002:0149c10": "行苦行。圓滿種種波羅蜜門。證入種種菩薩智地。成",
    "X74n1470_002:0149c11": "就諸佛無上菩提及般涅槃。分布舍利。所有善根我",
    "X74n1470_002:0149c12": "皆隨喜。及彼十方一切世界六趣四生一切種類所",
    "X74n1470_002:0149c13": "有功德。乃至一塵。我皆隨喜。十方三世一切聲聞及",
    "X74n1470_002:0149c14": "辟支佛有學無學所有功德。我皆隨喜一切菩薩。所",
    "X74n1470_002:0149c15": "修無量難行苦行。志求無上正等菩提。廣大功德我",
    "X74n1470_002:0149c16": "皆隨喜。如是虗空界盡。眾生界盡。眾生業盡。眾生煩",
    "X74n1470_002:0149c17": "惱盡。我此隨喜無有窮盡。念念相續無有間斷。身語",
    "X74n1470_002:0149c18": "意業無有疲厭。",
    "X74n1470_002:0149c19": "隨喜已。至心歸命。禮本尊毗盧遮那佛。",
    "X74n1470_002:0149c20": "第六請轉法輪",
    "X74n1470_002:0149c21": "所有盡法界虗空界。十方三世一切佛剎極微塵中。",
    "X74n1470_002:0149c22": "一一各有不可說不可說佛剎極微塵數廣大佛剎。",
    "X74n1470_002:0149c23": "一一剎中念念有不可說不可說佛剎極微塵數。一",
    "X74n1470_002:0149c24": "切諸佛成等正覺。一切菩薩海會圍繞。而我悉以身",
    "X74n1470_002:0150a01": "口意業種種方便。慇懃勸請。轉妙法輪。如是虗空界",
    "X74n1470_002:0150a02": "盡。眾生界盡。眾生業盡。眾生煩惱盡。我常勸請一切",
    "X74n1470_002:0150a03": "諸佛。轉正法輪無有窮盡。念念相續無有間斷。身語",
    "X74n1470_002:0150a04": "意業無有疲厭。",
    "X74n1470_002:0150a05": "請轉已。至心歸命。禮本尊毗盧遮那佛。",
    "X74n1470_002:0150a06": "第七請佛住世",
    "X74n1470_002:0150a07": "所有盡法界虗空界十方三世一切佛剎極微塵數。",
    "X74n1470_002:0150a08": "諸佛如來將欲示現般涅槃者。及諸菩薩聲聞緣覺",
    "X74n1470_002:0150a09": "有學無學乃至一切諸善知識。我悉勸請。莫入涅槃。",
    "X74n1470_002:0150a10": "經於一切佛剎極微塵數劫。為欲利樂一切眾生。如",
    "X74n1470_002:0150a11": "是虗空界盡。眾生界盡。眾生業盡。眾生煩惱盡。我此",
    "X74n1470_002:0150a12": "勸請無有窮盡。念念相續無有間斷。身語意業無有",
    "X74n1470_002:0150a13": "疲厭。",
    "X74n1470_002:0150a14": "勸請已。至心歸命。禮本尊毗盧遮那佛。",
    "X74n1470_002:0150a15": "第八常隨佛學",
    "X74n1470_002:0150a16": "如此娑婆世界毗盧遮那如來從初發心。精進不退。",
    "X74n1470_002:0150a17": "以不可說不可說身命而為布施。剝皮為紙。析骨為",
    "X74n1470_002:0150a18": "筆。刺血為墨。書寫經典。積如須彌。為重法故。不惜身",
    "X74n1470_002:0150a19": "命。何況王位城邑聚落宮殿園林一切所有。及餘種",
    "X74n1470_002:0150a20": "種難行苦行。乃至樹下成大菩提。示種種神通。起種",
    "X74n1470_002:0150a21": "種變化。現種種佛身。處種種眾會。乃至處於如是種",
    "X74n1470_002:0150a22": "種眾會。以圓滿音。如大雷震。隨其樂欲。成熟眾生。乃",
    "X74n1470_002:0150a23": "至示現入於涅槃。如是一切。我皆隨學。如今世尊毗",
    "X74n1470_002:0150a24": "盧遮那。如是盡法界虗空界十方三世一切佛剎。所",
    "X74n1470_002:0150b01": "有塵中。一切如來皆亦如是。於念念中我皆隨學。如",
    "X74n1470_002:0150b02": "是虗空界盡。眾生界盡。眾生業盡。眾生煩惱盡。我此",
    "X74n1470_002:0150b03": "隨學無有窮盡。念念相續無有間斷。身語意業無有",
    "X74n1470_002:0150b04": "疲厭。",
    "X74n1470_002:0150b05": "隨學已。至心歸命。禮本尊毗盧遮那佛。",
    "X74n1470_002:0150b06": "第九恒順眾生",
    "X74n1470_002:0150b07": "謂盡法界虗空界十方剎海。所有眾生種種差別。所",
    "X74n1470_002:0150b08": "謂卵生胎生。溼生化生。或有依於地水火風而生住",
    "X74n1470_002:0150b09": "者。或有依空及諸卉木而生住者。種種生類乃至一",
    "X74n1470_002:0150b10": "切天龍八部人非人等。如是等類。我皆於彼隨順而",
    "X74n1470_002:0150b11": "轉種種承事種種供養。如敬父母。如奉師長。及阿羅",
    "X74n1470_002:0150b12": "漢。乃至如來。等無有異。於諸病苦為作良醫。於失道",
    "X74n1470_002:0150b13": "者示其正路。於闇夜中為作光明。於貧窮者令得伏",
    "X74n1470_002:0150b14": "藏。菩薩如是平等饒益一切眾生。何以故。菩薩若能",
    "X74n1470_002:0150b15": "隨順眾生。則為隨順供養諸佛。若於眾生尊重承事。",
    "X74n1470_002:0150b16": "則為尊重承事如來。若令眾生生歡喜者。則令一切",
    "X74n1470_002:0150b17": "如來歡喜。何以故。諸佛如來以大悲心而為體故。因",
    "X74n1470_002:0150b18": "於眾生而起大悲。因於大悲生菩提心。因菩提心成",
    "X74n1470_002:0150b19": "等正覺。乃至虗空界盡。眾生界盡。眾生業盡。眾生煩",
    "X74n1470_002:0150b20": "惱盡。我此隨順無有窮盡。念念相續無有間斷。身語",
    "X74n1470_002:0150b21": "意業無有疲厭。",
    "X74n1470_002:0150b22": "恒順已。至心歸命。禮本尊毗盧遮那佛。",
    "X74n1470_002:0150b23": "第十普皆迴向",
    "X74n1470_002:0150b24": "我等從初供養讚歎禮佛懺悔。乃至隨順眾生所有",
    "X74n1470_002:0150c01": "功德。皆悉迴向。盡法界虗空界一切眾生。願令眾生",
    "X74n1470_002:0150c02": "常得安樂。無諸病苦。欲行惡法皆悉不成。所修善業",
    "X74n1470_002:0150c03": "皆速成就。關閉一切諸惡趣門。開示人天涅槃正路。",
    "X74n1470_002:0150c04": "若諸眾生因其積集諸惡業故。所感一切極重苦果",
    "X74n1470_002:0150c05": "我皆代受。令彼眾生悉得解脫。究竟成就無上菩提。",
    "X74n1470_002:0150c06": "菩薩如是所修迴向。虗空界盡。眾生界盡。眾生業盡。",
    "X74n1470_002:0150c07": "眾生煩惱盡。我此迴向無有窮盡。念念相續無有間",
    "X74n1470_002:0150c08": "斷。身語意業無有疲厭。",
    "X74n1470_002:0150c09": "迴向已。至心歸命。禮本尊毗盧遮那佛。",
    "X74n1470_002:0150c10": "至心發願",
    "X74n1470_002:0150c11": "惟願我等由修習彼普賢十種願行無盡功德故。速",
    "X74n1470_002:0150c12": "能除滅五無間業所有世間身心等病種種苦惱。乃",
    "X74n1470_002:0150c13": "至佛剎極微塵數一切惡業。皆得消除。一切魔軍夜",
    "X74n1470_002:0150c14": "叉羅剎。若鳩槃茶。若毗舍闍。若部多等。飲血噉肉。諸",
    "X74n1470_002:0150c15": "惡鬼神皆悉遠離。或時發心親近守護。是故若人誦",
    "X74n1470_002:0150c16": "此願者。行於世間。無有障礙。如空中月出於雲翳。諸",
    "X74n1470_002:0150c17": "佛菩薩之所稱讚。一切人天皆應禮敬。一切眾生悉",
    "X74n1470_002:0150c18": "應供養。此善男子善得人身。圓滿普賢所有功德。不",
    "X74n1470_002:0150c19": "久當如普賢菩薩。速得成就微妙色身三十二大丈",
    "X74n1470_002:0150c20": "夫相。若生人天。所在之處常居勝族。悉能破壞一切",
    "X74n1470_002:0150c21": "惡趣。悉能遠離一切惡友。悉能制伏一切外道。悉能",
    "X74n1470_002:0150c22": "解脫一切煩惱。如師子王摧伏群獸。堪受一切眾生",
    "X74n1470_002:0150c23": "供養。又復是人臨命終時。最後剎那。一切諸根悉皆",
    "X74n1470_002:0150c24": "散壞。一切親屬悉皆捨離。一切威勢悉皆退失。輔相",
    "X74n1470_002:0151a01": "大臣宮城內外象馬車乘珍寶伏藏。如是一切無復",
    "X74n1470_002:0151a02": "相隨。惟此願王不相捨離。於一切時。引導其前。一剎",
    "X74n1470_002:0151a03": "那中即得往生極樂世界。到已即見阿彌陀佛。文殊",
    "X74n1470_002:0151a04": "師利菩薩普賢菩薩觀自在菩薩彌勒菩薩等。此諸",
    "X74n1470_002:0151a05": "菩薩色相端嚴。功德具足。所共圍繞。其人自見生蓮",
    "X74n1470_002:0151a06": "華中蒙佛授記。得授記已。經於無數百千萬億那由",
    "X74n1470_002:0151a07": "他劫。普於十方不可說不可說世界。以智慧力。隨眾",
    "X74n1470_002:0151a08": "生心而為利益。不久當坐菩提道場。降伏魔軍。成等",
    "X74n1470_002:0151a09": "正覺。轉妙法輪。能令佛剎極微塵數世界眾生。發菩",
    "X74n1470_002:0151a10": "提心。隨其根性。教化成熟。乃至盡於未來劫海。廣能",
    "X74n1470_002:0151a11": "利益一切眾生。如是虗空界盡。眾生界盡。眾生業盡。",
    "X74n1470_002:0151a12": "眾生煩惱盡。我此發願無有窮盡。念念相續無有間",
    "X74n1470_002:0151a13": "斷。身語意業無有疲厭。",
    "X74n1470_002:0151a14": "發願已。至心歸命。禮本尊毗盧遮那佛。",
    "X74n1470_002:0151a15": "次懺悔滅罪印呪",
    "X74n1470_002:0151a16": "唵薩栗末(二合)巴(引)巴眉悉普怛[口*捺]曷捺末日囉也莎",
    "X74n1470_002:0151a17": "曷(應誦三徧)",
    "X74n1470_002:0151a18": "　百劫積集罪　　一念悉盪除　　如火焚枯草",
    "X74n1470_002:0151a19": "　滅盡無有餘",
    "X74n1470_002:0151a20": "　我昔所造諸惡業　　皆由無始貪瞋癡",
    "X74n1470_002:0151a21": "　從身語意之所生　　一切我今皆懺悔",
    "X74n1470_002:0151a22": "○(白)眾等聽說經中無常偈",
    "X74n1470_002:0151a23": "　一切諸世間　　生者皆歸死　　壽命雖無量",
    "X74n1470_002:0151a24": "　要必當有盡　　夫盛必有衰　　合會有離別",
    "X74n1470_002:0151b01": "　壯年不久停　　無有法常者　　如是悟無常",
    "X74n1470_002:0151b02": "　謹慎勿放逸　　不放逸不死　　放逸是死因",
    "X74n1470_002:0151b03": "　不放逸最勝　　當為諸天王　　放逸生死本",
    "X74n1470_002:0151b04": "　謹慎是勝道　　是故捨放逸　　常得受快樂",
    "X74n1470_002:0151b05": "教白賢聖",
    "X74n1470_002:0151b06": "　仰白十身徧照佛　　華藏世界諸如來",
    "X74n1470_002:0151b07": "　娑婆本師釋迦尊　　普賢文殊諸上首",
    "X74n1470_002:0151b08": "　剎海聖眾并徒眾　　華藏會上諸上人",
    "X74n1470_002:0151b09": "　釋梵諸天眾類神　　獲得他心道眼者",
    "X74n1470_002:0151b10": "　竝願不捨慈悲力　　證明我等二眾人",
    "X74n1470_002:0151b11": "　為修行願總持門　　某時至心同禮懺",
    "X74n1470_002:0151b12": "所生功德總用莊嚴法界剎海。眾生當願。天仙不墜",
    "X74n1470_002:0151b13": "悟著樂而非常國土清平。識真乘而是勝群僚。常居",
    "X74n1470_002:0151b14": "祿位。皆欣圓頓教門。人民永保安寧。咸修覺照之道。",
    "X74n1470_002:0151b15": "師僧父母福慶汪洋。信施檀那萬行圓滿。三途俱時",
    "X74n1470_002:0151b16": "離苦。八難竝悉消除。鑊湯變為清涼池。鐵牀變作蓮",
    "X74n1470_002:0151b17": "華座。息悲痛之響。同念佛之音。人人有返本之心。各",
    "X74n1470_002:0151b18": "各悉還源之照。常發今願當願。俱不退心。觀行令成。",
    "X74n1470_002:0151b19": "同證華嚴海會。為上良緣。",
    "X74n1470_002:0151b20": "清淨法身毗盧遮那佛圓滿報身盧舍那佛",
    "X74n1470_002:0151b21": "千百億化身釋迦牟尼佛十二上願藥師琉璃光佛",
    "X74n1470_002:0151b22": "四十八願阿彌陀佛",
    "X74n1470_002:0151b23": "大聖普賢菩薩摩訶薩大聖文殊菩薩摩訶薩",
    "X74n1470_002:0151b24": "大聖觀世音菩薩摩訶薩大聖地藏菩薩摩訶薩",
    "X74n1470_002:0151c01": "大聖徧法界菩薩摩訶薩",
    "X74n1470_002:0151c02": "摩訶般若波羅蜜",
    "X74n1470_002:0151c03": "大方廣佛華嚴經呪",
    "X74n1470_002:0151c04": "捺麻(緊)薩慢(引)怛莫[口*捺](重也)難啞不囉(二合)帝曷怛折(引)",
    "X74n1470_002:0151c05": "難禰唵雞禰雞禰恒達(引)遏當能末(二合)(重)斡山(舌腭)(引)",
    "X74n1470_002:0151c06": "矴不囉(二合)帝鳴怛麻怛摩怛麻怛達(引)遏當[口*能]末(二合)",
    "X74n1470_002:0151c07": "斡吽癹(怛)莎(引)曷(引)",
    "X74n1470_002:0151c08": "毗盧遮那灌頂光呪",
    "X74n1470_002:0151c09": "唵啞麼遏(重)妹(重)[口*浪]拶捺麼曷(引)摩[口*能][口*罷](二合)(引)麻禰",
    "X74n1470_002:0151c10": "(舌腭)巴[口*能]麻(二合)[口*撮]辢不囉(二合)斡[口*栗]怛(二合)也吽",
    "X74n1470_002:0151c11": "　處世界如虗空　　如蓮華不著水",
    "X74n1470_002:0151c12": "　心清淨超於彼　　稽首禮無上尊",
    "X74n1470_002:0151c13": "旋遶念誦",
    "X74n1470_002:0151c14": "南無法界十方佛南無法界十方法",
    "X74n1470_002:0151c15": "南無法界十方僧南無毗盧遮那佛",
    "X74n1470_002:0151c16": "南無釋迦牟尼佛南無大方廣佛華嚴經",
    "X74n1470_002:0151c17": "南無普賢菩薩南無文殊師利菩薩",
    "X74n1470_002:0151c18": "南無法會大菩薩南無功德林菩薩",
    "X74n1470_002:0151c19": "南無金剛幢菩薩南無金剛藏菩薩",
    "X74n1470_002:0151c20": "南無文殊等五十五聖者南無善財菩薩",
    "X74n1470_002:0151c21": "南無法界剎海塵數菩薩眾",
    "X74n1470_002:0151c22": "自歸依佛。當願眾生。體解大道。發無上心。",
    "X74n1470_002:0151c23": "自歸依法。當願眾生。深入經藏。智慧如海。",
    "X74n1470_002:0151c24": "自歸依僧。當願眾生。統理大眾。一切無礙。",
    "X74n1470_002:0152a01": "和南聖眾",
    "X74n1470_002:0152a03": "大方廣佛華嚴經海印道場十重行願常徧禮懺儀",
    "X74n1470_002:0152a04": "卷第二"
}