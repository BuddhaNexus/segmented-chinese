{
    "T17n0736_001:0538a02": "No. 736",
    "T17n0736_001:0538a03": "佛說四自侵經",
    "T17n0736_001:0538a05": "西晉三藏竺法護譯",
    "T17n0736_001:0538a06": "佛言：「夙夜不學，老不止婬，得財不施，不受佛",
    "T17n0736_001:0538a07": "言，是四出心，還自侵身。往古豪富，傲尊自",
    "T17n0736_001:0538a08": "恣，國王、帝主、世俗愚人，但知晝夜過疾，不覺",
    "T17n0736_001:0538a09": "命盡，常欲瞋怒，強佷自用，婬憍貪富，今為",
    "T17n0736_001:0538a10": "所在？不好經道，惡聞自侵，走心恣意，放逸無",
    "T17n0736_001:0538a11": "禁；當爾之時，不覺飢渴，不能自惟九孔瘡",
    "T17n0736_001:0538a12": "痍，臭處不淨；行止臥覺，百端諸事，種苦惱",
    "T17n0736_001:0538a13": "根，慢於大法，不曉愛身。老病來時，姿顏則",
    "T17n0736_001:0538a14": "變，五樂之欲，不可常得，病著床時，擾動不",
    "T17n0736_001:0538a15": "安，死命忽至，身當敗壞，安得久乎？死生不",
    "T17n0736_001:0538a16": "絕，惡道不休，己身壽命，亦與死生，苦惱憂患，",
    "T17n0736_001:0538a17": "皆由己矣。「以是觀之，何者是人？婬色戲樂，歌",
    "T17n0736_001:0538a18": "舞倡伎，幾何間耶？若如呼吸。慧之明之，改其",
    "T17n0736_001:0538a19": "志分，守身貞潔，世間所有一歸空無。假使歌",
    "T17n0736_001:0538a20": "戲，人不歡樂，不以為快，歌者便恥。眾人迷",
    "T17n0736_001:0538a21": "惑，常樂伎樂，疾病憂至，爾乃愁慼。安隱之",
    "T17n0736_001:0538a22": "時，多事萬端，不為身計，已招萬罪，殃禍響",
    "T17n0736_001:0538a23": "應，不能分別所因致身。身若畫瓶，內滿不",
    "T17n0736_001:0538a24": "淨，臭處膿血，猶如革囊，裹於不淨。不知內外",
    "T17n0736_001:0538a25": "身當歸盡，常以彩色脂粉莊嚴，自謂端正，顏",
    "T17n0736_001:0538a26": "貌無雙，不察九孔瘡病流出。斯人之等，羅",
    "T17n0736_001:0538a27": "網所纏，莫能觀身。「譬如幻化，慌惚不現，唯",
    "T17n0736_001:0538a28": "有道士，覩世俗人迷惑如此，常自計身。諦觀",
    "T17n0736_001:0538a29": "一切擾擾紜紜，但諍咽喉不急之事，禍從",
    "T17n0736_001:0538b01": "口出，千殃萬罪，還自纏繞。或相害傷，忿怒",
    "T17n0736_001:0538b02": "成仇，皆由貪起，競諍利欲。群迷雷同，不識道",
    "T17n0736_001:0538b03": "義之真、俗偽之惑，老死忽至，不得自由。仁賢",
    "T17n0736_001:0538b04": "知者，若能曉了，財物非常，忽若風雨暴至，如",
    "T17n0736_001:0538b05": "電、如夢、幻化、野馬。無常對至，人所不喜，終始",
    "T17n0736_001:0538b06": "連鎖，縛著相隨，不離五陰、六衰之獄。「不孝師",
    "T17n0736_001:0538b07": "父，疏遠道慧，貪身骨肉，婬態不休，耳、目、鼻、口、",
    "T17n0736_001:0538b08": "身、心六事，但種災患，多於天下草木之栽；恩",
    "T17n0736_001:0538b09": "愛之心，既廣且長，喻於江海。從生至老，經",
    "T17n0736_001:0538b10": "事萬端，雖有顏貌端正姝好，當以庠序觀察",
    "T17n0736_001:0538b11": "非常、苦空、非身。而反迷惑，自見邪利，沈溺五",
    "T17n0736_001:0538b12": "音，匿能在內，不能攝心，遊逸四方，造俗方",
    "T17n0736_001:0538b13": "便，不在時節漏剋之念，不在行步吉祥之",
    "T17n0736_001:0538b14": "間。願一伏心，盡力削除眾厄之患，莫若嬰兒",
    "T17n0736_001:0538b15": "不別好醜、屎尿不淨矣！「勤修精進，棄惡無處，",
    "T17n0736_001:0538b16": "則可離惱、生老病死、朽敗之患。自惟念之，",
    "T17n0736_001:0538b17": "從三十三無思想天，都在三處終始之難。發",
    "T17n0736_001:0538b18": "心學道，識道不諦，貪身散意，還墮六情；當諦",
    "T17n0736_001:0538b19": "思計，生死正心，無復往來，終始乃斷。人著色",
    "T17n0736_001:0538b20": "味，諸情不絕，反畏禁戒；眾疑不除，吸吸計",
    "T17n0736_001:0538b21": "常，覩目前事。以是之故，五道不止，則復獲",
    "T17n0736_001:0538b22": "身。除刈六情，𢶕去五陰，修行則安。見可貪",
    "T17n0736_001:0538b23": "者，則自省己，不受六入，則無憂懼，已無所",
    "T17n0736_001:0538b24": "懼，則入道場，得向慧門。學者猶豫，心不專恒，",
    "T17n0736_001:0538b25": "或進或退，故使迷惑，往來不絕。「假喻言之，曾",
    "T17n0736_001:0538b26": "為怨家，後更和解，至重相親，前作士夫，後更",
    "T17n0736_001:0538b27": "驚怯，意以向道，中復違失，還墮六入，此之謂",
    "T17n0736_001:0538b28": "也。還墮五道生死之惱，飲苦食毒，更相吞沒，",
    "T17n0736_001:0538b29": "不避親戚，不別宗門，不自覺知。巍巍佛聖，目",
    "T17n0736_001:0538c01": "覩之耳，痛其失道，故垂四等慈、悲、喜、護，愍傷",
    "T17n0736_001:0538c02": "萬姓。萠類之兆，未見群類，苟懷一分志不",
    "T17n0736_001:0538c03": "轉易。「假使有人，至心欲度，當諦思計，一心行",
    "T17n0736_001:0538c04": "道，勿言我家宗親，恩愛之戀，當知無常，假借",
    "T17n0736_001:0538c05": "是身，合會相偶，皆當別離。長有憂患，寄生",
    "T17n0736_001:0538c06": "相因，萬物歸空，皆非我所。曉知無者，則度天",
    "T17n0736_001:0538c07": "下十方人民。諸為業道者，不疑惠施，不懷忿",
    "T17n0736_001:0538c08": "怒，捨貪愛心，因緣皆斷，道人觀察可否之事，",
    "T17n0736_001:0538c09": "內自省身。譬如夢幻，喻如軍征，百萬之眾，恃",
    "T17n0736_001:0538c10": "怙名將，以却怨敵。道人伏心制意，修法奉道，",
    "T17n0736_001:0538c11": "順行戒禁，身意清白，布恩施德，除棄忿怒、憍",
    "T17n0736_001:0538c12": "奢、諍訟，專精行道，無得為礙，志在軌迹。若將",
    "T17n0736_001:0538c13": "帥眾也，先自正心，爾乃身行，身心俱正，則無",
    "T17n0736_001:0538c14": "所失。已無所失，則無群侶，得道絕去，雄猛無",
    "T17n0736_001:0538c15": "雙，乃知道尊。「猶如世人所行不同，有事天神、",
    "T17n0736_001:0538c16": "地水火風、日月、山川、諸鬼神者，永無所益，故",
    "T17n0736_001:0538c17": "在周旋生死之裏，不得脫出羅網牢獄，但願",
    "T17n0736_001:0538c18": "長壽，安樂自恣，獲百千歲，何足言乎！會當歸",
    "T17n0736_001:0538c19": "死。行道一日，勝壽百年。不計無常，而反貪",
    "T17n0736_001:0538c20": "愛，言有父母、兄弟妻子、中外親族，疾病忽至，",
    "T17n0736_001:0538c21": "困劣著床，曉語親屬，分取吾痛，皆言不能，疾",
    "T17n0736_001:0538c22": "者乃覺也。「五種親戚，謂當益已，常坐汝等",
    "T17n0736_001:0538c23": "勤勞治生，隨時給足，使身墮貪，自縛自侵。",
    "T17n0736_001:0538c24": "憂念九族，妨廢善行，壞亂道心，老病死來，",
    "T17n0736_001:0538c25": "善惡苦樂，獨自當之，無有代者。未得道者，皆",
    "T17n0736_001:0538c26": "有此念，不能施與、守道為德。能施與者，今世",
    "T17n0736_001:0538c27": "後世，長得安隱，為生死糧，世世豪富，得致車",
    "T17n0736_001:0538c28": "乘、象馬、舍宅、金銀財寶不可稱數，父母、兄弟、",
    "T17n0736_001:0538c29": "妻子、知識皆蒙得安。有布施者，邊人助喜，得",
    "T17n0736_001:0539a01": "福無量，況其施主？手自斟酌，後世所生，福隨",
    "T17n0736_001:0539a02": "身報，若影隨形、響之應聲。「無陰蓋者，謂之泥",
    "T17n0736_001:0539a03": "洹。其泥洹者，亦無五陰，日月星辰，風寒明",
    "T17n0736_001:0539a04": "暝，不虛不實，無有歲年，除老病死，響之無",
    "T17n0736_001:0539a05": "聞，不復陰身，以與道合。斯為長壽，常得安",
    "T17n0736_001:0539a06": "隱，久存無極，快樂難量，非俗所明也。慧人了",
    "T17n0736_001:0539a07": "是，分別說之，則可得佛真人之道。愚不行",
    "T17n0736_001:0539a08": "道，但為身計，慕老病死。危害之業若干苦痛，",
    "T17n0736_001:0539a09": "如種五穀，還自食之，善惡如是，各自受之。本",
    "T17n0736_001:0539a10": "已種惱，不當畏之而復恐懼畏老病死，四大",
    "T17n0736_001:0539a11": "之身，不免此難。水火、盜賊、怨家、債主、縣官、萬",
    "T17n0736_001:0539a12": "端同復畏之，不覺是苦。本由此生，反求嗜欲，",
    "T17n0736_001:0539a13": "人生在世，作是憂事，此非天與，非道使然，",
    "T17n0736_001:0539a14": "從本所行，自然獲之。「夫人學道，求度世者，極",
    "T17n0736_001:0539a15": "易不難，亦不勞役，常自勤意，精進求之，信受",
    "T17n0736_001:0539a16": "聖教，雄猛伏意，而得明慧，寶英之報。譬如",
    "T17n0736_001:0539a17": "師子威，眾獸靡不降伏；譬如世人不能了知",
    "T17n0736_001:0539a18": "苦之為苦，猶猪處溷不知臭之為臭。又如飛",
    "T17n0736_001:0539a19": "蛾入于燈火，顓愚之人從心所好，苟見邪",
    "T17n0736_001:0539a20": "婬，投身愛獄，貪於生死，不知為生死之所惱，",
    "T17n0736_001:0539a21": "自謂無憂、高勝無上。虛天邪步廣視裂目，",
    "T17n0736_001:0539a22": "不知天地日月之表，而可進退求生之術，但",
    "T17n0736_001:0539a23": "欲紜紜，競稱尊貴，貪慕榮名，憍豪自恣，欲",
    "T17n0736_001:0539a24": "令眾人為己歸伏，威加天地，令人畏之，望於",
    "T17n0736_001:0539a25": "敬事，自以畢足於當世也。「佛見天下萬端之",
    "T17n0736_001:0539a26": "事，皆處不肖，當法道化，類習先聖所棄污",
    "T17n0736_001:0539a27": "辱之行。世人可傷，怔忪求利，欲益多有，貪",
    "T17n0736_001:0539a28": "求快富，滋著五欲，宛轉俗道，不假自出；如",
    "T17n0736_001:0539a29": "牢獄囚，開鎖五木，安能自濟解脫？苦哉！如",
    "T17n0736_001:0539b01": "是之屬，志在生死，譬如車輪，無窮無竟。斷絕",
    "T17n0736_001:0539b02": "是行，却除眾欲，若開獄戶，鳥脫羅網。夫學道",
    "T17n0736_001:0539b03": "者，坐戀親戚妻子之屬，是以自迷，不至泥洹。」",
    "T17n0736_001:0539b04": "諸來會者，聞說如是，皆更一心離俗，遠著精",
    "T17n0736_001:0539b05": "進，作禮而去。",
    "T17n0736_001:0539b06": "佛說四自侵經"
}