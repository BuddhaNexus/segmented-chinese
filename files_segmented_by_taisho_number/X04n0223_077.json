{
    "X04n0223_077:0517a05": "大方廣佛新華嚴經合論卷第七十七",
    "X04n0223_077:0517a06": "唐于闐國三藏沙門實叉難陀譯經",
    "X04n0223_077:0517a07": "唐太原方山長者李通玄造論",
    "X04n0223_077:0517a08": "唐福州開元寺沙門志寧釐經合論",
    "X04n0223_077:0517a09": "如來隨好光明功德品第三十五之餘",
    "X04n0223_077:0517a10": "【經】佛子假使有人以億那由他佛剎碎為微塵一塵",
    "X04n0223_077:0517a11": "一剎復以爾許微塵數佛剎碎為微塵如是微塵悉",
    "X04n0223_077:0517a12": "置左手持以東行過爾許微塵數世界乃下一塵如",
    "X04n0223_077:0517a13": "是東行盡此微塵南西北方四維上下亦復如是如",
    "X04n0223_077:0517a14": "是十方所有世界若著微塵及不著者悉以集成一",
    "X04n0223_077:0517a15": "佛國土寶手於汝意云何如是佛土廣大無量可思",
    "X04n0223_077:0517a16": "議不答曰不也如是佛土廣大無量希有奇特不可",
    "X04n0223_077:0517a17": "思議若有眾生聞此譬喻能生信解當知更為希有",
    "X04n0223_077:0517a18": "奇特佛言寶手如是如是如汝所說若有善男子善",
    "X04n0223_077:0517a19": "女人聞此譬喻而生信者我授彼記決定當成阿耨",
    "X04n0223_077:0517a20": "多羅三藐三菩提當獲如來無上智慧寶手設復有",
    "X04n0223_077:0517a21": "人以千億佛剎微塵數如上所說廣大佛土抹為微",
    "X04n0223_077:0517a22": "塵以此微塵依前譬喻一一下盡乃至集成一佛國",
    "X04n0223_077:0517a23": "土復抹為塵如是次第展轉乃至經八十反如是一",
    "X04n0223_077:0517a24": "切廣大佛土所有微塵菩薩業報清淨肉眼於一念",
    "X04n0223_077:0517b01": "中悉能明見亦見百億廣大佛剎微塵數佛如頗棃",
    "X04n0223_077:0517b02": "鏡清淨光明照十佛剎微塵數世界寶手如是皆是",
    "X04n0223_077:0517b03": "清淨金網轉輪王甚深三昧福德善根之所成就。",
    "X04n0223_077:0517b04": "【論】十三佛子假使有人已下至末有二十一行經",
    "X04n0223_077:0517b05": "明此清淨金網轉輪王肉眼所見境界廣大難量",
    "X04n0223_077:0517b06": "分隨文釋義者於此品中十三段文約立三門一",
    "X04n0223_077:0517b07": "說光明所因從何所來二蒙光觸者以何因緣三",
    "X04n0223_077:0517b08": "明天鼓從何所因而能說法第一說光所因從何",
    "X04n0223_077:0517b09": "所來者從如來自體性自清淨法身根本無依住",
    "X04n0223_077:0517b10": "智自性清淨功德所生能成相好無所依止故名",
    "X04n0223_077:0517b11": "隨好光明功德品此之光明一切眾生同共有之",
    "X04n0223_077:0517b12": "為不以普賢行願助揚顯發不能顯現普賢願行",
    "X04n0223_077:0517b13": "不以此光明體亦不能得成法界無眼大用是故",
    "X04n0223_077:0517b14": "此經名為覺行互嚴經至此二行圓滿遂乃各各",
    "X04n0223_077:0517b15": "自顯其功前品大人之相因普賢行成還令普賢",
    "X04n0223_077:0517b16": "說故此品隨好光明是佛自果無作法身無依住",
    "X04n0223_077:0517b17": "根本智光是佛自說但依教主以取經意舉光之",
    "X04n0223_077:0517b18": "中其隨好光無量今依此品略舉其三一初舉如",
    "X04n0223_077:0517b19": "來應正等覺有隨好名圓滿王者都陳根本智無",
    "X04n0223_077:0517b20": "依無性而能普照自在名圓滿王別舉此光中隨",
    "X04n0223_077:0517b21": "用云此隨好中出大光明名為熾盛此明隨用能",
    "X04n0223_077:0517b22": "破迷惑七百萬阿僧祇光明而為眷屬者此明隨",
    "X04n0223_077:0517b23": "用備根七百者都數約七菩提分息六道苦乃為",
    "X04n0223_077:0517b24": "七百百者數之長也皆令發起一乘中十地道故",
    "X04n0223_077:0517c01": "為此光體是佛果光光所及者皆依本故又約八",
    "X04n0223_077:0517c02": "地已前有行者開發為七百萬者萬行阿僧祇者",
    "X04n0223_077:0517c03": "明光體備根徧周次舉兜率天為菩薩時放大光",
    "X04n0223_077:0517c04": "明名幢王照十佛剎塵世界地獄眾生得眾苦休",
    "X04n0223_077:0517c05": "息得十種眼耳鼻舌身意清淨捨地獄身生兜率",
    "X04n0223_077:0517c06": "天聞天鼓音而為說法得離垢三昧登十地道此",
    "X04n0223_077:0517c07": "明光照往因十信解心修力不固有因放逸生惡",
    "X04n0223_077:0517c08": "道者遇光苦息三業復本此明三生成果第一生",
    "X04n0223_077:0517c09": "修十信解心心不精專作諸惡業第二生惡道住",
    "X04n0223_077:0517c10": "地獄中三蒙光照觸苦息生兜率天天鼓響音告",
    "X04n0223_077:0517c11": "法成十地果此為三生若也於此教中依智發心",
    "X04n0223_077:0517c12": "專求不懈無放逸心修方便定入佛智慧生如來",
    "X04n0223_077:0517c13": "家為佛真子便名成佛如輪王第一夫人所生太",
    "X04n0223_077:0517c14": "子具輪王相雖未當位是王真種體無差別如是",
    "X04n0223_077:0517c15": "十住初發心菩薩創從信種修方便定自顯正智",
    "X04n0223_077:0517c16": "生如來家雖未有神足通力當其佛位然其真智",
    "X04n0223_077:0517c17": "慧種與佛不殊從此一生加行修治隨其正智入",
    "X04n0223_077:0517c18": "變易生神通自在如人一生身語意業修有為十",
    "X04n0223_077:0517c19": "善尚得生天報得天神通何況正智慧現前法身",
    "X04n0223_077:0517c20": "體會無心作惡專學慈悲豈可不入變易生身也",
    "X04n0223_077:0517c21": "若也直約第一義論通於生死總為變化悟智即",
    "X04n0223_077:0517c22": "佛不約神通為神通是利眾生之權方便故若直",
    "X04n0223_077:0517c23": "取覺義智是正覺自餘神通降生成佛總屬行收",
    "X04n0223_077:0517c24": "今至此品明覺行圓滿佛前之二種光明一名圓",
    "X04n0223_077:0518a01": "滿王一名光幢王者且約佛果法身根本智圓明",
    "X04n0223_077:0518a02": "破惑之大用一切修道不會此根本智光無成佛",
    "X04n0223_077:0518a03": "期二舉足下千輻輪光名圓滿王者明成菩薩昇",
    "X04n0223_077:0518a04": "進加行之光為足表所行行故常放四十種光明",
    "X04n0223_077:0518a05": "者成十信十住十行十迴向地前四位也中有一",
    "X04n0223_077:0518a06": "光隨於一切六道種種諸欲所樂皆令成熟乃至",
    "X04n0223_077:0518a07": "阿鼻地獄受無間苦遇斯光者皆生兜率天天鼓",
    "X04n0223_077:0518a08": "響音說法及以悔除諸惑得離垢三昧或得無依",
    "X04n0223_077:0518a09": "智印定一光是一切六道應根起信之光餘三是",
    "X04n0223_077:0518a10": "十住十行十迴向加行成十地道果滿之光為地",
    "X04n0223_077:0518a11": "前三賢位是圓會悲智願行已終十地但成此地",
    "X04n0223_077:0518a12": "前十迴向之功不別有位以此但放四十光明不",
    "X04n0223_077:0518a13": "放五十也無功之果是佛自位不屬行故明足下",
    "X04n0223_077:0518a14": "光是表十信十住十行十迴向願行之位十地約",
    "X04n0223_077:0518a15": "法而成功滿前願故三右手掌中一隨好光明出",
    "X04n0223_077:0518a16": "現無量自在神力者此表引接光以手是引接義",
    "X04n0223_077:0518a17": "故此乃宜同一切世間三界所行方便非世間天",
    "X04n0223_077:0518a18": "人及三乘所知故且舉此三種光明備世諸有已",
    "X04n0223_077:0518a19": "徧自餘廣多不論第二蒙光觸者何因緣者經意",
    "X04n0223_077:0518a20": "明先世有信心故如經云汝往昔親近眾善知識",
    "X04n0223_077:0518a21": "即明昔曾有信心之種雖造惡業生於地獄為有",
    "X04n0223_077:0518a22": "信種光及其身苦息種存便能發意捨身生天若",
    "X04n0223_077:0518a23": "無先世信種設光照身者不覺不知三明天鼓從",
    "X04n0223_077:0518a24": "何所因緣而能說法如經云但以毗盧遮那三昧",
    "X04n0223_077:0518b01": "力故般若波羅蜜威德力故出音聲大約三緣而",
    "X04n0223_077:0518b02": "得聞之一毗盧遮那菩薩三昧之力二於無體性",
    "X04n0223_077:0518b03": "三昧中有自在無作妙慧三眾生昔曾聞此無性",
    "X04n0223_077:0518b04": "法身大智慧之種方堪得聞如是妙聲迷除得道",
    "X04n0223_077:0518b05": "如離垢三昧者是無性妙理自體無中邊等虗空",
    "X04n0223_077:0518b06": "性性自無垢具無限智慧知見自無我所須以方",
    "X04n0223_077:0518b07": "便定發起方明如法慧菩薩入無量方便三昧是",
    "X04n0223_077:0518b08": "也又如善財於妙峯山上得憶念一切諸佛智慧",
    "X04n0223_077:0518b09": "光明者是也總是十住初心創始顯發故至此品",
    "X04n0223_077:0518b10": "中不離初處滿故還向普光明殿說十信心處說",
    "X04n0223_077:0518b11": "此十一品十一地及佛果之門表此意也不離一",
    "X04n0223_077:0518b12": "念不隔一時而成果故方便三昧者任無作性蕩",
    "X04n0223_077:0518b13": "然自定不收不攝任心自安萬惑自淨道自現爾",
    "X04n0223_077:0518b14": "方可任用施為不失其理然以普賢願行方成悲",
    "X04n0223_077:0518b15": "智大用無作法界緣起之門一如其上五位進修",
    "X04n0223_077:0518b16": "行者是也如經云於色聲香味觸其內具有五百",
    "X04n0223_077:0518b17": "煩惱其外亦有五百煩惱瞋行多者二萬一千貪",
    "X04n0223_077:0518b18": "行多者二萬一千癡行多者二萬一千等分行者",
    "X04n0223_077:0518b19": "二萬一千已上都有八萬四千如色聲香味觸各",
    "X04n0223_077:0518b20": "有五蘊共十使煩惱皆意根為主如是色聲香味",
    "X04n0223_077:0518b21": "觸為外受想行識及意為內如因內外心境成緣",
    "X04n0223_077:0518b22": "皆能成十使煩惱色聲香味觸受想行識及意能",
    "X04n0223_077:0518b23": "所互參內外各十如是內外十種煩惱一一皆能",
    "X04n0223_077:0518b24": "起十使煩惱即內外所緣各有五百煩惱由迷心",
    "X04n0223_077:0518c01": "境內外相資由內五蘊成境因外五境所起能緣",
    "X04n0223_077:0518c02": "由此內外能所二緣十使煩惱因之不息乃至八",
    "X04n0223_077:0518c03": "萬四千如是十使皆因五蘊所成一一使中有百",
    "X04n0223_077:0518c04": "以將十使中五蘊以五蘊成十使一一蘊中一百",
    "X04n0223_077:0518c05": "五蘊中有五百以五蘊成五塵五塵中有五百以",
    "X04n0223_077:0518c06": "塵蘊為內外之上共為一千配七識中有七千分",
    "X04n0223_077:0518c07": "三世三七二十一當二萬一千即依貪瞋癡多者",
    "X04n0223_077:0518c08": "及等分各二萬一千共為八萬四千餘如文自具",
    "X04n0223_077:0518c09": "如十使中各有內外五蘊十使互參即有一百於",
    "X04n0223_077:0518c10": "一百十使一一使皆有五蘊為五百由內心緣外",
    "X04n0223_077:0518c11": "境互為主伴以此內外各有五百共成一千由末",
    "X04n0223_077:0518c12": "那與六識相因作業有七千煩惱法如前配三七",
    "X04n0223_077:0518c13": "二十一亦當二萬一千若約此品法門天鼓所說",
    "X04n0223_077:0518c14": "無生理智及說悔除過惡之法甚善甚妙修道發",
    "X04n0223_077:0518c15": "菩提心者可以持誦作意倣而學之以方便定慧",
    "X04n0223_077:0518c16": "力勤思觀察還同此品剎那成佛於中法門融通",
    "X04n0223_077:0518c17": "次第具如此品如善財童子所見善知識皆云我",
    "X04n0223_077:0518c18": "已先發阿耨多羅三藐三菩提心云何教我學菩",
    "X04n0223_077:0518c19": "薩道者明菩提無求無修無三世故但求其行菩",
    "X04n0223_077:0518c20": "提無修此隨好光明功德但與行作光明令行無",
    "X04n0223_077:0518c21": "依無修作者一切發心者先修方便三昧而以顯",
    "X04n0223_077:0518c22": "之從此理中方當加行是故名以果成因門以因",
    "X04n0223_077:0518c23": "即果門以理智之外無別行故即理事無礙以為",
    "X04n0223_077:0518c24": "進修是故但求其菩薩道即行是菩提明隨行無",
    "X04n0223_077:0519a01": "得故是以發普賢行未圓滿故求菩薩道以菩提",
    "X04n0223_077:0519a02": "無三世不出一剎那萬行皆圓滿故名為佛乘即",
    "X04n0223_077:0519a03": "乃直論智境不分三世延促等障凡夫及三乘謂",
    "X04n0223_077:0519a04": "三無數劫及無限劫是此教中智境不遷之門故",
    "X04n0223_077:0519a05": "以本如是故法如是故非佛神通使然也三乘情",
    "X04n0223_077:0519a06": "見謂佛神通以迷實法本來如是此普光明殿中",
    "X04n0223_077:0519a07": "十一品法是都該一部及無盡古今總不移毫念",
    "X04n0223_077:0519a08": "也須當如是信解修行名悟佛知見入佛知見故",
    "X04n0223_077:0519a09": "當知十地及等妙二位總依十信十住十行十迴",
    "X04n0223_077:0519a10": "向法則而成。",
    "X04n0223_077:0519a11": "普賢行品第三十六",
    "X04n0223_077:0519a12": "【論】將釋此品約作四門分別一釋品名目二釋品",
    "X04n0223_077:0519a13": "來意三釋說教之主四隨文釋義一釋品名目者",
    "X04n0223_077:0519a14": "何故名為普賢行品為明從初會菩提場如來是",
    "X04n0223_077:0519a15": "佛果如十普賢菩薩并已下菩薩神天等眾是佛",
    "X04n0223_077:0519a16": "普賢行故從第二會普光明殿說不動智佛無礙",
    "X04n0223_077:0519a17": "智等十智如來以成十信心明其能信自心是不",
    "X04n0223_077:0519a18": "動智佛是自心之本果餘九亦然文殊師利覺首",
    "X04n0223_077:0519a19": "目首等十首菩薩是自身所行普賢之行以次十",
    "X04n0223_077:0519a20": "住十行十迴向十地十一地所有十十等佛號十",
    "X04n0223_077:0519a21": "十等菩薩名乃至無量佛號無量菩薩名皆是自",
    "X04n0223_077:0519a22": "身自心進修佛果自普賢行直至於此普賢行品",
    "X04n0223_077:0519a23": "是一箇自心佛果一箇自心普賢行至如來出現",
    "X04n0223_077:0519a24": "品方明自己佛果現理智體用方終以此出現品",
    "X04n0223_077:0519b01": "中如來放眉間光灌文殊頂口中光灌普賢口令",
    "X04n0223_077:0519b02": "其理智法身妙慧文殊師利共普賢菩薩自相問",
    "X04n0223_077:0519b03": "答如來出現所有境界方明自身理智妙慧普賢",
    "X04n0223_077:0519b04": "行海佛果進修始終圓滿付囑流通亦在出現品",
    "X04n0223_077:0519b05": "內離世間品是佛果後常道無始終普賢行故法",
    "X04n0223_077:0519b06": "界品是佛常道法界如以佛果後普賢行依義亦",
    "X04n0223_077:0519b07": "可作利世間品是自己道行已滿純是利益世間",
    "X04n0223_077:0519b08": "無世間可離無出世間可至故以普賢行恒利益",
    "X04n0223_077:0519b09": "眾生為本故餘義至後品重明以此品通該十信",
    "X04n0223_077:0519b10": "已來至出現品一勢始終因果本末以立其品名",
    "X04n0223_077:0519b11": "大約此一會十定已來十一品經總以十定之體",
    "X04n0223_077:0519b12": "通收始末不出一剎那際故此品以明佛果位內",
    "X04n0223_077:0519b13": "自行普賢行滿故以立其名二釋品來意者為明",
    "X04n0223_077:0519b14": "前品果極性智光明以利眾生此品明普賢行能",
    "X04n0223_077:0519b15": "利物故有理智無行理智乃處俗不圓有行無理",
    "X04n0223_077:0519b16": "智其行無由出俗故理行體徹方成不二自在之",
    "X04n0223_077:0519b17": "門以此此品須來三釋說教之主者此品何故普",
    "X04n0223_077:0519b18": "賢為能說教之主者為此品行門是普賢之行滿",
    "X04n0223_077:0519b19": "故還令普賢自說明普賢是法身本智妙理之用",
    "X04n0223_077:0519b20": "故二法獨行即不圓故先舉法身性智之光次說",
    "X04n0223_077:0519b21": "普賢之行故四隨文釋義者於此一品經長科為",
    "X04n0223_077:0519b22": "十五段。",
    "X04n0223_077:0519b23": "【經】爾時普賢菩薩摩訶薩復告諸菩薩大眾言佛子",
    "X04n0223_077:0519b24": "如向所演此但隨眾生根器所宜略說如來少分境",
    "X04n0223_077:0519c01": "界何以故諸佛世尊為諸眾生無智作惡計我我所",
    "X04n0223_077:0519c02": "執著於身顛倒疑惑邪見分別與諸結縛恒共相應",
    "X04n0223_077:0519c03": "隨生死流遠如來道故出興于世。",
    "X04n0223_077:0519c04": "【論】第一爾時普賢菩薩已下至出興于世有五行",
    "X04n0223_077:0519c05": "半經明眾生去佛道遠佛乃出世前品所說略說",
    "X04n0223_077:0519c06": "少分境界分隨文釋義者如向所說者言前十身",
    "X04n0223_077:0519c07": "相海品及隨好光明功德品是略說少分為邪見",
    "X04n0223_077:0519c08": "恒與結使繫縛恒相應故遠離如來道不云出現",
    "X04n0223_077:0519c09": "若以正見何出何沒何成何壞何梵何淨若得自",
    "X04n0223_077:0519c10": "心如是平等不染不淨是佛出興結縛者六處結",
    "X04n0223_077:0519c11": "縛眼耳鼻舌身意邪見者所謂八邪邪念邪命邪",
    "X04n0223_077:0519c12": "思邪精進邪定邪語邪業邪慧計我我所者身邊",
    "X04n0223_077:0519c13": "二見是顛倒疑惑者四倒無常計常無我計我非",
    "X04n0223_077:0519c14": "樂計樂不淨計淨如來為如是眾生示現出興略",
    "X04n0223_077:0519c15": "說少分福德境界而實如來無出無沒唯道相應",
    "X04n0223_077:0519c16": "者智境自會不於諸佛作出生滅沒之見但自以",
    "X04n0223_077:0519c17": "定觀二門以治心垢身邊見謝智現相應。",
    "X04n0223_077:0519c18": "【經】佛子我不見一法為大過失如諸菩薩於他菩薩",
    "X04n0223_077:0519c19": "起瞋心者何以故佛子若諸菩薩於餘菩薩起瞋恚",
    "X04n0223_077:0519c20": "心即成就百萬障門故。",
    "X04n0223_077:0519c21": "【論】第二佛子已下至成就百萬障門故有兩行半",
    "X04n0223_077:0519c22": "經明普賢菩薩眾生有大過惡不曾見一過惡若",
    "X04n0223_077:0519c23": "見一菩薩有瞋心成百萬障門分。",
    "X04n0223_077:0519c24": "【經】何等為百萬障所謂不見菩提障不聞正法障生",
    "X04n0223_077:0520a01": "不淨世界障生諸惡趣障生諸難處障多諸疾病障",
    "X04n0223_077:0520a02": "多被謗毀障生頑鈍諸趣障壞失正念障闕少智慧",
    "X04n0223_077:0520a03": "障眼障耳障鼻障舌障身障意障惡知識障惡伴黨",
    "X04n0223_077:0520a04": "障樂習小乘障樂近凡庸障不信樂大威德人障樂",
    "X04n0223_077:0520a05": "與離正見人同住障生外道家障生魔境界障離佛",
    "X04n0223_077:0520a06": "正教障不見善友障善根留難障增不善法障得下",
    "X04n0223_077:0520a07": "劣處障生邊地障生惡人家障生惡神中障生惡龍",
    "X04n0223_077:0520a08": "惡夜叉惡乾闥婆惡阿脩羅惡迦樓羅惡緊那羅惡",
    "X04n0223_077:0520a09": "摩睺羅伽惡羅剎中障不樂佛法障習童蒙法障樂",
    "X04n0223_077:0520a10": "著小乘障不樂大乘障性多驚怖障心常憂惱障愛",
    "X04n0223_077:0520a11": "著生死障不專佛法障不喜見聞佛自在神通障不",
    "X04n0223_077:0520a12": "得菩薩諸根障不行菩薩淨行障退怯菩薩深心障",
    "X04n0223_077:0520a13": "不生菩薩大願障不發一切智心障於菩薩行懈怠",
    "X04n0223_077:0520a14": "障不能淨治諸業障不能攝取大福障智力不能明",
    "X04n0223_077:0520a15": "利障斷於廣大智慧障不護持菩薩諸行障樂誹謗",
    "X04n0223_077:0520a16": "一切智語障遠離諸佛菩提障樂住眾魔境界障不",
    "X04n0223_077:0520a17": "專修佛境界障不決定發菩薩弘誓障不樂與菩薩",
    "X04n0223_077:0520a18": "同住障不求菩薩善根障性多見疑障心常愚闇障",
    "X04n0223_077:0520a19": "不能行菩薩平等施故起不捨障不能持如來戒故",
    "X04n0223_077:0520a20": "起破戒障不能入堪忍門故起愚癡惱害瞋恚障不",
    "X04n0223_077:0520a21": "能行菩薩大精進故起懈怠垢障不能得諸三昧故",
    "X04n0223_077:0520a22": "起散亂障不修治般若波羅蜜故起惡慧障於處非",
    "X04n0223_077:0520a23": "處中無善巧障於度眾生中無方便障於菩薩智慧",
    "X04n0223_077:0520a24": "中不能觀察障於菩薩出離法中不能了知障不成",
    "X04n0223_077:0520b01": "就菩薩十種廣大眼故眼如生盲障耳不聞無礙法",
    "X04n0223_077:0520b02": "故口如啞羊障不具相好故鼻根破壞障不能辯了",
    "X04n0223_077:0520b03": "眾生語言故成就舌根障輕賤眾生故成就身根障",
    "X04n0223_077:0520b04": "心多狂亂故成就意根障不持三種律儀故成就身",
    "X04n0223_077:0520b05": "業障恒起四種過失故成就語業障多生貪瞋邪見",
    "X04n0223_077:0520b06": "故成就意業障賊心求法障斷絕菩薩境界障於菩",
    "X04n0223_077:0520b07": "薩勇猛法中心生退怯障於菩薩出離道中心生懶",
    "X04n0223_077:0520b08": "惰障於菩薩智慧光明門中心生止息障於菩薩念",
    "X04n0223_077:0520b09": "力中心生劣弱障於如來教法中不能住持障於菩",
    "X04n0223_077:0520b10": "薩離生道不能親近障於菩薩無失壞道不能修習",
    "X04n0223_077:0520b11": "障隨順二乘正位障遠離三世諸佛菩薩種性障佛",
    "X04n0223_077:0520b12": "子若菩薩於諸菩薩起一瞋心則成就如是等百萬",
    "X04n0223_077:0520b13": "障門。",
    "X04n0223_077:0520b14": "【論】第三何等為百萬障門已下至成就如是等百",
    "X04n0223_077:0520b15": "萬障門有四十四行經明舉一百箇障門以彰百",
    "X04n0223_077:0520b16": "萬障門之首分已下說一百箇障門與百萬障門",
    "X04n0223_077:0520b17": "為首以防修道者於他菩薩起一念瞋心如經自",
    "X04n0223_077:0520b18": "具如有修道者大須慎之如上修道創始發心非",
    "X04n0223_077:0520b19": "慮亡想盡其道乃會情在想存我見求道終不相",
    "X04n0223_077:0520b20": "應須依智人自摧憍慢敬心徹到方以定觀二門",
    "X04n0223_077:0520b21": "決擇上二界禪聲聞外道及權教菩薩所修定慧",
    "X04n0223_077:0520b22": "一一須知方識正法方始心無邪正求差別智門",
    "X04n0223_077:0520b23": "以大願力長大慈悲成普賢行如作賊心求法不",
    "X04n0223_077:0520b24": "善調心慠慢心增於他菩薩起一念瞋恨當入百",
    "X04n0223_077:0520c01": "萬障門如經具明作惡神惡鬼等難已得一分求",
    "X04n0223_077:0520c02": "道之心助成勢力怒不可當諸有發心者應當防",
    "X04n0223_077:0520c03": "之如法謙敬一心志求亦可常須誦持此普賢行",
    "X04n0223_077:0520c04": "品以防三業令使應真。",
    "X04n0223_077:0520c05": "【經】何以故佛子我不見有一法為大過惡如諸菩薩",
    "X04n0223_077:0520c06": "於餘菩薩起瞋心者。",
    "X04n0223_077:0520c07": "【論】第四何以故已下至起瞋心者有一行半經明",
    "X04n0223_077:0520c08": "都結已上於他菩薩不起瞋心分。",
    "X04n0223_077:0520c09": "【經】是故諸菩薩摩訶薩欲疾滿足諸菩薩行應勤修",
    "X04n0223_077:0520c10": "十種法何等為十所謂心不棄捨一切眾生於諸菩",
    "X04n0223_077:0520c11": "薩生如來想永不誹謗一切佛法知諸國土無有窮",
    "X04n0223_077:0520c12": "盡於菩薩行深生信樂不捨平等虗空法界菩提之",
    "X04n0223_077:0520c13": "心觀察菩提入如來力精勤修習無礙辯才教化眾",
    "X04n0223_077:0520c14": "生無有疲厭住一切世界心無所著是為十佛子菩",
    "X04n0223_077:0520c15": "薩摩訶薩安住此十法已則能具足十種清淨何等",
    "X04n0223_077:0520c16": "為十所謂通達甚深法清淨親近善知識清淨護持",
    "X04n0223_077:0520c17": "諸佛法清淨了達虗空界清淨深入法界清淨觀察",
    "X04n0223_077:0520c18": "無邊心清淨與一切菩薩同善根清淨不著諸劫清",
    "X04n0223_077:0520c19": "淨觀察三世清淨修行一切諸佛法清淨是為十佛",
    "X04n0223_077:0520c20": "子菩薩摩訶薩住此十法已則具足十種廣大智何",
    "X04n0223_077:0520c21": "等為十所謂知一切眾生心行智知一切眾生業報",
    "X04n0223_077:0520c22": "智知一切佛法智知一切佛法深密理趣智知一切",
    "X04n0223_077:0520c23": "陀羅尼門智知一切文字辯才智知一切眾生語言",
    "X04n0223_077:0520c24": "音聲詞辯善巧智於一切世界中普現其身智於一",
    "X04n0223_077:0521a01": "切眾會中普現影像智於一切受生處中具一切智",
    "X04n0223_077:0521a02": "智是為十佛子菩薩摩訶薩住此十智已則得入十",
    "X04n0223_077:0521a03": "種普入何等為十所謂一切世界入一毛道一毛道",
    "X04n0223_077:0521a04": "入一切世界一切眾生身入一身一身入一切眾生",
    "X04n0223_077:0521a05": "身不可說劫入一念一念入不可說劫一切佛法入",
    "X04n0223_077:0521a06": "一法一法入一切佛法不可說處入一處一處入不",
    "X04n0223_077:0521a07": "可說處不可說根入一根一根入不可說根一切根",
    "X04n0223_077:0521a08": "入非根非根入一切根一切想入一想一想入一切",
    "X04n0223_077:0521a09": "想一切言音入一言音一言音入一切言音一切三",
    "X04n0223_077:0521a10": "世入一世一世入一切三世是為十佛子菩薩摩訶",
    "X04n0223_077:0521a11": "薩如是觀察已則住十種勝妙心何等為十所謂住",
    "X04n0223_077:0521a12": "一切世界語言非語言勝妙心住一切眾生想念無",
    "X04n0223_077:0521a13": "所依止勝妙心住究竟虗空界勝妙心住無邊法界",
    "X04n0223_077:0521a14": "勝妙心住一切深密佛法勝妙心住甚深無差別法",
    "X04n0223_077:0521a15": "勝妙心住除滅一切疑惑勝妙心住一切世平等無",
    "X04n0223_077:0521a16": "差別勝妙心住三世諸佛平等勝妙心住一切諸佛",
    "X04n0223_077:0521a17": "力無畏勝妙心是為十佛子菩薩摩訶薩住此十種",
    "X04n0223_077:0521a18": "勝妙心已則得十種佛法善巧智何等為十所謂了",
    "X04n0223_077:0521a19": "達甚深佛法善巧智出生廣大佛法善巧智宣說種",
    "X04n0223_077:0521a20": "種佛法善巧智證入平等佛法善巧智明了差別佛",
    "X04n0223_077:0521a21": "法善巧智悟解無差別佛法善巧智深入莊嚴佛法",
    "X04n0223_077:0521a22": "善巧智一方便入佛法善巧智無量方便入佛法善",
    "X04n0223_077:0521a23": "巧智知無邊佛法無差別善巧智以自心自力於一",
    "X04n0223_077:0521a24": "切佛法不退轉善巧智是為十佛子菩薩摩訶薩聞",
    "X04n0223_077:0521b01": "此法已咸應發心恭敬受持。",
    "X04n0223_077:0521b02": "【論】是故諸菩薩摩訶薩已下至佛子菩薩摩訶薩",
    "X04n0223_077:0521b03": "應發心恭敬受持有六段十法如經文義自明一",
    "X04n0223_077:0521b04": "諸菩薩欲疾滿足諸菩薩行應勤修十法二則能",
    "X04n0223_077:0521b05": "具足十種清淨分三則能具足十廣大智分四則",
    "X04n0223_077:0521b06": "得十種普入分五則住十種勝妙心分六則得十",
    "X04n0223_077:0521b07": "種善巧智分已上有十段經文如經云知一切眾",
    "X04n0223_077:0521b08": "生心行智者此名他心智以自無心自他障絕即",
    "X04n0223_077:0521b09": "自心與一切眾生心一體無二以此能知一切眾",
    "X04n0223_077:0521b10": "生心故以自心眾生心無二故乃至知一切佛法",
    "X04n0223_077:0521b11": "深密理趣智亦爾以自心無自他心故即聖凡一",
    "X04n0223_077:0521b12": "理同體聖凡一理同體即聖凡心法悉知故以聖",
    "X04n0223_077:0521b13": "凡心一理故即身無內外諸見無內外見故即無",
    "X04n0223_077:0521b14": "邊世界虗空界平等自心與虗空界平等即無大",
    "X04n0223_077:0521b15": "小遠近中間既自心無大小遠近中間即智恒徧",
    "X04n0223_077:0521b16": "滿十方世界而無往來既智恒徧滿十方世界而",
    "X04n0223_077:0521b17": "無往來即能隨根對現色身自在既能隨根對現",
    "X04n0223_077:0521b18": "色身自在即應根說法自在即一身多身相入自",
    "X04n0223_077:0521b19": "在已下諸自在法皆如是修行以禪定智慧力性",
    "X04n0223_077:0521b20": "自融通非生滅妄想所知如是自無心無思無妄",
    "X04n0223_077:0521b21": "想之正智性自徧周而無來往隨時隨根為教化",
    "X04n0223_077:0521b22": "一切眾生故現作一切等眾生之事業皆無作者",
    "X04n0223_077:0521b23": "無有處所任性智用故如響應聲無有處所無作",
    "X04n0223_077:0521b24": "者故非往來故已下皆准此智知之修之。",
    "X04n0223_077:0521c01": "【經】何以故菩薩摩訶薩持此法者少作功力疾得阿",
    "X04n0223_077:0521c02": "耨多羅三藐三菩提皆得具足一切佛法悉與三世",
    "X04n0223_077:0521c03": "諸佛法等。",
    "X04n0223_077:0521c04": "【論】第十一何以故已下至與三世諸佛法等有兩",
    "X04n0223_077:0521c05": "行半經明聞此法勸恭敬受持以少方便速成佛",
    "X04n0223_077:0521c06": "分。",
    "X04n0223_077:0521c07": "【經】爾時佛神力故法如是故十方各有十不可說百",
    "X04n0223_077:0521c08": "千億那由他佛剎微塵數世界六種震動雨出過諸",
    "X04n0223_077:0521c09": "天一切華雲香雲末香雲衣蓋幢幡摩尼寶等及以",
    "X04n0223_077:0521c10": "一切莊嚴具雲雨眾妓樂雲雨諸菩薩雲雨不可說",
    "X04n0223_077:0521c11": "如來色相雲雨不可說讚歎如來善哉雲雨如來音",
    "X04n0223_077:0521c12": "聲充滿一切法界雲雨不可說莊嚴世界雲雨不可",
    "X04n0223_077:0521c13": "說增長菩提雲雨不可說光明照耀雲雨不可說神",
    "X04n0223_077:0521c14": "力說法雲如此世界四天下菩提樹下菩提場菩薩",
    "X04n0223_077:0521c15": "宮殿中見於如來成等正覺演說此法十方一切諸",
    "X04n0223_077:0521c16": "世界中悉亦如是。",
    "X04n0223_077:0521c17": "【論】第十二爾時佛神力故已下至一切世界中悉",
    "X04n0223_077:0521c18": "亦如是有十一行經明正法威感地六震動天興",
    "X04n0223_077:0521c19": "供雲供養法分如地動興供有三義一法威感也",
    "X04n0223_077:0521c20": "二諸菩薩聞法適悅三如經云法如是故經云受",
    "X04n0223_077:0521c21": "持此法少作功力疾得菩提者一念無思無依智",
    "X04n0223_077:0521c22": "現即菩提也。",
    "X04n0223_077:0521c23": "【經】爾時佛神力故法如是故十方各過十不可說佛",
    "X04n0223_077:0521c24": "剎微塵數世界外有十佛剎微塵數菩薩摩訶薩來",
    "X04n0223_077:0522a01": "詣此土充滿十方作如是言善哉善哉佛子乃能說",
    "X04n0223_077:0522a02": "此諸佛如來最大誓願授記深法佛子我等一切同",
    "X04n0223_077:0522a03": "名普賢各從普勝世界普幢自在如來所來詣此土",
    "X04n0223_077:0522a04": "悉以佛神力故於一切處演說此法如此眾會如是",
    "X04n0223_077:0522a05": "所說一切平等無有增減我等皆承佛威佛力來此",
    "X04n0223_077:0522a06": "道場為汝作證如此道場我等十佛剎微塵數菩薩",
    "X04n0223_077:0522a07": "而來作證十方一切諸世界中悉亦如是。",
    "X04n0223_077:0522a08": "【論】第十三爾時佛神力故已下至十方一切世界",
    "X04n0223_077:0522a09": "中悉亦如是有十行半經明普勝世界一切處普",
    "X04n0223_077:0522a10": "賢菩薩俱來作證分如十方各過十不可說世界",
    "X04n0223_077:0522a11": "佛剎微塵數世界外有十佛剎微塵數菩薩摩訶",
    "X04n0223_077:0522a12": "薩來詣此土充滿十方者此即是普賢行滿故歎",
    "X04n0223_077:0522a13": "言善哉善哉者歎教法難遇故佛子乃能說此諸",
    "X04n0223_077:0522a14": "佛如來最大誓願受記深法者明普賢行願是理",
    "X04n0223_077:0522a15": "智大悲圓滿法果行已終故以果終是佛受記深",
    "X04n0223_077:0522a16": "法故明法身智身大悲之行塵塵之內具佛普賢",
    "X04n0223_077:0522a17": "無盡行故號曰甚深佛子我等一切同名普賢明",
    "X04n0223_077:0522a18": "法行無二以此名同各從普勝世界普幢自在如",
    "X04n0223_077:0522a19": "來所來者處道謙和名為普勝世界能破自他憍",
    "X04n0223_077:0522a20": "慢及諸煩惱號之普幢幢者明心不隨境動理智",
    "X04n0223_077:0522a21": "悲行重重徧周故名為普勝幢雖處生死不與染",
    "X04n0223_077:0522a22": "俱名為自在此佛號世界是隨行因果之名來詣",
    "X04n0223_077:0522a23": "此土者明昇進位極至此法也以佛神力故於一",
    "X04n0223_077:0522a24": "切處演說此法者前明身業行周此明語業徧周",
    "X04n0223_077:0522b01": "已下如文可見。",
    "X04n0223_077:0522b02": "【經】爾時普賢菩薩摩訶薩以佛神力自善根力觀察",
    "X04n0223_077:0522b03": "十方暨于法界欲開示菩薩行欲宣說如來菩提界",
    "X04n0223_077:0522b04": "欲說大願界欲說一切世界劫數欲明諸佛隨時出",
    "X04n0223_077:0522b05": "現欲說如來隨根熟眾生出現令其供養欲明如來",
    "X04n0223_077:0522b06": "出世功不唐捐欲明所種善根必獲果報欲明大威",
    "X04n0223_077:0522b07": "德菩薩為一切眾生現形說法令其開悟而說頌言。",
    "X04n0223_077:0522b08": "【論】第十四爾時普賢菩薩已下有七行經明普賢",
    "X04n0223_077:0522b09": "菩薩觀眾并陳說頌之意分如經欲開示菩薩行",
    "X04n0223_077:0522b10": "者普賢行是欲說如來行菩提界者法身無性根",
    "X04n0223_077:0522b11": "本智是欲說大願界者是普賢發興大悲願者是",
    "X04n0223_077:0522b12": "欲說一切世界劫數者如下頌中云一劫入一切",
    "X04n0223_077:0522b13": "劫一切劫入一劫一念入一切劫者是欲明如來",
    "X04n0223_077:0522b14": "出世功不唐捐者明應根不失時欲明所種善根",
    "X04n0223_077:0522b15": "必獲果報者明佛菩薩應根眾生獲益欲明大威",
    "X04n0223_077:0522b16": "德菩薩為一切眾生現形說法者明理智徧周無",
    "X04n0223_077:0522b17": "來往而對現色身隨根授法已上十事法皆已下",
    "X04n0223_077:0522b18": "頌中一一具明。",
    "X04n0223_077:0522b19": "【經】　汝等應歡喜　　捨離於諸蓋　　一心恭敬聽",
    "X04n0223_077:0522b20": "　菩薩諸願行　　往昔諸菩薩　　最勝人師子",
    "X04n0223_077:0522b21": "　如彼所修行　　我當次第說　　亦說諸劫數",
    "X04n0223_077:0522b22": "　世界并諸業　　及以無等尊　　於彼而出興",
    "X04n0223_077:0522b23": "　如是過去佛　　大願出于世　　云何為眾生",
    "X04n0223_077:0522b24": "　滅除諸苦惱　　一切論師子　　所行相續滿",
    "X04n0223_077:0522c01": "　得佛平等法　　一切智境界　　見於過去世",
    "X04n0223_077:0522c02": "　一切人師子　　放大光明網　　普照十方界",
    "X04n0223_077:0522c03": "　思惟發是願　　我當作世燈　　具足佛功德",
    "X04n0223_077:0522c04": "　十力一切智　　一切諸眾生　　貪恚癡熾然",
    "X04n0223_077:0522c05": "　我當悉救脫　　令滅惡道苦　　發如是誓願",
    "X04n0223_077:0522c06": "　堅固不退轉　　具修菩薩行　　獲十無礙力",
    "X04n0223_077:0522c07": "　如是誓願已　　修行無退怯　　所作皆不虗",
    "X04n0223_077:0522c08": "　說名論師子　　於一賢劫中　　千佛出于世",
    "X04n0223_077:0522c09": "　彼所有普眼　　我當次第說　　如一賢劫中",
    "X04n0223_077:0522c10": "　無量劫亦然　　彼未來佛行　　我當分別說",
    "X04n0223_077:0522c11": "　如一佛剎種　　無量剎亦然　　未來十力尊",
    "X04n0223_077:0522c12": "　諸行我今說　　諸佛次興世　　隨願隨名號",
    "X04n0223_077:0522c13": "　隨彼所得記　　隨其所壽命　　隨所修正法",
    "X04n0223_077:0522c14": "　專求無礙道　　隨所化眾生　　正法住於世",
    "X04n0223_077:0522c15": "　隨所淨佛剎　　眾生及法輪　　演說時非時",
    "X04n0223_077:0522c16": "　次第淨羣生　　隨諸眾生業　　所行及信解",
    "X04n0223_077:0522c17": "　上中下不同　　化彼令修習　　入於如是智",
    "X04n0223_077:0522c18": "　修其最勝行　　常作普賢業　　廣度諸眾生",
    "X04n0223_077:0522c19": "　身業無障礙　　語業悉清淨　　意行亦如是",
    "X04n0223_077:0522c20": "　三世靡不然　　菩薩如是行　　究竟普賢道",
    "X04n0223_077:0522c21": "　出生淨智日　　普照於法界　　未來世諸劫",
    "X04n0223_077:0522c22": "　國土不可說　　一念悉了知　　於彼無分別",
    "X04n0223_077:0522c23": "　行者能趣入　　如是最勝地　　此諸菩薩法",
    "X04n0223_077:0522c24": "　我當說少分　　智慧無邊際　　通達佛境界",
    "X04n0223_077:0523a01": "　一切皆善入　　所行不退轉　　具足普賢慧",
    "X04n0223_077:0523a02": "　成滿普賢願　　入於無等智　　我當說彼行",
    "X04n0223_077:0523a03": "　於一微塵中　　悉見諸世界　　眾生若聞者",
    "X04n0223_077:0523a04": "　迷亂心發狂　　如於一微塵　　一切塵亦然",
    "X04n0223_077:0523a05": "　世界悉入中　　如是不思議　　一一塵中有",
    "X04n0223_077:0523a06": "　十方三世法　　趣剎皆無量　　悉能分別知",
    "X04n0223_077:0523a07": "　一一塵中有　　無量種佛剎　　種種皆無量",
    "X04n0223_077:0523a08": "　於一靡不知　　法界中所有　　種種諸異相",
    "X04n0223_077:0523a09": "　趣類各差別　　悉能分別知　　深入微細智",
    "X04n0223_077:0523a10": "　分別諸世界　　一切劫成壞　　悉能明了說",
    "X04n0223_077:0523a11": "　知諸劫脩短　　三世即一念　　眾行同不同",
    "X04n0223_077:0523a12": "　悉能分別知　　深入諸世界　　廣大非廣大",
    "X04n0223_077:0523a13": "　一身無量剎　　一剎無量身　　十方中所有",
    "X04n0223_077:0523a14": "　異類諸世界　　廣大無量相　　一切悉能知",
    "X04n0223_077:0523a15": "　一切三世中　　無量諸國土　　具足甚深智",
    "X04n0223_077:0523a16": "　悉了彼成敗　　十方諸世界　　有成或有壞",
    "X04n0223_077:0523a17": "　如是不可說　　賢德悉深了　　或有諸國土",
    "X04n0223_077:0523a18": "　種種地嚴飾　　諸趣亦復然　　斯由業清淨",
    "X04n0223_077:0523a19": "　或有諸世界　　無量種雜染　　斯由眾生感",
    "X04n0223_077:0523a20": "　一切如其行　　無量無邊剎　　了知即一剎",
    "X04n0223_077:0523a21": "　如是入諸剎　　其數不可知　　一切諸世界",
    "X04n0223_077:0523a22": "　悉入一剎中　　世界不為一　　亦復無雜亂",
    "X04n0223_077:0523a23": "　世界有仰覆　　或高或復下　　皆是眾生想",
    "X04n0223_077:0523a24": "　悉能分別知　　廣博諸世界　　無量無有邊",
    "X04n0223_077:0523b01": "　知種種是一　　知一是種種　　普賢諸佛子",
    "X04n0223_077:0523b02": "　能以普賢智　　了知諸剎數　　其數無邊際",
    "X04n0223_077:0523b03": "　知諸世界化　　剎化眾生化　　法化諸佛化",
    "X04n0223_077:0523b04": "　一切皆究竟　　一切諸世界　　微細廣大剎",
    "X04n0223_077:0523b05": "　種種異莊嚴　　皆由業所起　　無量諸佛子",
    "X04n0223_077:0523b06": "　善學入法界　　神通力自在　　普徧於十方",
    "X04n0223_077:0523b07": "　眾生數等劫　　說彼世界名　　亦不能令盡",
    "X04n0223_077:0523b08": "　唯除佛開示　　世界及如來　　種種諸名號",
    "X04n0223_077:0523b09": "　經於無量劫　　說之不可盡　　何況最勝智",
    "X04n0223_077:0523b10": "　三世諸佛法　　從於法界生　　充滿如來地",
    "X04n0223_077:0523b11": "　清淨無礙念　　無邊無礙慧　　分別說法界",
    "X04n0223_077:0523b12": "　得至於彼岸　　過法諸世界　　廣大及微細",
    "X04n0223_077:0523b13": "　修習所莊嚴　　一念悉能知　　其中人師子",
    "X04n0223_077:0523b14": "　修佛種種行　　成於等正覺　　示現諸自在",
    "X04n0223_077:0523b15": "　如是未來世　　次第無量劫　　所有人中尊",
    "X04n0223_077:0523b16": "　菩薩悉能知　　所有諸行願　　所有諸境界",
    "X04n0223_077:0523b17": "　如是勤修行　　於中成正覺　　亦知彼眾會",
    "X04n0223_077:0523b18": "　壽命化眾生　　以此諸法門　　為眾轉法輪",
    "X04n0223_077:0523b19": "　菩薩如是知　　住普賢行地　　智慧悉明了",
    "X04n0223_077:0523b20": "　出生一切佛　　現在世所攝　　一切諸佛土",
    "X04n0223_077:0523b21": "　深入此諸剎　　通達於法界　　彼諸世界中",
    "X04n0223_077:0523b22": "　現在一切佛　　於法得自在　　言論無所礙",
    "X04n0223_077:0523b23": "　亦知彼眾會　　淨土應化力　　盡無量億劫",
    "X04n0223_077:0523b24": "　常思惟是事　　調御世間尊　　所有威神力",
    "X04n0223_077:0523c01": "　無盡智慧藏　　一切悉能知　　出生無礙眼",
    "X04n0223_077:0523c02": "　無礙耳鼻身　　無礙廣長舌　　能令眾歡喜",
    "X04n0223_077:0523c03": "　最勝無礙心　　廣大普清淨　　智慧徧充滿",
    "X04n0223_077:0523c04": "　悉知三世法　　善學一切化　　剎化眾生化",
    "X04n0223_077:0523c05": "　世化調伏化　　究竟化彼岸　　世間種種別",
    "X04n0223_077:0523c06": "　皆由於想住　　入佛方便智　　於此悉明了",
    "X04n0223_077:0523c07": "　眾會不可說　　一一為現身　　悉使見如來",
    "X04n0223_077:0523c08": "　度脫無邊眾　　諸佛甚深智　　如日出世間",
    "X04n0223_077:0523c09": "　一切國土中　　普現無休息　　了達諸世間",
    "X04n0223_077:0523c10": "　假名無有實　　眾生及世界　　如夢如光影",
    "X04n0223_077:0523c11": "　於諸世間法　　不生分別見　　善離分別者",
    "X04n0223_077:0523c12": "　亦不見分別　　無量無數劫　　解之即一念",
    "X04n0223_077:0523c13": "　知念亦無念　　如是見世間　　無量諸國土",
    "X04n0223_077:0523c14": "　一念悉超越　　經於無量劫　　不動於本處",
    "X04n0223_077:0523c15": "　不可說諸劫　　即是須臾頃　　莫見脩與短",
    "X04n0223_077:0523c16": "　究竟剎那法　　心住於世間　　世間住於心",
    "X04n0223_077:0523c17": "　於此不妄起　　二非二分別　　眾生世界劫",
    "X04n0223_077:0523c18": "　諸佛及佛法　　一切如幻化　　法界悉平等",
    "X04n0223_077:0523c19": "　普於十方剎　　示現無量身　　知身從緣起",
    "X04n0223_077:0523c20": "　究竟無所著　　依於無二智　　出現人師子",
    "X04n0223_077:0523c21": "　不著無二法　　知無二非二　　了知諸世間",
    "X04n0223_077:0523c22": "　如燄如光影　　如響亦如夢　　如幻如變化",
    "X04n0223_077:0523c23": "　如是隨順入　　諸佛所行處　　成就普賢智",
    "X04n0223_077:0523c24": "　普照深法界　　眾生剎染著　　一切皆捨離",
    "X04n0223_077:0524a01": "　而興大悲心　　普淨諸世間　　菩薩常正念",
    "X04n0223_077:0524a02": "　論師子妙法　　清淨如虗空　　而興大方便",
    "X04n0223_077:0524a03": "　見世常迷倒　　發心咸救度　　所行皆清淨",
    "X04n0223_077:0524a04": "　普徧諸法界　　諸佛及菩薩　　佛法世間法",
    "X04n0223_077:0524a05": "　若見其真實　　一切無差別　　如來法身藏",
    "X04n0223_077:0524a06": "　普入世間中　　雖在於世間　　於世無所著",
    "X04n0223_077:0524a07": "　譬如清淨水　　影像無去來　　法身徧世間",
    "X04n0223_077:0524a08": "　當知亦如是　　如是離染著　　身世皆清淨",
    "X04n0223_077:0524a09": "　湛然如虗空　　一切無有生　　知身無有盡",
    "X04n0223_077:0524a10": "　無生亦無滅　　非常非無常　　示現諸世間",
    "X04n0223_077:0524a11": "　除滅諸邪見　　開示於正見　　法性無來去",
    "X04n0223_077:0524a12": "　不著我我所　　譬如工幻師　　示現種種事",
    "X04n0223_077:0524a13": "　其來無所從　　去亦無所至　　幻性非有量",
    "X04n0223_077:0524a14": "　亦復非無量　　於彼大眾中　　示現量無量",
    "X04n0223_077:0524a15": "　以此寂定心　　修習諸善根　　出生一切佛",
    "X04n0223_077:0524a16": "　非量非無量　　有量及無量　　皆悉是妄想",
    "X04n0223_077:0524a17": "　了達一切趣　　不著量無量　　諸佛甚深法",
    "X04n0223_077:0524a18": "　廣大深寂滅　　甚深無量智　　知甚深諸趣",
    "X04n0223_077:0524a19": "　菩薩離迷倒　　心淨常相續　　巧以神通力",
    "X04n0223_077:0524a20": "　度無量眾生　　未安者令安　　安者示道場",
    "X04n0223_077:0524a21": "　如是徧法界　　其心無所著　　不住於實際",
    "X04n0223_077:0524a22": "　不入於涅槃　　如是徧世間　　開悟諸羣生",
    "X04n0223_077:0524a23": "　法數眾生數　　了知而不著　　普雨於法雨",
    "X04n0223_077:0524a24": "　充洽諸世間　　普於諸世界　　念念成正覺",
    "X04n0223_077:0524b01": "　而修菩薩行　　未曾有退轉　　世間種種身",
    "X04n0223_077:0524b02": "　一切悉了知　　如是知身法　　則得諸佛身",
    "X04n0223_077:0524b03": "　普知諸眾生　　諸劫及諸剎　　十方無涯際",
    "X04n0223_077:0524b04": "　智海無不入　　眾生身無量　　一一為現身",
    "X04n0223_077:0524b05": "　佛身無有邊　　智者悉觀見　　一念之所知",
    "X04n0223_077:0524b06": "　出現諸如來　　經於無量劫　　稱揚不可盡",
    "X04n0223_077:0524b07": "　諸佛能現身　　處處般涅槃　　一念中無量",
    "X04n0223_077:0524b08": "　舍利各差別　　如是未來世　　有求於佛果",
    "X04n0223_077:0524b09": "　無量菩提心　　決定智悉知　　如是三世中",
    "X04n0223_077:0524b10": "　所有諸如來　　一切悉能知　　名住普賢行",
    "X04n0223_077:0524b11": "　如是分別知　　無量諸行地　　入於智慧處",
    "X04n0223_077:0524b12": "　其輪不退轉　　微妙廣大智　　深入如來境",
    "X04n0223_077:0524b13": "　入已不退轉　　說名普賢慧　　一切最勝尊",
    "X04n0223_077:0524b14": "　普入佛境界　　修行不退轉　　得無上菩提",
    "X04n0223_077:0524b15": "　無量無邊心　　各各差別業　　皆由想積集",
    "X04n0223_077:0524b16": "　平等悉了知　　染汙非染汙　　學心無學心",
    "X04n0223_077:0524b17": "　不可說諸心　　念念中悉知　　了知非一二",
    "X04n0223_077:0524b18": "　非染亦非淨　　亦復無雜亂　　皆從自想起",
    "X04n0223_077:0524b19": "　如是悉明見　　一切諸眾生　　心想各不同",
    "X04n0223_077:0524b20": "　起種種世間　　以如是方便　　修諸最勝行",
    "X04n0223_077:0524b21": "　從佛法化生　　得名為普賢　　眾生皆妄起",
    "X04n0223_077:0524b22": "　善惡諸趣想　　由是或生天　　或復墮地獄",
    "X04n0223_077:0524b23": "　菩薩觀世間　　妄想業所起　　妄想無邊故",
    "X04n0223_077:0524b24": "　世間亦無量　　一切諸國土　　想網之所現",
    "X04n0223_077:0524c01": "　幻網方便故　　一念悉能入　　眼耳鼻舌身",
    "X04n0223_077:0524c02": "　意根亦如是　　世間想別異　　平等皆能入",
    "X04n0223_077:0524c03": "　一一眼境界　　無量眼皆入　　種種性差別",
    "X04n0223_077:0524c04": "　無量不可說　　所見無差別　　亦復無雜亂",
    "X04n0223_077:0524c05": "　各隨於自業　　受用其果報　　普賢力無量",
    "X04n0223_077:0524c06": "　悉知彼一切　　一切眼境界　　大智悉能入",
    "X04n0223_077:0524c07": "　如是諸世間　　悉能分別知　　而修一切行",
    "X04n0223_077:0524c08": "　亦復無退轉　　佛說眾生說　　及以國土說",
    "X04n0223_077:0524c09": "　三世如是說　　種種悉了知　　過去中未來",
    "X04n0223_077:0524c10": "　未來中現在　　三世互相見　　一一皆明了",
    "X04n0223_077:0524c11": "　如是無量種　　開悟諸世間　　一切智方便",
    "X04n0223_077:0524c12": "　邊際不可得",
    "X04n0223_077:0524c13": "【論】第十五正申頌意此一段頌有一百二十一行",
    "X04n0223_077:0524c14": "竝一時普頌前十法明普賢行終因果理智悲願",
    "X04n0223_077:0524c15": "皆圓滿故如頌中自明。",
    "X04n0223_077:0524c17": "大方廣佛新華嚴經合論卷第七十七",
    "X04n0223_077:0524c21": "音切",
    "X04n0223_077:0524c22": "頑(五還切)。鈍(徒困切)。闕(苦穴切)。庸(涌從切)。啞(於雅切)。懶(落旱切)。墯",
    "X04n0223_077:0524c23": "(徒果切)。洎(巨義切)。汙(烏故切)。蕩(徒浪切)。暨(巨至切)。澍(注音)。"
}