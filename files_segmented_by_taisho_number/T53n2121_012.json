{
    "T53n2121_012:0061b05": "經律異相卷第十二(出家菩薩僧部第一)",
    "T53n2121_012:0061b07": "梁沙門僧旻寶唱等集",
    "T53n2121_012:0061b08": "無垢山居女人庇雨其舍眾仙稱穢升空",
    "T53n2121_012:0061b09": "自證一",
    "T53n2121_012:0061b10": "慧王以百味飯化人入道二",
    "T53n2121_012:0061b11": "上首受恒伽貨身施食三",
    "T53n2121_012:0061b12": "須摩提始是八歲女轉身為男出家說法",
    "T53n2121_012:0061b13": "四",
    "T53n2121_012:0061b14": "摩訶盧讀大乘經為聖所導五",
    "T53n2121_012:0061b15": "善慧得五種夢請佛解釋六",
    "T53n2121_012:0061b16": "女人高樓見佛化成男身出家利益七",
    "T53n2121_012:0061b17": "女人在胎聽法轉身為丈夫出家修道八",
    "T53n2121_012:0061b18": "沙門慈狗轉身為人立不退地九",
    "T53n2121_012:0061b19": "無垢山居女人庇雨其舍眾仙稱穢升空自證",
    "T53n2121_012:0061b20": "一",
    "T53n2121_012:0061b21": "昔拘樓秦佛時。有一比丘。名曰無垢。處於",
    "T53n2121_012:0061b22": "閑居。國界山窟。去彼不遠。有五神仙。有一",
    "T53n2121_012:0061b23": "女人道遇大雨。入比丘窟雨霽出去。時五仙",
    "T53n2121_012:0061b24": "人見之。各各言曰。比丘姦穢。無垢聞之。即自",
    "T53n2121_012:0061b25": "踊身在于虛空。去地四丈九尺。諸仙見之飛",
    "T53n2121_012:0061b26": "虛空中。各曰。如吾經典所記。染欲塵者則",
    "T53n2121_012:0061b27": "不得飛。便五體投地伏首誣橫。假使比丘不",
    "T53n2121_012:0061b28": "現神變。其五仙王墮大地獄。時無垢比丘。",
    "T53n2121_012:0061b29": "今慈氏菩薩也(出慧上菩薩經上卷)。",
    "T53n2121_012:0061c01": "慧王以百味飯化人入道二",
    "T53n2121_012:0061c02": "過去有佛。名莫能勝。有一比丘。名曰慧王。",
    "T53n2121_012:0061c03": "平旦分衛得百味飯若干種食。路有尊者子。",
    "T53n2121_012:0061c04": "名離垢臂。為乳母所抱。遙見比丘。下乳母抱。",
    "T53n2121_012:0061c05": "尋隨比丘從求飯食。於時比丘與其蜜揣。幼",
    "T53n2121_012:0061c06": "童即食知其甘美。遂隨比丘蜜揣欲盡。比丘",
    "T53n2121_012:0061c07": "復授。轉至佛所。稽首足下。慧王以所得食。",
    "T53n2121_012:0061c08": "授與幼童令其上佛。使發道意。佛尋受之已",
    "T53n2121_012:0061c09": "滿佛鉢。食不減損。次與聲聞八萬四千。菩薩",
    "T53n2121_012:0061c10": "十二億。佛及聖眾。皆悉充飽。如是之供至于",
    "T53n2121_012:0061c11": "七日。飯則如故亦不損減。幼童歡喜說頌讚",
    "T53n2121_012:0061c12": "佛。即發無上正真法意。時其父母求索其子。",
    "T53n2121_012:0061c13": "便詣佛所。幼童問訊偈讚父母。於時幼童。化",
    "T53n2121_012:0061c14": "其父母及五百人。悉令志求無上正真法。即",
    "T53n2121_012:0061c15": "皆棄家而為沙門。行菩薩道自致得佛。時",
    "T53n2121_012:0061c16": "慧王者即是溥首童真也。其離垢臂者吾身",
    "T53n2121_012:0061c17": "是也(出往古造行經)。",
    "T53n2121_012:0061c18": "上首受恒伽貨身施食三",
    "T53n2121_012:0061c19": "時有一菩薩。名曰上首。作一乞士。入城乞",
    "T53n2121_012:0061c20": "食。有一比丘。名曰恒伽。謂乞士言。汝從何",
    "T53n2121_012:0061c21": "來。答言。吾從真實中來。恒伽問言。何謂為真",
    "T53n2121_012:0061c22": "實。答曰。寂滅相故名為真實。恒伽曰。當於何",
    "T53n2121_012:0061c23": "求實法。答曰。當於六波羅蜜中求。恒伽歡喜。",
    "T53n2121_012:0061c24": "禮上首足下。而便問言。當以何食供養此人。",
    "T53n2121_012:0061c25": "上首答言。當以須陀味。恒伽即詣都市。而自",
    "T53n2121_012:0061c26": "唱言。吾欲賣身。誰欲須者。有一居士。名毘奴",
    "T53n2121_012:0061c27": "律。即問我言。吾欲買之。汝索何等。恒伽報言",
    "T53n2121_012:0061c28": "索。須陀那羅。曰。當索幾枚。恒伽報言。欲須",
    "T53n2121_012:0061c29": "五枚。居士五錢買此道人以充使。恒伽白大",
    "T53n2121_012:0062a01": "家言。我身屬汝。假我七日。欲供養上首比丘。",
    "T53n2121_012:0062a02": "居士告恒伽言。吾當將汝示於宅舍。放汝令",
    "T53n2121_012:0062a03": "還。時恒伽見舍宅已涉路而還。見此上首。乞",
    "T53n2121_012:0062a04": "食未得。即將上首。到都市中。買百味飲食。",
    "T53n2121_012:0062a05": "將到一寺。寺名四王。設施床座燒香散花。下",
    "T53n2121_012:0062a06": "種種飲食(出大方等陀羅尼經第一卷)。",
    "T53n2121_012:0062a07": "須摩提始是八歲女轉身為男出家說法四",
    "T53n2121_012:0062a08": "須摩提白佛言。世尊。所說菩薩四十事。我當",
    "T53n2121_012:0062a09": "奉行。令不缺減。時長老目連問。此四十事",
    "T53n2121_012:0062a10": "大士所行。汝小女人何能辦之。答言。審實能",
    "T53n2121_012:0062a11": "行。若不信者當使三千大千國土皆當為我",
    "T53n2121_012:0062a12": "六反震動。雨於天花。諸音樂器不鼓自鳴。",
    "T53n2121_012:0062a13": "應時如言。女曰。證我至誠。若我後得佛無有",
    "T53n2121_012:0062a14": "虛者。其在會眾悉作金色。尋如其語色如黃",
    "T53n2121_012:0062a15": "金。目連白佛言。初發大意為菩薩者。我為作",
    "T53n2121_012:0062a16": "禮。所以者何。八歲女子感應如此。豈況高士",
    "T53n2121_012:0062a17": "摩訶薩乎。文殊師利問言。云何不轉女人身。",
    "T53n2121_012:0062a18": "須摩提報言。於是無所得。所以者何。法無男",
    "T53n2121_012:0062a19": "女。今者我當斷仁所疑。須摩提言。令我不",
    "T53n2121_012:0062a20": "久當得正覺。我今便當變為男子。適作是語。",
    "T53n2121_012:0062a21": "即成男身。頭髮自墮袈裟在體。便作沙彌。又",
    "T53n2121_012:0062a22": "言。我作佛時。使我國中莫有三事。一者魔事。",
    "T53n2121_012:0062a23": "二者泥犁。三者女態。若我至誠。我身當如",
    "T53n2121_012:0062a24": "三十沙門。適作是語。形體顏色如年三十。復",
    "T53n2121_012:0062a25": "謂文殊師利言。我作佛時。令我國人皆作金",
    "T53n2121_012:0062a26": "色。地及城郭有七寶樹。寶池寶華不多不少。",
    "T53n2121_012:0062a27": "悉皆亭等。又言諸在會者當作金色。應時眾",
    "T53n2121_012:0062a28": "會皆並金容。時持地神即從地出。化作天身。",
    "T53n2121_012:0062a29": "舉聲稱揚。歎須摩提。三言之德。不久作佛",
    "T53n2121_012:0062b01": "(出佛說須摩提菩薩經)。",
    "T53n2121_012:0062b02": "摩訶盧讀大乘經為聖所導五",
    "T53n2121_012:0062b03": "摩訶盧比丘。國王謂其大讀摩訶乘。常解",
    "T53n2121_012:0062b04": "髮令其蹈過。又有比丘。乃語王言。此摩訶盧",
    "T53n2121_012:0062b05": "不多讀經。何以供養如是。王言。我日夜欲見",
    "T53n2121_012:0062b06": "此比丘。即往見在窟中讀法花經。見一金色",
    "T53n2121_012:0062b07": "光明。人騎白象合手供養。王來轉迫便滅",
    "T53n2121_012:0062b08": "不現。即問。大德。我來金光明人滅何也。比",
    "T53n2121_012:0062b09": "丘言。此即遍吉菩薩(法華經中普賢是也)來教導我誦於",
    "T53n2121_012:0062b10": "此經(出大智論第九卷)。",
    "T53n2121_012:0062b11": "善慧得五種夢請佛解釋六",
    "T53n2121_012:0062b12": "善慧比丘。白普光如來言。我昔日在深山",
    "T53n2121_012:0062b13": "中。得五種夢。一者夢臥大海。二者夢枕須",
    "T53n2121_012:0062b14": "彌。三者夢海中一切眾生入我身內。四者夢",
    "T53n2121_012:0062b15": "手執日。五者夢手執月。唯願世尊為我解",
    "T53n2121_012:0062b16": "說。時佛答曰。夢臥大海者。汝身即時在於生",
    "T53n2121_012:0062b17": "死大海之中。夢枕須彌者。出於生死得涅槃",
    "T53n2121_012:0062b18": "相。夢大海中一切眾生入身內者。當於生死",
    "T53n2121_012:0062b19": "大海。為諸眾生作歸依處。夢手執日者。智慧",
    "T53n2121_012:0062b20": "光明普照法界。夢手執月者。以方便智入於",
    "T53n2121_012:0062b21": "生死。以清涼法化導眾生(出過去現在因果經第一卷)。",
    "T53n2121_012:0062b22": "女人高樓見佛化成男子出家利益七",
    "T53n2121_012:0062b23": "須福長者有女。名曰龍施。厥年十四。時在",
    "T53n2121_012:0062b24": "浴室澡浴塗香著好衣畢。佛與眷屬放眉間",
    "T53n2121_012:0062b25": "毫相之光。照七重門內。令殿舍皆明。女見",
    "T53n2121_012:0062b26": "光明踰於日月。心知非恒。便走上七重樓",
    "T53n2121_012:0062b27": "上。東向見佛在門外住。女大歡喜。則自念言。",
    "T53n2121_012:0062b28": "今得施佛及眾弟子。以發意作菩薩行願。令",
    "T53n2121_012:0062b29": "我後得道如佛。魔見女發大意心為不樂。即",
    "T53n2121_012:0062c01": "下化作女父。謂龍施言。汝所念大重。佛道難",
    "T53n2121_012:0062c02": "得。今世幸有佛。不如求羅漢。且俱度世泥洹",
    "T53n2121_012:0062c03": "無異。龍施對曰。不如父言。佛智廣大度人無",
    "T53n2121_012:0062c04": "極。羅漢智少如一塵耳。有何高仁樂於小",
    "T53n2121_012:0062c05": "者。魔復言。未聞女人作轉輪王。況乃得作佛。",
    "T53n2121_012:0062c06": "不如求羅漢早取泥洹去。龍施報言。我亦聞。",
    "T53n2121_012:0062c07": "女人不得作轉輪王。不得作佛。我當精進轉",
    "T53n2121_012:0062c08": "此女人作男子身。蓋聞。天下行菩薩法。億劫",
    "T53n2121_012:0062c09": "不懈者。後得作佛。魔見女意不轉。益以愁毒。",
    "T53n2121_012:0062c10": "更作急教言。若作菩薩行者。不貪世間。不惜",
    "T53n2121_012:0062c11": "壽命。今汝精進。能從樓上自投地者。後可得",
    "T53n2121_012:0062c12": "作佛。龍施心念。我今見佛。貪菩薩道。父又",
    "T53n2121_012:0062c13": "教以精進。身可得佛。我何惜此危脆之命。即",
    "T53n2121_012:0062c14": "住欄邊。向佛叉手言。自歸於天中天。以一切",
    "T53n2121_012:0062c15": "智。知我所求。請棄軀命不捨菩薩。以身施佛。",
    "T53n2121_012:0062c16": "願如散花。便縱身自投樓下。未及至地。化成",
    "T53n2121_012:0062c17": "男子。佛笑。五色光從口中出照一佛剎。還繞",
    "T53n2121_012:0062c18": "佛身三匝從頂上入。汝見此女自投空中化",
    "T53n2121_012:0062c19": "成男子不。是女乃前世時。已事萬佛。後當供",
    "T53n2121_012:0062c20": "養恒沙未來佛。至七億六千萬劫當得作佛。",
    "T53n2121_012:0062c21": "號曰名上。其壽一劫。般泥洹後。經道興盛。半",
    "T53n2121_012:0062c22": "劫乃滅。於是龍施身住佛前報父母言。願",
    "T53n2121_012:0062c23": "放捨我得作沙門。父母即聽。中外眷屬皆發",
    "T53n2121_012:0062c24": "無上道意(出龍施女經)。",
    "T53n2121_012:0062c25": "女人在胎聽法轉身為丈夫出家修道八",
    "T53n2121_012:0062c26": "佛在羅閱祇。菩薩及四部大會。佛說法。有",
    "T53n2121_012:0062c27": "迦羅婦懷妊在座。腹中懷子。叉手聽經。佛",
    "T53n2121_012:0062c28": "欲使眾會見之。便見大光明照迦羅婦坐。眾",
    "T53n2121_012:0062c29": "人皆見腹中女叉手聽經。猶如照鏡。佛持八",
    "T53n2121_012:0063a01": "種聲。問腹中女言汝以何故叉手聽經。用",
    "T53n2121_012:0063a02": "佛威神即答佛言。以世間人皆行十惡。我欲",
    "T53n2121_012:0063a03": "令行十善。又以世人生死不絕。又世間人",
    "T53n2121_012:0063a04": "不孝從父母。不供養沙門婆羅門道人。是",
    "T53n2121_012:0063a05": "故叉手聽經。時女說是語竟便生。譬如太",
    "T53n2121_012:0063a06": "子從右脇生。地為六反震動。虛空中有自然",
    "T53n2121_012:0063a07": "天樂。雨天眾花。千葉蓮花大如車輪。以寶作",
    "T53n2121_012:0063a08": "莖。狀如青瑠璃。女即坐蓮花上。帝釋持天",
    "T53n2121_012:0063a09": "衣。與女著之。女報言。汝為羅漢。我為菩薩。",
    "T53n2121_012:0063a10": "汝非我輩。不與我同類。我自有衣。舍利弗白",
    "T53n2121_012:0063a11": "佛。此女為從何國來。當送衣也。佛言。此女",
    "T53n2121_012:0063a12": "從東南方佛剎清淨國來。去此十萬佛剎。本",
    "T53n2121_012:0063a13": "國衣便自然在虛空中來蕭蕭有聲。女見衣",
    "T53n2121_012:0063a14": "來便著之。當得五通。又女本國人盡得五通。",
    "T53n2121_012:0063a15": "女得衣著訖。便從蓮華上下行至佛前。女一",
    "T53n2121_012:0063a16": "舉足。地為六反震動。頭面著地為佛作禮。三",
    "T53n2121_012:0063a17": "言南無佛。便長跪白佛。今坐中大有諸迦羅",
    "T53n2121_012:0063a18": "婦。願佛為說經。令得男子身。佛言。我亦不使",
    "T53n2121_012:0063a19": "汝作男子。亦不使汝作女人。皆自從身行得",
    "T53n2121_012:0063a20": "耳。佛言。有一事可疾得男子。何等為一。發心",
    "T53n2121_012:0063a21": "為菩薩道。又女人身當內自觀。譬如機關。骨",
    "T53n2121_012:0063a22": "節相拄。但筋皮在上。女人常畏人。譬如蚢",
    "T53n2121_012:0063a23": "蛇蝦蟇。不敢晝出。時坐中迦羅婦七十五人。",
    "T53n2121_012:0063a24": "聞佛說經歡喜踊躍。前以頭面著地。為佛作",
    "T53n2121_012:0063a25": "禮白佛言。我願發菩薩心作男子。我若不得",
    "T53n2121_012:0063a26": "男子身。我終不起。時七十五迦羅越。從舍衛",
    "T53n2121_012:0063a27": "國來至佛所。見諸婦皆在佛前。便心念言。",
    "T53n2121_012:0063a28": "已失我曹婦。便問舍利弗。此諸女人是我曹",
    "T53n2121_012:0063a29": "婦。何為是間。舍利弗答言。欲作比丘尼。卿",
    "T53n2121_012:0063b01": "當聽不。迦羅越答言。先使我曹作比丘。舍",
    "T53n2121_012:0063b02": "利弗白佛言。是七十五迦羅越。皆欲作比",
    "T53n2121_012:0063b03": "丘。佛呼。善男子來。皆作比丘。頭髮自然墮。",
    "T53n2121_012:0063b04": "袈裟便來著身。手持應器。皆前為佛作禮。時",
    "T53n2121_012:0063b05": "七十五婦。各脫珠環皆以散佛上。便自然虛",
    "T53n2121_012:0063b06": "空中。化作七十五交露珠瓔珞。帳中有七",
    "T53n2121_012:0063b07": "寶床。上有座。佛邊有無數菩薩聽經。七十",
    "T53n2121_012:0063b08": "五婦人。見是變化。皆大歡喜即用佛威神飛",
    "T53n2121_012:0063b09": "住虛空。自然有花雨散佛上。從虛空中來下。",
    "T53n2121_012:0063b10": "便得男子身。前白佛言。我願作比丘。佛語彌",
    "T53n2121_012:0063b11": "勒菩薩。將去授戒。彌勒菩薩即授戒。作比",
    "T53n2121_012:0063b12": "丘僧。女自然有化花蓋七重莖如蓮華。即持",
    "T53n2121_012:0063b13": "與母言。佛是天上天下度人之師。母以花蓋",
    "T53n2121_012:0063b14": "上佛。是天上天下之師蓋上之。後母亦當為",
    "T53n2121_012:0063b15": "天下之蓋。女語母言。今當發菩薩心。母答女",
    "T53n2121_012:0063b16": "言。我始懷汝時。於夢中常見佛及法比丘僧。",
    "T53n2121_012:0063b17": "無三毒心。身體安隱。知我腹中子為是菩薩",
    "T53n2121_012:0063b18": "摩訶薩。以是安隱。時發菩薩心。以母得華",
    "T53n2121_012:0063b19": "蓋。便持上佛。地為六反震動。佛語舍利弗。",
    "T53n2121_012:0063b20": "四天下星宿。尚可知數。是女前後所度父母。",
    "T53n2121_012:0063b21": "不可知數(出胎中女聽經)。",
    "T53n2121_012:0063b22": "沙門慈狗轉身為人立不退地九",
    "T53n2121_012:0063b23": "昔有一國。穀米踊貴。人民飢餓。時有沙門。",
    "T53n2121_012:0063b24": "入城分衛。無所一獲。次至長者大豪貴門。得",
    "T53n2121_012:0063b25": "麁惡飯。適欲出城。門中逢一射獵殺生屠兒。",
    "T53n2121_012:0063b26": "抱一狗子持歸欲殺。見沙門歡喜前為作禮。",
    "T53n2121_012:0063b27": "沙門呪願老壽長生。沙門知有狗子欲殺噉",
    "T53n2121_012:0063b28": "之。問其何所齎。答曰。空行。沙門又問。吾已",
    "T53n2121_012:0063b29": "見殺生之罪。甚為不善。願持我食貿此狗",
    "T53n2121_012:0063c01": "子。令得命濟卿福無量。其人不與。沙門慇",
    "T53n2121_012:0063c02": "懃曉喻請之不肯隨言。沙門又言。設不肯",
    "T53n2121_012:0063c03": "者。可以示我。其人即出。以示沙門。沙門舉",
    "T53n2121_012:0063c04": "飯以飴狗子。以手摩之呪願淚出。卿罪所致",
    "T53n2121_012:0063c05": "得是犬身。不得自在見殺食噉。使爾世世罪",
    "T53n2121_012:0063c06": "滅福生。離狗子身得生為人。所在遇法。狗子",
    "T53n2121_012:0063c07": "得食善心生焉。踊躍歡喜事已將去。歸家殺",
    "T53n2121_012:0063c08": "食。狗子命過。生豪貴大長者家。適生墮地。",
    "T53n2121_012:0063c09": "便有慈心。時彼沙門。分衛次到長者門裏。時",
    "T53n2121_012:0063c10": "長者子見彼沙門。憶識本緣。便前稽首禮沙",
    "T53n2121_012:0063c11": "門足。請前供養百味飲食。前白父母。今我欲",
    "T53n2121_012:0063c12": "逐此大和上。奉受經戒為作弟子。父母愛重",
    "T53n2121_012:0063c13": "不肯聽之。今我一門有汝一子。當以續後。家",
    "T53n2121_012:0063c14": "門之主何因便欲棄我而去。小兒啼泣不肯",
    "T53n2121_012:0063c15": "飲食。不欲聽我便自就死。父母見爾便聽令",
    "T53n2121_012:0063c16": "去。隨師學道。除去鬚髮被三法衣。諷誦佛經。",
    "T53n2121_012:0063c17": "深解其義。便得三昧。立不退轉。開化一切。",
    "T53n2121_012:0063c18": "發大道意。沙門即識宿命。發菩薩心。立不退",
    "T53n2121_012:0063c19": "轉。豈況有人。供事三寶。諷誦大乘(出度脫狗子經)。",
    "T53n2121_012:0063c20": "經律異相卷第十二"
}