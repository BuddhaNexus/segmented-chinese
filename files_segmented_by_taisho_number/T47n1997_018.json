{
    "T47n1997_018:0796a05": "圓悟佛果禪師語錄卷第十八",
    "T47n1997_018:0796a07": "宋平江府虎丘山門人紹隆等編",
    "T47n1997_018:0796a08": "拈古下",
    "T47n1997_018:0796a09": "舉。僧問馬大師。離四句絕百非。請師直指某",
    "T47n1997_018:0796a10": "甲西來意。大師云。我今日勞倦。不能為汝說。",
    "T47n1997_018:0796a11": "問取智藏去。師著語云錯。僧問智藏。藏云。我",
    "T47n1997_018:0796a12": "今日頭痛。不能為汝說。問取海兄。師著語云",
    "T47n1997_018:0796a13": "錯。僧問海。海云。我到這裏却不會。師著語云",
    "T47n1997_018:0796a14": "錯。僧回舉似馬大師。大師云。藏頭白海頭黑。",
    "T47n1997_018:0796a15": "師著語云錯錯。師拈云。若是明眼漢。一舉便",
    "T47n1997_018:0796a16": "知落處。白雲先師道。這僧擔一擔懞懂。換得",
    "T47n1997_018:0796a17": "箇不安樂。馬大師道。藏頭白海頭黑。白雲拈",
    "T47n1997_018:0796a18": "云。風后先生只知其一不知其二。只如山僧",
    "T47n1997_018:0796a19": "下五箇錯。且道。落在什麼處。莫將閑學解。埋",
    "T47n1997_018:0796a20": "沒祖師心。",
    "T47n1997_018:0796a21": "舉。僧問雲門。如何是法身向上事。門云。向上",
    "T47n1997_018:0796a22": "與汝道即不難。作麼生會法身。僧云。請和尚",
    "T47n1997_018:0796a23": "鑑。門云。鑑則且致。爾作麼生會法身。僧云。",
    "T47n1997_018:0796a24": "與麼與麼。門云。這箇是長連床上學得底。我",
    "T47n1997_018:0796a25": "問爾。法身還喫飯也無。僧無語。雪竇云。將成",
    "T47n1997_018:0796a26": "九仞之山。不進一簣之土。保福云。缺他一粒",
    "T47n1997_018:0796a27": "也不得。又古德云。喚什麼作飯。師拈云。雲門",
    "T47n1997_018:0796a28": "可謂驅耕夫牛。奪饑人食。權衡佛祖龜鑑宗",
    "T47n1997_018:0796a29": "乘。所以後來尊宿各出眼目扶立宗風。雖然",
    "T47n1997_018:0796b01": "如是只明得法身邊事。未明得法身向上事。",
    "T47n1997_018:0796b02": "且如何是法身向上事。域中無向背。閫外有",
    "T47n1997_018:0796b03": "權衡。",
    "T47n1997_018:0796b04": "舉。保壽開堂。三聖推出一僧。壽便打。聖云。",
    "T47n1997_018:0796b05": "恁麼為人。非但瞎却這僧眼。瞎却鎮州一城",
    "T47n1997_018:0796b06": "人眼去在。壽便歸方丈。師拈云。保壽全機擔",
    "T47n1997_018:0796b07": "荷。不妨奇特。要且只得一邊。當時若善發明",
    "T47n1997_018:0796b08": "臨濟正法眼藏。待三聖道恁麼為人。非但瞎",
    "T47n1997_018:0796b09": "却這僧眼。瞎却鎮州一城人眼去在。便與本",
    "T47n1997_018:0796b10": "分草料。何故。一不做二不休。",
    "T47n1997_018:0796b11": "舉。金牛行食次。問龐居士。生心受食淨名已",
    "T47n1997_018:0796b12": "呵。去此二途。居士還甘否。士云。當時善現",
    "T47n1997_018:0796b13": "豈不作家牛。云豈干他事。士云。食到口邊被",
    "T47n1997_018:0796b14": "人奪却。金牛便行食。士云。不消一句子。師拈",
    "T47n1997_018:0796b15": "云。善現作家金牛奇特。盡被龐居士一時領",
    "T47n1997_018:0796b16": "過了也。只如龐居士道不消一句子。且道。是",
    "T47n1997_018:0796b17": "那一句。端坐受供養。施主常安樂。",
    "T47n1997_018:0796b18": "舉。僧問石門。年窮歲盡時如何。門云。東村",
    "T47n1997_018:0796b19": "王老夜燒錢。師拈云。可謂神通妙用。僧復問",
    "T47n1997_018:0796b20": "開先暹和尚。年窮歲盡時如何。暹云。依舊孟",
    "T47n1997_018:0796b21": "春猶寒。師拈云。不妨田地穩密。忽有問道林。",
    "T47n1997_018:0796b22": "年窮歲盡時如何。只對他道。定盤星上轉風",
    "T47n1997_018:0796b23": "車。",
    "T47n1997_018:0796b24": "舉。三聖道。我逢人則出。出則不為人。興化",
    "T47n1997_018:0796b25": "道。我逢人則不出。出則便為人。師拈云。一",
    "T47n1997_018:0796b26": "人在孤峯頂上土面灰頭。一人在十字街頭",
    "T47n1997_018:0796b27": "斬釘截鐵。有頭有尾同死同生。且道。出則不",
    "T47n1997_018:0796b28": "為人底是。出則便為人底是。竪起拂子云。萬",
    "T47n1997_018:0796b29": "古碧潭空界月。再三撈摝始應知。",
    "T47n1997_018:0796c01": "舉。龍牙問翠微。如何是祖師西來意。微云。與",
    "T47n1997_018:0796c02": "我過禪版來。牙取禪版與翠微。微接得便打。",
    "T47n1997_018:0796c03": "牙云。打則任打。要且無祖師西來意。牙又問",
    "T47n1997_018:0796c04": "臨濟。如何是祖師西來意。濟云。與我過蒲團",
    "T47n1997_018:0796c05": "來。牙取蒲團與臨濟。濟接得便打。牙云。打即",
    "T47n1997_018:0796c06": "任打。要且無祖師西來意。住院後僧問。和尚",
    "T47n1997_018:0796c07": "當年見二尊宿。是肯伊不肯伊。牙云。肯即",
    "T47n1997_018:0796c08": "肯。要且無祖師西來意。師拈云。這漢參來莽",
    "T47n1997_018:0796c09": "鹵。學處顢頇。雖然顧後瞻前。爭奈藏身露影。",
    "T47n1997_018:0796c10": "既是無祖師西來意。用肯作麼。若向箇裏辨",
    "T47n1997_018:0796c11": "得。山僧與爾拄杖子。若辨不得。和鼻孔一時",
    "T47n1997_018:0796c12": "失却。",
    "T47n1997_018:0796c13": "舉。僧問雲門。樹彫葉落時如何。門云。體露金",
    "T47n1997_018:0796c14": "風。師拈云。雲門善巧方便。可謂即事即理即",
    "T47n1997_018:0796c15": "隱即顯。三句可辨一鏃遼空。雖然猶是粘皮",
    "T47n1997_018:0796c16": "著骨。若有問蔣山。樹彫葉落時如何。只對他",
    "T47n1997_018:0796c17": "道。撑天拄地。且道。是三句是一鏃。試玉須經",
    "T47n1997_018:0796c18": "火。求珠不離泥。",
    "T47n1997_018:0796c19": "舉。懶瓚和尚云。吾有一言絕慮忘緣。巧說不",
    "T47n1997_018:0796c20": "得只要心傳。師拈云。這老漢。魚行水濁。漏逗",
    "T47n1997_018:0796c21": "不少。雖然如是。箇中或有解忘緣能絕慮者",
    "T47n1997_018:0796c22": "出來道。作麼生是心傳。若也會得。已傳了也。",
    "T47n1997_018:0796c23": "若會不得。心即且置。畢竟是那箇一言。歸堂",
    "T47n1997_018:0796c24": "歇去。",
    "T47n1997_018:0796c25": "舉。雪竇云。乾坤之內宇宙之間。中有一寶掛",
    "T47n1997_018:0796c26": "在壁上。達磨九年面壁。不敢正眼覷著。如今",
    "T47n1997_018:0796c27": "衲僧要見。劈脊便打。師拈云。雪竇妙中之妙",
    "T47n1997_018:0796c28": "奇中之奇。向佛祖頭上提持。衲僧頂門鑿竅。",
    "T47n1997_018:0796c29": "不妨自在。要且只見錐頭利。不見鑿頭方。若",
    "T47n1997_018:0797a01": "是蔣山則不然。乾坤之內宇宙之間。中有一",
    "T47n1997_018:0797a02": "寶。竪起拄杖子云。在拄杖頭上。拈起也天回",
    "T47n1997_018:0797a03": "地轉。放下也草偃風行。有時八臂三頭。有時",
    "T47n1997_018:0797a04": "壁立千仞。如今莫道衲僧要見。直饒千聖出",
    "T47n1997_018:0797a05": "來列祖齊至。並須倒退三千里。敢問大眾。且",
    "T47n1997_018:0797a06": "道。什麼人合得受用。分付天台木上座。突出",
    "T47n1997_018:0797a07": "南山鼈鼻蛇。攛拄杖下座。",
    "T47n1997_018:0797a08": "舉。僧問大梅。如何是祖師西來意。梅云。西來",
    "T47n1997_018:0797a09": "無意。僧舉似鹽官。官云。一箇棺木兩箇死漢。",
    "T47n1997_018:0797a10": "雪竇云。三箇也有。師拈云。一串穿却。",
    "T47n1997_018:0797a11": "舉。靈雲頌云。三十年來尋劍客。幾回葉落又",
    "T47n1997_018:0797a12": "抽枝。自從一見桃華後。直至如今更不疑。玄",
    "T47n1997_018:0797a13": "沙云。諦當甚諦當。敢保老兄未徹在。師拈云。",
    "T47n1997_018:0797a14": "唱彌高和彌寡。雪曲陽春。殺人刀活人劍。利",
    "T47n1997_018:0797a15": "物之要。有般底尚拘聞見隨語作解。便說相",
    "T47n1997_018:0797a16": "謾誰不知。日下孤燈已失先照。畢竟什麼處",
    "T47n1997_018:0797a17": "是未徹處。壺中日月長。",
    "T47n1997_018:0797a18": "舉。玄沙問僧。近離甚處。僧云瑞巖。沙云。瑞",
    "T47n1997_018:0797a19": "巖有何言句。僧云。長喚主人公。自云喏喏。惺",
    "T47n1997_018:0797a20": "惺著。他日莫受人謾。沙云。一等是弄精魂。也",
    "T47n1997_018:0797a21": "甚奇怪。復云。何不且在彼中住。僧云。瑞巖遷",
    "T47n1997_018:0797a22": "化了也。沙云。如今還喚得應麼。僧無語。雪竇",
    "T47n1997_018:0797a23": "云。蒼天蒼天。師拈云。萬丈寒潭徹底月在當",
    "T47n1997_018:0797a24": "心。千尺巖松倚天風生幽谷。直得凜凜孤標",
    "T47n1997_018:0797a25": "澄澄風彩。及至月離碧嶂影落雲衢。遂乃當",
    "T47n1997_018:0797a26": "面蹉却。當時這僧若是箇漢。待伊道即今還",
    "T47n1997_018:0797a27": "喚得應麼。當下便喝。非唯把定玄沙要津。亦",
    "T47n1997_018:0797a28": "與瑞巖老子出氣。",
    "T47n1997_018:0797a29": "舉。僧問風穴。九夏賞勞。請師言薦。穴云。一",
    "T47n1997_018:0797b01": "把香芻拈未暇。六鐶金錫響搖空。師拈云。",
    "T47n1997_018:0797b02": "風穴用得當陽事。不妨風流儒雅。要且只道",
    "T47n1997_018:0797b03": "得途中句。或有問道林。九夏賞勞請師言薦。",
    "T47n1997_018:0797b04": "只對他道。四絕堂邊呈瑞氣。三湘江畔奪高",
    "T47n1997_018:0797b05": "標。",
    "T47n1997_018:0797b06": "舉。舍利弗一日入城。見月上女出城。舍利弗",
    "T47n1997_018:0797b07": "問云。什麼處去。女云。如舍利弗恁麼去。舍利",
    "T47n1997_018:0797b08": "弗云。我方入城汝方出城。何言如舍利弗恁",
    "T47n1997_018:0797b09": "麼去。女云。諸佛弟子當住何處。弗云。諸佛弟",
    "T47n1997_018:0797b10": "子當住大涅槃。女云。諸佛弟子既住大涅槃。",
    "T47n1997_018:0797b11": "我如舍利弗恁麼去。師拈云。住無所住行無",
    "T47n1997_018:0797b12": "所行。見無所見用無所用。各人脚跟下廓同",
    "T47n1997_018:0797b13": "太虛。如十日並照觸處光輝。苟知恁麼。則與",
    "T47n1997_018:0797b14": "月上女同證無生得不退轉。隨去來處無不",
    "T47n1997_018:0797b15": "皆在大解脫中。三世諸佛鼻孔一時穿却。說",
    "T47n1997_018:0797b16": "什麼如舍利弗恁麼去。",
    "T47n1997_018:0797b17": "舉。師祖問南泉云。摩尼珠人不識。如來藏裏",
    "T47n1997_018:0797b18": "親收得。如何是藏。泉云。王老師與汝往來者",
    "T47n1997_018:0797b19": "是。祖云。直得不往來時如何。泉云。亦是藏。",
    "T47n1997_018:0797b20": "祖云。如何是珠。泉云。師祖。祖應喏。泉云。去",
    "T47n1997_018:0797b21": "汝不會我語。師拈云。南泉一期垂手。收放擒",
    "T47n1997_018:0797b22": "縱則不無。要且未見向上事在。只如盡大地",
    "T47n1997_018:0797b23": "是如來藏。向什麼處著珠。盡大地是摩尼珠。",
    "T47n1997_018:0797b24": "喚什麼作藏。若明得有轉身處。許他只具一",
    "T47n1997_018:0797b25": "隻眼。",
    "T47n1997_018:0797b26": "舉。僧問香林。如何是衲衣下事。林云。臘月火",
    "T47n1997_018:0797b27": "燒山。師拈云。舉一明三衲僧孔竅。千差一轍",
    "T47n1997_018:0797b28": "本分鉗鎚。雖然如是。或有問道林。如何是衲",
    "T47n1997_018:0797b29": "衣下事。只對他道。綿包特石。",
    "T47n1997_018:0797c01": "舉。南泉問僧。昨夜好風。僧云。昨夜好風。泉",
    "T47n1997_018:0797c02": "云。吹折門前一株松。僧亦云。吹折門前一株",
    "T47n1997_018:0797c03": "松。南泉又見僧問。昨夜好風。僧云。是什麼",
    "T47n1997_018:0797c04": "風。泉云。吹折門前一株松。泉云。一得一失。",
    "T47n1997_018:0797c05": "師拈云。大凡酬唱隨機著眼。辨龍蛇別緇素。",
    "T47n1997_018:0797c06": "所謂打鼓弄琵琶。相逢兩會家。只如南泉道",
    "T47n1997_018:0797c07": "一得一失。敢問。阿那箇得阿那箇失。到這裏",
    "T47n1997_018:0797c08": "須是向上人始得。還委悉麼。鵝王擇乳素非",
    "T47n1997_018:0797c09": "鴨類。",
    "T47n1997_018:0797c10": "舉。修山主頌云。二破不成一。一法鎮長存。若",
    "T47n1997_018:0797c11": "人一二解。永劫受沈淪。師拈云。直似倚天長",
    "T47n1997_018:0797c12": "劍凜凜神威。向平。坦坦處壁立千仞。壁立千",
    "T47n1997_018:0797c13": "仞處平坦坦。雖只道得一半。道林即不然。二",
    "T47n1997_018:0797c14": "破不成一。一法亦不存。不作一二解。永劫受",
    "T47n1997_018:0797c15": "沈淪。",
    "T47n1997_018:0797c16": "舉。道吾問雲巖。脫却殼漏子。向什麼處相見",
    "T47n1997_018:0797c17": "去。巖云。向不生不滅處相見。師拈云。太周遮",
    "T47n1997_018:0797c18": "生。道吾云。何不道非不生不滅處。相見師拈",
    "T47n1997_018:0797c19": "云。太孤峻生。大凡善知識舉一語垂一機。要",
    "T47n1997_018:0797c20": "明生死根源。令一切人明心見性去。豈不快",
    "T47n1997_018:0797c21": "哉。或有問道林脫却。殼漏子向什麼處相見。",
    "T47n1997_018:0797c22": "只對他道。何處不逢渠。",
    "T47n1997_018:0797c23": "舉。修山主頌云。欲識解脫道。諸法不相到。眼",
    "T47n1997_018:0797c24": "耳絕見聞。聲色鬧浩浩。師拈云。聲不到耳色",
    "T47n1997_018:0797c25": "不到眼。聲色交參萬法成現。且道。還踏著解",
    "T47n1997_018:0797c26": "脫道也無。不省這箇意。修行徒苦幸。",
    "T47n1997_018:0797c27": "舉。僧問石鞏。生死到來如何回避。鞏云。這的",
    "T47n1997_018:0797c28": "無生死。師拈云。還識這的麼。俊鶻捎空去。懵",
    "T47n1997_018:0797c29": "鳥泊籬頭。",
    "T47n1997_018:0798a01": "舉。古者道。生死中有佛則不迷生死。又有道。",
    "T47n1997_018:0798a02": "生死中無佛則無生死。師拈云。是則是。兩口",
    "T47n1997_018:0798a03": "金剛寶劍。要且拂掠虛空。金山則不然。生死",
    "T47n1997_018:0798a04": "為諸佛根基。諸佛乃生死爐鞴。若解嶮絕承",
    "T47n1997_018:0798a05": "當。即證六通八解。",
    "T47n1997_018:0798a06": "頌古上",
    "T47n1997_018:0798a07": "舉。德山小參示眾云。老僧今夜不答話。問話",
    "T47n1997_018:0798a08": "者三十棒。時有僧出禮拜。德山便打。僧云。某",
    "T47n1997_018:0798a09": "甲話也未問。為什麼打某甲。德山云。爾是甚",
    "T47n1997_018:0798a10": "處人。僧云。新羅人。山云。未跨船舷。好與三",
    "T47n1997_018:0798a11": "十棒。法眼云。大小德山。話作兩橛。圓明云。",
    "T47n1997_018:0798a12": "大小德山。龍頭蛇尾。雪竇云。德山握閫外威",
    "T47n1997_018:0798a13": "權。有當斷不斷不招其亂底劍。要識新羅僧。",
    "T47n1997_018:0798a14": "只是撞著露柱底瞎漢。",
    "T47n1997_018:0798a15": "大冶烹金忽雷驚春。草木秀發光輝日新。不",
    "T47n1997_018:0798a16": "費纖毫力。擒下天麒麟。全威殺活得自在。千",
    "T47n1997_018:0798a17": "古照耀同氷輪。話作兩橛句中眼活。龍頭蛇",
    "T47n1997_018:0798a18": "尾以指喻指。撞著露柱瞎衲僧。塞斷咽喉無",
    "T47n1997_018:0798a19": "出氣。擬議尋思隔萬山。咭嘹舌頭三千里。",
    "T47n1997_018:0798a20": "舉。德山挾複子。到溈山上法堂。從東過西從",
    "T47n1997_018:0798a21": "西過東。溈山默坐不顧。德山云。無無便下去。",
    "T47n1997_018:0798a22": "復云。也不得草草。遂具威儀見溈山。提起坐",
    "T47n1997_018:0798a23": "具云。和尚。溈山擬取拂子。德山便喝。當時背",
    "T47n1997_018:0798a24": "法堂著草鞋便去。溈山至晚問首座。適來新",
    "T47n1997_018:0798a25": "到在什麼處。首座云。當時背法堂著草鞋便",
    "T47n1997_018:0798a26": "去。溈山云。還識此子麼。已後向孤峯頂上蟠",
    "T47n1997_018:0798a27": "結草庵。呵佛罵祖去在。",
    "T47n1997_018:0798a28": "大用不拘今古楷模。倒拈蝎尾平捋虎鬚。若",
    "T47n1997_018:0798a29": "非深辯端倪。何以坐觀成敗。俊處穎脫囊錐。",
    "T47n1997_018:0798b01": "高來卷舒方外。孤峯頂上浪滔天。正令當行",
    "T47n1997_018:0798b02": "百雜碎。咄。",
    "T47n1997_018:0798b03": "舉。南泉參百丈涅槃和尚。丈問。從上諸聖還",
    "T47n1997_018:0798b04": "有不為人說底法麼。泉云有。丈云。作麼生是",
    "T47n1997_018:0798b05": "不為人說底法。泉云。不是心不是佛不是物。",
    "T47n1997_018:0798b06": "丈云。說了也。泉云。普願只恁麼。未審和尚如",
    "T47n1997_018:0798b07": "何。丈云。我又不是善知識。爭知有說不說。泉",
    "T47n1997_018:0798b08": "云。普願不會。丈云。我太殺為爾說了也。",
    "T47n1997_018:0798b09": "鸞膠續斷絃。猊血化驢乳。從來不為人。今古",
    "T47n1997_018:0798b10": "參佛祖。箭既離絃無返回。將欲奪之必固與。",
    "T47n1997_018:0798b11": "語時默默時語。人從陳州來。却往許州去。",
    "T47n1997_018:0798b12": "舉。百丈再參馬祖。祖舉拂子。丈云。即此用離",
    "T47n1997_018:0798b13": "此用。祖掛拂子於舊處侍立少頃。祖云。爾已",
    "T47n1997_018:0798b14": "後鼓兩片皮如何為人。丈取拂子舉起。祖云。",
    "T47n1997_018:0798b15": "即此用離此用。丈掛拂子。祖便喝。丈大悟。後",
    "T47n1997_018:0798b16": "謂黃檗云。我當時被馬祖一喝。直得三日耳",
    "T47n1997_018:0798b17": "聾。",
    "T47n1997_018:0798b18": "竪拂掛拂全機出沒。即此離此較若畫一。頂",
    "T47n1997_018:0798b19": "門當下轟霹靂。鍼出膏肓必死疾。承當一喝",
    "T47n1997_018:0798b20": "聾三日。師子神威恣返擲。百煉真金須失色。",
    "T47n1997_018:0798b21": "復云。有麼有麼。咄。",
    "T47n1997_018:0798b22": "舉。道吾至一家弔慰。漸源撫棺問。生耶死耶。",
    "T47n1997_018:0798b23": "吾云。生也不道死也不道。源云。為什麼不道。",
    "T47n1997_018:0798b24": "吾云。不道不道。後於石霜再舉。始知落處。一",
    "T47n1997_018:0798b25": "日將鍬子於法堂上。從東過西從西過東。霜",
    "T47n1997_018:0798b26": "云。作什麼。源云。覓先師靈骨。霜云。洪波浩",
    "T47n1997_018:0798b27": "渺白浪滔天。覓什麼靈骨。源云。正好著力。太",
    "T47n1997_018:0798b28": "原孚云。先師靈骨猶在。",
    "T47n1997_018:0798b29": "生耶死耶築著磕著。不道不道藏頭露角。黃",
    "T47n1997_018:0798c01": "金靈骨鏗鏘。白浪滔天卓犖。殷勤為語透關",
    "T47n1997_018:0798c02": "人。萬里孤光長爍爍。無摸索趙州。石橋成略",
    "T47n1997_018:0798c03": "彴。",
    "T47n1997_018:0798c04": "舉。靈山會上有一女子。於佛前入定。佛勅文",
    "T47n1997_018:0798c05": "殊出之。文殊遶女子三遭。鳴指一下。女子入",
    "T47n1997_018:0798c06": "定儼然。文殊遂運神力托至梵天撲下。女子",
    "T47n1997_018:0798c07": "亦復儼然。佛云。非但汝一人出此女子定不",
    "T47n1997_018:0798c08": "得。設使百千萬億文殊亦出不得。下界有罔",
    "T47n1997_018:0798c09": "明菩薩。能出此定。佛語未竟。罔明從地涌出。",
    "T47n1997_018:0798c10": "佛勅令出定。罔明遶女子三匝。鳴指一下。女",
    "T47n1997_018:0798c11": "子遂出定。老宿徵云。文殊是七佛之師。為什",
    "T47n1997_018:0798c12": "麼出女子定不得。罔明為什麼却出得。",
    "T47n1997_018:0798c13": "大定等虛空。廓然誰辯的。女子與瞿曇。據令",
    "T47n1997_018:0798c14": "何條直。師子奮迅兮搖乾蕩坤。象王回旋兮",
    "T47n1997_018:0798c15": "不資餘力。孰勝孰負誰出誰入。雨散雲收青",
    "T47n1997_018:0798c16": "天白日。君不見馬駒踏殺天下人。臨濟未是",
    "T47n1997_018:0798c17": "白拈賊。",
    "T47n1997_018:0798c18": "舉。清原謂石頭云。人人盡道。曹溪有消息。頭",
    "T47n1997_018:0798c19": "云。有人不道曹溪有消息。原云。大藏小藏從",
    "T47n1997_018:0798c20": "何得。頭云。盡從這裏去。",
    "T47n1997_018:0798c21": "有消息太沈屈。無消息轉埋沒。大藏小藏從",
    "T47n1997_018:0798c22": "茲出。撒沙撒土無終極。甜如蜜苦如檗。明如",
    "T47n1997_018:0798c23": "日黑如漆。擊碎千年野狐窟。填溝塞壑少人",
    "T47n1997_018:0798c24": "識。",
    "T47n1997_018:0798c25": "舉。僧問雲門。佛法如水中月是不。門云。清波",
    "T47n1997_018:0798c26": "無透路。僧云。和尚從何得。門云。再問復何",
    "T47n1997_018:0798c27": "來。僧云。更恁麼去時如何。門云。重疊關山",
    "T47n1997_018:0798c28": "路。",
    "T47n1997_018:0798c29": "遍界不藏清波澄寂。互換投機箭鋒相直。提",
    "T47n1997_018:0799a01": "起向上鉗鎚。石火電光莫及。便恁麼隔關山。",
    "T47n1997_018:0799a02": "碧潭雲外不相關。",
    "T47n1997_018:0799a03": "舉。僧問龍牙。二鼠侵藤時如何。牙云。須知有",
    "T47n1997_018:0799a04": "隱身處始得。僧云。如何是隱身處。牙云。還見",
    "T47n1997_018:0799a05": "儂家麼。",
    "T47n1997_018:0799a06": "堂堂成見密密難見。二鼠雖黠莫逢其便。藤",
    "T47n1997_018:0799a07": "枝透出未生前。正眼當陽巧回換。龍牙老機",
    "T47n1997_018:0799a08": "如電。遇賤即貴貴即賤。",
    "T47n1997_018:0799a09": "舉。圓覺經云。以大圓覺為我伽藍。身心安居",
    "T47n1997_018:0799a10": "平等性智。",
    "T47n1997_018:0799a11": "毫髮不留縱橫自由。閫外乾坤廓落大方無",
    "T47n1997_018:0799a12": "外優游。明明祖師意。明明百草頭。搋破狐疑",
    "T47n1997_018:0799a13": "網。截斷愛河流。縱有回天力。爭如直下休。四",
    "T47n1997_018:0799a14": "衢道中淨裸裸。放出溈山水牯牛。",
    "T47n1997_018:0799a15": "舉。僧問雪峯。古澗寒泉時如何。峯云。瞪目不",
    "T47n1997_018:0799a16": "見底。僧云。飲者如何。峯云。不從口入。後有",
    "T47n1997_018:0799a17": "僧舉似趙州。州云。不可從鼻孔裏入去也。僧",
    "T47n1997_018:0799a18": "却問。古澗寒泉時如何。州云苦。僧云。飲者如",
    "T47n1997_018:0799a19": "何。州云死。雪峯聞之云。趙州古佛。從此不",
    "T47n1997_018:0799a20": "答話。",
    "T47n1997_018:0799a21": "趙州象骨巖。舉世無倫擬。共撫沒絃琴。千載",
    "T47n1997_018:0799a22": "清人耳。古澗寒泉瞪目凝然。不從口入飲者",
    "T47n1997_018:0799a23": "忘筌。重出語苦又死不答話同彼此。相逢",
    "T47n1997_018:0799a24": "兩會家。打鼓弄琵琶。箇中誰是的。白鳥入蘆",
    "T47n1997_018:0799a25": "華。",
    "T47n1997_018:0799a26": "舉。外道問佛。不問有言不問無言。世尊良久。",
    "T47n1997_018:0799a27": "外道云。世尊大慈大悲。開我迷雲令我得入。",
    "T47n1997_018:0799a28": "外道既去。阿難問世尊云。外道有何所證。世",
    "T47n1997_018:0799a29": "尊云如世良馬見鞭影而行。",
    "T47n1997_018:0799b01": "不問有無言。言前立問端。兩邊俱坐斷。一劍",
    "T47n1997_018:0799b02": "倚天寒。鞭影未動歷塊過都。慈門既開陵有",
    "T47n1997_018:0799b03": "轢無。遼天鼻孔須穿却。誰是追風天馬駒。",
    "T47n1997_018:0799b04": "舉。僧問六祖。黃梅意旨是什麼人得。祖云。會",
    "T47n1997_018:0799b05": "佛法人得。僧云。和尚還得也無。祖云。我不",
    "T47n1997_018:0799b06": "得。僧云。為什麼不得。祖云。我不會佛法。",
    "T47n1997_018:0799b07": "斬釘截鐵大巧若拙。一句單提不會佛法。儘",
    "T47n1997_018:0799b08": "他葉落華開。不問春寒秋熱。別別。萬古碧潭",
    "T47n1997_018:0799b09": "空界月。",
    "T47n1997_018:0799b10": "舉。太原孚上座問鼓山。父母未生時鼻孔在",
    "T47n1997_018:0799b11": "什麼處。山云。即今生也鼻孔在什麼處。孚不",
    "T47n1997_018:0799b12": "肯乃云。爾問我與爾答。山云。父母未生前鼻",
    "T47n1997_018:0799b13": "孔在什麼處。孚乃搖扇而已。",
    "T47n1997_018:0799b14": "父母未生前。生也只如然。一般拈掇能。奇巧",
    "T47n1997_018:0799b15": "直下渾。如火裏蓮騰今煥古。極妙窮玄大可",
    "T47n1997_018:0799b16": "憐。清風長滿座。一萬八千年。",
    "T47n1997_018:0799b17": "舉。乾峯示眾云。舉一不得舉二。放過一著落",
    "T47n1997_018:0799b18": "在第二。雲門出云。昨日有一僧。從天台來却",
    "T47n1997_018:0799b19": "往徑山去。峯云。典座今日不得普請。",
    "T47n1997_018:0799b20": "春蘭與秋菊。一一各當時。底處無回互。怨誰",
    "T47n1997_018:0799b21": "分髓皮。風來鳥已覺。露重鶴先知。為問何能",
    "T47n1997_018:0799b22": "爾。渠儂初不知。",
    "T47n1997_018:0799b23": "舉。雲巖問道吾。大悲菩薩用許多手眼作麼。",
    "T47n1997_018:0799b24": "吾云。如人夜間背手模枕子相似。巖云。我會",
    "T47n1997_018:0799b25": "也。吾云。爾作麼生會。巖云。遍身是手眼。吾",
    "T47n1997_018:0799b26": "云。太殺道只道得八成。巖云。爾又作麼生。吾",
    "T47n1997_018:0799b27": "云。通身是手眼。",
    "T47n1997_018:0799b28": "遍身是通身是。酥酪醍醐為一味。毫端涌出",
    "T47n1997_018:0799b29": "須彌盧。芥子吸竭滄溟水。十虛吞爍正眼寥",
    "T47n1997_018:0799c01": "廓。照用同時人境俱奪。棒頭喝下錯承當。背",
    "T47n1997_018:0799c02": "手拈來也失却。莫莫水是水兮山是山。切忌",
    "T47n1997_018:0799c03": "無繩而自縛。",
    "T47n1997_018:0799c04": "舉。洞山夏末示眾云。初秋夏末。直須向萬里",
    "T47n1997_018:0799c05": "無寸草處去。眾無語。僧舉似石霜。霜云。何不",
    "T47n1997_018:0799c06": "道出門便是草。",
    "T47n1997_018:0799c07": "新豐路坦然。豈事正偏圓。萬里無寸草。何人",
    "T47n1997_018:0799c08": "可向前。機不轉墮塵緣。透得脫犯風煙。瀏陽",
    "T47n1997_018:0799c09": "端的破中邊。出門已是草芊綿。投機儻善諳",
    "T47n1997_018:0799c10": "來脈。兩岸俱玄一不全。復云。看脚下。",
    "T47n1997_018:0799c11": "舉。定山夾山同行。定山云。生死中無佛則無",
    "T47n1997_018:0799c12": "生死。夾山云。生死中有佛則不迷生死。二人",
    "T47n1997_018:0799c13": "各謂己語親切。往大梅舉而質之。梅云。一親",
    "T47n1997_018:0799c14": "一疎。二人下去。次日夾山往問。阿那箇親。梅",
    "T47n1997_018:0799c15": "云。親者不問。問者不親。夾山住院後舉此謂",
    "T47n1997_018:0799c16": "眾云。我當時失却一隻眼。雪竇拈云。夾山畢",
    "T47n1997_018:0799c17": "竟不知當時換得一隻眼。",
    "T47n1997_018:0799c18": "有佛不迷無佛則迷。大梅頂門正眼劃時已",
    "T47n1997_018:0799c19": "驗親疎。家抱荊山璞。人握靈蛇珠。失却與換",
    "T47n1997_018:0799c20": "得。同歸故殊途。作家金槌當面擲。臨機俊鷂",
    "T47n1997_018:0799c21": "趁不及。將謂赤鬚胡。更有胡鬚赤。",
    "T47n1997_018:0799c22": "舉。趙州云。老僧答話去也。有解問底致將一",
    "T47n1997_018:0799c23": "問來。時有僧出禮拜。州云。比來拋塼引玉。却",
    "T47n1997_018:0799c24": "引得箇墼子。下座。後法眼舉問覺鐵觜。此意",
    "T47n1997_018:0799c25": "如何。覺云。與和尚舉箇喻。如國家拜將相似。",
    "T47n1997_018:0799c26": "問誰人去得。有一人云。某去得。答云。汝去不",
    "T47n1997_018:0799c27": "得。法眼云。我會也。",
    "T47n1997_018:0799c28": "千年田八百主。誰當機辨來處。趙州要答話。",
    "T47n1997_018:0799c29": "拋塼引墼子。覺老話端倪。如拜將相似。去得",
    "T47n1997_018:0800a01": "去不得。言下分緇素。箇裏高於萬仞峯。不動",
    "T47n1997_018:0800a02": "纖毫擒佛祖。崇寧効古所作答話去也。或有",
    "T47n1997_018:0800a03": "箇出來。只向伊道了。",
    "T47n1997_018:0800a04": "舉。馬祖百丈西堂南泉翫月次。祖指月問西",
    "T47n1997_018:0800a05": "堂。正當恁麼時如何。西堂對云。正好供養。問",
    "T47n1997_018:0800a06": "百丈。丈對云。正好修行。問南泉。泉拂袖便",
    "T47n1997_018:0800a07": "去。祖云。經入藏禪歸海。唯有普願獨超物外。",
    "T47n1997_018:0800a08": "皎皎凝虛碧。沈沈發皓彩。秋色共澄清。永夜",
    "T47n1997_018:0800a09": "臨寰海。修行供養逗圓機。聊聞便去超方外。",
    "T47n1997_018:0800a10": "馬駒兒端的別。萬古定乾坤。一言全殺活。復",
    "T47n1997_018:0800a11": "云。高著眼。",
    "T47n1997_018:0800a12": "舉。金牛行食次。問龐居士云。生心受食淨名",
    "T47n1997_018:0800a13": "所呵。去此二途。居士還甘否。士云。當時善現",
    "T47n1997_018:0800a14": "豈不作家。牛云。豈干他事。士云。食到口邊被",
    "T47n1997_018:0800a15": "人奪却。牛便行食。士云不消一句子。",
    "T47n1997_018:0800a16": "淨名呵善現。金牛勘龐老。彼此不相饒。峻機",
    "T47n1997_018:0800a17": "無處討。雲行雨施雷奔電掃。殺虎陷虎出草",
    "T47n1997_018:0800a18": "入草。毘婆尸佛早留心。直至如今不得妙。",
    "T47n1997_018:0800a19": "舉。師祖問南泉。摩尼珠人不識。如來藏裏親",
    "T47n1997_018:0800a20": "收得。如何是藏。泉云。王老師與爾往來者是",
    "T47n1997_018:0800a21": "藏。雪竇云。草裏漢。祖云。直得不往來時如",
    "T47n1997_018:0800a22": "何。泉云。亦是藏。雪竇云。雪上更加霜。祖云。",
    "T47n1997_018:0800a23": "如何是珠。泉云師祖。祖云諾。雪竇云。百尺",
    "T47n1997_018:0800a24": "竿頭作伎倆未是嶮。若向箇裏著得一隻眼。",
    "T47n1997_018:0800a25": "賓主互換。便能深入虎穴。或不恁麼。直饒師",
    "T47n1997_018:0800a26": "祖悟去。也是龍頭蛇尾漢。",
    "T47n1997_018:0800a27": "蒼鷹逐兔驪龍翫珠。透青眼不瞬。照物手寧",
    "T47n1997_018:0800a28": "虛。往來不往來。草裏謾塗糊。百尺竿頭入虎",
    "T47n1997_018:0800a29": "穴。分明月上長珊瑚。",
    "T47n1997_018:0800b01": "舉。僧問藥山。如何是道中至寶。山云。諂曲。",
    "T47n1997_018:0800b02": "僧云。不諂曲時如何。山云。傾國莫換。",
    "T47n1997_018:0800b03": "道中有至寶。濟世無倫匹。藥嶠發深藏。唯云。",
    "T47n1997_018:0800b04": "莫諂曲不諂曲。傾國相酬未相直。壁立萬仞",
    "T47n1997_018:0800b05": "此心真。不必當來問彌勒。",
    "T47n1997_018:0800b06": "舉。僧問雲門。學人不起一念。還有過也無。門",
    "T47n1997_018:0800b07": "云。須彌山。",
    "T47n1997_018:0800b08": "石筍抽條泥牛吼月。誰料同舟自胡越。應機",
    "T47n1997_018:0800b09": "涌出須彌山。一念不生何處雪。金剛寶劍當",
    "T47n1997_018:0800b10": "頭截。",
    "T47n1997_018:0800b11": "舉。僧問投子。一大藏教還有奇特事也無。子",
    "T47n1997_018:0800b12": "云。演出一大藏。",
    "T47n1997_018:0800b13": "頓漸偏圓權實空有。釘觜鐵舌河目海口。一",
    "T47n1997_018:0800b14": "道清虛亘古今。八角磨盤空裏走。",
    "T47n1997_018:0800b15": "舉。智門問五祖戒和尚。暑往寒來則不問。",
    "T47n1997_018:0800b16": "林下相逢事若何。戒云。五鳳樓前聽玉漏。門",
    "T47n1997_018:0800b17": "云。爭奈主山高案山低。戒云。須彌頂上擊金",
    "T47n1997_018:0800b18": "鐘。",
    "T47n1997_018:0800b19": "高高峯頂翻銀浪。深深海底起紅塵。金鐘玉",
    "T47n1997_018:0800b20": "漏相酬酢。疑殺滔滔天下人。苟非作者孰問",
    "T47n1997_018:0800b21": "關津。執鞭回首四海良隣。君不見仲尼溫伯",
    "T47n1997_018:0800b22": "雪。傾蓋相逢也奇絕。",
    "T47n1997_018:0800b23": "舉。本仁示眾云。尋常不欲向聲前句後鼓弄",
    "T47n1997_018:0800b24": "人家男女。何故。且聲不是聲。色不是色。僧",
    "T47n1997_018:0800b25": "問。如何是聲不是聲。仁云。喚作色得麼。僧",
    "T47n1997_018:0800b26": "云。如何是色不是色。仁云。喚作聲得麼。僧無",
    "T47n1997_018:0800b27": "語。仁云。且道。為汝說答汝話。若人辨得。許",
    "T47n1997_018:0800b28": "爾有箇入處。",
    "T47n1997_018:0800b29": "聲出虛色生無。聲前句後轉塗糊。間不容髮",
    "T47n1997_018:0800c01": "安可名模。堂堂圓應沒錙銖。巧張爐鞴費分",
    "T47n1997_018:0800c02": "疎。爭如棒下無生忍。聞見馨香滿道塗。",
    "T47n1997_018:0800c03": "舉。雲門問僧云古佛與露柱相交。是第幾機。",
    "T47n1997_018:0800c04": "僧無語。門云。爾問我與爾道。僧遂問。門云。",
    "T47n1997_018:0800c05": "一條縚三十文。僧云。如何是一條縚三十文。",
    "T47n1997_018:0800c06": "門云。打與。代前語云。南山起雲北山下雨。",
    "T47n1997_018:0800c07": "油然南山雲。霈然北山雨。露柱笑呵呵。燈籠",
    "T47n1997_018:0800c08": "超佛祖。中涌邊沒西天東土。樓閣門開竟日",
    "T47n1997_018:0800c09": "閑。野老不知何處去。",
    "T47n1997_018:0800c10": "圓悟佛果禪師語錄卷第十八"
}