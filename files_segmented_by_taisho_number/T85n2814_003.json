{
    "T85n2814_003:1121c16": "大乘起信論廣釋卷第三",
    "T85n2814_003:1121c18": "京西明道場沙門曇曠撰",
    "T85n2814_003:1121c19": "論。又以覺心至非究竟覺　釋曰。下廣二覺。",
    "T85n2814_003:1121c20": "於中有二。先明始覺。後顯本覺。前中又",
    "T85n2814_003:1121c21": "三。總標因果滿非滿覺。次廣寄四相釋成其",
    "T85n2814_003:1121c22": "義。後顯始覺不異此初也。言心源者。有其",
    "T85n2814_003:1121c23": "三義。本覺真如為染心源。業相細念為諸染",
    "T85n2814_003:1121c24": "心源。曠識妄心為諸境源。前二通二釋。後",
    "T85n2814_003:1121c25": "一唯持業。今所覺者依前二說。真妄動靜極",
    "T85n2814_003:1121c26": "微細故。覺本覺心。本無所動。今無所靜。現",
    "T85n2814_003:1121c27": "業覺業識心本來無生今無所滅。覺此源者",
    "T85n2814_003:1121c28": "名究竟覺。即佛果位。始覺道圓同於本覺。是",
    "T85n2814_003:1121c29": "滿覺故。縱有所覺未至此源。非究竟覺。即前",
    "T85n2814_003:1122a01": "諸位。始末同本非極覺故。",
    "T85n2814_003:1122a02": "論。此義云何至是不覺故　釋曰。下寄四相",
    "T85n2814_003:1122a03": "釋成其義。於中有二。初正寄四位顯其四相。",
    "T85n2814_003:1122a04": "後引經釋成心源無念。初顯四相。即分為四。",
    "T85n2814_003:1122a05": "此初覺相也。此義云何者問覺不覺義。下舉",
    "T85n2814_003:1122a06": "四相而釋其義。舉前三位未至心源。釋非究",
    "T85n2814_003:1122a07": "竟。舉後一位覺至心源。釋究竟覺。今應先",
    "T85n2814_003:1122a08": "明四相之義。然後依義釋文顯相。然四相義",
    "T85n2814_003:1122a09": "釋者煩多。論意難知。今數四說。此中有義。所",
    "T85n2814_003:1122a10": "說四相即依動念剎那而說。心隨妄動名生。",
    "T85n2814_003:1122a11": "生已逕停名住。住已衰變名異。異已遷謝名",
    "T85n2814_003:1122a12": "滅。然生已至滅。滅已復生。總攝四相名為生",
    "T85n2814_003:1122a13": "滅。是故但名生滅門耳。覺此四相故有四位。",
    "T85n2814_003:1122a14": "四位逆次覺四相也。故說凡夫能覺知等。有",
    "T85n2814_003:1122a15": "義。此說其理不成。若念遷謝名滅相者。即凡",
    "T85n2814_003:1122a16": "夫念應永不滅。覺滅相已則不滅故。異住等",
    "T85n2814_003:1122a17": "相為難亦然。若凡夫位雖覺滅相滅相仍在。",
    "T85n2814_003:1122a18": "應至佛位雖覺生相生相猶存。所起覺相何",
    "T85n2814_003:1122a19": "成利益。又既自說生已至滅滅已復生。既覺",
    "T85n2814_003:1122a20": "滅相不滅故不生不生故不滅。即應凡夫位",
    "T85n2814_003:1122a21": "離生滅念。住異等相為難亦爾。故此所說理",
    "T85n2814_003:1122a22": "必不成故。四相者應依識辨。謂由無明違平",
    "T85n2814_003:1122a23": "等性起業轉現三種生相。相心今生成黎耶",
    "T85n2814_003:1122a24": "識。故業轉現皆名生相。雖此一心為生。所",
    "T85n2814_003:1122a25": "生而亦非是我我所相。無明與前生相和合。",
    "T85n2814_003:1122a26": "迷所生心無我我所。復能發起我癡我見我",
    "T85n2814_003:1122a27": "慢我愛四種住相。相前生心。今至住位起我",
    "T85n2814_003:1122a28": "我所。內緣而住。即所相心成第七識能相。四",
    "T85n2814_003:1122a29": "惑而為住相。無明與彼住相和合。不覺所計",
    "T85n2814_003:1122b01": "我我所空。復能發起六種異相。謂貪嗔癡慢",
    "T85n2814_003:1122b02": "疑惡見。相前住心今至異位。外向攀緣成六",
    "T85n2814_003:1122b03": "異識。故六煩惱名為異相。無明復與異相和",
    "T85n2814_003:1122b04": "合。不覺外塵違順性離。由是發起七支惡業。",
    "T85n2814_003:1122b05": "能滅異心墮於惡趣。故彼七支名為滅相。能",
    "T85n2814_003:1122b06": "相四相所至之位取境別相皆為心所。由本",
    "T85n2814_003:1122b07": "無明違平等性之所起故。所相之心所至之",
    "T85n2814_003:1122b08": "位取境通相而為心王。由從本心諸法總源",
    "T85n2814_003:1122b09": "之所起故。皆依心起名俱時有。有麁細故覺",
    "T85n2814_003:1122b10": "時差別。有義。此說理亦未然。別有能相所",
    "T85n2814_003:1122b11": "相法者。是小乘宗非大乘故。大乘四相但是",
    "T85n2814_003:1122b12": "假立於起有為無功德故。此中四相雖說虛",
    "T85n2814_003:1122b13": "妄。因緣所起非假說故。若由無明起業轉現",
    "T85n2814_003:1122b14": "相。心今作業轉等者。即業轉現皆應有二能",
    "T85n2814_003:1122b15": "相二義異故。心若不作業轉等者。如何能",
    "T85n2814_003:1122b16": "成黎耶生相。無三分心不成識故。又如何言",
    "T85n2814_003:1122b17": "能相。四相所至之位皆為心所。業轉現三非",
    "T85n2814_003:1122b18": "心所故。又若業等皆生相者。三細唯應佛地",
    "T85n2814_003:1122b19": "所斷。如何唯說斷業相耶。應八九地非斷轉",
    "T85n2814_003:1122b20": "現說。是生相唯佛斷故。細中之麁應非轉現",
    "T85n2814_003:1122b21": "說。是菩薩所知境故。細中之細應皆三種",
    "T85n2814_003:1122b22": "許。是生相佛所知故。又業初起可名為生。",
    "T85n2814_003:1122b23": "轉現後起寧生相攝。非由本識攝及是不相",
    "T85n2814_003:1122b24": "應。則今轉現皆生相攝。轉現非是初生心故。",
    "T85n2814_003:1122b25": "若說業識非是已生故兼轉現皆生相者。則",
    "T85n2814_003:1122b26": "我癡等非是已住故兼四惑為住相耶。彼既",
    "T85n2814_003:1122b27": "不然。此云何爾。彼異滅等為難亦然。若我",
    "T85n2814_003:1122b28": "癡等為住相者。末那唯應四惑相應。唯許四",
    "T85n2814_003:1122b29": "惑為住相故。便違論說慧等俱起。既說法身",
    "T85n2814_003:1122c01": "能覺住相。法身唯應能斷末那。即不斷染現",
    "T85n2814_003:1122c02": "色。能見皆應不斷。非四惑故。便違論說。法",
    "T85n2814_003:1122c03": "身菩薩離六染中間四染。既此所離非我癡",
    "T85n2814_003:1122c04": "等。彼住相非謂四惑。若貪等六名異相者。",
    "T85n2814_003:1122c05": "計名執取何所攝耶。非於貪等能攝彼二執",
    "T85n2814_003:1122c06": "惑。行相極差別故。若斷貪等名離異相。即此",
    "T85n2814_003:1122c07": "二染二乘不斷。便違論說。執相應染二乘解",
    "T85n2814_003:1122c08": "脫究竟離故。又應意識唯貪等俱說。六異",
    "T85n2814_003:1122c09": "相起意識故。便違論說觸等俱起。故知異相",
    "T85n2814_003:1122c10": "非謂貪等。若七支惡是滅相者。即未覺時常",
    "T85n2814_003:1122c11": "起惡業永世惡趣。以未覺時有彼七支諸過",
    "T85n2814_003:1122c12": "惡故。生人天者應離滅相。離七支惡生人天",
    "T85n2814_003:1122c13": "故。善惡二趣皆有異熟。豈惡趣業獨名滅相。",
    "T85n2814_003:1122c14": "故知滅相非七支惡。既此所說不應正理。由",
    "T85n2814_003:1122c15": "此四相非同前說。今以二門略辨其義。一",
    "T85n2814_003:1122c16": "辨明。二別說。初總明者。心性本來離生滅",
    "T85n2814_003:1122c17": "念。而有無明動心令作生住異滅。故名相",
    "T85n2814_003:1122c18": "無別四相而作能相心。既由無明鼓心令動",
    "T85n2814_003:1122c19": "遂有微著不同。而先後際異。先際名為生",
    "T85n2814_003:1122c20": "相。後際最麁名為滅相。即彼中際名住異相。",
    "T85n2814_003:1122c21": "二別明者。對位分相。即九相中前之八相。生",
    "T85n2814_003:1122c22": "一住四異二滅一生相。一者即初業相。謂由",
    "T85n2814_003:1122c23": "無明動彼淨心至此最微動念之位動念初起",
    "T85n2814_003:1122c24": "名為生相。論說佛地斷微細念。細中之細是",
    "T85n2814_003:1122c25": "佛境界。故知唯業是生相也。住相四者。謂次",
    "T85n2814_003:1122c26": "四相。所謂轉現智相續相。前二本識。麁分之",
    "T85n2814_003:1122c27": "位。是法我執所住之境。後二事識。細分之",
    "T85n2814_003:1122c28": "位。是法我執能住之心。無明與前生相和合",
    "T85n2814_003:1122c29": "轉彼靜心。乃至此位行相猶細。但是能所",
    "T85n2814_003:1123a01": "別法執□住未別異故。故下論說法身菩薩",
    "T85n2814_003:1123a02": "覺於念住。麁中之細細中之麁菩薩境界界",
    "T85n2814_003:1123a03": "此四相總名住相。異相二者。謂次二相即是",
    "T85n2814_003:1123a04": "執取計名字相。無明與前住相和合轉彼靜",
    "T85n2814_003:1123a05": "心至此事識麁分之位。行相稍麁。依於異根",
    "T85n2814_003:1123a06": "取別異境起異執故。故下論說新發意菩薩",
    "T85n2814_003:1123a07": "覺於念異捨麁分別。麁中之麁凡夫境界。此",
    "T85n2814_003:1123a08": "麁中麁既是意識。意識即攝此二相故。故此",
    "T85n2814_003:1123a09": "二相總名為異。滅相一者。即起業相。即由",
    "T85n2814_003:1123a10": "無明轉彼靜心至此後際周盡之位。能令靜",
    "T85n2814_003:1123a11": "心□於六道如□伎人作牛馬等。故下論說",
    "T85n2814_003:1123a12": "造種種業受果不自在故。以此九相數處得",
    "T85n2814_003:1123a13": "名。或開九相。或本事識。意意識。或為六",
    "T85n2814_003:1123a14": "染。或名二礙。或辨麁細。故今細位說為四",
    "T85n2814_003:1123a15": "相。即指九染。非謂別指我癡等也。有義。此",
    "T85n2814_003:1123a16": "說亦未應理。既說四相皆非能相。不應起業。",
    "T85n2814_003:1123a17": "是其滅相能□靜心是能滅故。四相何不攝。",
    "T85n2814_003:1123a18": "業繫苦亦名所起之妄相故。既生異滅無別",
    "T85n2814_003:1123a19": "能所。寧住相有能所四耶。應生異滅皆有能",
    "T85n2814_003:1123a20": "所。彼既不然。此云何爾。或住異滅皆名異住。",
    "T85n2814_003:1123a21": "隨應皆有別異。執著能成能住異趣身故。彼",
    "T85n2814_003:1123a22": "既不爾。此云何然。若許皆通。便成難□。故",
    "T85n2814_003:1123a23": "此四相不應立也。若以論說念無異相念無",
    "T85n2814_003:1123a24": "住相必應立者。何不具言念無滅等。況新論",
    "T85n2814_003:1123a25": "說中間二相不言住異故不為證。下言心相",
    "T85n2814_003:1123a26": "生住異滅者。此義殊故不為證。謂顯九相皆",
    "T85n2814_003:1123a27": "有生等。得無念者知此九相生起逕停衰變",
    "T85n2814_003:1123a28": "謝滅皆依心起無有自性。非謂別配前之八",
    "T85n2814_003:1123a29": "相。亦非四位別覺四相不同。初師不應為難。",
    "T85n2814_003:1123b01": "又言。四相俱時等者。謂即指其始覺四位。謂",
    "T85n2814_003:1123b02": "顯始覺有四位相。而釋經中四種禪義。非謂",
    "T85n2814_003:1123b03": "安立無明四相。新論但言如是知已則知始",
    "T85n2814_003:1123b04": "覺不可得。以於一心前後同時皆不相應無",
    "T85n2814_003:1123b05": "自性故。謂由無明起麁細念念起皆有生住",
    "T85n2814_003:1123b06": "異滅。而諸凡夫都不覺知念之起滅而受輪",
    "T85n2814_003:1123b07": "迴。今以本覺內外熏力覺念淺深有四位相。",
    "T85n2814_003:1123b08": "何要強立無明四相。若謂障謂二義相成勿",
    "T85n2814_003:1123b09": "違古人。故論立者。生一住四異三滅一。生",
    "T85n2814_003:1123b10": "一住四義如前釋。異相三者兼起業相。起善",
    "T85n2814_003:1123b11": "惡等別異業故。由其異業令趣別故。是麁中",
    "T85n2814_003:1123b12": "麁。意識攝故。皆三賢等所知境故。滅相一",
    "T85n2814_003:1123b13": "者。即業繫苦。靜心□為趣生相故。此是無",
    "T85n2814_003:1123b14": "明所起相故。是最後際終盡處故。至此方成",
    "T85n2814_003:1123b15": "流轉苦故。此釋雖勝第三師義。而於至難亦",
    "T85n2814_003:1123b16": "未能淨。後有智者辨而通之。然此四相唯一",
    "T85n2814_003:1123b17": "夢心。皆因根本無明之力。是故經云。無明住",
    "T85n2814_003:1123b18": "地其力最大。論說無明能生染法。正謂此",
    "T85n2814_003:1123b19": "也。雖復如是從微至著辨四階降。然至始終",
    "T85n2814_003:1123b20": "意無前後。麁細鎔融唯一心故。故說四相俱",
    "T85n2814_003:1123b21": "時而有。若未達心源。隨行淺深覺有前後。",
    "T85n2814_003:1123b22": "若達心源者。一念四相俱時而知。是故經云。",
    "T85n2814_003:1123b23": "菩薩知終而不知始。諸佛如來始終俱知。依",
    "T85n2814_003:1123b24": "此義說始謂生相終謂滅相。既因無明不覺",
    "T85n2814_003:1123b25": "之力起生相等種種夢念動惡心源轉至滅相",
    "T85n2814_003:1123b26": "流轉生死備受諸苦。今由本覺內熏為因善",
    "T85n2814_003:1123b27": "發聞熏而為外緣。體用融通同一熏故。益彼",
    "T85n2814_003:1123b28": "真如解性之力。損彼無明迷闇之相。漸白心",
    "T85n2814_003:1123b29": "源始覺滅相終覺生相。朗然方悟。覺了心源",
    "T85n2814_003:1123c01": "本無所動今無所靜。平等。平等住一如床。無",
    "T85n2814_003:1123c02": "本始覺二相之異。即經所說夢渡河喻意在",
    "T85n2814_003:1123c03": "於此。舉而說之。上辨四相。下釋論文。既前",
    "T85n2814_003:1123c04": "三義不應正理。是故釋文但依正義。即此第",
    "T85n2814_003:1123c05": "一覺相之中□下四義。一能覺人。二所覺相。",
    "T85n2814_003:1123c06": "三覺利益。四覺分齊。下三覺相其義亦然。如",
    "T85n2814_003:1123c07": "凡夫人者。是能覺人。在十千劫十信位中。以",
    "T85n2814_003:1123c08": "是位前都未覺念未離分別。故名凡夫。覺知",
    "T85n2814_003:1123c09": "前念起惡者。明所覺相。謂此位中心如輕毛",
    "T85n2814_003:1123c10": "隨風東西數有進退。前念不覺於身起彼常",
    "T85n2814_003:1123c11": "樂等總而生惑著。即知所起心是惡也。能止",
    "T85n2814_003:1123c12": "後念令不起者。辨覺利益。既覺前惡後。即於",
    "T85n2814_003:1123c13": "身起彼無常無我等相。而生厭離欣樂涅槃。",
    "T85n2814_003:1123c14": "不生滅著顛倒心也。雖復名覺即是不覺者。",
    "T85n2814_003:1123c15": "能覺分齊。覺惡能止雖復名覺。而不覺知舉",
    "T85n2814_003:1123c16": "體是真妄生厭離。即是不覺。故經說云。說",
    "T85n2814_003:1123c17": "身無常而亦不說厭離於身我。今為汝說勝",
    "T85n2814_003:1123c18": "三修法。此即順於四相義解。或此位中未達",
    "T85n2814_003:1123c19": "空理。不知一心本無動念。見有所起念念差",
    "T85n2814_003:1123c20": "別。前念不覺起煩惱。念後起厭心而欲除滅。",
    "T85n2814_003:1123c21": "覺念是惡隨復名覺不覺念無則是不覺。故",
    "T85n2814_003:1123c22": "經說為愚夫所以行禪。七卷經云。漸次增勝",
    "T85n2814_003:1123c23": "無想滅定名愚夫禪。此釋稍好。二論會同故。",
    "T85n2814_003:1123c24": "新論云。前念不覺起於煩惱。後念制伏令不",
    "T85n2814_003:1123c25": "更生。此雖名覺即是不覺。",
    "T85n2814_003:1123c26": "論。如二乘至名相似覺　釋曰。此第二覺相",
    "T85n2814_003:1123c27": "也。二覺相也。二乘觀智等是能覺人。新發",
    "T85n2814_003:1123c28": "意菩薩是三賢位。十解初心名發心住。舉而",
    "T85n2814_003:1123c29": "等後云初發意。得人空門同二乘說。覺於念",
    "T85n2814_003:1124a01": "異等者。明所覺相。如前所說三種異夢從本",
    "T85n2814_003:1124a02": "靜心無明眠起。此三乘人共智無我從異夢",
    "T85n2814_003:1124a03": "覺異相永無名。覺於念異念無異相。已捨麁",
    "T85n2814_003:1124a04": "分別等者。是覺利益。既此異相即是意識起。",
    "T85n2814_003:1124a05": "我我所自他異執隨事攀緣分別六塵。名麁",
    "T85n2814_003:1124a06": "分別執著相也。名相似覺者。是覺分齊。雖",
    "T85n2814_003:1124a07": "捨如是麁分別執。而猶未得法空真理。是故",
    "T85n2814_003:1124a08": "但名相似覺耳。或此位中得我空真如。知彼",
    "T85n2814_003:1124a09": "真如本無相念與無明念體相別異。由此但",
    "T85n2814_003:1124a10": "能捨麁分別。而未能知念即無念。非真覺故",
    "T85n2814_003:1124a11": "名相似覺。故經說為觀察義禪。謂知自共相",
    "T85n2814_003:1124a12": "人無我已於法我隨順觀察義禪。前釋順古",
    "T85n2814_003:1124a13": "違新論文。後釋甚差兩論快會。故新論云。",
    "T85n2814_003:1124a14": "覺念無念體相別異捨麁分別。",
    "T85n2814_003:1124a15": "論。如法身至名隨分覺　釋曰。此第三覺相",
    "T85n2814_003:1124a16": "也。法身菩薩是能覺人。初地能證遍行真如。",
    "T85n2814_003:1124a17": "顯自法身遍滿之位。乃至十地悉同證得。是",
    "T85n2814_003:1124a18": "故皆名法身菩薩。覺於念住等者。是所覺相。",
    "T85n2814_003:1124a19": "四種住夢無明眠起。既得法空真無相智。從",
    "T85n2814_003:1124a20": "住夢覺。住相永無名。覺於念住念無住相。",
    "T85n2814_003:1124a21": "已離分別麁念等者。是覺利益。即此所離法",
    "T85n2814_003:1124a22": "執夢念名為分別麁念相也。異前人我麁執",
    "T85n2814_003:1124a23": "但云分別。異後生相細念故云麁念。於一法",
    "T85n2814_003:1124a24": "執義說二言。名隨分覺者。是覺分齊。雖得",
    "T85n2814_003:1124a25": "如是無分別覺。而猶未離微細分別。當復眠",
    "T85n2814_003:1124a26": "於生相之夢覺道未圓。故名隨分。或此位中",
    "T85n2814_003:1124a27": "得真證智。念無念相皆悉捨離。名覺於念住",
    "T85n2814_003:1124a28": "念無住相。由此便能捨中分別。名離分別麁",
    "T85n2814_003:1124a29": "念相也。即經所說緣真如禪。故楞伽云。謂",
    "T85n2814_003:1124b01": "若分別無我有二。是虛妄念。若如實知。彼念",
    "T85n2814_003:1124b02": "不起名緣真禪。前釋順古違新論。後釋順",
    "T85n2814_003:1124b03": "經兼快新論。故新論云。覺念無念皆無有相",
    "T85n2814_003:1124b04": "捨中分別。",
    "T85n2814_003:1124b05": "論。如菩薩至名究竟覺　釋曰。此第四覺相",
    "T85n2814_003:1124b06": "者。如菩薩地盡者。初明能覺人。文中總別顯",
    "T85n2814_003:1124b07": "其二道。初句總標能觀之位。即是金剛等",
    "T85n2814_003:1124b08": "覺之位。非謂十地名為盡地。以新論說為若",
    "T85n2814_003:1124b09": "超過菩薩地故。其次二句別明二道滿足方",
    "T85n2814_003:1124b10": "便。是加行道即是滿足之方便故。而新論言",
    "T85n2814_003:1124b11": "究竟道滿足。舉總取別。即加行道是此攝故。",
    "T85n2814_003:1124b12": "一念相應是無間道。其無間道一剎那中與",
    "T85n2814_003:1124b13": "理契會斷細念故。如對法云。究竟道者謂金",
    "T85n2814_003:1124b14": "剛喻定。此有二種。謂方便道攝。及無間道",
    "T85n2814_003:1124b15": "攝。覺心初起等者。顯所覺相。根本無明依覺",
    "T85n2814_003:1124b16": "故迷動彼靜心令起細念。即是此中初起心",
    "T85n2814_003:1124b17": "也。今至此位方始覺知。離本覺無不覺。即",
    "T85n2814_003:1124b18": "動心本來靜。如正迷時謂東為西。及其悟也",
    "T85n2814_003:1124b19": "西即是東。豈於悟時更有西相。故覺初心",
    "T85n2814_003:1124b20": "相也。故言覺心初起心無初相。或始覺心初",
    "T85n2814_003:1124b21": "始而起名覺心初起。故新論言。覺心初起始",
    "T85n2814_003:1124b22": "名為覺離於覺相。前釋順古違新論文。後釋",
    "T85n2814_003:1124b23": "順理不違二論。即經所說諸如來禪。故楞伽",
    "T85n2814_003:1124b24": "云。謂入佛地住自證聖智三種樂為諸眾生",
    "T85n2814_003:1124b25": "作不思議事。前三種位中雖有動念故言",
    "T85n2814_003:1124b26": "念無住等。今此位中動念都盡唯一心在。故",
    "T85n2814_003:1124b27": "云心無初相。是則心無初念相也。遠離等者。",
    "T85n2814_003:1124b28": "明覺利益。業相動念。念中最細名微細念。",
    "T85n2814_003:1124b29": "即生相也。或細分別名微細念。不論別配無",
    "T85n2814_003:1124c01": "明業相。謂第三位覺念無念皆無有相捨中",
    "T85n2814_003:1124c02": "分別。今此位中覺相亦無。都無所得故離細",
    "T85n2814_003:1124c03": "念。新論但名細分別故。此念永無故云遠離。",
    "T85n2814_003:1124c04": "遠離虛相故真心性即得顯現。故云得見心",
    "T85n2814_003:1124c05": "性。無明風止性海浪息永無生滅。故言心即",
    "T85n2814_003:1124c06": "常住。依此二義故新論言心根本性常住現",
    "T85n2814_003:1124c07": "前。前三位中念相未盡。是故不云得見心性。",
    "T85n2814_003:1124c08": "覺未至源。無明猶在。動彼靜心。業識起滅。",
    "T85n2814_003:1124c09": "是故不云心即常住。名究竟覺者。結觀分齊。",
    "T85n2814_003:1124c10": "未至心源。夢念未盡。始末同本非究竟覺。求",
    "T85n2814_003:1124c11": "滅此動。望至彼岸。今夢念息。覺了心源。本",
    "T85n2814_003:1124c12": "無流轉。今無始靜。常自一心。始異本得為",
    "T85n2814_003:1124c13": "如來。名究竟覺。若爾始覺既成常住。豈不違",
    "T85n2814_003:1124c14": "彼攝論所說。本既常住。末依於本相續恒存。",
    "T85n2814_003:1124c15": "乃至廣說。蘊二意異。故理不相違。此論欲顯",
    "T85n2814_003:1124c16": "本由不覺動彼靜心。今息不覺還歸本靜。故",
    "T85n2814_003:1124c17": "成常住。攝論欲明依常法身起福惠行。所感",
    "T85n2814_003:1124c18": "報果既從緣起。故說相續始覺。萬德要具二",
    "T85n2814_003:1124c19": "義。依前義故常住。依後義故生滅。生滅常",
    "T85n2814_003:1124c20": "住不相妨礙。以一一念悉通三世。雖遍三世",
    "T85n2814_003:1124c21": "不過一念如一毛孔。遍於十方。雖遍十方不",
    "T85n2814_003:1124c22": "增毛孔。佛德如是無障無礙。豈寧偏執於其",
    "T85n2814_003:1124c23": "間哉。如花嚴經頌此義云。牟尼離三世　相",
    "T85n2814_003:1124c24": "好悉具足　於住無所住　法界悉清淨　因",
    "T85n2814_003:1124c25": "緣故法生　因緣故法滅　如是觀如來　究",
    "T85n2814_003:1124c26": "竟離癡或是故二論各述一義同契至真不",
    "T85n2814_003:1124c27": "相乖也。",
    "T85n2814_003:1124c28": "論。是故至向佛智故　釋曰。下引經證。於中",
    "T85n2814_003:1124c29": "有四。一引經成證。二重釋前文。三不覺之",
    "T85n2814_003:1125a01": "失。四覺者之德。此初也。是後三位能觀念",
    "T85n2814_003:1125a02": "無皆名覺。故經依此說能觀無念。為向佛智。",
    "T85n2814_003:1125a03": "謂因地時雖未離念。而觀此念都無念相。能",
    "T85n2814_003:1125a04": "觀如是無念道理。說此能觀為向佛智。以是",
    "T85n2814_003:1125a05": "證知佛地無念。向佛智者。是證得義。故新論",
    "T85n2814_003:1125a06": "云。若有能觀妄念無相。則為證得如來智惠。",
    "T85n2814_003:1125a07": "此是舉因望果說也。若約因果通位說者。如",
    "T85n2814_003:1125a08": "金光明第二卷云。依諸伏道起事心滅。依諸",
    "T85n2814_003:1125a09": "斷道依根本心滅。依勝拔道根本心盡。諸伏",
    "T85n2814_003:1125a10": "道者。謂三賢位。起事心滅者。即此論中捨",
    "T85n2814_003:1125a11": "麁分別執著相也。諸斷道者在法身位。依根",
    "T85n2814_003:1125a12": "本心滅者。猶此論中所捨分別麁念相也。勝",
    "T85n2814_003:1125a13": "拔道者金剛喻定。根本心盡者。猶此論中所",
    "T85n2814_003:1125a14": "言遠離微細念也。",
    "T85n2814_003:1125a15": "論。又心起者至即謂無念　釋曰。此重釋前",
    "T85n2814_003:1125a16": "文也。此釋伏疑重舉前文。覺心初起故言又",
    "T85n2814_003:1125a17": "心起者。謂前所言覺心初起若謂覺。彼初起",
    "T85n2814_003:1125a18": "之心。則不名覺。有初心故。若無初心。則何",
    "T85n2814_003:1125a19": "所覺。所覺既無。無能覺故。若覺悟心初起名",
    "T85n2814_003:1125a20": "覺。既有覺相。不應名覺。起初覺心是不覺",
    "T85n2814_003:1125a21": "故。如何前言覺心初起。顯通此難故舉此文。",
    "T85n2814_003:1125a22": "前說覺心初起相者。於所覺相無相可知。而",
    "T85n2814_003:1125a23": "言覺心初起相者。覺彼初心即無念起。如覺",
    "T85n2814_003:1125a24": "迷方知西即東更無西相是可覺知。知西相",
    "T85n2814_003:1125a25": "者謂即東也。覺心之時知初動念即本來靜。",
    "T85n2814_003:1125a26": "所覺初心既不可得。能覺初相亦何所存。故",
    "T85n2814_003:1125a27": "云即謂無念。故新論云。心尚無有。何況有",
    "T85n2814_003:1125a28": "初。",
    "T85n2814_003:1125a29": "論。是故一切至無始無明　釋曰。此顯不覺",
    "T85n2814_003:1125b01": "之失也。文中三節。謂標釋結。是故等者乘前",
    "T85n2814_003:1125b02": "標也。是前無念名為覺故。除佛已還不名為",
    "T85n2814_003:1125b03": "覺。以從等者。釋所以也。若除佛外不名覺",
    "T85n2814_003:1125b04": "者。何故前言隨分覺等。以從無始至成佛來",
    "T85n2814_003:1125b05": "無明之念念念相續未曾離故。新論意同前",
    "T85n2814_003:1125b06": "對四相夢之差別故說漸覺。今約無明眠之",
    "T85n2814_003:1125b07": "無異故說不覺。如仁王經同此義云。始從伏",
    "T85n2814_003:1125b08": "忍至頂三昧照第一義不名為見。所謂見者",
    "T85n2814_003:1125b09": "是薩婆若故。故說無始無明者。結不覺義。",
    "T85n2814_003:1125b10": "謂從無始而有無明。既依無明而起諸念。故",
    "T85n2814_003:1125b11": "有念者說彼皆是無始無明不名覺也。新論",
    "T85n2814_003:1125b12": "無此文義亦足。",
    "T85n2814_003:1125b13": "論。若得無念至無念等故　釋曰。此顯覺者",
    "T85n2814_003:1125b14": "之德也。此中意說。若妄未息。不知一心本無",
    "T85n2814_003:1125b15": "相念。若至心源得於無念。則能遍知一切眾",
    "T85n2814_003:1125b16": "生心妄動故生住異滅心本不動實無生等。",
    "T85n2814_003:1125b17": "故新論言。若妄念息即知心相生住異滅皆",
    "T85n2814_003:1125b18": "無有相。以無念等故者。釋通上義。佛得無念",
    "T85n2814_003:1125b19": "眾生有念。有無懸隔云何能知。以無念體皆",
    "T85n2814_003:1125b20": "平等故。眾生生雖念體即無念。佛無念體",
    "T85n2814_003:1125b21": "與彼平等。故能遍知諸念無念。新論無此文",
    "T85n2814_003:1125b22": "義似闕。",
    "T85n2814_003:1125b23": "論。而實無有至同一覺故　釋曰。上寄四相",
    "T85n2814_003:1125b24": "釋成義言。此顯始覺不異本覺。而實等者。初",
    "T85n2814_003:1125b25": "標不異。雖曰始得無念之覺。而覺四相方名",
    "T85n2814_003:1125b26": "始覺。然所覺相本來無起待。何不覺始覺別",
    "T85n2814_003:1125b27": "耶。以四相下後以釋成。以彼四相無別自體",
    "T85n2814_003:1125b28": "可辨前後故言俱時。依於一心麁細之念故",
    "T85n2814_003:1125b29": "說覺時而有前後。言而有即前後也。非謂",
    "T85n2814_003:1125c01": "四相而俱是有。既離心外皆無自性。無有俱",
    "T85n2814_003:1125c02": "時前後可立。是故說言皆無自立。既本離心",
    "T85n2814_003:1125c03": "皆無自性。由此不離本覺真體故。言本來平",
    "T85n2814_003:1125c04": "等同一覺也。此總意云。既覺四相說為始覺。",
    "T85n2814_003:1125c05": "所覺無故能覺亦無。故無始覺異於本覺。或",
    "T85n2814_003:1125c06": "此真顯始不異本。謂前所說四種覺相離於",
    "T85n2814_003:1125c07": "本覺皆不可得。故新論云。如是知已則知始",
    "T85n2814_003:1125c08": "覺不可得。以於一心前後同時皆不相應無",
    "T85n2814_003:1125c09": "自性故不異本覺。若作此釋於理無違。令新",
    "T85n2814_003:1125c10": "舊論不相乖返。依此義故楞伽經云。十地即",
    "T85n2814_003:1125c11": "十地無所有何以等。",
    "T85n2814_003:1125c12": "論。復次至不相捨離　釋曰。上廣始覺。下廣",
    "T85n2814_003:1125c13": "本覺。於中有二。先明隨染。後顯性淨。初中有",
    "T85n2814_003:1125c14": "三。標別辨相。此初標也。以隨動門而顯本覺",
    "T85n2814_003:1125c15": "故。言本覺隨染分別。既隨緣動而言生也。",
    "T85n2814_003:1125c16": "雖曰隨染不失性淨。故言與彼不相捨離。此",
    "T85n2814_003:1125c17": "所隨染既有二種。故隨此染生下二相。言二",
    "T85n2814_003:1125c18": "染者。一謂自染。即在因時由無明熏所起諸",
    "T85n2814_003:1125c19": "染。二謂他染。即在果時與生同體諸眾生染。",
    "T85n2814_003:1125c20": "隨生相者。此中有義。謂隨自染生智淨相。以",
    "T85n2814_003:1125c21": "說從染得智淨故。由隨他染生不思業。以化",
    "T85n2814_003:1125c22": "染生起勝業故。有義。俱隨自染而起。謂本覺",
    "T85n2814_003:1125c23": "心具有體用。隨染顯體成智淨相。隨染顯",
    "T85n2814_003:1125c24": "用起不思業。既斷自染方能起用。故不思業",
    "T85n2814_003:1125c25": "亦隨自染。有義。俱隨他染而起。謂諸菩薩修",
    "T85n2814_003:1125c26": "行得果顯現法身起諸業用。皆隨眾生染有",
    "T85n2814_003:1125c27": "此事。若度染機無修無得。唯是真如一味相",
    "T85n2814_003:1125c28": "故。若爾此二應是始覺。答由二義故但名本",
    "T85n2814_003:1125c29": "覺。一約所對染差別故。謂始覺者對所俱染",
    "T85n2814_003:1126a01": "說。今此二相對所隨染故。二約本有修生別",
    "T85n2814_003:1126a02": "故。以智淨等依本有義說。其始覺者約修生",
    "T85n2814_003:1126a03": "說故。雖曰不一而亦不異。以所對染所俱所",
    "T85n2814_003:1126a04": "隨皆依真有無別體故。以本始覺皆有修生",
    "T85n2814_003:1126a05": "本有之義無別異故。謂本來始更無異法。從",
    "T85n2814_003:1126a06": "此義故總名本有。以始契本方名本覺。從此",
    "T85n2814_003:1126a07": "義故總名修生。既以本覺作始覺故。即此本",
    "T85n2814_003:1126a08": "覺亦是本有修生。又以對始得本名故。即此",
    "T85n2814_003:1126a09": "始覺亦名修生本有。此緣起理猶如圓珠隨",
    "T85n2814_003:1126a10": "舉一門無不收盡故。智淨等與彼始覺異不",
    "T85n2814_003:1126a11": "等皆無有妨。",
    "T85n2814_003:1126a12": "論。云何為二至思議業相　釋曰。此別名也。",
    "T85n2814_003:1126a13": "略以十門分別此二。一者釋名。所言智者謂",
    "T85n2814_003:1126a14": "始覺智。淨謂離染。同於本覺。果德作用故",
    "T85n2814_003:1126a15": "名業。非下地測名不思議。二相皆通持業",
    "T85n2814_003:1126a16": "依主。相者狀也。本覺隨染有此體用當相狀",
    "T85n2814_003:1126a17": "故。即相之相二釋皆通。二者出體。此二皆",
    "T85n2814_003:1126a18": "以生滅門中隨染本覺而為自體。以說隨染",
    "T85n2814_003:1126a19": "生二相故。三顯體用。初智淨相還淨時體。不",
    "T85n2814_003:1126a20": "思業相還淨時用。本覺有此當本末故。四者",
    "T85n2814_003:1126a21": "染淨。此二俱淨。以皆返染而顯說故。亦可",
    "T85n2814_003:1126a22": "俱染。以皆隨染之所成故。五約二利。初一自",
    "T85n2814_003:1126a23": "利。非無利他。謂以自他利為他自利故。六",
    "T85n2814_003:1126a24": "者三身。初通法身及自受用。後通化身他",
    "T85n2814_003:1126a25": "受用。體相麁細二利斷故。七者四智。初一",
    "T85n2814_003:1126a26": "鏡智亦平等性。普照之智體故。後通三智。",
    "T85n2814_003:1126a27": "由得平等妙察性成化事故。八者二智。初即",
    "T85n2814_003:1126a28": "正體如理之智。後即後得如量之智。返照自",
    "T85n2814_003:1126a29": "體起外用故。九者因緣。初以體相內熏為因。",
    "T85n2814_003:1126b01": "初以體彼用大外熏為緣。後以智淨為生",
    "T85n2814_003:1126b02": "起因。眾生染機為發起緣。諸法無有非因緣",
    "T85n2814_003:1126b03": "故。十者得果。初以對染同本智淨為所生",
    "T85n2814_003:1126b04": "果。後以對機無方大用為所生果。既有因緣",
    "T85n2814_003:1126b05": "必有果故。",
    "T85n2814_003:1126b06": "論。智淨相者至方便故　釋曰。次依名辨。",
    "T85n2814_003:1126b07": "於中有二。先明智淨相。後不思業相。智中",
    "T85n2814_003:1126b08": "有二。初直明淨相。後問答釋疑。前中亦二。",
    "T85n2814_003:1126b09": "先因。後果。此初也。謂於地前真如教法內外",
    "T85n2814_003:1126b10": "熏力能修資糧加行善根。故言依法力熏習。",
    "T85n2814_003:1126b11": "若登地上契證真如稱真起行名如實修行。",
    "T85n2814_003:1126b12": "漸漸修習至金剛位因行既極名滿足方便。",
    "T85n2814_003:1126b13": "故新論云。功行滿足。",
    "T85n2814_003:1126b14": "論。破和合識至智淳淨故　釋曰。此顯果也。",
    "T85n2814_003:1126b15": "果有二種。所謂體用。由前方便能破和合梨",
    "T85n2814_003:1126b16": "耶識內生滅之相顯其本覺不生滅性。此即",
    "T85n2814_003:1126b17": "根本無明盡故以無所念顯本覺也。故言破",
    "T85n2814_003:1126b18": "和合識相。顯現法身斷惑顯體即果體也。即",
    "T85n2814_003:1126b19": "於此時滅染心中業轉現等相續之相故。今",
    "T85n2814_003:1126b20": "隨染本覺之心遂即歸源為淳淨智。成於應",
    "T85n2814_003:1126b21": "身始覺義也。然此始覺無別始起。即是本覺",
    "T85n2814_003:1126b22": "隨染作也。始同本故名淳。染緣盡故名淨。斷",
    "T85n2814_003:1126b23": "障顯用即果用也。",
    "T85n2814_003:1126b24": "論。此義云何　釋曰。次問答釋疑。於中有",
    "T85n2814_003:1126b25": "二。先問。後答。此初也。此問意云。如上所說",
    "T85n2814_003:1126b26": "動靜心體舉成生滅。若斷生滅。應滅靜心。如",
    "T85n2814_003:1126b27": "何但破和合識相滅相續心相顯法身等。即",
    "T85n2814_003:1126b28": "執真同妄難也。",
    "T85n2814_003:1126b29": "論。以一切心至非不可壞　釋曰。次下簡妄",
    "T85n2814_003:1126c01": "異真答。於中有三。謂法喻合。此初也。謂生滅",
    "T85n2814_003:1126c02": "相皆是無明。非是本覺體。有識相。覺與不覺",
    "T85n2814_003:1126c03": "體非一故。此無明相雖非覺體。而亦不離本",
    "T85n2814_003:1126c04": "覺之體。覺與不覺體非異故。由非異故而可",
    "T85n2814_003:1126c05": "壞。故涅槃云。明與無明其性不二。由不一",
    "T85n2814_003:1126c06": "故非不可壞。故下文云。除滅無明見本法身。",
    "T85n2814_003:1126c07": "前然非異可壞義故說離靜無別動心。今依",
    "T85n2814_003:1126c08": "非一非不壞義說破識相法身顯現。所望義",
    "T85n2814_003:1126c09": "殊不相違故。",
    "T85n2814_003:1126c10": "論。如大海水至濕性不壞　釋曰。此舉喻也。",
    "T85n2814_003:1126c11": "文中顯其四種喻相。如大海等者。真隨妄轉",
    "T85n2814_003:1126c12": "喻。水相等者。真妄相依喻。而水非動性者。真",
    "T85n2814_003:1126c13": "體不變喻。此顯動者。非自性動。不爾動滅",
    "T85n2814_003:1126c14": "濕應滅故。若風止滅等者。息妄顯真喻。謂顯",
    "T85n2814_003:1126c15": "動者。隨他動故動相滅時濕性不壞。",
    "T85n2814_003:1126c16": "論。如是眾生至不壞故　釋曰。此法合也。",
    "T85n2814_003:1126c17": "於中次第合前四喻。眾生淨心等。如水隨風",
    "T85n2814_003:1126c18": "動。水不自浪。因風起浪。風不自波。依水現",
    "T85n2814_003:1126c19": "波。故動即水。無別體也。心不自起。因無明",
    "T85n2814_003:1126c20": "起。癡不自動。因心有動。生滅即心。無別體",
    "T85n2814_003:1126c21": "也。心與無明等者。如風水相依。以水全動故",
    "T85n2814_003:1126c22": "無水相。以動全濕故無風相。心全作識故無",
    "T85n2814_003:1126c23": "心相。識無非真。無無明相。故梁攝論云。見",
    "T85n2814_003:1126c24": "此不見彼。若見一分性解分性不異。即生死",
    "T85n2814_003:1126c25": "故不見涅槃。即涅槃故不見生死。心非動性",
    "T85n2814_003:1126c26": "者。如水非動性。即顯心性本非動念。若無明",
    "T85n2814_003:1126c27": "滅下。如水體不變。無明滅者。根本無明如",
    "T85n2814_003:1126c28": "風滅也。相續滅者。即業識等。如波相滅。智",
    "T85n2814_003:1126c29": "性不壞者。隨染本覺。照察之性。如濕性不壞",
    "T85n2814_003:1127a01": "也。",
    "T85n2814_003:1127a02": "論。不思議業至勝妙境界　釋曰。次不思議",
    "T85n2814_003:1127a03": "業相。於中有二。初標。後釋。此初也。以依智",
    "T85n2814_003:1127a04": "淨法身之體起此應身功德之相。與眾生六",
    "T85n2814_003:1127a05": "根勝妙境界。故寶性論云。諸佛如來身如虛",
    "T85n2814_003:1127a06": "空無相。為諸勝智者作六根境界。示現微妙",
    "T85n2814_003:1127a07": "色。出於妙音聲。令嗅佛戒香。與佛妙法味。使",
    "T85n2814_003:1127a08": "覺三昧觸。令知深妙法。",
    "T85n2814_003:1127a09": "論。所謂無量至得利益故　釋曰。此辨釋也。",
    "T85n2814_003:1127a10": "文有七句。顯其四義。初之二句橫顯業德廣",
    "T85n2814_003:1127a11": "多無量。次之一句竪顯業根流窮三際。次之",
    "T85n2814_003:1127a12": "二句顯業勝能無功應機。後之二句顯業勝",
    "T85n2814_003:1127a13": "益利潤不虛。即是根作真如大用無始無終",
    "T85n2814_003:1127a14": "相續不絕。故金光明經云。應身者從無始生",
    "T85n2814_003:1127a15": "死相續不斷故。一切諸佛不共之法能攝持",
    "T85n2814_003:1127a16": "故。眾生不盡用亦不盡故說常住。寶性論云。",
    "T85n2814_003:1127a17": "何者成就自身利益。謂得解脫遠離煩惱障",
    "T85n2814_003:1127a18": "智障得無障礙清淨法身。是名成就自身利",
    "T85n2814_003:1127a19": "益。何者成就他身利益。既得成就自身利已。",
    "T85n2814_003:1127a20": "無始世來自然依彼二種佛身現世間自在力",
    "T85n2814_003:1127a21": "行。是名成就化身利益。問。始得自利已方",
    "T85n2814_003:1127a22": "起利他業。云何利他說無始耶。答。有二義。有",
    "T85n2814_003:1127a23": "義。如來一念真智遍應三世。所應無前際。能",
    "T85n2814_003:1127a24": "應亦無始。猶如圓智一念遍達極三際境。境",
    "T85n2814_003:1127a25": "無邊故智亦無邊。無邊之智所現之相故得",
    "T85n2814_003:1127a26": "無始亦能無終。不可難言過去眾生已入",
    "T85n2814_003:1127a27": "現世無所利應。以眾生體遍三際故。三際",
    "T85n2814_003:1127a28": "互融皆具有故。三際時分無定實故。說眾生",
    "T85n2814_003:1127a29": "界無增減故。前際若滅乃成減故。後際若生",
    "T85n2814_003:1127b01": "是增見故。故雖前際亦能利益。此非心識思",
    "T85n2814_003:1127b02": "量所測。是故復名不思議業。有義。前說理未",
    "T85n2814_003:1127b03": "圓明。於正理教猶乖疎故。若說眾生體遍三",
    "T85n2814_003:1127b04": "際。是則便無利他之義。眾生與佛其體同誰。",
    "T85n2814_003:1127b05": "既眾生界前際不滅。亦即佛界後際不增。誰",
    "T85n2814_003:1127b06": "起化用無始應耶。若雖同體亦有利者亦可",
    "T85n2814_003:1127b07": "應說眾生利佛。以同一體成利他故。更有",
    "T85n2814_003:1127b08": "諸過不能繫取。故知此說理未圓顯。應言利",
    "T85n2814_003:1127b09": "他說無始者不約所應無始而說。但約佛。佛",
    "T85n2814_003:1127b10": "體同而異。謂利他者即始覺也。始覺同本。其",
    "T85n2814_003:1127b11": "體不殊。本覺之體諸佛無別。覺體同故佛亦",
    "T85n2814_003:1127b12": "無差。前佛所化即今佛利。前既無始。今亦無",
    "T85n2814_003:1127b13": "初。故雖始得法身自利。而起應化利他無始。",
    "T85n2814_003:1127b14": "此既真用不待作意。是故名為不思議業。此",
    "T85n2814_003:1127b15": "與眾生心本無二。但為無明用則不現。若有",
    "T85n2814_003:1127b16": "厭求真用漸顯。則於彼心稱根現起而不作",
    "T85n2814_003:1127b17": "意。我現差別故云隨根自體相應。現無不盡",
    "T85n2814_003:1127b18": "盡無不益。故云種種而現得利益故等。此等",
    "T85n2814_003:1127b19": "諸文新論少差。能尋其義不越於此。",
    "T85n2814_003:1127b20": "論。復次覺體至猶如淨鏡　釋曰。次顯性靜。",
    "T85n2814_003:1127b21": "於中有二。初總標。後別釋。此初也。前就動門",
    "T85n2814_003:1127b22": "故說隨染。今約寂門而言性淨。此二本覺體",
    "T85n2814_003:1127b23": "既不殊。則不動而動。動而不動也。下文四",
    "T85n2814_003:1127b24": "義。其義既多。今先略以十門分別。一出體",
    "T85n2814_003:1127b25": "性。此四並以生滅門中本覺真如三大為體。",
    "T85n2814_003:1127b26": "而論但言覺體相者。且就因說未起用故。或",
    "T85n2814_003:1127b27": "體即相。非辨相大。二明染淨。此四雖就性",
    "T85n2814_003:1127b28": "淨而說。若約相論染。無染異。初二在纏相",
    "T85n2814_003:1127b29": "有染故名有垢。如後二出纏離染相故名無",
    "T85n2814_003:1127c01": "垢如。三辨次第。以顯染無方明性淨故。最",
    "T85n2814_003:1127c02": "初說如實空義。妄空德身成內熏因故。次又",
    "T85n2814_003:1127c03": "明因熏習義。由熏斷妄真體顯能故。次明其",
    "T85n2814_003:1127c04": "法出離義。依體起用作外緣熏故。後明其緣",
    "T85n2814_003:1127c05": "熏習義。四約佛性。此四既是性淨本覺。即是",
    "T85n2814_003:1127c06": "經說三佛性義。初一唯自性住後一唯至得",
    "T85n2814_003:1127c07": "果。因熏亦自性亦引出。法出亦引出亦至果。",
    "T85n2814_003:1127c08": "五辨因果。初二在因。後二在果。因中初舉因",
    "T85n2814_003:1127c09": "體。次舉因用。六明大義。初一唯體非相用。",
    "T85n2814_003:1127c10": "後一唯用非體相。因熏亦體亦相而非用。法",
    "T85n2814_003:1127c11": "出非用亦體亦是相。此分相門且作是說。若",
    "T85n2814_003:1127c12": "約鎔融。皆具三大甚明淨義。此四既是性淨",
    "T85n2814_003:1127c13": "本覺。雖說相染而性本淨。即初二自性淨。後",
    "T85n2814_003:1127c14": "二離垢淨。自性淨中。初一由妄空故。次一由",
    "T85n2814_003:1127c15": "具德故。離垢淨中。初顯淨體。後顯淨用。八",
    "T85n2814_003:1127c16": "顯大喻有四大義。猶如虛空故。虛空喻有四",
    "T85n2814_003:1127c17": "大義。空無一切相能含一切物。離垢顯大空",
    "T85n2814_003:1127c18": "示現一切物。既覺與空具四大義。故言有四",
    "T85n2814_003:1127c19": "大義與虛空等。九辨淨喻有四淨義。猶如明",
    "T85n2814_003:1127c20": "鏡喻有四淨義。空無外物體。體淨含眾像。出",
    "T85n2814_003:1127c21": "離諸塵垢現像為物用。由四淨義如本覺故。",
    "T85n2814_003:1127c22": "故論說言猶如明鏡。文中所言有四大義可",
    "T85n2814_003:1127c23": "與空等其如明鏡。不言淨義是譯者失。新論",
    "T85n2814_003:1127c24": "具故。故彼文云。有四大義清淨如虛空明鏡。",
    "T85n2814_003:1127c25": "又此標中具舉二喻。及下釋中唯淨鏡義亦",
    "T85n2814_003:1127c26": "譯者失。非本論意。新論具故。下文當辨十",
    "T85n2814_003:1127c27": "明同異。此中法出與前智淨皆顯法體。此",
    "T85n2814_003:1127c28": "中緣熏與不思業皆顯覺用既無差別。何故",
    "T85n2814_003:1127c29": "別開前智淨相。以始同本顯於本覺能觀之",
    "T85n2814_003:1128a01": "智。此法出離舉出離義。顯於本覺所觀之法。",
    "T85n2814_003:1128a02": "前不思業約彼始覺隨緣所現相屬智用。由",
    "T85n2814_003:1128a03": "其根本隨染本覺從來相關有親疎故。今此",
    "T85n2814_003:1128a04": "緣熏依於本覺平等所現普益法用。由其根",
    "T85n2814_003:1128a05": "本性淨本覺等遍一切無親疎故。此約義門",
    "T85n2814_003:1128a06": "且說差別。能智法等實無有異。以始同本無",
    "T85n2814_003:1128a07": "別體故。",
    "T85n2814_003:1128a08": "論。云何為四至覺照義故　釋曰。次下別釋。",
    "T85n2814_003:1128a09": "別釋四義。即分為四。此初也。文中標釋。下",
    "T85n2814_003:1128a10": "准此知。如實空鏡者。標其名也。覺體不虛",
    "T85n2814_003:1128a11": "故言如實。於中無妄故名為空。無妄明淨故",
    "T85n2814_003:1128a12": "喻之鏡。此中略無虛空義喻。新論即具。故彼",
    "T85n2814_003:1128a13": "文云。真實空大義清淨如虛空明鏡。下辨",
    "T85n2814_003:1128a14": "相中總有四句。其上二句總標離到心境",
    "T85n2814_003:1128a15": "界相。其下二句釋其所以。謂妄心境本無所",
    "T85n2814_003:1128a16": "有猶如龜毛。不現鏡中故。望本覺非所覺照。",
    "T85n2814_003:1128a17": "覺望心境非能覺照。所照既無能照無故。故",
    "T85n2814_003:1128a18": "云無法可現。非覺照義故。故新論云。謂一切",
    "T85n2814_003:1128a19": "心境界相及覺相皆不可得故。若爾何故下",
    "T85n2814_003:1128a20": "文乃言世間境界悉於中現。答。彼約依他從",
    "T85n2814_003:1128a21": "真似現。不異真如故云即真實性。此約無別",
    "T85n2814_003:1128a22": "遍計所執實法可現故言無法可現。所顯義",
    "T85n2814_003:1128a23": "別亦不相違。若爾所現依他似法應不由彼",
    "T85n2814_003:1128a24": "遍計執實。答。雖由執實體唯恒似。如因質現",
    "T85n2814_003:1128a25": "影。鏡中不現質。不現質故無法可現。能現影",
    "T85n2814_003:1128a26": "故悉於中現。",
    "T85n2814_003:1128a27": "論。二者因熏至熏眾生故　釋曰。因熏習鏡",
    "T85n2814_003:1128a28": "者。標其名也。能生覺果名之為因。此能內熏",
    "T85n2814_003:1128a29": "故名熏習。能現諸法故謂之鏡。於中現法亦",
    "T85n2814_003:1128b01": "如虛空。文略不舉虛空之義。故新論云。真",
    "T85n2814_003:1128b02": "實不空大義清淨如虛空明鏡。下辨相中文",
    "T85n2814_003:1128b03": "有三節。謂如實不空者。出因體也。以是萬",
    "T85n2814_003:1128b04": "德真實體故。故新論云。謂一切法圓滿成就",
    "T85n2814_003:1128b05": "無能壞性。由不空故方作正因故。不空者成",
    "T85n2814_003:1128b06": "因義也。一切世間下釋其鏡義。謂一切法悉",
    "T85n2814_003:1128b07": "起覺中。猶如鏡中能現影也。言不出者。待",
    "T85n2814_003:1128b08": "緣力現不能自出所現諸法不出心外。如鏡",
    "T85n2814_003:1128b09": "無質影不自出而所現影不出鏡故。言不入",
    "T85n2814_003:1128b10": "者心隨熏現不從外入。所現諸法不染真體。",
    "T85n2814_003:1128b11": "如鏡變影不從外入。雖現染影不染鏡故。言",
    "T85n2814_003:1128b12": "不失者。雖無出入不失緣起。雖現諸法不失",
    "T85n2814_003:1128b13": "自真。如影非出入不失所現影。雖現諸影像",
    "T85n2814_003:1128b14": "不失鏡本故。言不壞者。所現同真非可對。謂",
    "T85n2814_003:1128b15": "隨緣有無非可破滅。如影同鏡非可異除。隨",
    "T85n2814_003:1128b16": "質有無非可破故。新論所言不滅不壞唯得",
    "T85n2814_003:1128b17": "此義無不失義。常住一心者。會相同體以一",
    "T85n2814_003:1128b18": "切等釋同所由。以緣起法心隨緣現無出等",
    "T85n2814_003:1128b19": "故。離心無體。本來平等即是真也。如影緣現",
    "T85n2814_003:1128b20": "無出入等離鏡無故即是鏡也。又一切下釋",
    "T85n2814_003:1128b21": "熏習義。謂性淨故現染不染。亦以現染返",
    "T85n2814_003:1128b22": "顯性淨。既由現染方成不染。故云染法所不",
    "T85n2814_003:1128b23": "能染。以本無染今無始瀞故。本覺智未曾移",
    "T85n2814_003:1128b24": "動。亦由現染故云智體不動。非但無染為",
    "T85n2814_003:1128b25": "體。亦由淨德無少故云具足無漏。即此淨德",
    "T85n2814_003:1128b26": "內熏眾生令起厭求之心。故云熏眾生也。故",
    "T85n2814_003:1128b27": "勝鬘云。由有如來藏能厭生死樂求涅槃。十",
    "T85n2814_003:1128b28": "佛性中是業性故。能熏妄心起厭求等。",
    "T85n2814_003:1128b29": "論。三者法出至淳淨明故　釋曰。法出離鏡",
    "T85n2814_003:1128c01": "者。標其名也。不空體相故謂之法。從二礙",
    "T85n2814_003:1128c02": "顯故名為出。破和合相故謂之離。淳淨明故",
    "T85n2814_003:1128c03": "喻之為鏡。應言淳淨故名為空。以淳明故謂",
    "T85n2814_003:1128c04": "之為鏡。文略不出虛空之義。故新論言。真",
    "T85n2814_003:1128c05": "實不空離障大義清淨如虛空明鏡。前明在",
    "T85n2814_003:1128c06": "纏不空如來藏。今顯不空出纏之時身。寶性",
    "T85n2814_003:1128c07": "論云。有二種淨。一自性淨。以同相故。二離",
    "T85n2814_003:1128c08": "垢淨。以勝相故。次下辨相釋標中四義。謂",
    "T85n2814_003:1128c09": "不空法者。釋前法字。謂前因熏不空之法。新",
    "T85n2814_003:1128c10": "論名為本性清淨常安住法。出煩惱等者。釋",
    "T85n2814_003:1128c11": "其出字。麁細染心名煩惱礙。根本無明名為",
    "T85n2814_003:1128c12": "智礙。斷此二障而顯出。離和合相者。釋其",
    "T85n2814_003:1128c13": "離字。出二礙故則不生滅。不與生滅不與生",
    "T85n2814_003:1128c14": "滅而相和合。離此識相成法身故。淳淨明者。",
    "T85n2814_003:1128c15": "釋其鏡字。體離相故名淳。出惑染故名淨。",
    "T85n2814_003:1128c16": "無癡闇故名明。淳淨明故如鏡。新論意同。不",
    "T85n2814_003:1128c17": "能繁舉。",
    "T85n2814_003:1128c18": "論。四者緣熏至示現故　釋曰。緣熏習鏡者。",
    "T85n2814_003:1128c19": "標其名也。用大外熏故謂之緣。令發善心故",
    "T85n2814_003:1128c20": "名熏習。起善法影故喻云鏡。謂此相大出",
    "T85n2814_003:1128c21": "纏之時而為鏡智。起大作用為緣熏發眾生",
    "T85n2814_003:1128c22": "之心生厭樂等。名緣熏習。此諸行德是佛智",
    "T85n2814_003:1128c23": "影。即說佛智喻之名鏡。故佛地云。大圓鏡智",
    "T85n2814_003:1128c24": "能起眾生諸善法影。何故唯現善法影耶。以",
    "T85n2814_003:1128c25": "不善等如闇等質非是影像所起緣故。若說法",
    "T85n2814_003:1128c26": "身。周遍法界示現萬化亦名虛空。故新論云。",
    "T85n2814_003:1128c27": "真實不空示現大義清淨如虛空明鏡。次下",
    "T85n2814_003:1128c28": "辨相。文復二節。謂依法出離故者。出緣熏體。",
    "T85n2814_003:1128c29": "遍照已下顯緣熏相。依前出纏法身之體起",
    "T85n2814_003:1129a01": "大智慧光明義用能照法界眾生之心隨其所",
    "T85n2814_003:1129a02": "應示現萬化令其修習隨分善根。故云令修",
    "T85n2814_003:1129a03": "善根隨念示現等新論少異。義不越此。",
    "T85n2814_003:1129a04": "論。所言不覺至分離本覺　釋曰。次顯不覺。",
    "T85n2814_003:1129a05": "於中有三。初明根本不覺。次顯枝末不覺。後",
    "T85n2814_003:1129a06": "結末歸本。亦可三文。初明不覺體。次顯不覺",
    "T85n2814_003:1129a07": "相。後結相同體。前中有二。初依覺成迷。後依",
    "T85n2814_003:1129a08": "迷顯覺。初中復三。謂法喻合。此初法也。所言",
    "T85n2814_003:1129a09": "等者。初總標舉不覺之名。謂不如等者。次顯",
    "T85n2814_003:1129a10": "不覺依覺而有。念無已下。後顯離覺無別不",
    "T85n2814_003:1129a11": "覺。次中三句。謂不如實知者。即能迷無明也。",
    "T85n2814_003:1129a12": "如謂稱順。實謂真實謂真實真如法。一者即",
    "T85n2814_003:1129a13": "所迷法也。真體一味無念名一。而有其念者",
    "T85n2814_003:1129a14": "即迷所成八識心也。謂真一味能迷無明不",
    "T85n2814_003:1129a15": "稱實知。而有虛妄八識之念。故名無明。然此",
    "T85n2814_003:1129a16": "無明離真無體。故言念無自性不離本覺。",
    "T85n2814_003:1129a17": "論。猶如迷人至則無所迷　釋曰。此舉喻也。",
    "T85n2814_003:1129a18": "而新論言。迷無自相不離於方者。但語前後",
    "T85n2814_003:1129a19": "而意無別。",
    "T85n2814_003:1129a20": "論。眾生亦爾至則無不覺　釋曰。此法合也。",
    "T85n2814_003:1129a21": "本覺真如如正方所。根本不覺似能迷心。業",
    "T85n2814_003:1129a22": "等動念是如邪方。如離正東無別邪西。故言",
    "T85n2814_003:1129a23": "若離。覺性即無不覺。問為此本覺體自不覺",
    "T85n2814_003:1129a24": "為別無明名為不覺。此第有義。無別不覺。",
    "T85n2814_003:1129a25": "覺體自迷說為不覺。豈別無明異於本覺。如",
    "T85n2814_003:1129a26": "睡與寤體性無差。若互無者。常無寤睡。由無",
    "T85n2814_003:1129a27": "別故寤睡更起。若各別者則於一人亦睡亦",
    "T85n2814_003:1129a28": "寤。不應正理。覺不覺性當知亦然。若覺不覺",
    "T85n2814_003:1129a29": "互無性者。既無起妄亦無返迷。由覺不覺體",
    "T85n2814_003:1129b01": "無別故。自迷流轉。自悟歸源。若各別者。則一",
    "T85n2814_003:1129b02": "眾生半迷半悟。不應道理。由無別故。是故論",
    "T85n2814_003:1129b03": "言念無自相不離本覺。由此經說闇與明合。",
    "T85n2814_003:1129b04": "有義。此說理深乖返。覺名應互失故。起染",
    "T85n2814_003:1129b05": "歸源應無定故。覺與不覺性各異故。如苦與",
    "T85n2814_003:1129b06": "樂性不同故。若斷無明。覺便斷故。說無明緣",
    "T85n2814_003:1129b07": "動性。因緣同體理不聞故。覺體便應自能動",
    "T85n2814_003:1129b08": "故。風與海水喻不齊故。故前所說理必不成。",
    "T85n2814_003:1129b09": "應說二義。其體非一。斷滅無明顯法身故。自",
    "T85n2814_003:1129b10": "性淨心因無明動。能動所動體非一故。能熏",
    "T85n2814_003:1129b11": "香臭與所熏法能熏所熏亦非一故。真妄本",
    "T85n2814_003:1129b12": "來性非染淨。由別緣熏成染淨故。不相離",
    "T85n2814_003:1129b13": "故名不離覺。非覺不覺定同一體。故下論",
    "T85n2814_003:1129b14": "說。若如來藏體有妄法而使證參永息妄者。",
    "T85n2814_003:1129b15": "則無是處。由新經說燈破闇喻。有義。二說理",
    "T85n2814_003:1129b16": "皆不成。定一定異外道見故。無明非壞非不",
    "T85n2814_003:1129b17": "可壞。由與本覺非一異故。此所舉喻水相",
    "T85n2814_003:1129b18": "風相隨轉微塵非一異故。各取一邊皆當所",
    "T85n2814_003:1129b19": "難。合二說者義方具足。前所引文依一義。",
    "T85n2814_003:1129b20": "故覺不覺非一非異。",
    "T85n2814_003:1129b21": "論。以有不覺至自相可說　釋曰。此依迷顯覺",
    "T85n2814_003:1129b22": "也。以有不覺妄想等者。此明妄有起淨之功。",
    "T85n2814_003:1129b23": "若離不覺之心等者。此明真有待妄之義。良",
    "T85n2814_003:1129b24": "以依真之妄方能顯真。隨妄之真還待妄顯。",
    "T85n2814_003:1129b25": "略說雖然。而廣說者無明熏真所起分別。由",
    "T85n2814_003:1129b26": "此妄想能知名義故。對此妄說真覺名。然其",
    "T85n2814_003:1129b27": "真覺名體其真妄相待立名。直就真體都無名",
    "T85n2814_003:1129b28": "相。若離不覺無所待故無顯說真覺自相故。",
    "T85n2814_003:1129b29": "下文云。染法淨法悉皆相待。無相可說。此",
    "T85n2814_003:1129c01": "中意說。若離所待能待亦無能所寂靜。終不",
    "T85n2814_003:1129c02": "可說覺與非覺。故楞伽偈云。遠離覺所覺。",
    "T85n2814_003:1129c03": "論。復次不覺至相應不離　釋曰。次明枝",
    "T85n2814_003:1129c04": "末於有二。先明細相。後顯麁相。初中亦二。",
    "T85n2814_003:1129c05": "總標。別釋。此初也。無明為體本。三細為相",
    "T85n2814_003:1129c06": "末。不相離故名為相應。非謂王所相應之義。",
    "T85n2814_003:1129c07": "是不相應三染心故。無明起妄。妄起無明。是",
    "T85n2814_003:1129c08": "故名為相應不離。此及六麁先作二釋然後",
    "T85n2814_003:1129c09": "消文義方明著。一約喻顯意。二就識明相。初",
    "T85n2814_003:1129c10": "說意者。本覺真如其猶淨眼。熱翳之氣如本",
    "T85n2814_003:1129c11": "無明。翳與眼合動彼靜眼。業識亦爾。由淨眼",
    "T85n2814_003:1129c12": "動故病眼生。能見相亦爾。病眼外視即有空",
    "T85n2814_003:1129c13": "花。境界相亦爾。以有花境分別好惡。智相亦",
    "T85n2814_003:1129c14": "爾。由此分別堅執不改。相續相亦爾。領順",
    "T85n2814_003:1129c15": "違相起愛憎心。執取相亦爾。隨其苦樂立名",
    "T85n2814_003:1129c16": "計著。名字相亦爾。既生貪嗔爭而相擊。起",
    "T85n2814_003:1129c17": "業相亦爾。被捉送官有所囚繫。業繫苦相亦",
    "T85n2814_003:1129c18": "爾。長眠生死而不能脫。皆由根本無明力也。",
    "T85n2814_003:1129c19": "約識辨相。略敘三釋。有義。染心是前七識。此",
    "T85n2814_003:1129c20": "屬七識有通有別。通謂九相皆屬七識故初",
    "T85n2814_003:1129c21": "業相即自體分。其能見相即諸見分。第三現",
    "T85n2814_003:1129c22": "相即是相分。緣境執法故名智相。執相常流",
    "T85n2814_003:1129c23": "名相續相。依法執我名執取相。由執起名名",
    "T85n2814_003:1129c24": "計名字相。依起惑業名起業相。由業招報名",
    "T85n2814_003:1129c25": "業繫苦相。別而言之。業屬第七。依無明動",
    "T85n2814_003:1129c26": "成妄念故。轉屬第六。依第七根轉緣外故。",
    "T85n2814_003:1129c27": "現屬五識。隨其五塵對至現故。智識即是邪",
    "T85n2814_003:1129c28": "智故。相續即是諸識。我執多執常故。執取",
    "T85n2814_003:1129c29": "相者即是諸識。領納受蘊。計名字相即是諸",
    "T85n2814_003:1130a01": "識。取像想蘊。起業相者即是諸識。思數行蘊。",
    "T85n2814_003:1130a02": "業繫苦相是五趣。果即是色蘊。故此麁細九",
    "T85n2814_003:1130a03": "種妄心是前七識。今知九相非是黎耶。有",
    "T85n2814_003:1130a04": "二證故知唯七識。一由二和方名黎耶。此",
    "T85n2814_003:1130a05": "中生滅是前七識。其不生滅是如來藏。融同",
    "T85n2814_003:1130a06": "一體是黎耶識。既此九種是唯生滅。非二和",
    "T85n2814_003:1130a07": "合故非黎耶。二以阿黎耶識說有無明。不覺",
    "T85n2814_003:1130a08": "而起。能見現能取境界起念相續說為意等。",
    "T85n2814_003:1130a09": "既依黎耶說有無明。不覺而起方是業等故。",
    "T85n2814_003:1130a10": "業識等是前七識。有義。前說不應正理。乖此",
    "T85n2814_003:1130a11": "論等諸教理故。經說真現分別事識。即應",
    "T85n2814_003:1130a12": "經有重言失故。論說現識一切時起。若是前",
    "T85n2814_003:1130a13": "七。應間斷故。說阿賴耶現一切境。現屬七",
    "T85n2814_003:1130a14": "識。違諸教故。所現境用既屬七識。賴耶應無",
    "T85n2814_003:1130a15": "現境義故。識三細相名不相應。若是七識染",
    "T85n2814_003:1130a16": "相應故。又應業識非佛地斷。許是七識菩薩",
    "T85n2814_003:1130a17": "知故。更有諸過。不能廣舉。故知九相通顯八",
    "T85n2814_003:1130a18": "識。謂前三細定屬梨耶。後有三分故說三細",
    "T85n2814_003:1130a19": "相。義如下說。若爾黎耶應唯生滅。業等唯是",
    "T85n2814_003:1130a20": "生滅心故。答。實由二義方成梨耶。義如前說。",
    "T85n2814_003:1130a21": "此偏舉故。以彼六麁是七識故。故說境緣復",
    "T85n2814_003:1130a22": "生六相。亦即經說。於藏識海境風所動七識。",
    "T85n2814_003:1130a23": "波浪轉。於中智相是末那識。經說。六識及",
    "T85n2814_003:1130a24": "心法智如是七法剎那不住以住。以此末",
    "T85n2814_003:1130a25": "那創有惠數執我我所得此名。故其相續相即",
    "T85n2814_003:1130a26": "是意識。論自說云。言意識者即相續識。依諸",
    "T85n2814_003:1130a27": "凡夫取著轉深名意識故。餘是四蘊。義如前",
    "T85n2814_003:1130a28": "說。若爾末那應緣外境。便與經論所說相違。",
    "T85n2814_003:1130a29": "答。許緣六塵不違教理。金鼓經說。眼根受色",
    "T85n2814_003:1130b01": "乃至意根分別諸法。大乘意。根即是末那。能",
    "T85n2814_003:1130b02": "緣諸境。不違經故。如對法論十分別中相顯",
    "T85n2814_003:1130b03": "現分別者謂六識身及意於器世界所受用",
    "T85n2814_003:1130b04": "義所取相中而顯現故。意通緣境。亦不違論",
    "T85n2814_003:1130b05": "意。是意識不共所依。如眼與識得同緣境。由",
    "T85n2814_003:1130b06": "是此中應作比量。意根必與意識同境。是立",
    "T85n2814_003:1130b07": "宗言。以是不共所依必與能依同境如眼等",
    "T85n2814_003:1130b08": "五根。是隨同品言。謂若不同境者必非不共",
    "T85n2814_003:1130b09": "所依如次第滅意根。是隨遠離言。既此比量",
    "T85n2814_003:1130b10": "於理無違。末那遍緣理善成立。不可難言。同",
    "T85n2814_003:1130b11": "能依識緣自體故有自見遍。諸心心所皆證",
    "T85n2814_003:1130b12": "自體。於一心中有諸分故。是故不廢同一所",
    "T85n2814_003:1130b13": "緣。而諸教說不緣外者。以所現境不離現識。",
    "T85n2814_003:1130b14": "末那雖緣不計為外。不妨內緣六塵境相。有",
    "T85n2814_003:1130b15": "義。此說理教相違。唯說末那內緣執我。以是",
    "T85n2814_003:1130b16": "微劣任運一類無窮。別起我所見故。不爾何",
    "T85n2814_003:1130b17": "異第六意識非計內外可令相別。尚非我計",
    "T85n2814_003:1130b18": "我亦非外計外。故說心法智。即此智相是末",
    "T85n2814_003:1130b19": "那者亦非證成。末那心所非唯惠故。惠於心",
    "T85n2814_003:1130b20": "所非初勝故。非自所許四相法故。以諸心所",
    "T85n2814_003:1130b21": "助成心事名心法智。總為第七。非即末那名",
    "T85n2814_003:1130b22": "為智相。不爾本識既未有智。何不說為非",
    "T85n2814_003:1130b23": "心法智。意根分別一切法者。此中意根非末",
    "T85n2814_003:1130b24": "那識。意謂思量。此分別故。即說意識名為意",
    "T85n2814_003:1130b25": "根。意識亦名分別根故。如說眼根能受諸色。",
    "T85n2814_003:1130b26": "豈受相應能受色耶。經說境緣七識浪轉。論",
    "T85n2814_003:1130b27": "兼說意顯現分別。言總意別亦不相違。依本",
    "T85n2814_003:1130b28": "識見而起末那。依本識相別起五識。意識通",
    "T85n2814_003:1130b29": "緣見相而生。不爾諸識便無差別。既所引教",
    "T85n2814_003:1130c01": "不順所宗故。所立理依似比量。宗有二過。一",
    "T85n2814_003:1130c02": "違正教。多處唯言有我見故。二違比量。乖不",
    "T85n2814_003:1130c03": "遍緣正比量故。因有二過。一有決定相違過",
    "T85n2814_003:1130c04": "失。違後施設正比量故。二有異品一分轉過。",
    "T85n2814_003:1130c05": "諸共所依亦同境故。由是此中正比量云。有",
    "T85n2814_003:1130c06": "漏意根必不遍緣。自所餘境不共。所依六根",
    "T85n2814_003:1130c07": "之中隨一攝故。如彼有漏意根應不能發無",
    "T85n2814_003:1130c08": "漏意識。理不相應故。又令末那與五色根",
    "T85n2814_003:1130c09": "等無差別。便成大過。使前所說理教相違。故",
    "T85n2814_003:1130c10": "知末那非謂智相。不能分別愛不愛故。應知",
    "T85n2814_003:1130c11": "六麁皆屬事識。下五意中廣顯其義。何故不",
    "T85n2814_003:1130c12": "說末那識者。有二義故略不說之。一義准有",
    "T85n2814_003:1130c13": "故前說賴耶三種細相必有執我末那俱起。",
    "T85n2814_003:1130c14": "故唯識云。隨彼所生彼地所繫。又瑜伽說。賴",
    "T85n2814_003:1130c15": "耶識起必二識相應。又由意識緣外境時。必",
    "T85n2814_003:1130c16": "依末那為根方起。故說六麁分別事識必有",
    "T85n2814_003:1130c17": "末那。義准有故。故麁細中略不說也。二義不",
    "T85n2814_003:1130c18": "便故。無明住地動本淨心令起和合成黎耶",
    "T85n2814_003:1130c19": "識。末那既無此和合義。故三細中而不說之。",
    "T85n2814_003:1130c20": "又由外境牽起事識。末那既無緣外境義故。",
    "T85n2814_003:1130c21": "六麁中亦略不說。由此義故經中但說真識",
    "T85n2814_003:1130c22": "現識分別事識。餘義同前。委如下說。",
    "T85n2814_003:1130c23": "論。云何為三至不離因故　釋曰。次分別釋。",
    "T85n2814_003:1130c24": "於中三細。即分為三。此初也。無明業相者。標",
    "T85n2814_003:1130c25": "其名也。謂由無明心起動故。謂無明即名業",
    "T85n2814_003:1130c26": "相。但是依主非持業釋。依不覺者。釋標中無",
    "T85n2814_003:1130c27": "明也。心動名業者。釋標中業字。業有二義。",
    "T85n2814_003:1130c28": "一動作義。故云依不覺故心動名業。覺則不",
    "T85n2814_003:1130c29": "動者反舉釋成。既始覺時則無動念。是知今",
    "T85n2814_003:1131a01": "動只由不覺。二為因義。故云動即有苦。如得",
    "T85n2814_003:1131a02": "靜時即是涅槃妙果。故知今動則有生死苦",
    "T85n2814_003:1131a03": "患。果不離因者。顯動即苦。動因苦果無別時",
    "T85n2814_003:1131a04": "故。此雖動念而極微細。緣起一相能所不分。",
    "T85n2814_003:1131a05": "故無相論云。問。此識何相何境。答。相及境界",
    "T85n2814_003:1131a06": "不可分別。一體無異。此依黎耶業相說也。",
    "T85n2814_003:1131a07": "論。二者能見至則無見　釋曰。言能見者。即",
    "T85n2814_003:1131a08": "是轉相。依前業識轉成能見。故言以依動故",
    "T85n2814_003:1131a09": "能見。若性靜門則無能見故。云不動即無見",
    "T85n2814_003:1131a10": "也。反顯能見必依動義。如是轉相雖是能緣。",
    "T85n2814_003:1131a11": "以境微細猶未辨之。如攝論云。意識緣三世",
    "T85n2814_003:1131a12": "境及非三世境。是則可知此識所緣境不可",
    "T85n2814_003:1131a13": "知。境不可知者。以無可知境故。如說十二因",
    "T85n2814_003:1131a14": "緣始不可知義。此依本識轉相說也。",
    "T85n2814_003:1131a15": "論。三者境界至則無境界　釋曰。境界相者",
    "T85n2814_003:1131a16": "即是現相。依前轉相能現境界。故云依能見",
    "T85n2814_003:1131a17": "故境界妄現。若無分別則無境界。故云離見",
    "T85n2814_003:1131a18": "即無境界。反顯境界必。依此義云。譬如明",
    "T85n2814_003:1131a19": "鏡持諸色像。現識處現亦復如是。此論下釋",
    "T85n2814_003:1131a20": "現識中云。所謂能現一切境界猶如明鏡現",
    "T85n2814_003:1131a21": "於色像現識亦爾以一切時任運而起常在前",
    "T85n2814_003:1131a22": "等。並依本識現相而說。此之現相尚在本",
    "T85n2814_003:1131a23": "識。何況業轉微細於此而反說在七識中乎。",
    "T85n2814_003:1131a24": "問。此境界相為即是境為是舉境顯能現心。",
    "T85n2814_003:1131a25": "有義。但是所現境界說。依能見境妄現故。又",
    "T85n2814_003:1131a26": "說。離見即無境界。非有別心是所離故。又依",
    "T85n2814_003:1131a27": "轉識說為境界。離轉無別取境心故。又說。不",
    "T85n2814_003:1131a28": "知轉識所現。不說別心是能現故。此三乃是",
    "T85n2814_003:1131a29": "識三分義。次前是見。此相分。故下五意中名",
    "T85n2814_003:1131b01": "現識者。依識所現從識得名。如說相分亦名",
    "T85n2814_003:1131b02": "為心。此亦應爾。故不相違。有義。不然違論說",
    "T85n2814_003:1131b03": "故。此境界相即下現識。不應說是所現境故。",
    "T85n2814_003:1131b04": "既說現識現一切境。不應境界復現境故。說",
    "T85n2814_003:1131b05": "如明鏡現於色像。若唯所現喻不齊故。又說。",
    "T85n2814_003:1131b06": "對至即現五塵。非境對餘而現起故。又第三",
    "T85n2814_003:1131b07": "相得名為意。境無依止非意義故。經說境界",
    "T85n2814_003:1131b08": "現識處現。所現能現心境別故。前後諸文說",
    "T85n2814_003:1131b09": "依轉識為境界者。依識體說如說離業即無",
    "T85n2814_003:1131b10": "見相。此亦應爾。故不相違。此文所標境界相",
    "T85n2814_003:1131b11": "者。前後影略互舉見相。謂心心所四分合成",
    "T85n2814_003:1131b12": "業相即是證分。是最微細難知心故。轉相即",
    "T85n2814_003:1131b13": "是識自體分。以是能緣向內見故。現相即是",
    "T85n2814_003:1131b14": "識之見分。能現境界向外見故。所現境界即",
    "T85n2814_003:1131b15": "是相分。所現所取外境相故。前二是內。是識",
    "T85n2814_003:1131b16": "自體依持別故。開之為二。後二是外。是識之",
    "T85n2814_003:1131b17": "用相帶而起合之為一故。於前後互舉見相。",
    "T85n2814_003:1131b18": "非謂第三唯是境界。此等並由根本無明動",
    "T85n2814_003:1131b19": "靜心起成黎耶位。若爾事識應說此三。八識",
    "T85n2814_003:1131b20": "皆有諸心分故。道理實如是。但於細識破一",
    "T85n2814_003:1131b21": "異執。麁識易知義准有故。如於事識但說相",
    "T85n2814_003:1131b22": "應本識。豈都無相應義。論文巧約影互顯耳。",
    "T85n2814_003:1131b23": "論。以有境界至生六種相　釋曰。顯細相意",
    "T85n2814_003:1131b24": "以顯麁相。於中有二。初標。後釋。此初也。言",
    "T85n2814_003:1131b25": "境界風所動種種諸識浪騰躍而轉生。新論",
    "T85n2814_003:1131b26": "於境加虛妄言。意欲簡別真如實境。真如既",
    "T85n2814_003:1131b27": "說非是境相。但言境界。是顯妄也。然下六麁",
    "T85n2814_003:1131b28": "束為三對。初之二種依境生執。法執細惑地",
    "T85n2814_003:1131b29": "上斷故。其次二種依執生惑。我執中惑二乘",
    "T85n2814_003:1131c01": "斷故。其後二種依業受果。上品麁惑凡夫知",
    "T85n2814_003:1131c02": "故。",
    "T85n2814_003:1131c03": "論。云何為六至不愛故　釋曰。別釋六麁。即",
    "T85n2814_003:1131c04": "分為六。此初智相由未無明不了現識所現",
    "T85n2814_003:1131c05": "境相皆是妄現無有體性。創起了別執實染",
    "T85n2814_003:1131c06": "淨。名為分別愛不愛等。謂執染劣起不愛心。",
    "T85n2814_003:1131c07": "若執淨勝起愛分別。故新論言。起愛非愛心。",
    "T85n2814_003:1131c08": "論。二者相續相至不斷故　釋曰。依前分別",
    "T85n2814_003:1131c09": "愛非愛境而生苦樂覺念之心。常相續故名",
    "T85n2814_003:1131c10": "相續相。謂依前念分別愛境起樂受覺。於愛",
    "T85n2814_003:1131c11": "境起苦受覺。數數起念相續現前。此即自體",
    "T85n2814_003:1131c12": "念相續也。",
    "T85n2814_003:1131c13": "論。三者執取相至心起著故　釋曰。於苦樂",
    "T85n2814_003:1131c14": "境不了虛妄深起取著名執取相。謂即於前",
    "T85n2814_003:1131c15": "相續所念苦樂境上復深取著領納不捨。故",
    "T85n2814_003:1131c16": "言心起著等。",
    "T85n2814_003:1131c17": "論。四者計名至名言相故　釋曰。依前顛倒",
    "T85n2814_003:1131c18": "所取境上取分齊相更立名言而生分別。名",
    "T85n2814_003:1131c19": "計名字相。故楞伽云。相名常相隨而生諸妄",
    "T85n2814_003:1131c20": "相。故言依妄分別假名言等也。",
    "T85n2814_003:1131c21": "論。五者起業至種亦業故　釋曰。依前計名",
    "T85n2814_003:1131c22": "執著心故起貪等惑。發動身口造種種業。能",
    "T85n2814_003:1131c23": "招當來五趣苦果。此即惑業為苦近因也。",
    "T85n2814_003:1131c24": "論。六者業繫至自在故　釋曰。業因既成。",
    "T85n2814_003:1131c25": "依業受果。被業所繫。不得自在。循環受苦。名",
    "T85n2814_003:1131c26": "業繫苦。故言依業受果不自在等。",
    "T85n2814_003:1131c27": "論。當知無明至不覺相故　釋曰。上已廣顯",
    "T85n2814_003:1131c28": "枝末。此即結末歸本。當知無明能生等者。初",
    "T85n2814_003:1131c29": "正結歸。如前九相攝一切染。因本無明迷真",
    "T85n2814_003:1132a01": "而起。故云無明生一切染。以一切染法皆",
    "T85n2814_003:1132a02": "是等。釋苦所以。恐疑染法多種差別如何。",
    "T85n2814_003:1132a03": "根本唯一無明。染法雖多皆是無明之氣。悉",
    "T85n2814_003:1132a04": "是覺之相不異不覺。是故染法皆是不覺。",
    "T85n2814_003:1132a05": "論。復次覺與至有二種相　釋曰。上來已釋",
    "T85n2814_003:1132a06": "覺不覺義。次明同異。於中有三。初總標。次",
    "T85n2814_003:1132a07": "別名。後辨相。此初也。前已別釋。今將合明",
    "T85n2814_003:1132a08": "故。次前文復更標舉。故云復以覺與不覺。前",
    "T85n2814_003:1132a09": "別明者。令知迷悟昇沈有異而生欣厭。今合",
    "T85n2814_003:1132a10": "釋者。令知業幻非定一異而有斷證。故言覺",
    "T85n2814_003:1132a11": "與不覺有二種相。",
    "T85n2814_003:1132a12": "論。云何為二至二者異相　釋曰。此別名也。",
    "T85n2814_003:1132a13": "染淨齊真曰同。同義可表名相。染淨體殊曰",
    "T85n2814_003:1132a14": "異。有殊狀曰相。何故如是有同異耶。以體",
    "T85n2814_003:1132a15": "從緣故異。攝緣因歸體故同。緣從體同故真",
    "T85n2814_003:1132a16": "如一味。體從緣異故凡聖兩分。凡聖分故世",
    "T85n2814_003:1132a17": "諦義立。真如一故真諦理存。覺與不覺同異",
    "T85n2814_003:1132a18": "如是。",
    "T85n2814_003:1132a19": "論。同相者至微塵性相　釋曰。次後辨相。於",
    "T85n2814_003:1132a20": "中有二。初同。後異。同中有三。初舉喻。次法",
    "T85n2814_003:1132a21": "合。後引證。此初也。種種瓦器喻染淨法。皆",
    "T85n2814_003:1132a22": "以微塵而為性相喻染淨法。以真為性。相者",
    "T85n2814_003:1132a23": "體也。亦即是性。非以此中性相言故即說微",
    "T85n2814_003:1132a24": "塵為器之性而說瓦器為塵之相。新論但言",
    "T85n2814_003:1132a25": "皆同出相。即顯此中性相無別。",
    "T85n2814_003:1132a26": "論。如是無漏至真如性相　釋曰。此法合也。",
    "T85n2814_003:1132a27": "始本二覺名為無漏。本末不覺名曰無明。有",
    "T85n2814_003:1132a28": "用顯現故名為業。而非實有故名為別。染淨",
    "T85n2814_003:1132a29": "雖殊皆真為體。以動真如成此二故。此中相",
    "T85n2814_003:1132b01": "者亦即體性。非謂相望而言性相。新論但言",
    "T85n2814_003:1132b02": "真如相故。",
    "T85n2814_003:1132b03": "論。是故修多羅至無可見故　釋曰。此引證",
    "T85n2814_003:1132b04": "也。是前染淨同真相故。經依此義說諸眾生",
    "T85n2814_003:1132b05": "本來涅槃得菩提等。總說雖然。別分別者。本",
    "T85n2814_003:1132b06": "末不覺即真如故。眾生即涅槃不復更滅。本",
    "T85n2814_003:1132b07": "始二覺即真如故。菩提亦本有非新得者。故",
    "T85n2814_003:1132b08": "此涅槃非待修習了因方證。故言非可修相。",
    "T85n2814_003:1132b09": "即此菩提非待生因而方起作。故言非可作",
    "T85n2814_003:1132b10": "相。此之二果既性本有非更得故。故言畢竟",
    "T85n2814_003:1132b11": "無得。亦無已下猶是經文。為遣疑難故論具",
    "T85n2814_003:1132b12": "引。謂有難言若諸眾生已涅槃等何不如佛",
    "T85n2814_003:1132b13": "現報化等色身相耶。故此初句釋此義云。法",
    "T85n2814_003:1132b14": "性自體非色可見。如何更能現色相耶。故言",
    "T85n2814_003:1132b15": "亦無色相可見。又復疑云。若以法性非色可",
    "T85n2814_003:1132b16": "見不現色者。諸佛何故現色相耶。故下諸句",
    "T85n2814_003:1132b17": "釋此義云。彼見諸佛種種色者並隨眾生染",
    "T85n2814_003:1132b18": "幻之心變異所現。非謂不空智性之色。以智",
    "T85n2814_003:1132b19": "真體非可見故。故言而有見色等也。非謂智",
    "T85n2814_003:1132b20": "色不空性者。此文既倒釋乖文耳。",
    "T85n2814_003:1132b21": "論。異相者至各各不同　釋曰。次顯異相。於",
    "T85n2814_003:1132b22": "中有二。初喻後合。此初也。",
    "T85n2814_003:1132b23": "論。如是無漏幻差別　釋曰。此法合也。隨",
    "T85n2814_003:1132b24": "染幻差別者。是無明法。以彼無明違平等",
    "T85n2814_003:1132b25": "性。是故其性自有差別。說本無明自性差別。",
    "T85n2814_003:1132b26": "我見愛染等煩惱依無明起差別故。諸無漏",
    "T85n2814_003:1132b27": "法順平等性。直論其性則無差別。但隨染法",
    "T85n2814_003:1132b28": "差別相故。故說本覺性德差別。又由對治彼",
    "T85n2814_003:1132b29": "染差別故。成始覺萬德差別。如是二法雖現",
    "T85n2814_003:1132c01": "業用。皆是真如隨緣顯現。似而無體。通名",
    "T85n2814_003:1132c02": "業幻。",
    "T85n2814_003:1132c03": "論。復次生滅至意識轉故　釋曰。廣釋立中",
    "T85n2814_003:1132c04": "心生滅竟。次釋因緣。於中有二。先明生滅依",
    "T85n2814_003:1132c05": "因緣義。後釋所依因緣體相。初中亦二。初總",
    "T85n2814_003:1132c06": "標。後別釋。此初也。有義。生滅即是眾生。言",
    "T85n2814_003:1132c07": "因緣者即心意識。心謂黎耶。意謂末那。識謂",
    "T85n2814_003:1132c08": "六識。六皆依意總名意識。生滅眾生依心意",
    "T85n2814_003:1132c09": "識而得生起。故言謂眾生依心意意識轉。",
    "T85n2814_003:1132c10": "有義。此說理極麁淺。心意意識自為生滅。",
    "T85n2814_003:1132c11": "如何說是生滅因緣。若彼眾生名生滅者。此",
    "T85n2814_003:1132c12": "心意識應非生滅。應言生滅。即前七識因緣",
    "T85n2814_003:1132c13": "即是本識種為現。本識中種為生滅因。識體",
    "T85n2814_003:1132c14": "現行為生滅緣。謂諸眾生依本識心有意意",
    "T85n2814_003:1132c15": "識七識生起。故言依心意意識轉。有義。此說",
    "T85n2814_003:1132c16": "理亦未圓。乃說法相大乘義故。即黎耶識",
    "T85n2814_003:1132c17": "自待因緣。應知八識總名生滅。言因緣者。",
    "T85n2814_003:1132c18": "有其三種。一者黎耶心體不守自性。是生滅",
    "T85n2814_003:1132c19": "因。根本無明熏動心體。是生滅緣。依此因緣",
    "T85n2814_003:1132c20": "依此因緣成黎耶識。二者現識心體復起麁",
    "T85n2814_003:1132c21": "識。是生滅因。外妄境界熏起諸識。是生滅緣。",
    "T85n2814_003:1132c22": "依此因緣起六麁相成其事識。三者以前因",
    "T85n2814_003:1132c23": "緣為生滅因。以後因緣為生滅緣。本末相依",
    "T85n2814_003:1132c24": "不相離故麁細鎔融唯一心。故依此因緣理",
    "T85n2814_003:1132c25": "方圓。顯諸生滅相。聚集而生而為假者。故名",
    "T85n2814_003:1132c26": "眾生。唯依心體故言依心。即是黎耶自相心",
    "T85n2814_003:1132c27": "也。此假者眾生於一心即有五意及意識起。",
    "T85n2814_003:1132c28": "故言眾生依心意意識轉。",
    "T85n2814_003:1132c29": "論。此義云何至說有無明　釋曰。次下別釋。",
    "T85n2814_003:1133a01": "於中有三。先釋依心。次釋意轉。後意識轉。此",
    "T85n2814_003:1133a02": "初也。上言依心意等轉者。義云何耶。故此釋",
    "T85n2814_003:1133a03": "也。依阿黎耶識者。是上依心是生滅因。即",
    "T85n2814_003:1133a04": "阿黎耶二義之中本覺義也。說有無明者是",
    "T85n2814_003:1133a05": "生滅緣。即二義中不覺義也。依此因緣意意",
    "T85n2814_003:1133a06": "識轉。故言以依黎耶識等。前標文略。但言依",
    "T85n2814_003:1133a07": "心。今此別釋具顯因緣。故說依心及無明也。",
    "T85n2814_003:1133a08": "問。前說依覺有不覺力動靜心體方成黎耶。",
    "T85n2814_003:1133a09": "如何今說識有無明。有義。此中阿黎耶者即",
    "T85n2814_003:1133a10": "是本覺不生滅心。以此本覺不自知義說有",
    "T85n2814_003:1133a11": "無明。不覺而起即業識等前七識也。故前後",
    "T85n2814_003:1133a12": "說亦不相違。有義。不能違論說故說二和合",
    "T85n2814_003:1133a13": "方成黎耶。有覺不覺二義別故。若如所說。生",
    "T85n2814_003:1133a14": "不生滅覺不覺義應無別故。若爾便無和合",
    "T85n2814_003:1133a15": "之義。寧說和合成此識耶。應知依識有無明",
    "T85n2814_003:1133a16": "者。識有二義。謂覺不覺。前別就本故云依",
    "T85n2814_003:1133a17": "覺有不覺動而成識。今就和合總聚而說故",
    "T85n2814_003:1133a18": "言依識有無明也。有義。此釋理亦未圓。今此",
    "T85n2814_003:1133a19": "意顯真心為因無明為緣成黎耶識。應說依",
    "T85n2814_003:1133a20": "真有無明動成業轉現阿黎耶識寧却就識說",
    "T85n2814_003:1133a21": "有無明。然後復言成業識等。許則便有兩熏",
    "T85n2814_003:1133a22": "本識。應知此中黎耶識者唯取真心隨緣之",
    "T85n2814_003:1133a23": "義。此隨緣義難名目故。或就未起起說依覺",
    "T85n2814_003:1133a24": "有不覺。或約已起故言依識有無明。要就二",
    "T85n2814_003:1133a25": "名方盡其義。是故前後綺互言耳。然起未起",
    "T85n2814_003:1133a26": "雖義有殊。皆與無明為依止故。故於二處皆",
    "T85n2814_003:1133a27": "說無明。非總聚中而無無明。但非就於總聚",
    "T85n2814_003:1133a28": "而說唯依體說有無明也。問。若謂黎耶有無",
    "T85n2814_003:1133a29": "明者。如何會通諸論所說。謂瑜伽等皆說賴",
    "T85n2814_003:1133b01": "耶白淨無記一向捨受。若有無明則成雜染。",
    "T85n2814_003:1133b02": "豈堪受彼染淨熏耶。答。諸論且約麁義而說",
    "T85n2814_003:1133b03": "以為初入大乘人故。而實此識有本無明。今",
    "T85n2814_003:1133b04": "且略以三義明之。一迷無相不證真故。不爾",
    "T85n2814_003:1133b05": "此識應緣真諦。則一眾生半迷半悟故。二於",
    "T85n2814_003:1133b06": "果位鏡智俱故。若因位無明餘識相應者。應",
    "T85n2814_003:1133b07": "果位鏡智餘無漏識起。以於二位相敵對故。",
    "T85n2814_003:1133b08": "三於因位性無記故。若一向淨唯名為善。則",
    "T85n2814_003:1133b09": "屬真心。一向染者則名不善。唯屬妄心。二",
    "T85n2814_003:1133b10": "心和合非定染淨方成無記。若無無明。何以",
    "T85n2814_003:1133b11": "簡染成無記耶。由此三義故知此識定有無",
    "T85n2814_003:1133b12": "明。然其無明有麁有細。麁在事識。細在本",
    "T85n2814_003:1133b13": "識。論許無明在事識者。且約麁相說麁相說",
    "T85n2814_003:1133b14": "麁無明。不妨細者亦在本識。若爾如何受熏",
    "T85n2814_003:1133b15": "持種。既有無明違善熏故。答。雖有無明性非",
    "T85n2814_003:1133b16": "不善。受善等熏於理何失。若無無明一向清",
    "T85n2814_003:1133b17": "淨。如何受彼不善熏耶。故受熏者要有無明。",
    "T85n2814_003:1133b18": "不應舉彼七識為難。以其無明麁細異故。況",
    "T85n2814_003:1133b19": "受熏體唯是真如。是故賴耶受熟識者。但是",
    "T85n2814_003:1133b20": "如染淨分位引迴心者。假就麁相言彼受熏",
    "T85n2814_003:1133b21": "不違教理。若爾佛位亦應受熏。以有受熏真",
    "T85n2814_003:1133b22": "如體故。此難不然。無無明故。離和合相淳淨",
    "T85n2814_003:1133b23": "明故。既無能熏非所熏故。由此汝宗佛應受",
    "T85n2814_003:1133b24": "熏。有淨能所可熏體故。不可說言滿故不熏。",
    "T85n2814_003:1133b25": "以非質礙能所熏故。",
    "T85n2814_003:1133b26": "論。不覺而起至故說為意　釋曰。次釋意轉。",
    "T85n2814_003:1133b27": "於中有三。初略明意轉。於中有三。初略明",
    "T85n2814_003:1133b28": "意轉。次廣顯轉相。後結成依心。此初也。此中",
    "T85n2814_003:1133b29": "即顯五種識相。不覺而起即是業識。能見轉",
    "T85n2814_003:1133c01": "識能現現識能取境界即是智識。起念相續",
    "T85n2814_003:1133c02": "即相續識。此既無明迷真所起妄而有。前三",
    "T85n2814_003:1133c03": "成黎耶識。二迷妄為實起。後二相其事識。既",
    "T85n2814_003:1133c04": "此五種合為二識。由二依義總名為意。一本",
    "T85n2814_003:1133c05": "末依。末依本故。前三為本故說為意。二麁細",
    "T85n2814_003:1133c06": "依。麁依細故。後二細故。復說為意。其麁意",
    "T85n2814_003:1133c07": "識非本非細無所依義故不名意。但有分別",
    "T85n2814_003:1133c08": "故名意識。",
    "T85n2814_003:1133c09": "論。此意復有五種名　釋曰。廣顯轉相。於中",
    "T85n2814_003:1133c10": "有三。初舉數總標。次依名辨釋。後顯其功",
    "T85n2814_003:1133c11": "能。此初也。",
    "T85n2814_003:1133c12": "論。云何五至不覺心動故　釋曰。次下辨",
    "T85n2814_003:1133c13": "釋。別釋五意。即分為五。此初也。名業識者。",
    "T85n2814_003:1133c14": "標其名也。即九相中第一業相。前對無明故",
    "T85n2814_003:1133c15": "為相。是無明體之相狀故。此對真心說名為",
    "T85n2814_003:1133c16": "識。依心所依意故。識成意故。下准此知。無",
    "T85n2814_003:1133c17": "明力者。舉所依緣也。明心不自起。起必有緣。",
    "T85n2814_003:1133c18": "不覺心動者。正明業義。謂起動義是業義故。",
    "T85n2814_003:1133c19": "論。二者名為至能見相故　釋曰。名轉識者",
    "T85n2814_003:1133c20": "標其名也。依於動心者舉所依緣也。能見相",
    "T85n2814_003:1133c21": "者釋轉識義。謂依無明轉前業識成此能見",
    "T85n2814_003:1133c22": "故名轉識。依識聖教轉識有二。為無明轉",
    "T85n2814_003:1133c23": "成能見者在本識中。如其境轉成能見者在",
    "T85n2814_003:1133c24": "事識中。此中轉相約初義說。瑜伽論等說七",
    "T85n2814_003:1133c25": "識等名轉識者依後義說。",
    "T85n2814_003:1133c26": "論。三者名為至常在前故　釋曰。此文有三。",
    "T85n2814_003:1133c27": "謂法喻合。所謂等者。此舉法也。如鏡等者。此",
    "T85n2814_003:1133c28": "舉喻也。謂此心體無明熏對現種種境。如鏡",
    "T85n2814_003:1133c29": "對彼差別質故現種種影。現識亦爾。後明法",
    "T85n2814_003:1134a01": "合。其初二句正合前喻。無明熏真自有二種。",
    "T85n2814_003:1134a02": "一本無明與心和合冥熏靜心成三細識。二",
    "T85n2814_003:1134a03": "末無明與心別異對熏動心起六塵境。末無",
    "T85n2814_003:1134a04": "明者即諸煩惱起業熏識生五趣境故。言塵",
    "T85n2814_003:1134a05": "對至即現。非對五塵方起現識。此所現境寬",
    "T85n2814_003:1134a06": "狹云何。諸聖教中所說有異。十卷經云。阿黎",
    "T85n2814_003:1134a07": "耶識智名識相所知體相虛空中有毛轉",
    "T85n2814_003:1134a08": "等住不淨相所引境界。又有文云。何黎耶",
    "T85n2814_003:1134a09": "識分別現境自身資生器世界等一時知等。",
    "T85n2814_003:1134a10": "瑜伽論說。此識能了二境故轉。一內二外。內",
    "T85n2814_003:1134a11": "有三種。謂五色根根所依處所含藏種。若生",
    "T85n2814_003:1134a12": "無色唯了種子。外謂能了器世界相。唯識等",
    "T85n2814_003:1134a13": "論皆與此同。舊中邊論說此能了四種境界",
    "T85n2814_003:1134a14": "故。彼偈云。根塵我及識本識生似彼。何故如",
    "T85n2814_003:1134a15": "是諸教。隨譯者異。非本經論即此差殊。於",
    "T85n2814_003:1134a16": "四七卷二楞伽經但同後文都無前語。但是譯",
    "T85n2814_003:1134a17": "者妄加經文。或失本意。故不可依。新中邊論",
    "T85n2814_003:1134a18": "不說賴耶緣我及識。故彼頌云。識生變似義。",
    "T85n2814_003:1134a19": "有情我及了。識言通三。謂八七六。此三生時",
    "T85n2814_003:1134a20": "隨應變似。根我了別三種境義。舊中邊偈妄",
    "T85n2814_003:1134a21": "加本字。長行仍謬。亦不可依。由此但就瑜伽",
    "T85n2814_003:1134a22": "為正。順楞伽經三本文故。又既此識不能計",
    "T85n2814_003:1134a23": "度。是故不可緣我及識。而論說現一切境者。",
    "T85n2814_003:1134a24": "所謂內外一切境也。有義。此說其理未圓。不",
    "T85n2814_003:1134a25": "能會通諸經論故。若謂本識不緣我者。不應",
    "T85n2814_003:1134a26": "說為虛妄分別。若不證實名虛妄者。豈不由",
    "T85n2814_003:1134a27": "執不證實耶。若無計度故不執者。與證真智",
    "T85n2814_003:1134a28": "有何差別。既許此有自性分別。何不許有自",
    "T85n2814_003:1134a29": "性執耶。不爾如何瑜伽說此緣計所自性習",
    "T85n2814_003:1134b01": "氣。若不言唯故無執者。豈說唯緣非執種耶。",
    "T85n2814_003:1134b02": "若有漏善雖不證實亦無執者。此不為倒。意",
    "T85n2814_003:1134b03": "與六識為染淨。根與有漏善為漏性。故約無",
    "T85n2814_003:1134b04": "不善有覆無明所起麁相言無執心。何妨亦",
    "T85n2814_003:1134b05": "起無覆無記微細無明所起我相。許此執我",
    "T85n2814_003:1134b06": "理既無違。由是亦能變似識等。若此識變必",
    "T85n2814_003:1134b07": "有實用故能變諸識相者。則應諸識實用都",
    "T85n2814_003:1134b08": "無不是。本識實所變故。若謂諸識所有實用",
    "T85n2814_003:1134b09": "別從此識種子生者。外器亦可但從種生。本",
    "T85n2814_003:1134b10": "識不應別變器等。若謂器等但是相分不可",
    "T85n2814_003:1134b11": "變識為相分者。意是意識不共所依。如五色",
    "T85n2814_003:1134b12": "根變緣何失。若相分心無能緣用故說此識",
    "T85n2814_003:1134b13": "不變心者。亦應不緣諸識種子。種子現行性",
    "T85n2814_003:1134b14": "相同故。若謂種子無能緣用故本識緣識非",
    "T85n2814_003:1134b15": "倒者。則種與現本末因果性繫地等一切應",
    "T85n2814_003:1134b16": "殊。如是推微。故知此識亦緣諸識於理無爽。",
    "T85n2814_003:1134b17": "是故經言。知名識相住不淨智所行境界。若",
    "T85n2814_003:1134b18": "爾如何會通諸教。答。諸教所說亦不相違。不",
    "T85n2814_003:1134b19": "言唯緣如此法故。不說餘法非所緣故。雖無",
    "T85n2814_003:1134b20": "相違而有不同。不同之意叵得聞乎。不同之",
    "T85n2814_003:1134b21": "意各有道理。中邊及經明現起法皆是識變。",
    "T85n2814_003:1134b22": "唯說現行。習氣種子其相不現。與識無異。故",
    "T85n2814_003:1134b23": "略不說。瑜伽為顯相不離見故。除識外是所",
    "T85n2814_003:1134b24": "了別。諸心心所離識不立。其義自顯故說",
    "T85n2814_003:1134b25": "之。而實此識通緣一切。以有隨自他分境故。",
    "T85n2814_003:1134b26": "論言能現一切下合。唯言現五塵者。且舉麁",
    "T85n2814_003:1134b27": "顯以合鏡喻。故前後文亦不乖越。其後三句",
    "T85n2814_003:1134b28": "簡異諸識。以一切時等者。此簡意識。此所藉",
    "T85n2814_003:1134b29": "緣無時不具。故一切時任運而起。彼所藉緣",
    "T85n2814_003:1134c01": "時多不具。於五位等有間轉故。常在前者。對",
    "T85n2814_003:1134c02": "簡末那。末那雖常任運而起。非諸識本故非",
    "T85n2814_003:1134c03": "在先。今此黎耶是諸識本。在諸識本在諸識",
    "T85n2814_003:1134c04": "先。故言常在前也。非謂五識對五塵現而常",
    "T85n2814_003:1134c05": "在於意識。前起五識不能現一切境。非一切",
    "T85n2814_003:1134c06": "時任運起故。但隨五塵惑業因對故。所現塵",
    "T85n2814_003:1134c07": "無前後耳。",
    "T85n2814_003:1134c08": "論。四者名為至染淨法故　釋曰。是事識中",
    "T85n2814_003:1134c09": "細分法執不了前心所現境空而起染淨勝劣",
    "T85n2814_003:1134c10": "分別。故言分別染淨法也。",
    "T85n2814_003:1134c11": "論。五者名為至不斷故　釋曰。此亦事識細",
    "T85n2814_003:1134c12": "分之位。此細事識法執相應執無斷故名相",
    "T85n2814_003:1134c13": "續識。若謂此二是事識者。寧意識中方立",
    "T85n2814_003:1134c14": "名耶。答。以彼亦麁有通別名。通名事識。別",
    "T85n2814_003:1134c15": "名智等。如三細相名亦通別。通名黎耶。別名",
    "T85n2814_003:1134c16": "業等。下意識中方立名者。增顯更說影顯前",
    "T85n2814_003:1134c17": "故。如現境相說為黎耶。而賴耶名亦通業識。",
    "T85n2814_003:1134c18": "又依我見立意識名。豈意識名唯屬我見。許",
    "T85n2814_003:1134c19": "則二乘應離意識。寧說二乘意識熏習。又此",
    "T85n2814_003:1134c20": "黎耶所現境相既是此中所分別事。此於彼",
    "T85n2814_003:1134c21": "境染淨苦樂覺念分別。寧非事識。不爾此是",
    "T85n2814_003:1134c22": "何識所收。不應說是七八二識。末那不緣外",
    "T85n2814_003:1134c23": "境相故。本識不起染淨相故。故屬屬事識",
    "T85n2814_003:1134c24": "其理必然。不可難言此二亦我執。雖同事識",
    "T85n2814_003:1134c25": "麁細各別故。如業轉現同本識體。業識未有",
    "T85n2814_003:1134c26": "能所相故。若如所難二執無別。便與諸教極",
    "T85n2814_003:1134c27": "相違故。故此但是細分法執同名事識。於理",
    "T85n2814_003:1134c28": "無違故。故此但是細分法執同名事識。於",
    "T85n2814_003:1134c29": "理無違。若爾寧說事識熏習能受凡夫業繫",
    "T85n2814_003:1135a01": "苦相。答。此事識者通法我相。彼就具足二相",
    "T85n2814_003:1135a02": "處說故。事識熏習凡夫苦。若二乘人唯有法",
    "T85n2814_003:1135a03": "執。雖有熏習無業繫苦。已斷我相發業用故。",
    "T85n2814_003:1135a04": "如八九地離現見染。豈得說無本識心耶。此",
    "T85n2814_003:1135a05": "亦如是。故唯法執亦名事識。於理無違。若爾",
    "T85n2814_003:1135a06": "六染為是識體。為是事識體應心所。答。是事",
    "T85n2814_003:1135a07": "識體非謂心所。說是所起事識心故。說為不",
    "T85n2814_003:1135a08": "斷相應染等。與染心所相應義故。說意識者。",
    "T85n2814_003:1135a09": "即相續識。故知諸染無別體。故但名為意及",
    "T85n2814_003:1135a10": "意識等。非是相應心所義故。事識心所即未",
    "T85n2814_003:1135a11": "無明。乃是能起見愛惑故。此六不攝見愛煩",
    "T85n2814_003:1135a12": "惱。皆是見愛所起識故。隨業用別假立多名。",
    "T85n2814_003:1135a13": "如業轉現但一識故。由與彼等心所相應而",
    "T85n2814_003:1135a14": "於一識開此諸相。非謂諸相即是心所。",
    "T85n2814_003:1135a15": "論。住持過去至不覺妄慮　釋曰。此即第三",
    "T85n2814_003:1135a16": "顯功能也。有義。此顯五意功能。前但別明五",
    "T85n2814_003:1135a17": "意自相。此總熏顯五功能故。非謂別顯相續",
    "T85n2814_003:1135a18": "之義。前九相中無此文故。住持過去無量等",
    "T85n2814_003:1135a19": "者。顯前三細本識功能。由業轉現黎耶識故",
    "T85n2814_003:1135a20": "攝藏諸法善惡業種。故能住持過去多生善",
    "T85n2814_003:1135a21": "惡之業令其不失。此明本識能持種子。攝業",
    "T85n2814_003:1135a22": "種令不失故。隨善惡種生善果故。能成就",
    "T85n2814_003:1135a23": "現在未來果等報無差違也。此明本識能起",
    "T85n2814_003:1135a24": "現行能令現在已逕事。下顯其後二事識功",
    "T85n2814_003:1135a25": "能。由彼事識法執分別故。能念慮三世之事",
    "T85n2814_003:1135a26": "故。言不覺妄慮等也。有義。但顯事識功能。",
    "T85n2814_003:1135a27": "由此能令三世因果不斷絕故名相續識。前",
    "T85n2814_003:1135a28": "九相中且約自體。此更就能釋相續義。非謂",
    "T85n2814_003:1135a29": "通顯五功能也。不爾現識現五塵等。所有義",
    "T85n2814_003:1135b01": "相應通前二。意識起惑。於業有三。一起見",
    "T85n2814_003:1135b02": "惑。發未起業令起。二起修惑。潤生未熟業令",
    "T85n2814_003:1135b03": "熟。三雙起見修。引未生業令生。由此能令生",
    "T85n2814_003:1135b04": "死相續。今此文中但舉後二以能起此潤業",
    "T85n2814_003:1135b05": "煩惱。引持過去所發業種不失功能。令成堪",
    "T85n2814_003:1135b06": "生來果之有。故云住持乃至不失。又為能起",
    "T85n2814_003:1135b07": "引業煩惱能使已熟善惡業種隨其所應滅彼",
    "T85n2814_003:1135b08": "異熟業果相應。故云成熟無差違也。此則",
    "T85n2814_003:1135b09": "引熟令生如是三世因果流轉連持不絕功由",
    "T85n2814_003:1135b10": "意顯識用麁。有是功能故依功能名相續識。",
    "T85n2814_003:1135b11": "次舉念慮三世之事顯別智識微細分別。故",
    "T85n2814_003:1135b12": "言能令乃至妄慮。",
    "T85n2814_003:1135b13": "論。是故三界至六塵境界　釋曰。上顯意轉。",
    "T85n2814_003:1135b14": "次下結明依心之義。於中有二。先正結屬心。",
    "T85n2814_003:1135b15": "後釋疑廣辨。此初也。文中二節。初順結三",
    "T85n2814_003:1135b16": "界。言是故者。是前一心隨無明動作五意故。",
    "T85n2814_003:1135b17": "是五種意依心成故。而此五意總攝三界。故",
    "T85n2814_003:1135b18": "說三界唯一心轉。妄念似現曰虛。詐現實狀",
    "T85n2814_003:1135b19": "曰偽。或相有體無名虛。體無似有名偽。虛偽",
    "T85n2814_003:1135b20": "之相雖有種種。能究其因唯心所作故。云佛",
    "T85n2814_003:1135b21": "子三界唯心離心等者。此反結六塵也。離彼",
    "T85n2814_003:1135b22": "現識即無六塵。反驗六塵唯是一心。故云離",
    "T85n2814_003:1135b23": "心無六塵也。",
    "T85n2814_003:1135b24": "論。此義云何　釋曰。次下釋疑。於中有三。",
    "T85n2814_003:1135b25": "初問。次答。後結。此初也。現有塵境異心可見",
    "T85n2814_003:1135b26": "能取所取了然差別。三界六塵固在心外。此",
    "T85n2814_003:1135b27": "唯心者義云何耶。",
    "T85n2814_003:1135b28": "論。以一切法至無相可得　釋曰。此答也。文",
    "T85n2814_003:1135b29": "有七句。總分三節。即初三句正答前問。以業",
    "T85n2814_003:1135c01": "相等皆因心起。緣彼無明妄念熏生。既五種",
    "T85n2814_003:1135c02": "識不離於心。故離一心無六塵也。或可。境界",
    "T85n2814_003:1135c03": "皆是此心。隨熏所起更無異體。由汝妄念而",
    "T85n2814_003:1135c04": "生異相。故楞伽云。身資生住持如夢中生。若",
    "T85n2814_003:1135c05": "有能取所取相者。夢中所見應有二相。如夢",
    "T85n2814_003:1135c06": "中無二相也。既因此答轉起。疑云。念不孤起。",
    "T85n2814_003:1135c07": "託境方生。若無異境。何所分別。故此二句釋",
    "T85n2814_003:1135c08": "此難言。一切分別非外分別。如依於面自見",
    "T85n2814_003:1135c09": "其面。夢中所見自見其心。是故經云。無有少",
    "T85n2814_003:1135c10": "法能取少法。即其義也。故言分別分別自心。",
    "T85n2814_003:1135c11": "若爾便成能見所見。何故前言無二相耶。故",
    "T85n2814_003:1135c12": "後二句遣此疑云。為遣塵執說見自心。實非",
    "T85n2814_003:1135c13": "以心而見心也。心尚不起。何有見乎。以本真",
    "T85n2814_003:1135c14": "心無見相故。問。如集量論說諸心心所皆證",
    "T85n2814_003:1135c15": "自體名為現量。不爾於自心應不能境故。何",
    "T85n2814_003:1135c16": "故今說心不見心。答。二意異故亦不相違。彼",
    "T85n2814_003:1135c17": "約俗諦安立道理。於其妄心開為諸分。故說",
    "T85n2814_003:1135c18": "自證能見見分。此約真實證會道理。說本真",
    "T85n2814_003:1135c19": "心元非動念。既無見故非能所見。若唯俗諦",
    "T85n2814_003:1135c20": "所顯亦殊。此顯見分不能自見故。以指刀為",
    "T85n2814_003:1135c21": "同法喻。彼說自證能見見分故。以燈焰為同",
    "T85n2814_003:1135c22": "法喻。設唯就真所顯亦別。彼說智如能所證",
    "T85n2814_003:1135c23": "別有見可證。以心見心。此說理智既無別體。",
    "T85n2814_003:1135c24": "無見可證。心不見心。此真俗舉體通融。說",
    "T85n2814_003:1135c25": "無不當於無故不壞於有。說有不當於有故",
    "T85n2814_003:1135c26": "不乖於無。無不乖有故宛然有而即無。有不",
    "T85n2814_003:1135c27": "妨無故宛然無而即有。由是二論不相違也。",
    "T85n2814_003:1135c28": "即由此中心不見心無相義。故楞伽頌云。非",
    "T85n2814_003:1135c29": "他非自緣。分別分別事。五法及二心。寂靜無",
    "T85n2814_003:1136a01": "如是。即前二句依識遣塵明唯識觀。今此二",
    "T85n2814_003:1136a02": "句依真遣識明真如觀。法門雖二所證是同。",
    "T85n2814_003:1136a03": "但一觀成則證外觀。故瑜伽論問此義言。諸",
    "T85n2814_003:1136a04": "觀行者見遍計所執無相時。當言入何等性。",
    "T85n2814_003:1136a05": "應言入圓成實。若入圓成實性時。當言遣何",
    "T85n2814_003:1136a06": "等性。應言遣依他起。舊中邊論亦顯此義。由",
    "T85n2814_003:1136a07": "依唯識故境無體義成。以塵無有故。本識即",
    "T85n2814_003:1136a08": "不生。故唯識成即無有識。以識無故便證",
    "T85n2814_003:1136a09": "真如。故知二觀同所證也。",
    "T85n2814_003:1136a10": "論。當知世間至而得住持　釋曰。次下總結。",
    "T85n2814_003:1136a11": "於中有三。初顯依妄有境。次顯境體亦無。後",
    "T85n2814_003:1136a12": "結釋所以。此初也。言無明者。根本無明。言",
    "T85n2814_003:1136a13": "妄心者。即業轉現。世間境界杖此而成。依之",
    "T85n2814_003:1136a14": "而住。不失自體。故言依妄得住持等。若爾劫",
    "T85n2814_003:1136a15": "壞餘殘世界誰無明妄所住持耶。答。總詳諸",
    "T85n2814_003:1136a16": "教有其四釋。有義。眾生本識妄心於所變境",
    "T85n2814_003:1136a17": "為二因力。一為生因。由種勢力生近正果故。",
    "T85n2814_003:1136a18": "二為引因。引遠殘果令不頓絕故。內身既",
    "T85n2814_003:1136a19": "爾。外器亦然。故劫壞時雖無眾生。無明妄心",
    "T85n2814_003:1136a20": "為正生因。由前識中種有引力故。世界不",
    "T85n2814_003:1136a21": "即頓空。此能引力既本是心故。所引果亦妄",
    "T85n2814_003:1136a22": "心也。有義前說其理不然。諸□死時身器頓",
    "T85n2814_003:1136a23": "滅。彼時何無引因力耶。若生界法應頓滅",
    "T85n2814_003:1136a24": "者。此何不爾要色引因。設爾殘界應心外有",
    "T85n2814_003:1136a25": "現。無妄心所住持故。由此應說妄心所變有",
    "T85n2814_003:1136a26": "共不共四種句義。故此世界共所變起。或共",
    "T85n2814_003:1136a27": "受用不共受用。雖不共用必共變起。是故設",
    "T85n2814_003:1136a28": "生他方自地彼無明妄亦得住持。如死無心",
    "T85n2814_003:1136a29": "餘變骸骨他變殘界。其理善成。有義。此說亦",
    "T85n2814_003:1136b01": "未應理。大千世界成壞必同。無有彼此住壞",
    "T85n2814_003:1136b02": "異故。若大千外世界隔遠。彼識不能變此界。",
    "T85n2814_003:1136b03": "故不爾。殘界應永不空。諸界眾生常共變故。",
    "T85n2814_003:1136b04": "不應倒彼餘骸為救。界地異同遠近別故。應",
    "T85n2814_003:1136b05": "言世界將壞之時有得通者往來持用彼識亦",
    "T85n2814_003:1136b06": "得變此殘界。如諸聖者往惡趣中必變彼趣",
    "T85n2814_003:1136b07": "而往來故。不爾殘界聖應不見。既照見者必",
    "T85n2814_003:1136b08": "變而緣不變。便取外境。故通者變其理。善",
    "T85n2814_003:1136b09": "成有義。此說理亦未然。論說境界皆妄心持。",
    "T85n2814_003:1136b10": "得通聖者無妄心故。設許聖變非利益過變",
    "T85n2814_003:1136b11": "殘世界無所用故。若由照見法爾變者。應同",
    "T85n2814_003:1136b12": "凡夫有所緣故。若由往來故所變者。界應",
    "T85n2814_003:1136b13": "不空。常往來故。若有為法自滅壞者。則因於",
    "T85n2814_003:1136b14": "果無力用故。不爾殘界尚有眾生往惡趣者",
    "T85n2814_003:1136b15": "不同倒故。應言殘界雖無人等必有別類重",
    "T85n2814_003:1136b16": "罪眾生彼識故得變此殘界。如人骸骨本識",
    "T85n2814_003:1136b17": "雖無餘鬼畜等所變住故。說前地獄亦雜人",
    "T85n2814_003:1136b18": "間不遮無間移處所故。說諸地獄處不移者。",
    "T85n2814_003:1136b19": "是小乘宗非大乘故。既彼劫壞不無眾生。即",
    "T85n2814_003:1136b20": "彼妄心變殘世界。彼眾生盡世界方空。如燈",
    "T85n2814_003:1136b21": "炎滅光乃無故。故諸世界妄心持也。",
    "T85n2814_003:1136b22": "論。是故一切至唯心虛妄　釋曰。此顯境體",
    "T85n2814_003:1136b23": "亦無也。如鏡中像無實體故鏡內鏡外皆不",
    "T85n2814_003:1136b24": "可得。境但是心虛妄現故。心外心內亦不可",
    "T85n2814_003:1136b25": "得。若爾諸境四義不成。無外境體。唯心妄",
    "T85n2814_003:1136b26": "故。二十唯識難起頌云。若識無實境。則處",
    "T85n2814_003:1136b27": "時決定。相續不決定。作用不應成。答。如夢",
    "T85n2814_003:1136b28": "中境。雖四義成實無別境故。寤時境雖有四",
    "T85n2814_003:1136b29": "義。亦不離心。亦如餓鬼同見膿河。又如地獄",
    "T85n2814_003:1136c01": "同見獄卒。雖無實境。四義亦成故。諸境界",
    "T85n2814_003:1136c02": "唯心虛妄。即二十論答難頌云。處時定如夢。",
    "T85n2814_003:1136c03": "身不定如鬼。同見膿河等。如夢損有用。一切",
    "T85n2814_003:1136c04": "如地獄。同見獄卒等。能為通害事。故四義",
    "T85n2814_003:1136c05": "皆成。若爾善惡應不成。業如夢所見皆無實",
    "T85n2814_003:1136c06": "故。答。理實善惡無實自性。皆虛妄心之所",
    "T85n2814_003:1136c07": "起。故隨自執心成彼業果。若如實知無所有。",
    "T85n2814_003:1136c08": "故依如義是故。經頌云。譬如燈破闇一念盡",
    "T85n2814_003:1136c09": "無餘。諸業之闇冥多劫所熏聚牟尼智燈照",
    "T85n2814_003:1136c10": "剎那速滅除。如是等義諸經非一。故彼善惡",
    "T85n2814_003:1136c11": "亦是夢心。如其心妄業亦然故。若爾殺生不",
    "T85n2814_003:1136c12": "斷彼命亦無怨等無外境故。答。見生殺命",
    "T85n2814_003:1136c13": "亦是妄心。無生及命無所殺故。謂有為法性",
    "T85n2814_003:1136c14": "自無常。於念念中無住性故。實無能殺所殺",
    "T85n2814_003:1136c15": "二相。但二妄心互相成故。由此念念妄熏",
    "T85n2814_003:1136c16": "習乃成決定怨業等。故二十唯識頌此義",
    "T85n2814_003:1136c17": "云。展轉增上力。二識成決定。長行廣釋廣",
    "T85n2814_003:1136c18": "敘引之。如涅槃經。佛依此義破彼闍王殺父",
    "T85n2814_003:1136c19": "罪執。故說蘊空無能所殺。除彼妄心罪自無",
    "T85n2814_003:1136c20": "故。",
    "T85n2814_003:1136c21": "論。以心生至法滅故　釋曰。此結釋所以",
    "T85n2814_003:1136c22": "也。所言境界心妄現者。以無明力不覺心動。",
    "T85n2814_003:1136c23": "由此能現一切境故。故言心生種種法生。即",
    "T85n2814_003:1136c24": "心妄動而言生也。若妄心滅境隨滅故。諸分",
    "T85n2814_003:1136c25": "別識皆滅無餘。故言心滅種種法滅。即心源",
    "T85n2814_003:1136c26": "靜故云滅也。既說此心妄現諸境。即驗諸境",
    "T85n2814_003:1136c27": "唯心無體。問。上以九相結屬無明。今此五識",
    "T85n2814_003:1136c28": "何歸心耶。答。前顯一心成彼生滅。九染相",
    "T85n2814_003:1136c29": "者。功由不覺故。以九相結屬無明。今此因緣",
    "T85n2814_003:1137a01": "和合道理成辨。諸法唯屬於心故。以五意結",
    "T85n2814_003:1137a02": "歸心也。答。隨義增影略而說。非於二處無心",
    "T85n2814_003:1137a03": "無明。",
    "T85n2814_003:1137a04": "論。言意識者即此相續識　釋曰。次顯意識。",
    "T85n2814_003:1137a05": "於中有二。初標。後釋。此初也。明此生起雖麁",
    "T85n2814_003:1137a06": "細殊同是一識更無別體故。即指前第五識",
    "T85n2814_003:1137a07": "相故。言即此相續識也。前勝細分法執相",
    "T85n2814_003:1137a08": "應所止義門則說為意。此約能起見愛麁惑",
    "T85n2814_003:1137a09": "從前起門說名意識。意之識故名為意識。而",
    "T85n2814_003:1137a10": "新論言。一切凡夫依相續識執我等者。即是",
    "T85n2814_003:1137a11": "依前相續法執一切凡夫執我我所。論說我",
    "T85n2814_003:1137a12": "執我等者。即是依前相續法執。一切凡夫",
    "T85n2814_003:1137a13": "執我我所。論說我執依法執起如。要迷杌方",
    "T85n2814_003:1137a14": "謂人。故非謂迷於續本識。凡夫依此執我",
    "T85n2814_003:1137a15": "我所。有此說者皆為謬釋。",
    "T85n2814_003:1137a16": "論。依諸凡夫取著轉深　釋曰。次下別釋。於",
    "T85n2814_003:1137a17": "中有五。一約人辨麁。二其麁體。三明執所",
    "T85n2814_003:1137a18": "緣。四製立其名。五明識所依。此初也。簡非",
    "T85n2814_003:1137a19": "二乘所起意識。以前智識及相續識通在二",
    "T85n2814_003:1137a20": "乘地前所起故。今約凡顯其麁也。以彼凡夫",
    "T85n2814_003:1137a21": "無對治故。追著妄境轉極麁顯故。言取著",
    "T85n2814_003:1137a22": "轉深也。",
    "T85n2814_003:1137a23": "論。計我我所種種妄執　釋曰。此出惑體。非",
    "T85n2814_003:1137a24": "直心外計境為麁。亦復於身而計為我。於諸",
    "T85n2814_003:1137a25": "塵境計為我所。即蘊離蘊或執與蘊非離而",
    "T85n2814_003:1137a26": "計為我。乃至能起六十二見。皆是此中種種",
    "T85n2814_003:1137a27": "妄執。",
    "T85n2814_003:1137a28": "論。隨事攀緣分別六塵　釋曰。此明執所緣",
    "T85n2814_003:1137a29": "也。但緣倒境不了正理故皆名為隨事攀緣。",
    "T85n2814_003:1137b01": "隨事何謂。取六境故。分別六塵名隨事攀",
    "T85n2814_003:1137b02": "緣也。",
    "T85n2814_003:1137b03": "論。名為意識至分別事識　釋曰。此製立其",
    "T85n2814_003:1137b04": "名也。既緣六塵應名六識。而今就其一意識",
    "T85n2814_003:1137b05": "義故不別出眼等五識。故涅槃云。譬如一識",
    "T85n2814_003:1137b06": "分別說六。金光明經。心如幻化馳駛六塵而",
    "T85n2814_003:1137b07": "常妄起分別諸法。故緣六塵但名意識。即此",
    "T85n2814_003:1137b08": "意識依於六根別取六塵。故名分離。又能分",
    "T85n2814_003:1137b09": "別知來內外善惡因果種種事相故。復說名",
    "T85n2814_003:1137b10": "分別事識。",
    "T85n2814_003:1137b11": "論。此識依見至增長義故　釋曰。此明識所",
    "T85n2814_003:1137b12": "依也。見謂五見。即見道斷所有分別發業煩",
    "T85n2814_003:1137b13": "惱。發業惑中見最強故。舉此亦攝分別貪等。",
    "T85n2814_003:1137b14": "即五住中見一處住地。愛謂貪愛。修道所斷",
    "T85n2814_003:1137b15": "所有俱生潤生煩惱。潤生惑中愛最強故。舉",
    "T85n2814_003:1137b16": "最強故舉此亦攝俱生癡等。即欲色有愛三",
    "T85n2814_003:1137b17": "住地也。此能增長事識義者。有義。但增我等",
    "T85n2814_003:1137b18": "麁執說依凡夫取著等。故說二乘人斷見愛",
    "T85n2814_003:1137b19": "惑。但離第一執相應故。二乘雖無見愛煩惱。",
    "T85n2814_003:1137b20": "未離分別事識心。故說相續識。亦是事識",
    "T85n2814_003:1137b21": "必非見愛所增長故。說由法執起我等惑。不",
    "T85n2814_003:1137b22": "許煩惱起法執故。言見愛熏成事識者。言說",
    "T85n2814_003:1137b23": "識中所有我執如事識熏起凡夫苦。豈二乘",
    "T85n2814_003:1137b24": "等亦有此耶。故增長者但是識中我等麁執",
    "T85n2814_003:1137b25": "非事識體。謂由境界資熏現識起彼智相及",
    "T85n2814_003:1137b26": "相續相。成事識中法執念相。復由見愛熏事",
    "T85n2814_003:1137b27": "識中法執念相起我等執故。說我執從諸",
    "T85n2814_003:1137b28": "執生。見愛既是凡夫所有熏起我執故。說依",
    "T85n2814_003:1137b29": "凡取著轉深說意識等。由此二乘雖斷見愛",
    "T85n2814_003:1137c01": "離我等相。而猶未離分別事識。非彼起故。若",
    "T85n2814_003:1137c02": "作此釋。妙快理教。有義。此說其理不成。與論",
    "T85n2814_003:1137c03": "文義極乖返故。說見愛熏能成事識不說熏",
    "T85n2814_003:1137c04": "起我我等故。說六染相皆是事識。六染皆無",
    "T85n2814_003:1137c05": "我等義故。我見即是見愛所攝。能熏起他非",
    "T85n2814_003:1137c06": "自起故。諸識皆有依他之義。事識必依見愛",
    "T85n2814_003:1137c07": "生故。說見愛惑亦是無明必有熏真起識用",
    "T85n2814_003:1137c08": "故。既本無明熏起本識。未應如彼起事識故。",
    "T85n2814_003:1137c09": "不爾事識非無明起。不許見愛所熏起故。若",
    "T85n2814_003:1137c10": "謂事識但境熏起非見愛者。我見亦有境熏",
    "T85n2814_003:1137c11": "起義。寧不許然。境有增長取熏義故。若謂",
    "T85n2814_003:1137c12": "事識通法執故不許煩惱所熏起者。於起我",
    "T85n2814_003:1137c13": "執寧則許然。諸論不許惑生執故。應知事識",
    "T85n2814_003:1137c14": "理有法我二種相故。二執相應事識既非即",
    "T85n2814_003:1137c15": "二執體。見愛熏起於理何乖諸論。不說見",
    "T85n2814_003:1137c16": "愛煩惱起事識者。且隨麁相。據實亦有起事",
    "T85n2814_003:1137c17": "識義。謂此事識相應心所必有助成心王之",
    "T85n2814_003:1137c18": "義。故說作意驚引心等。心所既多。見愛惑",
    "T85n2814_003:1137c19": "攝。熏起事識於理無違。彼有漏位非解脫分",
    "T85n2814_003:1137c20": "善根所攝。諸善心所從無明起皆此所攝。事",
    "T85n2814_003:1137c21": "識必與善相應故。此既麁動異。於本識必",
    "T85n2814_003:1137c22": "二緣生。一謂境界。二謂見愛相應心所。由",
    "T85n2814_003:1137c23": "此論文互舉其一。或說境界之所熏起。或說",
    "T85n2814_003:1137c24": "見愛所增長生。合前後說義方具足。故二乘",
    "T85n2814_003:1137c25": "等雖離見愛有妄境故未離事識。若爾未離",
    "T85n2814_003:1137c26": "執相應染。以有能熏我相境故。答。境非實我",
    "T85n2814_003:1137c27": "得我空智。不為妄境之所熏故。而說依凡夫",
    "T85n2814_003:1137c28": "取著轉深及事識熏起凡苦者。謂事識體在",
    "T85n2814_003:1137c29": "凡夫位。取著既深。復起我執發五趣業受凡",
    "T85n2814_003:1138a01": "夫苦。非謂熏起我等麁執。是故見愛所增長",
    "T85n2814_003:1138a02": "者但是事識。其理極成。",
    "T85n2814_003:1138a03": "論。復次依無明至唯佛窮了　釋曰。上明生",
    "T85n2814_003:1138a04": "滅依因緣義。次下熏顯因緣體相。於中有二。",
    "T85n2814_003:1138a05": "初略明緣起甚深之相。後廣顯緣起差別之",
    "T85n2814_003:1138a06": "義。初中亦二。先標歎甚深。後釋甚深所以。",
    "T85n2814_003:1138a07": "此初也。前已直明緣起之義。此下重約甚深",
    "T85n2814_003:1138a08": "以顯。故言復次無明熏等。無明熏習所起識",
    "T85n2814_003:1138a09": "者標緣起體。即本淨心是緣起體。為無明熏",
    "T85n2814_003:1138a10": "習所起識者標緣起體即本淨心是緣起體為",
    "T85n2814_003:1138a11": "無明熏起諸妄識總。名無明熏所起識。非謂",
    "T85n2814_003:1138a12": "偏取真及妄分。非凡夫能知等者。此凡小",
    "T85n2814_003:1138a13": "絕分。於此根本緣起之理。凡夫業信具彼五",
    "T85n2814_003:1138a14": "住二障礙故。而不能知。二乘雖證由無明住",
    "T85n2814_003:1138a15": "智障礙故亦不能覺。要由此理。是故經言",
    "T85n2814_003:1138a16": "阿那識甚深細。我於凡愚不開演。謂諸菩",
    "T85n2814_003:1138a17": "薩已下菩薩分知。菩薩從初正定信位而發",
    "T85n2814_003:1138a18": "意言比觀觀察。至地上分分證之。知因真如",
    "T85n2814_003:1138a19": "隨緣成識。既能觀證故佛為說經。依此義而",
    "T85n2814_003:1138a20": "有頌云。故名阿賴耶勝者我開示。以諸菩薩",
    "T85n2814_003:1138a21": "無明住地未斷盡故。業識未亡。縱至第十究",
    "T85n2814_003:1138a22": "竟地中。亦未盡知緣起之理。唯佛窮了者。明",
    "T85n2814_003:1138a23": "佛能知。無明斷盡覺道圓明。故能盡知一心",
    "T85n2814_003:1138a24": "緣起。",
    "T85n2814_003:1138a25": "論。何以故至唯佛能知　釋曰。此釋深所",
    "T85n2814_003:1138a26": "以義也。緣起妙理貫通凡聖唯佛窮了。何以",
    "T85n2814_003:1138a27": "故耶。下答文中有其三節。初明即淨而常染。",
    "T85n2814_003:1138a28": "是心本來自性淨者。謂即本覺緣起真心據",
    "T85n2814_003:1138a29": "本而言。自體無染非別淨法可令淨。故此即",
    "T85n2814_003:1138b01": "總顯緣起因也。而有無明者。即依心體有此",
    "T85n2814_003:1138b02": "無明不覺緣也。此即顯其緣起之緣。為無明",
    "T85n2814_003:1138b03": "染有染心者。心體為此無明所染。而淨心體",
    "T85n2814_003:1138b04": "有染心也。此即顯其緣起之相。總是釋經不",
    "T85n2814_003:1138b05": "染而染。顯有染心等者。次明即染而常淨。",
    "T85n2814_003:1138b06": "謂本覺心雖被所染。常有染心性自真故。而",
    "T85n2814_003:1138b07": "不不失本淨心性。是釋經言染而不染。唯佛",
    "T85n2814_003:1138b08": "窮了者。明佛能知此理既深。非餘盡了故。緣",
    "T85n2814_003:1138b09": "起理唯佛能知。故勝鬘云。自性清淨心難可",
    "T85n2814_003:1138b10": "了知。彼心為煩惱所染。亦難可了知。楞伽",
    "T85n2814_003:1138b11": "經云。如來藏是清淨相。客塵煩惱垢染不淨。",
    "T85n2814_003:1138b12": "我今與汝及諸菩薩甚深智者能了分別。今",
    "T85n2814_003:1138b13": "論釋此顯甚深也。",
    "T85n2814_003:1138b14": "大乘起信論廣釋卷第三"
}