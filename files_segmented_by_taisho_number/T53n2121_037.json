{
    "T53n2121_037:0198a10": "經律異相卷第三十七(優婆塞部)",
    "T53n2121_037:0198a12": "梁沙門僧旻寶唱等集",
    "T53n2121_037:0198a13": "沙門億耳入海見地獄一優婆塞持戒鬼",
    "T53n2121_037:0198a14": "代取華二優婆塞為王厨吏被逼殺害指",
    "T53n2121_037:0198a15": "現師子三優婆塞被魔試四清信士嫁",
    "T53n2121_037:0198a16": "女與事鬼家五清信士始精進未懈後生",
    "T53n2121_037:0198a17": "慚愧鬼不能害六清信士臨亡夫妻相愛",
    "T53n2121_037:0198a18": "生為婦鼻中虫七薄拘羅持戒得五不",
    "T53n2121_037:0198a19": "死報八持戒誦經續明供養鬼不能害九",
    "T53n2121_037:0198a20": "執持求還佛戒口中諸鬼出打其身十",
    "T53n2121_037:0198a21": "人不信罪福夢鬼取之令其受戒後壽百",
    "T53n2121_037:0198a22": "年十一家有六人割口施僧同受富樂",
    "T53n2121_037:0198a23": "十二有人路行遇見三變身行精進十三",
    "T53n2121_037:0198a24": "有人命終十日還生述所經見十四",
    "T53n2121_037:0198a25": "沙門億耳入海見地獄一",
    "T53n2121_037:0198a26": "阿濕摩伽阿槃地國。有聚落王。名薩薄。中有",
    "T53n2121_037:0198a27": "大富居士。財寶豐盈唯無兒息。從諸神祇求",
    "T53n2121_037:0198a28": "不能得。有子時到婦覺有身。此女利根有四",
    "T53n2121_037:0198a29": "不共智。一知男愛。二知男不愛。三知妊身",
    "T53n2121_037:0198b01": "時。四知所從得。以語居士。居士歡喜。月滿生",
    "T53n2121_037:0198b02": "男耳有金鐶。是兒端正見者歡喜。集婆羅門。",
    "T53n2121_037:0198b03": "相之言。是兒實有福德威力。為作二字。宿世",
    "T53n2121_037:0198b04": "出家。即名曰沙門耳環。非世所作可直一",
    "T53n2121_037:0198b05": "億。字為沙門億耳。五種養視。一者治身母。二",
    "T53n2121_037:0198b06": "者除垢母。三者乳母。四者吉母。五者戲笑母。",
    "T53n2121_037:0198b07": "是兒福力而疾長大。便教書數算印。善知諸",
    "T53n2121_037:0198b08": "物價相貴賤。是王聚落商客所集。時四方人",
    "T53n2121_037:0198b09": "來詣聚落。問言。是中阿誰有好德可與寄言",
    "T53n2121_037:0198b10": "示我利害。諸人示沙門億耳。是諸商客即往",
    "T53n2121_037:0198b11": "詣之。接為主人。是諸商客見大威力。如是思",
    "T53n2121_037:0198b12": "惟。若作薩薄將多人入海必安隱歸。諸人言。",
    "T53n2121_037:0198b13": "沙門億耳。汝何以不入大海。答言。我入大海",
    "T53n2121_037:0198b14": "作何等。是中多諸恐怖。百千人去時一得還。",
    "T53n2121_037:0198b15": "是諸商客激厲之言。何等人仰他活命。沙門",
    "T53n2121_037:0198b16": "億耳信受欲去。到父母所辭欲入海。時父母",
    "T53n2121_037:0198b17": "說諸怖事欲令變悔以制留之。時不隨父母",
    "T53n2121_037:0198b18": "語。父母語貴人佐我留億耳。時諸大官長者",
    "T53n2121_037:0198b19": "居士皆助留之。終不隨從。父母知其意正則",
    "T53n2121_037:0198b20": "聽令去。於是乘象振鈴遍告令聚落言。沙門",
    "T53n2121_037:0198b21": "億耳欲入大海。我作薩薄誰欲共去。是人福",
    "T53n2121_037:0198b22": "德五百商客皆悉樂從。莊船下水日斷一繩。",
    "T53n2121_037:0198b23": "至第七日得伊勒風(梁言隨好風)斷第七繩。船疾勝",
    "T53n2121_037:0198b24": "箭逕到寶渚。語賈客言。取寶滿船莫令大",
    "T53n2121_037:0198b25": "重。得伊勒風是時船去疾勝箭。還閻浮提向",
    "T53n2121_037:0198b26": "薩薄王聚落。有二道。沙門億耳語諸商人。欲",
    "T53n2121_037:0198b27": "從何道。諸人咸言。陸道去好。夜住空澤。語諸",
    "T53n2121_037:0198b28": "商人。我曾聞賊來劫諸賈客。若前殺薩薄。則",
    "T53n2121_037:0198b29": "諸賈客無所成辦。若不殺薩薄。則以錢物力",
    "T53n2121_037:0198c01": "若自身力。若以他力必能得賊。我當餘處",
    "T53n2121_037:0198c02": "宿。去時當喚我。諸人言爾。億耳驅驢往別處",
    "T53n2121_037:0198c03": "宿。是諸賈客夜半發去。人人相覺竟不喚億",
    "T53n2121_037:0198c04": "耳。後夜天大風雨。億耳覺喚無應者。即時",
    "T53n2121_037:0198c05": "馳逐道多沙土。風雨流漫仰驢嗅蹤而前。億",
    "T53n2121_037:0198c06": "耳飢極前行見有一城。念想得食立於城門。",
    "T53n2121_037:0198c07": "隨念失聲唱言。食食。時無數百千餓鬼來出。",
    "T53n2121_037:0198c08": "皆言。何等食阿誰與億耳言。無食。我行飢極",
    "T53n2121_037:0198c09": "念想得食。因出此言我無食也。諸餓鬼言。此",
    "T53n2121_037:0198c10": "是餓鬼城。我百千萬歲今日乃聞唱食聲。我",
    "T53n2121_037:0198c11": "等不布施。慳悋多故墮餓鬼中。汝欲那去。億",
    "T53n2121_037:0198c12": "耳言。欲至薩薄王聚落。鬼言。從是道去。於是",
    "T53n2121_037:0198c13": "前行復見一城。隨念唱水其事如前。前行不",
    "T53n2121_037:0198c14": "久復見一樹。名波羅。夜於下宿。搖樹落葉",
    "T53n2121_037:0198c15": "細者自食麁者與驢。如是日暮。即有床出男",
    "T53n2121_037:0198c16": "女。顏貌端正著天寶冠共相娛樂。作是思惟。",
    "T53n2121_037:0198c17": "我不應爾看他。私事。時夜過晝來。即時床滅",
    "T53n2121_037:0198c18": "有狗來噉是男子肉盡骨在。億耳念言。是人",
    "T53n2121_037:0198c19": "先作何行今得此報。夜善晝惡。我待問之。至",
    "T53n2121_037:0198c20": "夜更有好床。男女娛樂。即往問之。男言。汝識",
    "T53n2121_037:0198c21": "阿濕摩伽阿槃地中薩薄王聚落某甲屠兒",
    "T53n2121_037:0198c22": "不。有長老迦旃延。常出入我家。我常供給",
    "T53n2121_037:0198c23": "飲食衣藥。彼常語我言。莫作惡行後得大苦。",
    "T53n2121_037:0198c24": "我時答言。先世已來以此為業。今若不作那",
    "T53n2121_037:0198c25": "得自活。旃延復言。汝作此惡為晝多夜多。",
    "T53n2121_037:0198c26": "我言晝多。即語我言。汝夜受五戒可獲微善。",
    "T53n2121_037:0198c27": "我即從受。今得此報。前行不久復見二樹。名",
    "T53n2121_037:0198c28": "波羅。住下止宿食葉如前。男女晝來相娛。暮",
    "T53n2121_037:0198c29": "則床女皆滅。百足蟲出噉是男子肉。盡骨在。",
    "T53n2121_037:0199a01": "億耳問言。汝作何行今獲此報。男言。阿濕摩",
    "T53n2121_037:0199a02": "伽阿槃地國中。薩薄王聚落。某甲男子婬犯",
    "T53n2121_037:0199a03": "他婦。有長老迦旃延出入我家。彼教我言。",
    "T53n2121_037:0199a04": "莫作惡行後得苦報。我答言。不能自抑當可",
    "T53n2121_037:0199a05": "如何。復語我言。汝於此事何時偏多。我言夜",
    "T53n2121_037:0199a06": "時多。迦栴延即語我言。受晝五戒可獲微善。",
    "T53n2121_037:0199a07": "我用其言故獲斯報。復見樹林池水清淨。億",
    "T53n2121_037:0199a08": "耳於中洗浴飲驢。是池邊有堂眾寶莊嚴。億",
    "T53n2121_037:0199a09": "耳仰視。即作是念。我飢渴欲死當何所在。即",
    "T53n2121_037:0199a10": "便上堂。說佛經偈。",
    "T53n2121_037:0199a11": "　飢為第一病　　行為第一苦",
    "T53n2121_037:0199a12": "　如是知法實　　涅槃第一樂",
    "T53n2121_037:0199a13": "見女人坐象牙床。床脚繫二餓鬼。是女識億",
    "T53n2121_037:0199a14": "耳。因問訊言。沙門億耳道路不極不渴飢耶。",
    "T53n2121_037:0199a15": "億耳答言。貴女乞我食。女言相與。但莫與是",
    "T53n2121_037:0199a16": "二餓鬼耳。女即與水洗手與食。是女欲令億",
    "T53n2121_037:0199a17": "耳知此因緣故小出堂外。時二餓鬼伸手言。",
    "T53n2121_037:0199a18": "乞我一口。乞我半口。我即腹中飢如火燒。億",
    "T53n2121_037:0199a19": "耳好施各與一口。變成膿血多咽還吐出滿",
    "T53n2121_037:0199a20": "臭穢。女言。我語汝莫與。何以與之。億耳言。",
    "T53n2121_037:0199a21": "姊妹。我不知故與。時更有一女來語。貴女。與",
    "T53n2121_037:0199a22": "我食。女言。食汝常食。作是語已。即有三奇",
    "T53n2121_037:0199a23": "鑊火湯沸。是女脫衣入鑊中皮肉爛盡。唯有",
    "T53n2121_037:0199a24": "骨髓冷風來吹出鑊還活。著衣噉其爛肉。噉",
    "T53n2121_037:0199a25": "已而去。更有女來言。貴人。與我食。女言。食",
    "T53n2121_037:0199a26": "汝常食。作是語竟。女變成羖羊噉草。億耳語",
    "T53n2121_037:0199a27": "女。是何等事。女言。汝識阿濕摩伽阿槃地國",
    "T53n2121_037:0199a28": "中薩薄王聚落不。億耳言識。是一鬼繫我頭",
    "T53n2121_037:0199a29": "邊床脚者。是我夫某甲居士。繫我脚邊床脚",
    "T53n2121_037:0199b01": "者。是我兒。有長老迦旃延出入我舍。受我",
    "T53n2121_037:0199b02": "供養衣服湯藥。是二人瞋我言。我覓時辛苦。",
    "T53n2121_037:0199b03": "而汝持與他空自疲勞。以是慳貪不喜布施",
    "T53n2121_037:0199b04": "墮餓鬼中。惡口業故與食變為膿血。億耳言。",
    "T53n2121_037:0199b05": "是女何以自噉其肉。女言。是我兒婦。與物",
    "T53n2121_037:0199b06": "令舉。或自噉或與人噉。我問覓。答言。我不噉",
    "T53n2121_037:0199b07": "亦不與他。若我自噉及與他者。當自噉我肉",
    "T53n2121_037:0199b08": "故自噉肉。第二女是我婢。我使舂磨。或自噉",
    "T53n2121_037:0199b09": "或與他。若問時言。我不自噉不與他。若自噉",
    "T53n2121_037:0199b10": "與他者我後世當作羊噉草。以是因緣今作",
    "T53n2121_037:0199b11": "羖羊噉草。億耳言。汝作何行。女言。我有少罪",
    "T53n2121_037:0199b12": "來生是中。當不久住生四天王天。汝能少為",
    "T53n2121_037:0199b13": "我往薩薄王聚落中。為語我女云。見汝父母",
    "T53n2121_037:0199b14": "兄婦及婢。唯汝母獨受福。餘者受罪。汝母",
    "T53n2121_037:0199b15": "因我語汝。莫作惡事後世多受苦報。汝若不",
    "T53n2121_037:0199b16": "信是汝母言。某處有藏大有錢財。取為我作",
    "T53n2121_037:0199b17": "福。供養眾僧及迦旃延。殘餘可以自活。問",
    "T53n2121_037:0199b18": "億耳言。汝欲去耶。答言欲去。女言。汝眠閉",
    "T53n2121_037:0199b19": "眼。須臾至薩薄王聚落。是諸賈客先到。諸人",
    "T53n2121_037:0199b20": "問不。見沙門億耳不。答言。海中失之。舉邑",
    "T53n2121_037:0199b21": "皆哭如喪父母。億耳聞之。若今見我必復擾",
    "T53n2121_037:0199b22": "動不須復歸。漸漸到女舍。共相問訊。以母言",
    "T53n2121_037:0199b23": "語女。女言。咄男子。汝癡狂人。我父母布施",
    "T53n2121_037:0199b24": "作福死必生天。何以在餓鬼中。億耳即語女",
    "T53n2121_037:0199b25": "言。汝母言。某處有藏大有錢物。使汝取供養。",
    "T53n2121_037:0199b26": "女聞開藏大得錢財。得以生信。如其母勅。請",
    "T53n2121_037:0199b27": "迦旃延隨從說法。即於坐上得諸法清淨無",
    "T53n2121_037:0199b28": "垢法眼得無所畏。禮迦旃延言。大德。我歸",
    "T53n2121_037:0199b29": "依三寶作優婆塞。欲於善勝法中出家受具",
    "T53n2121_037:0199c01": "足。迦旃延言。父母聽汝出家不。答言未聽。迦",
    "T53n2121_037:0199c02": "旃延言。我法父母不聽不得出家受具足。即",
    "T53n2121_037:0199c03": "便歸家禮拜父母。先由愁苦故並失明。聞億",
    "T53n2121_037:0199c04": "耳從大海中安隱還歸。悲喜淚出眼便還明。",
    "T53n2121_037:0199c05": "過五六日。白父母言。聽我出家。父母言。我",
    "T53n2121_037:0199c06": "本至心求願得汝。汝入海得死消息愁憂故",
    "T53n2121_037:0199c07": "眼盲。汝今來還我大歡喜眼得開視。汝今便",
    "T53n2121_037:0199c08": "為更生。汝受我語則為供養我。我壽命能過",
    "T53n2121_037:0199c09": "幾時。若能畢我等壽。不出家者我死不恨。億",
    "T53n2121_037:0199c10": "耳答言諾(出十誦律四誦第四卷)。",
    "T53n2121_037:0199c11": "優婆塞持戒鬼代取花二",
    "T53n2121_037:0199c12": "昔有優婆塞。僑居舍衛國。婦形端正一國同",
    "T53n2121_037:0199c13": "聞。朋友欲觀終不肯示。人以白王。王思欲見",
    "T53n2121_037:0199c14": "不知何由。一臣啟言。夫婦並持五戒供養道",
    "T53n2121_037:0199c15": "士手自斟酌。王可詐作道士持鉢詣門。必得",
    "T53n2121_037:0199c16": "見之。即隨臣言。權變形服竊到其家。婦見道",
    "T53n2121_037:0199c17": "士頭面作禮。王覩察已還語臣等。此婦實好",
    "T53n2121_037:0199c18": "入我心中。不知何從得之。眾臣白言。此雖僑",
    "T53n2121_037:0199c19": "士應覲於王。憍慢不來可以為罪。去舍衛城",
    "T53n2121_037:0199c20": "千有餘里。大池水中生五色蓮華。聞有三",
    "T53n2121_037:0199c21": "難。蝮蛇鬼神惡狩。罪應死者使往取華。輒沒",
    "T53n2121_037:0199c22": "於彼。王便呼問言。卿何等人再拜答曰大王",
    "T53n2121_037:0199c23": "民也。王言。何以不來。答曰。愚癡不及耳。自",
    "T53n2121_037:0199c24": "知有罪。王言。罰卿詣池取華七日當還。若違",
    "T53n2121_037:0199c25": "期至當重治卿。受教辭退。還具告婦。婦語",
    "T53n2121_037:0199c26": "夫言。君今有罪由我美色。君識佛明教三界",
    "T53n2121_037:0199c27": "無怙唯戒可恃。上道之日心念三尊口誦十",
    "T53n2121_037:0199c28": "善莫忘須臾。若君不還吾當出家以戒自樂",
    "T53n2121_037:0199c29": "不經二男。給夫資糧。辭決進路行至半道。有",
    "T53n2121_037:0200a01": "啖人鬼問曰。何人答言。是佛弟子。鬼言。諸",
    "T53n2121_037:0200a02": "犯罪者遣付吾等。詐言取華。賢者實犯罪。",
    "T53n2121_037:0200a03": "為惡人所讒。答鬼言。人命難得唯在大神耳。",
    "T53n2121_037:0200a04": "鬼言。卿是佛弟子又復無罪。我不相害也。餘",
    "T53n2121_037:0200a05": "有二難恐卿不免當如之何。鬼復言曰。相代",
    "T53n2121_037:0200a06": "取花以濟卿身。使我長夜得福無量。卿急住",
    "T53n2121_037:0200a07": "此間鬼於是去。須臾便還。五色好華以與賢",
    "T53n2121_037:0200a08": "者。賢者重不能舉。鬼便取華并扶賢者。屈申",
    "T53n2121_037:0200a09": "臂頃已到宮門。辭別而去。賢者詣門自通。王",
    "T53n2121_037:0200a10": "怪還速。具問本末。如實自陳。王大驚慚曰。鬼",
    "T53n2121_037:0200a11": "無人義害於眾生。今濟善人我乃無義。不別",
    "T53n2121_037:0200a12": "善惡不如鬼魅。即自責過稽首歸命。願為弟",
    "T53n2121_037:0200a13": "子。奉受五戒廣行六度。國致太平。賢者夫婦",
    "T53n2121_037:0200a14": "并加精進。得不退轉(出譬喻經第五卷)。",
    "T53n2121_037:0200a15": "優婆塞為王厨吏被逼殺害而指現師子三",
    "T53n2121_037:0200a16": "佛泥洹後百年。國王奉事天神。大祠祀用牛",
    "T53n2121_037:0200a17": "羊猪犬雞等各百頭。皆使厨士殺之。時厨士",
    "T53n2121_037:0200a18": "言。我受佛戒不得殺生。厨監大恚白王治之。",
    "T53n2121_037:0200a19": "王言。違教者死。厨士對曰。我是佛弟子受持",
    "T53n2121_037:0200a20": "五戒。寧自殺身不違佛教而當殺生。若當從",
    "T53n2121_037:0200a21": "王教犯殺者。死入地獄罪竟乃出常當短命。",
    "T53n2121_037:0200a22": "持戒死者。即生天上天上福樂所願自然。假",
    "T53n2121_037:0200a23": "令當死轉此人身當受天形。我以是故死不",
    "T53n2121_037:0200a24": "殺耳。王言。與汝七日期。當以象蹈殺。汝若不",
    "T53n2121_037:0200a25": "死。汝語有實。七日以後王看是優婆塞身",
    "T53n2121_037:0200a26": "如佛身。驅五百象往蹈殺之。優婆塞如佛法",
    "T53n2121_037:0200a27": "則舉五指。化為五山。一山間有一師子出。",
    "T53n2121_037:0200a28": "象見師子惶怖伏地。如佛在時。王時信佛。便",
    "T53n2121_037:0200b01": "廢祠祀。即從此士受佛五戒。吏民內外皆亦",
    "T53n2121_037:0200b02": "受法。遂為國師(出譬喻經第六卷)。",
    "T53n2121_037:0200b03": "優婆塞被魔試四",
    "T53n2121_037:0200b04": "有一優婆塞。與眾估客遠出治生。遇天寒雪。",
    "T53n2121_037:0200b05": "夜行失伴住一石室。時有山神變為女像。來",
    "T53n2121_037:0200b06": "試之曰。白雪覆天地鳥獸皆隱藏。我獨無所",
    "T53n2121_037:0200b07": "恃。唯願見愍傷。優婆塞兩手掩耳曰。無羞弊",
    "T53n2121_037:0200b08": "惡人說此不淨語。水漂火焚之不欲見聞汝。",
    "T53n2121_037:0200b09": "有婦心不欲。何況作邪婬。欲樂情淺薄大苦",
    "T53n2121_037:0200b10": "可畏深。山神聞之。兩手擎捧送至伴中(出大智論第十",
    "T53n2121_037:0200b11": "七卷)。",
    "T53n2121_037:0200b12": "清信士嫁女與事鬼家五",
    "T53n2121_037:0200b13": "優婆塞嫁女與世間人。臨遣女時。父母欲奪",
    "T53n2121_037:0200b14": "女戒。女言。云何奪戒。父母言。法嫁女與世俗",
    "T53n2121_037:0200b15": "人。如黃金擲牛屎中。復用戒為。女言。如人",
    "T53n2121_037:0200b16": "遠行大空澤中無有人民。應益裝糧食。世家",
    "T53n2121_037:0200b17": "事鬼恐鬼儻得我便。應益持戒令志堅固。黃",
    "T53n2121_037:0200b18": "金在牛屎中。洗自可用。豈便與牛屎同耶。",
    "T53n2121_037:0200b19": "父母感其言。以佛像與之。女致嚴器中。朝暮",
    "T53n2121_037:0200b20": "向器作禮。婿問。婦答。是佛能令頭不白顏色",
    "T53n2121_037:0200b21": "常好。婿同供養。後同生天不更三塗(出十卷譬喻經",
    "T53n2121_037:0200b22": "第五卷)。",
    "T53n2121_037:0200b23": "清信士始精進未懈後生慚愧鬼不能害",
    "T53n2121_037:0200b24": "六",
    "T53n2121_037:0200b25": "昔有清信士。始受戒時精進少雙。後年衰老",
    "T53n2121_037:0200b26": "違遠賢眾。獨處山岨志更陵遲。荒于田園忘",
    "T53n2121_037:0200b27": "佛廢法。更成凡夫。其山中有梵志道士。渴欲",
    "T53n2121_037:0200b28": "求飲。田家事遑無與之者。梵志有怨遂爾恨",
    "T53n2121_037:0200b29": "去。梵志能起死人并使鬼神。即召殺鬼勅之",
    "T53n2121_037:0200c01": "曰。彼人辱我爾往殺之。山中有羅漢知之往",
    "T53n2121_037:0200c02": "至田家。田家見沙門欣然稽頁。為設一食。",
    "T53n2121_037:0200c03": "沙門曰。汝今日夕早燃燈勤三自歸誦守口",
    "T53n2121_037:0200c04": "攝意偈。慈念眾生可長安隱。沙門去後主",
    "T53n2121_037:0200c05": "人如教。通曉念佛誦戒不廢。殺鬼至曉伺其",
    "T53n2121_037:0200c06": "微便欲以殺之。覩彼慈心無緣殺焉。鬼神之",
    "T53n2121_037:0200c07": "法人令己殺己使欲殺。但彼有不可殺之德。",
    "T53n2121_037:0200c08": "法當還殺便已。殺者鬼乃恚欲害梵志。羅漢",
    "T53n2121_037:0200c09": "以威神蔽之。令鬼不見。田家悟道。梵志得活。",
    "T53n2121_037:0200c10": "鬼遂不獲殺生之罪。田家一時受三自歸。念",
    "T53n2121_037:0200c11": "佛不懈。全一門之命(出墮落優婆塞經又出十卷譬喻經第五卷)。",
    "T53n2121_037:0200c12": "清信士臨亡夫妻相愛生為婦鼻中虫七",
    "T53n2121_037:0200c13": "有清信士。持戒精進不懈。有一沙門已棄重",
    "T53n2121_037:0200c14": "擔。生死永盡逮得神通。與共親友。時清信士",
    "T53n2121_037:0200c15": "卒得困疾。醫藥不治婦大悲苦。謂其夫言。共",
    "T53n2121_037:0200c16": "為夫婦卿獨受苦。以何方便分病令輕。設卿",
    "T53n2121_037:0200c17": "無常我何所依。兒子孤單復何恃怙。夫聞益",
    "T53n2121_037:0200c18": "懷愛戀。大命將至應時即死。魂神即還在婦",
    "T53n2121_037:0200c19": "鼻中。化作一蟲。婦大啼哭不能自止。時道人",
    "T53n2121_037:0200c20": "往與婦相見。故欲諫喻令捐愁憂。婦見道人",
    "T53n2121_037:0200c21": "來益用悲慟。奈何和上夫婿已死。蟲從鼻涕",
    "T53n2121_037:0200c22": "忽然墮地。婦即慚愧欲以脚踏。道人告曰。止",
    "T53n2121_037:0200c23": "止莫殺。是卿夫婿化作此蟲。婦曰道人。我夫",
    "T53n2121_037:0200c24": "奉經持戒精進難及。何緣壽終轉形作此。道",
    "T53n2121_037:0200c25": "人答曰。過起愛戀今生為蟲。道人為蟲說經。",
    "T53n2121_037:0200c26": "卿精進奉經持戒福應生天見諸佛。但坐恩",
    "T53n2121_037:0200c27": "愛戀慕之想。墮此蟲中。即可慚愧。蟲聞意解。",
    "T53n2121_037:0200c28": "便自剋責。俄而命終。即得生天(出居士物故為婦鼻中蟲經)。",
    "T53n2121_037:0201a01": "薄拘羅持一戒得五不死報八",
    "T53n2121_037:0201a02": "昔有一人。唯有一兒。名薄拘羅。年始七歲。其",
    "T53n2121_037:0201a03": "婦命終更取後室。憎前婦子甑中蒸䴵。兒問",
    "T53n2121_037:0201a04": "母索。母抱放甑中。以瓫合頭欲令兒死。兒於",
    "T53n2121_037:0201a05": "甑中食䴵不死。後復抱置熱鐵鏊上。於鏊食",
    "T53n2121_037:0201a06": "䴵不以為災。後詣河邊浣衣。擲深水中為魚",
    "T53n2121_037:0201a07": "所吞。經于七日。父請眾僧為設大會。買得一",
    "T53n2121_037:0201a08": "魚車載歸家。欲破魚腹。兒言。徐徐莫傷兒頭。",
    "T53n2121_037:0201a09": "此兒先受不殺一戒。今得五種不死(出譬喻經)。",
    "T53n2121_037:0201a10": "持戒誦經續明供養鬼不能害九",
    "T53n2121_037:0201a11": "昔有兄弟五人。父教持戒。大兒獨不肯持戒。",
    "T53n2121_037:0201a12": "齎五枚錢至相師許求。相師言。年可百歲當",
    "T53n2121_037:0201a13": "大富貴。又言定惡。復言不好。剋後十三日。",
    "T53n2121_037:0201a14": "卿當死亡。其人大怖言。非是世間常師所能",
    "T53n2121_037:0201a15": "療治。唯有佛豫知未然。近在耆闍崛山中。可",
    "T53n2121_037:0201a16": "往問之。於是即往問佛。佛言。卿有宿命對怨",
    "T53n2121_037:0201a17": "家欲來取卿。卿若欲得免者。當持五戒乃可",
    "T53n2121_037:0201a18": "得脫。卿歸益辦脂燭焚之過十三日。即受歸",
    "T53n2121_037:0201a19": "戒燃燈續明。終日竟夜諷誦經偈。言南無",
    "T53n2121_037:0201a20": "佛。歸命佛慎莫休息。過十三日便自得脫。其",
    "T53n2121_037:0201a21": "夜即有二鬼往共殺之。一鬼住百步外。使一",
    "T53n2121_037:0201a22": "鬼往殺。見燈火光明。但聞呼南無佛歸命佛",
    "T53n2121_037:0201a23": "聲。不敢前逆語一鬼言。此人不可復得。但呼",
    "T53n2121_037:0201a24": "南無佛歸命佛。我惡聞是聲令我頭痛。於是",
    "T53n2121_037:0201a25": "二鬼便相持走去不復近之。從是以後長得",
    "T53n2121_037:0201a26": "安隱(出諸經中要事)。",
    "T53n2121_037:0201a27": "執持求還佛戒口中諸鬼出打其身十",
    "T53n2121_037:0201a28": "昔迦羅奈國。有婆羅門子。名曰執持。受佛禁",
    "T53n2121_037:0201a29": "戒無所違犯。執持久後到他國中。見人殺盜",
    "T53n2121_037:0201b01": "婬便貪愛之。見人好惡便論道之。見飲酒者",
    "T53n2121_037:0201b02": "便欲追之。無一時定。便自念言。悔受戒誓當",
    "T53n2121_037:0201b03": "以還佛。即詣佛所言。前受五戒多所禁制不",
    "T53n2121_037:0201b04": "得從意。佛法尊重非我凡類所能恭事。罷可",
    "T53n2121_037:0201b05": "得不。佛默然不應。言已未絕。口中便有自然",
    "T53n2121_037:0201b06": "鬼神。持鐵椎拍執持頭。復有鬼神脫其衣裳",
    "T53n2121_037:0201b07": "鉤其舌者。有婬女鬼刀割其陰。有鬼洋銅澆",
    "T53n2121_037:0201b08": "其口。前後左右皆諸鬼神。競來分裂取其血",
    "T53n2121_037:0201b09": "肉。而噉食之。又有自然之火焚燒其身。求生",
    "T53n2121_037:0201b10": "不得求死不得。諸鬼急持不令得動。佛見問",
    "T53n2121_037:0201b11": "曰。汝今云何執持口噤不能復言。但手自搏。",
    "T53n2121_037:0201b12": "佛以威神救度長者。諸鬼神王見佛世尊。各",
    "T53n2121_037:0201b13": "立一面。於是得蘇。便起叩頭前白佛言。我身",
    "T53n2121_037:0201b14": "有五賊。掔我入三惡道。坐欲作罪違負所",
    "T53n2121_037:0201b15": "受。願佛愍我。從今改往修來奉受戒法。持月",
    "T53n2121_037:0201b16": "六齋歲三長齋。燒香散華懸雜幡蓋。供事三",
    "T53n2121_037:0201b17": "寶不敢復犯。佛言。汝今所言是為大善。汝若",
    "T53n2121_037:0201b18": "眼見自作自得罪非天授與(出大灌頂經第三卷)。",
    "T53n2121_037:0201b19": "不信罪福夢鬼取之令其受戒後壽百年十",
    "T53n2121_037:0201b20": "一",
    "T53n2121_037:0201b21": "昔人不信罪福。年已五十。夢見殺鬼欲來取",
    "T53n2121_037:0201b22": "之。眠覺惶怖求師占夢。師作卦兆云。有殺鬼",
    "T53n2121_037:0201b23": "必欲相害不過十日。若欲攘此。從今已去十",
    "T53n2121_037:0201b24": "日中間。受佛五戒燒香燃燈懸繒幡蓋。信向",
    "T53n2121_037:0201b25": "三寶可免此死。即依此法專心信向。殺鬼到",
    "T53n2121_037:0201b26": "門見作功德不能得害。鬼即走去。其人緣斯",
    "T53n2121_037:0201b27": "壽滿百歲。死得生天(出雜譬喻經)。",
    "T53n2121_037:0201b28": "家有六人割口施僧同受富樂十二",
    "T53n2121_037:0201b29": "昔有大富家。食口六人奴婢。金銀珍寶不可",
    "T53n2121_037:0201c01": "稱數。佛與阿難街里分衛。佛到其門。父母兒",
    "T53n2121_037:0201c02": "子妻婦孫息。踊躍歡喜請佛入坐。以氍毺布",
    "T53n2121_037:0201c03": "地食器皆以金銀。佛言。此人前生值飢餓世。",
    "T53n2121_037:0201c04": "家中窮乏。唯採諸菜用自繫命。作羹適熟。外",
    "T53n2121_037:0201c05": "有道人分衛出見沙門。父母便言。我分與之。",
    "T53n2121_037:0201c06": "兒子孫息各自以分與之。讓母令食。六人一",
    "T53n2121_037:0201c07": "時發意各一日不食。唯恨家貧無好供養緣",
    "T53n2121_037:0201c08": "此之福得生天上人中。常得安隱豐饒財物。",
    "T53n2121_037:0201c09": "以其發意同等之故。世世共作因緣。今重相",
    "T53n2121_037:0201c10": "值。父母兒子大小一時皆持五戒。命終生天",
    "T53n2121_037:0201c11": "受福無量。今若值佛皆得羅漢(出雜譬喻經第一卷)。",
    "T53n2121_037:0201c12": "有人路行遇見三變身行精進十三",
    "T53n2121_037:0201c13": "有人在道上行。見道邊有一死人。鬼神以杖",
    "T53n2121_037:0201c14": "鞭之。行人言。此人已死何故鞭之。鬼神言。是",
    "T53n2121_037:0201c15": "我先身。生在之日不孝父母事君不忠。不奉",
    "T53n2121_037:0201c16": "敬三寶。不隨師父之言。今令我隨罪而行。",
    "T53n2121_037:0201c17": "苦痛難言。瞋故鞭之。稍稍前行。復見一死人。",
    "T53n2121_037:0201c18": "天人來下。散花於死屍以手摩娑之。行人",
    "T53n2121_037:0201c19": "問言。觀君似是天人。何故摩娑是死人耶。",
    "T53n2121_037:0201c20": "答云。是我故身。生在之日孝從父母。忠信事",
    "T53n2121_037:0201c21": "君。奉事三尊。承受師父之教。令我神得生天。",
    "T53n2121_037:0201c22": "皆是故身之恩。是故以來報之耳。小復前",
    "T53n2121_037:0201c23": "行。又見一天人。衣服鮮好端正香潔。道邊摘",
    "T53n2121_037:0201c24": "酸棗噉之。行人問曰。覩君似是天人。何噉酸",
    "T53n2121_037:0201c25": "棗。天人答曰。我在世時孝從父母。忠信事君",
    "T53n2121_037:0201c26": "奉事三尊。種種作諸功德。唯不喜飲飴人",
    "T53n2121_037:0201c27": "客。今作天人恒食不充。是以食酸棗耳。行人",
    "T53n2121_037:0201c28": "一日見此三變。便還奉持五戒修行十善。孝",
    "T53n2121_037:0201c29": "從父母忠信事君。示語後世罪福追人(出諸經中要事)。",
    "T53n2121_037:0202a01": "有人命終十日還生述所經見十四",
    "T53n2121_037:0202a02": "有優婆塞本事外道厭苦禱祠。委捨入法奉",
    "T53n2121_037:0202a03": "戒精進。懃誦經好布施責。意忍辱常有慈",
    "T53n2121_037:0202a04": "心。暴疾命過臨當死時囑父母言。我病若不",
    "T53n2121_037:0202a05": "諱七日莫殯。奄忽如死停屍八日。親屬皆言。",
    "T53n2121_037:0202a06": "急當殯斂。父母言。不膖臭欲留至十日。當",
    "T53n2121_037:0202a07": "此語時便見眼開。未能動搖。父母歡喜守至",
    "T53n2121_037:0202a08": "十日。便自起坐善能語言。問所從來盡何所",
    "T53n2121_037:0202a09": "見。答言。有吏兵來將到一大城。城中有獄。獄",
    "T53n2121_037:0202a10": "正黑四面鐵城。城門悉燒鐵正赤。獄中繫人",
    "T53n2121_037:0202a11": "身坐火中。上下洞燒青煙上出。或有人以刀",
    "T53n2121_037:0202a12": "割其肉而噉食之。獄王問我言。汝何等人。犯",
    "T53n2121_037:0202a13": "坐何等乃來到此。此中治五逆不孝父母不",
    "T53n2121_037:0202a14": "忠信事君。答言。我少為惡人所惑。奉事外道",
    "T53n2121_037:0202a15": "愚癡。又飲酒殺生祀天地。又於市里採取財",
    "T53n2121_037:0202a16": "利。升斗尺寸欲以自饒。後與善師相值。牽我",
    "T53n2121_037:0202a17": "入佛道。見沙門道人。授我五戒奉行十善。自",
    "T53n2121_037:0202a18": "爾以來至于今日。不復犯惡。仰由明王哀我",
    "T53n2121_037:0202a19": "不及。我便叩頭。王即起叉手謂我言。止止。清",
    "T53n2121_037:0202a20": "信之人不應當爾。便與我坐。呼吏問之。此乃",
    "T53n2121_037:0202a21": "無上正真弟子。汝輩皆當從是人得度。以其",
    "T53n2121_037:0202a22": "人壽命自盡時。乃當死耳。魂神追行。若生",
    "T53n2121_037:0202a23": "天上天神迎之。若生人中人中迎之。何得將",
    "T53n2121_037:0202a24": "此人來。入是五逆之處。吏答王言。世間多有",
    "T53n2121_037:0202a25": "是種人。不畏王法。不畏四時。五行不拘。天地",
    "T53n2121_037:0202a26": "鬼神橫行天下。不可不問也。有師名沙門。既",
    "T53n2121_037:0202a27": "剃頭髮被服疎陋。以是自大。多將弟子東西",
    "T53n2121_037:0202a28": "南北。復大劇是應當治之。王言。止止法服之",
    "T53n2121_037:0202a29": "人人所貴敬他所畏難。諸釋梵日月中王。下",
    "T53n2121_037:0202b01": "及帝王臣民。尊奉是人得福無量。輕慢是者",
    "T53n2121_037:0202b02": "自求罪苦。急案名錄壽應盡未。吏言。未應死",
    "T53n2121_037:0202b03": "也。尚有餘算二十。以其先有所犯罪是以取",
    "T53n2121_037:0202b04": "之。使其黨輩小小自下耳。王言。佛子有戒精",
    "T53n2121_037:0202b05": "進天神所貴。佛以大慈救護一切蜎飛蠕動。",
    "T53n2121_037:0202b06": "天神地祇諸鬼龍等皆敬貴之。豈拘王相四",
    "T53n2121_037:0202b07": "時五行耶。佛恩如四海不得限量。吏言大王。",
    "T53n2121_037:0202b08": "奉佛戒耶。王曰。坐我不奉佛故追罪作此獄",
    "T53n2121_037:0202b09": "王。若人已入正法。後悔還外道。雖壽千歲",
    "T53n2121_037:0202b10": "當逢九橫。若持戒比丘及諸弟子。當懃行六",
    "T53n2121_037:0202b11": "度六衰斷絕二十事(亦在經文)觀佛功德猶若巨海",
    "T53n2121_037:0202b12": "不可當也。吏言。誠如王言。不別真偽。速發",
    "T53n2121_037:0202b13": "遣之辭謝使去。從高墮下[火*霍]然而蘇。與其父",
    "T53n2121_037:0202b14": "母共至祇桓。自惟自剋。奉受五戒修行十",
    "T53n2121_037:0202b15": "善(出弟子死復生經)。",
    "T53n2121_037:0202b16": "經律異相卷第三十七"
}