{
    "X66n1297_016:0382c01": "宗鑑法林卷十六",
    "X66n1297_016:0382c02": "集雲堂　編",
    "X66n1297_016:0382c03": "　　大鑒下四世",
    "X66n1297_016:0382c04": "福州長慶大安禪師(百丈海嗣)住溈山時號懶安。室中",
    "X66n1297_016:0382c05": "每問僧。有句無句如藤倚樹。意旨如何。疎山仁聞。",
    "X66n1297_016:0382c06": "特入嶺請益。值師泥壁次。便問有句無句如藤倚",
    "X66n1297_016:0382c07": "樹。豈不是和尚語。師曰是。曰忽遇樹倒藤枯句歸",
    "X66n1297_016:0382c08": "何處。師放下泥盤。呵呵大笑歸方丈。山隨後曰某",
    "X66n1297_016:0382c09": "甲三千里賣却布單。特為此事而來。和尚何得相",
    "X66n1297_016:0382c10": "弄。師喚侍者取錢二百與者上座去。且囑曰。向後",
    "X66n1297_016:0382c11": "有獨眼龍為汝點破在。山後到明招處。舉前話。招",
    "X66n1297_016:0382c12": "曰。溈山可謂頭正尾正。祇是不遇知音。山亦不契。",
    "X66n1297_016:0382c13": "猶問樹倒藤枯句歸何處。招曰却使溈山笑轉新。",
    "X66n1297_016:0382c14": "山大悟乃曰。溈山元來笑裏有刀。遙禮悔過。",
    "X66n1297_016:0382c15": "瑯琊覺云。有句無句如藤倚樹。樹倒藤枯。好一堆爛",
    "X66n1297_016:0382c16": "柴。　開福寧舉有句無句語了。良久云。會麼。深秋簾",
    "X66n1297_016:0382c17": "幙千家雨。落日樓臺一笛風。　天目禮云。有句無句",
    "X66n1297_016:0382c18": "如藤倚樹。坐斷千差毒蛇當路。樹倒藤枯句歸何處。",
    "X66n1297_016:0382c19": "老僧直得五年分疎不下。　高峰妙云。有句無句。金",
    "X66n1297_016:0382c20": "烏吞玉兔。如藤倚樹。癩馬繫枯樁。樹倒藤枯。一冬燒",
    "X66n1297_016:0382c21": "不盡。句歸何處。石虎當途踞。呵呵大笑。龍頭蛇尾捺",
    "X66n1297_016:0382c22": "倒爛泥裏。剛刀不斬無罪之人。且道溈山過在甚處。",
    "X66n1297_016:0382c23": "乃呵呵大笑下座。　報恩秀云。當時若問萬松樹倒",
    "X66n1297_016:0382c24": "藤枯句歸何處。但向道蒼天蒼天。為什麼。不見道春",
    "X66n1297_016:0383a01": "行冬令。",
    "X66n1297_016:0383a02": "樹倒藤枯。呵呵大笑。不許夜行。投明須到。遊子貪程",
    "X66n1297_016:0383a03": "去不歸。及至歸來親已老。親已老。不須嗟。猶勝當日",
    "X66n1297_016:0383a04": "未還家。(佛慧泉)",
    "X66n1297_016:0383a05": "樹倒藤枯伸一問。呵呵大笑有來由。羚羊挂角無尋",
    "X66n1297_016:0383a06": "處。直至如今笑未休。(海印信)",
    "X66n1297_016:0383a07": "冷刃吹毛笑裏來。爍迦羅眼不容栽。一目金龍曾舉",
    "X66n1297_016:0383a08": "爪。髑髏覺痛頂門開。(大洪預)",
    "X66n1297_016:0383a09": "江邊閒把直鉤垂。也有金鱗上釣時。三跳若能乘變",
    "X66n1297_016:0383a10": "化。免教漁父皺雙眉。(枯木成)",
    "X66n1297_016:0383a11": "掀翻海嶽求知己。雪刃橫身立太平。野老不知堯舜",
    "X66n1297_016:0383a12": "力。鼕鼕打鼓祭江神。(木菴永)",
    "X66n1297_016:0383a13": "若將此語定綱宗。孤負明招獨眼龍。笑裏忽分泥水",
    "X66n1297_016:0383a14": "路。方知千里共同風。(徑山杲)",
    "X66n1297_016:0383a15": "樹倒藤枯笑未休。箇中誰解辨宗由。堂堂差路溈山",
    "X66n1297_016:0383a16": "老。空去空來一肚愁。(楚方安)",
    "X66n1297_016:0383a17": "笑裏憑誰眼豁開。龜毛須向火中栽。脚跟有路雲泥",
    "X66n1297_016:0383a18": "隔。千里區區謾往來。(湛堂深)",
    "X66n1297_016:0383a19": "轉得眼來十萬里。千江帀帀寒波起。若能借便使風",
    "X66n1297_016:0383a20": "帆。無明海裏尋知己。(中菴空)",
    "X66n1297_016:0383a21": "領得溈山笑裏刀。方知不枉到明招。元來樹倒藤枯",
    "X66n1297_016:0383a22": "後。了得三年五載燒。(石林鞏)",
    "X66n1297_016:0383a23": "白雲一片迷幽谷。要把虗空尋面目。逢人點破便知",
    "X66n1297_016:0383a24": "非。翻身跳入野狐窟。(永覺賢)",
    "X66n1297_016:0383b01": "關心一語累胸頭。廢月忘風是幾秋。不為絕情人不",
    "X66n1297_016:0383b02": "忍。焉知談笑有戈矛。(雪奇靜)",
    "X66n1297_016:0383b03": "芍藥花開滿院香。佳人閒繡羅衣裳。重重錦縫無人",
    "X66n1297_016:0383b04": "識。別綫牽成雙鳳凰。(晦石琦)",
    "X66n1297_016:0383b05": "長慶因僧問。一切施為是法身用。如何是法身。師",
    "X66n1297_016:0383b06": "曰一切施為是法身用。曰離却五蘊如何是本來",
    "X66n1297_016:0383b07": "身。師曰地水火風受想行識。曰者箇是五蘊。師曰",
    "X66n1297_016:0383b08": "者箇異五蘊。",
    "X66n1297_016:0383b09": "一亘晴空猶是翳。千波競湧未為濤。兩途拈却無情",
    "X66n1297_016:0383b10": "謂。處處春風綻柳桃。(雪關誾)",
    "X66n1297_016:0383b11": "洪州百丈涅槃禪師(百丈海嗣)一日謂眾曰。汝等與我",
    "X66n1297_016:0383b12": "開田了。我為汝說大義。僧開田了。請和尚說大義。",
    "X66n1297_016:0383b13": "師展兩手示之。(據全書攷。柳碑為正)",
    "X66n1297_016:0383b14": "白雲端云。百丈說大義。祇止於此。當時再參馬祖底。",
    "X66n1297_016:0383b15": "向甚處去也。若言更有在。未免與蛇畵足。且道作麼",
    "X66n1297_016:0383b16": "生見得百丈老人立地處。乃云。客來無茶點。蒿湯當",
    "X66n1297_016:0383b17": "禮儀。　溈山喆云。百丈說大義。可謂今古罕聞。光前",
    "X66n1297_016:0383b18": "絕後。大溈即不然。但向道。開田勞力。請歸堂歇。教他",
    "X66n1297_016:0383b19": "天下衲僧亡鋒結舌。何故。鶴有九皐難翥翼。馬無千",
    "X66n1297_016:0383b20": "里謾追風。　天童華云。白雲要見百丈再參馬祖底。",
    "X66n1297_016:0383b21": "直是好笑。笑須三十年。又道作麼生得知百丈立地",
    "X66n1297_016:0383b22": "處。也與笑三十年。客來無茶點。蒿湯當禮儀。也與笑",
    "X66n1297_016:0383b23": "三十年。三笑而九十年。為復笑白雲批判未當。為復",
    "X66n1297_016:0383b24": "別有道理。諸人檢點得出。山僧拄杖兩手分付。苟或",
    "X66n1297_016:0383c01": "未然。幾度醉歸明月夜。笙歌引出畵堂前。",
    "X66n1297_016:0383c02": "展開兩手當時說。大義流通滿世間。莫謂入荒田不",
    "X66n1297_016:0383c03": "揀。而今到處草漫漫。(牧菴忠)",
    "X66n1297_016:0383c04": "大義開田剏祖基。分明書契示傳持。兒孫不肯遺先",
    "X66n1297_016:0383c05": "業。乞食年年役路岐。(懶菴需)",
    "X66n1297_016:0383c06": "普請開田力已齊。紛紛帶水又拕泥。展開兩手人休",
    "X66n1297_016:0383c07": "問。昨夜三更月落西。(此菴元)",
    "X66n1297_016:0383c08": "滯貨多年要脫身。巧糚綺語說諸人。及乎拈出當陽",
    "X66n1297_016:0383c09": "賣。索價遼天誰敢親。(高峰妙)",
    "X66n1297_016:0383c10": "誅蓁破磧碎文章。戴笠披蓑古道場。大義自來無蓋",
    "X66n1297_016:0383c11": "覆。何勞展手更商量。(石澗泐)",
    "X66n1297_016:0383c12": "趙州觀音院從諗禪師(南泉願嗣)初謁南泉。泉問汝是",
    "X66n1297_016:0383c13": "有主沙彌無主沙彌。師曰有主沙彌。曰那箇是你",
    "X66n1297_016:0383c14": "主。師近前躳身曰。仲冬嚴寒。伏惟和尚尊候萬福。",
    "X66n1297_016:0383c15": "泉器之。許其入室。",
    "X66n1297_016:0383c16": "解把一莖野草。喚作丈六金身。會得頭頭皆是道。眼",
    "X66n1297_016:0383c17": "中瞳子面前人。(顏如如)",
    "X66n1297_016:0383c18": "試問如何是主人。進前叉手敘寒溫。但知北極羣星",
    "X66n1297_016:0383c19": "拱。不見黃河徹底渾。(寶葉源)",
    "X66n1297_016:0383c20": "趙州一日問南泉如何是道。泉曰平常心是道。師",
    "X66n1297_016:0383c21": "曰還可趨向也無。泉曰擬向即乖。師曰不擬爭知",
    "X66n1297_016:0383c22": "是道。泉曰。道不屬知。不屬不知。知是妄覺。不知是",
    "X66n1297_016:0383c23": "無記。若真達不疑之道。猶如太虗廓然蕩豁。豈可",
    "X66n1297_016:0383c24": "強是非耶。師於言下悟理。",
    "X66n1297_016:0384a01": "溈山果云。恁麼也不得。不恁麼也不得。恁麼不恁麼",
    "X66n1297_016:0384a02": "時如何。豎拂子云。鯨吞海水盡。露出珊瑚枝。　靈隱",
    "X66n1297_016:0384a03": "嶽云。青天白日。悟箇什麼。咄咄。驪珠擊碎蒼龍窟。",
    "X66n1297_016:0384a04": "　徑山琇云。古人將心肝五臟一時吐露了也。摩霄俊",
    "X66n1297_016:0384a05": "鶻便合乘時。止濼困魚徒勞激浪。　獨立邁云。者般",
    "X66n1297_016:0384a06": "說話。正是閙市裏颺[鹿*瓦]甎相似。直是著者方知。趙州",
    "X66n1297_016:0384a07": "既是打著。當下如暗得燈。如貧得寶。粉骨碎身未足",
    "X66n1297_016:0384a08": "酬。一句了然超百億。",
    "X66n1297_016:0384a09": "若謂平常心是道。枝蔓向上更生枝。貼肉汗衫如脫",
    "X66n1297_016:0384a10": "了。喚來眼上與安眉。(鼓山珪)",
    "X66n1297_016:0384a11": "勸君不用苦勞神。喚作平常轉不親。冷淡全然沒滋",
    "X66n1297_016:0384a12": "味。一回舉著一回新。(徑山杲)",
    "X66n1297_016:0384a13": "白日遲遲兮花菲菲。白雲流水兮兩相依。長安路上",
    "X66n1297_016:0384a14": "人跡稀。南泉也落第二機。(慈受深)",
    "X66n1297_016:0384a15": "玄途不涉透離微。道合平常發上機。無影樹頭春色",
    "X66n1297_016:0384a16": "曉。金鷄啼在不萌枝。(足菴鑒)",
    "X66n1297_016:0384a17": "悟得平常達本鄉。時人多怕落平常。青春祇有九十",
    "X66n1297_016:0384a18": "日。爛醉都無一百場。(雪菴瑾)",
    "X66n1297_016:0384a19": "趙州因僧問如何是毗盧頂相。師曰。老僧自小出",
    "X66n1297_016:0384a20": "家。不曾眼花。",
    "X66n1297_016:0384a21": "天童華云。大小趙州。語上偏枯。若有問天童如何是",
    "X66n1297_016:0384a22": "毗盧頂相。但向道大底大小底小。　天童傑云。若向",
    "X66n1297_016:0384a23": "趙州語下見。坐殺天下衲僧。若向應菴語下見。走殺",
    "X66n1297_016:0384a24": "天下衲僧。山僧又且不然。忽有問。祇向道[鹿*瓦]甎。",
    "X66n1297_016:0384b01": "趙州因僧問如何是清淨伽藍。師曰丫角女子。曰",
    "X66n1297_016:0384b02": "如何是伽藍中人。師曰丫角女子懷胎。",
    "X66n1297_016:0384b03": "橫胸抱腹藏龍種。剖膽披肝觸鳳胎。勿謂此兒容易",
    "X66n1297_016:0384b04": "得。須知出自痛腸來。(汾陽昭)",
    "X66n1297_016:0384b05": "丫角女子出天真。清淨伽藍葢得人。世俗不知林下",
    "X66n1297_016:0384b06": "意。無錢難得買紅裙。(佛鑑懃)",
    "X66n1297_016:0384b07": "高空秋色有誰知。畵閣佳人展笑眉。自惜容顏人不",
    "X66n1297_016:0384b08": "見。臨風頻把玉簫吹。(笠山寧)",
    "X66n1297_016:0384b09": "丹青下筆絕躊躇。應手便成山水圖。懸向堂前人盡",
    "X66n1297_016:0384b10": "看。知他何處是工夫。(履巖斯)",
    "X66n1297_016:0384b11": "趙州因僧問。未有世界早有此性。世界壞時此性",
    "X66n1297_016:0384b12": "不壞。如何是不壞之性。師曰四大五蘊。曰。此猶是",
    "X66n1297_016:0384b13": "壞底。如何是不壞之性。師曰四大五蘊。",
    "X66n1297_016:0384b14": "昭覺勤云。千尺寒潭徹底清。",
    "X66n1297_016:0384b15": "趙州因僧問。方外忽有人問趙州說什麼法。如何",
    "X66n1297_016:0384b16": "抵對。師曰鹽貴米賤。",
    "X66n1297_016:0384b17": "鹽貴米賤。諸事成現。擬欲商量。腦後拔箭。(懶菴需)",
    "X66n1297_016:0384b18": "趙州因僧問如何是出家。師曰。不履高名。不求苟",
    "X66n1297_016:0384b19": "得。",
    "X66n1297_016:0384b20": "允藏顯云。者僧問。極平常。趙州答。無奇特。雖然如是。",
    "X66n1297_016:0384b21": "爛泥裡有刺。切忌蹈著。",
    "X66n1297_016:0384b22": "三途迥絕出家兒。身不寒兮腹不饑。竹杖敲殘山頂",
    "X66n1297_016:0384b23": "月。倒吹鐵笛詠新詩。(無異來)",
    "X66n1297_016:0384b24": "趙州因僧辭。問甚處去。曰諸方學佛法去。師豎拂",
    "X66n1297_016:0384c01": "曰。有佛處不得住。無佛處急走過。三千里外逢人。",
    "X66n1297_016:0384c02": "不得錯舉。曰與麼則不去也。師曰。摘楊花。摘楊花。",
    "X66n1297_016:0384c03": "徑山杲云。有佛處不得住。生鐵秤錘被蟲蛀。無佛處",
    "X66n1297_016:0384c04": "急走過。撞著嵩山破竈墮。三千里外逢人不得錯舉。",
    "X66n1297_016:0384c05": "兩箇石人相耳語。恁麼則不去也。此語已行徧天下。",
    "X66n1297_016:0384c06": "摘楊花摘楊花。唵摩尼達哩吽[口*發]吒。　天童覺云。沉",
    "X66n1297_016:0384c07": "空滯跡。犯手傷鋒。俱未是衲僧去就。直須不入人行",
    "X66n1297_016:0384c08": "市。不上他床榻。正不立玄。偏不附物。方能把住放行",
    "X66n1297_016:0384c09": "有自由分。　靈隱嶽舉徑山語畢云。大慧老人盡力",
    "X66n1297_016:0384c10": "祇道得到者裏。還知香山落處麼。鐵山崩倒壓銀山。",
    "X66n1297_016:0384c11": "盤走珠兮珠走盤。密密鴛鴦閒繡出。金鍼終不與人",
    "X66n1297_016:0384c12": "看。　天寧琦云。妙喜老祖唱之於前。天寧遠孫和之",
    "X66n1297_016:0384c13": "於後。門前種萵苣。萵苣生火筯。火筯開蓮華。蓮華結",
    "X66n1297_016:0384c14": "木瓜。木瓜忽然顛落地。撒出無限白芝蔴。何也。祇要",
    "X66n1297_016:0384c15": "入拍。　寶壽新云。斬新鐵蒺藜。直透兩重關。欲透兩",
    "X66n1297_016:0384c16": "重關。嶺頭依舊月彎彎。　法林音舉徑山語畢云。徑",
    "X66n1297_016:0384c17": "山老人辜負他趙州不少。法林不懼諸方檢責。也隨",
    "X66n1297_016:0384c18": "摟搜。有佛處不得住。火星入褲。無佛處急走過。遭殃",
    "X66n1297_016:0384c19": "帶禍。三千里外莫錯舉。十字街頭惡又聚。恁麼則不",
    "X66n1297_016:0384c20": "去也。笑倒東村王大姐。摘楊花摘楊花。古墓毒蛇頭",
    "X66n1297_016:0384c21": "帶角。南山猛虎尾髦髿。恁麼道祇是辜負他妙喜。喝",
    "X66n1297_016:0384c22": "一喝云。徒將未歸意。說與欲行人。",
    "X66n1297_016:0384c23": "截斷三關過者稀。臨鋒誰解振全威。楊花摘處何人",
    "X66n1297_016:0384c24": "見。風送滿天似雪飛。(佛慧泉)",
    "X66n1297_016:0385a01": "青山不異。白玉無瑕。茫茫流水。擾擾黃花。有佛處纖",
    "X66n1297_016:0385a02": "毫不立。無佛處萬別千差。長安路上未歸客。尋溪猶",
    "X66n1297_016:0385a03": "自摘楊花。(天童覺)",
    "X66n1297_016:0385a04": "無奈雪霜苦。怕見楊花落。打破趙州關。清風滿寥廓。",
    "X66n1297_016:0385a05": "(愚菴及)",
    "X66n1297_016:0385a06": "不行鳥道不居廛。醉眼摩娑白晝眠。謾道逢人不錯",
    "X66n1297_016:0385a07": "舉。摘楊花是季春天。(博山來)",
    "X66n1297_016:0385a08": "長亭短亭。忉忉莫已。不禁分手。詩吟連理。(寄菴鹵)",
    "X66n1297_016:0385a09": "趙州因僧問三身中那箇是本來身。師曰缺一不",
    "X66n1297_016:0385a10": "可。",
    "X66n1297_016:0385a11": "義山訥云。大小趙州被人一拶。直得分疎不下。今日",
    "X66n1297_016:0385a12": "若有恁麼問。山僧便起身叉手而立。待它眼目定動。",
    "X66n1297_016:0385a13": "劈脊便打。",
    "X66n1297_016:0385a14": "趙州因僧問。曾聞和尚親見南泉是否。師曰鎮州",
    "X66n1297_016:0385a15": "出大蘿蔔頭。",
    "X66n1297_016:0385a16": "東塔熹云。或有問東塔。聞和尚親見龍池是否。但向",
    "X66n1297_016:0385a17": "道。問話即得。禮拜了退。　青龍操云。趙州塞者僧口",
    "X66n1297_016:0385a18": "則得。塞天下人口則難。",
    "X66n1297_016:0385a19": "陶潛彭澤惟栽柳。潘岳河陽祇種花。何似晚來江上",
    "X66n1297_016:0385a20": "望。數峰蒼翠屬漁家。(海印信)",
    "X66n1297_016:0385a21": "趙州古佛尚多言。蘿蔔出生鎮府田。天下衲僧多齩",
    "X66n1297_016:0385a22": "齧。齒間蹉過老南泉。(文殊道)",
    "X66n1297_016:0385a23": "參見南泉王老師。鎮州蘿蔔更無私。拈來塞斷是非",
    "X66n1297_016:0385a24": "口。雪曲陽春非楚詞。(徑山杲)",
    "X66n1297_016:0385b01": "鎮州出大蘿蔔頭。師資道合有來由。觀音寺裏有彌",
    "X66n1297_016:0385b02": "勒。東院西邊有趙州。(鼓山珪)",
    "X66n1297_016:0385b03": "青出於藍。冰生於水。寸步不通。白雲萬里。(或菴體)",
    "X66n1297_016:0385b04": "些兒活計口皮邊。點著風馳與電旋。謾說鎮州蘿蔔",
    "X66n1297_016:0385b05": "大。何曾親見老南泉。(石菴玿)",
    "X66n1297_016:0385b06": "福州茘枝青州棗。萬物無過出處好。爐裏揀底不是",
    "X66n1297_016:0385b07": "精金。綈箱蓄者非是至寶。趙州本為定干戈。惹得烽",
    "X66n1297_016:0385b08": "烟空嫋嫋。(三宜盂)",
    "X66n1297_016:0385b09": "趙州因秀才問佛不違眾生願是否。師曰是。曰某",
    "X66n1297_016:0385b10": "甲欲覓和尚手中拄杖得否。師曰君子不奪人所",
    "X66n1297_016:0385b11": "好。曰某甲非君子。師曰我亦不是佛。",
    "X66n1297_016:0385b12": "義山訥云。趙州古佛與奪自由。自非過量人。未免向",
    "X66n1297_016:0385b13": "是非窠裏走却。　海門涌云。趙州當時何不兩手授",
    "X66n1297_016:0385b14": "之。待擬接。劈脊便打。不惟使他慶快平生。亦使後人",
    "X66n1297_016:0385b15": "知我衲僧家別有作用。",
    "X66n1297_016:0385b16": "當機轉處不躊躇。瑠璃盤內走明珠。趙州老子村校",
    "X66n1297_016:0385b17": "書。一條拄杖兩人舁。(石菴玿)",
    "X66n1297_016:0385b18": "奪鼓搴旗許趙州。開疆展土尚虧謀。不因病久知鍼",
    "X66n1297_016:0385b19": "穴。難定炙焦瘢上頭。(松山補)",
    "X66n1297_016:0385b20": "趙州參百丈。丈問甚處來。師曰南泉來。曰南泉近",
    "X66n1297_016:0385b21": "日有何言句示徒。師曰無事之人祇須悄然去。曰",
    "X66n1297_016:0385b22": "悄然一句且置。茫然一句作麼生道。師進前三步。",
    "X66n1297_016:0385b23": "丈便喝。師作縮身勢。丈曰大好悄然。師便出去。",
    "X66n1297_016:0385b24": "瑯琊覺云。趙州老人向獅子窟中換得爪牙。　昭覺",
    "X66n1297_016:0385c01": "勤云。作家相見。彼此難搆。茫然悄然。進前退後。揑不",
    "X66n1297_016:0385c02": "成。塑不就。大路不行草裏走。　平陽忞云。賊是小人。",
    "X66n1297_016:0385c03": "智過君子。雖然。有一正賊。有一草賊。",
    "X66n1297_016:0385c04": "門裏有。門外有。不作君平犯牛斗。獅子吼。野干鳴。摘",
    "X66n1297_016:0385c05": "出離婁眼裏睛。一手縮。一手伸。重陽決定九月九。掀",
    "X66n1297_016:0385c06": "翻海嶽訪知音。赤骨律窮露雙肘。(瞎堂遠)",
    "X66n1297_016:0385c07": "趙州因官人問和尚還入地獄否。師曰老僧末上",
    "X66n1297_016:0385c08": "入地獄。曰大善知識為什麼却入地獄。師曰。我若",
    "X66n1297_016:0385c09": "不入。阿誰教化你。",
    "X66n1297_016:0385c10": "福嚴容云。趙州老漢。手脚不同。不惟入水拕人。且能",
    "X66n1297_016:0385c11": "面奪旗幟。雖然。未免露柱勘破。",
    "X66n1297_016:0385c12": "突出無孔一鐵鎚。仙陀碧眼也攢眉。他家自有通霄",
    "X66n1297_016:0385c13": "路。逐氣尋聲那得知。(天谷照)",
    "X66n1297_016:0385c14": "趙州示眾。佛之一字。吾不喜聞。",
    "X66n1297_016:0385c15": "幻覺菴云。諸人切忌恁麼會。既不恁麼會。又作麼生",
    "X66n1297_016:0385c16": "會。乃頌。",
    "X66n1297_016:0385c17": "佛之一字不喜聞。去年依舊今年春。今年春間降大",
    "X66n1297_016:0385c18": "雪。陸墓烏盆變白盆。",
    "X66n1297_016:0385c19": "碧天雲淡晚風寒。醉把瑤琴月下彈。將謂調高人不",
    "X66n1297_016:0385c20": "識。誰知自被指頭瞞。(侶巖荷)",
    "X66n1297_016:0385c21": "趙州晚參。今夜答話去也。有解問者出來。時有一",
    "X66n1297_016:0385c22": "僧便出禮拜。師曰比來拋甎引玉。却引得箇墼子。",
    "X66n1297_016:0385c23": "覺鐵[此/束]因法眼問。先師意作麼生。覺云。如國家拜將。",
    "X66n1297_016:0385c24": "乃問甚人去得。或有人出云。某甲去得。須云汝去不",
    "X66n1297_016:0386a01": "得。眼云我會也。　長慶稜問覺鐵[此/束]。那僧纔出禮拜。",
    "X66n1297_016:0386a02": "為甚麼便將為墼子。覺云適來那邊亦有人恁麼問。",
    "X66n1297_016:0386a03": "慶云向伊道什麼。覺云亦向伊恁麼道。　寶壽沼云。",
    "X66n1297_016:0386a04": "射虎不真。徒勞沒羽。　報慈遂云。甚麼處却成墼子",
    "X66n1297_016:0386a05": "去。藂林中道。纔出來便成墼子。祇如每日出入行住",
    "X66n1297_016:0386a06": "坐臥。不可總成墼子。且道者僧出來具眼不具眼。",
    "X66n1297_016:0386a07": "　翠峰顯云。靈利漢聞舉便知落處。然雖如是。放過覺",
    "X66n1297_016:0386a08": "鐵[此/束]。夫宗師語不虗發。出來必是作家。因甚拋甎引",
    "X66n1297_016:0386a09": "玉。要識趙州麼。從前汗馬無人識。祇要重論葢代功。",
    "X66n1297_016:0386a10": "　昭覺勤云。盡道趙州得逸羣之機。一期施設不妨",
    "X66n1297_016:0386a11": "自在。者僧要擊節扣關。閃電光中卒。做手脚不辦。覺",
    "X66n1297_016:0386a12": "鐵[此/束]能近取譬不墜宗風。法眼有通方鑑才便知落",
    "X66n1297_016:0386a13": "處。敢問諸人。既是宗師。為甚麼拋甎祇引得箇墼子。",
    "X66n1297_016:0386a14": "探竿影草幾人知。正似將軍一面旗。斬將安營都在",
    "X66n1297_016:0386a15": "我。倒騎鐵馬上須彌。(慈受深)",
    "X66n1297_016:0386a16": "千年田。八百主。誰當機。辨來處。趙州要答話。拋甎引",
    "X66n1297_016:0386a17": "墼子。覺老話端倪。如拜將相似。去得去不得。言下分",
    "X66n1297_016:0386a18": "緇素。箇裡高於萬仞峯。不動纖毫擒佛祖。(圓悟勤)",
    "X66n1297_016:0386a19": "趙州問南泉。道非物外。物外非道。如何是物外道。",
    "X66n1297_016:0386a20": "泉便打。師捉住棒曰。已後莫錯打人去。泉曰。龍蛇",
    "X66n1297_016:0386a21": "易辨。衲子難瞞。",
    "X66n1297_016:0386a22": "翠峰顯云。趙州如龍無角。似蛇有足。當時不管。盡法",
    "X66n1297_016:0386a23": "無民。直須喫棒了趁出。　古南門云。南泉真箇憐兒",
    "X66n1297_016:0386a24": "不覺醜。若是其人。何待人趁。自須掩鼻便出。",
    "X66n1297_016:0386b01": "軟纏藏鋒入陣來。盡將擒下眼牚開。死生一決英雄",
    "X66n1297_016:0386b02": "士。文武雙行將相才。(保寧勇)",
    "X66n1297_016:0386b03": "要別真金火裏識。棒頭有眼明如日。賞罰明兮禮樂",
    "X66n1297_016:0386b04": "全。作家父子誠難得。(梅谷悅)",
    "X66n1297_016:0386b05": "趙州因僧問如何是佛。師曰殿裏底。曰殿裏底豈",
    "X66n1297_016:0386b06": "不是泥龕塐像。師曰是。曰如何是佛。師曰殿裏底。",
    "X66n1297_016:0386b07": "酸甜滋味本天然。帶葉連枝顆顆圓。南贍部洲人未",
    "X66n1297_016:0386b08": "識。庵摩羅果信虗傳。(保寧勇)",
    "X66n1297_016:0386b09": "不立孤危機本峻。趙州老子玉無瑕。當頭指出殿裏",
    "X66n1297_016:0386b10": "底。剗盡茫茫眼裏花。(雪堂行)",
    "X66n1297_016:0386b11": "一尊殿裏佛。兩度放毫光。準擬酬高價。無疑亂度量。",
    "X66n1297_016:0386b12": "(蒙庵聰)",
    "X66n1297_016:0386b13": "九九昨朝八十一。夜夢不祥書門吉。東村王老祭清",
    "X66n1297_016:0386b14": "明。錯費鐵錢三五百。(漢關喻)",
    "X66n1297_016:0386b15": "趙州聞沙彌喝參。向侍者曰教伊去。侍者纔教去。",
    "X66n1297_016:0386b16": "沙彌便珍重。師曰。沙彌得入門。侍者在門外。",
    "X66n1297_016:0386b17": "雲居錫云。什麼處是沙彌得入門。侍者在門外。者裏",
    "X66n1297_016:0386b18": "會得。便見趙州。法林音云。者裏會得。辜負趙州。　天",
    "X66n1297_016:0386b19": "植維云。青天白日。霹靂驚羣。剖出五臟心肝。與人解",
    "X66n1297_016:0386b20": "黏去縛。就中可惜。當門栽荊棘。致令多少人進退不",
    "X66n1297_016:0386b21": "得。還有出得底麼。喝一喝。",
    "X66n1297_016:0386b22": "得入門。在門外。說向人。人不會。更高聲。我耳背。(鼓山珪)",
    "X66n1297_016:0386b23": "瑟瑟風松。蕭蕭雨檜。師子齩人。韓獹逐塊。(徑山杲)",
    "X66n1297_016:0386b24": "斑鳩黃鳥共春風。花裏交嗁怨落紅。鶴背仙人吹玉",
    "X66n1297_016:0386c01": "笛。雙雙驚起碧雲東。(綠雨蕉)",
    "X66n1297_016:0386c02": "趙州因僧問狗子還有佛性也無。師曰無。曰。上至",
    "X66n1297_016:0386c03": "諸佛。下至螻蟻。皆有佛性。狗子為甚麼却無。師曰",
    "X66n1297_016:0386c04": "為伊有業識在。又僧問狗子還有佛性也無。師曰",
    "X66n1297_016:0386c05": "有。曰。既有。為甚麼入者皮袋裏來。師曰知而故犯。",
    "X66n1297_016:0386c06": "翠巖芝云。說有說無。兩彩一賽。如今作麼生。　資福",
    "X66n1297_016:0386c07": "觀因僧問狗子為什麼無佛性。福云逢人便齩殺。云",
    "X66n1297_016:0386c08": "因甚麼又道有佛性。福云見主便搖尾。",
    "X66n1297_016:0386c09": "言有業識在。誰云意不深。海枯終見底。人死不知心。",
    "X66n1297_016:0386c10": "(真淨文)",
    "X66n1297_016:0386c11": "有無雙放復雙收。趙老機關世莫儔。試上海門高處",
    "X66n1297_016:0386c12": "望。千江萬派盡東流。(普融平)",
    "X66n1297_016:0386c13": "佛性分明脫有無。酢酸何用挂葫蘆。薄霧輕烟留不",
    "X66n1297_016:0386c14": "住。扁舟已過洞庭湖。(瞎堂遠)",
    "X66n1297_016:0386c15": "無。直路却縈紆。趙州東壁上。依舊挂葫蘆。有。張公喫",
    "X66n1297_016:0386c16": "村酒。李公醉不醒。面南看北斗。(石菴玿)",
    "X66n1297_016:0386c17": "狗子佛性無。斫額路上逢子湖。業識性在遭一口。大",
    "X66n1297_016:0386c18": "地全無碧眼胡。狗子佛性有。春風吹動千株柳。知而",
    "X66n1297_016:0386c19": "故犯可憐生。一一面南看北斗。(無庵全)",
    "X66n1297_016:0386c20": "狗子佛性有。狗子佛性無。直鉤原求負命魚。逐氣尋",
    "X66n1297_016:0386c21": "香雲水客。嘈嘈襍襍作分疎。平展演。大舖舒。莫怪儂",
    "X66n1297_016:0386c22": "家不慎初。指點瑕玼還趙璧。秦王不識藺相如。(天童覺)",
    "X66n1297_016:0386c23": "狗子有。賣扇老婆日遮手。狗子無。種瓜先得喫葫蘆。",
    "X66n1297_016:0386c24": "天稟元來各不同。盧仝不飲劉伶酒。(三宜盂)",
    "X66n1297_016:0387a01": "趙州因僧問狗子還有佛性也無。師曰無。",
    "X66n1297_016:0387a02": "趙州露刃劍。寒霜光燄燄。更擬問如何。分身作兩段。",
    "X66n1297_016:0387a03": "(五祖演)",
    "X66n1297_016:0387a04": "力壯年高膽更雄。清風隨虎雲從龍。啀喍無限尋聲",
    "X66n1297_016:0387a05": "跡。挂角羚羊不見蹤。(寶峰祥)",
    "X66n1297_016:0387a06": "趙州狗子無佛性。萬疊青山藏古鏡。赤脚波斯入大",
    "X66n1297_016:0387a07": "唐。八臂那吒行正令。(稠巖贇)",
    "X66n1297_016:0387a08": "乙己大人丘。藂林為寇讎。利牙如劍戟。生殺有來由。",
    "X66n1297_016:0387a09": "(南巖勝)",
    "X66n1297_016:0387a10": "連馬連人劈一刀。虗空迸血湧波濤。千千萬萬人爭",
    "X66n1297_016:0387a11": "看。誰解分開蓋膽毛。(中菴空)",
    "X66n1297_016:0387a12": "狗子佛性無。老蚌吐明珠。西川鳴杜宇。江南鳴鷓鴣。",
    "X66n1297_016:0387a13": "(文殊道)",
    "X66n1297_016:0387a14": "趙州狗子無佛性。當空掘出秦時鏡。光明渾不見星",
    "X66n1297_016:0387a15": "兒。上下四維皆徹映。(誰菴演)",
    "X66n1297_016:0387a16": "大食波斯飲百杯。停停把柁萬人魁。逆風使過黃牛",
    "X66n1297_016:0387a17": "峽。不問瞿塘灔澦堆。(東山空)",
    "X66n1297_016:0387a18": "狗子無佛性。羅睺星入命。不是打殺人。被人打殺定。",
    "X66n1297_016:0387a19": "(南書記)",
    "X66n1297_016:0387a20": "二十四州鐵。鑄成一箇錯。颺在大街頭。無人蹋得著。",
    "X66n1297_016:0387a21": "(朗菴然)",
    "X66n1297_016:0387a22": "無之一字。殺人無數。多少英雄。橫屍當路。(銕山仁)",
    "X66n1297_016:0387a23": "二八佳人刺繡遲。紫荊花下囀黃鸝。可憐無限傷春",
    "X66n1297_016:0387a24": "意。盡在停鍼不語時。(拗堂仁)",
    "X66n1297_016:0387b01": "趙州狗子佛性無。十分春色播江湖。幾多摘葉尋枝",
    "X66n1297_016:0387b02": "者。空使雒陽花滿途。(高峰妙)",
    "X66n1297_016:0387b03": "長江一望渺寒烟。極目中流四惘然。可惜夜深明月",
    "X66n1297_016:0387b04": "下。更無人問渡頭船。(憨山清)",
    "X66n1297_016:0387b05": "家家有幅遮羞布。放下便能當雨露。獨怪當年老趙",
    "X66n1297_016:0387b06": "州。擲却頭巾頂却褲。(石雨方)",
    "X66n1297_016:0387b07": "何處秋風起。蕭蕭送鴈羣。朝來入庭樹。孤客最先聞。",
    "X66n1297_016:0387b08": "(且拙訥)",
    "X66n1297_016:0387b09": "石梁橋背滑如苔。一派銀河直下催。今古遊鞵蹋未",
    "X66n1297_016:0387b10": "倦。幾人摘取瀑花回。(鏡堂清)",
    "X66n1297_016:0387b11": "趙州上堂。金佛不度爐。木佛不度火。泥佛不度水。",
    "X66n1297_016:0387b12": "真佛屋裏坐。",
    "X66n1297_016:0387b13": "徑山杲云。趙州和尚吐心吐膽。恁麼告報了也。還有",
    "X66n1297_016:0387b14": "知恩報恩者麼。　仰山欽云。揭示如來正體。發明向",
    "X66n1297_016:0387b15": "上宗猷。趙州固是好手。祇是不合強生節目。山僧見",
    "X66n1297_016:0387b16": "處又且不然。金佛度爐。木佛度火。泥佛度水。真佛[口*尒]。",
    "X66n1297_016:0387b17": "切忌話墮。忽有箇漢出來道。你恁麼說正是強生節",
    "X66n1297_016:0387b18": "目。拍膝一下云。將謂無人證明。",
    "X66n1297_016:0387b19": "泥佛不度水。神光照天地。立雪如未休。何人不雕偽。",
    "X66n1297_016:0387b20": "(翠峰顯三)",
    "X66n1297_016:0387b21": "金佛不度爐。人來訪子湖。牌中數箇字。清風何處無。",
    "X66n1297_016:0387b22": "木佛不度火。常思破竈墮。杖子忽擊著。方知孤負我。",
    "X66n1297_016:0387b23": "木佛不度火。甘露臺前逢達磨。惆悵洛陽人未來。面",
    "X66n1297_016:0387b24": "壁九年空冷坐。(三聖昌三)",
    "X66n1297_016:0387c01": "金佛不度爐。坐歎勞生走道途。不向華山圖上看。豈",
    "X66n1297_016:0387c02": "知潘閬倒騎驢。",
    "X66n1297_016:0387c03": "泥佛不度水。一道靈光照天地。堪羨玄沙老古錐。不",
    "X66n1297_016:0387c04": "要南山要鱉鼻。",
    "X66n1297_016:0387c05": "三佛形容總不真。眼中瞳子目前人。若能信得家中",
    "X66n1297_016:0387c06": "寶。啼鳥山花一樣春。(冶父川)",
    "X66n1297_016:0387c07": "泥佛不度水。毗嵐風忽起。大地黑漫漫。衲僧爭敢視。",
    "X66n1297_016:0387c08": "(高峰妙三)",
    "X66n1297_016:0387c09": "金佛不度爐。鐵裹夜明珠。一槌俱粉碎。清光何處無。",
    "X66n1297_016:0387c10": "木佛不度火。掣開金殿鎖。內外絕遮攔。時人猶懡[怡-台+羅]。",
    "X66n1297_016:0387c11": "趙州因尼問如何是密密意。師以手掐之。尼曰和",
    "X66n1297_016:0387c12": "尚猶有者箇在。師曰却是你有者箇在。",
    "X66n1297_016:0387c13": "法林音云。當時待他道和尚猶有者箇在。何不便休",
    "X66n1297_016:0387c14": "去。且教他疑三十年。",
    "X66n1297_016:0387c15": "密密深深意最長。幾人冷地錯商量。師姑若會趙州",
    "X66n1297_016:0387c16": "意。鐵打心肝也斷腸(慈受深)",
    "X66n1297_016:0387c17": "兜羅綿[打-丁+羕]硬聱頭。河北風流老趙州。醎處著鹽淡添",
    "X66n1297_016:0387c18": "水。軒渠一笑更無休。(正堂辨)",
    "X66n1297_016:0387c19": "猛虎深藏淺草窠。幾回明月入烟蘿。頂門縱有金剛",
    "X66n1297_016:0387c20": "眼。未免當頭蹉過他。(高峰妙)",
    "X66n1297_016:0387c21": "趙州因僧問如何是道。師曰牆外底。曰不問者箇",
    "X66n1297_016:0387c22": "道。師曰甚麼道。曰大道。師曰大道透長安。",
    "X66n1297_016:0387c23": "烏石云。道。石溪則不然。有人問如何是道。但云昨日",
    "X66n1297_016:0387c24": "有人從四安來。今朝出廣德去。且道與趙州是同是",
    "X66n1297_016:0388a01": "別。良久云。看脚下。　天奇瑞云。者僧祇解問路。不知",
    "X66n1297_016:0388a02": "當面蹉過。趙州貪渡行人。那防失却船錢。　大慈璸",
    "X66n1297_016:0388a03": "云。今日有人問如何是道。但云富春到天目一百二",
    "X66n1297_016:0388a04": "十里。且道與古人是同是別。乃噓一聲。",
    "X66n1297_016:0388a05": "趙老家風不熱瞞。問他大道答長安。有誰平步歸家",
    "X66n1297_016:0388a06": "去。多是區區自作難。(水菴一)",
    "X66n1297_016:0388a07": "大道透長安。言端語亦端。臘盡雪消去。春來依舊寒。",
    "X66n1297_016:0388a08": "(松源岳)",
    "X66n1297_016:0388a09": "大道透長安。天晴莎艸乾。秋凉更快便。去去有何難。",
    "X66n1297_016:0388a10": "可惜者僧脚步短。舉頭惟見黑漫漫。(百痴元)",
    "X66n1297_016:0388a12": "宗鑑法林卷十六"
}