{
    "T12n0384_003:1026a12": "菩薩處胎經卷第三",
    "T12n0384_003:1026a14": "姚秦涼州沙門竺佛念譯",
    "T12n0384_003:1026a15": "◎想無想品第六",
    "T12n0384_003:1026a16": "爾時，世尊告彌勒菩薩：「今此座中無有異類，",
    "T12n0384_003:1026a17": "純一生補處。今當說識、想、受，無識、無想、無受。",
    "T12n0384_003:1026a18": "是時菩薩云何說識、想、受？於是菩薩分別說",
    "T12n0384_003:1026a19": "識、想、受，識非想非受，受非識非想，想非受非",
    "T12n0384_003:1026a20": "識。想非過去、非未來、非現在，受非過去、非未",
    "T12n0384_003:1026a21": "來、非現在，識非過去、非未來、非現在；非識非",
    "T12n0384_003:1026a22": "過去、非未來、非現在，非想非過去、非未來、非",
    "T12n0384_003:1026a23": "現在，非受非過去、非未來、非現在。云何識非",
    "T12n0384_003:1026a24": "過去、未來、現在？於是菩薩入無閡定，化受識",
    "T12n0384_003:1026a25": "眾生，從有住地至無住地。此識非過去、非未",
    "T12n0384_003:1026a26": "來、非現在。復次，菩薩摩訶薩化想眾生，從住",
    "T12n0384_003:1026a27": "地至無住地。菩薩化受眾生，從住地至無住",
    "T12n0384_003:1026a28": "地。」爾時，尊者大迦葉即從坐起，偏露右臂，右",
    "T12n0384_003:1026a29": "膝著地前白佛言：「世尊！意、心、識、受、想，有何差",
    "T12n0384_003:1026b01": "別？」佛告迦葉：「知身即知差別。為眾生故，從足",
    "T12n0384_003:1026b02": "至頭支節各各別名，如《樹喻經》說：『根、皮、莖、節、",
    "T12n0384_003:1026b03": "枝、葉故名為樹。』心、意、識、受、想亦復如是。」大迦",
    "T12n0384_003:1026b04": "葉白佛言：「想是外法，受是內法。云何為一？」佛",
    "T12n0384_003:1026b05": "告大迦葉：「想從外來從內出也？」迦葉白佛言：",
    "T12n0384_003:1026b06": "「想從外來。何以故知？若外無形，內想何由得",
    "T12n0384_003:1026b07": "生？若外物不害，內何由知痛？」佛告迦葉：「此",
    "T12n0384_003:1026b08": "事不然。何以故？此識非外非內非兩中間，識",
    "T12n0384_003:1026b09": "住處非識住處，外想外受，即是內法非外法",
    "T12n0384_003:1026b10": "也。菩薩摩訶薩信解甚深內外中間法，乃能",
    "T12n0384_003:1026b11": "解了識所住處，此是眾生此非眾生，乃至有",
    "T12n0384_003:1026b12": "無法非此非彼，便入無礙獨步三昧。」迦葉白",
    "T12n0384_003:1026b13": "佛言：「今聞說法增益狐疑。何以故？如佛所說，",
    "T12n0384_003:1026b14": "想亦是受，受亦是想，識法分別識亦是想，",
    "T12n0384_003:1026b15": "亦是受想，想自空受，受自空識，識自空想。",
    "T12n0384_003:1026b16": "空非識空，識空非受空，受空非想空。如樹喻",
    "T12n0384_003:1026b17": "者是事不然。」佛告迦葉：「我當與汝說喻，智者",
    "T12n0384_003:1026b18": "以喻得解。往昔有王，王名特異，王有四子，一、",
    "T12n0384_003:1026b19": "名喜悅，二、名長壽，三、名百歲，四、名無畏。彼長",
    "T12n0384_003:1026b20": "壽子，不滿月數即便命終。喜悅子者，身生瘡",
    "T12n0384_003:1026b21": "痍見者惡賤，父母厭患常無歡心。百歲子者，",
    "T12n0384_003:1026b22": "不滿百日復取命終。無畏子者，脣騫鼻嵃",
    "T12n0384_003:1026b23": "反齒橫牙，人見恐畏。此亦如是，想、受、識無若",
    "T12n0384_003:1026b24": "干差別。」佛告迦葉：「吾今與汝說識想受一一",
    "T12n0384_003:1026b25": "分別。過去九十一劫有王名智慧，專行十善",
    "T12n0384_003:1026b26": "以法治化，無有煩惱，察眾生意行，知彼眾生",
    "T12n0384_003:1026b27": "所念不同，即遣侍臣案行國界，諸有盲人盡",
    "T12n0384_003:1026b28": "仰來集宮庭，臣受王教，即出巡行國界，得五",
    "T12n0384_003:1026b29": "百盲人將詣庭內。王復以五百白象羅列殿",
    "T12n0384_003:1026c01": "前，一一令諸盲人自在捉象。是時盲人，或捉",
    "T12n0384_003:1026c02": "象鼻，或捉象耳，或捉象頭，或捉象脚，或捉象",
    "T12n0384_003:1026c03": "腹，或捉象尾。王問諸盲人曰：『象何所像類？』",
    "T12n0384_003:1026c04": "盲人答白，捉鼻者言：『如角。』捉頭者言：『如甕。』",
    "T12n0384_003:1026c05": "捉耳者言：『如簸箕。』捉腹者言：『如簞。』捉脚者",
    "T12n0384_003:1026c06": "言：『如柱。』捉尾者言：『如橛。』時傍觀有目之士，",
    "T12n0384_003:1026c07": "笑彼盲者不得象具相。盲人屏處自共論說，",
    "T12n0384_003:1026c08": "各言己是而共諍競。此眾生類亦復如是，識、",
    "T12n0384_003:1026c09": "想、受法各各不同。」佛告迦葉：「猶如有人設百",
    "T12n0384_003:1026c10": "味食，粳米、豆、麥、大小麻子，當其所得得粳米",
    "T12n0384_003:1026c11": "者，不知有餘豆麥之屬。迦葉！此亦如是，識、想、",
    "T12n0384_003:1026c12": "受法各各不同，觀諸法性無異無別。」爾時世",
    "T12n0384_003:1026c13": "尊即與迦葉而說頌曰：",
    "T12n0384_003:1026c14": "「見額知有頭，　　視煙知有火，",
    "T12n0384_003:1026c15": "　覩雲知有雨，　　觀行知體性。",
    "T12n0384_003:1026c16": "　空雨無兩足，　　水影不可捉；",
    "T12n0384_003:1026c17": "　言議盡法師，　　結使盡涅槃。",
    "T12n0384_003:1026c18": "　想盡在無想，　　受滅亦無受，",
    "T12n0384_003:1026c19": "　識滅無有識，　　梵行無上道。",
    "T12n0384_003:1026c20": "　吾從無數劫，　　常為識所惑；",
    "T12n0384_003:1026c21": "　今世及後世，　　不遇安樂處。",
    "T12n0384_003:1026c22": "　我今現在胎，　　分別諸法相；",
    "T12n0384_003:1026c23": "　不見想受名，　　況當有識法。」",
    "T12n0384_003:1026c24": "爾時，世尊說此偈時，五百比丘得不起法忍，",
    "T12n0384_003:1026c25": "有千眾生心樂空行，於無餘涅槃界心得自",
    "T12n0384_003:1026c26": "在。",
    "T12n0384_003:1026c27": "菩薩處胎經住不住品第七",
    "T12n0384_003:1026c28": "爾時，座中有菩薩名曰無住法行，即從坐起",
    "T12n0384_003:1026c29": "偏露右臂，右膝著地叉手前白佛言：「善哉，善",
    "T12n0384_003:1027a01": "哉！此諸大會快得善利，得聞如來無量法義，",
    "T12n0384_003:1027a02": "昔所誓願今乃得聞。」即於佛前以偈歎曰：",
    "T12n0384_003:1027a03": "「虛空無邊界，　　演出無量義；",
    "T12n0384_003:1027a04": "　有無不生滅，　　惔怕無受想。",
    "T12n0384_003:1027a05": "　過去諸佛等，　　修施、戒、忍辱，",
    "T12n0384_003:1027a06": "　入定心不亂，　　慧光照世間。",
    "T12n0384_003:1027a07": "　其德不可量，　　非有亦非無；",
    "T12n0384_003:1027a08": "　音響極清妙，　　無等無儔匹，",
    "T12n0384_003:1027a09": "　一音報萬億，　　由是得成佛。",
    "T12n0384_003:1027a10": "　法鼓聲遠聞，　　聲聲各各別；",
    "T12n0384_003:1027a11": "　猶如轉輪王，　　念則雨七寶；",
    "T12n0384_003:1027a12": "　佛聲極遠振，　　雨七覺意寶。",
    "T12n0384_003:1027a13": "　修治佛道場，　　莊嚴道樹果；",
    "T12n0384_003:1027a14": "　不住不不住，　　慈悲護眾生；",
    "T12n0384_003:1027a15": "　心念身相具，　　不辭劫數難。",
    "T12n0384_003:1027a16": "　十方諸如來，　　發印開法藏；",
    "T12n0384_003:1027a17": "　我等今得聞，　　得住無為岸。",
    "T12n0384_003:1027a18": "　善哉如來力，　　曠大無崖底；",
    "T12n0384_003:1027a19": "　解縛不處有，　　真際實相法；",
    "T12n0384_003:1027a20": "　欲界煩惱世，　　教化諸愚癡。",
    "T12n0384_003:1027a21": "　佛秘深藏義，　　布現示眾生；",
    "T12n0384_003:1027a22": "　疆界無邊際，　　皆得無上道。」",
    "T12n0384_003:1027a23": "爾時，無住菩薩說此偈讚佛已，前白佛言：「過",
    "T12n0384_003:1027a24": "去、當來、現在五陰清淨，不住不不住，乃至三",
    "T12n0384_003:1027a25": "十七品梵行不住不不住。前、後、中間境界究竟",
    "T12n0384_003:1027a26": "淨不淨空，不住不不住。我不造非不造，非梵",
    "T12n0384_003:1027a27": "行非不梵行。唯願世尊說住不住。」佛告無住",
    "T12n0384_003:1027a28": "菩薩曰：「色相不住不不住，受相不住不不住，",
    "T12n0384_003:1027a29": "想相不住不不住，行相不住不不住，識相不",
    "T12n0384_003:1027b01": "住不不住；內法清淨不住不不住，外法清淨",
    "T12n0384_003:1027b02": "不住不不住，內外法清淨不住不不住；從初",
    "T12n0384_003:1027b03": "發意乃至道場，斷除諸想淨一切智，不住不",
    "T12n0384_003:1027b04": "不住；除眾生垢清淨不住不不住，莊嚴佛土",
    "T12n0384_003:1027b05": "清淨不住不不住，入金剛三昧堅固其志，清",
    "T12n0384_003:1027b06": "淨不住不不住，碎身舍利清淨不住不不住；",
    "T12n0384_003:1027b07": "遊戲百千三昧，清淨不住不不住；不在凡夫",
    "T12n0384_003:1027b08": "地不入賢聖空，清淨不住不不住；不自稱己",
    "T12n0384_003:1027b09": "我成道果，清淨不住不不住；三十二大人之",
    "T12n0384_003:1027b10": "相，放大光明遠照十方無量世界，一切眾生",
    "T12n0384_003:1027b11": "尋光來至，得聞如來深奧之法，隨彼所念上、",
    "T12n0384_003:1027b12": "中、下語，悉令充足分別諸法，住亦不住，不住",
    "T12n0384_003:1027b13": "亦不住。色、受、想、行、識，十二因緣，四無閡慧，",
    "T12n0384_003:1027b14": "空無想願，四禪四無量慧，清淨不住不不",
    "T12n0384_003:1027b15": "住。以神足力入于五道，清淨不住不不住。入",
    "T12n0384_003:1027b16": "解脫門，戒身、定身、慧身、解脫身、解脫知見身，",
    "T12n0384_003:1027b17": "清淨不住不不住。」佛告迦葉：「今當說八清淨",
    "T12n0384_003:1027b18": "甘露法味池。何等為八？如我今日坐自在講",
    "T12n0384_003:1027b19": "堂，東視清淨浴池周匝欄楯七寶所成，當於",
    "T12n0384_003:1027b20": "爾時亦不與眾生說苦、集、滅、道，飲此池水皆",
    "T12n0384_003:1027b21": "成道果，是謂菩薩神力所作。在南、西、北方亦",
    "T12n0384_003:1027b22": "復如是，我本成佛四方以右不從四維成佛，",
    "T12n0384_003:1027b23": "四維成佛者，示現成佛不實。何以故？從無數",
    "T12n0384_003:1027b24": "阿僧祇劫成就八味法。何謂為八？一、為喜味，",
    "T12n0384_003:1027b25": "二、為盡味，三、為定味，四、為到味，五、為靜味，六、",
    "T12n0384_003:1027b26": "為相味，七、為不動味，八、為不究竟味，是為浴",
    "T12n0384_003:1027b27": "池八味。若菩薩摩訶薩飲此甘露漿者，不入",
    "T12n0384_003:1027b28": "地獄、餓鬼、畜生，成無上道。從初發心乃至道",
    "T12n0384_003:1027b29": "樹，洗除心垢永盡無餘。何者七覺意池、八解",
    "T12n0384_003:1027c01": "脫水？初心解脫未至中間已至，已至中間住",
    "T12n0384_003:1027c02": "二地，爾乃得名菩薩。若復菩薩從八池水分",
    "T12n0384_003:1027c03": "別氣味，此味非味，此道非道，耳不別聲，鼻不",
    "T12n0384_003:1027c04": "別香，舌不別味。一一分別無所有，諸法聾故，",
    "T12n0384_003:1027c05": "是為菩薩摩訶薩淨修清淨行。」",
    "T12n0384_003:1027c06": "菩薩處胎經八種身品第八",
    "T12n0384_003:1027c07": "佛告諸來會菩薩摩訶薩：「學、無學及四部眾，",
    "T12n0384_003:1027c08": "比丘、比丘尼、優婆塞、優婆夷，一切眾生所可",
    "T12n0384_003:1027c09": "供養。或有眾生，見地、薄地、淨地、如來地、辟",
    "T12n0384_003:1027c10": "支佛地、不退轉地、道場地、說法地，由此八地",
    "T12n0384_003:1027c11": "成無上等正覺。云何見地？菩薩發意趣向阿",
    "T12n0384_003:1027c12": "耨多羅三藐三菩提。復有菩薩摩訶薩，從初",
    "T12n0384_003:1027c13": "發意乃至坐道樹，自伏其心欲降伏諸魔，即",
    "T12n0384_003:1027c14": "於坐上入三昧定。其三昧者：去嫉妬三昧，心",
    "T12n0384_003:1027c15": "勝三昧，秘藏三昧，除癡三昧，威神伏三昧，如",
    "T12n0384_003:1027c16": "諸佛世尊無言教三昧，示現變化三昧。是時",
    "T12n0384_003:1027c17": "弊魔波旬來擾佛者，非自己力所能來至，皆",
    "T12n0384_003:1027c18": "是如來威神之所感致。所以者何？欲現世法",
    "T12n0384_003:1027c19": "為劣，第一義勝。何以故？如弊魔波旬起怒害",
    "T12n0384_003:1027c20": "心聲響震地，佛以忍三昧不動不搖，使無",
    "T12n0384_003:1027c21": "央數弊魔眾等顛倒墮地，猶如蛄蟥蟻子",
    "T12n0384_003:1027c22": "及蠅不能得動。弊魔波旬亦復如是，若魔來",
    "T12n0384_003:1027c23": "者不能動我一毛。爾時，世尊即以威神入三",
    "T12n0384_003:1027c24": "昧定，感動一佛境界滿中弊魔，令此諸魔惡",
    "T12n0384_003:1027c25": "聲流布。拘曇沙門，執心懦弱無丈夫意，在",
    "T12n0384_003:1027c26": "此大畏之處欲求佛道。」佛告大眾：「弊魔波旬",
    "T12n0384_003:1027c27": "是我所作，彼魔心者，為是惡心為是善心？」爾",
    "T12n0384_003:1027c28": "時有天子名曰拘毘，白佛言：「佛降伏魔，非是",
    "T12n0384_003:1027c29": "魔力是佛神力。何以故？彼眾生類不解俗法",
    "T12n0384_003:1028a01": "及以道法，以是欲化眾生故降致魔來。其有",
    "T12n0384_003:1028a02": "眾生見諸魔者，心不願樂如千眼比，數千萬",
    "T12n0384_003:1028a03": "眾心立不退轉地。」",
    "T12n0384_003:1028a04": "「復次，菩薩摩訶薩，從忉利天生十方剎，不因",
    "T12n0384_003:1028a05": "濕生、卵生、化生、胎生，教化眾生。此菩薩等成",
    "T12n0384_003:1028a06": "就無記根，所化眾生亦成無記根。何者是？阿",
    "T12n0384_003:1028a07": "閦佛境界是。或有菩薩摩訶薩，從忍世界生",
    "T12n0384_003:1028a08": "北方光影佛土，成就有記無記根，教化眾生",
    "T12n0384_003:1028a09": "皆成就有記無記根，欲樂世界妙光佛土眾",
    "T12n0384_003:1028a10": "生是也。或有菩薩摩訶薩，從初發意乃至成",
    "T12n0384_003:1028a11": "佛，執心一向無若干想無瞋無怒，願樂欲生",
    "T12n0384_003:1028a12": "無量壽佛國。一切眾生其生彼者，四部眾比",
    "T12n0384_003:1028a13": "丘、比丘尼、優婆塞、優婆夷，皆同一金色。西方",
    "T12n0384_003:1028a14": "去此閻浮提十二億那由他，有懈慢界，國土",
    "T12n0384_003:1028a15": "快樂作倡伎樂，衣被服飾香花莊嚴七寶轉",
    "T12n0384_003:1028a16": "關床，舉目東視寶床隨轉，北視、西視、南視亦",
    "T12n0384_003:1028a17": "如是轉。前後發意眾生，欲生阿彌陀佛國",
    "T12n0384_003:1028a18": "者，皆染著懈慢國土，不能前進生阿彌陀佛",
    "T12n0384_003:1028a19": "國。億千萬眾，時有一人能生阿彌陀佛國。何",
    "T12n0384_003:1028a20": "以故？皆由懈慢執心不牢固。斯等眾生自不",
    "T12n0384_003:1028a21": "殺生，亦教他不殺，有此福報生無量壽國。或",
    "T12n0384_003:1028a22": "有菩薩摩訶薩，具足六度施、戒、忍、精進、禪定、",
    "T12n0384_003:1028a23": "解脫智慧，生南方踊躍佛剎，去此閻浮提一",
    "T12n0384_003:1028a24": "億佛國，彼眾生等無有癡愛婬欲之想。何以",
    "T12n0384_003:1028a25": "故？皆從欲界斷三十六種婬欲行滅，種性成",
    "T12n0384_003:1028a26": "就所行清淨，如日光明無有塵翳。彼土眾生",
    "T12n0384_003:1028a27": "行十三苦行。云何十三？晝夜三時不失時",
    "T12n0384_003:1028a28": "節，經行坐禪，或在樹下，或在塚間，或在空",
    "T12n0384_003:1028a29": "地，或在巖石無人之處，或依泉源，或時一食，",
    "T12n0384_003:1028b01": "或不用食，法服齊整不失威儀，或時說法或",
    "T12n0384_003:1028b02": "不說法，周旋經行知足知滿，所可說法，少",
    "T12n0384_003:1028b03": "欲真道多欲非道，息心定意，解空無想不願",
    "T12n0384_003:1028b04": "之法，是謂踊躍世界菩薩所行。彼土眾生純",
    "T12n0384_003:1028b05": "一乘學，無有羅漢、辟支佛乘，相好具足稱譽",
    "T12n0384_003:1028b06": "正法，解空無我。」爾時世尊即說頌曰：",
    "T12n0384_003:1028b07": "「一切行已滅，　　識為是外法；",
    "T12n0384_003:1028b08": "　生者都歸盡，　　涅槃最為樂。",
    "T12n0384_003:1028b09": "　歸命踊躍佛，　　法王最第一；",
    "T12n0384_003:1028b10": "　坐閻浮樹下，　　最初破欲網，",
    "T12n0384_003:1028b11": "　說法度人民，　　供養諸福田。",
    "T12n0384_003:1028b12": "　樹下坐思惟，　　梵王來勸請：",
    "T12n0384_003:1028b13": "『願尊從禪覺，　　愍念愚惑人。』",
    "T12n0384_003:1028b14": "　時大梵天王，　　手執琉璃琴，",
    "T12n0384_003:1028b15": "　歎說佛功德，　　柔軟和雅音，",
    "T12n0384_003:1028b16": "　於億百千劫，　　時有發道心；",
    "T12n0384_003:1028b17": "　道心菩薩本，　　億劫時乃有；",
    "T12n0384_003:1028b18": "　願速從禪起，　　轉無上法輪。",
    "T12n0384_003:1028b19": "　如優曇鉢花，　　時時乃一有；",
    "T12n0384_003:1028b20": "　佛出照世間，　　除諸塵勞冥。",
    "T12n0384_003:1028b21": "　踊躍佛世界，　　聞戒施清淨，",
    "T12n0384_003:1028b22": "　不似能忍土，　　剛強難可化。",
    "T12n0384_003:1028b23": "　思惟禪定道，　　滅身不受證，",
    "T12n0384_003:1028b24": "　三轉五礙法，　　十二牽連縛，",
    "T12n0384_003:1028b25": "　道業三十二，　　十六慈哀心。",
    "T12n0384_003:1028b26": "　古昔無量劫，　　誓願金剛志；",
    "T12n0384_003:1028b27": "　演放大光明，　　遍照諸佛剎。」",
    "T12n0384_003:1028b28": "爾時，佛說偈已，告諸會者：「東北方去此能忍",
    "T12n0384_003:1028b29": "世界五百恒河沙剎土，國名果熟，佛名花英",
    "T12n0384_003:1028c01": "如來、應供、正遍知、明行足、善逝、世間解、無上士、",
    "T12n0384_003:1028c02": "調御丈夫、天人師、佛、世尊，今現在說法，上語",
    "T12n0384_003:1028c03": "亦善、中語亦善、下語亦善，義味深邃等同梵",
    "T12n0384_003:1028c04": "行。彼土眾生無有胎生、化生、濕生、卵生，從",
    "T12n0384_003:1028c05": "蓮花生。慈、悲、喜、捨，百七難有神足定意，皆",
    "T12n0384_003:1028c06": "共修習三昧王三昧，所有三昧者，首楞嚴三",
    "T12n0384_003:1028c07": "昧，覺道三昧，威儀禁戒三昧，除眾生苦本",
    "T12n0384_003:1028c08": "三昧，自照光明三昧，覺味眾生三昧，如此等",
    "T12n0384_003:1028c09": "百七三昧。內觀身外觀身內外觀身，內法",
    "T12n0384_003:1028c10": "外法內外法，內定外定內外定，思惟分別觀",
    "T12n0384_003:1028c11": "了無形無想無念，菩薩摩訶薩入解脫門，觀",
    "T12n0384_003:1028c12": "一切法空寂無形。」爾時世尊，即說偈曰：",
    "T12n0384_003:1028c13": "「虛空無邊際，　　音響說妙法；",
    "T12n0384_003:1028c14": "　果熟剎土人，　　花英最勝尊。",
    "T12n0384_003:1028c15": "　不由四胞胎，　　自然蓮花生；",
    "T12n0384_003:1028c16": "　無我無彼想，　　壽命不可量。",
    "T12n0384_003:1028c17": "　國土七寶成，　　亦如閻浮提；",
    "T12n0384_003:1028c18": "　轉輪七寶王，　　象、馬、玉女寶，",
    "T12n0384_003:1028c19": "　典藏四種兵，　　摩尼金輪寶，",
    "T12n0384_003:1028c20": "　所至無罣礙。　　彼界摩尼寶，",
    "T12n0384_003:1028c21": "　普照一佛剎，　　彼無日、月照，",
    "T12n0384_003:1028c22": "　星宿及火光。　　分別四妙諦；",
    "T12n0384_003:1028c23": "　無常苦空道，　　令彼眾生類，",
    "T12n0384_003:1028c24": "　無生斷滅想。」",
    "T12n0384_003:1028c25": "爾時，佛說偈已。告諸會者：「西北方去此閻浮",
    "T12n0384_003:1028c26": "提七萬恒河沙剎，國名寶琉璃，佛名慧成就",
    "T12n0384_003:1028c27": "如來、應供、正遍知、明行足、善逝、世間解、無上士、",
    "T12n0384_003:1028c28": "調御丈夫、天人師、佛、世尊，今現在說法，初語",
    "T12n0384_003:1028c29": "善，中語善，竟語善。彼土眾生受性柔軟，觀道",
    "T12n0384_003:1029a01": "無常去離三患，無婬、怒、癡，無三惡道地獄、餓",
    "T12n0384_003:1029a02": "鬼、畜生。」爾時世尊，與諸大眾而說偈曰：",
    "T12n0384_003:1029a03": "「諸入煩惱道，　　及與四顛倒；",
    "T12n0384_003:1029a04": "　一切永除盡，　　如空無形像。",
    "T12n0384_003:1029a05": "　壽命無央數，　　無有中夭者，",
    "T12n0384_003:1029a06": "　行四無畏法，　　成果不動搖，",
    "T12n0384_003:1029a07": "　其生彼土者，　　行慈三昧報。",
    "T12n0384_003:1029a08": "　如我釋迦文，　　勇猛超劫數，",
    "T12n0384_003:1029a09": "　國財妻子施，　　去想無所戀。",
    "T12n0384_003:1029a10": "　汝等諸佛子，　　發願得生彼，",
    "T12n0384_003:1029a11": "　亦無聲聞法，　　因緣各佛道。",
    "T12n0384_003:1029a12": "　於此百千劫，　　勤苦修道德，",
    "T12n0384_003:1029a13": "　於此十六分，　　未能獲其一。",
    "T12n0384_003:1029a14": "　法性觀諸法，　　通達慧無礙，",
    "T12n0384_003:1029a15": "　盡滅吾我心，　　即住無生地。",
    "T12n0384_003:1029a16": "　彼土諸眾生，　　建志堅固法，",
    "T12n0384_003:1029a17": "　破有不住有，　　補處之所學。",
    "T12n0384_003:1029a18": "　汝等諸佛子，　　曉了無所行，",
    "T12n0384_003:1029a19": "　捨禪入初禪，　　始知眾生苦；",
    "T12n0384_003:1029a20": "　中間九無礙，　　禪相不可量，",
    "T12n0384_003:1029a21": "　眾生心清淨，　　各各念不同。",
    "T12n0384_003:1029a22": "　已離五道淵，　　佛日照三界，",
    "T12n0384_003:1029a23": "　善哉獲大利，　　感動諸天宮。",
    "T12n0384_003:1029a24": "　童真一切智，　　開化而無倦，",
    "T12n0384_003:1029a25": "　眾生得慈心，　　戀慕無上道。",
    "T12n0384_003:1029a26": "　從無央數劫，　　捨身復受身，",
    "T12n0384_003:1029a27": "　輪轉生死中，　　於縛得離縛。",
    "T12n0384_003:1029a28": "　四諦栴檀香，　　木榓細搗香，",
    "T12n0384_003:1029a29": "　三昧智慧力，　　破壞魔兵眾。",
    "T12n0384_003:1029b01": "　過去一念結，　　以何三昧斷？",
    "T12n0384_003:1029b02": "　未來二念結，　　何定何道除？",
    "T12n0384_003:1029b03": "　現在三念結，　　除盡要有本。",
    "T12n0384_003:1029b04": "　過去一念結，　　九萬億塵垢；",
    "T12n0384_003:1029b05": "　以空清淨定，　　得至空無岸。",
    "T12n0384_003:1029b06": "　未來無九結，　　定意無想念；",
    "T12n0384_003:1029b07": "　寂然至佛道，　　永處無所住。",
    "T12n0384_003:1029b08": "　現在三九結，　　願法無罣閡；",
    "T12n0384_003:1029b09": "　蠲除心意識，　　漸住至無礙。」",
    "T12n0384_003:1029b10": "佛說此偈已，告諸大眾：「西南方去此能忍世",
    "T12n0384_003:1029b11": "界三十二恒河沙，剎名無想，佛名一住如來、",
    "T12n0384_003:1029b12": "應供、正遍知、明行足、善逝、世間解、無上士、調御",
    "T12n0384_003:1029b13": "丈夫、天人師、佛、世尊，今現在說法，初善、中善、",
    "T12n0384_003:1029b14": "竟善，義味深邃，分別五陰——色、受、想、行、識——六情、",
    "T12n0384_003:1029b15": "六塵，修無常想係意在前。初法思惟壞破身",
    "T12n0384_003:1029b16": "惑，此身非有四蛇為家，此身如毒壞人禪道，",
    "T12n0384_003:1029b17": "是身如烏心無滿足，是身如龍樂住深淵。佛",
    "T12n0384_003:1029b18": "道無為清淨無瑕，如水蓮花塵垢不染，日照",
    "T12n0384_003:1029b19": "天地蔽翳螢火，眾山岳峙須彌為上，眾星微",
    "T12n0384_003:1029b20": "光明月為最，如來出世法燈第一。」爾時世",
    "T12n0384_003:1029b21": "尊，而說偈言：",
    "T12n0384_003:1029b22": "「斷垢滅除想，　　縛著心得離；",
    "T12n0384_003:1029b23": "　意念寂然定，　　淨行得具足。",
    "T12n0384_003:1029b24": "　一意一念中，　　斷滅結使跡；",
    "T12n0384_003:1029b25": "　除去永劫苦，　　令盡無復生。",
    "T12n0384_003:1029b26": "　空寂無上道，　　如有如不有；",
    "T12n0384_003:1029b27": "　彼我及諸識，　　如夢影幻想。",
    "T12n0384_003:1029b28": "　菩薩積苦行，　　劫數難可量；",
    "T12n0384_003:1029b29": "　欲說盡根本，　　非一非二形。",
    "T12n0384_003:1029c01": "　若有智慧人，　　口演無量義；",
    "T12n0384_003:1029c02": "　一義有億句，　　句句各各異；",
    "T12n0384_003:1029c03": "　虛空可填滿，　　其義不可盡。",
    "T12n0384_003:1029c04": "　吾昔從本來，　　行六度無極；",
    "T12n0384_003:1029c05": "　布施除貪想，　　禪定亦如是。",
    "T12n0384_003:1029c06": "　劫燒心不動，　　不到餘佛剎；",
    "T12n0384_003:1029c07": "　神力之所感，　　住劫而教化。」",
    "T12n0384_003:1029c08": "爾時，世尊說此偈已，即以定意自莊嚴身，告",
    "T12n0384_003:1029c09": "眾會者：「東南方去此能忍世界三十三恒河",
    "T12n0384_003:1029c10": "沙，其剎名琉璃，佛名信解如來、應供、正遍知、",
    "T12n0384_003:1029c11": "明行足、善逝、世間解、無上士、調御丈夫、天人師、",
    "T12n0384_003:1029c12": "佛、世尊，今現在說法，初善、中善、竟善，分別四",
    "T12n0384_003:1029c13": "道吉祥之行，七生更三不復往來，即於現法",
    "T12n0384_003:1029c14": "般涅槃。斷苦、集、滅取道成證。」時有天子名",
    "T12n0384_003:1029c15": "曰眼淨，在彼眾中心懷狐疑：「今我寧可問如",
    "T12n0384_003:1029c16": "來義，及我同類悉得開悟。」爾時天子即從坐",
    "T12n0384_003:1029c17": "起，長跪叉手前白佛言：「唯願世尊，與我等說",
    "T12n0384_003:1029c18": "平等大乘婬、怒、癡業。何等過去、未來、現在癡",
    "T12n0384_003:1029c19": "冥眾生，入解脫門？」佛告眼淨菩薩曰：「善哉，善",
    "T12n0384_003:1029c20": "哉！乃為一切開示眼目，汝今諦聽，諦聽！善思",
    "T12n0384_003:1029c21": "念之！吾當與汝一一分別。云何眼是色耶？」答",
    "T12n0384_003:1029c22": "曰：「非也。」又問：「非色耶？」對曰：「非也。」又問：「是色非",
    "T12n0384_003:1029c23": "色耶？」對曰：「色無住處也。」佛告眼淨菩薩：「如",
    "T12n0384_003:1029c24": "卿所說，是色非色。色非色，無住處者，云何立",
    "T12n0384_003:1029c25": "字名曰色？」眼淨菩薩白佛言：「色性久敗，現",
    "T12n0384_003:1029c26": "滅不住、過去不現，此世後世永盡無餘，故曰",
    "T12n0384_003:1029c27": "無餘涅槃。」佛告眼淨：「此識從本已來為從何",
    "T12n0384_003:1029c28": "生？今日四眾滅三世垢去至何處？」眼淨白佛",
    "T12n0384_003:1029c29": "言：「本從空來，今還於空。」佛言：「前空後空復有",
    "T12n0384_003:1030a01": "何異也？」對曰：「無也。當知諸法實相，前不可窮",
    "T12n0384_003:1030a02": "後不可盡。」佛告眼淨菩薩：「吾從無數阿僧祇",
    "T12n0384_003:1030a03": "劫積行福業，普念一切沈溺眾生，悲念哀苦",
    "T12n0384_003:1030a04": "欲令度脫。所以者何？吾今處胎所欲滅者，都",
    "T12n0384_003:1030a05": "已滅盡，果願成報今日已獲。彼土眾生，不以",
    "T12n0384_003:1030a06": "成佛不成佛以此為累。所以者何？彼土眾生",
    "T12n0384_003:1030a07": "建意勇猛，不處有胎不處無胎不處化生，功",
    "T12n0384_003:1030a08": "德成就非覺非不覺。何者是覺？云何非覺？一",
    "T12n0384_003:1030a09": "切眾生愚癡者，我悉覺之，是覺。一切學人",
    "T12n0384_003:1030a10": "斷結使者，是非覺。」爾時世尊，即說偈言：",
    "T12n0384_003:1030a11": "「覺佛出世間，　　遠放大光明；",
    "T12n0384_003:1030a12": "　苦、集、滅結使，　　獨立無敢近。",
    "T12n0384_003:1030a13": "　正使地振動，　　三界猶若塵；",
    "T12n0384_003:1030a14": "　執心入定意，　　眾相各不異。",
    "T12n0384_003:1030a15": "　如來至真念，　　除想不入定；",
    "T12n0384_003:1030a16": "　還入眾生中，　　因造更造緣。",
    "T12n0384_003:1030a17": "　精進勇慧智，　　化導愚癡人；",
    "T12n0384_003:1030a18": "　導引眾生類，　　可度不度者。」",
    "T12n0384_003:1030a19": "菩薩處胎經全身舍利品第九",
    "T12n0384_003:1030a20": "爾時，世尊告諸來會者：「念我古昔所行功德，",
    "T12n0384_003:1030a21": "捨身受身非一非二，今當為汝說一形法。云",
    "T12n0384_003:1030a22": "何名一形法？此大地種，厚八十四萬億里；乃",
    "T12n0384_003:1030a23": "有利風，厚八十四萬億里；風下有水，厚八十",
    "T12n0384_003:1030a24": "四萬億里；水下有火，厚八十四萬億里；火下",
    "T12n0384_003:1030a25": "有沙，厚八十四萬億里；沙下有金鋼剎，厚",
    "T12n0384_003:1030a26": "八十四萬億里，諸佛全身舍利，盡在彼金鋼",
    "T12n0384_003:1030a27": "剎中。金剛剎復厚八十四萬億里，下有諸佛",
    "T12n0384_003:1030a28": "碎身舍利，盡在彼剎。彼有佛剎名曰妙音",
    "T12n0384_003:1030a29": "(丹本香)，佛名不住如來，十號具足，今現在說法，",
    "T12n0384_003:1030b01": "初善、中善、竟善。淨修梵行國土成就彼佛",
    "T12n0384_003:1030b02": "舍利極小微細，能現佛身弟子眷屬周旋授",
    "T12n0384_003:1030b03": "化，如我今日處胎說法。彼諸眾生不見我，",
    "T12n0384_003:1030b04": "我此眾生不見彼，破有至無永寂寞性住",
    "T12n0384_003:1030b05": "無疑處，是謂一舍利之所感也。」佛復告諸來",
    "T12n0384_003:1030b06": "會者：「碎身舍利下，厚八十四萬億里，國土名",
    "T12n0384_003:1030b07": "清淨，佛名遍光十號具足，彼佛今現在說法，",
    "T12n0384_003:1030b08": "初、中、竟善，淨修梵行。彼佛光明色色各異，一",
    "T12n0384_003:1030b09": "一光明皆成就佛，一一諸佛盡說六度無極。",
    "T12n0384_003:1030b10": "何謂六度？布施、持戒、忍辱、精進、禪定、智慧，善",
    "T12n0384_003:1030b11": "權方便降伏心識，不生愚癡，無婬、無欲，曉了",
    "T12n0384_003:1030b12": "觀法如月除雲。復自觀身彼我無異，心得空",
    "T12n0384_003:1030b13": "定皆悉成就，端坐道場稱揚正法無怯弱心。",
    "T12n0384_003:1030b14": "去此下方光明佛剎，八十四萬億里，有土名",
    "T12n0384_003:1030b15": "曰施無盡藏，佛號觀(丹鄉勸)助如來，十號具足，",
    "T12n0384_003:1030b16": "今現在說法，初、中、竟善，常修梵行，所施惠物，",
    "T12n0384_003:1030b17": "有人執持便得道果，是謂如來一未曾有施。",
    "T12n0384_003:1030b18": "無盡世界下有法鼓世界，厚八十四萬億里，",
    "T12n0384_003:1030b19": "佛名善見，十號具足，今現在說法。彼土眾生，",
    "T12n0384_003:1030b20": "盡同一姓一字無若干名，聞法則解不重思",
    "T12n0384_003:1030b21": "惟，彼土乃有全身舍利，過去億千萬佛皆留",
    "T12n0384_003:1030b22": "舍利。彼土舍利，我亦有分非一非二。彼佛舍",
    "T12n0384_003:1030b23": "利不住一處非不住，周旋往來恒河沙剎",
    "T12n0384_003:1030b24": "土，光相具足隨眾生化無懈怠者，三十一億",
    "T12n0384_003:1030b25": "結使斷滅，妄想纏連二萬二千，十八持勝不",
    "T12n0384_003:1030b26": "共之法，示現教化受無畏證。」爾時世尊，即說",
    "T12n0384_003:1030b27": "偈言：",
    "T12n0384_003:1030b28": "「吾從無數劫，　　往來生死道；",
    "T12n0384_003:1030b29": "　捨身復受身，　　不離胞胎生。",
    "T12n0384_003:1030c01": "　計我所經歷，　　記一不說餘；",
    "T12n0384_003:1030c02": "　純作白狗形，　　積骨億須彌，",
    "T12n0384_003:1030c03": "　以針刺地種，　　無不值我體；",
    "T12n0384_003:1030c04": "　何況餘色狗，　　其數不可量。",
    "T12n0384_003:1030c05": "　吾故攝其心，　　不令道放逸，",
    "T12n0384_003:1030c06": "　如人立須彌，　　執不死藥執，",
    "T12n0384_003:1030c07": "　下人以瓶承，　　注藥不遺落，",
    "T12n0384_003:1030c08": "　中間諸艱難，　　隨嵐風所吹。",
    "T12n0384_003:1030c09": "　凡夫身如塵，　　唯除入住人；",
    "T12n0384_003:1030c10": "　此二持瓶人，　　何者為最妙？",
    "T12n0384_003:1030c11": "　下人執心正，　　恒恐東西波；",
    "T12n0384_003:1030c12": "　受藥不失義，　　故名神足道。",
    "T12n0384_003:1030c13": "　上有大慈心，　　一說不尋究；",
    "T12n0384_003:1030c14": "　意識各各異，　　成道亦如是。",
    "T12n0384_003:1030c15": "　我此苦忍界，　　成佛由下人；",
    "T12n0384_003:1030c16": "　積行阿僧祇，　　乃能成佛道。",
    "T12n0384_003:1030c17": "　從剎至一剎，　　如是數千億；",
    "T12n0384_003:1030c18": "　如針投於海，　　舒手便得之。",
    "T12n0384_003:1030c19": "　無慧抒水求，　　積劫不能得；",
    "T12n0384_003:1030c20": "　世間愚惑人，　　不別善惡行。",
    "T12n0384_003:1030c21": "　須彌四寶山，　　謂為灰堆聚；",
    "T12n0384_003:1030c22": "　金翅飛鳥王，　　謂呼蚊蚋是。",
    "T12n0384_003:1030c23": "　夏熱牛跡蟲，　　不覩海廣大；",
    "T12n0384_003:1030c24": "　日光實野馬，　　愚者謂火焰。",
    "T12n0384_003:1030c25": "　彼法非我造，　　愚惑行自成；",
    "T12n0384_003:1030c26": "　出入識無間，　　鍊精道術成。」",
    "T12n0384_003:1030c27": "爾時，世尊即說呪曰：",
    "T12n0384_003:1030c28": "「伊禰魔禰　茶譬茶離譬　淳同　翅離翅」",
    "T12n0384_003:1030c29": "爾時，毘沙門大天王，即從坐起頭面禮佛足，",
    "T12n0384_003:1031a01": "「我當擁護行法善人、善男子、善女人，擁護其身",
    "T12n0384_003:1031a02": "三光三影。何等為三光三影？如我今日領羅剎",
    "T12n0384_003:1031a03": "眾，身影，身身影，影影。」「何等為身影？何等為",
    "T12n0384_003:1031a04": "身身影？何等為影影？」爾時世尊，即以偈說曰：",
    "T12n0384_003:1031a05": "「身為四大聚，　　地、水、火、風成；",
    "T12n0384_003:1031a06": "　來往周旋處，　　住亦不見住。",
    "T12n0384_003:1031a07": "　身及身身者，　　周生年蛻身；",
    "T12n0384_003:1031a08": "　影影三句義，　　如佛留神光。",
    "T12n0384_003:1031a09": "　白[疊*毛]裹魔祇，　　香去處故香；",
    "T12n0384_003:1031a10": "　諸佛此要法，　　清淨無瑕穢。",
    "T12n0384_003:1031a11": "　身身影教化，　　度不得度脫；",
    "T12n0384_003:1031a12": "　或見身相法，　　入定身身念，",
    "T12n0384_003:1031a13": "　影影無狐疑，　　悉成無上道。」",
    "T12n0384_003:1031a14": "爾時，提頭賴吒，欲得擁護諸法師，即說呪",
    "T12n0384_003:1031a15": "曰：",
    "T12n0384_003:1031a16": "「伊醯　魔醯　閻浮　閻嵐浮突突勒翅",
    "T12n0384_003:1031a17": "「我當擁護法師，億千百萬由旬內，令無嬈亂",
    "T12n0384_003:1031a18": "者。」毘樓勒叉天王，即從坐起前白佛言：「我",
    "T12n0384_003:1031a19": "亦擁護真實法師。」即說呪曰：",
    "T12n0384_003:1031a20": "「伽梨　伽羅梨　尼稚　究槃稚",
    "T12n0384_003:1031a21": "「令億百萬由旬內無有觸嬈者。」毘樓搏叉",
    "T12n0384_003:1031a22": "天王，即從坐起頭面禮足，前白佛言：「世尊！",
    "T12n0384_003:1031a23": "我當擁護真實法師。」即說呪曰：",
    "T12n0384_003:1031a24": "「舍彌　舍彌　鉢婆大磨樓醯",
    "T12n0384_003:1031a25": "「令百億由旬內無有觸嬈者。」爾時世尊，即說",
    "T12n0384_003:1031a26": "偈曰：",
    "T12n0384_003:1031a27": "「花香色極妙，　　感動諸佛國；",
    "T12n0384_003:1031a28": "　佛從無想念，　　成佛一向道。",
    "T12n0384_003:1031a29": "　忍力無壃界，　　破有無二乘；",
    "T12n0384_003:1031b01": "　全身舍利相，　　及與微細塵，",
    "T12n0384_003:1031b02": "　拯濟恒沙等，　　不墮三惡趣。",
    "T12n0384_003:1031b03": "　佛出勤苦劫，　　覆護行大慈；",
    "T12n0384_003:1031b04": "　眾生無邊際，　　令成無上道。」",
    "T12n0384_003:1031b05": "爾時，座中三十二億眾生，即發無上平等道",
    "T12n0384_003:1031b06": "意。",
    "T12n0384_003:1031b07": "菩薩處胎經常無常品第十",
    "T12n0384_003:1031b08": "爾時，座中有菩薩，名曰觀見無常，即從坐起",
    "T12n0384_003:1031b09": "偏露右臂右膝著地，叉手合掌前白佛言：「善",
    "T12n0384_003:1031b10": "哉，善哉！世尊！快說斯義。諸佛正法不可思議，",
    "T12n0384_003:1031b11": "非羅漢、辟支佛所能及，本無真性不可窮",
    "T12n0384_003:1031b12": "盡，如來降形出一入一變化無方，或碎身舍",
    "T12n0384_003:1031b13": "利，或全身舍利，或隱沒不現，或流布世間，或",
    "T12n0384_003:1031b14": "現一佛境界，或現若干諸佛境界，神足變化",
    "T12n0384_003:1031b15": "道力自在，甚奇甚特。如虛空界，常亦無常，無",
    "T12n0384_003:1031b16": "常亦無常，住亦無住，無住亦無住，變易非一，",
    "T12n0384_003:1031b17": "願從如來聞說常無常義。如我今日在於九",
    "T12n0384_003:1031b18": "地，為是常耶？為是無常耶？」爾時世尊，告常無",
    "T12n0384_003:1031b19": "常菩薩曰：「我今問汝，汝當以真性報我。云何？",
    "T12n0384_003:1031b20": "族姓子！色為常耶？」對曰：「非也。世尊！」「色無常",
    "T12n0384_003:1031b21": "耶？」對曰：「非也。」「色常無常耶？」對曰：「非也。」「色非",
    "T12n0384_003:1031b22": "常非無常耶？」對曰：「非也。」「云何？族姓子！色有",
    "T12n0384_003:1031b23": "餘耶？」對曰：「非也。」「色無餘耶？」對曰：「非也。」「色有餘",
    "T12n0384_003:1031b24": "無餘耶？」對曰：「非也。」「色非有餘非無餘耶？」對",
    "T12n0384_003:1031b25": "曰：「非也。」佛告族姓子：「受、想、行、識常耶？」對曰：「非",
    "T12n0384_003:1031b26": "也。」「受、想、行、識無常耶？」對曰：「非也。」「受、想、行、識常",
    "T12n0384_003:1031b27": "無常耶？」對曰：「非也。」「受、想、行、識非常非無常耶？」",
    "T12n0384_003:1031b28": "對曰：「非也。」「受、想、行、識有餘耶？」對曰：「非也。」「受、",
    "T12n0384_003:1031b29": "想、行、識、無餘耶？」對曰：「非也。」「受、想、行、識有餘無",
    "T12n0384_003:1031c01": "餘耶？」對曰：「非也。」「受、想、行、識、非有餘非無餘耶？」",
    "T12n0384_003:1031c02": "對曰：「非也。」佛問常無常菩薩曰：「涅槃淨耶？」對",
    "T12n0384_003:1031c03": "曰：「非也。」「涅槃不淨耶？」對曰：「非也。」「涅槃淨不淨",
    "T12n0384_003:1031c04": "耶？」對曰：「非也。」佛告常無常菩薩曰：「涅槃實性",
    "T12n0384_003:1031c05": "正何所立？」對曰：「立無所立。」又問：「非有眾生非",
    "T12n0384_003:1031c06": "無眾生耶？」對曰：「非也。緣未斷從五聚性，乃至",
    "T12n0384_003:1031c07": "三十七品，空、無想、無願，緣未斷無離無不",
    "T12n0384_003:1031c08": "離，無生無不生，故曰立無所立。何以故？性自",
    "T12n0384_003:1031c09": "然空，此空、彼空、內空、外空、涅槃空，如來出現",
    "T12n0384_003:1031c10": "於五濁世，不見有生、滅、著斷，不見有定、有亂，",
    "T12n0384_003:1031c11": "不見持戒、犯戒，不見有忍、有瞋，不見精進、懈",
    "T12n0384_003:1031c12": "怠，不見有煩惱、定意，不見有愚癡、智慧，不",
    "T12n0384_003:1031c13": "見有意識思想，不見是道、是俗波羅蜜，不見",
    "T12n0384_003:1031c14": "佛土清淨，不見淨修道場，不見有斷垢眾生，",
    "T12n0384_003:1031c15": "是謂菩薩立無所立。」爾時世尊，即說偈曰：",
    "T12n0384_003:1031c16": "「梵行心清淨，　　破壞魔境界；",
    "T12n0384_003:1031c17": "　忍力無上道，　　寂定不思議。",
    "T12n0384_003:1031c18": "　吾從無數劫，　　常處立無立；",
    "T12n0384_003:1031c19": "　一向入空慧，　　眾想莊嚴身。",
    "T12n0384_003:1031c20": "　當來族姓子，　　及諸現在者，",
    "T12n0384_003:1031c21": "　悉當立無立，　　解常無常性。",
    "T12n0384_003:1031c22": "　塵垢諸障礙，　　壞我善業行；",
    "T12n0384_003:1031c23": "　蠲除塵垢盡，　　如金無瑕穢。",
    "T12n0384_003:1031c24": "　慧為世間將，　　示道開無目；",
    "T12n0384_003:1031c25": "　乃令愚惑人，　　深解真如法。",
    "T12n0384_003:1031c26": "　無為因緣道，　　開進六神通；",
    "T12n0384_003:1031c27": "　無盡大法藏，　　給施下劣人。",
    "T12n0384_003:1031c28": "　貪愛三解脫，　　三世無所著；",
    "T12n0384_003:1031c29": "　現在一切法，　　垢盡入佛定。",
    "T12n0384_003:1032a01": "　如來大慧光，　　斷除狐疑法；",
    "T12n0384_003:1032a02": "　癡相澄然淨，　　解空、無常道。",
    "T12n0384_003:1032a03": "　一切計常人，　　貪著在生死；",
    "T12n0384_003:1032a04": "　不離有為法，　　煩惱所係著。",
    "T12n0384_003:1032a05": "　六度三慧法，　　珍寶及妻子；",
    "T12n0384_003:1032a06": "　割愛無所惜，　　出家道得成。",
    "T12n0384_003:1032a07": "　人有善、惡念，　　初、中、下品等；",
    "T12n0384_003:1032a08": "　輪轉五道中，　　生滅無真性。",
    "T12n0384_003:1032a09": "　苦本無央數，　　生生不休息；",
    "T12n0384_003:1032a10": "　法鼓振大千，　　動彼魔境界。",
    "T12n0384_003:1032a11": "　汝等群生類，　　依憑六神通；",
    "T12n0384_003:1032a12": "　心念身則隨，　　所至無罣礙。",
    "T12n0384_003:1032a13": "　歲月修行道，　　晝夜不失時；",
    "T12n0384_003:1032a14": "　積德如須彌，　　成就佛果證。",
    "T12n0384_003:1032a15": "　生滅如幻化，　　亦如鏡影像；",
    "T12n0384_003:1032a16": "　受入三十六，　　入定乃成道。",
    "T12n0384_003:1032a17": "　如來真實法，　　無染無所著；",
    "T12n0384_003:1032a18": "　行慈起七度，　　眾寶自瓔珞。",
    "T12n0384_003:1032a19": "　三十二億結，　　縛著難可解；",
    "T12n0384_003:1032a20": "　要以智慧劍，　　割除無所有。",
    "T12n0384_003:1032a21": "　復以八解脫，　　甘露法味漿；",
    "T12n0384_003:1032a22": "　令彼渴愛者，　　充滿無思想。",
    "T12n0384_003:1032a23": "　昔我未行禪，　　恒處愚癡聚；",
    "T12n0384_003:1032a24": "　連著四顛倒，　　求解難可獲。",
    "T12n0384_003:1032a25": "　遊四無礙禪，　　自在無怯弱；",
    "T12n0384_003:1032a26": "　定意心堅固，　　盡生受不受。」",
    "T12n0384_003:1032a27": "爾時，世尊說此偈已，八十四億眾生發無上",
    "T12n0384_003:1032a28": "正真道意，立信行不復退轉。",
    "T12n0384_003:1032a29": "菩薩處胎經卷第三"
}