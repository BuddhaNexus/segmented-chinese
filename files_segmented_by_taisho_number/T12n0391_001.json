{
    "T12n0391_001:1114a02": "No. 391",
    "T12n0391_001:1114a03": "般泥洹後灌臘經",
    "T12n0391_001:1114a05": "西晉月氏國三藏竺法護譯",
    "T12n0391_001:1114a06": "聞如是：一時，佛在舍衛國祇樹給孤獨園，與",
    "T12n0391_001:1114a07": "摩訶比丘僧、諸天人民共會，坐說經。阿難前",
    "T12n0391_001:1114a08": "長跪叉手白佛言：「天中之天！欲有所問，願佛",
    "T12n0391_001:1114a09": "說之！若佛般泥洹後，四輩弟子——比丘、比丘尼、",
    "T12n0391_001:1114a10": "優婆塞、優婆夷——四月八日、七月十五日灌臘，",
    "T12n0391_001:1114a11": "當何所用？」佛語阿難：「灌臘佛者，是福願人之",
    "T12n0391_001:1114a12": "度者，各自減錢寶，割取珍愛，用求度世之福；",
    "T12n0391_001:1114a13": "當給寺然燈、燒香、用作經像；若供養師，施與",
    "T12n0391_001:1114a14": "貧窮，可設齋會。不可貰許，然後不出，此為",
    "T12n0391_001:1114a15": "現世負佛，自是心口所作，當得妄語之罪。所",
    "T12n0391_001:1114a16": "以者何？為佛投槃作禮，以五種香水手自浴",
    "T12n0391_001:1114a17": "佛，師噠嚫呪願，當此之時，天龍鬼神皆明證",
    "T12n0391_001:1114a18": "知，此人出五家財物、侵妻子分用求福利，而",
    "T12n0391_001:1114a19": "反不出，當有五罪入三惡道。何等為五？一者、",
    "T12n0391_001:1114a20": "財物日減，二者、憙忘遺，三者、治生所向無利，",
    "T12n0391_001:1114a21": "四者、入太山地獄中被考治，苦痛難言，五者、",
    "T12n0391_001:1114a22": "後世來生，或作奴婢、牛馬、騾驢、駱駝，或作猪",
    "T12n0391_001:1114a23": "羊。是為五。更罪三惡：一者、為入薜荔中作餓",
    "T12n0391_001:1114a24": "鬼，二者、入禽獸作畜生，三者、泥犁中當更十",
    "T12n0391_001:1114a25": "八地獄，罪不可數。「七月十五日，自向七世父",
    "T12n0391_001:1114a26": "母、五種親屬、有墮惡道勤苦劇者，因佛作禮",
    "T12n0391_001:1114a27": "福，欲令解脫憂苦，名為灌臘。「佛者，天上天下",
    "T12n0391_001:1114a28": "三界之王，不食世間人民也。其物皆眾僧分",
    "T12n0391_001:1114a29": "之，不應獨取，是為大罪；若無僧可分，施貧窮、",
    "T12n0391_001:1114b01": "孤獨、羸老，是種善根。」諸弟子聞經歡喜，為佛",
    "T12n0391_001:1114b02": "作禮而去。",
    "T12n0391_001:1114b03": "般泥洹後灌臘經"
}