{
    "T36n1736_047:0363a21": "大方廣佛華嚴經隨疏演義鈔卷",
    "T36n1736_047:0363a22": "第四十七",
    "T36n1736_047:0363a24": "唐清涼山大華嚴寺沙門澄觀述",
    "T36n1736_047:0363a25": "24 兜率宮中偈讚品兜率宮中偈讚品第二十四疏文中「幢者略",
    "T36n1736_047:0363a26": "有五義」者，《刊定》有七，今略其二，言一高出、",
    "T36n1736_047:0363a27": "二建立者，下施幢旛中皆有其文。「一高出」者，",
    "T36n1736_047:0363a28": "亦云高顯，顯即顯現，亦出義也。下經云「願一",
    "T36n1736_047:0363a29": "切眾生建高顯幢，然智慧燈普照世間。」「二",
    "T36n1736_047:0363b01": "建立」者，下經云「願一切眾生立堅固幢，悉能",
    "T36n1736_047:0363b02": "摧殄一切魔業。」其《刊定》七中，一堅固義、二滅",
    "T36n1736_047:0363b03": "恐怖義、三歸向義、四建立義、五高顯義、六摧",
    "T36n1736_047:0363b04": "殄義、七不為他壞義。今以堅固即不為他壞，",
    "T36n1736_047:0363b05": "準上引經即建立中攝。又他不壞，在滅恐怖",
    "T36n1736_047:0363b06": "中攝，故《涅槃》三十一云「修戒定慧如帝釋",
    "T36n1736_047:0363b07": "幢，不移轉故。」故略其二，謂不為他壞及堅",
    "T36n1736_047:0363b08": "固義。疏「歸向義」者，列眾中有如燈幢，為眾",
    "T36n1736_047:0363b09": "所歸。「四摧殄」者，七十八云「菩提心者如猛將",
    "T36n1736_047:0363b10": "幢，降伏一切諸魔軍故。」言「滅怖」者，《智論》二",
    "T36n1736_047:0363b11": "十四明修八念能除恐怖。言八念者，於六",
    "T36n1736_047:0363b12": "念外更加息怨。於念三寶中，引經證云",
    "T36n1736_047:0363b13": "「佛告諸比丘：『釋提桓因與阿修羅鬪，在大",
    "T36n1736_047:0363b14": "陣中時告諸天眾：「汝與阿修羅鬪時，設有",
    "T36n1736_047:0363b15": "恐怖，當念我七寶幢，恐怖即滅。若不念我",
    "T36n1736_047:0363b16": "幢，當念伊舍那天子帝釋左面天王寶幢，恐怖即除。",
    "T36n1736_047:0363b17": "若不念伊舍那寶幢，當念婆樓那天子帝釋右面",
    "T36n1736_047:0363b18": "天王寶幢，恐怖即除。」』」以是故知幢為滅怖畏義。",
    "T36n1736_047:0363b19": "疏「故下文慈氏座前」等者，即六十七經優鉢羅",
    "T36n1736_047:0363b20": "華長者中，經云「善男子！兜率天中有香名",
    "T36n1736_047:0363b21": "先陀婆。於一生所繫菩薩座前燒其一丸。",
    "T36n1736_047:0363b22": "興大香雲遍覆法界。普雨一切諸供養具。",
    "T36n1736_047:0363b23": "供養一切諸佛菩薩」是也。疏「一離障成身對」",
    "T36n1736_047:0363b24": "等者，以文易故，疏不指經，今當指之。二入",
    "T36n1736_047:0363b25": "一切土，下入剎對三，於一念下是四，無量無",
    "T36n1736_047:0363b26": "數下是五，恒以淨念下是六，以小入大下是",
    "T36n1736_047:0363b27": "七，獲一切智下是八，一切如來下是九，則金",
    "T36n1736_047:0363b28": "剛下是十，已得諸佛自在神通下是初得通，",
    "T36n1736_047:0363b29": "後於一切數下立法。疏從「由離數」下，釋上立",
    "T36n1736_047:0363c01": "法。疏「謂世俗幻有」下，別示真俗鎔融之相。相",
    "T36n1736_047:0363c02": "從緣生，舉體即空，理非斷滅，故常自有。然",
    "T36n1736_047:0363c03": "有三意：此上第一當體以明。二「有是空有」下，",
    "T36n1736_047:0363c04": "明二諦交徹，成上即有是空、即空是有。三",
    "T36n1736_047:0363c05": "「有空空有」下，結成鎔融。即《仁王》云「於諦常",
    "T36n1736_047:0363c06": "自二，於解常自一，通達此無二，真入第一",
    "T36n1736_047:0363c07": "義」也。從「菩薩智契」下，結成能立。第三偈",
    "T36n1736_047:0363c08": "讚。疏「總顯迴向不出悲智」下，總文分四：一",
    "T36n1736_047:0363c09": "摽；二「即悲」下，雙出悲智為金剛義故；三「七",
    "T36n1736_047:0363c10": "十八」下，引證悲得金剛之文；四「故知金剛」",
    "T36n1736_047:0363c11": "下，結彈，以今古諸師皆唯般若喻金剛故。",
    "T36n1736_047:0363c12": "「不觀文中」下，成上失意。以《金剛經》具悲智",
    "T36n1736_047:0363c13": "為金剛故。彼經云「佛告須菩提：『諸菩薩摩",
    "T36n1736_047:0363c14": "訶薩應如是降伏其心。所有一切眾生之",
    "T36n1736_047:0363c15": "類，若卵生、若胎生、若濕生、若化生，若有色、",
    "T36n1736_047:0363c16": "若無色，若有想、若無想、若非有想、若非無",
    "T36n1736_047:0363c17": "想，我皆令入無餘涅槃而滅度之悲濟九類也。",
    "T36n1736_047:0363c18": "如是滅度無量無數無邊眾生，實無眾生得",
    "T36n1736_047:0363c19": "滅度者』等大智而無所度也。」故疏結云「悲智雙運」。疏",
    "T36n1736_047:0363c20": "「然夫進修略有五法」者，釋此三偈，自有二",
    "T36n1736_047:0363c21": "重：一約五法，即《智論》文。天台取之為二十",
    "T36n1736_047:0363c22": "五方便，此第五五，《止觀》具云「謂前二十法雖",
    "T36n1736_047:0363c23": "備，若無樂欲希慕心一、身心苦策二、念想",
    "T36n1736_047:0363c24": "三、方便四、一心決志者五，止觀無由現前。」釋",
    "T36n1736_047:0363c25": "曰：上即反釋。下順釋云：若能欣慕無厭一、曉",
    "T36n1736_047:0363c26": "夜匪懈二、念念相續三、善得其意四、一心無",
    "T36n1736_047:0363c27": "異五，此人能進前路。一心喻船柁、巧慧如",
    "T36n1736_047:0363c28": "點頭、三種如篙櫓，若少一事則不安穩。無",
    "T36n1736_047:0363c29": "此五法，事禪尚難，何況理定。疏「又慈氏論」下，",
    "T36n1736_047:0364a01": "第二，九因釋也，即《瑜伽論》。從人詺論，是其",
    "T36n1736_047:0364a02": "造故。醍醐喻經，即《涅槃經》。經有五味，從牛",
    "T36n1736_047:0364a03": "出乳至於醍醐，醍醐喻大般涅槃故。事即",
    "T36n1736_047:0364a04": "三十八經，明三十七品。根本是欲因名明",
    "T36n1736_047:0364a05": "觸，攝取名受，增名善思，主名為念，尊名為",
    "T36n1736_047:0364a06": "定，勝名智慧，實名解脫，畢竟名為大般涅",
    "T36n1736_047:0364a07": "槃。廣如經說。今即《瑜伽》引經，故經論無違。",
    "T36n1736_047:0364a08": "疏「欲為根本」者，起希望故。二作意所生者，",
    "T36n1736_047:0364a09": "數數警覺故。三觸所集起者，和心心所對",
    "T36n1736_047:0364a10": "勝境故。四受所引攝者，領在心故。五以念",
    "T36n1736_047:0364a11": "為主者，常名記故。六定為上首，心澄寂故。",
    "T36n1736_047:0364a12": "七慧為最勝者，擇善惡故。八解脫為堅固",
    "T36n1736_047:0364a13": "者，息纏縛故。九出離為後邊者，覺道滿",
    "T36n1736_047:0364a14": "故。從「有前」下，總結釋。疏「次句觸集及受」者，",
    "T36n1736_047:0364a15": "即於佛得見佛聞法，皆是觸對見聞，必領",
    "T36n1736_047:0364a16": "在心也。「次句定及解脫」者。修即心定澄寂",
    "T36n1736_047:0364a17": "也。清淨為解脫，可知。後句履佛行道，即已",
    "T36n1736_047:0364a18": "出離，覺道滿故。疏「因緣和合方能見」者，正",
    "T36n1736_047:0364a19": "同《金剛經》云「如人有目，日光明照，見種種",
    "T36n1736_047:0364a20": "色。」但彼以般若日為法中明心不住法，",
    "T36n1736_047:0364a21": "則內心自有因緣，不同佛力為日也。疏「以",
    "T36n1736_047:0364a22": "因奪緣」者，因即精進力。言「如出現品」者，謂",
    "T36n1736_047:0364a23": "佛光救地獄眾生生天，便即念言：「此是如",
    "T36n1736_047:0364a24": "來威神之力。」佛便報言：「此非如來威神之力，",
    "T36n1736_047:0364a25": "若一眾生於如來所不種善根，能得如來",
    "T36n1736_047:0364a26": "少分智慧，無有是處」是也。疏「非謂是非化」",
    "T36n1736_047:0364a27": "者，此一向是遮，即拂跡入玄耳。故昔人云：",
    "T36n1736_047:0364a28": "「我言非有者，但言非是有，非謂是非有。」",
    "T36n1736_047:0364a29": "如人夜見於杌，謂之為人。智者告言：「此非",
    "T36n1736_047:0364b01": "是人。」但非其心中計人之執。愚人聞之，便",
    "T36n1736_047:0364b02": "謂此杌是於非人，非人即鬼。故人執雖無，",
    "T36n1736_047:0364b03": "鬼執即起，故為惑耳。故釋云上半絕待，則",
    "T36n1736_047:0364b04": "化與非化兩亡。疏「二不礙化故」者，即重釋",
    "T36n1736_047:0364b05": "亦復非非化。此即以化遣於非化，則上句非",
    "T36n1736_047:0364b06": "變化者即是真身故；亦復非非化者，有化用",
    "T36n1736_047:0364b07": "故。前釋上半是體、下半是用，今此則上半",
    "T36n1736_047:0364b08": "自具體用。依於後義廣釋經文，於中二：先",
    "T36n1736_047:0364b09": "總明。然約二身自有多義：一法報合為真",
    "T36n1736_047:0364b10": "身，應化合為化身；二法身以為真身，報應",
    "T36n1736_047:0364b11": "皆為化身。今依此義，故云「非謂三身獨一是",
    "T36n1736_047:0364b12": "化」。疏「且依真」下，第二開章別釋。初開義中言",
    "T36n1736_047:0364b13": "「各二義」者，即真同真如、化同依他，各有二",
    "T36n1736_047:0364b14": "義，更無別也。如前已釋。但前通相說真如",
    "T36n1736_047:0364b15": "依他，今就佛身以說二義。疏「攬緣無性」者，",
    "T36n1736_047:0364b16": "則知報身亦緣成義耳。疏「二融合」等者，真化",
    "T36n1736_047:0364b17": "別合者，即真如上二義自合依他上二義耳。",
    "T36n1736_047:0364b18": "各成四句，且真中四者，一真、二非真、三俱、",
    "T36n1736_047:0364b19": "四泯。以前二義易故不明，又是合故不開，",
    "T36n1736_047:0364b20": "但明後二句；化中二義亦然。疏「二融通」者，",
    "T36n1736_047:0364b21": "即將真如二義與依他二義互相收攝耳。",
    "T36n1736_047:0364b22": "文有四節：前二節明四義交絡相融，三復",
    "T36n1736_047:0364b23": "融上二，四「真化鎔融」下結成一味法界。四",
    "T36n1736_047:0364b24": "中一取真如不變義，與依他體空義合。由",
    "T36n1736_047:0364b25": "在緣不變故顯體空，體空即真如，此即真理",
    "T36n1736_047:0364b26": "奪事故真不無，不變體空即是真空。化不有",
    "T36n1736_047:0364b27": "者，依他全體空故。二「又由真隨緣」下，取真上",
    "T36n1736_047:0364b28": "隨緣與依他幻有合，此即真理成事門，故",
    "T36n1736_047:0364b29": "化不無；以能成事，故真不有，舉體隨緣故。又",
    "T36n1736_047:0364c01": "上二義，第一含事能顯理門，故云不無化",
    "T36n1736_047:0364c02": "用，以有化中空義故。由化生即空，故能",
    "T36n1736_047:0364c03": "顯理。第二義中兼得事能隱理門故，故云",
    "T36n1736_047:0364c04": "不無真理，但隨緣耳。疏「又由隨緣幻有」下，",
    "T36n1736_047:0364c05": "第三總融上二。以前各別合中二義已融，",
    "T36n1736_047:0364c06": "今復真化互合故。四結可知。疏「菩提是有",
    "T36n1736_047:0364c07": "法，定不繫時故是宗法」者，因明疏云「前陳",
    "T36n1736_047:0364c08": "是有法，後陳是宗，法與有法和合為宗。言",
    "T36n1736_047:0364c09": "有法者，由於前陳為所依，能有後陳故。有",
    "T36n1736_047:0364c10": "法但是持自性法，無有軌義。後陳具二，謂",
    "T36n1736_047:0364c11": "由不計時，知是常法，如由無常知是有為",
    "T36n1736_047:0364c12": "等。」作初偈量云「日體無分別，不與昏夜",
    "T36n1736_047:0364c13": "合；如來無分別，不與三世合菩提是有法，定不繫時是宗",
    "T36n1736_047:0364c14": "法，因云無分別故，同喻如日輪，與偈合之日體無分別等也。」二約非世為因。",
    "T36n1736_047:0364c15": "菩提是有法，定不繫時是宗法，因云體非",
    "T36n1736_047:0364c16": "三世故，同喻如日輪。以偈合云「日不屬於",
    "T36n1736_047:0364c17": "時，不與昏夜合；佛非世法故，不與三世",
    "T36n1736_047:0364c18": "合。」三約超諸數釋。菩提是有法，定不繫時",
    "T36n1736_047:0364c19": "是宗法，因云非有為故，同喻如日輪。偈云",
    "T36n1736_047:0364c20": "「日輪無出沒，不與昏夜合；如來非有為，不",
    "T36n1736_047:0364c21": "與三世合。」又若以超時現時等四句皆宗",
    "T36n1736_047:0364c22": "者，若依前釋，上二句牒妄情。今將上二句",
    "T36n1736_047:0364c23": "合在下半，成經偈云「如來得菩提，實不",
    "T36n1736_047:0364c24": "繫於日，而隨眾生說，某日佛成道菩提是有法，定",
    "T36n1736_047:0364c25": "不繫日隨機說日是宗法，因云體非三世不礙三世故，同喻如日輪。日體恒明，隨映見殊，不合昏夜；佛",
    "T36n1736_047:0364c26": "體湛然隨機應，已超三世說三世。」故疏云定不繫日，隨機說",
    "T36n1736_047:0364c27": "日是宗法。而出因云體非三世不礙三",
    "T36n1736_047:0364c28": "世。等者，等取無分別不礙分別，非有為",
    "T36n1736_047:0364c29": "不礙有為。合等可知菩提是有法，定不繫日隨機說日是宗法，因云體無",
    "T36n1736_047:0365a01": "分別不礙分別故，同喻如日輪。日離分別隨時殊，不合昏夜說昏夜。佛無分別隨機應，己離分別說",
    "T36n1736_047:0365a02": "分別。菩提至宗法同前，因云體非有為不礙有為故，同喻如日輪。日非有念隨時殊，不合昏夜說昏",
    "T36n1736_047:0365a03": "夜。佛非有為隨機殊，已超有為說有為。若作偈者五言，即云：",
    "T36n1736_047:0365a04": "日明映山故，無時說晝夜；佛體不礙用，常",
    "T36n1736_047:0365a05": "住說三世。若七言云：日體恒明隨映殊，不",
    "T36n1736_047:0365a06": "合昏夜說昏夜；佛體湛然隨機應，已超三",
    "T36n1736_047:0365a07": "世說三世。對上三因，亦應云日離分別",
    "T36n1736_047:0365a08": "隨映殊，佛無分別隨機應，皆可意得。第七",
    "T36n1736_047:0365a09": "菩薩。疏「義亦然者此含多意」者，下出三意：",
    "T36n1736_047:0365a10": "一釋三身及與佛義，體即法身、依是報身、",
    "T36n1736_047:0365a11": "聚是化身。從「所覺」已下釋佛義，所覺是法",
    "T36n1736_047:0365a12": "身、能覺報身、覺他是化身。二「又義名所以」，",
    "T36n1736_047:0365a13": "明成佛所以，即具眾德故。〈問明〉云「一切諸",
    "T36n1736_047:0365a14": "佛身，唯是一法身，一心一智慧，力無畏亦然」",
    "T36n1736_047:0365a15": "故。三「又應用」下，即約利他辨同。言法身",
    "T36n1736_047:0365a16": "作五業者，即應化法身。言五業者，世親《攝",
    "T36n1736_047:0365a17": "論》第十云「第一救濟有情災橫為業，於暫",
    "T36n1736_047:0365a18": "時見，便能救濟盲聾狂等諸災橫故。二者",
    "T36n1736_047:0365a19": "救濟惡趣為業，拔諸有情出不善處，置",
    "T36n1736_047:0365a20": "善處故。三者救濟非方便為業，令諸外道",
    "T36n1736_047:0365a21": "捨非方便求解脫行，置於如來聖教中故。",
    "T36n1736_047:0365a22": "四者救濟薩遮耶見為業，授之能超三界",
    "T36n1736_047:0365a23": "道故。五者救濟諸乘為業，拯拔欲趣餘",
    "T36n1736_047:0365a24": "乘諸菩薩，及不定種性諸聲聞等，安置善處，",
    "T36n1736_047:0365a25": "令修大乘行故。於此五業，應知諸佛業用",
    "T36n1736_047:0365a26": "平等。」若梁《攝論》當第十五。疏「二十一種功",
    "T36n1736_047:0365a27": "德」下，即指上品所釋，謂所依智等三事佛",
    "T36n1736_047:0365a28": "佛平等無性，亦明是利他德。疏「二約十身」下，",
    "T36n1736_047:0365a29": "先正釋同義、後「此有三因」下出因。第八菩",
    "T36n1736_047:0365b01": "薩。疏「真如體淨」，即第八迴向中義。「復淨世間」，",
    "T36n1736_047:0365b02": "即今偈意。疏「妄惑既寂真智不無」者，揀異",
    "T36n1736_047:0365b03": "斷空。「開示」下，即《法華》開示悟入意也。疏「隨念",
    "T36n1736_047:0365b04": "隨現故名心等」者，此有二意：一隨念多少，",
    "T36n1736_047:0365b05": "佛亦等之，如稱一口有一化佛等。二隨念",
    "T36n1736_047:0365b06": "淺深，佛應稱之，見有優劣。從「又了心境」下，",
    "T36n1736_047:0365b07": "約觀心釋即心即佛之義耳。第九菩薩。疏",
    "T36n1736_047:0365b08": "「謂法性身」者，此初一偈，上三句約四身說",
    "T36n1736_047:0365b09": "遍，第四句約十身說遍。此十身正說眾生",
    "T36n1736_047:0365b10": "國土等十身故，則有虛空處即虛空身、國",
    "T36n1736_047:0365b11": "土處即國土身等，故無非佛身矣。第十菩",
    "T36n1736_047:0365b12": "薩。疏「上十菩薩」下，總結。言「六相」者，一總顯",
    "T36n1736_047:0365b13": "佛德、二別則十種德殊、三同則同明佛德、四",
    "T36n1736_047:0365b14": "異則十德互望不同、五成則共成佛德、六壞",
    "T36n1736_047:0365b15": "則各住自性。從「所以偈後」下，彰無結意。此",
    "T36n1736_047:0365b16": "後一段前二會無，此後例前二會無，亦是",
    "T36n1736_047:0365b17": "三賢之最後故。",
    "T36n1736_047:0365b18": "25 十迴向品1十迴向品第二十五疏「二釋名」中文有二：先",
    "T36n1736_047:0365b19": "得名、後釋名。前中二：先總、後「然十之別名」",
    "T36n1736_047:0365b20": "下別釋。於中三：一成三迴向、二「開三」下",
    "T36n1736_047:0365b21": "開三為十、三會十歸三。就第二中「四迴",
    "T36n1736_047:0365b22": "因向果」，言「如深密瑜伽等」者，《深密》第四，觀",
    "T36n1736_047:0365b23": "自在菩薩白佛言：「何因緣故波羅蜜多名波",
    "T36n1736_047:0365b24": "羅蜜多？」佛告觀自在菩薩：「五因緣故，一無",
    "T36n1736_047:0365b25": "染著、二無顧戀、三無罪過、四無分別、五正",
    "T36n1736_047:0365b26": "迴向。乃至云正迴向者，謂以如是所集波",
    "T36n1736_047:0365b27": "羅蜜多迴求無上大菩提果」是也。言《瑜伽》",
    "T36n1736_047:0365b28": "者，即三十七云「云何菩薩無倒迴向？謂諸菩",
    "T36n1736_047:0365b29": "薩三門積集所有善根，即善修事業，一方便",
    "T36n1736_047:0365c01": "善巧、二饒益於他、三去來今世一切攝取。以",
    "T36n1736_047:0365c02": "純一味淨妙信心迴求無上正等菩提，終",
    "T36n1736_047:0365c03": "不用此所集善根希求世間餘果異熟，除",
    "T36n1736_047:0365c04": "無上正等菩提。」梁《攝論》第十云「由般若迴",
    "T36n1736_047:0365c05": "向前六度，為得大菩提故，施等無盡故。般",
    "T36n1736_047:0365c06": "若能引方便。」又釋方便波羅蜜中云「內欲",
    "T36n1736_047:0365c07": "為利益諸眾生故，所作善根功德悉皆迴",
    "T36n1736_047:0365c08": "向無上菩提。」言等者，無性、世親皆同此說。",
    "T36n1736_047:0365c09": "無性釋云「若以此善根求無上正等菩提",
    "T36n1736_047:0365c10": "者，為證無上佛菩提故。」世親釋云「所有善",
    "T36n1736_047:0365c11": "根皆悉迴向無上菩提，作諸有情一切義利。」",
    "T36n1736_047:0365c12": "釋曰：以文易故，疏但略指。疏「六迴比向證",
    "T36n1736_047:0365c13": "其文非一」者，以文多故。若取現證，即前",
    "T36n1736_047:0365c14": "第三中心未淨者令得清淨。清淨即淨心",
    "T36n1736_047:0365c15": "地，淨心地即初地，未淨即比，是迴他比令",
    "T36n1736_047:0365c16": "他得證，亦是自比令他得證等。疏「八迴差",
    "T36n1736_047:0365c17": "別」等者，初列懺悔等五門善根為差別善根，",
    "T36n1736_047:0365c18": "一一迴向中皆願成普賢圓融行故。疏「十",
    "T36n1736_047:0365c19": "迴順理事行向理所成事」者，謂初積集資",
    "T36n1736_047:0365c20": "糧位中雙順事理，即志求大乘猛勇無畏",
    "T36n1736_047:0365c21": "等事行。植般若德本深心不動心寶成就",
    "T36n1736_047:0365c22": "等即順理行。以言向理所成事者，謂百門",
    "T36n1736_047:0365c23": "真如況所成行，即理所成也。疏「前十義中」下，",
    "T36n1736_047:0365c24": "第三會十歸三。疏「若依總云」下，第二釋名。",
    "T36n1736_047:0365c25": "疏「因果主伴具足」者，因主即金剛幢力，因伴",
    "T36n1736_047:0365c26": "即聽者善根。果主即遮那二力，果伴即十方",
    "T36n1736_047:0365c27": "佛加。「謂法因」下，出五因之由。法因久遠願遂",
    "T36n1736_047:0365c28": "將化，是遮那本願。「主伴加威」，即及威神力為",
    "T36n1736_047:0365c29": "主加威，十方佛加為伴加威。疏「亦猶十地",
    "T36n1736_047:0366a01": "前十自利」等者，自利即同所成，利他即同所",
    "T36n1736_047:0366a02": "作。疏「然約行布」下，結釋。明非全取十地中",
    "T36n1736_047:0366a03": "義以釋今文，故疏上云亦猶十地，猶者如",
    "T36n1736_047:0366a04": "也。但云如二利，其中句義則全不同。言「地",
    "T36n1736_047:0366a05": "約說地此約迴向」者，彼云如實說菩薩十",
    "T36n1736_047:0366a06": "地差別相故，此云所謂說菩薩十迴向，居然",
    "T36n1736_047:0366a07": "自別。言「況彼義皆次第」者，彼中次第顯於地",
    "T36n1736_047:0366a08": "前地上等，謂彼云「緣念一切佛法故、修習分",
    "T36n1736_047:0366a09": "別無漏法故」，此即地前。次經云「善選擇觀察",
    "T36n1736_047:0366a10": "大智光明巧莊嚴故」，即是見道。次經云「善入",
    "T36n1736_047:0366a11": "無量智門故」下六句，辨修道，此句寄從二",
    "T36n1736_047:0366a12": "地至七地。次下五句，寄入八地至佛地。則",
    "T36n1736_047:0366a13": "自淺至深，地前地上見修究竟次第不亂故。",
    "T36n1736_047:0366a14": "「今則反此」者，明不依彼次，如今經文無彼",
    "T36n1736_047:0366a15": "地前地上見修等，次文之與義俱不全同故，",
    "T36n1736_047:0366a16": "但可云如彼，不可依彼次第釋也。上之十",
    "T36n1736_047:0366a17": "句所成亦然，但可類耳。疏「初三明有作淨",
    "T36n1736_047:0366a18": "法力」等者，此亦取論勢，而句多少所用不",
    "T36n1736_047:0366a19": "同。彼十句中，初總、餘別。別中，初句他力、下八",
    "T36n1736_047:0366a20": "自力。自力之中二：初一句有作善法淨，經",
    "T36n1736_047:0366a21": "云「普淨法界故」。次一句教化眾生淨，經云「普",
    "T36n1736_047:0366a22": "攝眾生故」。餘有六句皆名身淨，攝為三種",
    "T36n1736_047:0366a23": "盡等。今則有作有三句、無作有二、身淨有",
    "T36n1736_047:0366a24": "三，又闕教化眾生者，以依次無故，攝在",
    "T36n1736_047:0366a25": "初有作淨中。而言四淨者，以因中有四義",
    "T36n1736_047:0366a26": "故，一有力能作、二無力不能、三具二能引",
    "T36n1736_047:0366a27": "生、四泯攝前三。稱理成德，如次配前四淨。",
    "T36n1736_047:0366a28": "餘廣如彼，以句開合不同，亦可類取耳。疏",
    "T36n1736_047:0366a29": "「此是地前有三盡」下，通妨可知。從「又前",
    "T36n1736_047:0366b01": "加」下，亦辨三賢，望於十地事須差別，不",
    "T36n1736_047:0366b02": "可全同也。疏「然此十句大同地經」者，比",
    "T36n1736_047:0366b03": "前諸段彼不全同，今為大同。既唯一句前却，",
    "T36n1736_047:0366b04": "故得全引。彼釋所以此多同者，以有智",
    "T36n1736_047:0366b05": "辨令其有說，則得大同；前就所說，故小異",
    "T36n1736_047:0366b06": "耳。此中十句須觀下十地經，疏不可具引，",
    "T36n1736_047:0366b07": "隨要略引。言「三種同智」者，即自相、共相及",
    "T36n1736_047:0366b08": "不二相。自相者，色心等殊。同相者，同無常無",
    "T36n1736_047:0366b09": "我等。不二相者，即一實理也。疏「或六七前却」",
    "T36n1736_047:0366b10": "者，六即不畏辨才，以經云「不思議善觀察三",
    "T36n1736_047:0366b11": "昧」，同彼如來無所畏故。七是教出辨才，以",
    "T36n1736_047:0366b12": "不可沮壞一切善根是教出故，大同《地經》成",
    "T36n1736_047:0366b13": "道自在故。疏「六種正見」者，一真實智正見、",
    "T36n1736_047:0366b14": "二行正見、三教正見、四離二邊正見、五不思",
    "T36n1736_047:0366b15": "議正見、六根欲正見。疏「今初，若直就經文」下，",
    "T36n1736_047:0366b16": "先按經釋、後「若取論」下依論勢釋。前中，先釋",
    "T36n1736_047:0366b17": "文、後「故收前後」下攝為體性。前中，先別釋",
    "T36n1736_047:0366b18": "三句、後「然總論品內」下總顯難思。前三句",
    "T36n1736_047:0366b19": "中，釋第二句自有四義：一以體釋不思",
    "T36n1736_047:0366b20": "議、以用釋大；二雙約體用釋不思議；三體",
    "T36n1736_047:0366b21": "用雙融釋不思議；四約三大相融釋不思",
    "T36n1736_047:0366b22": "議。疏「即是廣大不顛倒心」者，四心之二，至",
    "T36n1736_047:0366b23": "第八迴向當廣引釋。救護眾生，即廣大心。",
    "T36n1736_047:0366b24": "離眾生相，即不顛倒心。上釋救護等竟。次「迴",
    "T36n1736_047:0366b25": "向是行」下，以第一別名對總迴向以辨得",
    "T36n1736_047:0366b26": "名。三「明知」下，結彈古義，以救護言為所迴",
    "T36n1736_047:0366b27": "向故。四「將墜」下，別釋救護二字。第二不壞",
    "T36n1736_047:0366b28": "迴向，從所迴善根得名。三通能所迴，悉皆",
    "T36n1736_047:0366b29": "等佛。四從所迴向立名。五從所成德。六",
    "T36n1736_047:0366c01": "從所迴。七通能所。八亦通能所善根，皆同",
    "T36n1736_047:0366c02": "如故。第九從能迴向心得名。第十亦通",
    "T36n1736_047:0366c03": "能所迴及所向法界立名。疏「二通論一一中」",
    "T36n1736_047:0366c04": "下，疏文有五：一總摽有三；二「此三各有二",
    "T36n1736_047:0366c05": "義」下，明成三之因；三「所以」下，立三所以；四",
    "T36n1736_047:0366c06": "「又此三者其必相資」下，融通三相；五結成圓",
    "T36n1736_047:0366c07": "融。今初，可知。疏「此三各有二義」者，第二成",
    "T36n1736_047:0366c08": "三之因。言「必由眾生」者，若無眾生，菩薩不",
    "T36n1736_047:0366c09": "修行故。即由上義，故此修善屬於眾生，是",
    "T36n1736_047:0366c10": "彼之分，如父資財而子有分。言「餘二流故」",
    "T36n1736_047:0366c11": "者，同上必由眾生而成。為菩提故、為實際故",
    "T36n1736_047:0366c12": "而修其善，即是二流。從「菩提分故」下，同上",
    "T36n1736_047:0366c13": "是眾生之分。一切萬行皆菩提分，分亦因義。",
    "T36n1736_047:0366c14": "皆稱實際，即實際分耳。疏「二凡是菩薩」下，前",
    "T36n1736_047:0366c15": "就境明，此就人說。又前以人從法，此則攝",
    "T36n1736_047:0366c16": "法從人。又前是順釋，此是反顯。疏「所以要",
    "T36n1736_047:0366c17": "須三者」下，第三立三所以。於中二：先取三",
    "T36n1736_047:0366c18": "類、後通約所成。前中有十文，有標、列、釋、結。",
    "T36n1736_047:0366c19": "疏「一依三法者」下，釋也。三法，即《智論》意，亦三",
    "T36n1736_047:0366c20": "般若及三大也，文中但出三大。真性實際即",
    "T36n1736_047:0366c21": "實相般若、觀照即觀照般若、資成即是眷屬",
    "T36n1736_047:0366c22": "般若，以不同三般若名，又不攝五名，故略",
    "T36n1736_047:0366c23": "不配耳。疏「二滅三道」，即三雜染，謂煩惱道、業",
    "T36n1736_047:0366c24": "道、苦道也。疏「三淨三聚」者，故《法集經》云「若菩",
    "T36n1736_047:0366c25": "薩捨於三聚迴向之心，菩薩不應與彼共",
    "T36n1736_047:0366c26": "住。」疏「四顯三佛性」，即《涅槃》意，以第一義空是",
    "T36n1736_047:0366c27": "正因性故。了因雖通萬行成於菩提，究竟",
    "T36n1736_047:0366c28": "了故，了了見佛性故。緣因亦通萬行成於",
    "T36n1736_047:0366c29": "菩提，對上正因，今以菩提照了故，以向生",
    "T36n1736_047:0367a01": "為緣耳。疏「五成三寶」，諸佛所師所謂法也，",
    "T36n1736_047:0367a02": "以法真常體性離故。以眾生同體，故我向",
    "T36n1736_047:0367a03": "之。次四但列不釋，下但云如次配之。六法",
    "T36n1736_047:0367a04": "身即所證之實際故，報身即能證菩提故，化",
    "T36n1736_047:0367a05": "身為眾生故。七證實無惑故為斷德，菩提",
    "T36n1736_047:0367a06": "是智、化生是恩，不在言也。八言「實相菩提」",
    "T36n1736_047:0367a07": "者，下經云「譬如世界有成壞，而其虛空不",
    "T36n1736_047:0367a08": "增減。一切諸佛成菩提，成與不成無差別。」",
    "T36n1736_047:0367a09": "合中，上句即實智菩提，下句即實相菩提。《淨",
    "T36n1736_047:0367a10": "名》云「菩提者不可以身得、不可以心得，",
    "T36n1736_047:0367a11": "寂滅是菩提，滅諸相故。」「九證三涅槃」，於中",
    "T36n1736_047:0367a12": "先正釋，後「若依地論」下，結彈地論。《地論》但說",
    "T36n1736_047:0367a13": "性淨及方便淨，方便淨即真淨。今明真淨，",
    "T36n1736_047:0367a14": "即圓滿淨。萬德俱圓、相累俱寂，故云圓淨。",
    "T36n1736_047:0367a15": "迹盡雙樹，機盡應移，故是方便淨也。疏「十安",
    "T36n1736_047:0367a16": "住三種」下，此義深難，又復最後，故偏釋之。釋",
    "T36n1736_047:0367a17": "解脫中，具有三義：一自解脫；二解解他，若",
    "T36n1736_047:0367a18": "自有縛，能解他縛，無有是處；三化眾生，即",
    "T36n1736_047:0367a19": "作用解脫。餘如前後說。疏「以斯」下結例。先結",
    "T36n1736_047:0367a20": "前、後「若立三種菩提」下例釋。於中，先例三",
    "T36n1736_047:0367a21": "菩提心。即《起信》云：信成就發心者，發於三心：",
    "T36n1736_047:0367a22": "一是直心，正念真如法故，即向實際。二者",
    "T36n1736_047:0367a23": "深心，樂修一切諸善行故，即向菩提。三者",
    "T36n1736_047:0367a24": "大悲心，救護一切苦眾生故，即向眾生。則",
    "T36n1736_047:0367a25": "亦用此十而成彼三。後「又此十內」下，展轉",
    "T36n1736_047:0367a26": "相成，成百三門，可知。疏「第四定位」，有三：初",
    "T36n1736_047:0367a27": "約五位、二略指前文、三約教料揀。今初，有",
    "T36n1736_047:0367a28": "二釋，前屬資糧、後屬加行。前中，引《莊嚴論》",
    "T36n1736_047:0367a29": "證，即第七論偈云「行盡一僧祇，長信令增",
    "T36n1736_047:0367b01": "上，眾善隨信集，亦具如海滿。」長行釋云「若",
    "T36n1736_047:0367b02": "諸菩薩行行來一阿僧祇劫，爾時長養於信",
    "T36n1736_047:0367b03": "方至上品。於信增時，一切眾善隨信聚集亦",
    "T36n1736_047:0367b04": "為具足，如大海水湛然圓滿。」次引《唯識》成",
    "T36n1736_047:0367b05": "上《莊嚴》。後引《雜集》轉證《唯識》及上二文。《雜",
    "T36n1736_047:0367b06": "集論》云「云何菩薩依瑜伽地方便修行證無",
    "T36n1736_047:0367b07": "所得問也？謂諸菩薩已善積集福德智慧二種",
    "T36n1736_047:0367b08": "資糧，已過第一無數大劫。」此結前也。「聞已隨",
    "T36n1736_047:0367b09": "順通達真如契經等法，如理作意發三摩地」",
    "T36n1736_047:0367b10": "等。五位之義，〈十住〉略明，廣在〈十地〉。今但定位",
    "T36n1736_047:0367b11": "是資糧位，信至迴向皆資糧故。疏「有云此十",
    "T36n1736_047:0367b12": "迴向」下，第二明是加行。四加行義亦如初",
    "T36n1736_047:0367b13": "地，然有二釋：前釋即三藏意。言「此文為證",
    "T36n1736_047:0367b14": "雖不分明」者，以但云四是勝解行攝，勝解",
    "T36n1736_047:0367b15": "行位即通指地前。設四加行在迴向後，豈",
    "T36n1736_047:0367b16": "不亦是勝解行攝？以四善根未入地故。疏",
    "T36n1736_047:0367b17": "「一云四加行中世第一攝」者，即真諦意。《雜集》",
    "T36n1736_047:0367b18": "亦云「願樂行人自有四種，謂十信、十住、十行、",
    "T36n1736_047:0367b19": "十迴向，為菩薩聖道有四方便。」或有四十",
    "T36n1736_047:0367b20": "人，如須陀洹道前有四種方便，此四十人",
    "T36n1736_047:0367b21": "名願樂行，於第一阿僧祇修得圓滿。亦於",
    "T36n1736_047:0367b22": "地前無別加行，故疏結云「則無五位」。疏「餘",
    "T36n1736_047:0367b23": "約四位」下，即第二略指。而言等者，彼有",
    "T36n1736_047:0367b24": "十門故，一約五位、二約四住、三約十二住、",
    "T36n1736_047:0367b25": "四約十三住、五約十三法師、六約五忍、七",
    "T36n1736_047:0367b26": "約五十二位、八約四十二賢聖、九約六種",
    "T36n1736_047:0367b27": "性、十約四十二位。圓融兼第九中，含於《楞",
    "T36n1736_047:0367b28": "伽》無復次位，並指如前。疏「上來多是」下，料",
    "T36n1736_047:0367b29": "揀。即依五教後四，一始教；二「有說三賢」下，",
    "T36n1736_047:0367c01": "終教；三「有言一切」下，頓教；四「若依當部」下，",
    "T36n1736_047:0367c02": "圓教。於中二：先正釋。後「然與」下，句數，對前",
    "T36n1736_047:0367c03": "融通。疏「第五行法差別」中，先正釋圓融，則一",
    "T36n1736_047:0367c04": "迴向行具攝諸迴向行；二行布，如向所釋。",
    "T36n1736_047:0367c05": "別名義中，後「有以十向配於十度」者，即北京",
    "T36n1736_047:0367c06": "李長者釋意。「以名收之亦有理在」者，一救",
    "T36n1736_047:0367c07": "護眾生，離眾生相似施；二不壞似戒；三等佛",
    "T36n1736_047:0367c08": "似忍；四至一切處似進，進故周遍；五無盡",
    "T36n1736_047:0367c09": "功德藏似禪，禪攝德故；六隨順堅固，順般",
    "T36n1736_047:0367c10": "若故；七等隨順眾生，同方便故；八真如相",
    "T36n1736_047:0367c11": "似大願故；九無縛著，似力故；十法界無",
    "T36n1736_047:0367c12": "量，似智入故。欲顯多途不壞行布，四十",
    "T36n1736_047:0367c13": "位中多分相似，故為此收，而一一位中多列",
    "T36n1736_047:0367c14": "諸度。又如第六廣說於施，故非正義，故云",
    "T36n1736_047:0367c15": "亦有理在。第五說分。疏「又本業云」下，先標",
    "T36n1736_047:0367c16": "以空涉有，即先明離眾生相；後救護眾生",
    "T36n1736_047:0367c17": "也。言「不受而受諸受」者，受即五陰，及與六",
    "T36n1736_047:0367c18": "受。由了無相故不受諸法，為物現在見",
    "T36n1736_047:0367c19": "聞覺知故而受。又已超五陰現生之陰",
    "T36n1736_047:0367c20": "也。故《淨名》云「以無所受而受諸受。未具佛",
    "T36n1736_047:0367c21": "法，亦不滅受而取證也。」「迴易轉化」者。救護非",
    "T36n1736_047:0367c22": "一故。疏「今初，古人」下：文中四。一敘昔。二「若",
    "T36n1736_047:0367c23": "順前名」下，申正義。三「以是初行」下，通妨。妨",
    "T36n1736_047:0367c24": "云：何以將總體為別體？故為此通。四「若以",
    "T36n1736_047:0367c25": "為欲」下，縱收古義。疏「五怖畏中含三道故」",
    "T36n1736_047:0367c26": "者，惡道怖畏苦也。惡名是煩惱，大眾威德是",
    "T36n1736_047:0367c27": "業，若舉其因，五皆煩惱。又死及不活，煩惱",
    "T36n1736_047:0367c28": "為因，餘少功德即是業也。疏「根本不覺」者，",
    "T36n1736_047:0367c29": "即《起信》文，即最初無明。疏「一大事」，義已如初",
    "T36n1736_047:0368a01": "會。疏「一福德之輪已圓」等者，每句之中有",
    "T36n1736_047:0368a02": "法喻具足。一如日輪圓滿為喻，法合即是",
    "T36n1736_047:0368a03": "福德已圓。二唯智一字是法，餘通法喻。唯",
    "T36n1736_047:0368a04": "喻日輪廣者，周鐵圍故。深者，不分而遍等",
    "T36n1736_047:0368a05": "故。難測者，通上二義。六「三乘山谷」者，十大山",
    "T36n1736_047:0368a06": "王如菩薩乘，黑山為緣覺，高原為聲聞，谷",
    "T36n1736_047:0368a07": "兼眾生少分可生者。餘可思準。上辨中「十",
    "T36n1736_047:0368a08": "藏前七」者，一信、二戒、三慚、四愧、五聞、六施、七",
    "T36n1736_047:0368a09": "慧。疏「故第三迴向明十種樂」者，疏文有一，",
    "T36n1736_047:0368a10": "等取餘九：二無有等比佛三昧樂，三不可限",
    "T36n1736_047:0368a11": "量大慈悲樂，四一切諸佛解脫之樂，五無有",
    "T36n1736_047:0368a12": "邊際大神通樂，六最極尊重大自在樂，七遍",
    "T36n1736_047:0368a13": "廣大究竟無量力樂，八離諸知覺寂靜之樂，",
    "T36n1736_047:0368a14": "九住無礙住恒正定樂，十行無二行不變異",
    "T36n1736_047:0368a15": "樂。疏「又不思義法」下，疏亦有一，等餘：二住種",
    "T36n1736_047:0368a16": "種身作諸佛事，三住平等意轉淨法輪，四",
    "T36n1736_047:0368a17": "住四辯才說無量法，五住不思議一切佛",
    "T36n1736_047:0368a18": "法，六住清淨音遍無量土，七住不可說甚",
    "T36n1736_047:0368a19": "深法界，八住現一切最勝神通，九住能開",
    "T36n1736_047:0368a20": "示無有障礙究竟之法。減數十耳。疏「先救",
    "T36n1736_047:0368a21": "八苦」，有一生苦、二老苦、三病、四死、五五盛",
    "T36n1736_047:0368a22": "陰、六求不得、七怨憎會、八愛別離苦。「八難」，下",
    "T36n1736_047:0368a23": "當廣釋。疏「尾閭壑」，〈出現品〉當明。疏「問眾生之",
    "T36n1736_047:0368a24": "苦」等者，上略釋竟，此下問答。答中三：初正",
    "T36n1736_047:0368a25": "明、二「上來」下料揀、三「問若依」下通妨難。疏「此",
    "T36n1736_047:0368a26": "依梁攝論第十一說」者，本論云「甚深差別",
    "T36n1736_047:0368a27": "者，若菩薩由此方便勝智，行殺生等十事，",
    "T36n1736_047:0368a28": "無染濁過失，生無量福德，速得無上菩提",
    "T36n1736_047:0368a29": "勝果。」釋論曰「如菩薩能行如所堪行方便",
    "T36n1736_047:0368b01": "勝智，今顯此義。若菩薩能行知如此事，有",
    "T36n1736_047:0368b02": "人必應作無間等惡業。菩薩了知其心，無",
    "T36n1736_047:0368b03": "別方便可令離此惡行，唯有斷命方便能",
    "T36n1736_047:0368b04": "使不作此惡。又知此人捨命必生善道，若",
    "T36n1736_047:0368b05": "不捨命決行此業，墮極苦處長時受苦。",
    "T36n1736_047:0368b06": "菩薩知此事已，作如是念：我若行此殺業，",
    "T36n1736_047:0368b07": "必墮地獄。願我為彼受此苦報，當令此人",
    "T36n1736_047:0368b08": "於現在世受少輕苦，於未來世久受大樂。",
    "T36n1736_047:0368b09": "譬如良醫治有病者，先加輕苦後除重病。",
    "T36n1736_047:0368b10": "菩薩所行亦復如是，於菩薩道無非福德，",
    "T36n1736_047:0368b11": "故離染濁過失。因此生長無量福德，故能",
    "T36n1736_047:0368b12": "疾證無上菩提。如是方便最為甚深。行盜",
    "T36n1736_047:0368b13": "等行亦復如是。」「涅槃仙預國王」者，第十六經",
    "T36n1736_047:0368b14": "〈梵行品〉。因說一子地，迦葉難云：「若諸菩薩住",
    "T36n1736_047:0368b15": "一子地者，云何如來昔為國王行菩薩行",
    "T36n1736_047:0368b16": "時，斷絕爾所婆羅門命？」下佛廣答，先說慈",
    "T36n1736_047:0368b17": "悲竟，末云「菩薩常作是思惟：以何因緣能",
    "T36n1736_047:0368b18": "令眾生發起信心，隨其方便要當為之。諸",
    "T36n1736_047:0368b19": "婆羅門命終之後生阿鼻地獄，即有三念：一",
    "T36n1736_047:0368b20": "者自念我從何處而來生此？即便自知從",
    "T36n1736_047:0368b21": "人道中來。二者自念我今所生為是何所？",
    "T36n1736_047:0368b22": "即便自知是阿鼻地獄。三者自念乘何業",
    "T36n1736_047:0368b23": "緣而來生此？即便自知我謗方等大乘經",
    "T36n1736_047:0368b24": "典、不信因緣，為國王所殺而來生此。念是",
    "T36n1736_047:0368b25": "事已，即於大乘方等經典生信敬心。尋時",
    "T36n1736_047:0368b26": "命終，生甘露鼓如來世界，於彼壽命具足",
    "T36n1736_047:0368b27": "十劫。善男子！以是義故，我昔為與是人十",
    "T36n1736_047:0368b28": "劫壽命，云何名殺？」疏「近障天樂況大菩提惑",
    "T36n1736_047:0368b29": "習雙亡」者，釋曰：此即《大品經》意。第一經云「菩",
    "T36n1736_047:0368c01": "薩摩訶薩行般若波羅蜜增益六波羅蜜",
    "T36n1736_047:0368c02": "時，諸善男子善女人各各生歡喜意，念言：『我",
    "T36n1736_047:0368c03": "等常為是人作父母妻子親族知識。』爾時四",
    "T36n1736_047:0368c04": "天王天乃至阿迦尼吒天皆大歡喜，各各念",
    "T36n1736_047:0368c05": "言：『我等常作方便，令是菩薩離於婬欲，從",
    "T36n1736_047:0368c06": "初發意常作童真，莫使與色欲苦會。若",
    "T36n1736_047:0368c07": "受五欲，障生梵天，何況阿耨多羅三藐三",
    "T36n1736_047:0368c08": "菩提。』以是義故，舍利弗！菩薩摩訶薩斷婬",
    "T36n1736_047:0368c09": "欲出家者，應得阿耨多羅三藐三菩提，非",
    "T36n1736_047:0368c10": "不斷欲。」從「今言婬欲即是道」下，誡勸得",
    "T36n1736_047:0368c11": "意之義，前已曾有，〈法界品〉中更當廣釋。疏",
    "T36n1736_047:0368c12": "「依解節經說有五樂」，初會已具。疏「顧復之義",
    "T36n1736_047:0368c13": "見於毛詩」者，《詩》云「父兮生我，母兮鞠我。",
    "T36n1736_047:0368c14": "拊我畜我，長我育我。顧我復我，出入腹",
    "T36n1736_047:0368c15": "我。」鄭玄箋云「顧，視也。復，反也。言子離雖近，",
    "T36n1736_047:0368c16": "猶步步反顧。」又箋詩云「是顧是復者，顧念",
    "T36n1736_047:0368c17": "而復之。」今菩薩於諸眾生亦爾。疏「今初功",
    "T36n1736_047:0368c18": "高二儀而不仁」等者，即《肇論》中文，側用",
    "T36n1736_047:0368c19": "《老子》意。《老子》云「天地不仁，以萬物為芻狗。",
    "T36n1736_047:0368c20": "聖人不仁，以百姓為芻狗。」即道經道冲而",
    "T36n1736_047:0368c21": "用之章。注云「不仁者，不為仁恩也。」芻狗有",
    "T36n1736_047:0368c22": "二：河上公云「芻草狗畜，即二物也。」御注云",
    "T36n1736_047:0368c23": "「結芻為狗，不恃其警吠也。大意明天地聖",
    "T36n1736_047:0368c24": "人無心恃其仁德也。」今菩薩亦然，菩薩功高",
    "T36n1736_047:0368c25": "而不恃般若觀空故。「而彌昏」者，若無所知",
    "T36n1736_047:0368c26": "也。言高二儀者，二儀覆而不載、載而不覆，",
    "T36n1736_047:0368c27": "菩薩兼之。又但覆身，不能覆心及萬善等。",
    "T36n1736_047:0368c28": "言「明逾日月」者，日月之明不兼晝夜，大悲",
    "T36n1736_047:0368c29": "菩薩長燭幽昏。日月照身不能照心，菩薩",
    "T36n1736_047:0369a01": "智慧反此，無法不照。故下文云「不求恩報」，",
    "T36n1736_047:0369a02": "即不仁等義也。疏「然一一隨相皆具如下諸",
    "T36n1736_047:0369a03": "句離相」者，且如上向一切眾生即安置眾生",
    "T36n1736_047:0369a04": "於無所著法性迴向等諸句。又如《大般若》",
    "T36n1736_047:0369a05": "隨一離相遍歷八十餘科之相，如一清淨",
    "T36n1736_047:0369a06": "遍歷色等。今不欲繁文，故各併一處耳。疏",
    "T36n1736_047:0369a07": "「初十四句離所取相」等者，此中即具五法：",
    "T36n1736_047:0369a08": "一相；二想，即妄想；三名；四如如；其正智含",
    "T36n1736_047:0369a09": "在離妄之中。疏「性自無著」者，揀非修成無著。",
    "T36n1736_047:0369a10": "修成文在安置之中。疏「眾生了自性」者，自性",
    "T36n1736_047:0369a11": "即真如，具不變隨緣故。疏「九總顯諸事能",
    "T36n1736_047:0369a12": "成因緣」者，諸事即能迴能向等，皆從緣生故。",
    "T36n1736_047:0369a13": "疏「明上迴向不出於十」者，即總結也。言「由",
    "T36n1736_047:0369a14": "後二句故無性」者，二句即能成因緣及緣所",
    "T36n1736_047:0369a15": "起，以從緣起故無性也。言「無性故無所著」",
    "T36n1736_047:0369a16": "者，結歸總句，安置眾生於無所著法性迴向",
    "T36n1736_047:0369a17": "也。以總該別，故皆無著也。疏「二離能取想」下，",
    "T36n1736_047:0369a18": "疏文有三：初略釋經文、二「故大品」下引證、",
    "T36n1736_047:0369a19": "三釋三不同。二中，引三經證：一引《大品》、",
    "T36n1736_047:0369a20": "二即〈光明覺〉、三《大般若》。今初，即〈隨喜迴向品〉，",
    "T36n1736_047:0369a21": "引文小略。若具，經云「爾時彌勒菩薩語須菩",
    "T36n1736_047:0369a22": "提：『若新發意菩薩，念諸佛及佛弟子諸善根，",
    "T36n1736_047:0369a23": "隨喜功德最上、第一、最妙、無上、無與等者，",
    "T36n1736_047:0369a24": "隨喜已應迴向菩提。云何菩薩不墮想顛",
    "T36n1736_047:0369a25": "倒、心顛倒、見顛倒？』須菩提言：『若菩薩念諸佛",
    "T36n1736_047:0369a26": "及僧，於中不生佛想、不生僧想、不生善",
    "T36n1736_047:0369a27": "根想，用是心迴向菩提，心中亦不生心想。",
    "T36n1736_047:0369a28": "菩薩如是迴向，想不顛倒、心不顛倒、見不",
    "T36n1736_047:0369a29": "顛倒、若菩薩念諸佛及僧善根取相，取相已",
    "T36n1736_047:0369b01": "迴向菩提，名為想顛倒、心顛倒、見顛倒。』」《智",
    "T36n1736_047:0369b02": "論》釋云「須菩提答，若是菩薩以般若波羅",
    "T36n1736_047:0369b03": "蜜方便力故，能於諸佛不生佛想及弟子，",
    "T36n1736_047:0369b04": "諸善根中不生善根想，一切法從和合生，",
    "T36n1736_047:0369b05": "無有自性故，無有實法名為佛，是不生",
    "T36n1736_047:0369b06": "佛等想。是迴向心，亦不生心想。是故菩薩不",
    "T36n1736_047:0369b07": "墮顛倒。與此違故，即墮顛倒。」二〈光明覺〉，可",
    "T36n1736_047:0369b08": "知。三若依《大般若》第二會，正當別行《大品》，",
    "T36n1736_047:0369b09": "文辭小異，大旨無別。而《大品》所引經末亦云",
    "T36n1736_047:0369b10": "「若菩薩摩訶薩用是心念諸佛及僧諸善根，",
    "T36n1736_047:0369b11": "是心念時即知盡滅法，若盡滅法是不可",
    "T36n1736_047:0369b12": "得。迴向心亦是盡滅相，所迴向處及法亦如",
    "T36n1736_047:0369b13": "是相。」而有人謂二經全別，故疏影略引之，",
    "T36n1736_047:0369b14": "皆明性空心無取耳。疏「然小乘或說」下，第",
    "T36n1736_047:0369b15": "三釋三不同，略舉三說。小乘有二：初即",
    "T36n1736_047:0369b16": "分別論者說想心見次第起，謂初發微想常",
    "T36n1736_047:0369b17": "無常等，次重起心緣前之想取為定實，後見",
    "T36n1736_047:0369b18": "成就於所取中執見分明，此即三心俱是倒",
    "T36n1736_047:0369b19": "也。若釋名者，想謂取境分齊之相，見謂推",
    "T36n1736_047:0369b20": "求，心謂積集。此中想等體即是倒，皆持業釋。",
    "T36n1736_047:0369b21": "疏「或說一時，義分前後」者，即法救論師。心",
    "T36n1736_047:0369b22": "想見三同時義分，唯見是倒；餘二非倒，與",
    "T36n1736_047:0369b23": "見相應，為見所亂，名之為倒。是故見唯持",
    "T36n1736_047:0369b24": "業，餘二依主。《俱舍論》主正扶此義。頌云「四顛",
    "T36n1736_047:0369b25": "倒自體，從於三見生，唯倒推增故，想心隨",
    "T36n1736_047:0369b26": "見力。」釋曰：初兩句出體，第三句廢立，第四句",
    "T36n1736_047:0369b27": "通經。初出體者，謂邊見中唯取常見以為",
    "T36n1736_047:0369b28": "常倒，見取中唯取計樂淨為樂淨倒，於",
    "T36n1736_047:0369b29": "身見中唯取我見以為我倒也。唯倒推增",
    "T36n1736_047:0369c01": "故者，廢立也。此舉三因以立四倒，一一向",
    "T36n1736_047:0369c02": "倒，故云唯倒也。二推度性故。三妄增益故。",
    "T36n1736_047:0369c03": "餘或無此三因，謂戒禁取非一向倒執有",
    "T36n1736_047:0369c04": "漏道得淨涅槃，雖非究竟斷惑證滅，而能",
    "T36n1736_047:0369c05": "暫時離染證滅，緣為淨故。斷見邪見非妄",
    "T36n1736_047:0369c06": "增益，無所轉故。餘貪瞋等不能推度，非見",
    "T36n1736_047:0369c07": "性故。是故諸惑非顛倒體。言想心隨見力",
    "T36n1736_047:0369c08": "者，通經也。謂有問云：若唯見是倒，何故經言",
    "T36n1736_047:0369c09": "「於非常計常，有想心見三倒。於苦不淨非",
    "T36n1736_047:0369c10": "我，亦有想心見三倒。」答：理實唯見是倒，想心",
    "T36n1736_047:0369c11": "隨見亦立倒名，與見相應故，行相同常樂",
    "T36n1736_047:0369c12": "我淨。三四十二，故此十二倒，依婆沙師，預流",
    "T36n1736_047:0369c13": "永斷見及相應，見所斷故。餘如彼說。依此",
    "T36n1736_047:0369c14": "釋名，想謂取境分齊，見謂推求，心謂積集。疏",
    "T36n1736_047:0369c15": "「若依大乘」下，雖標多說，但出意通性相",
    "T36n1736_047:0369c16": "二宗，在文可知。又有釋云：若細分別，想心",
    "T36n1736_047:0369c17": "二倒可通七識，見是執著局於六識者，即",
    "T36n1736_047:0369c18": "下三藏意。七識既有四惑，中有我見，豈無",
    "T36n1736_047:0369c19": "見耶？疏「諸宗異說」等者，不欲繁文。然上已",
    "T36n1736_047:0369c20": "有三宗之義，其薩婆多中更有一釋：想謂",
    "T36n1736_047:0369c21": "於無常苦不淨中妄想分別，見謂即於彼所",
    "T36n1736_047:0369c22": "分別中忍可欲樂建立執著，心謂即於彼",
    "T36n1736_047:0369c23": "所執著中，貪等顛倒，皆即心所名心，非心",
    "T36n1736_047:0369c24": "王也。既以王為所，不順今文，故不出之。",
    "T36n1736_047:0369c25": "大乘之中復有三說：一依《起信》，三倒之中",
    "T36n1736_047:0369c26": "心唯一妄念，亦名不覺，亦名無始無明。而",
    "T36n1736_047:0369c27": "此無明全依本覺，還迷本覺，從無始來念",
    "T36n1736_047:0369c28": "念相續未曾離念，即是一切心識之相。然依",
    "T36n1736_047:0369c29": "不覺，復生三種：一無明業相等，即以三細業",
    "T36n1736_047:0370a01": "轉現三，如次為心、見、想之三倒也。今菩薩",
    "T36n1736_047:0370a02": "雖未究竟覺，已離凡夫不覺。二乘初心相",
    "T36n1736_047:0370a03": "似覺，故亦名為離。釋曰：以三細諸德正義",
    "T36n1736_047:0370a04": "皆在賴耶，菩薩地盡始覺同本方得永離。",
    "T36n1736_047:0370a05": "以此而為三倒，非順今文，故疏不出。二又",
    "T36n1736_047:0370a06": "依禪宗，傳於達磨，同《楞伽》意，五識帶想總",
    "T36n1736_047:0370a07": "名想倒，第七染淨別名心倒，第六意識起",
    "T36n1736_047:0370a08": "諸見倒。釋曰：不順法相，故不出之。三云依",
    "T36n1736_047:0370a09": "唐三藏傳慈氏論，五識現量總無顛倒，猶",
    "T36n1736_047:0370a10": "如明鏡現眾色相，故第七染識有想心倒，",
    "T36n1736_047:0370a11": "第六意識具有三倒。取我法相名為想倒，",
    "T36n1736_047:0370a12": "於想愛樂復名心倒，於想計著建立乃名",
    "T36n1736_047:0370a13": "見倒。此亦分明。上之大小乘大同小異，故不",
    "T36n1736_047:0370a14": "委存。恐要委知，故復出耳。初釋經文乃通",
    "T36n1736_047:0370a15": "諸說，多同唐三藏意。疏「四有四句顯如如」",
    "T36n1736_047:0370a16": "下，先彰大意，以諸宗或說妄空真有。二真",
    "T36n1736_047:0370a17": "空妄有。三真妄俱有。四真妄俱空。此具四",
    "T36n1736_047:0370a18": "意。前明名相妄想皆空，即妄空也；此顯如如",
    "T36n1736_047:0370a19": "理有，即真有也。而疏云「一切皆空」者，則涅",
    "T36n1736_047:0370a20": "槃菩提亦空，計有為妄情故。又言「一切妙",
    "T36n1736_047:0370a21": "有」者，即眾生善根亦皆妙有，萬法即真故。",
    "T36n1736_047:0370a22": "次云「又即前之空是此之實」者，上明前空此",
    "T36n1736_047:0370a23": "有，今即前之空是此之實。即空即有，則空非",
    "T36n1736_047:0370a24": "空；此有即空，則有非有矣。由此則妄空真",
    "T36n1736_047:0370a25": "有，即是妄有真空。何者？謂虛妄之法，緣生無",
    "T36n1736_047:0370a26": "性，名為妄空；真性湛然，名為真有。今即上妄",
    "T36n1736_047:0370a27": "法緣生，故名妄有。性名為真諦，故說真空。",
    "T36n1736_047:0370a28": "此無性空，體即是實，故即無性有。是故言語",
    "T36n1736_047:0370a29": "則別，理無二致。從「是即妄名真迴向」下，",
    "T36n1736_047:0370b01": "結成本義。此即妄空真有意。然但取除其",
    "T36n1736_047:0370b02": "病而不除法，故於相歷然而無取著耳。",
    "T36n1736_047:0370b03": "疏「如此則德本不生」者，此是真有，本有湛然",
    "T36n1736_047:0370b04": "不生。妄惑本空，空無可滅。言「又惑累寂然",
    "T36n1736_047:0370b05": "不生」，翻上惑不滅為不生。「真德湛然不滅」，",
    "T36n1736_047:0370b06": "翻上真不生為不滅。前惑空無可滅，今空",
    "T36n1736_047:0370b07": "則寂然故不生。前以真無初故不生，今以",
    "T36n1736_047:0370b08": "真無後故不滅。疏「又前明隨相」等者，上判會",
    "T36n1736_047:0370b09": "菩提入實，即是離相中義。今以小異分之，",
    "T36n1736_047:0370b10": "則可為三：第一隨相迴向；第二以前會眾",
    "T36n1736_047:0370b11": "生入實為離相；第三以今文為隨離同時。",
    "T36n1736_047:0370b12": "疏「而言二者善根迴向」等者，此有四二，皆躡",
    "T36n1736_047:0370b13": "前文。一善根迴向為一，二即向言善根亦如",
    "T36n1736_047:0370b14": "是、迴向亦如是，以總收前二故。二者世與",
    "T36n1736_047:0370b15": "出世為一，二即今經以善根隨順出世，則",
    "T36n1736_047:0370b16": "能隨順是世故。三若有若無為一，二即前",
    "T36n1736_047:0370b17": "妄空真有是四。若即若離為一，二此曲有",
    "T36n1736_047:0370b18": "二：一即隨相為即、離相為離，二隨離不同",
    "T36n1736_047:0370b19": "為離、此二不二為即。此四種二，今並無之。",
    "T36n1736_047:0370b20": "無之所以，即下釋成。疏「亦同淨名布施迴向」",
    "T36n1736_047:0370b21": "等者，即無盡意菩薩章，即是迴向一切智",
    "T36n1736_047:0370b22": "性。下經云「如是持戒忍辱精進禪定智慧，迴",
    "T36n1736_047:0370b23": "向一切智為二智慧性，即是迴向一切智",
    "T36n1736_047:0370b24": "性。於其中入一相者，是為入不二法門。」釋",
    "T36n1736_047:0370b25": "曰：但知初度，餘例可知，故不廣引。次疏云",
    "T36n1736_047:0370b26": "「斯為不二」者，結彼經文以釋今經。謂以今",
    "T36n1736_047:0370b27": "經不離，是彼一性，故不二。以今經非即，重遣",
    "T36n1736_047:0370b28": "不二，則如文殊離諸問答乃至為真不二。",
    "T36n1736_047:0370b29": "疏「文影略」者，亦合云業非一切智，然不離一",
    "T36n1736_047:0370c01": "切智而別有業，故云「理應因果各有非即非",
    "T36n1736_047:0370c02": "離之義」。疏「餘略不頌」，即不頌受惱救護、二",
    "T36n1736_047:0370c03": "逈拔護救也。第二不壞迴向，故《本業》云「證",
    "T36n1736_047:0370c04": "通事理但有名、用、事也。念念不住故名不",
    "T36n1736_047:0370c05": "壞」者，單取不住即是剎那無常，合是壞義。",
    "T36n1736_047:0370c06": "以無所住，故名不壞，則是理不壞義耳。準",
    "T36n1736_047:0370c07": "下供具等，皆通事事無礙。疏云「不出三寶四",
    "T36n1736_047:0370c08": "信」者，四信即三寶外加一，然二文不同。若",
    "T36n1736_047:0370c09": "《起信論》即是真如故。彼論修行信心分云「略",
    "T36n1736_047:0370c10": "說信有四種：一者信根本，所謂樂念真如",
    "T36n1736_047:0370c11": "法故。二者信佛有無量功德，常樂親近供",
    "T36n1736_047:0370c12": "養恭敬，發起善根願求一切智故。三者信",
    "T36n1736_047:0370c13": "法有大利益，常念修行諸波羅蜜故。四者",
    "T36n1736_047:0370c14": "信僧能正修行自利利他，常樂親近諸菩薩",
    "T36n1736_047:0370c15": "眾求學如實行故。」故下疏云「其中理法即",
    "T36n1736_047:0370c16": "信真如」。二若準《瓔珞》下卷四不壞信，前三",
    "T36n1736_047:0370c17": "信三寶，四是正戒。云「從今時盡未來際，歸",
    "T36n1736_047:0370c18": "依佛、歸依法、歸依賢聖僧、歸依戒法。如是",
    "T36n1736_047:0370c19": "言說故。」故疏云「二惡止善行，行亦攝於戒。」",
    "T36n1736_047:0370c20": "意取為第四信故。四既不定，為十何爽？疏",
    "T36n1736_047:0370c21": "「前中即雙向眾生菩提」者，以初迴向一切",
    "T36n1736_047:0370c22": "智，故是菩提。次下二教化調伏一切眾生",
    "T36n1736_047:0370c23": "等，即向眾生，故下疏云「即迴向眾生意」。疏",
    "T36n1736_047:0370c24": "「非唯不礙隨相亦能成此隨相」者，不礙者，如",
    "T36n1736_047:0370c25": "空不礙萬象。能成者，如無水即無可為",
    "T36n1736_047:0370c26": "波，亦如無空不能起雲霞烟霧。不礙即",
    "T36n1736_047:0370c27": "相遍門，能成即相成門。即理成事，以有空",
    "T36n1736_047:0370c28": "義故，一切法得成也。疏「由前法性相應，故",
    "T36n1736_047:0370c29": "隨生死而不變」下，正辯離相成隨相也。此",
    "T36n1736_047:0371a01": "句由與法性相應故，是離相故。法性即是真",
    "T36n1736_047:0371a02": "如，真如隨緣故能成事。不失不變，故而不",
    "T36n1736_047:0371a03": "改。下九例然。細尋前十，一一相對可知。疏",
    "T36n1736_047:0371a04": "「由前事不礙理故觸境了如」者，前之十句離",
    "T36n1736_047:0371a05": "相成於隨相者，由理不礙事故；今成離",
    "T36n1736_047:0371a06": "相，由前事不礙理故。上總釋意。二「於中」",
    "T36n1736_047:0371a07": "下，總科三，亦如次配。前者從頭別釋，即配",
    "T36n1736_047:0371a08": "前與諸法性相應迴向入無作法，成就所作",
    "T36n1736_047:0371a09": "迴向等十句。而前隨相行成，舉前迴向，離相",
    "T36n1736_047:0371a10": "為能成，隨相為所成，故前云「由前法性相",
    "T36n1736_047:0371a11": "應故，隨生死流而不變」等。今此則舉前隨",
    "T36n1736_047:0371a12": "相不礙成此離相。若事礙理，不即離故，近",
    "T36n1736_047:0371a13": "躡前事亦遠躡前離相。謂由前迴向與法",
    "T36n1736_047:0371a14": "性相應故，今成了心性之行。二由前入",
    "T36n1736_047:0371a15": "無作法成就所作故，成此知業如幻等。三",
    "T36n1736_047:0371a16": "由前捨離一切諸事想著故，成此中出生",
    "T36n1736_047:0371a17": "無著清淨法眼。四由住於無量善巧故，成",
    "T36n1736_047:0371a18": "此具菩薩行。五由前永出一切諸有故，成",
    "T36n1736_047:0371a19": "此於一切相皆無所著。六由前修行諸行",
    "T36n1736_047:0371a20": "不住於相故，成此善能修行同事諸業。七",
    "T36n1736_047:0371a21": "由前普攝一切善根故，成此於白淨法恒",
    "T36n1736_047:0371a22": "無廢捨。八由前普淨一切菩薩諸行廣大迴",
    "T36n1736_047:0371a23": "向故，成此離一切著。九由前發無上菩提",
    "T36n1736_047:0371a24": "心故，成此離一切著。此句難解，故疏云「了",
    "T36n1736_047:0371a25": "菩提性無有二，唯一實故。」十由前與一切善",
    "T36n1736_047:0371a26": "根同住故，住無著行。十一由最上信解等，",
    "T36n1736_047:0371a27": "即前第十一句。此中對前文小不次，而白",
    "T36n1736_047:0371a28": "淨法兩重用之，第七已用故。第三迴向。疏「兼",
    "T36n1736_047:0371a29": "顯無間」者，上引《本業》但證等善根，以云",
    "T36n1736_047:0371b01": "「一切時行」，故云無間。「此從所等」下，結得名。",
    "T36n1736_047:0371b02": "從「以深入」下，出體性。疏「然佛德已圓」下，顯",
    "T36n1736_047:0371b03": "文意，亦是通難。先出難、從「尊重荷恩」下釋。",
    "T36n1736_047:0371b04": "「亦猶獻芹」者，即外典中事。野老美之，而獻於",
    "T36n1736_047:0371b05": "君，君豈美之？疏「二即天住」等者，《智論》云「天",
    "T36n1736_047:0371b06": "住所謂四禪，聖住謂三解脫，梵住謂四無量，",
    "T36n1736_047:0371b07": "皆通三乘。」今皆約一乘果位，故皆無量。疏",
    "T36n1736_047:0371b08": "「五種類俱」等者，即三種意生身中第三，從",
    "T36n1736_047:0371b09": "十地得至於佛果同增勝耳。而非生死，但",
    "T36n1736_047:0371b10": "取變化身耳。三種之義，第六迴向當辨。「八",
    "T36n1736_047:0371b11": "自在我」者，即《涅槃》二十三，經云「一能示一身",
    "T36n1736_047:0371b12": "以為多身等；二示一塵身滿三千大千界；",
    "T36n1736_047:0371b13": "三能以滿此三千大千界之身，輕舉飛空",
    "T36n1736_047:0371b14": "過於二十恒河沙等諸佛世界而無障礙；",
    "T36n1736_047:0371b15": "四心自在故而得自在。云何自在？如來一心",
    "T36n1736_047:0371b16": "安住不動，所可示化無量類形等；五根自",
    "T36n1736_047:0371b17": "在，一根見色聞聲等；六以自在故得一切",
    "T36n1736_047:0371b18": "法，謂無得而得等；七說自在，故如來演一",
    "T36n1736_047:0371b19": "偈之義經無量劫；八如來遍滿一切諸處，",
    "T36n1736_047:0371b20": "猶如虛空虛空之性不可得見。」廣釋如彼，",
    "T36n1736_047:0371b21": "皆明無得無作而有所成，故云自在。今但",
    "T36n1736_047:0371b22": "略列而已。「十二行永亡」者，即上二十一種功",
    "T36n1736_047:0371b23": "德第一，已如前辨。疏「三從次滿」者，此義該",
    "T36n1736_047:0371b24": "下諸句，即次第滿義。初句信滿，二十住滿，故",
    "T36n1736_047:0371b25": "晉經云「未淨直心」，證成此句是十住義，十住",
    "T36n1736_047:0371b26": "直心增故，故云「心未得淨者令得清淨」。疏「各",
    "T36n1736_047:0371b27": "如次第配」者，如云不離見佛，即由前念佛",
    "T36n1736_047:0371b28": "圓滿所成等。淨諸神通，即是常見佛益。由",
    "T36n1736_047:0371b29": "此句似隱，故疏釋云「念佛三昧能發通故」。",
    "T36n1736_047:0371c01": "「於佛法易反復」者，即《淨名》第二「凡夫於佛",
    "T36n1736_047:0371c02": "法有反復，而聲聞無也，以聲聞斷結故。」下",
    "T36n1736_047:0371c03": "云「終竟迴心」，揀異定性，下當廣引。疏「亦是",
    "T36n1736_047:0371c04": "迷異熟愚眾生」，對前迷勝義愚，亦如前釋。",
    "T36n1736_047:0371c05": "疏「然古德將為結上」等者，賢首云：「三結歎",
    "T36n1736_047:0371c06": "相。」光統云：「此結上三道究竟之義。行等行",
    "T36n1736_047:0371c07": "者，結樂與佛成證道行。積聚等積聚者，",
    "T36n1736_047:0371c08": "結與菩薩成中道行。長養等長養者，結",
    "T36n1736_047:0371c09": "與眾生成不住道。」遠公云：「證心遊理名行，",
    "T36n1736_047:0371c10": "一備一切名等行。助道漸滿名為積聚，一",
    "T36n1736_047:0371c11": "一行中具一切行名等積聚。不住漸增名",
    "T36n1736_047:0371c12": "為長養，一一門中各攝一切名等長養。」軌",
    "T36n1736_047:0371c13": "法師云：「但起一行名之為行，總眾多行名",
    "T36n1736_047:0371c14": "為積聚，增進勝前名為長養，由是前行異",
    "T36n1736_047:0371c15": "名顯耳。菩薩所行行既無量，不可備舉，但等",
    "T36n1736_047:0371c16": "言之，故皆云等也。」正法師云：「善根等者，施",
    "T36n1736_047:0371c17": "等善也。以大願攝取者，願大故行大也。行",
    "T36n1736_047:0371c18": "者，二利也。等行者，等行一切行也。積聚者，",
    "T36n1736_047:0371c19": "積行成德也。等積聚者，成一切德也。長養",
    "T36n1736_047:0371c20": "者，從行生行也。等長養者，生一切行也。」辨",
    "T36n1736_047:0371c21": "法師云：「行者，是佛於願樂位中所行；菩薩",
    "T36n1736_047:0371c22": "以大願攝同彼行，故云等行。積聚者，是佛",
    "T36n1736_047:0371c23": "功用位修積聚；菩薩同修，名等積聚。長養",
    "T36n1736_047:0371c24": "者，是佛無功用位修；菩薩同修，名等長養。是",
    "T36n1736_047:0371c25": "故上云如佛迴向開化一切，菩薩迴向亦復",
    "T36n1736_047:0371c26": "如是。此之謂也。」賢首云：「今更釋者，菩薩所",
    "T36n1736_047:0371c27": "有善根皆以大願迴向力故，令此善根攝",
    "T36n1736_047:0371c28": "成勝行。諸行齊行，故云等行。又由願力攝",
    "T36n1736_047:0371c29": "此善根所成諸行令不散失，故云積聚。有",
    "T36n1736_047:0372a01": "行斯積，故云等積聚。又由願力攝此善根",
    "T36n1736_047:0372a02": "所積眾行復生諸行，名為長養。一一行中",
    "T36n1736_047:0372a03": "生一切諸行，名等長養。是故皆由願力，令",
    "T36n1736_047:0372a04": "此善根皆悉廣大具足充滿也。」靜法云：釋",
    "T36n1736_047:0372a05": "行及積集、增長，義則無違。而等字勝正，謂",
    "T36n1736_047:0372a06": "取等佛之義，則不見正字之意。又亦同古",
    "T36n1736_047:0372a07": "以為結前，故俱非也。所以疏云「雖穿鑿非",
    "T36n1736_047:0372a08": "一，並未會下文」，下文積集增長皆有文故。疏",
    "T36n1736_047:0372a09": "「若以等為平等，與正相近，亦攝義不盡」",
    "T36n1736_047:0372a10": "者，但得迴向實際意耳，向餘二處及離",
    "T36n1736_047:0372a11": "過等皆不具也。疏「前段亦是大悲隨順」者，",
    "T36n1736_047:0372a12": "此中通有三意：一約所迴善根，即如向科",
    "T36n1736_047:0372a13": "此下第二能迴悲願。二從「若據迴向」下，約",
    "T36n1736_047:0372a14": "所迴向。言「是綺互」者，正是迴向綺互。向佛",
    "T36n1736_047:0372a15": "亦向生故，故云一時迴向三處。三兼明上",
    "T36n1736_047:0372a16": "大悲隨順及大悲深重亦是綺互，綺互亦是",
    "T36n1736_047:0372a17": "影略。疏「一離惑故」者，即永離一切憍慢放逸。",
    "T36n1736_047:0372a18": "放逸是眾惑之根，憍為染法所依，慢能長",
    "T36n1736_047:0372a19": "淪生死，故離此三，諸惑皆離。餘可思準。",
    "T36n1736_047:0372a20": "疏「初總顯深廣」者，為苦海故。餘可思準。「本",
    "T36n1736_047:0372a21": "即貪欲」者，《法華》第二云「諸苦所因，貪欲為本」",
    "T36n1736_047:0372a22": "等。疏「一切法無來是故無有生」等者，此上",
    "T36n1736_047:0372a23": "半以無來釋無生。而言等者，等取下半云",
    "T36n1736_047:0372a24": "「以生無有故，滅亦不可得。」此以無生釋無",
    "T36n1736_047:0372a25": "滅也。不滅故無有真實，有實則有可滅",
    "T36n1736_047:0372a26": "故。無實故無染，譬如雲霧不能染空。故",
    "T36n1736_047:0372a27": "云「五句展轉相釋」。疏「何名無相體離十相」",
    "T36n1736_047:0372a28": "者，《涅槃》三十一云「大般涅槃名為無相。師子",
    "T36n1736_047:0372a29": "吼問：『何名無相？』『善男子！無十相故。何等為",
    "T36n1736_047:0372b01": "十？所謂色相、聲相、香相、味相、觸相，生、住、壞相，",
    "T36n1736_047:0372b02": "男相、女相。是名十相。無如是相，故名無相。』」",
    "T36n1736_047:0372b03": "疏「又無相約理」下，上之四義展轉相承唯明",
    "T36n1736_047:0372b04": "一體；此下分能所證以為無相離相，能所",
    "T36n1736_047:0372b05": "契合以為一相。則實際為總，下三別明。疏",
    "T36n1736_047:0372b06": "「又如離世間」下有十種業者，即五十八，經",
    "T36n1736_047:0372b07": "云「所謂隨時開導是佛業，令正修行故。夢",
    "T36n1736_047:0372b08": "中令見是佛業，覺昔善根故。為他演說所",
    "T36n1736_047:0372b09": "未聞經是佛業，令生智斷疑故」等。恐繁",
    "T36n1736_047:0372b10": "且止。第四迴向。疏「至是能至」等者，文分為",
    "T36n1736_047:0372b11": "二：先釋名、後「若剋陳」下出體。前中為四：一",
    "T36n1736_047:0372b12": "標能所至。二「謂以大願」下，總示其相。文有",
    "T36n1736_047:0372b13": "三節、兩重能所：一大願為能生、二善根等是",
    "T36n1736_047:0372b14": "所生；上二皆能至，三一切處是所至。三「本業」",
    "T36n1736_047:0372b15": "下引證。四「然準下文」下，總明能至有其十",
    "T36n1736_047:0372b16": "種。前四展轉以為能生，從第五已去通由",
    "T36n1736_047:0372b17": "上四令此六種皆悉能至；五六約事至，七",
    "T36n1736_047:0372b18": "約理，八事理無礙，九事事無礙，上皆約法；",
    "T36n1736_047:0372b19": "十即約時。疏「或俱高俱下」者，略成四句。佛",
    "T36n1736_047:0372b20": "化為佛，本迹俱高；菩薩化為菩薩，本迹俱下。",
    "T36n1736_047:0372b21": "就菩薩中以位相望，亦有高下可知。疏「上",
    "T36n1736_047:0372b22": "亦供行因」者，即上釋權化所由。以如來藏等",
    "T36n1736_047:0372b23": "力故，令供行至，故為所因。疏「三身十身融",
    "T36n1736_047:0372b24": "故」者，出應亦常義所以。若法相說應，雖名",
    "T36n1736_047:0372b25": "常是不斷常。今法性宗，同是一常。若別說",
    "T36n1736_047:0372b26": "者，法身無始無終，報身有始無終，化身有始",
    "T36n1736_047:0372b27": "有終。今化即法，故即無始終。況報同法，亦無",
    "T36n1736_047:0372b28": "有始。十身融義，居然可知。疏「香等離蓋等",
    "T36n1736_047:0372b29": "更無別體」者，如以香等為二十事，但",
    "T36n1736_047:0372c01": "有二十，無二十一，以香遍二十故。類如",
    "T36n1736_047:0372c02": "栴檀為二十事，豈別有栴檀？後華等九事，",
    "T36n1736_047:0372c03": "各為二十亦然。",
    "T36n1736_047:0372c04": "大方廣佛華嚴經隨疏演義鈔卷第四十七"
}