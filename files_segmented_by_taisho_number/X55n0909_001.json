{
    "X55n0909_001:0668c06": "新刻三觀義序",
    "X55n0909_001:0668c08": "四教義從觀出教。依教開解。三觀義融教入觀。依解",
    "X55n0909_001:0668c09": "立行。目足相扶。殆罔俱治之。二書蓋闕一不可也。昔",
    "X55n0909_001:0668c10": "者",
    "X55n0909_001:0668c11": "智者大師為大機感。親注淨名。此其玄談也。而三觀",
    "X55n0909_001:0668c12": "義在支那亡逸已久矣。吾邦幸而雙璧並傳。不寶護",
    "X55n0909_001:0668c13": "而可乎。但三觀義雖有舊刊。較之四教義鹵莽頗多。",
    "X55n0909_001:0668c14": "守篤純和尚深憂之。精加考訂。且著科文及籤錄。以",
    "X55n0909_001:0668c15": "闡幽蘊。本山學黌有魁首貫充者。曾為諸生講授此",
    "X55n0909_001:0668c16": "書。其正譌訂誤分文折義。一取準繩於純和尚也。因",
    "X55n0909_001:0668c17": "乃發心將以其校本授剞劂。氏會復獲檀助梓事。不",
    "X55n0909_001:0668c18": "日而成。豈非其護法之誠能致冥祐耶。頃謁余告其",
    "X55n0909_001:0668c19": "喜。且索題一辭。因為誌其顛末亦以示隨喜之衷云。",
    "X55n0909_001:0668c20": "時",
    "X55n0909_001:0668c21": "天明戊申秋九月東叡山凌雲院僧正智願海藏撰",
    "X55n0909_001:0669a03": "維摩詰經三觀玄義卷上",
    "X55n0909_001:0669a05": "隋天台山修禪寺沙門　智顗　撰",
    "X55n0909_001:0669a06": "夫三寸之管氣序不衰。一尺之表朝陽可測。是知得",
    "X55n0909_001:0669a07": "其道者。豈遠乎哉。三觀詣理之妙門。今明此義。故借",
    "X55n0909_001:0669a08": "為喻也。作佛遐蹤。神功浩曠。求茲非遠。寄以一心。體",
    "X55n0909_001:0669a09": "之有源。總乎三智。若其假方便以致殊。會歸一道寂",
    "X55n0909_001:0669a10": "然而雙照。況復發軫入不二之門。圓觀成十法之乘。",
    "X55n0909_001:0669a11": "兼用七義。義無不攝。非止淨名名顯。一部宗致。文意",
    "X55n0909_001:0669a12": "炳然。今明三觀義。即為二意。一先分別境智。二正解",
    "X55n0909_001:0669a13": "釋。一先分別境智者。所觀之境。即十二因緣所生之",
    "X55n0909_001:0669a14": "法為境。大聖說此正因緣生法。為破外人說邪因緣",
    "X55n0909_001:0669a15": "生無因緣生之邪僻也。正因緣生一切法者。無明因",
    "X55n0909_001:0669a16": "緣則生六道凡夫之法。若解因緣則生四種聖人之",
    "X55n0909_001:0669a17": "法。故涅槃經云。因滅無明即熾然菩提。所言十二因",
    "X55n0909_001:0669a18": "緣者。即無明緣行。行緣識。識緣名色。名色緣六入。六",
    "X55n0909_001:0669a19": "入緣觸。觸緣受。受緣愛。愛緣取。取緣有。有緣生。生緣",
    "X55n0909_001:0669a20": "老死也。言因緣者。有展轉感果故名為因。互相由有",
    "X55n0909_001:0669a21": "謂之為緣。此約三世明十二支。初二過去。次八現在。",
    "X55n0909_001:0669a22": "後二未來。明此因緣有三種事。一煩惱。二業。三苦。此",
    "X55n0909_001:0669a23": "三事互為因緣。煩惱業因緣。業苦因緣。苦苦因緣。苦",
    "X55n0909_001:0669a24": "煩惱因緣。煩惱業因緣。業苦因緣。苦苦因緣是為展",
    "X55n0909_001:0669b01": "轉。互為因緣。因緣相續生二十五有。若知無明不起",
    "X55n0909_001:0669b02": "取有。則三界生死皆息。三乘行人入涅槃之要道也。",
    "X55n0909_001:0669b03": "問曰。佛開三乘因緣。是中乘觀。何得三乘通觀也。答",
    "X55n0909_001:0669b04": "曰。經論赴緣不同。或如所問。如智度論云。十二因緣",
    "X55n0909_001:0669b05": "獨菩薩法。中論云。為鈍根聲聞說因緣生滅相。為利",
    "X55n0909_001:0669b06": "根菩薩說因緣不生滅相。如涅槃說。十二因緣有四",
    "X55n0909_001:0669b07": "種觀。下智聲聞。中智緣覺。上智菩薩。上上智佛。即是",
    "X55n0909_001:0669b08": "約十二因緣明四種境也。今一家明義。四諦既為四",
    "X55n0909_001:0669b09": "種。十二因緣亦為四種。一者生滅十二因緣。二者無",
    "X55n0909_001:0669b10": "生滅十二因緣。三者無量十二因緣。四者無作十二",
    "X55n0909_001:0669b11": "因緣。生滅無生滅即為初觀之境。無量十二因緣為",
    "X55n0909_001:0669b12": "第二觀境。無作十二因緣為第三觀境。今取中觀論",
    "X55n0909_001:0669b13": "偈四句判此義也。因緣所生即空之理是第一觀境。",
    "X55n0909_001:0669b14": "因緣即假之理是第二觀境。因緣即中之理是第三",
    "X55n0909_001:0669b15": "觀境。問曰。為當境自是境。為當由智故說境。答曰。若",
    "X55n0909_001:0669b16": "言境自境。即是自性境。若言由智故說境。即是他性",
    "X55n0909_001:0669b17": "境。若言境智合說境。即是共生境。義有二過。謂自他",
    "X55n0909_001:0669b18": "性。若言離智境故說境。即是無因緣而說境。從因緣",
    "X55n0909_001:0669b19": "說境尚不可得。何況無因緣而說境也。四句說智。其",
    "X55n0909_001:0669b20": "過亦然。今中觀論所明諸法不自生。豈得說言由境",
    "X55n0909_001:0669b21": "故境。亦不從他生。豈得言由智故說境。亦不共生。豈",
    "X55n0909_001:0669b22": "得境智合故境。亦不無因生。豈得離境智故境。四句",
    "X55n0909_001:0669b23": "明智亦復如是。今四句撿境。性不可得。而說為境者。",
    "X55n0909_001:0669b24": "即是假境。假境是不思議境也。智亦如是。有無因果。",
    "X55n0909_001:0669c01": "善惡是非。一切諸法。類如此撿。若用此意研覈眾家",
    "X55n0909_001:0669c02": "解釋經論。難免性義也。問曰。若境自境。可是自性境。",
    "X55n0909_001:0669c03": "今待智故說境。何得是他性境也。答曰。境既稱自。智",
    "X55n0909_001:0669c04": "豈非他。不待智他。那論境自。若待境自。智即是他。境",
    "X55n0909_001:0669c05": "自是自性。他即他性。自性之境不名假境。他性之境",
    "X55n0909_001:0669c06": "豈成假境。若非假境。即非不思議境也。智亦如是。今",
    "X55n0909_001:0669c07": "明不思議境者。即是此經所明之境。不思議智者。即",
    "X55n0909_001:0669c08": "是此經所明之觀智。故金光明經散脂鬼神品云。我",
    "X55n0909_001:0669c09": "現見不可思議智境。不可思議智照。即其義也。",
    "X55n0909_001:0669c10": "第二正釋。三觀義乃是入佛法之要門。多所關涉。今",
    "X55n0909_001:0669c11": "略明大意。開為七重釋三觀名。第一辨三觀相。第二",
    "X55n0909_001:0669c12": "對智眼。第三會乘義。第四明攝法。第五釋成淨名義。",
    "X55n0909_001:0669c13": "第六釋此經文。第七用三觀釋此經一部義。",
    "X55n0909_001:0669c14": "第一釋三觀名者。三觀之名出瓔珞經。一者從假入",
    "X55n0909_001:0669c15": "空觀。二者從空入假觀。三者中道第一義觀。所言從",
    "X55n0909_001:0669c16": "假入空觀者。無而虗設。目之為假。觀假知無。名之入",
    "X55n0909_001:0669c17": "空。若觀諸法如幻如化。但有名字。即入真諦也。而說",
    "X55n0909_001:0669c18": "為二諦觀者。或就情智二諦。或約隨智二諦觀耳。次",
    "X55n0909_001:0670a01": "釋從空入假觀者。若不住空。還入幻化。假名世諦。分",
    "X55n0909_001:0670a02": "別無滯也。而言平等者。若破一用一。不名平等。前觀",
    "X55n0909_001:0670a03": "知假非假。破假入空。次觀知空非空。破空入假。空假",
    "X55n0909_001:0670a04": "互破互用。名為平等也。次釋中道觀者。中以不二為",
    "X55n0909_001:0670a05": "義。道以能通為目。照一實諦。虗通無滯。是中道觀也。",
    "X55n0909_001:0670a06": "故云是二觀為方便道。因是二空觀得入中道。雙照",
    "X55n0909_001:0670a07": "二諦。心心寂滅。自然流入薩婆若海。此三通名觀者。",
    "X55n0909_001:0670a08": "觀以觀穿為義。亦是觀達為能。觀穿者。即是觀穿見",
    "X55n0909_001:0670a09": "思恒沙無明之惑。故名觀穿也。觀達者。達三諦之理。",
    "X55n0909_001:0670a10": "是以涅槃經云。即以利钁斵之。磐石沙鹵直過無礙。",
    "X55n0909_001:0670a11": "徹至金剛。磐石者。見思惑也。沙者。塵沙無知惑也。鹵",
    "X55n0909_001:0670a12": "者。即是無明住地惑也。徹過者。觀穿之義。至金剛者。",
    "X55n0909_001:0670a13": "即達中道佛性理也。問曰。三觀俱照二諦。有何等殊。",
    "X55n0909_001:0670a14": "答曰。前觀雖照二諦。破用不等。次第二觀亦照二諦。",
    "X55n0909_001:0670a15": "破用平等。既不見中道。但是異時平等也。第三觀者",
    "X55n0909_001:0670a16": "得見中道。雙照二諦。即是一時平等也。",
    "X55n0909_001:0670a17": "第二辨相者。即為二意。一明別相三觀。二明一心三",
    "X55n0909_001:0670a18": "觀。第一明別相三觀。亦為兩意。一總釋。二別釋。",
    "X55n0909_001:0670a19": "總釋者。觀因緣所生三諦之理。相別不同。三番惑障",
    "X55n0909_001:0670a20": "麁細階級。觀理破惑。用智不同。故名別相三觀也。因",
    "X55n0909_001:0670a21": "緣三諦之理相別不同者。因緣空理是真諦相。因緣",
    "X55n0909_001:0670a22": "假理是俗諦相。因緣不二之理是中道第一義相。初",
    "X55n0909_001:0670a23": "觀真諦之理。破見思惑。次觀俗諦之理。破塵沙無知",
    "X55n0909_001:0670a24": "惑。後觀因緣中道之理。正破無明住地惑。是則三觀",
    "X55n0909_001:0670b01": "照理不同。斷惑有異。故名別相。即是大品三慧品所",
    "X55n0909_001:0670b02": "明三智相也。",
    "X55n0909_001:0670b03": "二別釋三觀者。即為三別。一從假入空觀相。二從空",
    "X55n0909_001:0670b04": "入假觀相。三明中道第一義觀相。",
    "X55n0909_001:0670b05": "一正明從假入空觀相者。略為三意。一先明所觀之",
    "X55n0909_001:0670b06": "假。二明觀門不同。三明正辨入空觀智。一明所觀之",
    "X55n0909_001:0670b07": "假者。有二種假。攝一切法。一者愛假。二見假。愛假者。",
    "X55n0909_001:0670b08": "即是愛論。見假者。即是見論。此二種皆是戲論。破於",
    "X55n0909_001:0670b09": "慧眼。障見真實。愛論即是魔業。見論即是外道業。故",
    "X55n0909_001:0670b10": "此經云。天魔者樂生死。外道者樂諸見。所謂因此愛",
    "X55n0909_001:0670b11": "見。起九十八使。使三業作善不善。則輪轉六道。受生",
    "X55n0909_001:0670b12": "死苦。故此經云。無明有愛則我病生。又曰。何謂病本。",
    "X55n0909_001:0670b13": "所謂取我。若知愛見由無明生。則一切三界皆從心",
    "X55n0909_001:0670b14": "起。故華嚴經云。三界無別法。唯是一心造。而此諸法",
    "X55n0909_001:0670b15": "皆名假者。無明愛見所起之法。皆由三假之所成也。",
    "X55n0909_001:0670b16": "三假者。一因成假。二相續假。三相待假。此三虗設。故",
    "X55n0909_001:0670b17": "云假也。問曰。三藏．摩訶衍皆明三假。二經之異。云何",
    "X55n0909_001:0670b18": "分別。答曰。隨情明假。則是聲聞經所說。若就理明假。",
    "X55n0909_001:0670b19": "皆如夢幻。即是摩訶衍所說。此經呵優波離。具明此",
    "X55n0909_001:0670b20": "三假之相也。問曰。三乘從三假入空。若為分別。答曰。",
    "X55n0909_001:0670b21": "有人言聲聞多用因成假。緣覺多用相續假。菩薩多",
    "X55n0909_001:0670b22": "用相待假。今謂三藏所明三假相別。隨便入理。若摩",
    "X55n0909_001:0670b23": "訶衍所明三假。皆如幻化。三乘觀此同入空也。",
    "X55n0909_001:0670b24": "二明觀門不同者。即是析．體二種觀門也。如聲聞經",
    "X55n0909_001:0670c01": "所明析假入生法二空者。此如空實手之拳指也。摩",
    "X55n0909_001:0670c02": "訶衍體假入生法二空者。如空鏡像之拳指也。析假",
    "X55n0909_001:0670c03": "入空名為拙度。體假入空名為巧度。故智度論設巧",
    "X55n0909_001:0670c04": "拙二醫喻。如眼病是一。治有巧拙。拙則針藥。痛楚方",
    "X55n0909_001:0670c05": "差。巧則呪術。不痛自除。損差是同。見色不異。故中觀",
    "X55n0909_001:0670c06": "論云。能說是因緣。善滅諸戲論。為拙度不善滅故。故",
    "X55n0909_001:0670c07": "說巧度為善滅也。善滅者不斷而斷。不善滅者是定",
    "X55n0909_001:0670c08": "斷也。問曰。二種觀門皆佛所說。巧度是佛之巧。拙度",
    "X55n0909_001:0670c09": "是佛拙乎。答曰。不然。法在於佛。無巧拙相但。巧拙兩",
    "X55n0909_001:0670c10": "機。感佛不同。故有巧拙度也。譬如鏡內無有好醜。好",
    "X55n0909_001:0670c11": "醜之像還出前人。問曰。若如所釋。乃是機有巧拙。非",
    "X55n0909_001:0670c12": "是度有巧拙也。答曰。由機感度。度能赴機。故云巧拙",
    "X55n0909_001:0670c13": "度也。",
    "X55n0909_001:0670c14": "三正明入空觀智者。亦兩意。一者明析假入空。二明",
    "X55n0909_001:0670c15": "體假入空也。一析假入空者。即為二意。一析見假入",
    "X55n0909_001:0670c16": "空。二析愛假入空。並是三藏拙度教門也。問曰。上明",
    "X55n0909_001:0670c17": "愛見二假。愛前見後。今明修觀。何故見前愛後也。答",
    "X55n0909_001:0670c18": "曰。眾生有二種使。鈍使為麤。屬魔業。見使為細。屬外",
    "X55n0909_001:0670c19": "道業。故愛前見後。今佛法正道。緣理斷結。於見道中",
    "X55n0909_001:0670c20": "有二種人。鈍人用無常苦行。入見道。先斷愛。利人用",
    "X55n0909_001:0670c21": "空無我行。入見理。先斷見。見盡在前。修道在後。愛結",
    "X55n0909_001:0670c22": "次除也。一明析假入空者。即前析見假入空。析假入",
    "X55n0909_001:0670c23": "空之觀。如大智論破[疊*毛]至隣虗塵。析此生滅細塵色",
    "X55n0909_001:0670c24": "假以入空也。觀內身心亦如是。但成論三大法師。各",
    "X55n0909_001:0671a01": "以情見破此細塵。細塵若盡。不免斷見。塵若不盡。還",
    "X55n0909_001:0671a02": "是常見。不出二見。豈得入空。今詳大智論意。不如諸",
    "X55n0909_001:0671a03": "師所推。論主引佛語云。色若麤若細。總而觀之。無常",
    "X55n0909_001:0671a04": "無我。不說有極微之色也。今謂若知麤細等色無常",
    "X55n0909_001:0671a05": "無我。即是因成．相續．相待。虗假不實。既不得色有。豈",
    "X55n0909_001:0671a06": "滯色空．亦有亦空．非有非空也。是則身邊二見皆是",
    "X55n0909_001:0671a07": "四緣三假。所成不實皆空。念想觀除。言語法滅。一心",
    "X55n0909_001:0671a08": "禪定。心在定故。能知世間生滅法相。若知四見及六",
    "X55n0909_001:0671a09": "十二見無常空寂。豁然開朗。成須陀洹。是為析見假",
    "X55n0909_001:0671a10": "入空之觀也。問曰。析假入空。只應析色心之有。空．亦",
    "X55n0909_001:0671a11": "有亦空．非有非空。云何析。答曰。隨見所執。悉是四緣",
    "X55n0909_001:0671a12": "三假。皆生滅相。破麤生滅至細生滅。細生滅盡即入",
    "X55n0909_001:0671a13": "空也。問曰。云何分別四見生法兩空相耶。答曰。身邊",
    "X55n0909_001:0671a14": "二見。並皆是汙穢無記五陰。觀此五陰。即陰離陰。並",
    "X55n0909_001:0671a15": "不見我相。唯有陰法。如觀五指不見拳相。此從十六",
    "X55n0909_001:0671a16": "知見假以入生空也。毗曇有門用此入空。發真無漏。",
    "X55n0909_001:0671a17": "見第一義。斷三界結。使成須陀洹。成論空門觀此邊",
    "X55n0909_001:0671a18": "見。但是行陰。行陰悉是三假。假既不實。因此入空。破",
    "X55n0909_001:0671a19": "諸見結。成須陀洹。即析實法假入空正意。是為聲聞",
    "X55n0909_001:0671a20": "經說法空之相也。次析愛假以入空者。愛即是欲愛．",
    "X55n0909_001:0671a21": "色愛．無色愛。皆是四緣三假之所成也。若觀四緣三",
    "X55n0909_001:0671a22": "假無常無性。麤細生滅皆不可得。入空發真無礙道。",
    "X55n0909_001:0671a23": "斷解脫道。證欲愛一品乃至六品。名斯陀含。進斷三",
    "X55n0909_001:0671a24": "品五下分結盡。名阿那含。空觀轉深。斷色無色五上",
    "X55n0909_001:0671b01": "分結至金剛三昧。皆阿羅漢向。非想惑盡第九解脫。",
    "X55n0909_001:0671b02": "是羅漢果。住有餘涅槃。析假入空觀其功乃息。此即",
    "X55n0909_001:0671b03": "觀因緣所生法。了生滅四諦以入道也。亦名一切智。",
    "X55n0909_001:0671b04": "亦名慧眼。",
    "X55n0909_001:0671b05": "二明摩訶衍體假入空觀者。入空觀門乃有多途。今",
    "X55n0909_001:0671b06": "約無生觀門明體假入空也。就此觀門。亦為兩別。一",
    "X55n0909_001:0671b07": "明體見假以入空。二明體愛假以入空。先明體見假",
    "X55n0909_001:0671b08": "以入空者。體因緣所生見法。皆如幻夢。因成．續．待。但",
    "X55n0909_001:0671b09": "有名字。名字即空。非滅故空。空即是真諦。真諦即是",
    "X55n0909_001:0671b10": "涅槃。是為體假入空觀也。問曰。所明觀法。其義云何。",
    "X55n0909_001:0671b11": "答曰。當觀因緣所生身見之心。約三假而撿。一就因",
    "X55n0909_001:0671b12": "成撿者。內有意根。外有法塵。根塵相對則有意觸。因",
    "X55n0909_001:0671b13": "緣生受。受生者即是身見意識生也。今此見識。定從",
    "X55n0909_001:0671b14": "何生。為意根生。為法塵生。為根塵合生。為離根塵生。",
    "X55n0909_001:0671b15": "若意根生。即自性生。若法塵生。即他性生。根塵合生。",
    "X55n0909_001:0671b16": "即是共生。共生有二過。所謂自他性也。若離根塵生。",
    "X55n0909_001:0671b17": "即無因緣生。從因緣生尚不可說。何況無因緣生也。",
    "X55n0909_001:0671b18": "故中觀論偈云。諸法不自生。亦不從他生。不共不無",
    "X55n0909_001:0671b19": "因。是故說無生。當知身見之心本自不生。不生而說",
    "X55n0909_001:0671b20": "生者。但是隨順世間名字故說。生名字之法。不在內。",
    "X55n0909_001:0671b21": "不在外。亦非兩間。亦不常自有。是字不住。亦不不住。",
    "X55n0909_001:0671b22": "是字無所有。言語道斷。是名從因成假以入空也。問",
    "X55n0909_001:0671b23": "曰。空有二種。一者性空。二相空。此云何分別。答曰。前",
    "X55n0909_001:0671b24": "四句撿生性不可得。即是得性空無生。而說生即是",
    "X55n0909_001:0671c01": "假生。假生即是不生生。不生生即是相空也。故世諦",
    "X55n0909_001:0671c02": "破性立假。即是性空也。真諦破假即是相空也。問曰。",
    "X55n0909_001:0671c03": "四句皆撿。撿即是析。撿析何殊。答曰。撿非析也。如見",
    "X55n0909_001:0671c04": "鏡像。撿像鏡不得像。離撿鏡形亦不得像。此即無像",
    "X55n0909_001:0671c05": "之像。像但有名。豈可破析。不如前析[疊*毛]從麤至細。極",
    "X55n0909_001:0671c06": "隣虗塵。無實以入空也。次撿相續假。此一念心。為是",
    "X55n0909_001:0671c07": "生生。為滅生。為生滅生。為離生滅而有生。若是生生。",
    "X55n0909_001:0671c08": "即自性生。由滅故生。即他性生。若生滅生。即是共生。",
    "X55n0909_001:0671c09": "共生有二過。謂自他性。若離生離滅生。即無因緣生。",
    "X55n0909_001:0671c10": "從因緣生尚不可得。況無因生也。今觀此心。不自性",
    "X55n0909_001:0671c11": "生。故非生生。不他性生。故非滅生。不自他性生。故非",
    "X55n0909_001:0671c12": "生滅共。不無因生。故非離生滅生也。如此四句撿生",
    "X55n0909_001:0671c13": "不得。不生而說生者。但以隨順世間名字故說生。名",
    "X55n0909_001:0671c14": "字之生即是假生。假名之生即是不生。若無生名字。",
    "X55n0909_001:0671c15": "則言語道斷。是名從相續假以入空也。問曰。若說生",
    "X55n0909_001:0671c16": "生。可是自性生。待滅故生。滅生非生。即是假義。何得",
    "X55n0909_001:0671c17": "言是他性生也。答曰。生若稱自。滅豈非他。滅若非他。",
    "X55n0909_001:0671c18": "生豈是自。生是自性。滅即他性。生是自性。不得成假。",
    "X55n0909_001:0671c19": "滅是他性。何得說假。滅是他性。遂得說假。生是自性。",
    "X55n0909_001:0671c20": "亦應說假。如此撿覈。由生故生。即是自性之過。說滅",
    "X55n0909_001:0671c21": "為生。即墮他性之失。如是論者。由滅說生。假不成也。",
    "X55n0909_001:0671c22": "次撿相待假。此身見心生。為是生生。為不生生。為生",
    "X55n0909_001:0671c23": "不生生。為離生離不生生。若是生生。即自性生。若不",
    "X55n0909_001:0671c24": "生生。即他性生。若生不生生。即是共生。共生有二過。",
    "X55n0909_001:0672a01": "謂自他性。若離生離不生生。即是無因生。因緣生尚",
    "X55n0909_001:0672a02": "不可說。何況無因緣而說生也。今觀此心不自性生。",
    "X55n0909_001:0672a03": "故非生生。不他性生。故非不生生。不自他性生。故非",
    "X55n0909_001:0672a04": "生不生共生。不無因生。故非離生。不生而說生也。如",
    "X55n0909_001:0672a05": "此四句撿生不得。即是不生。不生而說生者。但以隨",
    "X55n0909_001:0672a06": "順世間名字故說生。名字之生。即是假生。假名之生。",
    "X55n0909_001:0672a07": "即是不生。若無生名字。則言語道斷。是名從相待假",
    "X55n0909_001:0672a08": "以入空也。問曰。若說生生。可是自性生。待不生而說",
    "X55n0909_001:0672a09": "生。豈是他性生也。答曰。若生稱自。不生豈非他也。相",
    "X55n0909_001:0672a10": "續科已並覈竟。細類可知。故舍利弗問須菩提。為生",
    "X55n0909_001:0672a11": "生。為不生生。須菩提答。非生生。非不生生也。是則破",
    "X55n0909_001:0672a12": "生見。三假合有十二番觀門。若觀三假生不生而執",
    "X55n0909_001:0672a13": "著無生。還用十二番觀而破之也。破亦生亦無生見。",
    "X55n0909_001:0672a14": "亦有十二番觀。破非生非無生見。亦有十二番。合破",
    "X55n0909_001:0672a15": "四見。有四十八番觀能破。如所破是。則破能觀之心",
    "X55n0909_001:0672a16": "亦有四十八番。合能所共有九十六番觀門。善修此",
    "X55n0909_001:0672a17": "觀。觀生相。生生畢竟不可得。乃至複四見．具足四見．",
    "X55n0909_001:0672a18": "不可說見。皆不可得。豁然開悟。六十二見八十八使",
    "X55n0909_001:0672a19": "皆滅。得須陀洹。故大品經云。須陀洹若智若斷。是菩",
    "X55n0909_001:0672a20": "薩無生法忍。此即巧度。不斷而斷。不同拙度之定斷",
    "X55n0909_001:0672a21": "也。",
    "X55n0909_001:0672a22": "二體愛假入空者。分別愛假如前說。今明修道。體三",
    "X55n0909_001:0672a23": "界愛假皆如夢幻。三假即空。四句撿生並不可得。是",
    "X55n0909_001:0672a24": "名體三界愛假以入空。空即是真智增長。諸法不生",
    "X55n0909_001:0672b01": "而般若生者。斷三界結也。若欲愛六品盡。名斯陀含。",
    "X55n0909_001:0672b02": "斯陀含若智若斷。是菩薩無生法忍。次斷三品五下",
    "X55n0909_001:0672b03": "分結盡。名阿那含。阿那含若智若斷。是菩薩無生法",
    "X55n0909_001:0672b04": "忍。斷上二界愛。五上分結盡。是阿羅漢。阿羅漢若智",
    "X55n0909_001:0672b05": "若斷。是菩薩無生法忍。乃至辟支佛侵除習氣。若智",
    "X55n0909_001:0672b06": "若斷。是菩薩無生法忍。此皆巧度。不斷而斷。　是觀",
    "X55n0909_001:0672b07": "因緣即空不生。生無生四諦。入空之觀。其功齊此。亦",
    "X55n0909_001:0672b08": "名一切智。亦名慧眼也。",
    "X55n0909_001:0672b09": "二明從空入假觀者。亦為三意。一明入假之意。二明",
    "X55n0909_001:0672b10": "入假之觀。三明觀成化物。一明入假之意者。此觀正",
    "X55n0909_001:0672b11": "為觀俗諦。破塵沙無知。若二乘不為化物。不須此觀。",
    "X55n0909_001:0672b12": "菩薩弘誓。必須此觀。所言從空入假者。若滯於空。墮",
    "X55n0909_001:0672b13": "二乘地。如大品經云。我以佛眼觀十方世界恒沙菩",
    "X55n0909_001:0672b14": "薩學菩薩道。少得入菩薩位。多墮二乘。是故教道菩",
    "X55n0909_001:0672b15": "薩從空入假。用道種智入菩薩位。若不滯空。如空中",
    "X55n0909_001:0672b16": "種樹。分別藥病化眾生也。二明修入假觀者。入假有",
    "X55n0909_001:0672b17": "二種。一者入見假一切法。二者入愛假一切法。一明",
    "X55n0909_001:0672b18": "入見假一切法者。菩薩住深禪定。知空非空。觀假見假。",
    "X55n0909_001:0672b19": "有四種。從此四見。出無量見。一自生見。二他生見。三",
    "X55n0909_001:0672b20": "共生見。四無因生見。此四見各有執諍之病也。復次。",
    "X55n0909_001:0672b21": "執有二種。一執外人邪因緣無因緣四生之見。所謂",
    "X55n0909_001:0672b22": "從冥初生。覺從微塵生。自在天生時生。自然生也。二",
    "X55n0909_001:0672b23": "執佛法正因緣生。自．他．共．無因四生之見。執自生見",
    "X55n0909_001:0672b24": "者。若計意根生意識。是則心能生心。故正法念經云。",
    "X55n0909_001:0672c01": "心如工畵師。作種種五陰。一切世間法。無不從心造。",
    "X55n0909_001:0672c02": "亦如唯識之所明也。他生者。經云。心不孤生。必藉緣",
    "X55n0909_001:0672c03": "而起。故大品經云。有緣思則生。無緣思不生。當知一",
    "X55n0909_001:0672c04": "切法皆從外緣生也。共者。有言如經所說。六觸因緣",
    "X55n0909_001:0672c05": "生六受識。得一切法也。自然生者。如龍王經云。一切",
    "X55n0909_001:0672c06": "法皆自然而生。大品經云。十二因緣。非佛．天．人．脩羅",
    "X55n0909_001:0672c07": "作。性自爾也。佛有四種之說。皆是四悉檀。方便赴緣",
    "X55n0909_001:0672c08": "利物而說。諸眾生顛倒不了。或執外人邪說四邊而",
    "X55n0909_001:0672c09": "生見著。或執佛法經論四邊而生見著。故大智論云。",
    "X55n0909_001:0672c10": "譬如大火聚。四邊不可取。邪見火燒故。故隨所執見",
    "X55n0909_001:0672c11": "有苦集。若能知苦斷集。必須修道證滅。二明愛假諸",
    "X55n0909_001:0672c12": "法亦如是。三明觀成化物者。菩薩從空入假修證。即",
    "X55n0909_001:0672c13": "是觀因緣。亦名為假。名生不生無量四諦。亦名道種",
    "X55n0909_001:0672c14": "智。亦名法眼。過二乘地。用道種智入菩薩位。入假修",
    "X55n0909_001:0672c15": "證。道種智合有三種。一生滅道種。二無生滅道種。三",
    "X55n0909_001:0672c16": "依藏識道種。菩薩住是位。為降伏天魔及其眷屬。即",
    "X55n0909_001:0672c17": "入愛假。現諸神通。乃至同事利物。說諸愛論。如此土",
    "X55n0909_001:0672c18": "三墳五典。安國育民之經書也。為降伏外道及其眷",
    "X55n0909_001:0672c19": "屬。入見假顯示智慧。乃至同事利物。說諸見論。如十",
    "X55n0909_001:0672c20": "八種六師皆稱一切智也。深知愛見苦集之病無量。",
    "X55n0909_001:0672c21": "道滅之藥亦復無量。皆如夢幻。用四悉檀赴其根緣。",
    "X55n0909_001:0672c22": "隨病授藥。復次。菩薩為度如是無量眾生故。遊戲神",
    "X55n0909_001:0672c23": "通淨佛國士。成就眾生。入假修無量願行。是為觀成",
    "X55n0909_001:0672c24": "化物也。",
    "X55n0909_001:0673a01": "三明中道第一義觀者。即為三意。一明所觀境。二明",
    "X55n0909_001:0673a02": "修觀心。三明證成。一明所觀境者。前二觀是方便。雖",
    "X55n0909_001:0673a03": "有照二諦之智。未破無明。不見中道。真俗別照。即是",
    "X55n0909_001:0673a04": "智障。故攝大乘論云。智障甚盲闇。謂真俗別執智障",
    "X55n0909_001:0673a05": "者。依阿梨耶識。識即是無明住地。無明住地即是生",
    "X55n0909_001:0673a06": "死根本。故經云。從無住本。立一切法。無住本者。即是",
    "X55n0909_001:0673a07": "無始無明。更無別惑所依住也。二修觀智者。若修此",
    "X55n0909_001:0673a08": "觀。還用前二觀為方便也。總前二觀。則雙亡雙照之",
    "X55n0909_001:0673a09": "方便也。雙亡方便者。初觀知俗非俗。即是俗空。次觀",
    "X55n0909_001:0673a10": "知真非真。即是真空。亡俗非俗。亡真非真。非俗非真。",
    "X55n0909_001:0673a11": "即是中道。因是二空觀入中道第一義諦。雖觀中道",
    "X55n0909_001:0673a12": "而不見者。皆是無明之所障也。當觀實相。修三三昧。",
    "X55n0909_001:0673a13": "智度論云。聲聞經中說三三昧。緣四諦十六行。摩訶",
    "X55n0909_001:0673a14": "衍明三三昧。但緣諸法實相。今初修空三昧。觀此無",
    "X55n0909_001:0673a15": "明不自生。不從法性生也。不他生。非離法性外別有",
    "X55n0909_001:0673a16": "依他之無明生。不共生。亦非法性共無明生。非無因",
    "X55n0909_001:0673a17": "緣生。非離法性離無明而有生也。若四句撿無明本",
    "X55n0909_001:0673a18": "自不生。生源不可得。即是無始空。是名空三昧。空。無",
    "X55n0909_001:0673a19": "住之本。立一切法也。若爾。豈全同地論師。計真如法",
    "X55n0909_001:0673a20": "性生一切法。豈全同攝大乘師。計黎耶識生一切法",
    "X55n0909_001:0673a21": "也。問曰。各計何失。答曰。若本理無二。是二大乘論師",
    "X55n0909_001:0673a22": "俱稟天親。何俟諍同水火。次觀無相三昧者。即觀無",
    "X55n0909_001:0673a23": "生實相。非有相。不如暗室瓶瓫之有相也。非無相。非",
    "X55n0909_001:0673a24": "如乳內無酪性也。非亦有亦無相。不如智者見空及",
    "X55n0909_001:0673b01": "不空也。非非有相非無相。非取著即是愚癡論。若不",
    "X55n0909_001:0673b02": "取四邊之定相。即是無相三昧。入實相也。若爾。豈全",
    "X55n0909_001:0673b03": "同地論師。用本有佛性如闇室瓫。亦不全同三論師。",
    "X55n0909_001:0673b04": "破乳中酪性。畢竟清淨無所有性義也。問曰。各計何",
    "X55n0909_001:0673b05": "失。答曰。若無失者。二大乘論師何得諍同水火也。次",
    "X55n0909_001:0673b06": "明修無作三昧。觀真如實相。不見緣修作佛。亦不見",
    "X55n0909_001:0673b07": "真修作佛。亦不見真緣二修合故作佛。亦不見離真",
    "X55n0909_001:0673b08": "緣二修而作佛也。四句明修。即是四種作義。若無四",
    "X55n0909_001:0673b09": "修。即無四作。是無作三昧也。若爾。豈同相州北道明",
    "X55n0909_001:0673b10": "義緣修作佛。南土大小乘師亦多用緣修作佛也。亦",
    "X55n0909_001:0673b11": "不同相州南道明義用真修作佛。問曰。偏用何過。答",
    "X55n0909_001:0673b12": "曰。中道無諍。何得諍同水火。今明用三三昧修中道",
    "X55n0909_001:0673b13": "第一義諦。開無明。顯法性。亡真緣。離諍論。言語法滅。",
    "X55n0909_001:0673b14": "無量罪除。清淨心一水若澄清。佛性寶珠自然現也。",
    "X55n0909_001:0673b15": "見佛性故。即住大涅槃。問。若爾者。今云何說。答曰。大",
    "X55n0909_001:0673b16": "涅槃經云。不生不生。名大涅槃。以修道得故。故不可",
    "X55n0909_001:0673b17": "說。豈如諸大乘論師偏執定說也。今以因緣故。亦可",
    "X55n0909_001:0673b18": "得說者。若解四悉檀意。如前異說則無咎也。三明證",
    "X55n0909_001:0673b19": "成者。若觀無明見中道者。即是入不二法門。住不思",
    "X55n0909_001:0673b20": "議解脫也。故此經入不二法門品云。若知無明實性",
    "X55n0909_001:0673b21": "即是明。明亦不可得。為入不二門。若入中道。即能雙",
    "X55n0909_001:0673b22": "照二諦。自然流入薩婆若海。此是觀因緣即中道。不",
    "X55n0909_001:0673b23": "生不生。證無作。四實諦亦名一切種智。亦名佛眼。即",
    "X55n0909_001:0673b24": "是見佛性。住大涅槃也。",
    "X55n0909_001:0673c01": "第二一心三觀者。此觀是深行。利根菩薩之所修習。",
    "X55n0909_001:0673c02": "所以者何。不思議因緣之理。甚深微妙。其觀慧門難",
    "X55n0909_001:0673c03": "解難入。今明此觀亦為三意。一明所觀之境。二明能",
    "X55n0909_001:0673c04": "觀之觀。三證成。一所觀之境者。即是一念無明因緣",
    "X55n0909_001:0673c05": "具十法界三諦之境也。十法界者。一地獄法界。二畜",
    "X55n0909_001:0673c06": "生法界。三餓鬼法界。四脩羅法界。五人法界。六天法",
    "X55n0909_001:0673c07": "界。七聲聞法界。八緣覺法界。九菩薩法界。十佛法界。",
    "X55n0909_001:0673c08": "此即六是凡夫。四是聖人。所言法界者。法名自體。界",
    "X55n0909_001:0673c09": "以性別為義。此十種法體。因果不同。事性隔別。不相",
    "X55n0909_001:0673c10": "混濫。故言十法界。此十法界。皆是十二因緣之所成。",
    "X55n0909_001:0673c11": "故言因緣所生法也。十二因緣並依無明。無明之理",
    "X55n0909_001:0673c12": "體非異念。故言一念具足十法界也。一念十二因緣。",
    "X55n0909_001:0673c13": "出華嚴．大集．瓔珞經文。因緣三諦已如前辨。問曰。九",
    "X55n0909_001:0673c14": "法界可是十二因緣所成。佛法界清淨。非生死法。云",
    "X55n0909_001:0673c15": "何亦說為十二因緣耶。答曰。大品經云。若有能深觀",
    "X55n0909_001:0673c16": "十二因緣。即是坐道場。此經云。緣起是道場。無明乃",
    "X55n0909_001:0673c17": "至老死皆無盡故。又涅槃經云。十二因緣名為佛性。",
    "X55n0909_001:0673c18": "見佛性故住大涅槃。依此而推。十二因緣何得非佛",
    "X55n0909_001:0673c19": "法界也。問曰。一念十二因緣具十法界。何得以為一",
    "X55n0909_001:0673c20": "心三觀之境。答曰。以一念十二因緣。即空．即假．即中。",
    "X55n0909_001:0673c21": "三諦之理。不縱不橫。不一不異。十法界法雖復無量。不",
    "X55n0909_001:0673c22": "礙一念無明之心。一念無明之心含十法界。無有迫",
    "X55n0909_001:0673c23": "妨。問曰。一人具十法界次第。經無量劫。云何止在一",
    "X55n0909_001:0673c24": "念無明心內不相妨礙耶。答曰。此經明不思議。須彌",
    "X55n0909_001:0674a01": "入芥子。不相妨礙。無情之物尚得如此。況心神微妙。",
    "X55n0909_001:0674a02": "一念具足一切三世諸心諸法。何足致疑。問曰。諸大",
    "X55n0909_001:0674a03": "乘經皆明不思議。其意難見。云何了別。答曰。佛法不",
    "X55n0909_001:0674a04": "思議道理。唯可仰信。豈可情求。若苟抱深迷。當以近",
    "X55n0909_001:0674a05": "譬。法華經安樂行品。明持經之人。若於夢中。但見妙",
    "X55n0909_001:0674a06": "事。所謂夢見從初值佛發菩提心。乃至成道轉法輪。",
    "X55n0909_001:0674a07": "經千萬億劫。度無量眾生。是則少時眠心有無量夢",
    "X55n0909_001:0674a08": "事。無量夢事而不礙一念眠心。一念眠心能含無量",
    "X55n0909_001:0674a09": "劫事。無明一念具一切法不相妨礙。亦復如是。而眠",
    "X55n0909_001:0674a10": "時謂無量。別覺已反觀。知止是一念眠心具無量心。",
    "X55n0909_001:0674a11": "今時人雖不夢裏見無量劫事。而亦倐忽見三數日",
    "X55n0909_001:0674a12": "事。見是無量夢事。只是一念眠心之內而不相妨。世",
    "X55n0909_001:0674a13": "間現見如此。無明一念具一切法不相妨礙。何所致",
    "X55n0909_001:0674a14": "疑。眠法覆心。即譬無明覆中道佛性之真心。無量夢。",
    "X55n0909_001:0674a15": "即譬恒沙無知覆一切佛法妙事。夢事不實而取著",
    "X55n0909_001:0674a16": "憂喜。譬見思覆真空也。若不細尋夢譬。此不思議理。",
    "X55n0909_001:0674a17": "疑終難決。故諸大乘經多說十喻。但諸師解譬。或時",
    "X55n0909_001:0674a18": "偏淺。唯見譬夢不實空邊。不見譬無明一念無量邊",
    "X55n0909_001:0674a19": "也。二明能觀之觀者。若觀此一念無明之心非空非",
    "X55n0909_001:0674a20": "假。一切諸法非空非假亦不得。非空非假而能照此",
    "X55n0909_001:0674a21": "中道之空假。即是照一切法性法界之空假也。知假",
    "X55n0909_001:0674a22": "非假。即是入真。知空非空。即是入俗。照中道見二諦。",
    "X55n0909_001:0674a23": "即一心三觀之相也。稱理之觀。不得諸法。不知不見",
    "X55n0909_001:0674a24": "不斷癡愛起諸明脫。亦不縛不脫。無能無所。真緣俱",
    "X55n0909_001:0674b01": "泯。離諸戲論。言語法滅。清淨心一如水澄。清珠相自",
    "X55n0909_001:0674b02": "現。是為得一心三觀之相。故大智論欲釋般若偈云。",
    "X55n0909_001:0674b03": "般若波羅蜜。實法不顛倒。念想觀已除。言語法亦滅。",
    "X55n0909_001:0674b04": "無量眾罪除。清淨心常一。如是尊妙人。則能見般若。",
    "X55n0909_001:0674b05": "三明證成者。若證一心三觀。即是一心．三智．五眼也。",
    "X55n0909_001:0674b06": "如覺時知夢不實。無量夢事皆依眠心。三義宛然皆",
    "X55n0909_001:0674b07": "不可得。朗然大悟無所依稀。即是初心一念相應慧。",
    "X55n0909_001:0674b08": "是悟佛菩提智也。此經云。一念知一切法。是坐道場。",
    "X55n0909_001:0674b09": "成就一切智。故大品經云。菩薩以一切種智。知一切",
    "X55n0909_001:0674b10": "法也。法華經云。為一大事因緣。開佛知見。使得清淨",
    "X55n0909_001:0674b11": "也。涅槃經云。發心畢竟二不別。如是二心前心難。華",
    "X55n0909_001:0674b12": "嚴經云。破一微塵出三千大千經卷也。即此經明入",
    "X55n0909_001:0674b13": "不二法門。不斷癡愛。住不思議解脫。不起滅定。現十",
    "X55n0909_001:0674b14": "法界身。度一切眾生也。此真觀因緣中道。不生不生。",
    "X55n0909_001:0674b15": "證無作四實諦。是真一切種智。是真佛眼。見於佛性。",
    "X55n0909_001:0674b16": "住大涅槃。問曰。何經論出此一心三觀。答曰。上引諸",
    "X55n0909_001:0674b17": "經並證斯義。且釋具有明文。論自解三智一心中得。",
    "X55n0909_001:0674b18": "欲令易解。分屬三人。問曰。如佛說三種智。其實一心",
    "X55n0909_001:0674b19": "中得。云何言欲以道慧。具足道種慧。乃至一切種智。",
    "X55n0909_001:0674b20": "當學般若波羅蜜。答曰。是三種智。其實一心中得。今",
    "X55n0909_001:0674b21": "欲分別為人說。令易解故。作此次第耳。復次。三智雖",
    "X55n0909_001:0674b22": "一心。而用智有異。譬如三相雖在一心。而相不同。今",
    "X55n0909_001:0674b23": "論謂三相譬一心三諦之理。謂相不同。一心三智照",
    "X55n0909_001:0674b24": "此三諦。亦不濫也。若非求一心三觀。善巧修習相應。",
    "X55n0909_001:0674c01": "豈得一心證三智也。",
    "X55n0909_001:0674c02": "第三對眼智者。智即三智。眼即五眼。三觀能知因緣",
    "X55n0909_001:0674c03": "三諦之理即是三智。能見因緣三諦之理即是五眼。",
    "X55n0909_001:0674c04": "若解三觀．三智．五眼。兩科大義宛然明了。若分別為論。",
    "X55n0909_001:0674c05": "三觀為因。三智．五眼為果。通而為論。三觀即是三智．五",
    "X55n0909_001:0674c06": "眼之異名耳。如大智論釋般若云。別即般若為因。至",
    "X55n0909_001:0674c07": "佛心則變名一切種智。若通而為論。俱通因果。如大",
    "X55n0909_001:0674c08": "智論偈云。若如法觀佛。般若及涅槃。是三則一相。其",
    "X55n0909_001:0674c09": "實無有異。故知般若之名亦至佛果。又如三德成大",
    "X55n0909_001:0674c10": "涅槃。不縱不橫。如世伊字。摩訶般若。果上之一德也。",
    "X55n0909_001:0674c11": "問曰。三觀對三智。其數相應。三觀對五眼。數豈相當。",
    "X55n0909_001:0674c12": "答曰。若觀麤細因緣。即是肉眼．天眼之境。若見三諦",
    "X55n0909_001:0674c13": "之理。即是慧眼．法眼．佛眼也。問曰。若觀因緣。未見真",
    "X55n0909_001:0674c14": "諦而開天．肉二眼者。亦應觀假方便．一切智方便。開",
    "X55n0909_001:0674c15": "為兩觀兩智也。答曰。觀智通漫方便。不須別開。見義",
    "X55n0909_001:0674c16": "指的。必須離出二眼。問曰。慧解脫人亦觀因緣入空",
    "X55n0909_001:0674c17": "而無天眼。豈得觀因緣麤細之境說肉．天二眼耶。答",
    "X55n0909_001:0674c18": "曰。慧解脫人雖觀麤細因緣。不為修通。若觀因緣麤",
    "X55n0909_001:0675a01": "色。修諸功德。則肉眼漸淨。所見轉遠。若入禪定觀因",
    "X55n0909_001:0675a02": "緣細色。斷障通無知。即發天眼。故知因緣麤細色境",
    "X55n0909_001:0675a03": "即是修二眼之方便。亦是二眼所見之境界也。今正",
    "X55n0909_001:0675a04": "明對智眼。即為三意。一對三智。二對五眼。三約教料",
    "X55n0909_001:0675a05": "簡。一對三智者。從假入空觀即是一切智之異名也。",
    "X55n0909_001:0675a06": "此二同照真諦故。從空入假觀即道種智之異名也。",
    "X55n0909_001:0675a07": "此二同照世諦故。中道第一義觀即是一切種智之",
    "X55n0909_001:0675a08": "異名也。此二同照中道。中道一相雙照二諦也。二對",
    "X55n0909_001:0675a09": "五眼者。初觀因緣麤細之法。若見麤細之色即是肉．",
    "X55n0909_001:0675a10": "天二眼。入空見真即是慧眼。第二觀從空入假。見俗",
    "X55n0909_001:0675a11": "分明。即是法眼。第三觀深觀中道二諦。即是佛眼也。",
    "X55n0909_001:0675a12": "三約教料簡者。問曰。四教所明三智．五眼。悉得對三",
    "X55n0909_001:0675a13": "諦不。答曰。三藏通教。三智五眼通。但照二諦。所以者",
    "X55n0909_001:0675a14": "何。不明佛性常住涅槃是佛果。不出二諦也。若別教．",
    "X55n0909_001:0675a15": "圓教則如前。是則佛果通出二諦外也。問曰。三藏．通",
    "X55n0909_001:0675a16": "教若不對中道。云何辨三智．五眼之別。答曰。別照二",
    "X55n0909_001:0675a17": "諦則有二觀．二智．四眼之別。雙照二諦。二諦理窮。即",
    "X55n0909_001:0675a18": "受種智．佛眼之名。問曰。佛別教二諦。二諦只是二觀．",
    "X55n0909_001:0675a19": "二智．四眼。何得有三智．五眼耶。答曰。若是含中入真。",
    "X55n0909_001:0675a20": "世諦守本。即是通教二諦。從假入空觀。一切智．慧眼。",
    "X55n0909_001:0675a21": "但見真空。不見不空。從真入假觀。道種智．法眼。照俗",
    "X55n0909_001:0675a22": "如前。第三觀種智．佛眼。能見第一義不空。即是見佛",
    "X55n0909_001:0675a23": "性住大涅槃。此即佛果不出二諦也。復次。若將真含",
    "X55n0909_001:0675a24": "俗。中道諦守本。為二者。初二觀。二智．四眼同照俗諦。",
    "X55n0909_001:0675b01": "俗諦有。空有也。第三觀種智．佛眼。悉照真諦。真諦即",
    "X55n0909_001:0675b02": "是佛性。見佛性故住大涅槃。此亦佛果不出二諦也。",
    "X55n0909_001:0675b04": "維摩詰經三觀玄義卷上"
}