{
    "T26n1522_004:0145b18": "十地經論離垢地第二卷之四",
    "T26n1522_004:0145b21": "天親菩薩造",
    "T26n1522_004:0145b22": "後魏北印度三藏菩提流支譯",
    "T26n1522_004:0145b23": "論曰：菩薩如是已證正位，依出世間道、因",
    "T26n1522_004:0145b24": "清淨戒，說第二菩薩離垢地。此清淨戒有二",
    "T26n1522_004:0145b25": "種淨：一、發起淨；二、自體淨。發起淨者，說十種",
    "T26n1522_004:0145b26": "直心。",
    "T26n1522_004:0145b27": "經曰：爾時金剛藏菩薩摩訶薩言：諸佛子！若",
    "T26n1522_004:0145b28": "菩薩已具足初地，欲得第二地者，當生十",
    "T26n1522_004:0145b29": "種直心。何等為十？一、直心；二、柔軟心；三、調",
    "T26n1522_004:0145c01": "柔心；四、善心；五、寂滅心；六、真心；七、不雜心；",
    "T26n1522_004:0145c02": "八、不悕望心；九、勝心；十、大心。菩薩生是十",
    "T26n1522_004:0145c03": "心，得入第二菩薩離垢地。",
    "T26n1522_004:0145c04": "論曰：十種直心者，依清淨戒直心性戒成就，",
    "T26n1522_004:0145c05": "隨所應作自然行故。直心復有九種：一者",
    "T26n1522_004:0145c06": "柔軟直心，共喜樂意持戒行故。二者調柔直",
    "T26n1522_004:0145c07": "心，自在力故，性善持戒煩惱不雜故。三者善",
    "T26n1522_004:0145c08": "直心，守護諸根不誤犯戒，猶如良馬性調",
    "T26n1522_004:0145c09": "伏故。四者寂滅直心，調伏柔軟不生高心",
    "T26n1522_004:0145c10": "故。五者真直心，能忍諸惱如真金故。六者",
    "T26n1522_004:0145c11": "不雜直心，所得功德不生厭足，依清淨戒",
    "T26n1522_004:0145c12": "更求勝戒樂寂靜故。七者不悕望直心，不",
    "T26n1522_004:0145c13": "願諸有勢力自在故。八者勝直心，為利益",
    "T26n1522_004:0145c14": "眾生不斷有願故。九者大直心，隨順有果而",
    "T26n1522_004:0145c15": "不染故。自體淨者，有三種戒：一、離戒淨；二、",
    "T26n1522_004:0145c16": "攝善法戒淨；三、利益眾生戒淨。離戒淨者，謂",
    "T26n1522_004:0145c17": "十善業道，從離殺生乃至正見，亦名受戒",
    "T26n1522_004:0145c18": "淨。攝善法戒淨者，於離戒淨為上，從菩薩",
    "T26n1522_004:0145c19": "作是思惟：眾生墮諸惡道，皆由十不善業",
    "T26n1522_004:0145c20": "道集因緣，乃至是故我應等行十善業道，一",
    "T26n1522_004:0145c21": "切種清淨故。利益眾生戒淨者，於攝善法戒",
    "T26n1522_004:0145c22": "為上，從菩薩復作是念：我遠離十不善業",
    "T26n1522_004:0145c23": "道，樂行法行乃至生尊心等。",
    "T26n1522_004:0145c24": "經曰：諸佛子！菩薩住菩薩離垢地，自性成",
    "T26n1522_004:0145c25": "就十善業道，遠離一切殺生，捨棄刀杖無",
    "T26n1522_004:0145c26": "瞋恨心。有慚有愧具足憐愍，於一切眾生",
    "T26n1522_004:0145c27": "生安隱心慈心。是菩薩尚不惡心惱諸眾",
    "T26n1522_004:0145c28": "生，何況於他眾生起眾生想故起重心身",
    "T26n1522_004:0145c29": "行加害。",
    "T26n1522_004:0146a01": "論曰：說十善業道遠離一切殺生者，示現",
    "T26n1522_004:0146a02": "遠離勝利益勝故。依離殺生有三種離：一",
    "T26n1522_004:0146a03": "者因離，如經「捨棄刀杖無瞋恨心，有慚有",
    "T26n1522_004:0146a04": "愧具足憐愍」故。二者對治離，如經「於一切",
    "T26n1522_004:0146a05": "眾生生安隱心慈心」故。三者果行離，如經",
    "T26n1522_004:0146a06": "「尚不惡心惱諸眾生，何況於他眾生起眾",
    "T26n1522_004:0146a07": "生想故，起重心身行加害」故。於中殺生",
    "T26n1522_004:0146a08": "有二種因：一、受畜因；二、起因。受畜因有二",
    "T26n1522_004:0146a09": "種，所謂刀、杖。刀者斫截事，杖者捶打事。如",
    "T26n1522_004:0146a10": "經「捨棄刀杖」故。乃至呪術諸藥能殺之具，悉",
    "T26n1522_004:0146a11": "皆遠離。起因有二種，所謂貪、瞋。為財利故",
    "T26n1522_004:0146a12": "造諸惡業，乃至沒命心無恥悔，對治是等，",
    "T26n1522_004:0146a13": "如經「有慚有愧」故。為貪眾生捕養籠繫令",
    "T26n1522_004:0146a14": "生苦惱，對治是等，如經「具足憐愍」故。離",
    "T26n1522_004:0146a15": "此二種，故言因離。對治離有二種：一者安",
    "T26n1522_004:0146a16": "隱心，於一切眾生而作利益，以善法教化",
    "T26n1522_004:0146a17": "令住善道涅槃因故。二者慈心，令彼眾生",
    "T26n1522_004:0146a18": "得人天報、涅槃樂果故，如經「於一切眾生",
    "T26n1522_004:0146a19": "生安隱心慈心」故。如是於因果中不顛倒",
    "T26n1522_004:0146a20": "求，離愚癡心殺生祭祀等，對治者即名為",
    "T26n1522_004:0146a21": "離，故名對治離，彼能離故。言眾生者，示",
    "T26n1522_004:0146a22": "諸眾生非常非斷，隨命根因緣，乃至現得壽",
    "T26n1522_004:0146a23": "命住世，死則依業煩惱力未來還生故。果行",
    "T26n1522_004:0146a24": "離有二種：一者微細心，念害故；二者麁重身，",
    "T26n1522_004:0146a25": "行惱害故。如經「是菩薩尚不惡心惱諸眾",
    "T26n1522_004:0146a26": "生，何況於他眾生起眾生想故起重心身",
    "T26n1522_004:0146a27": "行加害」故。於中麁行有五種：一者身，如經",
    "T26n1522_004:0146a28": "「他」故。二者事，如經「眾生」故。三者想，如經「眾",
    "T26n1522_004:0146a29": "生想」故。四者行，如經「故起重心」故。五者體，",
    "T26n1522_004:0146b01": "如經「身行加害」故。",
    "T26n1522_004:0146b02": "經曰：離諸劫盜，資生之物常自滿足，不壞",
    "T26n1522_004:0146b03": "他財。若物屬他、他所用事、他守護想，不生",
    "T26n1522_004:0146b04": "盜心。是菩薩乃至草葉不與不取，何況其餘",
    "T26n1522_004:0146b05": "資生之具。",
    "T26n1522_004:0146b06": "論曰：依離劫盜有三種離：一、因離；二、對治",
    "T26n1522_004:0146b07": "離；三、果行離。因離者，自資生不足，此對治，",
    "T26n1522_004:0146b08": "如經「資生之物常自滿足」故。對治離者，所謂",
    "T26n1522_004:0146b09": "布施，於自資生捨而不著，以無貪故不",
    "T26n1522_004:0146b10": "壞當來資生。如經「不壞他財」故。果行離者",
    "T26n1522_004:0146b11": "有二種：一者微細物不與不取，二者麁重",
    "T26n1522_004:0146b12": "物不與不取。此五種示現：一者身，如經「若",
    "T26n1522_004:0146b13": "物屬他」故。二者事，如經「他所用事」故。三者",
    "T26n1522_004:0146b14": "想，如經「他守護想」故。四者行，盜心取故，如",
    "T26n1522_004:0146b15": "經「不生盜心」故。五者體，所謂微麁，如經",
    "T26n1522_004:0146b16": "「乃至草葉不與不取，何況其餘資生之具」故。",
    "T26n1522_004:0146b17": "經曰：離於邪婬，自足妻色不求他妻，他守",
    "T26n1522_004:0146b18": "護女人及以他妻、姓親標護、戒法所護，是菩",
    "T26n1522_004:0146b19": "薩乃至不生貪求念想之心，何況彼此二形",
    "T26n1522_004:0146b20": "從事，況復非處。",
    "T26n1522_004:0146b21": "論曰：依離邪婬有三種離：一、因離；二、對治",
    "T26n1522_004:0146b22": "離；三、果行離。因離者，自妻不足，此對治，如",
    "T26n1522_004:0146b23": "經「自足妻色」故。對治離者，現在梵行淨故，",
    "T26n1522_004:0146b24": "不求未來妻色，如經「不求他妻」故。果行離",
    "T26n1522_004:0146b25": "者有二種：一者微細，所謂心中；二者麁重，",
    "T26n1522_004:0146b26": "謂身相中。身相有三種：一、不正；二、非時；三、",
    "T26n1522_004:0146b27": "非處。不正者，他守護女共不共等。共者，他守",
    "T26n1522_004:0146b28": "護故。不共者，他妻故。如經「他守護女人及以",
    "T26n1522_004:0146b29": "他妻」故。姓親標護者，所謂父母親族姓護，及",
    "T26n1522_004:0146c01": "已許他，標識所護故。如經「姓親標護」故。女人",
    "T26n1522_004:0146c02": "者，示現遠離非眾生數女名故。非時者，謂",
    "T26n1522_004:0146c03": "修梵行時，如經「戒法所護」故。非處者，謂非",
    "T26n1522_004:0146c04": "道行婬，如經「況復非處」故。細麁者，謂意業身",
    "T26n1522_004:0146c05": "業二種遠離故，如經「乃至不生貪求念想之",
    "T26n1522_004:0146c06": "心，何況彼此二形從事」故。",
    "T26n1522_004:0146c07": "經曰：離於妄語，常作實語、諦語、時語。是菩",
    "T26n1522_004:0146c08": "薩乃至夢中，不起覆見、忍見，無心欲作誑他",
    "T26n1522_004:0146c09": "語，何況故妄語。",
    "T26n1522_004:0146c10": "論曰：依離妄語，有二種離：一、對治離；二、果",
    "T26n1522_004:0146c11": "行離。對治離者即是因離。何以故？彼身業有",
    "T26n1522_004:0146c12": "二種離，妄語中無外事故，復無異因故。如",
    "T26n1522_004:0146c13": "離殺生中受畜因有二種，謂刀、杖，外事如彼",
    "T26n1522_004:0146c14": "中說離棄捨刀杖故。離妄語中無彼身業",
    "T26n1522_004:0146c15": "二種外事故。無異因者，殺生因貪瞋癡等。妄",
    "T26n1522_004:0146c16": "語因者，謂誑他心。遠離彼故即實語成，如",
    "T26n1522_004:0146c17": "是實語對治誑他心即是因離。依彼生此",
    "T26n1522_004:0146c18": "故言無異因，如是對治離即是因離。復對治",
    "T26n1522_004:0146c19": "離有三種：一者隨想語，如經「常作實語」故。",
    "T26n1522_004:0146c20": "二者善思量如事語，如經「諦語」故。三者知",
    "T26n1522_004:0146c21": "時語，不起自身他身衰惱故，如經「時語」故。",
    "T26n1522_004:0146c22": "果行離者，一細、二麁，如經「是菩薩乃至夢中",
    "T26n1522_004:0146c23": "不起覆見忍見，無心欲作誑他語，何況故作",
    "T26n1522_004:0146c24": "妄語」。夢中者是細故，作者是麁。覆見、忍見易",
    "T26n1522_004:0146c25": "解，智見名為見。",
    "T26n1522_004:0146c26": "經曰：離於兩舌，無破壞心、不恐怖心、不惱",
    "T26n1522_004:0146c27": "亂心，此聞不向彼說此壞故，彼聞不向此",
    "T26n1522_004:0146c28": "說彼壞故。不破同意者，已破者不令增長。",
    "T26n1522_004:0146c29": "不喜離別心，不樂離別心，不樂說離別語，不",
    "T26n1522_004:0147a01": "作離別語，若實若不實。",
    "T26n1522_004:0147a02": "論曰：依離兩舌，有二種離：一、對治離；二、果",
    "T26n1522_004:0147a03": "行離。對治離者，謂不破壞行：一者心、二者差",
    "T26n1522_004:0147a04": "別。隨其所聞往異處說，此二種用，心受",
    "T26n1522_004:0147a05": "憶持，口業言說，破壞心故。如經「此聞不向",
    "T26n1522_004:0147a06": "彼說此壞故，彼聞不向此說彼壞」故。差",
    "T26n1522_004:0147a07": "別者有三種：一、身壞；二、心壞；三、業壞。身壞",
    "T26n1522_004:0147a08": "有二種：一、未壞；二、已壞。此對治，如經「不",
    "T26n1522_004:0147a09": "破同意者，已破者不令增長」故。心壞亦有",
    "T26n1522_004:0147a10": "二種：一、未破者欲破；二、已破者隨喜。此對",
    "T26n1522_004:0147a11": "治，如經「不喜離別心故，不樂離別心」故。業壞",
    "T26n1522_004:0147a12": "亦有二種：一細、二麁實不實語。此對治，如",
    "T26n1522_004:0147a13": "經「不樂說離別語、不作離別語，若實若不實」",
    "T26n1522_004:0147a14": "故。",
    "T26n1522_004:0147a15": "經曰：離於惡口，所有語言侵惱語、麁獷語、",
    "T26n1522_004:0147a16": "苦他語、令他瞋恨語、現前語不現前語、鄙惡",
    "T26n1522_004:0147a17": "語、不斷語、不喜聞語、聞不悅語、瞋惱語、心火",
    "T26n1522_004:0147a18": "能燒語、心熱惱語、不愛語、不樂語、不善自壞身",
    "T26n1522_004:0147a19": "亦壞他人語，如是等語皆悉捨離。所有語言",
    "T26n1522_004:0147a20": "美妙悅耳，所謂潤益語、軟語、妙語、喜聞語、樂",
    "T26n1522_004:0147a21": "聞語、入心語、順理語、多人愛念語、多人喜樂語、",
    "T26n1522_004:0147a22": "和悅語、心遍喜語、能生自心他心歡喜敬信",
    "T26n1522_004:0147a23": "語，常說如是種種美妙語。",
    "T26n1522_004:0147a24": "論曰：依離惡口，有二種離：一、果行離；二、對",
    "T26n1522_004:0147a25": "治離。果行離者，謂損他語，能令他瞋，如經「侵",
    "T26n1522_004:0147a26": "惱語、麁獷語、苦他語、令他瞋恨語」故。此句次",
    "T26n1522_004:0147a27": "第以後釋前，此等義一名異。復有相對語",
    "T26n1522_004:0147a28": "不相對語、麁惡語、常行語故，如經「現前語",
    "T26n1522_004:0147a29": "不現前語、鄙惡語、不斷語」故。於中現前語者，",
    "T26n1522_004:0147b01": "麁而不斷。不現前語者，微而有斷。如是說者",
    "T26n1522_004:0147b02": "與戒相違，能生他苦令他瞋故，如經「不喜",
    "T26n1522_004:0147b03": "聞語、聞不悅語」故。作不利益語，因瞋妬心",
    "T26n1522_004:0147b04": "起，令他戒相違，如經「瞋惱語」故。令他瞋惱",
    "T26n1522_004:0147b05": "有二種無饒益事：一、未起瞋者能令生瞋，聞",
    "T26n1522_004:0147b06": "時憶時不愛不樂，胸心閉塞故。如經「心火能",
    "T26n1522_004:0147b07": "燒語、心熱惱語、不愛語、不樂語」故。二者已有",
    "T26n1522_004:0147b08": "同意樂事，自身失壞令他失壞，如經「不善",
    "T26n1522_004:0147b09": "自壞身亦壞他人語」故。離如是等惡語故，",
    "T26n1522_004:0147b10": "言果行離。對治離者，謂潤益語，於中有二",
    "T26n1522_004:0147b11": "種：一者不麁不疾語、二者可樂語，如經「軟",
    "T26n1522_004:0147b12": "語妙語」故。是中不麁不疾者，戒分所攝，受行",
    "T26n1522_004:0147b13": "不斷故。喜者，名為可樂故。可樂有二種：一",
    "T26n1522_004:0147b14": "者樂可樂、二者安隱可樂。樂者，隨順人天",
    "T26n1522_004:0147b15": "故。安隱者，隨順涅槃城。如經「喜聞語、樂聞語、",
    "T26n1522_004:0147b16": "入心語、順理語」故。又復怨親中人聞時憶時",
    "T26n1522_004:0147b17": "能生歡喜，如經「多人愛念語、多人喜樂語」故。",
    "T26n1522_004:0147b18": "此語如是能作二種利益：一者他未生瞋",
    "T26n1522_004:0147b19": "恨令其不生，生歡喜故，復能生三昧故。二",
    "T26n1522_004:0147b20": "者未生親友令生故，自身現作故，令他現",
    "T26n1522_004:0147b21": "作故。如經「心和悅語、心遍喜語、能生自心他",
    "T26n1522_004:0147b22": "心歡喜敬信語，常說如是種種美妙語」故。",
    "T26n1522_004:0147b23": "經曰：離於綺語，常善思語、時語、實語、義語、法",
    "T26n1522_004:0147b24": "語、順道語、毘尼語、隨時籌量語、善知心所樂",
    "T26n1522_004:0147b25": "語。是菩薩乃至戲笑尚不綺語，何況故作綺",
    "T26n1522_004:0147b26": "語。",
    "T26n1522_004:0147b27": "論曰：依離綺語，有二種離：一、對治離；二、果",
    "T26n1522_004:0147b28": "行離。對治離者，善知言說時，依彼此語勸",
    "T26n1522_004:0147b29": "發憶念；修行時若見非善處眾生，令捨不",
    "T26n1522_004:0147c01": "善安住善法，彼時教化語故。如經「常善思",
    "T26n1522_004:0147c02": "語故、時語故」。復不顛倒語，依展轉教誨，隨順",
    "T26n1522_004:0147c03": "修行時義，言法言故。如經「實語、義語、法語」故。",
    "T26n1522_004:0147c04": "復依展轉舉罪滅諍學行時，如法語及阿含",
    "T26n1522_004:0147c05": "語。如經「順道語、毘尼語」故。復依攝受語說法",
    "T26n1522_004:0147c06": "攝受，修行時如威儀住語故，譬喻順義語故。",
    "T26n1522_004:0147c07": "如經「隨時籌量語、善知心所樂語」故。果行離",
    "T26n1522_004:0147c08": "有二種：一細、二麁。遠離此二故，言果行",
    "T26n1522_004:0147c09": "離。細麁者，如經「是菩薩乃至戲笑尚不綺",
    "T26n1522_004:0147c10": "語，何況故作綺語」故。",
    "T26n1522_004:0147c11": "經曰：離於貪心，於他所有一切財物、他所",
    "T26n1522_004:0147c12": "用財不生貪心，不求不願不生貪心。",
    "T26n1522_004:0147c13": "論曰：依不貪，有三種：一、事；二、體；三、差別。事",
    "T26n1522_004:0147c14": "者，攝受用，於中有二種：一、已攝受用；二、攝",
    "T26n1522_004:0147c15": "護想。如經「於他所有一切財物」故。體者有",
    "T26n1522_004:0147c16": "二種：一、所用事，謂金銀等；二、資用事，謂飲食",
    "T26n1522_004:0147c17": "衣服等。如經「他所用財」故。不貪性者，對治貪",
    "T26n1522_004:0147c18": "心故，如經「不生貪心」故。此差別對治三",
    "T26n1522_004:0147c19": "種貪。三種貪者：一、欲門行；二、得門行；三、奪門",
    "T26n1522_004:0147c20": "行。對治是等，如經「不求不願不生貪心」故。",
    "T26n1522_004:0147c21": "於中初、二細，第三麁。",
    "T26n1522_004:0147c22": "經曰：離於瞋心，於一切眾生常起慈心、安",
    "T26n1522_004:0147c23": "隱心、憐愍心、樂心、利潤心、攝饒益一切眾生",
    "T26n1522_004:0147c24": "心，所有瞋恨妬害妄想垢等悉皆遠離，所有",
    "T26n1522_004:0147c25": "一切隨順慈悲善修成就一切行故。",
    "T26n1522_004:0147c26": "論曰：依離瞋障對治，為五種眾生說：一、於",
    "T26n1522_004:0147c27": "怨讐所生慈愍心，如經「常起慈心」故。二、於",
    "T26n1522_004:0147c28": "惡行眾生所，如經「生安隱心」故。三、於貧窮",
    "T26n1522_004:0147c29": "乞匃及苦眾生所，如經「生憐愍心、樂心」",
    "T26n1522_004:0148a01": "故。四、於樂眾生所煩惱染著處，如經「利潤心」",
    "T26n1522_004:0148a02": "故。五、於發菩提心眾生所，無量利益行中勤",
    "T26n1522_004:0148a03": "勞疲惓故，如經「攝饒益一切眾生心」故。此慈",
    "T26n1522_004:0148a04": "心等有六種障，此非分別亦非一一對。於",
    "T26n1522_004:0148a05": "未生怨者能生，已生者隨順增長；未生親者",
    "T26n1522_004:0148a06": "令不生，已生者令不增長。於自身中",
    "T26n1522_004:0148a07": "善法未生者令不生，已生者令滅；於不善",
    "T26n1522_004:0148a08": "法未生者能生，已生者令增長。於他身中",
    "T26n1522_004:0148a09": "不愛事未生者令生，已生者令增長；愛事",
    "T26n1522_004:0148a10": "未生者令不生，已生者不令隨順。如經「所",
    "T26n1522_004:0148a11": "有瞋恨妬害妄想垢等皆悉遠離」故。此修多",
    "T26n1522_004:0148a12": "羅文句次第說此瞋恨等無量惡行根本故。",
    "T26n1522_004:0148a13": "言等彼悉捨離故，餘隨所念一切盡以慈心",
    "T26n1522_004:0148a14": "利益，如經「所有一切隨順慈悲善修成就一",
    "T26n1522_004:0148a15": "切行」故。",
    "T26n1522_004:0148a16": "經曰：離於邪見隨順正道，捨於種種占相",
    "T26n1522_004:0148a17": "吉凶，離惡戒見修正直見，不姦欺不諂",
    "T26n1522_004:0148a18": "曲，決定誠信佛法僧寶。菩薩如是日夜常",
    "T26n1522_004:0148a19": "護十善業道。",
    "T26n1522_004:0148a20": "論曰：依正見有七種見對治。何者七種見？",
    "T26n1522_004:0148a21": "一者異乘見，此對治，如經「隨順正道」故。二",
    "T26n1522_004:0148a22": "者虛妄分別見、三者戒取淨見，此對治，如經",
    "T26n1522_004:0148a23": "「捨於種種占相吉凶，離惡戒見」故。惡戒見",
    "T26n1522_004:0148a24": "者，自取所見故。四者自謂正見，此對治，如",
    "T26n1522_004:0148a25": "經「修正直見」故。五者覆藏見、六者詐現不",
    "T26n1522_004:0148a26": "實見，此對治，如經「不姦欺、不諂曲」故。七者",
    "T26n1522_004:0148a27": "非清淨見，謂世間見，此對治，如經「決定誠",
    "T26n1522_004:0148a28": "信佛法僧寶」故。如是已說一切種離戒，",
    "T26n1522_004:0148a29": "復說離戒增上清淨，不斷不闕常護持故。",
    "T26n1522_004:0148b01": "如經「菩薩如是日夜常護十善業道」故，如",
    "T26n1522_004:0148b02": "是具足一切種離戒性成就故，復示不斷",
    "T26n1522_004:0148b03": "不闕故。次說攝善法戒淨，謂菩薩作是思",
    "T26n1522_004:0148b04": "惟等，修多羅次第說。",
    "T26n1522_004:0148b05": "經曰：菩薩作是思惟：一切眾生墮諸惡道，",
    "T26n1522_004:0148b06": "皆由不離十不善業道集因緣故。是故我",
    "T26n1522_004:0148b07": "當先住善法，亦令他人住於善法。何以故？",
    "T26n1522_004:0148b08": "若人自不行善、不具善行，為他說法令",
    "T26n1522_004:0148b09": "住善者，無有是處。",
    "T26n1522_004:0148b10": "論曰：墮諸惡道者，有三種義：一者乘惡行",
    "T26n1522_004:0148b11": "往故；二者依止自身能生苦惱故；三者常",
    "T26n1522_004:0148b12": "墮種種苦相處故。何故言十不善業道？謂攝",
    "T26n1522_004:0148b13": "到一切惡果數故。言十不善業道攝到一切",
    "T26n1522_004:0148b14": "惡果數者，說十不善業道故。數者，攝取十",
    "T26n1522_004:0148b15": "名故。惡者，不善故。果者，墮地獄、畜生、餓鬼等",
    "T26n1522_004:0148b16": "可毀故。到者，攝取業故。集因者，受行故。菩薩",
    "T26n1522_004:0148b17": "如是遠離無因、顛倒因，善解眾生自行惡",
    "T26n1522_004:0148b18": "業，住非法處不能遠離。菩薩思惟深寂靜",
    "T26n1522_004:0148b19": "已，欲救彼眾生自知堪能，復觀察障及對",
    "T26n1522_004:0148b20": "治，不善業道及果、善業道及果，及上上清淨，",
    "T26n1522_004:0148b21": "起增上心求學修行，攝善法戒清淨行故。",
    "T26n1522_004:0148b22": "經曰：是菩薩復深思惟：行十不善業道集因",
    "T26n1522_004:0148b23": "緣故，則墮地獄、畜生、餓鬼。行十善業道集",
    "T26n1522_004:0148b24": "因緣故，則生人中乃至生有頂處。又是上",
    "T26n1522_004:0148b25": "十善業道與智慧觀和合修行，其心狹劣故、",
    "T26n1522_004:0148b26": "心厭畏三界故、遠離大悲故、從他聞聲而",
    "T26n1522_004:0148b27": "通達故，聞聲意解成聲聞乘。論曰：智慧觀",
    "T26n1522_004:0148b28": "者，實相觀故。惡道者是苦，不善業道是集，",
    "T26n1522_004:0148b29": "彼離是滅，彼對治是道。又善道者是苦，善業",
    "T26n1522_004:0148c01": "道是集，離彼使是滅，彼對治是道。智慧同",
    "T26n1522_004:0148c02": "觀，修行無分別。聲聞有五種相：一、因集；二、畏",
    "T26n1522_004:0148c03": "苦；三、捨心；四、依止；五、觀。如是狹劣等是聲",
    "T26n1522_004:0148c04": "聞心。因集者，修行微少善根故，但依自身利",
    "T26n1522_004:0148c05": "益，如經「其心狹劣」故。畏苦者，如經「心厭畏",
    "T26n1522_004:0148c06": "三界」故。捨心者，捨諸眾生，如經「遠離大悲」",
    "T26n1522_004:0148c07": "故。依止者，依師教授故。觀者念，音聲故。何",
    "T26n1522_004:0148c08": "者音聲？我眾生等但有名故，如是彼者從",
    "T26n1522_004:0148c09": "音聲解故，入眾生無我非法無我，如經「從",
    "T26n1522_004:0148c10": "他聞聲而通達故，聞聲意解成聲聞乘」故。",
    "T26n1522_004:0148c11": "經曰：又是上十善清淨業道不從他聞故、",
    "T26n1522_004:0148c12": "自正覺故、不能具足大悲方便故，而能通",
    "T26n1522_004:0148c13": "達深因緣法成辟支佛乘。",
    "T26n1522_004:0148c14": "論曰：辟支佛有三種相：一者自覺；二、不能",
    "T26n1522_004:0148c15": "說法；三、觀少境界。不假佛說法及諸菩薩，",
    "T26n1522_004:0148c16": "唯自覺悟，如經「不從他聞故，自正覺」故。不",
    "T26n1522_004:0148c17": "起心說法，不堪說法故，如經「不能具足",
    "T26n1522_004:0148c18": "大悲方便」故。觀微細因緣境界行故，如經",
    "T26n1522_004:0148c19": "「而能通達深因緣法成辟支佛乘」故。因集",
    "T26n1522_004:0148c20": "畏苦捨眾生，辟支佛亦有此法。所有勝事此",
    "T26n1522_004:0148c21": "中已說。",
    "T26n1522_004:0148c22": "經曰：又是上上十善業道清淨具足，其心廣",
    "T26n1522_004:0148c23": "大無量故、於諸眾生起悲愍故、方便所攝",
    "T26n1522_004:0148c24": "故、善起大願故、不捨一切眾生故、觀佛",
    "T26n1522_004:0148c25": "智廣大故，菩薩地清淨波羅蜜清淨入深廣",
    "T26n1522_004:0148c26": "行成。",
    "T26n1522_004:0148c27": "論曰：菩薩有四種相：一者因集；二者用；三",
    "T26n1522_004:0148c28": "者彼力；四者地依。一切善根起行故、依一切",
    "T26n1522_004:0148c29": "眾生利益行故、大乘心廣無量故，此是因集，",
    "T26n1522_004:0149a01": "如經「又是上上十善業道清淨具足，其心廣",
    "T26n1522_004:0149a02": "大無量」故。見諸眾生習行苦因及受苦時",
    "T26n1522_004:0149a03": "起悲愍心，依彼眾生作利益是菩薩",
    "T26n1522_004:0149a04": "用，如經「於諸眾生起悲愍」故。彼力者，謂",
    "T26n1522_004:0149a05": "四攝法，如經「方便所攝」故。地者，有三種：一",
    "T26n1522_004:0149a06": "者淨深心地，十大願得名，如經「善起大願」",
    "T26n1522_004:0149a07": "故。二者不退轉地，得寂滅行已不捨解脫",
    "T26n1522_004:0149a08": "眾生，如經「不捨一切眾生」故。三者受大位",
    "T26n1522_004:0149a09": "地，是故求證佛廣大智，如經「觀佛智廣大」",
    "T26n1522_004:0149a10": "故。菩薩地清淨波羅蜜清淨入深廣行成，此",
    "T26n1522_004:0149a11": "中但說菩薩地廣成便足，何故復說地淨波",
    "T26n1522_004:0149a12": "羅蜜淨？有上上清淨故、第一法清淨故，顯",
    "T26n1522_004:0149a13": "示菩薩深廣行成。第一義者，波羅蜜義故。",
    "T26n1522_004:0149a14": "經曰：又是上上十善業道，一切種清淨，十力",
    "T26n1522_004:0149a15": "力故，集一切佛法令成就故。是故我應等",
    "T26n1522_004:0149a16": "行十善業道，修行一切種令清淨具足。",
    "T26n1522_004:0149a17": "論曰：上上者，有四種義顯上上事：一者滅；",
    "T26n1522_004:0149a18": "二者捨；三者方便；四者無厭足。不善業道共",
    "T26n1522_004:0149a19": "習氣滅故，善業自在成就故，聲聞辟支佛捨",
    "T26n1522_004:0149a20": "故。方便者，於菩薩乘善巧故，餘殘無厭足",
    "T26n1522_004:0149a21": "故，一切智中得自在智故，一切種令清淨",
    "T26n1522_004:0149a22": "故。如經「又是上上十善業道，一切種清淨故，",
    "T26n1522_004:0149a23": "十力力故，集一切佛法令成就故。是故我",
    "T26n1522_004:0149a24": "應等行十善業道，修行一切種令清淨具",
    "T26n1522_004:0149a25": "足」故。降伏魔怨小乘作增上故，顯示力佛",
    "T26n1522_004:0149a26": "法應知。次上依大悲利益眾生戒增上，有",
    "T26n1522_004:0149a27": "五種義：一者智；二者願；三者修行；四者集；",
    "T26n1522_004:0149a28": "五者集果。智者有三種相：一者時差別；二者",
    "T26n1522_004:0149a29": "報果差別；三者習氣果差別。",
    "T26n1522_004:0149b01": "經曰：是菩薩復作是思惟：此十不善業道，上",
    "T26n1522_004:0149b02": "者地獄因緣、中者畜生因緣、下者餓鬼因緣。",
    "T26n1522_004:0149b03": "於中殺生之罪，能令眾生墮於地獄、畜生、餓",
    "T26n1522_004:0149b04": "鬼；若生人中，得二種果報：一者短命、二者",
    "T26n1522_004:0149b05": "多病。劫盜之罪，亦令眾生墮於地獄、畜生、餓",
    "T26n1522_004:0149b06": "鬼；若生人中，得二種果報：一者貧窮、二者",
    "T26n1522_004:0149b07": "共財不得自在。邪婬之罪，亦令眾生墮於",
    "T26n1522_004:0149b08": "地獄、畜生、餓鬼；若生人中，得二種果報：一",
    "T26n1522_004:0149b09": "者婦不貞良、二者二妻相諍不隨己心。妄",
    "T26n1522_004:0149b10": "語之罪，亦令眾生墮於地獄、畜生、餓鬼；若",
    "T26n1522_004:0149b11": "生人中，得二種果報：一者多被誹謗、二者",
    "T26n1522_004:0149b12": "恒為多人所誑。兩舌之罪，亦令眾生墮於",
    "T26n1522_004:0149b13": "地獄、畜生、餓鬼；若生人中，得二種果報：一",
    "T26n1522_004:0149b14": "者得破壞眷屬、二者得弊惡眷屬。惡口之",
    "T26n1522_004:0149b15": "罪，亦令眾生墮於地獄、畜生、餓鬼；若生人",
    "T26n1522_004:0149b16": "中，得二種果報：一者常聞惡聲、二者所有",
    "T26n1522_004:0149b17": "言說恒有諍訟。綺語之罪，亦令眾生墮於",
    "T26n1522_004:0149b18": "地獄、畜生、餓鬼；若生人中，得二種果報：一者",
    "T26n1522_004:0149b19": "所說正語人不信受、二者所有言說不能辯",
    "T26n1522_004:0149b20": "了。貪欲之罪，亦令眾生墮於地獄、畜生、餓",
    "T26n1522_004:0149b21": "鬼；若生人中，得二種果報：一者貪財無有",
    "T26n1522_004:0149b22": "厭足、二者多求恒不從意。瞋恚之罪，亦令",
    "T26n1522_004:0149b23": "眾生墮於地獄、畜生、餓鬼；若生人中，得二",
    "T26n1522_004:0149b24": "種果報：一者常為他人求其長短、二者常",
    "T26n1522_004:0149b25": "為他所惱害。邪見之罪，亦令眾生墮於地",
    "T26n1522_004:0149b26": "獄、畜生、餓鬼；若生人中，得二種果報：一者",
    "T26n1522_004:0149b27": "常生邪見家、二者心恒諂曲。諸佛子！如是",
    "T26n1522_004:0149b28": "十不善業道，皆是眾苦大聚因緣。",
    "T26n1522_004:0149b29": "論曰：時差別者，依不善業道因果上中下差",
    "T26n1522_004:0149c01": "別，如經「是菩薩作是思惟：此十不善業道，",
    "T26n1522_004:0149c02": "上者地獄因緣、中者畜生因緣、下者餓鬼因",
    "T26n1522_004:0149c03": "緣」故。前總觀不善業道因，今別觀報果一切",
    "T26n1522_004:0149c04": "諸惡處，如經「殺生之罪，能令眾生墮於地獄",
    "T26n1522_004:0149c05": "畜生餓鬼，乃至邪見之罪亦令眾生墮於地",
    "T26n1522_004:0149c06": "獄畜生餓鬼」故。習氣果者，人中一一各有二",
    "T26n1522_004:0149c07": "種果，如經「若生人中，得二種果報：一者短",
    "T26n1522_004:0149c08": "命、二者多病，乃至若生人中，得二種果報：",
    "T26n1522_004:0149c09": "一者常生邪見家、二者心恒諂曲」故。是中時",
    "T26n1522_004:0149c10": "報差別者，示現苦深重故。云何示現？下者",
    "T26n1522_004:0149c11": "餓鬼中深故，中者復轉深故，上者轉轉重深",
    "T26n1522_004:0149c12": "故。習氣果差別者，隨順至善道中故。總別",
    "T26n1522_004:0149c13": "合觀惡道中無量大苦，如經「諸佛子！如是十",
    "T26n1522_004:0149c14": "不善業道，皆是眾苦大聚因緣」故。云何為願？",
    "T26n1522_004:0149c15": "經曰：菩薩復作是念：我當遠離十不善業",
    "T26n1522_004:0149c16": "道，樂行法行。",
    "T26n1522_004:0149c17": "論曰：願者復樂行大乘法，作利益眾生義",
    "T26n1522_004:0149c18": "故、攝善法故，如經「菩薩復作是念乃至樂",
    "T26n1522_004:0149c19": "行法行」故。云何修行？",
    "T26n1522_004:0149c20": "經曰：菩薩遠離十不善業道，安住十善業",
    "T26n1522_004:0149c21": "道，亦令他人住於十善業道。",
    "T26n1522_004:0149c22": "論曰：修行者，自住善法遠離彼障，修行對",
    "T26n1522_004:0149c23": "治，亦令眾生住善法故。如經「菩薩遠離十",
    "T26n1522_004:0149c24": "善業道，乃至亦令他人住於十善業道」故。",
    "T26n1522_004:0149c25": "云何為集？",
    "T26n1522_004:0149c26": "經曰：是菩薩復於一切眾生中生安隱心、樂",
    "T26n1522_004:0149c27": "心、慈心、悲心、憐愍心、利益心、守護心、我心、師心、",
    "T26n1522_004:0149c28": "生尊心。",
    "T26n1522_004:0149c29": "論曰：集者依增上悲，復為念眾生故生十",
    "T26n1522_004:0150a01": "種心。復次此心為八種眾生故生：一者於",
    "T26n1522_004:0150a02": "惡行眾生，欲令住善行故，如經「安隱心」故。",
    "T26n1522_004:0150a03": "二者於苦眾生，欲令樂具不盡故，如經「樂",
    "T26n1522_004:0150a04": "心」故。三者於怨憎眾生，不念加報，如經「慈",
    "T26n1522_004:0150a05": "心」故。四者於貧窮眾生，欲令遠離彼苦，如",
    "T26n1522_004:0150a06": "經「悲心」故。五者於樂眾生，欲令不放逸，如",
    "T26n1522_004:0150a07": "經「憐愍心」故。六者於外道眾生，欲令現信",
    "T26n1522_004:0150a08": "佛法故，如經「利益心」故。七者於同行眾生，",
    "T26n1522_004:0150a09": "欲令不退轉，如經「守護心」故。八者於一切",
    "T26n1522_004:0150a10": "攝菩提願眾生，取如己身，是諸眾生即是我",
    "T26n1522_004:0150a11": "身，如經「我心」故。生餘二心者，觀彼眾生",
    "T26n1522_004:0150a12": "乘大乘道進趣，集具足功德，如經「師心故、",
    "T26n1522_004:0150a13": "生尊心」故。集果者，勝悲所攝欲勝。",
    "T26n1522_004:0150a14": "復次依增上顛倒為首，於三種眾生：一、欲",
    "T26n1522_004:0150a15": "求；二、有求；三、梵行求。欲求眾生者有二種：",
    "T26n1522_004:0150a16": "一、受用時；二、追求時。受用有三種：一、受不共",
    "T26n1522_004:0150a17": "財；二、受無厭足財；三、受貯積財。追求有二",
    "T26n1522_004:0150a18": "種：一、追求現報，習惡行故；二、追求後報，習",
    "T26n1522_004:0150a19": "善行故。有求眾生亦有二種：一者道差別、",
    "T26n1522_004:0150a20": "二者界差別。梵行求眾生亦有二種：一者",
    "T26n1522_004:0150a21": "邪見諸外道等、二者正見同法小乘等。彼諸",
    "T26n1522_004:0150a22": "眾生趣如是道，隨順對治，令住如所應處。",
    "T26n1522_004:0150a23": "云何顛倒為首？",
    "T26n1522_004:0150a24": "經曰：菩薩復作此念：是諸眾生墮於邪見，惡",
    "T26n1522_004:0150a25": "意惡心行惡道稠林。我應令彼眾生行真實",
    "T26n1522_004:0150a26": "道，住正見道如實法中。",
    "T26n1522_004:0150a27": "論曰：邪見者謂四顛倒。此顛倒者，二倒名為",
    "T26n1522_004:0150a28": "惡意，專念行故；二倒名為惡心，非專念行，",
    "T26n1522_004:0150a29": "謂我淨想故，彼非正道稠林行因。非正道",
    "T26n1522_004:0150b01": "者，是諸煩惱。稠林者，煩惱使故。如經「菩薩復",
    "T26n1522_004:0150b02": "作此念：是諸眾生墮於邪見，惡意惡心行惡",
    "T26n1522_004:0150b03": "道稠林」故。彼諸眾生隨順對治妙法，正念正",
    "T26n1522_004:0150b04": "見出世間法，如經「我應令彼眾生行真實",
    "T26n1522_004:0150b05": "道，住正見道如實法中」故。云何受不共財？",
    "T26n1522_004:0150b06": "經曰：是諸眾生共相破壞，分別彼我常共鬪",
    "T26n1522_004:0150b07": "諍，日夜瞋恨熾然不息。我應令彼眾生住",
    "T26n1522_004:0150b08": "於無上大慈中。",
    "T26n1522_004:0150b09": "論曰：受不共財者，互相破壞。破壞有二種：一、",
    "T26n1522_004:0150b10": "對怨於心中；二、鬪諍於言中。如是破壞，思",
    "T26n1522_004:0150b11": "念作報增長行熾，如經「是諸眾生共相破壞，",
    "T26n1522_004:0150b12": "乃至日夜瞋恨熾然不息」故。對怨於心中",
    "T26n1522_004:0150b13": "分別彼我，此言示現鬪諍於言中。常共鬪",
    "T26n1522_004:0150b14": "諍，此言示現思念作報增長行熾。日夜瞋恨",
    "T26n1522_004:0150b15": "熾然不息，此言示現彼諸眾生隨順對治與",
    "T26n1522_004:0150b16": "大慈益，如經「我應令彼眾生住於無上大",
    "T26n1522_004:0150b17": "慈中」故。云何受無厭足財？",
    "T26n1522_004:0150b18": "經曰：是諸眾生心無厭足，常求他財、邪命",
    "T26n1522_004:0150b19": "自活。我應令彼眾生住於清淨身口意業正",
    "T26n1522_004:0150b20": "命法中。",
    "T26n1522_004:0150b21": "論曰：受無厭足財者，有二種：一、貪於心中；",
    "T26n1522_004:0150b22": "二、於身口中，斗秤妄語等方便奪故。如經「是",
    "T26n1522_004:0150b23": "諸眾生心無厭足，常求他財、邪命自活」故。",
    "T26n1522_004:0150b24": "彼諸眾生隨順對治，清淨身口意業，正命自",
    "T26n1522_004:0150b25": "活。如經「我應令彼眾生住於清淨身口意",
    "T26n1522_004:0150b26": "業正命法中」故。云何受貯積財？",
    "T26n1522_004:0150b27": "經曰：是諸眾生因隨逐貪欲、瞋恚、愚癡，常為",
    "T26n1522_004:0150b28": "種種煩惱熾火之所燒然，不能志求出要",
    "T26n1522_004:0150b29": "方便。我應令彼眾生滅除一切煩惱大火，",
    "T26n1522_004:0150c01": "安置清涼無畏之處。",
    "T26n1522_004:0150c02": "論曰：受貯積財者，貪等因體過，彼染著故。",
    "T26n1522_004:0150c03": "於彼散用，起瞋心故。彼寶翫受用中多樂",
    "T26n1522_004:0150c04": "境界，數為煩惱火之所燒然過。不見彼過，",
    "T26n1522_004:0150c05": "無求出意。如經「是諸眾生因隨逐貪欲瞋",
    "T26n1522_004:0150c06": "恚愚癡，常為種種煩惱熾火之所燒然，不能",
    "T26n1522_004:0150c07": "志求出要方便」故。彼諸眾生隨順對治，除",
    "T26n1522_004:0150c08": "一切煩惱置清涼處。如經「我應令彼眾生",
    "T26n1522_004:0150c09": "滅除一切煩惱大火，安置清涼無畏之處」",
    "T26n1522_004:0150c10": "故。云何追求現報習諸惡行？",
    "T26n1522_004:0150c11": "經曰：是諸眾生常為愚癡闇冥妄見厚曀",
    "T26n1522_004:0150c12": "無明黑闇所覆，入大黑闇稠林，遠離智慧光",
    "T26n1522_004:0150c13": "明，墮大黑闇處，隨其所見到種種險道。我",
    "T26n1522_004:0150c14": "應令彼眾生得無障礙清淨慧眼，以是眼",
    "T26n1522_004:0150c15": "故知一切法如實相，得不隨他一切如實無",
    "T26n1522_004:0150c16": "障礙智。",
    "T26n1522_004:0150c17": "論曰：追求現報習惡行者，既有愚癡闇冥",
    "T26n1522_004:0150c18": "妄見厚曀黑闇所覆過妄見樂故，不見未",
    "T26n1522_004:0150c19": "來實果報過故，亦不見現在實果報過故。",
    "T26n1522_004:0150c20": "如經「是諸眾生常為愚癡闇冥妄見厚曀無",
    "T26n1522_004:0150c21": "明黑闇所覆」故。又愚癡者，多為闇冥故。妄",
    "T26n1522_004:0150c22": "見者，顛倒樂見故。厚曀者，不見未來實果",
    "T26n1522_004:0150c23": "報過故。黑闇者，不見現在實果報過故。是",
    "T26n1522_004:0150c24": "愚癡因滿足使事是過，及遠離無漏智處故，",
    "T26n1522_004:0150c25": "彼善行障順不善行故。如經「入大黑闇稠",
    "T26n1522_004:0150c26": "林故，遠離智慧光明」故。稠林者，是愚癡因使",
    "T26n1522_004:0150c27": "故。大者，滿足故。受至大，對過患。如經「墮大",
    "T26n1522_004:0150c28": "黑闇處」故。是中對者，黑闇示現。如闇中行處",
    "T26n1522_004:0150c29": "處障礙，如是相似法故。受大對事成至諸",
    "T26n1522_004:0151a01": "惡趣，是故名墮多作罪因。於臨終時見惡",
    "T26n1522_004:0151a02": "報相，心生悔見過。如經「隨其所見到種",
    "T26n1522_004:0151a03": "種險道」故。見險道者，悔見故。見本罪相，不",
    "T26n1522_004:0151a04": "能集彼對治正見。隨其所見者，於死時",
    "T26n1522_004:0151a05": "故。彼諸眾生隨順對治，以如實法令得無",
    "T26n1522_004:0151a06": "障礙清淨慧眼。如經「我應令彼眾生得無",
    "T26n1522_004:0151a07": "障礙清淨慧眼，以是眼故知一切法如實",
    "T26n1522_004:0151a08": "相，得不隨他一切如實無障礙智」故。云何",
    "T26n1522_004:0151a09": "追求後報習諸善行？",
    "T26n1522_004:0151a10": "經曰：是諸眾生隨順世間生死險道，將墜",
    "T26n1522_004:0151a11": "地獄、畜生、餓鬼深坑，隨順入惡見網中，為種",
    "T26n1522_004:0151a12": "種愚癡稠林所覆，隨逐虛妄道、行顛倒行，",
    "T26n1522_004:0151a13": "常盲冥故遠離有智導師，非出要道處謂",
    "T26n1522_004:0151a14": "出要想，隨逐魔道怨賊所攝，遠離善巧導",
    "T26n1522_004:0151a15": "師，入魔意稠林遠離佛意。我應拔濟彼諸",
    "T26n1522_004:0151a16": "眾生種種諸苦，度於世間險道艱難，安置無",
    "T26n1522_004:0151a17": "畏處，令住薩婆若大城。",
    "T26n1522_004:0151a18": "論曰：追求後報習善行者，隨順險道過，",
    "T26n1522_004:0151a19": "如經「是諸眾生隨順世間生死險道」故。彼險",
    "T26n1522_004:0151a20": "道有三種：一、自體；二、障礙；三者失。自體者，世",
    "T26n1522_004:0151a21": "間乏少善根本故。障礙者有八種：一者",
    "T26n1522_004:0151a22": "求出而隨順世間墮三惡趣，如經「將墜地",
    "T26n1522_004:0151a23": "獄畜生餓鬼深坑」故。二者入網，於苦果中",
    "T26n1522_004:0151a24": "妄生樂故，如經「隨順入惡見網中」故。三者",
    "T26n1522_004:0151a25": "黑暗稠林所覆，彼彼癡使所覆故，為說苦",
    "T26n1522_004:0151a26": "因而不知覺，如經「為種種愚癡稠林所覆」",
    "T26n1522_004:0151a27": "故。四者行顛倒道，捨真實樂，妄行邪道故，",
    "T26n1522_004:0151a28": "如經「隨逐虛妄道行顛倒行」故。五者盲冥，",
    "T26n1522_004:0151a29": "得果貪著，愛欲所盲故，如經「常盲冥」故。六",
    "T26n1522_004:0151b01": "者遠離導師，生惡道中及放逸等過，雖值",
    "T26n1522_004:0151b02": "佛世而不見不聞故，如經「遠離有智導師」",
    "T26n1522_004:0151b03": "故。七者怖求涅槃而趣彼異處，謂梵天等",
    "T26n1522_004:0151b04": "梵世間等以為出世正見，如經「非出要道",
    "T26n1522_004:0151b05": "處謂出要想」故。八者怨賊行魔境界，貪著",
    "T26n1522_004:0151b06": "諸欲劫功德盡令不集故，如經「隨逐魔",
    "T26n1522_004:0151b07": "道怨賊所攝」故。失者有三種：一者離善導",
    "T26n1522_004:0151b08": "師依不善地，如經「遠離善導師」故。二者",
    "T26n1522_004:0151b09": "依止怨地，如經「入魔意稠林」故。三者遠",
    "T26n1522_004:0151b10": "離作善知識地，如經「遠離佛意」故。彼諸眾",
    "T26n1522_004:0151b11": "生隨順對治，以如實法令出世間，住一切智",
    "T26n1522_004:0151b12": "地。如經「我應拔濟彼諸眾生種種諸苦，度",
    "T26n1522_004:0151b13": "於世間險道艱難，安置無畏處，令住薩婆",
    "T26n1522_004:0151b14": "若大城」故。云何道差別？",
    "T26n1522_004:0151b15": "經曰：是諸眾生為大瀑水波浪所沒，隨順",
    "T26n1522_004:0151b16": "欲流、有流、見流、無明流，隨順世間漂流，沒大",
    "T26n1522_004:0151b17": "愛河、在大駛流，不能正觀，常有欲覺、瞋覺、",
    "T26n1522_004:0151b18": "惱覺，惡行廣故。愛見水中羅剎所執順入欲",
    "T26n1522_004:0151b19": "林迴復，求欲事中深愛著故。我慢陸地之所",
    "T26n1522_004:0151b20": "燋枯無能救者，於六入聚落不能動發，自",
    "T26n1522_004:0151b21": "離善行無正度者，我應於彼眾生生大悲",
    "T26n1522_004:0151b22": "心，以善根力而拔濟之，令得無畏不染寂",
    "T26n1522_004:0151b23": "靜離諸恐怖，住於一切智慧寶洲。",
    "T26n1522_004:0151b24": "論曰：有求眾生道差別者，沒在大河過，如",
    "T26n1522_004:0151b25": "經「是諸眾生為大瀑水波浪所沒」故。彼大",
    "T26n1522_004:0151b26": "瀑水波浪有三種：一、自體；二、起難；三者失。",
    "T26n1522_004:0151b27": "自體者有五種相：一者深，無量水故，如經",
    "T26n1522_004:0151b28": "「隨順欲流、有流、見流、無明流」故。二者流，隨順",
    "T26n1522_004:0151b29": "世間常流不斷，如經「隨順世間漂流」故。三",
    "T26n1522_004:0151c01": "者名愛水所沒，如經「沒大愛河」故。四者",
    "T26n1522_004:0151c02": "漂，念念不住不見岸故，如經「在大駛流不",
    "T26n1522_004:0151c03": "能正觀」故。五者廣，隨順欲等念覺廣故，如",
    "T26n1522_004:0151c04": "經「常有欲覺、瞋覺、惱覺，惡行廣故」。起難有",
    "T26n1522_004:0151c05": "四種：一者執著我我所窟宅，不能動離",
    "T26n1522_004:0151c06": "故，如經「愛見水中羅剎所執」故。二者入迴，先",
    "T26n1522_004:0151c07": "捨欲已還復轉入欲念中故，如經「順入欲",
    "T26n1522_004:0151c08": "林迴復」故。三者中著，於受用時求欲等樂",
    "T26n1522_004:0151c09": "著故，如經「求欲事中深愛著」故。四者洲，於",
    "T26n1522_004:0151c10": "用事時中我等最勝。三種我慢自高輕彼，如",
    "T26n1522_004:0151c11": "經「我慢陸地之所燋枯」故。失者有三種：一",
    "T26n1522_004:0151c12": "者無救失，處惡道中無人濟拔，如經「無能",
    "T26n1522_004:0151c13": "救者」故。二者無出意失，處善道中無出離",
    "T26n1522_004:0151c14": "心，如經「於六入聚落不能動發」故。三者異",
    "T26n1522_004:0151c15": "處去失，生諸難處不值佛世，如經「自離善",
    "T26n1522_004:0151c16": "行無正度者」故。彼諸眾生隨順對治，以如",
    "T26n1522_004:0151c17": "實法令住一切智洲，如經「我應於彼眾生",
    "T26n1522_004:0151c18": "生大悲心，以善根力而拔濟之，令得無畏",
    "T26n1522_004:0151c19": "不染寂靜離諸恐怖，住於一切智慧寶洲」",
    "T26n1522_004:0151c20": "故。云何界差別？",
    "T26n1522_004:0151c21": "經曰：是諸眾生閉在世間牢獄之處，眾多患",
    "T26n1522_004:0151c22": "苦多惱妄想，愛憎繫縛、憂悲共行，愛鎖所繫，",
    "T26n1522_004:0151c23": "入於三界無明稠林所覆。我應令彼眾生",
    "T26n1522_004:0151c24": "遠離一切三界所著，令住離相無礙涅槃。",
    "T26n1522_004:0151c25": "論曰：有求眾生界差別者，閉在牢獄過，如",
    "T26n1522_004:0151c26": "經「是諸眾生閉在世間牢獄之處」故。此牢獄",
    "T26n1522_004:0151c27": "過有五種隨逐應知：一、苦事；二、財盡；三、愛",
    "T26n1522_004:0151c28": "離；四者縛；五、障礙。此示五種難差別：一者",
    "T26n1522_004:0151c29": "無病難，多種病苦妄想愁惱，如經「眾多患苦",
    "T26n1522_004:0152a01": "多惱妄想」故。二者資生難，於愛不愛事中憎",
    "T26n1522_004:0152a02": "愛所縛，如經「愛憎繫縛」故。三者親難，親愛",
    "T26n1522_004:0152a03": "離壞憂悲增長，如經「憂悲共行」故。四者戒難，",
    "T26n1522_004:0152a04": "雖生色無色中暫離犯戒，不免戒行相",
    "T26n1522_004:0152a05": "違愛欲使縛，如經「愛鎖所繫」故。五者見難，",
    "T26n1522_004:0152a06": "得世間智，彼相違無明使之所覆蔽，如經",
    "T26n1522_004:0152a07": "「入於三界無明稠林所覆」故。彼諸眾生隨順",
    "T26n1522_004:0152a08": "對治，以如實法令住離相無礙涅槃，如經",
    "T26n1522_004:0152a09": "「我應令彼眾生遠離一切三界所著，令住",
    "T26n1522_004:0152a10": "離相無礙涅槃」故。云何邪見諸外道等？",
    "T26n1522_004:0152a11": "經曰：是諸眾生深著我相，於五陰巢窟不",
    "T26n1522_004:0152a12": "能自出，行四顛倒、依六入空聚，常為四大",
    "T26n1522_004:0152a13": "毒蛇之所侵惱，為五陰怨賊之所殺害，受",
    "T26n1522_004:0152a14": "此一切無量苦惱。我應令彼眾生離一切障",
    "T26n1522_004:0152a15": "礙，令住空無我智道，所謂涅槃，滅一切障",
    "T26n1522_004:0152a16": "礙。",
    "T26n1522_004:0152a17": "論曰：邪梵行諸外道等者，執取我相過，此",
    "T26n1522_004:0152a18": "餘見根本，如經「是諸眾生深著我相」故。彼",
    "T26n1522_004:0152a19": "諸眾生欲趣涅槃城，以有我故於五陰舍",
    "T26n1522_004:0152a20": "不能動發，如經「於五陰巢窟不能自",
    "T26n1522_004:0152a21": "出」故。欲行正道，以顛倒故行彼邪道，如",
    "T26n1522_004:0152a22": "經「行四顛倒」故。依恃我想欲趣涅槃，虛",
    "T26n1522_004:0152a23": "妄我見住六入聚，如經「依六入空聚」故。受",
    "T26n1522_004:0152a24": "老病死等諸苦，意欲遠離而不得離，恒隨",
    "T26n1522_004:0152a25": "己身，如經「常為四大毒蛇之所侵惱」故。陰",
    "T26n1522_004:0152a26": "怨隨逐而不放捨，如經「為五陰怨賊之所",
    "T26n1522_004:0152a27": "殺害」故。常為種種諸苦隨逐，如經「受此一",
    "T26n1522_004:0152a28": "切無量苦惱」故。彼諸眾生隨順對治，以如實",
    "T26n1522_004:0152a29": "法離一切障，令住涅槃，如經「我應令彼",
    "T26n1522_004:0152b01": "眾生離一切障礙，令住空無我智道，所謂",
    "T26n1522_004:0152b02": "涅槃，滅一切障礙」故。云何正梵行？同法小乘",
    "T26n1522_004:0152b03": "等。",
    "T26n1522_004:0152b04": "經曰：是諸眾生小心狹劣不求大乘，其心",
    "T26n1522_004:0152b05": "遠離無上一切智智，等有出行而樂聲聞",
    "T26n1522_004:0152b06": "辟支佛乘。我應令彼眾生安住微妙無上佛",
    "T26n1522_004:0152b07": "法深廣大意。諸佛子！菩薩如是隨順持戒力，",
    "T26n1522_004:0152b08": "善能廣起方便行故。",
    "T26n1522_004:0152b09": "論曰：正行梵行求小乘過。此小乘意有二",
    "T26n1522_004:0152b10": "種：一者小心，佛法微妙廣大無量，其心退沒",
    "T26n1522_004:0152b11": "而不能證故；二者狹心，於無量眾生作利",
    "T26n1522_004:0152b12": "益懈怠故。如經「是諸眾生小心狹劣，不求",
    "T26n1522_004:0152b13": "大乘法」故。復依小乘心願過，願小乘故，如",
    "T26n1522_004:0152b14": "經「其心遠離無上一切智智」故。修行過，不",
    "T26n1522_004:0152b15": "定聚眾生實有大乘出法而修行小乘，如",
    "T26n1522_004:0152b16": "經「等有出行而樂聲聞辟支佛乘」故。彼諸",
    "T26n1522_004:0152b17": "眾生隨順對治，以如實法令住微妙無上",
    "T26n1522_004:0152b18": "佛法廣大心故，如經「我應令彼眾生安住",
    "T26n1522_004:0152b19": "微妙無上佛法深廣大意」故。依持戒行故，",
    "T26n1522_004:0152b20": "得此戒力能作善法，善巧起諸善行故，",
    "T26n1522_004:0152b21": "如經「諸佛子！菩薩如是隨順持戒力，善能廣",
    "T26n1522_004:0152b22": "起方便行故」。",
    "T26n1522_004:0152b23": "經曰：諸佛子！是菩薩住此菩薩離垢地已，",
    "T26n1522_004:0152b24": "多見諸佛，以大神通力、大願力故；見多",
    "T26n1522_004:0152b25": "百佛、多千佛、多百千佛、多百千那由他佛、多億",
    "T26n1522_004:0152b26": "佛、多百億佛、多千億佛、多百千億佛、多百千億",
    "T26n1522_004:0152b27": "那由他佛，以大神通力、大願力故。是菩薩",
    "T26n1522_004:0152b28": "見諸佛時，以上心深心供養恭敬尊重讚",
    "T26n1522_004:0152b29": "歎，衣服飲食臥具湯藥一切供具悉以奉施。",
    "T26n1522_004:0152c01": "以諸菩薩上妙樂具供養眾僧，以此善根",
    "T26n1522_004:0152c02": "皆願迴向阿耨多羅三藐三菩提。於諸佛",
    "T26n1522_004:0152c03": "所生上恭敬心，復受十善法。受善法已，乃",
    "T26n1522_004:0152c04": "至得阿耨多羅三藐三菩提終不中失。是菩",
    "T26n1522_004:0152c05": "薩於無量劫、無量百劫、無量千劫、無量百千劫、",
    "T26n1522_004:0152c06": "無量億劫、無量百億劫、無量千億劫、無量百千",
    "T26n1522_004:0152c07": "億劫、無量百千億那由他劫，遠離慳嫉破戒",
    "T26n1522_004:0152c08": "垢心，習行布施持戒清淨。諸佛子！譬如成",
    "T26n1522_004:0152c09": "鍊真金，置礬石中煮已，離一切垢轉復明",
    "T26n1522_004:0152c10": "淨。諸佛子！菩薩住此離垢地中亦復如是，",
    "T26n1522_004:0152c11": "於無量劫乃至無量百千億那由他劫，遠離",
    "T26n1522_004:0152c12": "慳嫉破戒垢心，成就布施持戒清淨。菩薩爾",
    "T26n1522_004:0152c13": "時於四攝法中愛語偏多，十波羅蜜中戒波",
    "T26n1522_004:0152c14": "羅蜜增上，餘波羅蜜非不修集，隨力隨分。諸",
    "T26n1522_004:0152c15": "佛子！是名略說菩薩摩訶薩第二菩薩離垢",
    "T26n1522_004:0152c16": "地。菩薩住是地中，多作轉輪聖王，得法自",
    "T26n1522_004:0152c17": "在七寶具足，有自在力能除一切眾生破戒",
    "T26n1522_004:0152c18": "等垢，以善方便令諸眾生修行十善業道。",
    "T26n1522_004:0152c19": "所作善業布施愛語利益同事，是諸福德皆",
    "T26n1522_004:0152c20": "不離念佛、念法、念僧、念菩薩、念菩薩行、念波",
    "T26n1522_004:0152c21": "羅蜜、念十地、念不壞力、念無畏、念不共佛法，",
    "T26n1522_004:0152c22": "乃至不離念具足一切種一切智智。常生是",
    "T26n1522_004:0152c23": "心：我當於一切眾生中為首為勝為大、",
    "T26n1522_004:0152c24": "為妙為微妙、為上為無上、為導為將、為",
    "T26n1522_004:0152c25": "師為尊，乃至為一切智智依止者。諸佛子！",
    "T26n1522_004:0152c26": "是菩薩摩訶薩若欲捨家勤行精進，於佛法",
    "T26n1522_004:0152c27": "中便能捨家妻子五欲。得出家已勤行精",
    "T26n1522_004:0152c28": "進，於一念間得千三昧，得見千佛、知千",
    "T26n1522_004:0152c29": "佛神力，能動千佛世界、能入千佛世界、能",
    "T26n1522_004:0153a01": "照千佛世界、能教化千佛世界眾生、能住",
    "T26n1522_004:0153a02": "壽千劫、能知過去未來世各千劫事、能善入",
    "T26n1522_004:0153a03": "千法門、能變身為千，於一一身能示千菩",
    "T26n1522_004:0153a04": "薩以為眷屬。若以願力自在勝上，菩薩願",
    "T26n1522_004:0153a05": "力過於此數，示種種神通，或身、或光明、或神",
    "T26n1522_004:0153a06": "通、或眼、或境界、或音聲、或行、或莊嚴、或加、或信、",
    "T26n1522_004:0153a07": "或業，是諸神通乃至無量百千萬億那由他",
    "T26n1522_004:0153a08": "劫不可數知。",
    "T26n1522_004:0153a09": "論曰：此中果利益挍量勝事者，如初地說，此",
    "T26n1522_004:0153a10": "地亦如是，有者同，無者應知。此中勝事者，",
    "T26n1522_004:0153a11": "於無量劫遠離慳嫉破戒垢心，成就布施",
    "T26n1522_004:0153a12": "持戒清淨等諸事勝故，於初地中戒未淨",
    "T26n1522_004:0153a13": "故施亦未淨。若爾，何故初地中說檀波羅蜜",
    "T26n1522_004:0153a14": "增上，餘者不如？然彼檀波羅蜜等，此地中轉",
    "T26n1522_004:0153a15": "勝清淨故。以離慳嫉破戒等垢，是故此地釋",
    "T26n1522_004:0153a16": "名離垢。初地中金但以火鍊，除外貪等麁",
    "T26n1522_004:0153a17": "垢故，說鍊金清淨。今於此地，復置礬石",
    "T26n1522_004:0153a18": "中煮，除自體明垢故，自性真淨故，說性戒",
    "T26n1522_004:0153a19": "清淨義。",
    "T26n1522_004:0153a20": "十地經論離垢地卷之四"
}