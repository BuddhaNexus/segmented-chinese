{
    "T24n1448_006:0023c07": "根本說一切有部毘奈耶藥事",
    "T24n1448_006:0023c08": "卷第六",
    "T24n1448_006:0023c10": "大唐三藏義淨奉　制譯",
    "T24n1448_006:0023c11": "爾時摩羯陀國未生怨王，及廣嚴城栗姑毘",
    "T24n1448_006:0023c12": "等，各造舡橋。于時諸龍便作是念：「我今身墮",
    "T24n1448_006:0023c13": "惡趣，應修福業。各舉其頭，於弶伽河中相續",
    "T24n1448_006:0023c14": "為橋，令世尊等蹈上而過。」作是念已，彼諸龍",
    "T24n1448_006:0023c15": "等各各舉頭相續為橋。爾時世尊告諸苾芻",
    "T24n1448_006:0023c16": "曰：「此三橋上，欲得過者，隨汝等心；我當與阿",
    "T24n1448_006:0023c17": "難陀蹈彼龍橋渡弶伽水。」其諸弟子或取未",
    "T24n1448_006:0023c18": "生怨橋、或取栗姑毘橋，唯有世尊及具壽阿",
    "T24n1448_006:0023c19": "難陀，於龍橋上而渡。爾時有一近事之男，而",
    "T24n1448_006:0023c20": "說頌曰：",
    "T24n1448_006:0023c21": "「智人渡大海，　　乘舡不作橋，",
    "T24n1448_006:0023c22": "　愚者海為橋，　　江河乘大舶。",
    "T24n1448_006:0023c23": "　世尊已渡河，　　婆羅門處岸，",
    "T24n1448_006:0023c24": "　聲聞乘栰去，　　苾芻但洗身。",
    "T24n1448_006:0023c25": "　觸處水平流，　　何煩別求井？",
    "T24n1448_006:0023c26": "　斷除貪愛本，　　更當何所求？」",
    "T24n1448_006:0023c27": "爾時世尊渡弶伽河已，遙見高原，告阿難陀",
    "T24n1448_006:0023c28": "曰：「汝見原不？欲識因緣，為汝宣說。」阿難陀",
    "T24n1448_006:0023c29": "白言：「唯願開示。」佛言：「此高原者，往昔大聲",
    "T24n1448_006:0024a01": "王建立寶幢之所。其寶幢量高一千尋，復以",
    "T24n1448_006:0024a02": "純金眾寶嚴飾，於此幢下廣施財物，作功德",
    "T24n1448_006:0024a03": "已，即將寶幢棄弶伽河中。汝今欲見此寶幢",
    "T24n1448_006:0024a04": "不？」白言：「世尊！今正是時，我及苾芻咸願瞻",
    "T24n1448_006:0024a05": "覩。」",
    "T24n1448_006:0024a06": "爾時世尊以百福鞔萬字輪相施無畏手，觸",
    "T24n1448_006:0024a07": "彼高地。時有諸龍，便作是念：「何故世尊以",
    "T24n1448_006:0024a08": "手觸地？」即知如來為苾芻眾欲示寶幢。時彼",
    "T24n1448_006:0024a09": "諸龍即於地中捧出寶幢，諸苾芻眾咸得瞻",
    "T24n1448_006:0024a10": "覩。時有苾芻名拔陀離，志性閑靜，僻在一處，",
    "T24n1448_006:0024a11": "補糞掃衣。",
    "T24n1448_006:0024a12": "爾時世尊告諸苾芻：「汝等速須觀視此幢形",
    "T24n1448_006:0024a13": "相，其幢不久尋即滅沒。」既見滅已，諸苾芻",
    "T24n1448_006:0024a14": "等白言：「世尊！我等咸見，唯有具壽拔陀離，",
    "T24n1448_006:0024a15": "性樂閑靜，而補衣服不觀。為當離貪愛故？",
    "T24n1448_006:0024a16": "為復先曾觀見耶？不同瞻禮。如若離欲，此",
    "T24n1448_006:0024a17": "亦有離欲者；若曾觀見，在於何處？」佛即報言：",
    "T24n1448_006:0024a18": "「汝等當知！此苾芻已離貪愛故，復曾瞻禮。」",
    "T24n1448_006:0024a19": "佛言：「昔時有王名曰叫聲，與天帝釋共為親",
    "T24n1448_006:0024a20": "友。其叫聲王既無子息，心懷求乞，拓頰思念：",
    "T24n1448_006:0024a21": "『我今多有種種財寶，國位臣人悉皆充滿，今",
    "T24n1448_006:0024a22": "無子息，我死之後當絕繼嗣。』時天帝釋見叫",
    "T24n1448_006:0024a23": "聲王，便即問曰：『王今何故拓頰思念憂愁而",
    "T24n1448_006:0024a24": "住？』時王答曰：『我今多有種種庫藏，身若死後",
    "T24n1448_006:0024a25": "絕其繼嗣，所以憂愁。』帝釋報言：『勿須憂惱，我",
    "T24n1448_006:0024a26": "諸天子死相現者，勸令與王而作其子。』諸天",
    "T24n1448_006:0024a27": "常法，有欲死者，五衰相現。云何為五？一者衣",
    "T24n1448_006:0024a28": "裳垢膩、二者頭上花萎、三者口出惡氣、四者",
    "T24n1448_006:0024a29": "脇下汗流、五者不樂本座。後時有一天子",
    "T24n1448_006:0024b01": "衰相既現，帝釋勸言：『仁者可於叫聲王最大",
    "T24n1448_006:0024b02": "夫人腹內受生。』時天答帝釋言：『凡是國王，",
    "T24n1448_006:0024b03": "多造過失。我若生彼，還造諸非，違法理人，當",
    "T24n1448_006:0024b04": "墮無間，不願生彼。』帝釋報言：『仁者！我當加被，",
    "T24n1448_006:0024b05": "令汝省覺。』時天答言：『天主當知！諸天放逸，多",
    "T24n1448_006:0024b06": "著快樂，豈能憶我？』帝釋報言：『仁者！雖復如",
    "T24n1448_006:0024b07": "是，我終令汝憶知省覺。』時彼天子聞是語已，",
    "T24n1448_006:0024b08": "遂往叫聲王最大夫人腹內受胎。當受胎日，",
    "T24n1448_006:0024b09": "王諸人眾皆喜大叫。日月既滿，遂生一子，",
    "T24n1448_006:0024b10": "顏貌端正，廣如上說，乃至鼻高修直。時叫聲",
    "T24n1448_006:0024b11": "王集會眷屬，欲立其名：『與作何字？』眷屬答言：",
    "T24n1448_006:0024b12": "『此之童子，入母胎時諸人大叫，應可立名為",
    "T24n1448_006:0024b13": "大叫聲。』其王依請，遂立其名。時大叫聲童子，",
    "T24n1448_006:0024b14": "授與八母，看侍長養：二為乳母、二恒洗濯、二",
    "T24n1448_006:0024b15": "常懷抱、二與戲樂。每與乳、酪、醍醐、生熟酥等",
    "T24n1448_006:0024b16": "種種美味而為養育，猶如蓮花速令長大，",
    "T24n1448_006:0024b17": "聰叡開悟乃能善閑，十八種伎藝悉皆通達，",
    "T24n1448_006:0024b18": "才辯智慧無不通利。凡剎利王受灌頂位，人",
    "T24n1448_006:0024b19": "間自在有大力勢，遠近諸王皆悉降伏。安置",
    "T24n1448_006:0024b20": "民人，要須具如是藝，善能調象，弄馬乘輅，",
    "T24n1448_006:0024b21": "施弓捻箭，於陣出入，善用鉤索，鐵箭鐵矟，踏",
    "T24n1448_006:0024b22": "地努拳，結髮莊束，善其射法。略有五種：一者",
    "T24n1448_006:0024b23": "遠射悉皆穿穴、二者聞聲即射皆能殺戮、三",
    "T24n1448_006:0024b24": "者隨其要處悉能射之、四者亦射皆中、五者",
    "T24n1448_006:0024b25": "射入堅牢，此之射法悉能善了。王子法爾，父",
    "T24n1448_006:0024b26": "王在位，其名不顯。後於異時，叫聲大王身既",
    "T24n1448_006:0024b27": "崩已，時大叫聲太子策立登位。初紹王位，",
    "T24n1448_006:0024b28": "正法理人，至於後時，還行非法。于時帝釋報",
    "T24n1448_006:0024b29": "言：『仁者！我昔勸汝與叫聲王為子。汝今不應",
    "T24n1448_006:0024b30": "行此非法而理於國，當墮地獄。』時大聲王聞",
    "T24n1448_006:0024c01": "此語已，以正法理人，不久之間復行非法。於",
    "T24n1448_006:0024c02": "第二迴帝釋復告：『仁者！我先勸汝與叫聲王",
    "T24n1448_006:0024c03": "為其太子。汝今不應行斯非法理於國位，當",
    "T24n1448_006:0024c04": "墮地獄。』時大聲王答帝釋言：『我等國王多諸",
    "T24n1448_006:0024c05": "放逸，貪五欲樂，聞已便忘。唯願慈悲，留一",
    "T24n1448_006:0024c06": "記驗。我得見已，作諸功德。』",
    "T24n1448_006:0024c07": "「爾時帝釋，勅工巧天(梵云毘首羯磨天)：『汝今可往大聲",
    "T24n1448_006:0024c08": "王宮端嚴道場，化作金幢舉高千尋，種種雜",
    "T24n1448_006:0024c09": "寶而為間錯。』時工巧天既受勅已，即往大聲",
    "T24n1448_006:0024c10": "王宮端嚴道場內化作金幢，舉高千等，眾寶",
    "T24n1448_006:0024c11": "莊嚴。時大聲王既見金幢，遂造施堂，修諸",
    "T24n1448_006:0024c12": "功德。王令親舅，名阿輸迦，專守供養。是時",
    "T24n1448_006:0024c13": "國人悉皆樂見，既覩幢已，還往施堂，心不",
    "T24n1448_006:0024c14": "捨離，來往供養，遂廢家業。時王國稅不能充",
    "T24n1448_006:0024c15": "足，王之大臣隨少將進。時大聲王既見物少，",
    "T24n1448_006:0024c16": "便即問言：『汝等何故少進租庸？』諸臣答曰：",
    "T24n1448_006:0024c17": "『大王當知！贍部洲人施堂食已，即觀金幢，",
    "T24n1448_006:0024c18": "遂廢生業。由此因緣，租稅不足。』王便報曰：",
    "T24n1448_006:0024c19": "『宜廢施堂。』諸臣奉命，遂即除毀。是時諸人",
    "T24n1448_006:0024c20": "自辦糧食，觀禮金幢，還不捨離，靡營家業，同",
    "T24n1448_006:0024c21": "前租稅不能充足。王又問言：『我令汝等既毀",
    "T24n1448_006:0024c22": "施堂，何故今者稅猶不足？』臣復答言：『大王",
    "T24n1448_006:0024c23": "當知！彼諸人眾，自辦資糧，食已觀覩金幢，不",
    "T24n1448_006:0024c24": "營家業，是故租庸猶不充足。』時大聲王廣作",
    "T24n1448_006:0024c25": "布施，造諸功德，遂將金幢投弶伽河內。」佛告",
    "T24n1448_006:0024c26": "諸苾芻：「勿作異念！彼大聲王親舅阿輸迦者，",
    "T24n1448_006:0024c27": "今拔陀離苾芻是。由昔因中守護供養，所以",
    "T24n1448_006:0024c28": "不來觀禮金幢。」時諸苾芻咸問世尊：「此之金",
    "T24n1448_006:0024c29": "幢何處壞滅？」佛言：「於未來世人壽八萬歲",
    "T24n1448_006:0025a01": "時，有轉輪聖王名曰餉佉，如法理世，十善化",
    "T24n1448_006:0025a02": "人。時王具足四種兵軍，能降一切悉皆得勝。",
    "T24n1448_006:0025a03": "常修善品為大法王，具有七寶，所謂輪寶、象",
    "T24n1448_006:0025a04": "寶、馬寶、珠寶、女寶、主藏臣寶、主兵臣寶。王",
    "T24n1448_006:0025a05": "有千子，勇健多力，能破怨敵，遍四洲界悉皆",
    "T24n1448_006:0025a06": "賓伏，一切人民無有侵奪。犯罪之者，不行",
    "T24n1448_006:0025a07": "刀杖，以法宣令自然調伏。時王有婆羅門名",
    "T24n1448_006:0025a08": "曰善淨，是王大臣，善淨有妻名曰淨妙，常以",
    "T24n1448_006:0025a09": "慈心遍覆一切。後時誕子，號為慈氏。時善淨",
    "T24n1448_006:0025a10": "大臣，常教八萬摩納婆等四薜陀論。以摩納",
    "T24n1448_006:0025a11": "婆等付與慈氏，令教習讀四薜陀論。時四天",
    "T24n1448_006:0025a12": "王各持伏藏及以金幢奉獻餉佉，所謂氷竭",
    "T24n1448_006:0025a13": "羅伏藏從羯陵伽國來；般逐迦大藏從密絺",
    "T24n1448_006:0025a14": "羅國來；伊羅鉢羅藏從揵陀羅國來；餉佉大",
    "T24n1448_006:0025a15": "藏從波羅痆斯城來。時餉佉王持此金幢施",
    "T24n1448_006:0025a16": "與善淨，善淨受已施與慈氏，慈氏受已，施與",
    "T24n1448_006:0025a17": "八萬摩納婆等，摩納受已各共分之。是時慈",
    "T24n1448_006:0025a18": "氏見此寶幢須臾無常，知一切法皆悉磨滅，",
    "T24n1448_006:0025a19": "心生憂惱。即趣靜林，起大慈悲，以智慧劍",
    "T24n1448_006:0025a20": "截諸煩惱，證得無上菩提智，號曰彌勒應正",
    "T24n1448_006:0025a21": "等覺。既成佛已，即於其日，時餉佉王七寶隱",
    "T24n1448_006:0025a22": "沒。既見是已，遂與八萬國王前後圍繞亦隨",
    "T24n1448_006:0025a23": "出家。時王女寶名毘舍佉，亦與八萬宮人婇",
    "T24n1448_006:0025a24": "女隨共出家。時善淨大臣，與八萬摩納婆等",
    "T24n1448_006:0025a25": "亦隨出家。爾時彌勒佛與八萬俱胝苾芻，前",
    "T24n1448_006:0025a26": "後圍繞詣尊足山，向迦攝波苾芻骨鎖留身",
    "T24n1448_006:0025a27": "之所，指山門開。于時彌勒世尊，以其右手擎",
    "T24n1448_006:0025a28": "取迦攝全身骨鎖，置左掌中，為諸聲聞廣說",
    "T24n1448_006:0025a29": "妙法，告諸苾芻：『汝等當知！過去世時，人壽百",
    "T24n1448_006:0025b01": "歲，有佛名釋迦牟尼，出於世間。此之迦攝，是",
    "T24n1448_006:0025b02": "彼聲聞，少欲知足，杜多第一。彼佛滅後，能結",
    "T24n1448_006:0025b03": "集釋迦牟尼教法。』時彌勒佛諸聲聞等既見",
    "T24n1448_006:0025b04": "迦攝留身之骨，心生憂惱：『如何此身，能證如",
    "T24n1448_006:0025b05": "是種種功德？』時彌勒世尊諸弟子等，由生憂",
    "T24n1448_006:0025b06": "惱，俱時現證阿羅漢果。于時有九十六俱胝",
    "T24n1448_006:0025b07": "阿羅漢，能證杜多而生厭離。時彼金幢便即",
    "T24n1448_006:0025b08": "隱沒。「諸苾芻等便白佛言：『有何因緣，餉佉",
    "T24n1448_006:0025b09": "輪王，今與世尊同時出世？』彼佛告言：『由願力",
    "T24n1448_006:0025b10": "故。』苾芻復問：『云何願力？』時彌勒佛為諸苾芻",
    "T24n1448_006:0025b11": "說：『於往昔中天竺國，是時有王名摩娑婆，",
    "T24n1448_006:0025b12": "正法理民，國界豐樂，無諸諍訟，人眾充滿，",
    "T24n1448_006:0025b13": "常有花果，雨澤順時，五穀成熟。時北天竺國",
    "T24n1448_006:0025b14": "有王名曰多財，亦正法理世，國界豐樂，無眾",
    "T24n1448_006:0025b15": "諍訟，人眾充滿，常有花果，雨澤順時，五穀成",
    "T24n1448_006:0025b16": "熟。後於異時，中天竺王有一大臣產生一子，",
    "T24n1448_006:0025b17": "其子生時，自然耳有寶璫隨身而出。子既生",
    "T24n1448_006:0025b18": "已，即集親屬，慶喜設會，與立其名。由子初生",
    "T24n1448_006:0025b19": "耳有寶璫，遂從立稱名曰寶光。時此寶光，後",
    "T24n1448_006:0025b20": "於異時，見老病死心懷憂惱，即棄俗緣趣於",
    "T24n1448_006:0025b21": "山林，當日能證阿耨多羅三藐三菩提，便即",
    "T24n1448_006:0025b22": "號為寶光如來。復於異時，北天竺國多財之",
    "T24n1448_006:0025b23": "王，昇於高樓，與諸大臣前後圍繞，告群臣",
    "T24n1448_006:0025b24": "曰：「頗有如我國土，人眾豐樂，無諸諍訟，雨澤",
    "T24n1448_006:0025b25": "順時，五穀成熟，常受快樂。」時有商人，曾向中",
    "T24n1448_006:0025b26": "天竺國，前白王曰：「彼中天竺有王名摩娑婆，",
    "T24n1448_006:0025b27": "其國豐樂，與王相似。」時多財王聞此語已，心",
    "T24n1448_006:0025b28": "大瞋怒，便告大臣曰：「汝等即可嚴四種兵，",
    "T24n1448_006:0025b29": "我今自往伐彼摩娑婆王，并破國土。」時多財",
    "T24n1448_006:0025c01": "王即領兵眾：一者象兵、二者馬兵、三者車",
    "T24n1448_006:0025c02": "兵、四者步兵，各嚴器仗，遂向中天，渡弶伽河",
    "T24n1448_006:0025c03": "已，南岸而住。時摩娑婆王聞多財王領四種",
    "T24n1448_006:0025c04": "兵馬至河南岸。既聞是已，亦嚴四兵，各持軍",
    "T24n1448_006:0025c05": "器，渡弶伽河北岸而住。時寶光如來知此二",
    "T24n1448_006:0025c06": "王正堪調伏，來至弶伽河止宿而住，於其夜",
    "T24n1448_006:0025c07": "中起世間心。諸佛常法，若起念時，帝釋梵王",
    "T24n1448_006:0025c08": "護世善神即知佛念。彼諸天等既知念已，來",
    "T24n1448_006:0025c09": "至佛所，頂禮佛足，退坐一面。由彼天光赫焃",
    "T24n1448_006:0025c10": "照彼摩娑婆王軍眾。時多財王見彼光明，心",
    "T24n1448_006:0025c11": "生驚怪，問諸臣曰：「是何光明，照耀彼軍？」群",
    "T24n1448_006:0025c12": "臣答曰：「彼摩娑婆王國內有佛出世號曰寶",
    "T24n1448_006:0025c13": "光如來，帝釋諸天悉來供養，具大威德，有斯",
    "T24n1448_006:0025c14": "光明。」時多財王告諸臣曰：「彼摩娑婆王國內",
    "T24n1448_006:0025c15": "有此佛寶二足福田出現世間，感得梵天王",
    "T24n1448_006:0025c16": "等常來供養，我今豈得損彼王身國軍人眾。」",
    "T24n1448_006:0025c17": "時多財王即遣使者報彼王曰：「王今可來",
    "T24n1448_006:0025c18": "共我相見。汝大福德，國中感得二足福田寶",
    "T24n1448_006:0025c19": "光如來應正等覺，釋梵諸天而來供養。然我",
    "T24n1448_006:0025c20": "今者欲得相見，執手取辭，彼此無畏，各得",
    "T24n1448_006:0025c21": "安穩。」時摩娑婆王聞此語已，心懷不信，遂",
    "T24n1448_006:0025c22": "往寶光佛所，頂禮雙足，退坐一面，而白佛言：",
    "T24n1448_006:0025c23": "「世尊！彼多財王遣使相喚，欲得相見，執手取",
    "T24n1448_006:0025c24": "辭。我今不知云何？世尊遣我去不？」爾時寶",
    "T24n1448_006:0025c25": "光如來報曰：「大王！今可往看，必得安穩。」時王",
    "T24n1448_006:0025c26": "復問佛曰：「我今至彼，既相見已，如何設禮？」",
    "T24n1448_006:0025c27": "佛告王曰：「彼王有力，應先禮拜。」時摩娑婆",
    "T24n1448_006:0025c28": "王聞佛語已，即往多財王所，欲禮雙足。時",
    "T24n1448_006:0025c29": "多財王即起迎接，相抱撫拍，共相慰喻，歡",
    "T24n1448_006:0026a01": "喜取辭。還至佛所，頂禮雙足，退坐一面。時摩",
    "T24n1448_006:0026a02": "娑婆而白言：「世尊！一切諸王，誰為最尊，合受",
    "T24n1448_006:0026a03": "禮敬？」佛報王曰：「轉輪聖王合受禮拜。」王聞佛",
    "T24n1448_006:0026a04": "語，專記在心，即從座起，偏袒右肩，合掌向",
    "T24n1448_006:0026a05": "佛，而白佛言：「唯願世尊及苾芻眾受我等",
    "T24n1448_006:0026a06": "請，明日供養。」于時世尊默然而受。乃至世尊",
    "T24n1448_006:0026a07": "食訖，嚼齒木，嗽淨水已，時摩娑婆王即於佛",
    "T24n1448_006:0026a08": "前至誠發願：「我今供佛并諸聖眾所有功德，",
    "T24n1448_006:0026a09": "持此善根，願我當得轉輪聖王。」既發願已，",
    "T24n1448_006:0026a10": "忽聞有吹螺之聲。爾時寶光如來便與授記：",
    "T24n1448_006:0026a11": "「汝當來世人壽八萬歲時，汝當出世作轉輪",
    "T24n1448_006:0026a12": "王，號曰餉佉。」眾人聞已，出極大聲。彼多財王",
    "T24n1448_006:0026a13": "去猶未遠，聞此叫聲，問群臣曰：「摩娑婆王國",
    "T24n1448_006:0026a14": "內有何因緣，出此大聲？」諸臣察問，尋報王曰：",
    "T24n1448_006:0026a15": "「寶光如來與摩娑婆王授記，於當來世作轉",
    "T24n1448_006:0026a16": "輪王。彼諸人等聞此記已，歡喜踊躍，為此緣",
    "T24n1448_006:0026a17": "故出大叫聲。」時多財王聞此語已，遂即迴駕，",
    "T24n1448_006:0026a18": "詣寶光如來正等覺所，頂禮雙足，退坐一面，",
    "T24n1448_006:0026a19": "而白佛言：「世尊！一切世間誰合受輪王禮拜？」",
    "T24n1448_006:0026a20": "佛告大王：「唯有如來、應、正等覺，合受轉輪聖",
    "T24n1448_006:0026a21": "王禮拜供養。」時多財王從坐而起，整理衣服，",
    "T24n1448_006:0026a22": "頂禮佛已，合掌恭敬，而白佛言：「唯願世尊及",
    "T24n1448_006:0026a23": "苾芻僧伽，明日受我微供。」乃至食訖，收鉢澡",
    "T24n1448_006:0026a24": "嗽已，時多財王起大慈悲，普遍生界，便發願",
    "T24n1448_006:0026a25": "言：「以此供養善根，願我當來早得成佛，為天",
    "T24n1448_006:0026a26": "人師。」佛即報曰：「大王當知！於未來世人壽八",
    "T24n1448_006:0026a27": "萬歲時，當得作佛名曰彌勒，十號具足。」佛告",
    "T24n1448_006:0026a28": "諸苾芻：「猶此願力，佛與輪王，二寶同時出現",
    "T24n1448_006:0026a29": "於世。」』」",
    "T24n1448_006:0026b01": "爾時世尊告阿難陀曰：「汝可共我往俱胝聚",
    "T24n1448_006:0026b02": "落。」時阿難陀遂與世尊遊行佛栗氏國，漸",
    "T24n1448_006:0026b03": "至俱胝聚落，次北不遠有勝攝林樹，佛於中",
    "T24n1448_006:0026b04": "住。爾時世尊告諸苾芻曰：「汝等當知！此之",
    "T24n1448_006:0026b05": "禁戒若破，於三摩地亦皆隨失。汝等若能修",
    "T24n1448_006:0026b06": "習持戒，此三摩地即能常住。以其智慧，修習",
    "T24n1448_006:0026b07": "身心，於三毒中得正解脫。如是修習，得解脫",
    "T24n1448_006:0026b08": "已，聖者善能了知：我生已盡，梵行成立，所",
    "T24n1448_006:0026b09": "作已辦，不受後有。」",
    "T24n1448_006:0026b10": "爾時世尊告具壽阿難陀曰：「汝可共我往那",
    "T24n1448_006:0026b11": "地迦聚落。」阿難陀唯然，遂與如來遊佛栗氏",
    "T24n1448_006:0026b12": "國，漸至那地迦聚落群氏迦堂中。彼那地迦",
    "T24n1448_006:0026b13": "聚落，時有災疫，人眾多死。于時有淥目親",
    "T24n1448_006:0026b14": "近、極精進、近勝端嚴、近端嚴、多眾最上，并賢",
    "T24n1448_006:0026b15": "善現名稱、施稱、上稱等眾多鄔波索迦，皆已",
    "T24n1448_006:0026b16": "身死。時諸苾芻於晨朝時執持衣鉢，入那",
    "T24n1448_006:0026b17": "地迦聚落巡門乞食。彼諸苾芻聞此聚落多",
    "T24n1448_006:0026b18": "有人死，然有淥目親近乃至上稱等諸鄔波",
    "T24n1448_006:0026b19": "索迦皆悉身死。諸苾芻等既聞人死，巡乞",
    "T24n1448_006:0026b20": "食已，還至本處，安置衣鉢，詣世尊所，頂禮雙",
    "T24n1448_006:0026b21": "足，退坐一面，而白佛言：「我等諸苾芻，於晨朝",
    "T24n1448_006:0026b22": "時執持衣鉢，入那地迦聚落遊行乞食，乃聞",
    "T24n1448_006:0026b23": "人說此聚落中多有人死。彼諸人等既並身",
    "T24n1448_006:0026b24": "死，各趣何道受生？」佛告諸苾芻：「彼淥目鄔波",
    "T24n1448_006:0026b25": "索迦，斷五下分結已即受化生，於此涅槃",
    "T24n1448_006:0026b26": "證不還果，於此世中得不退轉法。餘鄔波索",
    "T24n1448_006:0026b27": "迦等，亦復如是。」佛告諸苾芻：「於彼那地迦聚",
    "T24n1448_006:0026b28": "落，更有二百五十一鄔波索迦並悉身死，",
    "T24n1448_006:0026b29": "亦皆斷五下分結得受化生，於此涅槃證",
    "T24n1448_006:0026c01": "不還果，於此世中得不退轉，於彼聚落，復",
    "T24n1448_006:0026c02": "有三百鄔波索迦亦皆身死，斷三分結故，及",
    "T24n1448_006:0026c03": "貪、瞋、癡由有輕障，證一來果，更此受生，當斷",
    "T24n1448_006:0026c04": "一切諸煩惱惑。於彼聚落，復有五百一鄔波",
    "T24n1448_006:0026c05": "索迦身死，斷三分結故，證預流果，不墮惡",
    "T24n1448_006:0026c06": "趣，決定當證菩提之果，於人天中七返受生，",
    "T24n1448_006:0026c07": "輪轉息已，斷除煩惱。」佛告諸苾芻：「汝等當知！",
    "T24n1448_006:0026c08": "欲死者皆來問我，虛生擾亂，無有利樂。然",
    "T24n1448_006:0026c09": "而生者，皆歸於死；若如來出現或不出現，生",
    "T24n1448_006:0026c10": "滅是常，有何奇異？然其法者，即是法界，如來",
    "T24n1448_006:0026c11": "由自神通證現覺已，演說示現，分別安住，開",
    "T24n1448_006:0026c12": "示廣說種種妙法，所謂：有此故彼有，此生故",
    "T24n1448_006:0026c13": "彼生，所謂無明緣行、行緣識、識緣名色、名",
    "T24n1448_006:0026c14": "色緣六處、六處緣觸、觸緣受、受緣愛、愛緣",
    "T24n1448_006:0026c15": "取、取緣有、有緣生、生緣老死憂悲苦惱，如是",
    "T24n1448_006:0026c16": "純極苦蘊生。所謂無此有故，彼即不生；彼若",
    "T24n1448_006:0026c17": "滅故，此即當滅，所謂無明滅故行滅、行滅故",
    "T24n1448_006:0026c18": "識滅、識滅故名色滅、名色滅故六處滅、六處",
    "T24n1448_006:0026c19": "滅故觸滅、觸滅故受滅、受滅故愛滅、愛滅故",
    "T24n1448_006:0026c20": "取滅、取滅故有滅、有滅故生滅、生滅故老死",
    "T24n1448_006:0026c21": "憂悲苦惱滅，如是純極苦蘊滅。然與汝諸苾",
    "T24n1448_006:0026c22": "芻等，當說《法鏡經》。汝等諦聽，善思念之！云何",
    "T24n1448_006:0026c23": "名法鏡經？汝等當於正覺極生信樂，此名『法",
    "T24n1448_006:0026c24": "鏡經』，及於法僧伽所有聖者戒光清淨，皆生",
    "T24n1448_006:0026c25": "極信，此是『法鏡經』。苾芻當知！我所云說法鏡",
    "T24n1448_006:0026c26": "經者，所說是也。」",
    "T24n1448_006:0026c27": "爾時世尊於佛栗氏國人間遊行，到那雉迦",
    "T24n1448_006:0026c28": "聚落。時菴沒羅波利夫人，聞佛至那雉迦聚",
    "T24n1448_006:0026c29": "落。時彼夫人有一鸚鵡鳥名曰圓面，善解人",
    "T24n1448_006:0027a01": "語，便遣此鳥往那雉迦，頂禮世尊：「起居輕",
    "T24n1448_006:0027a02": "利，少病少惱，安樂行不？世尊若欲遊廣嚴城",
    "T24n1448_006:0027a03": "者，願哀愍我，先至菴沒羅園。」是時鸚鵡既受",
    "T24n1448_006:0027a04": "命已，即往佛所，至廣嚴城，遇栗姑毘童子等",
    "T24n1448_006:0027a05": "出城遊戲。見鸚鵡飛過，同聲唱言：「菴沒羅婢",
    "T24n1448_006:0027a06": "鸚鵡，我等今當攢箭射殺。」言已挽弓，即射鸚",
    "T24n1448_006:0027a07": "鵡，其箭倒下，至童子頭上。時彼鸚鵡即說頌",
    "T24n1448_006:0027a08": "曰：",
    "T24n1448_006:0027a09": "「兩國交戰時，　　使者不應殺；",
    "T24n1448_006:0027a10": "　況我是佛使，　　一切不能傷。」",
    "T24n1448_006:0027a11": "時諸童子亦說頌曰：",
    "T24n1448_006:0027a12": "「我等箭無力，　　汝言見有驗；",
    "T24n1448_006:0027a13": "　此是佛威德，　　汝當無畏去。」",
    "T24n1448_006:0027a14": "時鸚鵡鳥即至佛所，頭面敬禮世尊足已，具",
    "T24n1448_006:0027a15": "陳夫人所有誠信，佛言：「善哉！當善安穩。」默然",
    "T24n1448_006:0027a16": "受請。於是鸚鵡知佛受請，致敬而去，未至菴",
    "T24n1448_006:0027a17": "園，便被惡鵄空中搦殺。既捨命已即生四天",
    "T24n1448_006:0027a18": "王天。生彼天已，即自念言：「我因何事？種何",
    "T24n1448_006:0027a19": "福業？而來生此。」便自觀見，由作佛使，捨傍",
    "T24n1448_006:0027a20": "生身，得斯善報。復作是念：「我今不應隔宿",
    "T24n1448_006:0027a21": "報世尊恩。」即以嚴身之具及青蓮華、俱物頭",
    "T24n1448_006:0027a22": "花、芬陀利花、曼陀羅花、摩訶曼陀羅花，於",
    "T24n1448_006:0027a23": "中夜分，至世尊所，頂禮佛足，而以供養，退",
    "T24n1448_006:0027a24": "坐一面。由彼天身光明力故，時那雉迦聚落",
    "T24n1448_006:0027a25": "非常光耀。",
    "T24n1448_006:0027a26": "爾時世尊即知根性，為天說法，所謂四聖諦",
    "T24n1448_006:0027a27": "理。聞此法已，便以智金剛杵摧破二十高",
    "T24n1448_006:0027a28": "峯煩惱薩迦耶見山，證預流果。時天子證諦",
    "T24n1448_006:0027a29": "理已，三歎善哉：「今佛世尊，大利益我，非諸父",
    "T24n1448_006:0027b01": "母及諸眷屬、天主、沙門、婆羅門等能作斯事。",
    "T24n1448_006:0027b02": "唯佛世尊，能拔地獄、傍生、餓鬼之苦，建立天",
    "T24n1448_006:0027b03": "人，超度生死，枯血淚海、離骨肉山，關閉一切",
    "T24n1448_006:0027b04": "諸惡趣門，開示涅槃淨天之路。從無始已來，",
    "T24n1448_006:0027b05": "習耶見山，以金剛智慧能悉摧壞，令我得證",
    "T24n1448_006:0027b06": "預流果。我從今日乃至命存，歸佛法僧，作鄔",
    "T24n1448_006:0027b07": "波索迦，永不殺生等，願佛攝受。」歡喜踊躍，猶",
    "T24n1448_006:0027b08": "如商人獲大財利，亦如農夫苗稼滋茂，亦如",
    "T24n1448_006:0027b09": "勇士摧伏強敵，亦如病人離諸疾患，得神通",
    "T24n1448_006:0027b10": "已禮佛而去，以其神力還至天宮。",
    "T24n1448_006:0027b11": "爾時世尊告阿難陀曰：「我今與汝，往詣廣嚴",
    "T24n1448_006:0027b12": "城中。」阿難陀答言：「奉命唯然。」爾時世尊與阿",
    "T24n1448_006:0027b13": "難陀，至廣嚴城菴羅林住，告阿難陀曰：「汝可",
    "T24n1448_006:0027b14": "往薜舍離城，脚踏門閫，說於此呪，并說此頌。",
    "T24n1448_006:0027b15": "呪曰：",
    "T24n1448_006:0027b16": "「『毘娑囉他毘娑囉他毘娑囉他毘娑囉他復圖",
    "T24n1448_006:0027b17": "復圖路哥阿努甘笈辜阿若波夜底薩縛復陀",
    "T24n1448_006:0027b18": "阿奴末底提娜薩縛復陀波囉復陀阿奴末底",
    "T24n1448_006:0027b19": "娜薩縛阿囉漢阿奴末底娜薩縛式叉阿奴末",
    "T24n1448_006:0027b20": "底薩縛尸囉縛迦阿奴末底薩縛薩底縛溺(上)",
    "T24n1448_006:0027b21": "奴末底波囉底迦波囉摩奴末底娜迦始縛囉",
    "T24n1448_006:0027b22": "奴末底娜因陀囉奴末底娜提婆多奴末底娜",
    "T24n1448_006:0027b23": "阿素囉陀囉奴末底娜阿蘇囉畢理灑奴末底",
    "T24n1448_006:0027b24": "娜薩縛復陀奴末底娜毘娑囉毘娑囉毘娑囉",
    "T24n1448_006:0027b25": "毘娑囉復圖嚧迦奴甘[竺-二+扱]俱藐般也邸聞遮陀",
    "T24n1448_006:0027b26": "聞遮陀息災難、驅災難、驅出耶鬼。",
    "T24n1448_006:0027b27": "「『世尊欲入，大自在最勝尊與帝釋及梵天欲",
    "T24n1448_006:0027b28": "入，世界主護世四天王與無量諸天眷屬欲",
    "T24n1448_006:0027b29": "入，阿蘇羅王與其眷屬、諸鬼神等無量百千，",
    "T24n1448_006:0027c01": "於佛世尊生大信心，亦欲來入，為利益一切",
    "T24n1448_006:0027c02": "眾生故。汝等鬼神莫生損害，速出速出、速",
    "T24n1448_006:0027c03": "出速出、速去速去。汝等若欲發惡心者，今當",
    "T24n1448_006:0027c04": "速去；若有慈悲心者便可聽住，無有過失。",
    "T24n1448_006:0027c05": "樂為擁護者亦可聽住。大悲世尊為憐愍一",
    "T24n1448_006:0027c06": "切有情故，作如此說：「蘇畝蘇畝蘇畝蘇嚧　嚧",
    "T24n1448_006:0027c07": "畝嚧畝　畝畝嚧蘇摸嚧摸蘇摸嚧　摸嚧摸嚧摸嚧摸",
    "T24n1448_006:0027c08": "嚧摸嚧摸嚧摸嚧　彌理彌理　蘇嚧彌理　蘇嚧彌",
    "T24n1448_006:0027c09": "理　蘇呂彌理　蘇呂彌理　蘇呂彌理　蘇呂彌理　蘇",
    "T24n1448_006:0027c10": "呂彌理　蘇呂彌理　蘇呂彌理　蘇呂彌理　蘇呂彌",
    "T24n1448_006:0027c11": "理　蘇呂彌理　理理理理理理　利利利利利利　彌",
    "T24n1448_006:0027c12": "理彌理彌理彌理　彌利彌利　賀私彌彌理彌理",
    "T24n1448_006:0027c13": "私私弭　殑伽囉伽囉迦吒　殑迦囉迦囉迦遮　殑",
    "T24n1448_006:0027c14": "迦囉殑迦囉　殑迦囉殑迦囉　殑迦囉殑迦囉　殑",
    "T24n1448_006:0027c15": "迦囉殑迦囉　俱利賒殑迦囉殑迦離迦利賒理",
    "T24n1448_006:0027c16": "理理理理阿理破娑理　逋理逋理逋理逋理逋",
    "T24n1448_006:0027c17": "理逋理逋理　逋奈他奈他託離布離布那他託",
    "T24n1448_006:0027c18": "涅理迦車託離布離逋理涅理　車託波囉夜他",
    "T24n1448_006:0027c19": "　離逋離布波囉夜他。」世尊憐愍世間，欲入此",
    "T24n1448_006:0027c20": "城，利益一切眾生故、慈悲喜捨故。此呪成就",
    "T24n1448_006:0027c21": "伽他，一切諸天及一切眾生以最勝智慧法",
    "T24n1448_006:0027c22": "性。說伽他曰：",
    "T24n1448_006:0027c23": "「『斷除諸結習，　　遠離諸貪愛；",
    "T24n1448_006:0027c24": "　　其心常寂靜，　　彼能安樂汝。",
    "T24n1448_006:0027c25": "　　世間若有人，　　善住涅槃道；",
    "T24n1448_006:0027c26": "　　能說一切法，　　彼能安樂汝。",
    "T24n1448_006:0027c27": "　　生死流轉中，　　作諸歸依者；",
    "T24n1448_006:0027c28": "　　利益有情類，　　彼能安樂汝。",
    "T24n1448_006:0027c29": "　　普以大悲心，　　養育諸有情；",
    "T24n1448_006:0028a01": "　　慈念如赤子，　　彼能安樂汝。",
    "T24n1448_006:0028a02": "　　一切歸依者，　　在於生死中；",
    "T24n1448_006:0028a03": "　　依之獲善利，　　彼能安樂汝。",
    "T24n1448_006:0028a04": "　　證諸一切法，　　清淨無染穢；",
    "T24n1448_006:0028a05": "　　身口意寂然，　　彼能安樂汝。",
    "T24n1448_006:0028a06": "　　勇猛出見時，　　增長諸財物；",
    "T24n1448_006:0028a07": "　　成就諸義量，　　彼能安樂汝。",
    "T24n1448_006:0028a08": "　　在昔降誕時，　　大地皆震動；",
    "T24n1448_006:0028a09": "　　眾生悉歡喜，　　彼能安樂汝。",
    "T24n1448_006:0028a10": "　　大地六變動，　　證得菩提道；",
    "T24n1448_006:0028a11": "　　魔王生惱心，　　彼能安樂汝。",
    "T24n1448_006:0028a12": "　　善轉正法輪，　　名稱滿十方；",
    "T24n1448_006:0028a13": "　　說諸聖諦理，　　彼能安樂汝。",
    "T24n1448_006:0028a14": "　　演諸微妙法，　　摧伏諸外道；",
    "T24n1448_006:0028a15": "　　攝受於眾生，　　彼能安樂汝。",
    "T24n1448_006:0028a16": "　　願佛以安樂，　　及於帝釋天；",
    "T24n1448_006:0028a17": "　　一切諸鬼神，　　常為擁護者。",
    "T24n1448_006:0028a18": "　　以佛功德力，　　諸天皆歡喜，",
    "T24n1448_006:0028a19": "　　所求事願者，　　無有不成就。",
    "T24n1448_006:0028a20": "　　常護諸二足，　　及諸四足等；",
    "T24n1448_006:0028a21": "　　去者獲安穩，　　來者亦安樂。",
    "T24n1448_006:0028a22": "　　夜中獲安樂，　　晝時亦安樂；",
    "T24n1448_006:0028a23": "　　不逢諸惡事，　　一切皆安樂。",
    "T24n1448_006:0028a24": "　　一切世間人，　　及諸一切天；",
    "T24n1448_006:0028a25": "　　異道鬼傍生，　　悉皆無惱患。",
    "T24n1448_006:0028a26": "　　鬼神來此者，　　地行及空中；",
    "T24n1448_006:0028a27": "　　常以慈悲心，　　晝夜為善事。』」",
    "T24n1448_006:0028a28": "根本說一切有部毘奈耶藥事卷第六"
}