{
    "T03n0190_029:0786c14": "佛本行集經卷第二十九",
    "T03n0190_029:0786c16": "隋天竺三藏闍那崛多譯",
    "T03n0190_029:0786c17": "魔怖菩薩品下",
    "T03n0190_029:0786c18": "「爾時，魔眾如是異形，或乘白象，或復騎馬，或",
    "T03n0190_029:0786c19": "乘駱駝水牛犀牛諸車乘等，四面雲集。或",
    "T03n0190_029:0786c20": "似修羅類迦婁羅，或復有如摩睺羅伽，及",
    "T03n0190_029:0786c21": "鳩槃茶、羅剎、夜叉，并毘舍遮伺命鬼等，或",
    "T03n0190_029:0786c22": "復身體羸瘦長大，猶如餓鬼。或有多種異狀",
    "T03n0190_029:0786c23": "形容，或有面孔威德甚大，或頭如索，或有",
    "T03n0190_029:0786c24": "大頭，或有小面或有皺面，或有異形，令人見",
    "T03n0190_029:0786c25": "者喪失威色。或見奪人魂魄精神，或面色青，",
    "T03n0190_029:0786c26": "或復身體色如赤銅，或復頭赤身體青色，或",
    "T03n0190_029:0786c27": "復頭黃身如烟色，或頭似烟，其身黃色，赤頭",
    "T03n0190_029:0786c28": "黑身，黑頭赤身，白頭綠身，綠頭白身。或頭左",
    "T03n0190_029:0786c29": "白而右邊綠，或右邊白而左邊綠，或復身",
    "T03n0190_029:0787a01": "體頭面左右一切皆然。",
    "T03n0190_029:0787a02": "「或復全身唯現骸骨，或頭髑髏，身肉肥滿，或",
    "T03n0190_029:0787a03": "頭面肉，身露骨骸；或人手足畜生之身，或畜",
    "T03n0190_029:0787a04": "生脚而作人身。或有身毛悉如針刺，或有身",
    "T03n0190_029:0787a05": "毛猶如猪鬣，或有身毛類於驢騣，或毛如",
    "T03n0190_029:0787a06": "羆獼猴鼠狼，或有身毛出於光焰。或毛亂生，",
    "T03n0190_029:0787a07": "或毛逆上，或有頭髻，或禿無髮。或著赤衣，腰",
    "T03n0190_029:0787a08": "帶雜色。或復頭上。戴髑髏鬘，或一頭上髮雜",
    "T03n0190_029:0787a09": "灰色，青黃赤白烟熏之色髑髏為冠，如是形",
    "T03n0190_029:0787a10": "狀雲集而來。或手執持佉吒傍伽(隋言床四分之一取",
    "T03n0190_029:0787a11": "床髀之一并脚)，或有腰帶懸於諸鈴，動作大聲，而其",
    "T03n0190_029:0787a12": "手中執人髑髏。或人骸骨以為花鬘，或復手",
    "T03n0190_029:0787a13": "執死人手足，或復執鈴手搖令鳴，或有身體",
    "T03n0190_029:0787a14": "長大猶如一多羅樹，手中執矛或劍或刀箭",
    "T03n0190_029:0787a15": "矟弓弩，或手執戟，或把三叉，或棒或輪，長",
    "T03n0190_029:0787a16": "刀利斧，或持鐵杵，頭出猛焰，鐵搥白棒擎",
    "T03n0190_029:0787a17": "石如山。",
    "T03n0190_029:0787a18": "「或著青衣黃赤白黑雜皮之衣，或有赤體以",
    "T03n0190_029:0787a19": "蛇纏身，或從眼耳鼻出諸蛇，其蛇黑色，以手",
    "T03n0190_029:0787a20": "執取，於菩薩前而口噉食。或食人肉，或有飲",
    "T03n0190_029:0787a21": "血。或身體上出[火*蓬][火*孛]烟，口出火炬，或諸毛",
    "T03n0190_029:0787a22": "孔出一切火，或腭出火迸散於地。",
    "T03n0190_029:0787a23": "「或於虛空出大黑雲，或虛空裏，飛風散雨，出",
    "T03n0190_029:0787a24": "大閃電，震動雷聲。空中下雹，雨諸山石，或下",
    "T03n0190_029:0787a25": "碎石，霹靂大樹。或有節節自支解身。或復張",
    "T03n0190_029:0787a26": "弓，或復拍手嚇呼，欲令生於恐怕。或作大",
    "T03n0190_029:0787a27": "聲，口叫喚言：『速起馳走！莫住此處！』或復化作",
    "T03n0190_029:0787a28": "老婦女身，舉其兩手大聲而哭：『嗚呼我子！嗚",
    "T03n0190_029:0787a29": "呼兄弟！』或復大笑，或復周慞，東西南北急疾",
    "T03n0190_029:0787b01": "奔走。或復背走，還向前來，或忽然起，或忽",
    "T03n0190_029:0787b02": "然飛，於虛空中遊戲自在。或復攀樹懸身而",
    "T03n0190_029:0787b03": "行，或舞劒跳，或弄槊戲長刀三叉斧鉞戟等，",
    "T03n0190_029:0787b04": "手脚不住。或如盛夏牛王唱吼，或復作聲，",
    "T03n0190_029:0787b05": "如尸婆獸。或復空中，作如是聲呵呵[口*私][口*私]，咻",
    "T03n0190_029:0787b06": "咻嘶嘶(許岐反)，[口*祁](居祁反)[口*梨][口*祁][口*梨]，口如是嘯，兼",
    "T03n0190_029:0787b07": "復弄衣。如是兵眾，夜叉羅剎，及鳩槃茶、毘",
    "T03n0190_029:0787b08": "舍遮等，無量無邊百千萬億，閦塞填噎",
    "T03n0190_029:0787b09": "菩提樹前。南至於海，遍滿魔軍，其間無有針",
    "T03n0190_029:0787b10": "鼻空地。變狀可畏，欲搦菩薩，欲殺菩薩。唯待",
    "T03n0190_029:0787b11": "魔王波旬一勅，其等正向魔王面觀。諸如",
    "T03n0190_029:0787b12": "是等一切鬼神，逼菩提樹飢渴疲乏，而意專",
    "T03n0190_029:0787b13": "欲殺害菩薩。",
    "T03n0190_029:0787b14": "「其菩提樹，東西及北三面，無量淨居諸天遍",
    "T03n0190_029:0787b15": "滿停住。復有無量色界諸天，合十指掌頂禮",
    "T03n0190_029:0787b16": "菩薩，口如是言：『諸仁者看！是今應證阿耨多",
    "T03n0190_029:0787b17": "羅三藐三菩提。』或有諸天作如是唱：『剎利大",
    "T03n0190_029:0787b18": "姓！甘蔗種子！速離此處，此處恐畏，有如是",
    "T03n0190_029:0787b19": "等種種器仗，損害汝身。』",
    "T03n0190_029:0787b20": "「爾時，菩薩報彼等言：『我今不久定破彼輩悉",
    "T03n0190_029:0787b21": "令離散，猶如風吹[疊*毛]上細花。』彼等一切諸魔",
    "T03n0190_029:0787b22": "鬼眾如是集時，其夜正半，虛空無明，雖復",
    "T03n0190_029:0787b23": "有月及以眾星，光並不現，甚大黑闇，假令有",
    "T03n0190_029:0787b24": "眼亦無所覩，唯見大火起疾猛風聲大可畏，",
    "T03n0190_029:0787b25": "大地震動四海悉沸。而說偈言：",
    "T03n0190_029:0787b26": "「『四大海沸地震動，　　十方火焰聞惡聲，",
    "T03n0190_029:0787b27": "　　虛空星月翳不明，　　夜半黑闇無所見。』",
    "T03n0190_029:0787b28": "「時彼眾中，有一龍王名曰持地，彼龍內心欲",
    "T03n0190_029:0787b29": "菩薩勝，於魔王邊生瞋恨心，以惡意故，怒",
    "T03n0190_029:0787c01": "其兩眼視魔波旬，口吐惡氣觸魔王身，展",
    "T03n0190_029:0787c02": "轉不安。",
    "T03n0190_029:0787c03": "「爾時，上界淨居諸天欲菩薩勝，於魔王邊生",
    "T03n0190_029:0787c04": "慈愍心，以漏盡故無復瞋心。是時彼處所有",
    "T03n0190_029:0787c05": "諸天，其有信敬於菩薩者，在菩提樹，見是魔",
    "T03n0190_029:0787c06": "眾遍滿於地擾亂菩薩，見已皆悉在虛空中，",
    "T03n0190_029:0787c07": "口各唱言：『嗚呼嗚呼！』而有偈說：",
    "T03n0190_029:0787c08": "「『菩提樹下集諸天，　　見魔眾欲害菩薩，",
    "T03n0190_029:0787c09": "　　信法世間解脫故，　　口大唱言嗚呼聲。』",
    "T03n0190_029:0787c10": "「爾時菩薩唯思念法，心不擾亂，亦復不作餘",
    "T03n0190_029:0787c11": "異意情。時菩薩語魔波旬言：『欲界天子！我身",
    "T03n0190_029:0787c12": "既是剎利族姓，我之種類不曾妄語，唯有實",
    "T03n0190_029:0787c13": "誓；汝何所作可速疾為，莫久停住。』時魔波",
    "T03n0190_029:0787c14": "旬語菩薩言：『如汝所語，我今欲得破碎汝身，",
    "T03n0190_029:0787c15": "作於百段。為汝在前，欲共我鬪？為復令我在",
    "T03n0190_029:0787c16": "前害汝？』時菩薩語魔波旬言：『我無弓箭及以",
    "T03n0190_029:0787c17": "刀杖可斫射汝，其事雖然，但我即今必先",
    "T03n0190_029:0787c18": "降汝，訖當作佛。』爾時，魔王波旬即勅自軍眾",
    "T03n0190_029:0787c19": "言：『汝等各自盡身力用勇猛，莫住恐怖，於此",
    "T03n0190_029:0787c20": "釋種之子，現大變動恐怖之事。』時其魔眾，既",
    "T03n0190_029:0787c21": "得勅已，白魔王言：『如大天勅，我等不違。』即便",
    "T03n0190_029:0787c22": "各各出自身力，示現可畏恐菩薩故。是魔眾",
    "T03n0190_029:0787c23": "中或有諸鬼，口吐長舌，搖動頤頷，牙齒甚利，",
    "T03n0190_029:0787c24": "欲齩菩薩；其眼團圓，猶如師子，其耳拳曲，",
    "T03n0190_029:0787c25": "猶如鐵鈎，欲傷菩薩狀甚可畏。走向菩薩，作",
    "T03n0190_029:0787c26": "是恐怖，或有張口仰立直視欲吞菩薩。而有",
    "T03n0190_029:0787c27": "偈說：",
    "T03n0190_029:0787c28": "「『魔眾如是可畏來，　　彼聖卓然不驚動，",
    "T03n0190_029:0787c29": "　　如大智見小兒戲，　　菩薩觀魔亦復然。』",
    "T03n0190_029:0788a01": "「時，彼眾中更有一鬼，生瞋恨心，將一長刀，向",
    "T03n0190_029:0788a02": "菩薩擲，而刀自粘彼手不脫。或有擎山及將",
    "T03n0190_029:0788a03": "大石向菩薩擲，彼山及石，還粘其手，皆不",
    "T03n0190_029:0788a04": "墮地。或在虛空，將山將石，將樹將槌、斧鉞",
    "T03n0190_029:0788a05": "戟戈，向菩薩擲，復有住在虛空不下；或有下",
    "T03n0190_029:0788a06": "來自然碎末，百段分散，墮於餘處；或在空裏",
    "T03n0190_029:0788a07": "猶如日天。雨大火雨，熾然雲下，而彼火雨，",
    "T03n0190_029:0788a08": "菩薩力故，即皆變成赤拘勿頭華雨而下。或",
    "T03n0190_029:0788a09": "復來有在菩薩前，口吐諸蛇令螫菩薩，彼等",
    "T03n0190_029:0788a10": "諸蛇，至地癡住，如被呪禁，不能搖動。",
    "T03n0190_029:0788a11": "「或作大雲，放於閃電及震大雷，雨雹及石，在",
    "T03n0190_029:0788a12": "於菩提樹上而放，彼等雨以菩薩力故，至地",
    "T03n0190_029:0788a13": "變成種種華雨。或持弓箭向菩薩射，其箭悉",
    "T03n0190_029:0788a14": "還著弦不落。或有一時放五百箭，彼等箭還",
    "T03n0190_029:0788a15": "住空不下。或執長刀，舉向菩薩而疾走來，然",
    "T03n0190_029:0788a16": "其未至於菩薩邊，而自踣面覆倒地上。是",
    "T03n0190_029:0788a17": "時有一羅剎之女，其身黑闇手執髑髏，欲來",
    "T03n0190_029:0788a18": "幻惑動菩薩心，疾走而來，欲近菩薩，從其發",
    "T03n0190_029:0788a19": "處，展轉團圞，不能前進到菩薩邊。",
    "T03n0190_029:0788a20": "「或有兩眼放大熾盛猛焰火光，欲燒菩薩，疾",
    "T03n0190_029:0788a21": "走來近至菩薩邊，忽然不見菩薩之身。或復",
    "T03n0190_029:0788a22": "有鬼，將重大石，疾向菩薩，彼所來方走不能",
    "T03n0190_029:0788a23": "至菩提樹下，極乏困苦。而有偈說：",
    "T03n0190_029:0788a24": "「『魔軍身意悉亂迷，　　種種方便欲害聖，",
    "T03n0190_029:0788a25": "　　不能驚動彼坐處，　　以有誓願智力強。』",
    "T03n0190_029:0788a26": "「或復有作師子吼聲，或作虎狼熊羆犲豹諸",
    "T03n0190_029:0788a27": "野獸聲，而彼輩聲，若有聞者，無量眾生皆悉",
    "T03n0190_029:0788a28": "恐怖。或有諸鬼作如是聲：『誅殺誅殺此釋種",
    "T03n0190_029:0788a29": "子。』或有諸鬼作如是聲：『擎撲擎撲此剎利子。』",
    "T03n0190_029:0788b01": "或有諸鬼作如是聲：『打殺打殺此沙門子。』",
    "T03n0190_029:0788b02": "或有諸鬼作如是聲：『傷害傷害此瞿曇種。』或",
    "T03n0190_029:0788b03": "有諸鬼作如是聲：『割截割截此甘蔗種。』或",
    "T03n0190_029:0788b04": "有諸鬼作如是聲：『碎末碎末此剎利種。』或有",
    "T03n0190_029:0788b05": "諸鬼作如是聲：『破散破散此釋種子。』或有諸",
    "T03n0190_029:0788b06": "鬼作如是聲：『摧壞摧壞此剎利子。』或有諸",
    "T03n0190_029:0788b07": "鬼作如是聲：『速滅速滅此沙門子。』或有諸鬼",
    "T03n0190_029:0788b08": "作如是聲：『節解節解此瞿曇子。』或有諸鬼作",
    "T03n0190_029:0788b09": "如是聲：『隨意隨意逐便所作。』或有諸鬼，作如",
    "T03n0190_029:0788b10": "是聲：『任情任情，速作莫住。』如是喧動不可得",
    "T03n0190_029:0788b11": "聽，此聲聞時，空可倒地，一切大地可段段分。",
    "T03n0190_029:0788b12": "聞此聲時，所有野獸皆大唱喚，四散馳走，一",
    "T03n0190_029:0788b13": "切諸鳥，在所聞此聲吼之時，皆悉從樹自撲",
    "T03n0190_029:0788b14": "落地。時彼魔眾一切諸鬼，或有作於哂哂聲",
    "T03n0190_029:0788b15": "者，或復有作[口*祁](居祁反)梨聲者，或作嘯聲，或言",
    "T03n0190_029:0788b16": "斫斫，或言斷斷，或言殺殺，或言割割，或言",
    "T03n0190_029:0788b17": "破破，或言節節，或言解解，如是惡聲，不可",
    "T03n0190_029:0788b18": "勝數。",
    "T03n0190_029:0788b19": "「其魔波旬即拔利劍，手執前趨，欲嚇菩薩疾",
    "T03n0190_029:0788b20": "走而進，口中唱言：『汝釋比丘！若安此座敢",
    "T03n0190_029:0788b21": "不起者，我必害汝。』而彼魔王，東西交過，欲近",
    "T03n0190_029:0788b22": "菩薩，不能得前。",
    "T03n0190_029:0788b23": "「是時魔王長子商主，即以兩手，抱魔王取，",
    "T03n0190_029:0788b24": "口如是言：『父王父王！願莫願莫！父王會自不",
    "T03n0190_029:0788b25": "能得殺悉達釋子，亦不能動此之坐處，兼得",
    "T03n0190_029:0788b26": "無量無邊過罪。』時，魔波旬不受其子商主之",
    "T03n0190_029:0788b27": "諫，向菩薩走，不肯還反。",
    "T03n0190_029:0788b28": "「爾時，有一淨居天子，在虛空中隱身不現，見",
    "T03n0190_029:0788b29": "魔波旬以散亂心走惱菩薩，天以定心，出微",
    "T03n0190_029:0788c01": "妙音，語波旬言：『汝魔波旬！不自限量，汝今不",
    "T03n0190_029:0788c02": "應擾亂此聖。汝速疾捨幻惑惡心，還本境界，",
    "T03n0190_029:0788c03": "汝終不能搖動此聖。所以者何？猶如猛風不",
    "T03n0190_029:0788c04": "動須彌。』時淨居天，向魔波旬而說偈言：",
    "T03n0190_029:0788c05": "「『寧令火失於熱性，　　水失潤澤住不流，",
    "T03n0190_029:0788c06": "　　地失牢固不勝持，　　風失吹動怗然靜，",
    "T03n0190_029:0788c07": "　　此無量劫行功業，　　終不捨此誓願心。",
    "T03n0190_029:0788c08": "　　見世困苦厄眾生，　　慳貪欲癡重病患，",
    "T03n0190_029:0788c09": "　　發慈悲愍是等故，　　欲以智藥顯聖醫。",
    "T03n0190_029:0788c10": "　　汝今何故作艱難？　　一切人多墮邪道，",
    "T03n0190_029:0788c11": "　　彼今欲開正見眼，　　此是大聖解脫王，",
    "T03n0190_029:0788c12": "　　此是導失道商人。　　無明眾生墮黑闇，",
    "T03n0190_029:0788c13": "　　此欲然於智燈照，　　此聖欲入涅槃城，",
    "T03n0190_029:0788c14": "　　秉炬欲破世間昏。　　忍辱枝檊心根[革*卬]，",
    "T03n0190_029:0788c15": "　　信念花葉意莖固，　　智樹能與法果資，",
    "T03n0190_029:0788c16": "　　汝今不應拔使傾。　　又汝今被癡繩縛，",
    "T03n0190_029:0788c17": "　　彼欲解脫汝等結，　　豈可於彼生惡心？",
    "T03n0190_029:0788c18": "　　彼求解脫欲教他，　　汝作障礙徒疲乏。",
    "T03n0190_029:0788c19": "　　眾生沒大煩惱海，　　世間誰解作舡師？",
    "T03n0190_029:0788c20": "　　彼欲建立大橋梁，　　汝今何故興此惡？",
    "T03n0190_029:0788c21": "　　其昔劫修諸道行，　　彼等果熟是今時，",
    "T03n0190_029:0788c22": "　　是故此樹下結跏，　　猶如往昔諸先聖。』",
    "T03n0190_029:0788c23": "「時，魔波旬從彼淨居諸天邊，聞如是語已，起",
    "T03n0190_029:0788c24": "增上慢，倍生瞋心，復速疾走向菩薩所，欲害",
    "T03n0190_029:0788c25": "菩薩。",
    "T03n0190_029:0788c26": "「爾時，彼處護菩提樹，有八天神：一名功德，二",
    "T03n0190_029:0788c27": "名增長，三名無畏，四名巧辯，五名威德，六名",
    "T03n0190_029:0788c28": "大力，七名實語，八名善會。彼等八神，仰瞻菩",
    "T03n0190_029:0788c29": "薩，目睫不交，一時同以十六種相，讚歎菩",
    "T03n0190_029:0789a01": "薩，作如是言：",
    "T03n0190_029:0789a02": "「『仁今最勝清淨眾生，光明照耀，猶如天上日",
    "T03n0190_029:0789a03": "月在空。",
    "T03n0190_029:0789a04": "「『仁今挺特清淨眾生，顯赫焰熾，猶如空裏日",
    "T03n0190_029:0789a05": "天初出。",
    "T03n0190_029:0789a06": "「『仁今皎潔清淨眾生，眾相開敷，如綠池內紅",
    "T03n0190_029:0789a07": "蓮花發。",
    "T03n0190_029:0789a08": "「『仁今無畏清淨眾生，奮迅自在，如師子王處",
    "T03n0190_029:0789a09": "大林內。",
    "T03n0190_029:0789a10": "「『仁今安靜清淨眾生，不驚動，如須彌山王出",
    "T03n0190_029:0789a11": "住海中。",
    "T03n0190_029:0789a12": "「『仁今清淨周匝，顯現峙立，猶如大鐵圍山牢",
    "T03n0190_029:0789a13": "固不動。",
    "T03n0190_029:0789a14": "「『仁今沈重審諦眾生眾德備具，猶如大海眾",
    "T03n0190_029:0789a15": "寶充滿。",
    "T03n0190_029:0789a16": "「『仁今含容意度寬廣，日日增長，猶如虛空無",
    "T03n0190_029:0789a17": "有邊際。",
    "T03n0190_029:0789a18": "「『仁今敦厚無諸邪曲心意正定，猶如大地養",
    "T03n0190_029:0789a19": "育眾生。",
    "T03n0190_029:0789a20": "「『仁今心意無有垢濁具足，猶如阿耨達池清",
    "T03n0190_029:0789a21": "淨之水備八功德。",
    "T03n0190_029:0789a22": "「『仁今斷除一切諸結心意無染，猶如大風不",
    "T03n0190_029:0789a23": "著諸世。",
    "T03n0190_029:0789a24": "「『仁今巍巍難可觀覩面目，猶如猛火熾盛，遠",
    "T03n0190_029:0789a25": "離一切諸煩惱熱。",
    "T03n0190_029:0789a26": "「『仁今勇健剛[革*卬]眾生，大力如彼那羅延天無",
    "T03n0190_029:0789a27": "人能伏。",
    "T03n0190_029:0789a28": "「『仁今精進歷劫熏修心意難迴，猶如帝釋放",
    "T03n0190_029:0789a29": "金剛杵。",
    "T03n0190_029:0789b01": "「『仁今已得第一善利，最為一切眾生上首具",
    "T03n0190_029:0789b02": "足十力，不久當成無上菩提。』",
    "T03n0190_029:0789b03": "「爾時，守護彼菩提樹諸神王，以十六種相讚",
    "T03n0190_029:0789b04": "歎菩薩，章句如是(本闕一讚)。",
    "T03n0190_029:0789b05": "「爾時，色界淨居諸天，復共同以十六種相，毀",
    "T03n0190_029:0789b06": "辱魔王，挫其勢力。何等十六？",
    "T03n0190_029:0789b07": "「『波旬！汝今無有威勢，猶如儜人被健兒伏妄",
    "T03n0190_029:0789b08": "言我勝。",
    "T03n0190_029:0789b09": "「『波旬！汝今一身獨自無有伴侶，猶如曠野被",
    "T03n0190_029:0789b10": "放逐人。",
    "T03n0190_029:0789b11": "「『波旬！汝今一切軍眾，諸力摧折，如負重乏羸",
    "T03n0190_029:0789b12": "瘦老牛。",
    "T03n0190_029:0789b13": "「『波旬！汝今愚盲穢惡無有清淨，如夜射箭墮",
    "T03n0190_029:0789b14": "不淨地。",
    "T03n0190_029:0789b15": "「『波旬！汝今猶跛瞎驢東西浪行，落邪嶮道如",
    "T03n0190_029:0789b16": "迷商人。",
    "T03n0190_029:0789b17": "「『波旬！汝今眷屬離散，身無精光，猶如負草貧",
    "T03n0190_029:0789b18": "窮乞兒。",
    "T03n0190_029:0789b19": "「『波旬！汝今威德實衰，無處依止，強作姧猾，猶",
    "T03n0190_029:0789b20": "如癡人，無有羞恥。",
    "T03n0190_029:0789b21": "「『波旬！汝今造業不淨多有垢膩，如無恩義孝",
    "T03n0190_029:0789b22": "德之人。",
    "T03n0190_029:0789b23": "「『波旬！汝今被他駈趁，猶如野干被師子逐不",
    "T03n0190_029:0789b24": "得自在。",
    "T03n0190_029:0789b25": "「『波旬！汝今一切軍眾，不久退散，猶如猛風吹",
    "T03n0190_029:0789b26": "諸飛鳥。",
    "T03n0190_029:0789b27": "「『波旬汝今愚惑昏闇，不知時節，如死日到孤",
    "T03n0190_029:0789b28": "獨貧兒。",
    "T03n0190_029:0789b29": "「『波旬！汝今眷屬退敗，猶如散藥從於踈漏有",
    "T03n0190_029:0789c01": "孔器出。",
    "T03n0190_029:0789c02": "「『波旬！汝今不久當被禁制治罰，猶如解理趁",
    "T03n0190_029:0789c03": "逐愚人。",
    "T03n0190_029:0789c04": "「『波旬！汝今須臾被斷一切身力，猶如罪人被",
    "T03n0190_029:0789c05": "他割截手足異處(本闕二相)。』",
    "T03n0190_029:0789c06": "「時首陀會一切諸天，以如是等十六種相，毀",
    "T03n0190_029:0789c07": "魔波旬，摧其力已。時護菩提樹之八神，還復",
    "T03n0190_029:0789c08": "共以十六種相，重毀波旬。何等十六？",
    "T03n0190_029:0789c09": "「『波旬！汝今不久之間，被菩薩降，猶如健兒被",
    "T03n0190_029:0789c10": "他賊殺(一)。",
    "T03n0190_029:0789c11": "「『波旬！汝今被菩薩撲，猶如怯弱羸瘦之人，為",
    "T03n0190_029:0789c12": "大力士之所搥打(二)。",
    "T03n0190_029:0789c13": "「『波旬！汝今被菩薩光之所覆蔽，猶如日出障",
    "T03n0190_029:0789c14": "翳於彼小螢火蟲(三)。",
    "T03n0190_029:0789c15": "「『波旬！汝今被菩薩威自然退散，猶如一把碎",
    "T03n0190_029:0789c16": "末麥[麩夫+(ㄙ/月)]被大風吹(四)。",
    "T03n0190_029:0789c17": "「『波旬！汝今被菩薩怖失脚馳走，猶如小獸被",
    "T03n0190_029:0789c18": "師子追(五)。",
    "T03n0190_029:0789c19": "「『波旬！汝今被菩薩拔，如娑羅樹為猛風吹合",
    "T03n0190_029:0789c20": "根倒地(六)。",
    "T03n0190_029:0789c21": "「『波旬！汝今被菩薩破，如怨賊城為大力王之",
    "T03n0190_029:0789c22": "所摧滅(七)。",
    "T03n0190_029:0789c23": "「『波旬！汝今被菩薩竭，如牛跡水為盛旱日之",
    "T03n0190_029:0789c24": "所乾涸(八)。",
    "T03n0190_029:0789c25": "「『波旬！汝今被菩薩退低頭直走，如得罪人為",
    "T03n0190_029:0789c26": "他所殺忽然得脫(九)。",
    "T03n0190_029:0789c27": "「『波旬！汝今被菩薩擾，如野澤內遭大猛火飛",
    "T03n0190_029:0789c28": "鳥亂驚(十)。",
    "T03n0190_029:0789c29": "「『波旬！汝今被菩薩伏心內憂愁，如無法行忽",
    "T03n0190_029:0790a01": "失權勢下代國王(十一)。",
    "T03n0190_029:0790a02": "「『波旬！汝今不久當被菩薩剝脫，猶如無翅老",
    "T03n0190_029:0790a03": "病鴻鶴(十二)。",
    "T03n0190_029:0790a04": "「『波旬！汝今不久當被菩薩減削，如行曠野無",
    "T03n0190_029:0790a05": "粮食人(十三)。",
    "T03n0190_029:0790a06": "「『波旬！汝今不久當被菩薩劫奪，如人失舶沒",
    "T03n0190_029:0790a07": "於大海(十四)。",
    "T03n0190_029:0790a08": "「『波旬！汝今被菩薩燋，如劫盡時一切稠林樹木",
    "T03n0190_029:0790a09": "燼滅(十五)。",
    "T03n0190_029:0790a10": "「『波旬！汝今不久當被菩薩崩倒，猶如金剛打",
    "T03n0190_029:0790a11": "壞石山(十六)。』",
    "T03n0190_029:0790a12": "「是等天神，以十六種毀魔波旬。其魔波旬，聞",
    "T03n0190_029:0790a13": "諸天神如是毀辱勸諫之時，向菩薩走，欲殺",
    "T03n0190_029:0790a14": "害故，違失勸諫，被諸天神之所毀辱，猶不",
    "T03n0190_029:0790a15": "解心，不還本宮，更復增忿勅兵眾言：『汝等速",
    "T03n0190_029:0790a16": "起！急疾打散撮此仙人，莫與其命。是人今",
    "T03n0190_029:0790a17": "既自度彼岸，於我界內，復教無量無邊眾生，",
    "T03n0190_029:0790a18": "出我之境，我不放汝，若汝自知得脫我手，唯",
    "T03n0190_029:0790a19": "汝沙門！速起馳走，遠離於此菩提樹下，則",
    "T03n0190_029:0790a20": "命久活，不遭困苦。』",
    "T03n0190_029:0790a21": "「爾時，菩薩報波旬言：『若當使此須彌山王崩",
    "T03n0190_029:0790a22": "離本處，一切眾生悉無復有，一切星宿及以",
    "T03n0190_029:0790a23": "日月墜落墮地，大海乾竭。我今已坐菩提",
    "T03n0190_029:0790a24": "樹下，不可移動。』魔復更瞋，出麤惡言：『汝等捉",
    "T03n0190_029:0790a25": "此瞿曇釋子，擎將飛行，且緩莫殺，速疾將向",
    "T03n0190_029:0790a26": "我微妙宮，五縛枷鏁，手著杻械，遣守我門，",
    "T03n0190_029:0790a27": "令我數見如是困苦多種厄難，猶如惡奴。』",
    "T03n0190_029:0790a28": "「爾時，菩薩報波旬言：『可此虛空將於妙色畫",
    "T03n0190_029:0790a29": "雜種形，或復虛空及諸星宿并日月天，墮落",
    "T03n0190_029:0790b01": "於地。汝等諸魔滿足三千，恐怖於我，乃至樹",
    "T03n0190_029:0790b02": "下，魔欲嚇我，無有是處。』",
    "T03n0190_029:0790b03": "佛本行集經菩薩降魔品第三十二上",
    "T03n0190_029:0790b04": "「爾時魔眾盡其威力，脅菩提樹，不能驚動",
    "T03n0190_029:0790b05": "菩薩一毛。有偈說言：",
    "T03n0190_029:0790b06": "「『天魔軍眾忽然集，　　處處打鼓震地噪，",
    "T03n0190_029:0790b07": "　　吹螺及貝諸種聲，　　唱言：「子欲作何事？",
    "T03n0190_029:0790b08": "　　今見此魔大軍眾，　　何不起走離此中？",
    "T03n0190_029:0790b09": "　　汝今妙色如鑄金，　　面目清淨天人仰，",
    "T03n0190_029:0790b10": "　　如是身體不久壞，　　此大魔眾難可當。",
    "T03n0190_029:0790b11": "　　但看地上及虛空，　　諸種變現皆充滿，",
    "T03n0190_029:0790b12": "　　必欲共鬪恐不如，　　其若瞋忿或損身。」",
    "T03n0190_029:0790b13": "　　梵音迦羅頻伽聲，　　告諸夜叉羅剎等：",
    "T03n0190_029:0790b14": "　「愚癡欲惱虛空體，　　今來怖我亦復然，",
    "T03n0190_029:0790b15": "　　能以金剛破山王，　　或用口吹竭大海，",
    "T03n0190_029:0790b16": "　　或猛瞋龍持手執，　　如是彼能動我心。」",
    "T03n0190_029:0790b17": "　　魔眾憤怒放火山，　　拔樹并根歷亂擲，",
    "T03n0190_029:0790b18": "　　鎔銅赫赤星散注，　　或有手把惡毒蛇，",
    "T03n0190_029:0790b19": "　　或駱駝馬白象頭，　　或猫野干獼猴首，",
    "T03n0190_029:0790b20": "　　或瞋蛇龍吐氣舌，　　或復霹靂閃電飛，",
    "T03n0190_029:0790b21": "　　雜雨土石雹金剛，　　或注鐵丸諸器仗，",
    "T03n0190_029:0790b22": "　　槊矛長刀三叉戟，　　或現金剛齒毒蛇，",
    "T03n0190_029:0790b23": "　　落地打碎樹枝條，　　種種兵甲大叫吼，",
    "T03n0190_029:0790b24": "　　或有百臂射百箭，　　蛇口吐猛焰火光，",
    "T03n0190_029:0790b25": "　　或棒鐵丸如須彌，　　或出可畏熾火雨，",
    "T03n0190_029:0790b26": "　　倒地劈裂徹泉下，　　或有竄身前後圍，",
    "T03n0190_029:0790b27": "　　或在左右及足邊，　　顛倒手脚放烟火，",
    "T03n0190_029:0790b28": "　　忽然還復口大笑。　　如是可畏諸魔軍，",
    "T03n0190_029:0790b29": "　　菩薩見如幻化為，　　如是魔力應奪命，",
    "T03n0190_029:0790c01": "　　彼見猶如水中月，　　亦復非真男女形，",
    "T03n0190_029:0790c02": "　　非我非命非眾生，　　眼耳鼻口身意等，",
    "T03n0190_029:0790c03": "　　內外因緣各自有，　　是諸法爾造無人，",
    "T03n0190_029:0790c04": "　　我作如此語非虛，　　不信當更作言誓，",
    "T03n0190_029:0790c05": "　　如我今見於彼等，　　欲得恐怖於我來，",
    "T03n0190_029:0790c06": "　　諸法體性及我身，　　一切悉空無有實。』",
    "T03n0190_029:0790c07": "「是時魔軍夜叉眾等，以諸形貌種種身體，如",
    "T03n0190_029:0790c08": "是恐怖菩薩之時，菩薩爾時，不驚不怖，不動",
    "T03n0190_029:0790c09": "不搖。而彼魔王波旬，更復增瞋恚心，內懷",
    "T03n0190_029:0790c10": "愁憂，遍滿其體不能自安。而有偈說：",
    "T03n0190_029:0790c11": "「『魔家眷屬大可畏，　　各作種種恐怖形，",
    "T03n0190_029:0790c12": "　　見彼菩薩不驚惶，　　波旬心愁劇瞋恨。』",
    "T03n0190_029:0790c13": "「爾時，菩薩作是思惟：『此魔波旬，不受他諫，造",
    "T03n0190_029:0790c14": "種種事而不自知，我今可以如法語言斷其",
    "T03n0190_029:0790c15": "一切諸惡法行。』菩薩如是心思惟已，語魔波",
    "T03n0190_029:0790c16": "旬作如是言：『魔王波旬！汝善諦聽。我本來此，",
    "T03n0190_029:0790c17": "菩提樹下，創初之時，將一把草，鋪已而坐。所",
    "T03n0190_029:0790c18": "以者何？恐畏後時共魔波旬成於怨讎，鬪諍相",
    "T03n0190_029:0790c19": "競惡口罵詈。汝魔波旬！造諸惡行，無有善心，",
    "T03n0190_029:0790c20": "我今欲斷汝魔波旬一切怨讎，欲滅汝等一",
    "T03n0190_029:0790c21": "切惡業。汝魔波旬！若欲生於怨恨之心，作如",
    "T03n0190_029:0790c22": "是念：「何故菩薩坐此樹下，將草作鋪，著糞掃",
    "T03n0190_029:0790c23": "衣？」汝心如是妬嫉此事。汝魔波旬！且定汝意，",
    "T03n0190_029:0790c24": "我若成就阿耨多羅三藐三菩提，後取如是",
    "T03n0190_029:0790c25": "等一切諸事，付囑於汝，願汝迴心生大歡喜。",
    "T03n0190_029:0790c26": "魔王波旬！汝今心中亦有言誓：「我等必當恐",
    "T03n0190_029:0790c27": "怖菩薩，令捨此座起走勿停。」然我復有弘大",
    "T03n0190_029:0790c28": "誓願：「我今此身坐於此座，設有因緣，於此坐",
    "T03n0190_029:0790c29": "處，身體碎壞猶如微塵，壽命磨滅，若我不得",
    "T03n0190_029:0791a01": "阿耨多羅三藐三菩提時，我身終不起於此",
    "T03n0190_029:0791a02": "處。」魔王波旬！如是次第，我等當觀，是誰勇猛",
    "T03n0190_029:0791a03": "誓願力強？有能在先成就此願，或我或魔及",
    "T03n0190_029:0791a04": "汝軍眾？若我福業善根力強，我應成此誓願",
    "T03n0190_029:0791a05": "不虛。』是時菩薩向魔波旬而說偈言：",
    "T03n0190_029:0791a06": "「『汝昔施一無遮會，　　今得如是大威權，",
    "T03n0190_029:0791a07": "　　我於無量億僧祇，　　為諸眾生種種施。』",
    "T03n0190_029:0791a08": "「爾時，魔王波旬復向菩薩而說偈言：",
    "T03n0190_029:0791a09": "「『我昔祭祀無遮會，　　汝今驗我既非虛，",
    "T03n0190_029:0791a10": "　　汝若干劫布施行，　　誰信此言欲降我。』",
    "T03n0190_029:0791a11": "「魔王波旬說此偈已，是時菩薩，不畏不驚，不",
    "T03n0190_029:0791a12": "怯不弱，專注不亂。以柔軟心，捨諸恐怖，身毛",
    "T03n0190_029:0791a13": "和靡，視瞬安庠，伸其右手，指甲紅色，猶",
    "T03n0190_029:0791a14": "如赤銅。兼以種種諸相莊嚴具足，無量千萬",
    "T03n0190_029:0791a15": "億劫，諸行功德善根所生，舉手摩頭。手摩頭",
    "T03n0190_029:0791a16": "已，復摩脚趺，摩脚趺已，以慈愍心，猶如龍",
    "T03n0190_029:0791a17": "王，欲視舉頭。既舉頭已，善觀魔眾，觀魔眾",
    "T03n0190_029:0791a18": "已，以千萬種功德右手指於大地，而說偈言：",
    "T03n0190_029:0791a19": "「『此地能生一切物，　　無有相為平等行，",
    "T03n0190_029:0791a20": "　　此證明我終不虛，　　唯願現前真實說。』",
    "T03n0190_029:0791a21": "「爾時，菩薩手指此地作是言已，是時此地",
    "T03n0190_029:0791a22": "所負地神，以諸珍寶，而自莊挍，所謂上妙天",
    "T03n0190_029:0791a23": "冠耳璫手鏁臂釧及指環等，種種瓔珞莊嚴",
    "T03n0190_029:0791a24": "於身，復以種種香華滿盛七寶瓶內，兩手捧",
    "T03n0190_029:0791a25": "持，去菩薩坐不近不遠，從於地下忽然湧",
    "T03n0190_029:0791a26": "出，示現半身，曲躬恭敬向於菩薩，白菩薩言：",
    "T03n0190_029:0791a27": "『最大丈夫！我證明汝，我知於汝。往昔世時，千",
    "T03n0190_029:0791a28": "億萬劫，施無遮會。』作是語已，是時其地遍及",
    "T03n0190_029:0791a29": "三千大千世界，六種震動，作大音聲，猶如打",
    "T03n0190_029:0791b01": "於摩伽陀國銅鍾之聲，震遍吼等，如前所說，",
    "T03n0190_029:0791b02": "具十八相。",
    "T03n0190_029:0791b03": "「爾時，彼魔一切軍眾及魔波旬，如是集聚，皆",
    "T03n0190_029:0791b04": "悉退散，勢屈不如，各各奔逃，破其陣場，自",
    "T03n0190_029:0791b05": "然恐怖，不能安心，失脚東西南北馳走。當是",
    "T03n0190_029:0791b06": "之時，或復白象頓蹶而倒，或馬乏臥，或車脚",
    "T03n0190_029:0791b07": "折，狼藉縱橫。或軍迷荒不能搖動，或復弩槊",
    "T03n0190_029:0791b08": "弓箭長刀羂索、劍輪三叉戟翣小斧鉞鈇，從",
    "T03n0190_029:0791b09": "於手中自然落地。又復種種牢固鎧甲，自碎",
    "T03n0190_029:0791b10": "摧壞去離於身。如是四方爭競藏竄，或覆其",
    "T03n0190_029:0791b11": "面，踣地而眠，或仰倒地，乍左乍右，宛轉屍",
    "T03n0190_029:0791b12": "移。或走投山，或入地穴，或有倚樹，或入闇",
    "T03n0190_029:0791b13": "林，或有迴心歸依菩薩，請乞救護養育於我，",
    "T03n0190_029:0791b14": "其有依倚於菩薩者，不失本心。時其波旬，聞",
    "T03n0190_029:0791b15": "大地聲，心大恐怖，悶絕躃地，不知東西於上",
    "T03n0190_029:0791b16": "空中，唯聞是聲：『打某撮某，捉某斫某，殺",
    "T03n0190_029:0791b17": "某斷某，黑闇之行，悉令滅盡，莫放波旬。』",
    "T03n0190_029:0791b18": "佛本行集經卷第二十九"
}