{
    "T37n1751_003:0208c04": "觀無量壽佛經疏妙宗鈔卷第三",
    "T37n1751_003:0208c06": "宋四明沙門知禮述",
    "T37n1751_003:0208c07": "二、辯體。前文解釋能說所說、能觀所觀皆",
    "T37n1751_003:0208c08": "能詮名，今辯此名所詮之體，欲令學者因筌",
    "T37n1751_003:0208c09": "得魚、尋名顯體。尋名意在忘名、顯體知無別",
    "T37n1751_003:0208c10": "體，此乃今師釋名辯體之妙意也。復應了知，",
    "T37n1751_003:0208c11": "釋名是總，總三法故；三章是別，別三法故。是",
    "T37n1751_003:0208c12": "故解釋通別二名，無不義具教行理三。能說",
    "T37n1751_003:0208c13": "之佛既具三身，所說觀境各具於三，故云釋",
    "T37n1751_003:0208c14": "名總於三法，體章別在法身，宗用別當餘二，教",
    "T37n1751_003:0208c15": "相一章分別總別。今之辯體雖在一法，一必",
    "T37n1751_003:0208c16": "具三，故明體禮、體底、體達三種之義。雖論三",
    "T37n1751_003:0208c17": "義但是法身中三，未明餘二各三，故《涅槃玄》",
    "T37n1751_003:0208c18": "云「總唱祕藏故當其名。法身攝一切法不縱",
    "T37n1751_003:0208c19": "不橫以當其體，般若攝一切法如面三目以",
    "T37n1751_003:0208c20": "當其宗，解脫攝一切法如三點伊以當其用。",
    "T37n1751_003:0208c21": "如此敷演即是其教，非但經體義成，餘義亦",
    "T37n1751_003:0208c22": "顯。文畢」今出其意，空假皆中故三屬體，假中皆空",
    "T37n1751_003:0208c23": "故三屬宗，中空皆假故三屬用。用是解脫，特",
    "T37n1751_003:0208c24": "喻三點，點是文字故；宗當般若，特喻三目，目",
    "T37n1751_003:0208c25": "能照明故；法身之三，特泯縱橫，彰離念故。故",
    "T37n1751_003:0208c26": "知釋名總於九法，辯體別在法身中三。然九",
    "T37n1751_003:0208c27": "不多、三不為少，方是圓教總別之義。此自分",
    "T37n1751_003:0208c28": "二：初、牒起略示。名傍是賓、體正是主，名是",
    "T37n1751_003:0208c29": "假名、體是實質，一切名下皆有其質。二、「釋論」",
    "T37n1751_003:0209a01": "下，正釋主質，四：初、據二文定體。諸法當處不",
    "T37n1751_003:0209a02": "生不滅、非有非空、無能無所，離言說相、離名",
    "T37n1751_003:0209a03": "字相、離心緣相。離此等相，名為實相，無相之",
    "T37n1751_003:0209a04": "相也。誰人不具？何法不然？若論證知，唯有諸",
    "T37n1751_003:0209a05": "佛。故《法華》云「唯佛與佛乃能究盡諸法實相」。",
    "T37n1751_003:0209a06": "稟圓說者，初心即用佛智照境，故能信解諸",
    "T37n1751_003:0209a07": "法實相。既解實相，亦解諸法實性、實體、實力、",
    "T37n1751_003:0209a08": "實作、實因、實緣、實果、實報、實本末究竟等。",
    "T37n1751_003:0209a09": "十法既實，即是實生實佛、實依實正，一色一",
    "T37n1751_003:0209a10": "香無非中道、一切諸法皆是佛法。既一切皆",
    "T37n1751_003:0209a11": "實，實外無餘，復何得云餘皆魔事？應知此說",
    "T37n1751_003:0209a12": "以理簡情。若離心緣能所等相名為實相，介",
    "T37n1751_003:0209a13": "爾有相即為魔事，故別教已下至六道法，皆",
    "T37n1751_003:0209a14": "有能所心緣等相，魔能說之悉名魔事。故知",
    "T37n1751_003:0209a15": "一切皆魔、一切皆佛，以情分別一切皆邪，離",
    "T37n1751_003:0209a16": "情分別一切皆正。今簡情取理而為經體，應",
    "T37n1751_003:0209a17": "知實相全體照明，稱為真心亦名本覺，覺體",
    "T37n1751_003:0209a18": "遍故諸法皆實。若指其要，不離現前分別之",
    "T37n1751_003:0209a19": "念，念即本覺，覺即經體，無別經體以為所詮。",
    "T37n1751_003:0209a20": "以此覺心觀於依正，能所即絕、待對斯忘，妙",
    "T37n1751_003:0209a21": "觀之宗自茲而立。若不爾者，何須得體方立",
    "T37n1751_003:0209a22": "經宗？實相印者，印即符印，亦信也，亦印定義。",
    "T37n1751_003:0209a23": "乃以所詮定其大小及以邪正，理符佛旨方",
    "T37n1751_003:0209a24": "可信從。小乘三印，無常、無我此之二印印於",
    "T37n1751_003:0209a25": "生死，寂滅一印印於涅槃。小乘涅槃與生死",
    "T37n1751_003:0209a26": "異，故各印之。所詮符此，則可信受是小乘經",
    "T37n1751_003:0209a27": "非魔外說。大乘一印即一實相，二種生死、三",
    "T37n1751_003:0209a28": "德涅槃其體是一，究竟真實。義符於此，可以",
    "T37n1751_003:0209a29": "信受是大乘經，非小非外。今據此經，圓實為",
    "T37n1751_003:0209b01": "大。若從彼論三藏對衍，通別二教亦名一印。",
    "T37n1751_003:0209b02": "今不取二，唯圓實相名一印也，則能說之人、",
    "T37n1751_003:0209b03": "所觀依正、四種淨穢、五逆罪等其性不二。以",
    "T37n1751_003:0209b04": "此一印，為經正體。二、「無量」下，為四章所歸。「無",
    "T37n1751_003:0209b05": "量功德」等者，經用歸也。經之力用亦名功德，",
    "T37n1751_003:0209b06": "力有滅惡之功、用有生善之德。滅一切惡、生",
    "T37n1751_003:0209b07": "一切善，是故功德受無量名。如此功德共嚴",
    "T37n1751_003:0209b08": "實體，其猶帝王治亂育民。以此功德莊嚴聖",
    "T37n1751_003:0209b09": "躬，種種眾行即經宗也。從理起行，全理成修，",
    "T37n1751_003:0209b10": "如水為波、波還歸水。宗必會體，故云「既趣」。通",
    "T37n1751_003:0209b11": "則萬行、別觀十六，故名「眾行」。「言說問答」，即經",
    "T37n1751_003:0209b12": "名也，能詮之名在於言說。言義幽奧，復須問",
    "T37n1751_003:0209b13": "答種種詮辯，以立經名而彰實體。問：題目為",
    "T37n1751_003:0209b14": "名，何嘗問答等邪？答：名能詮體，一部言句",
    "T37n1751_003:0209b15": "皆能詮名。如《法華經》本迹十妙以為其名，但",
    "T37n1751_003:0209b16": "題是總，故就題釋名；餘之四義皆遍始終，故",
    "T37n1751_003:0209b17": "一經之名。「問答詮辯」等，從後向前，示能歸法。",
    "T37n1751_003:0209b18": "不別云教，兼在名中。自稟曰名、化他為教，自",
    "T37n1751_003:0209b19": "他雖異俱是能詮，故知四章同歸一體。三、「譬",
    "T37n1751_003:0209b20": "眾」下，約二喻顯尊。體於四章，猶如北辰，眾星",
    "T37n1751_003:0209b21": "環拱；又似東海，萬水潮宗。以其四章不暫離",
    "T37n1751_003:0209b22": "體，一切諸法無理不成。經體既然，安得不辯？",
    "T37n1751_003:0209b23": "四、「故以」下，以一印結示。三、「書家」下，具明體德。",
    "T37n1751_003:0209b24": "體對釋名，但在一德，所謂法身。蓋釋名中總",
    "T37n1751_003:0209b25": "示三法，利根雖解，鈍者未明。何者？以總示文",
    "T37n1751_003:0209b26": "帶於宗用，體混其中，情想叵忘，本性難顯。故",
    "T37n1751_003:0209b27": "於總後，別示靈源，永異四魔，諸法皆實。於彼",
    "T37n1751_003:0209b28": "圓伊當上一點，絕思絕議、非用非宗。而其性",
    "T37n1751_003:0209b29": "融，一不定一，如伊一點，點不孤然，故直法",
    "T37n1751_003:0209c01": "身非法身，法身必具般若、解脫，故別顯體而",
    "T37n1751_003:0209c02": "談三義。雖彰三德，意在法身，以空假皆中，是",
    "T37n1751_003:0209c03": "故明三名為體德。中三：初、約禮義明法身。書",
    "T37n1751_003:0209c04": "既以體而釋於禮，故今以禮而釋於體。禮別",
    "T37n1751_003:0209c05": "尊卑，意崇君父。前明魔事已揀偏邪，今之",
    "T37n1751_003:0209c06": "臣子唯揀宗用，故君父體即是法身。諸佛所",
    "T37n1751_003:0209c07": "師萬法朝會，體非修證、理絕言思。欲使標心，",
    "T37n1751_003:0209c08": "強稱貴極。斯是本覺，非寂非照；亦是法性，非",
    "T37n1751_003:0209c09": "深非廣。第一義諦名為本性法身德也。尋能",
    "T37n1751_003:0209c10": "詮名，欲識此體，體顯故行，令修觀者以此體",
    "T37n1751_003:0209c11": "德體彼依正，一一貴極，成妙宗矣。二、「復次」下，",
    "T37n1751_003:0209c12": "約底義明般若。德空即中故，故般若德是諸",
    "T37n1751_003:0209c13": "法底，亦名本源、淵府、實際。若得中體，則能窮",
    "T37n1751_003:0209c14": "暢也。論云「智度」，即實相般若。佛以觀照般若",
    "T37n1751_003:0209c15": "於諸法中證此智體，故云「窮底」。然法性甚深",
    "T37n1751_003:0209c16": "無有底際，云窮底者，良由佛以無底際智稱",
    "T37n1751_003:0209c17": "性而證，義言窮底。七方便人以有底智，故不",
    "T37n1751_003:0209c18": "能到諸法源底。若圓教人，從名字即，以信解",
    "T37n1751_003:0209c19": "心窮智度底；五品觀行窮底；十信相似窮底；",
    "T37n1751_003:0209c20": "四十一位分證窮底；唯佛與佛究竟窮底。以",
    "T37n1751_003:0209c21": "此底義辯於經體，則彰法性甚深第一義空，",
    "T37n1751_003:0209c22": "名般若德也。尋名識體，體顯故行，令修觀者",
    "T37n1751_003:0209c23": "以此體德，窮彼依正一一到底，成妙宗矣。三、",
    "T37n1751_003:0209c24": "「復次」下，約達義明解脫德。假即中故，故解脫",
    "T37n1751_003:0209c25": "德是一切法自在之體，復具一切真實名義。",
    "T37n1751_003:0209c26": "若識此體，則於諸法通達自在，復於世間及",
    "T37n1751_003:0209c27": "出世間一切異名，一中解多、多中解一。論云",
    "T37n1751_003:0209c28": "「般若」，亦實相般若。般若、解脫名殊義一，故互",
    "T37n1751_003:0209c29": "舉也。前明底義，以觀照般若窮實相底；今明",
    "T37n1751_003:0210a01": "達義，以文字般若說實相般若種種名也。七",
    "T37n1751_003:0210a02": "方便人迷此體故，於諸異名壅塞障礙。圓教",
    "T37n1751_003:0210a03": "行人名字體達、觀行體達、相似體達、分真體",
    "T37n1751_003:0210a04": "達。論今舉佛究竟體達，達義辯體，則彰法性",
    "T37n1751_003:0210a05": "無量如來藏義，名為真性解脫德也。令修觀",
    "T37n1751_003:0210a06": "者以此體德，達彼依正一一無壅，成妙宗矣。",
    "T37n1751_003:0210a07": "三、明宗。宗謂宗要。此經之要，在修心妙觀，感",
    "T37n1751_003:0210a08": "於淨土。心觀即是一心三觀，釋名之中其相",
    "T37n1751_003:0210a09": "已委。感土之相，此文備論。今經妙宗，在此因",
    "T37n1751_003:0210a10": "果。且分為二：初、標列。二、「有人」下，隨釋，二：初、",
    "T37n1751_003:0210a11": "簡示宗體。以其宗體一異之相，人多惑之，故",
    "T37n1751_003:0210a12": "須簡示。文二：初、簡，二：初、簡宗體一，二：初、牒言",
    "T37n1751_003:0210a13": "略斥。宗是因果，此屬於事；體是一性，此屬於",
    "T37n1751_003:0210a14": "理。雖不相捨，二義須分。定執是一，於義實",
    "T37n1751_003:0210a15": "乖，故云「不用」。二、「何者」下，據義廣破，三：初、約義",
    "T37n1751_003:0210a16": "破。宗是宗趣，趣果趣理。趣果必因；若趣理者，",
    "T37n1751_003:0210a17": "要須修觀。觀有明昧、理有證不，皆成因果，故",
    "T37n1751_003:0210a18": "云「宗既是二」。體本是理，觀雖趣理，理非明昧。",
    "T37n1751_003:0210a19": "因果依理，理非因果。如波依水，波有千差，水",
    "T37n1751_003:0210a20": "常是一。故云「體即不二」。不談諸法同一理性，",
    "T37n1751_003:0210a21": "則不名為大乘經體，故云「二即非體」。不論修",
    "T37n1751_003:0210a22": "證因果二法，則非佛經所證宗趣也。二、「如梁」",
    "T37n1751_003:0210a23": "下，立喻破。屋空梁柱雖不相離，若謂是一，則",
    "T37n1751_003:0210a24": "無虛實也。三、「宗體」下，舉過結。二、簡宗體異，二：",
    "T37n1751_003:0210a25": "初、牒言破。雖破是一，不可執異。若其定異，則",
    "T37n1751_003:0210a26": "二物孤調。宗異於體，則非全性而起成修，觀",
    "T37n1751_003:0210a27": "行有作屬於八倒。既不符理，信非圓宗，故云",
    "T37n1751_003:0210a28": "「邪倒無印」。體若異宗，則理不即事，事外之理",
    "T37n1751_003:0210a29": "其體不周。法性之體既異因果，則一切法皆",
    "T37n1751_003:0210b01": "成別有。二、「宗體」下，舉過結。二、「今言」下，示。今據",
    "T37n1751_003:0210b02": "《普賢觀經》驗其宗體不定一異。故彼經云「大",
    "T37n1751_003:0210b03": "乘因者，諸法實相是。大乘果者，諸法實相是。」",
    "T37n1751_003:0210b04": "實相因果不異而異，非倒有印，此為妙宗；因",
    "T37n1751_003:0210b05": "果實相不一而一，非事外理，此為妙體。豈同",
    "T37n1751_003:0210b06": "他立定一定異？他不聞此，偏說奈何。講茲疏",
    "T37n1751_003:0210b07": "文，合知宗體。唯想事境，三觀靡施，正同次家",
    "T37n1751_003:0210b08": "邪倒無印，可傷之甚。二、「今此」下，就體明宗，三：",
    "T37n1751_003:0210b09": "初、依經直示。大乘之法其要在心，心具易知、",
    "T37n1751_003:0210b10": "色具難解，故《止觀》云「因通易識，果隔難知」，故",
    "T37n1751_003:0210b11": "觀自觀他皆修心觀。今觀淨土須求於心，心",
    "T37n1751_003:0210b12": "能具故、心能造故，心垢土垢、心淨土淨，此猶",
    "T37n1751_003:0210b13": "通示，未是的論。的在一心頓修三觀，此觀觀",
    "T37n1751_003:0210b14": "於安養依正畢竟清淨，名心觀淨。此觀能令",
    "T37n1751_003:0210b15": "四佛土淨，如是方為此經宗致。二、「四種」下，約",
    "T37n1751_003:0210b16": "土廣明，三：初、列四土。二、「各有」下，立淨穢。隨文",
    "T37n1751_003:0210b17": "釋義，教觀俱沈；用義解文，解行可發。前釋觀",
    "T37n1751_003:0210b18": "字文中明示一心三觀，又文頻示心觀為宗，",
    "T37n1751_003:0210b19": "至結宗云修心妙觀能感淨土。今消此文四",
    "T37n1751_003:0210b20": "土淨穢，須準此觀為四淨因。若依諸文逐其",
    "T37n1751_003:0210b21": "四土、各論土因，何能通貫前後之文，焉令聞",
    "T37n1751_003:0210b22": "者證無生忍？初「五濁輕為同居淨」者，此淨甚",
    "T37n1751_003:0210b23": "通，須知別意。如戒善者、四教凡位，皆悉能令",
    "T37n1751_003:0210b24": "五濁輕薄，感同居淨。而圓觀輕濁，感同居淨，",
    "T37n1751_003:0210b25": "依正最淨。如此經說地觀已去一一相狀，比",
    "T37n1751_003:0210b26": "於餘經修眾善行、感安養土，其相天殊。言「體",
    "T37n1751_003:0210b27": "析巧拙有餘淨穢」相者，此土人眾淨相亦寬，",
    "T37n1751_003:0210b28": "析觀感穢可在三藏，體觀感淨不專通人，",
    "T37n1751_003:0210b29": "衍門三教對三藏析俱明體法，通但空體，",
    "T37n1751_003:0210c01": "別次第體，圓不次體，三人生彼俱感淨相。圓",
    "T37n1751_003:0210c02": "人最淨如《觀音疏》，別向圓修，圓七信去，見彼",
    "T37n1751_003:0210c03": "依正同於實報，住行及通見相俱劣。今經妙",
    "T37n1751_003:0210c04": "體須異三人，故同居有餘所明淨相，文通意",
    "T37n1751_003:0210c05": "別，須以前後頓觀之文、妙宗之語，解此通文",
    "T37n1751_003:0210c06": "令歸的趣。言「次第頓入實報淨穢」者，若論實",
    "T37n1751_003:0210c07": "證，此土唯有圓聖所居。別人初地證與圓同，",
    "T37n1751_003:0210c08": "稱實感報，有何優降？今就教道十地不融，致",
    "T37n1751_003:0210c09": "所感土異於圓人，故約漸頓分於淨穢。言「分",
    "T37n1751_003:0210c10": "證究竟寂光淨穢」者，若就別人同圓證實，論",
    "T37n1751_003:0210c11": "寂光者唯約真因對圓極果而分淨穢。今論",
    "T37n1751_003:0210c12": "教道詮於極果，但斷無明一十二品，寂光猶",
    "T37n1751_003:0210c13": "穢；圓知須斷四十二品，名究竟淨。仍要了知",
    "T37n1751_003:0210c14": "圓人始終，能用上品常寂光理而為觀體。今",
    "T37n1751_003:0210c15": "談究竟，意成行人修心妙觀也。三、「娑」下，釋名",
    "T37n1751_003:0210c16": "相。但釋土名，略指淨穢。若的論四淨能感之",
    "T37n1751_003:0210c17": "因，唯一圓觀，已如向述。文四：初、釋同居。同",
    "T37n1751_003:0210c18": "居約人、淨穢約土，謂凡人聖人同居穢土也。",
    "T37n1751_003:0210c19": "淨土亦有凡聖同居，二處凡聖凡即是實、聖",
    "T37n1751_003:0210c20": "通權實，始證為實、應來為權。「次於泥洹」者，泥",
    "T37n1751_003:0210c21": "洹、涅槃，梵音新舊爾。生安養者，煩惱調伏近",
    "T37n1751_003:0210c22": "於涅槃，故名為次。「皆正定聚」者，三聚判也。若",
    "T37n1751_003:0210c23": "如此土博地凡夫，屬邪定聚；發心修行未不",
    "T37n1751_003:0210c24": "退者，屬不定聚；得不退，者屬正定聚。若生安",
    "T37n1751_003:0210c25": "養，不論高下。五逆罪人臨終十念得往生者，",
    "T37n1751_003:0210c26": "亦得不退，故云皆正定聚。《起信論》明初心生",
    "T37n1751_003:0210c27": "彼住正定。故《小彌陀經》云「生彼皆得阿鞞跋",
    "T37n1751_003:0210c28": "致」。同居淨中，極樂當其上品土也。若依今經",
    "T37n1751_003:0210c29": "十六觀門圓妙修者，通惑縱存，生於彼土，常",
    "T37n1751_003:0211a01": "覩勝相，如此土華嚴諸大乘會機所見也。二、",
    "T37n1751_003:0211a02": "釋有餘，三：初、約修斷釋名。九種行人合生彼",
    "T37n1751_003:0211a03": "土：藏二、通三、別住行二。既修空假，皆方便",
    "T37n1751_003:0211a04": "道。別向圓信所修雖實，猶居似道，判屬方便。",
    "T37n1751_003:0211a05": "不生分段，蓋除四住，約此修斷，得名方便。斷",
    "T37n1751_003:0211a06": "通餘別，故曰有餘。二、「釋論」下，據經論釋相。小",
    "T37n1751_003:0211a07": "乘雖云同入法性，而執法性體類虛空，子果",
    "T37n1751_003:0211a08": "若忘，永無身土。大乘法性體具色心，子果若",
    "T37n1751_003:0211a09": "忘，身土廣大。釋論以大對破小乘界外無土，",
    "T37n1751_003:0211a10": "特云「出界而有淨土」。小乘法性無有色心，是",
    "T37n1751_003:0211a11": "故特云「受法性身」。又引《法華》「遇餘佛」者，即有",
    "T37n1751_003:0211a12": "餘土佛也。此約滅後，不值四依、不生實信，自",
    "T37n1751_003:0211a13": "謂永滅而生有餘，蒙佛開權即能決了。三、「就",
    "T37n1751_003:0211a14": "中」下，明利鈍淨穢。彼土利鈍，唯約大說。若",
    "T37n1751_003:0211a15": "在此土已修中觀，生彼則利，佛乃為說不次",
    "T37n1751_003:0211a16": "第法。若在此土未修中觀，生彼則鈍，佛乃為",
    "T37n1751_003:0211a17": "說次第法也。利根居上，故云「指上」。「指下」例此。",
    "T37n1751_003:0211a18": "利根所見同彼實報，故名為淨。鈍根所見相",
    "T37n1751_003:0211a19": "劣於上，故名為穢。以今利鈍驗前體析，唯",
    "T37n1751_003:0211a20": "圓名體，前三皆析，別向觀中稍同圓體。三、",
    "T37n1751_003:0211a21": "釋實報，三：初、約因果釋名。「行真實道」者，圓人",
    "T37n1751_003:0211a22": "初從，別人十向能於諸法稱實觀中也。中",
    "T37n1751_003:0211a23": "理今開，即感妙報。色心不二、毛剎相容，純是",
    "T37n1751_003:0211a24": "法身菩薩所居，尚簡圓似，況七方便。收簡語",
    "T37n1751_003:0211a25": "寬，宜善分別。二、「仁王」下，依經論釋相。《仁王》借",
    "T37n1751_003:0211a26": "別而名圓位，三賢十聖借別名也，住果報者",
    "T37n1751_003:0211a27": "名圓位也。三賢既與十聖同住果報，驗是實",
    "T37n1751_003:0211a28": "報。不證中道，寧住實報？故知名別，其義屬圓。",
    "T37n1751_003:0211a29": "今取果報，證實報土。問：前明實報無有二乘，",
    "T37n1751_003:0211b01": "今那忽云迦葉起舞？答：須知四土有橫有豎，",
    "T37n1751_003:0211b02": "仍知橫豎只在一處，如同居土趣爾一處即",
    "T37n1751_003:0211b03": "是實報。若破無明轉身入者，斯是法身同佛",
    "T37n1751_003:0211b04": "體用，稱實妙報。則六根淨人亦莫能預，豈居",
    "T37n1751_003:0211b05": "二乘？此則一處豎論實報。若未破無明即身",
    "T37n1751_003:0211b06": "見者，此乃諸佛乃大菩薩，為堪見者加之令",
    "T37n1751_003:0211b07": "見實報土也。蓋有機緣，雖未破惑，已修中觀，",
    "T37n1751_003:0211b08": "如華嚴會及諸座席雜類之機，感見身土難",
    "T37n1751_003:0211b09": "思者是。今引論文，乃方等中為彈斥故，示實",
    "T37n1751_003:0211b10": "報土勝妙五塵，令迦葉等頓忘少欲、起動舞",
    "T37n1751_003:0211b11": "戲。欲令聲聞知大法妙，生欣慕心鄙棄小道。",
    "T37n1751_003:0211b12": "此等皆是一處橫論實報土相。故八部二乘，",
    "T37n1751_003:0211b13": "機熟皆見也。今以劣喻顯於勝土，如其鬼趣",
    "T37n1751_003:0211b14": "居人境界，有人捨報墮彼趣者，即同彼類非",
    "T37n1751_003:0211b15": "他人共。有人即身能見彼趣，不妨他人同見",
    "T37n1751_003:0211b16": "其相。墮譬豎入實報土者，見譬橫論實報土",
    "T37n1751_003:0211b17": "也。實報既爾，方便、寂光橫論同處，亦復如是。",
    "T37n1751_003:0211b18": "於同居處論三土橫豎，於方便處論二土橫",
    "T37n1751_003:0211b19": "豎，於實報處論一土橫豎，至寂光處無橫無",
    "T37n1751_003:0211b20": "豎、當處亦無。問：論云「迦葉對於菩薩勝妙五",
    "T37n1751_003:0211b21": "欲生愛之甚，不安起舞」，至《法華》中，迦葉敘昔",
    "T37n1751_003:0211b22": "聞菩薩法遊戲神通，不生一念好樂之心。二",
    "T37n1751_003:0211b23": "事皆是菩薩之法，因何愛惡頓爾相乖？答：應",
    "T37n1751_003:0211b24": "知二心俱是別惑。愛於妙欲即同體思，惡於",
    "T37n1751_003:0211b25": "度生即界外塵沙，如不肖子但愛富貴而怠",
    "T37n1751_003:0211b26": "修學。例《淨名》中斥身子云「結習未盡，華則著",
    "T37n1751_003:0211b27": "身。」畏生死故，五欲得便。既畏生死，乃指塵沙",
    "T37n1751_003:0211b28": "為結習耳。又引《華嚴》無量香雲，即前所明同",
    "T37n1751_003:0211b29": "居橫示實報之相。三、「就中」下，明漸頓淨穢。四、",
    "T37n1751_003:0211c01": "釋寂光，三：初、剋體立名。前三在事，故從居人",
    "T37n1751_003:0211c02": "修斷因果而立土名。此土屬理，故從本體三",
    "T37n1751_003:0211c03": "德為名。問：分證寂光三障未盡，何得一向就",
    "T37n1751_003:0211c04": "理立名？答：障未盡邊，自屬實報。今就因果分",
    "T37n1751_003:0211c05": "忘之處，名為中下常寂光土。二、「諸佛」下，約能",
    "T37n1751_003:0211c06": "居示相。《金光明》云「如來遊於無量甚深法性",
    "T37n1751_003:0211c07": "諸佛行處，過諸菩薩所行清淨」。無量即寂，甚",
    "T37n1751_003:0211c08": "深即光，法性即常。又《普賢觀》云「釋迦牟尼名",
    "T37n1751_003:0211c09": "毘盧遮那，此佛住處名常寂光。常波羅蜜所",
    "T37n1751_003:0211c10": "攝成處，我波羅蜜所安立處，樂波羅蜜離",
    "T37n1751_003:0211c11": "身心相處，淨波羅蜜滅有相處。」故知此土乃",
    "T37n1751_003:0211c12": "從四德究竟處立，以四彼岸顯於三德，常我",
    "T37n1751_003:0211c13": "即法身、樂即解脫、淨即般若。三德互具、一一",
    "T37n1751_003:0211c14": "論三，故法身等各具四德。雖云三四，實非十",
    "T37n1751_003:0211c15": "二，學者知之，如是方名不縱不橫祕密藏也。",
    "T37n1751_003:0211c16": "三、「分得」下，明分滿淨穢。分得名穢，從證者論；",
    "T37n1751_003:0211c17": "常寂光名，從極理立。三、「故以」下，據義結示。釋",
    "T37n1751_003:0211c18": "題觀字，明圓三觀，至今明宗。初云以心觀淨",
    "T37n1751_003:0211c19": "則佛土淨為經宗致，次即廣明四土淨穢。今",
    "T37n1751_003:0211c20": "乃結云「故以修心妙觀能感淨土為經宗也」。",
    "T37n1751_003:0211c21": "若其不用圓妙三觀感四淨土，則標結文全",
    "T37n1751_003:0211c22": "為無用。釋題三觀，為被何人？為何處用？若謂",
    "T37n1751_003:0211c23": "欲感實報寂光二種淨土須圓三觀，若有餘",
    "T37n1751_003:0211c24": "淨但修體空，若同居淨只用事行不須三觀",
    "T37n1751_003:0211c25": "者，此義不然。偏空體法種種事行，雖是二種",
    "T37n1751_003:0211c26": "淨土之因，非是此經的示宗致。蓋以此經本",
    "T37n1751_003:0211c27": "為韋提厭同居穢求同居淨，故談妙觀觀彼",
    "T37n1751_003:0211c28": "依正，那得輒云感同居淨不須三觀？三觀若",
    "T37n1751_003:0211c29": "成麁垢先落，非有餘淨更生何處？豈有餘淨",
    "T37n1751_003:0212a01": "非妙觀耶？須知正為生同居淨，故說三觀。良",
    "T37n1751_003:0212a02": "由觀妙能破三惑，不獨感於同居淨土，隨其",
    "T37n1751_003:0212a03": "惑斷淺深之處，自然感得有餘等三。如病須",
    "T37n1751_003:0212a04": "藥，本為身安，求得仙方修合服之，不但身安",
    "T37n1751_003:0212a05": "兼能輕骨。身安可喻生同居淨，輕骨可喻感",
    "T37n1751_003:0212a06": "上三土。只是一藥効乃深勝，如一妙觀能淨",
    "T37n1751_003:0212a07": "四土。《起信論》說初心修行大乘正信，懼在此",
    "T37n1751_003:0212a08": "土不常值佛，信心退失，乃教求生極樂世界，",
    "T37n1751_003:0212a09": "令觀彼佛真如法身，畢竟得生，住正定故。非",
    "T37n1751_003:0212a10": "圓三觀，寧照法身？那謂極樂因唯事善？四、論",
    "T37n1751_003:0212a11": "用。宗是自行所修之法，用是利他所施之法。",
    "T37n1751_003:0212a12": "自行趣理故明妙觀，化他攝機合通眾善。他",
    "T37n1751_003:0212a13": "宜妙觀，亦須教修自行助道，豈廢眾善？是故",
    "T37n1751_003:0212a14": "宗用法必齊等，但有自行化他之異耳。文二：",
    "T37n1751_003:0212a15": "初、標名略示。力方有用，故言「力用」。力用何為？",
    "T37n1751_003:0212a16": "生善滅惡也。行者應知體宗用三。別明三法，",
    "T37n1751_003:0212a17": "乃從一性起於二修，體是法身所顯性也，宗",
    "T37n1751_003:0212a18": "是般若能顯智也，用是解脫所起力也。二雖",
    "T37n1751_003:0212a19": "修成，須知本具；一雖是性，全起成修。故非縱",
    "T37n1751_003:0212a20": "橫、不可思議。二德在性，全指惑業，即是性具",
    "T37n1751_003:0212a21": "善惡二修。今體逆修，既全性具，當處融妙乃",
    "T37n1751_003:0212a22": "化他德，故以此二為經宗用。用遍一切，非無",
    "T37n1751_003:0212a23": "惡用，以順性故生善滅惡。故染惡用，稱性用",
    "T37n1751_003:0212a24": "之最能滅惡。「滅惡」下，約義廣釋，二：初、約善惡",
    "T37n1751_003:0212a25": "具明。既施力用，必成功德，是故一用而有四",
    "T37n1751_003:0212a26": "名。偏論滅惡須施功力，偏論生善在於德用，",
    "T37n1751_003:0212a27": "斯是一往。若二往說，力用功德皆能滅惡，力",
    "T37n1751_003:0212a28": "用功德皆能生善。須知滅惡極至阿鼻，生善",
    "T37n1751_003:0212a29": "理合至於妙覺，方是圓經力用功德。二、「苦是」",
    "T37n1751_003:0212b01": "下，就滅惡偏釋，二：初、無惡不除。所言滅惡，須",
    "T37n1751_003:0212b02": "滅惡因方除惡果。如果報修因二種行人，不",
    "T37n1751_003:0212b03": "除三毒眾苦之本，縱暫免苦，終非永謝。今明",
    "T37n1751_003:0212b04": "化他修淨土觀，則令諸惡因果俱滅。惑縱未",
    "T37n1751_003:0212b05": "斷，生彼不起，斷在不久，故能永滅惡因惡果。",
    "T37n1751_003:0212b06": "以要言之，此經力用滅五住因、除二死果。二、",
    "T37n1751_003:0212b07": "「是故」下，從重別顯。惡之重者莫過五逆，五逆",
    "T37n1751_003:0212b08": "是業，從於上品煩惱而起，招無間苦。此經大",
    "T37n1751_003:0212b09": "力能滅此等極重三障，即生淨土。若此三障",
    "T37n1751_003:0212b10": "性非三德，何能無間轉為極樂？從極鈍根，且",
    "T37n1751_003:0212b11": "論十念生最下品；若從利根，非不能生上之八",
    "T37n1751_003:0212b12": "品。以其五逆體是寂光，故可於此淨四佛土。",
    "T37n1751_003:0212b13": "五、判教相。教是聖人被下之言。相是相狀，覽",
    "T37n1751_003:0212b14": "而可別。上之四義皆是言教，謂詮名教。詮體、",
    "T37n1751_003:0212b15": "詮宗、詮用之教，若以其相而分別之，則令覽",
    "T37n1751_003:0212b16": "者觀之顯了，故約五時、二藏、漸頓而示其相。",
    "T37n1751_003:0212b17": "文二：初、正判所說教，三：初、約五時判，二：初、明",
    "T37n1751_003:0212b18": "教部。於大小乘，此屬大乘。經中亦有頻婆證",
    "T37n1751_003:0212b19": "小，然非此教正所被機。今從正為韋提希等",
    "T37n1751_003:0212b20": "宣淨土觀，尚非通別，豈是小乘？於五時中，是",
    "T37n1751_003:0212b21": "其第三方等時也。二、「赴機」下，明廣略。且辯文",
    "T37n1751_003:0212b22": "相，未論定散。二、約二藏判。約人判法，此屬菩",
    "T37n1751_003:0212b23": "薩。《阿含》等經雖說三乘，從多從正，屬聲聞藏。",
    "T37n1751_003:0212b24": "大乘諸部雖有二乘，非部正意，是故判藏歸",
    "T37n1751_003:0212b25": "菩薩也。三、約漸頓。若約化儀論漸頓者，《華嚴》",
    "T37n1751_003:0212b26": "屬頓，三時皆漸。經在方等，非化儀頓。今經頓",
    "T37n1751_003:0212b27": "者，乃於化法以圓為頓，故就韋提即身得忍",
    "T37n1751_003:0212b28": "判教為頓。且無生忍位，別在初地、圓在初住。",
    "T37n1751_003:0212b29": "別教凡夫經無數劫方至此位，唯有圓教即",
    "T37n1751_003:0212c01": "生可入。若將結益判教偏圓最為明顯，是故",
    "T37n1751_003:0212c02": "今文就其當機證位定之，是頓非漸。二、「題稱」",
    "T37n1751_003:0212c03": "下，傍簡能說人。若四人說，如來印之，亦得稱",
    "T37n1751_003:0212c04": "經。今經始末皆出金口，故稱「佛說」。二、「分文」",
    "T37n1751_003:0212c05": "下，隨經顯義。前取經中名等五義解釋總題。",
    "T37n1751_003:0212c06": "總意雖彰，別文難顯，故須以句節定經文令",
    "T37n1751_003:0212c07": "義顯現。總別雖異、義無兩塗，方知玄義釋此經",
    "T37n1751_003:0212c08": "題，復了疏句不顯他義。分二：初、總別科判。總",
    "T37n1751_003:0212c09": "科三分，別判六章。二、「初證」下，隨科解釋，三：初",
    "T37n1751_003:0212c10": "序分二：初、正信序，即是通序。《大論》云「佛將涅",
    "T37n1751_003:0212c11": "槃，阿難問佛：『一切經首，當安何語？』佛答阿難：",
    "T37n1751_003:0212c12": "『應云「如是我聞：一時佛在某處某國土，與某大",
    "T37n1751_003:0212c13": "眾」。非獨我法如是，三世諸佛經初亦然。』」故知",
    "T37n1751_003:0212c14": "六義即是通序，以諸經同故。亦名經前序，付",
    "T37n1751_003:0212c15": "囑令安故。亦名經後序，結集者所置故。今言",
    "T37n1751_003:0212c16": "「證信」者，令聞者不疑故。論第四問曰：何不直",
    "T37n1751_003:0212c17": "說般若，而言住王舍城？答：說時方人，令人信",
    "T37n1751_003:0212c18": "故。言「六句」者，但以詮義究竟為句。如佛但一",
    "T37n1751_003:0212c19": "字，亦名句也。二、初標指六句。「如是標於信」者，",
    "T37n1751_003:0212c20": "《釋論》第二問曰：諸佛經何故初稱如是？答：佛",
    "T37n1751_003:0212c21": "法大海，信為能入、智為能度。如是義者，即是",
    "T37n1751_003:0212c22": "信也。若人有信能入佛法，無信不入。不信者",
    "T37n1751_003:0212c23": "言是事不如是，信者言是事如是。「我聞異外",
    "T37n1751_003:0212c24": "道」，親承於佛，故曰我聞。不同外道，不稟佛也。",
    "T37n1751_003:0212c25": "「一時辯息諍」者，謂機熟受道之時，故無諍也。",
    "T37n1751_003:0212c26": "《釋論》云「不應無一時。佛自言：一人出世，多人",
    "T37n1751_003:0212c27": "得樂。是者何人？佛世尊也。」二、「如是」下，隨文釋",
    "T37n1751_003:0212c28": "義，六：初、標信。信名忍樂。理當言善，方忍方樂。",
    "T37n1751_003:0212c29": "理當則不異，名如；言善則無非，曰是。四教言",
    "T37n1751_003:0213a01": "理皆稱如是，而有淺深。若其三藏，唯就世俗",
    "T37n1751_003:0213a02": "論於不異及以無非；通雖即理，但在二諦；別",
    "T37n1751_003:0213a03": "教知中，要先破二；唯圓初心即了諸法一一",
    "T37n1751_003:0213a04": "中實，當處皆如，稱此而談，無非曰是。故圓望",
    "T37n1751_003:0213a05": "三教，皆不如是。此經所信雖未開廢，而所被",
    "T37n1751_003:0213a06": "機不從偏小，故但就圓明於如是，決定可信",
    "T37n1751_003:0213a07": "也。此句既爾，下之五句皆意在圓。故通序",
    "T37n1751_003:0213a08": "文通、其義亦通，而其意別。今以別意釋其通",
    "T37n1751_003:0213a09": "文，故此云也。二、「我聞」下，異外道，二：初、正釋。",
    "T37n1751_003:0213a10": "「有在」者，在於佛也。雖釋我聞，意多明聞。次文",
    "T37n1751_003:0213a11": "明我。二、「我者」下，料揀，二：初、立難。我者，自在",
    "T37n1751_003:0213a12": "及主宰義。凡夫小乘於人法中而著於我，今",
    "T37n1751_003:0213a13": "傳圓觀合順二空，何得言我？二、「隨俗」下，通難，",
    "T37n1751_003:0213a14": "二：初、直通。畢竟空中雖我叵得，此空即俗，諸",
    "T37n1751_003:0213a15": "我宛然。今且約三，分別我相：橫計主宰名為",
    "T37n1751_003:0213a16": "見我、俱生主宰名為慢我、隨世流布即名字",
    "T37n1751_003:0213a17": "我。阿難尊者至結集時，尚破同體見慢之我，",
    "T37n1751_003:0213a18": "豈有界內二種我邪？為傳化故，故順妙俗立",
    "T37n1751_003:0213a19": "名字我。二、「如人」下，舉譬。知無我理，如用金",
    "T37n1751_003:0213a20": "錢。隨俗立我，如易銅錢及草木等。三、「一者」下，",
    "T37n1751_003:0213a21": "辯息諍，二：初、示論釋，二：初、釋一。先約真破，次",
    "T37n1751_003:0213a22": "隨俗立，在文可見。「釋論廣破一異」者，論云「若",
    "T37n1751_003:0213a23": "一與物一、一與物異，二俱有過。問曰：若一，有",
    "T37n1751_003:0213a24": "何過？答曰：若一，瓶是一義。在在有一，處處皆",
    "T37n1751_003:0213a25": "應是瓶，則無衣等諸物。一中之過既然，二中",
    "T37n1751_003:0213a26": "之過云何？答：若一與瓶異，瓶則非一。若瓶與",
    "T37n1751_003:0213a27": "一異，一則非瓶。若瓶與一合，瓶名一者，今一",
    "T37n1751_003:0213a28": "與瓶合，何不名一為瓶？是故不得言瓶異一。」",
    "T37n1751_003:0213a29": "彼文極廣。蓋瓶顯可見，故以瓶喻時也。一則",
    "T37n1751_003:0213b01": "是數，時則是體。若於數體定執一異則諸惑",
    "T37n1751_003:0213b02": "紛然，能離執者則於法解脫。斯乃寄於數體",
    "T37n1751_003:0213b03": "一文，示離著觀，令於諸法皆袪定計，即知六",
    "T37n1751_003:0213b04": "事及以諸文皆須離於一異之見也。二、釋時。",
    "T37n1751_003:0213b05": "此土詮召但直云時，天竺二音，若云迦羅即",
    "T37n1751_003:0213b06": "是實時、云三摩邪即是假時。亦如此間心有",
    "T37n1751_003:0213b07": "二稱，言智是解心、言識是迷心，故令依智不",
    "T37n1751_003:0213b08": "依識也。外人執時以為實因，是故對彼云三",
    "T37n1751_003:0213b09": "摩邪，顯時是假。若內弟子依時而食、護明",
    "T37n1751_003:0213b10": "相等，乃言迦羅，顯時是實。言迦羅短時、三摩",
    "T37n1751_003:0213b11": "邪長時者，若據論文，短時長時並名三摩",
    "T37n1751_003:0213b12": "邪也。謂方時、離合、一異、長短等名字，出凡人",
    "T37n1751_003:0213b13": "著心，是故長短皆假無實。今以短長分對二",
    "T37n1751_003:0213b14": "名者，恐是大師依建立門巧會論意，以依佛",
    "T37n1751_003:0213b15": "制時則生死時短、外道執時則生死時長，既",
    "T37n1751_003:0213b16": "迴論文必有此意。二、「今不」下，明今意。言「不論」",
    "T37n1751_003:0213b17": "等者，今非界內護明相等，故不論實時；又非",
    "T37n1751_003:0213b18": "破外執時為實，故不論假時。長短如前。但是",
    "T37n1751_003:0213b19": "眾生機熟，佛應說經。機應合一之時，亦是諦",
    "T37n1751_003:0213b20": "智合一之時，故云一時。文但從應，故云「說經」。",
    "T37n1751_003:0213b21": "豈無機感，佛空說法？故佛說竟，韋提悟訖。然",
    "T37n1751_003:0213b22": "一時文義本通深淺，今意別在圓機感佛，故",
    "T37n1751_003:0213b23": "使凡夫頓入法忍。四、「佛者」下，化主，三：初、約異",
    "T37n1751_003:0213b24": "名釋。《大論》第四以四義釋婆伽婆：一、能破煩",
    "T37n1751_003:0213b25": "惱；二、有功德；三、巧分別，能分別諸法總相別",
    "T37n1751_003:0213b26": "相故；四、好名聲，無有得聲名如佛者故。今文",
    "T37n1751_003:0213b27": "略出二義，新云薄伽梵，具六義：一自在、二熾",
    "T37n1751_003:0213b28": "盛、三端嚴、四名稱、五吉祥、六尊貴。以多含",
    "T37n1751_003:0213b29": "故不翻，舊云婆伽婆訛也。二、「佛者」下，約三覺",
    "T37n1751_003:0213c01": "釋。「佛者」下，總示。「既能」下，別示。三、覺。對迷說",
    "T37n1751_003:0213c02": "自、對自說他、對因說滿，一平等覺對三不同，",
    "T37n1751_003:0213c03": "說為三覺。三、「一切」下，約超因釋。一切智故，異",
    "T37n1751_003:0213c04": "外邪癡；無緣慈故，異小自度；三智等故，異偏",
    "T37n1751_003:0213c05": "菩薩；究竟覺故，異諸因位。能異不殊，對所異",
    "T37n1751_003:0213c06": "故。四、種分別。然釋佛義，六即等說其文稍委，",
    "T37n1751_003:0213c07": "故今略云。五、「在者」下，論住處，二：初、釋住，二：初、",
    "T37n1751_003:0213c08": "會在同住。在暫、住久，一往分之，故非盡理。久",
    "T37n1751_003:0213c09": "在、暫住，有何所妨？況靈鷲山，如來應身常在",
    "T37n1751_003:0213c10": "其中，豈得言暫？二、「住者」下，約論釋住。此經云",
    "T37n1751_003:0213c11": "「在」，《大品》言「住」，其義不別，故引彼論住義釋在。",
    "T37n1751_003:0213c12": "分二：初、標列。「四威儀」者，謂行、住、坐、臥。此之身",
    "T37n1751_003:0213c13": "儀皆住靈鷲，而能住法則有四差，即天、梵、聖、",
    "T37n1751_003:0213c14": "佛也。二、「天住」下，解釋。今四住文，乃是盡取論",
    "T37n1751_003:0213c15": "釋住義，是知四中皆明因果，而能住法正",
    "T37n1751_003:0213c16": "在於因。所謂如來以攝物故，示現施戒及十",
    "T37n1751_003:0213c17": "善心，此即佛以欲天之法住王舍城；為物示",
    "T37n1751_003:0213c18": "現四無量心、示三三昧，即梵法、聖法住王城",
    "T37n1751_003:0213c19": "等。此皆如來隨他意住。若隨自意，即以楞嚴",
    "T37n1751_003:0213c20": "至不共等住王城也。故《普賢觀》云「釋迦牟尼",
    "T37n1751_003:0213c21": "名毘盧遮那，此佛住處名常寂光」。釋迦遮那",
    "T37n1751_003:0213c22": "既是異名，王城、寂光畢竟無二，故云此佛住",
    "T37n1751_003:0213c23": "處名常寂常。今之所住是何境界？又應了知，",
    "T37n1751_003:0213c24": "若以人法分於能所，施戒至于首楞嚴等皆",
    "T37n1751_003:0213c25": "所住法，佛為能住。若以王城為所住處，上之",
    "T37n1751_003:0213c26": "人法皆名能住。又據經文但云「佛住」，論應唯",
    "T37n1751_003:0213c27": "就首楞嚴釋；而明前三者，荊谿二解：一、從通",
    "T37n1751_003:0213c28": "以趣別，從廣之狹也。二、將勝以攝劣，佛住王",
    "T37n1751_003:0213c29": "城，必攝欲色及以三乘。佛住既勝，則無法不",
    "T37n1751_003:0214a01": "住；非不住惡，為引物故且從善說。而於善中",
    "T37n1751_003:0214a02": "就世間善，略指定散收一切善，故言天梵。於",
    "T37n1751_003:0214a03": "出世中，略指小大攝一切法，故言聖佛。他人",
    "T37n1751_003:0214a04": "不明能住心法，唯云身住王舍城等，則抑極",
    "T37n1751_003:0214a05": "聖同凡夫住。況復凡聖各各有於能住之法，",
    "T37n1751_003:0214a06": "且如比丘修戒定慧，乃以天梵及以聖住住",
    "T37n1751_003:0214a07": "於房舍。若破戒者，則以地獄住於房舍。其有",
    "T37n1751_003:0214a08": "能修一心三觀，則所住處即空假中。豈非楞",
    "T37n1751_003:0214a09": "嚴為能住法？初心尚爾，如何果佛唯論身住？",
    "T37n1751_003:0214a10": "二、「王舍」下，釋處，二：初、各釋城山，二：初、釋城，二：",
    "T37n1751_003:0214a11": "初、翻梵名。亦名摩竭提，此云不害。言此國法",
    "T37n1751_003:0214a12": "不行刑戮，其有犯死罪者送置寒林。二、「釋論」",
    "T37n1751_003:0214a13": "下，解釋，三：初、約諸王治化釋；二、「又先」下，約移",
    "T37n1751_003:0214a14": "居免火釋；三、「又」下，約畏罪得處釋。二、「耆闍」下，",
    "T37n1751_003:0214a15": "釋山，二：初、翻名。二、「諸聖」下，解釋，三：初、約聖靈",
    "T37n1751_003:0214a16": "依就釋；二、「又名」下，約山形似鷲釋；三、「又山」下，",
    "T37n1751_003:0214a17": "約鷲鳥棲隱釋。二、「然法」下，總示法應。不言報",
    "T37n1751_003:0214a18": "者，報能冥法，復能垂應。既言法應，報在其中。",
    "T37n1751_003:0214a19": "三身融妙，言且暫分、體常相即。六、「與大」下，列",
    "T37n1751_003:0214a20": "同聞，二：初、標科辯次。二、「聲聞」下，依次解釋，二：",
    "T37n1751_003:0214a21": "初、聲聞眾，二：初、分科示略。二、「與者」下，隨文解",
    "T37n1751_003:0214a22": "釋，二：初、標位，四：初、釋與。與即共義，以七一",
    "T37n1751_003:0214a23": "釋。七種一故，方成共義。若據時判，已屬生",
    "T37n1751_003:0214a24": "酥，且從本說。七在三藏，同感佛時、同鹿苑",
    "T37n1751_003:0214a25": "處、同別脫戒、同一切智心、同無漏正見、同",
    "T37n1751_003:0214a26": "三十七道、同有餘脫。昔同七者，今日同聞。",
    "T37n1751_003:0214a27": "然此觀門，佛將阿難及以目連入韋提希後",
    "T37n1751_003:0214a28": "宮宣說，大眾未聞。至回靈山，阿難具述，方得",
    "T37n1751_003:0214a29": "同聞。二、「大義」下，釋大。華言大者，梵曰摩訶，",
    "T37n1751_003:0214b01": "乃含三義，謂大、多、勝，故須就本三義釋之。大",
    "T37n1751_003:0214b02": "人所歸，德量大故。梵王師陳如、帝釋師迦葉",
    "T37n1751_003:0214b03": "等，通內外典，識解多故。出九十五，知見勝",
    "T37n1751_003:0214b04": "故。皆無疑解脫，故小中極。雖標一大，義必具",
    "T37n1751_003:0214b05": "三。三、釋比丘，二：初、標列六義。因三果三，一一",
    "T37n1751_003:0214b06": "主對。二、「釋論」下，隨要釋三。因三若成，果三自",
    "T37n1751_003:0214b07": "剋。復欲行者効彼修因，故釋因三。三中初乞",
    "T37n1751_003:0214b08": "士，今舉身子答彼淨目乞士之義，須離上下",
    "T37n1751_003:0214b09": "方維之食，常行乞食清淨活命，故名乞士，至",
    "T37n1751_003:0214b10": "果乃成應供德也。二、怖魔。魔主生死，在家受",
    "T37n1751_003:0214b11": "欲增長生死，出家離染趣向無生，是故魔王",
    "T37n1751_003:0214b12": "聞之生怖，染欲破戒魔還快樂，勤修三學果",
    "T37n1751_003:0214b13": "證無生。三、破惡。見思二使共九十八，名惡名",
    "T37n1751_003:0214b14": "賊。修觀推窮名為破惡，證智斷盡名為殺賊。",
    "T37n1751_003:0214b15": "四、「眾者」下，釋眾，三：初、釋通名；二、「一有」下，釋別",
    "T37n1751_003:0214b16": "相；三、「今此」下，明去取。羯磨通凡，故取有羞。",
    "T37n1751_003:0214b17": "今此二僧者，即有羞真實也。論云「是中二種",
    "T37n1751_003:0214b18": "僧，可共百一羯磨，同聞證信」，尚簡學人，前三",
    "T37n1751_003:0214b19": "絕分也。二、「千二」下，列數，二：初、標人合數，二：初、",
    "T37n1751_003:0214b20": "合一千；二、「舍利」下，合二百五十。二、「迦葉」下，常",
    "T37n1751_003:0214b21": "隨所以。二、菩薩眾，二：初、科四文。二、「天竺」下，釋",
    "T37n1751_003:0214b22": "二義，二：初、釋位；二、「文殊」下，翻名。二、發起序，",
    "T37n1751_003:0214b23": "三：初、對辯不同，二：初、泛舉差別。放光，如《法",
    "T37n1751_003:0214b24": "華經》放眉間光，照東方萬八千土也。動地，如",
    "T37n1751_003:0214b25": "《大品》世尊以神通力，大千國土六種震動。微",
    "T37n1751_003:0214b26": "笑，如《報恩經》爾時如來熙怡微笑也。入禪，如",
    "T37n1751_003:0214b27": "《金光明經》是時如來遊於無量甚深法性也。",
    "T37n1751_003:0214b28": "自唱位號，如《梵網經》我今盧舍那方坐蓮臺",
    "T37n1751_003:0214b29": "也。勸人令問，如《涅槃經》普告眾生，大覺世尊",
    "T37n1751_003:0214c01": "將入涅槃，若有所疑今悉可問，為最後問也。",
    "T37n1751_003:0214c02": "然諸經發起事或兼有之，今且各舉一端，以",
    "T37n1751_003:0214c03": "明發起之相。二、「今經」下，正顯今經，二：初、正顯；",
    "T37n1751_003:0214c04": "二、「何故」下，釋疑。二、「就中」下，總科略釋，二：初、分",
    "T37n1751_003:0214c05": "科。二、「問頻」下，釋，二：初、問答釋疑，二：初、問。頻",
    "T37n1751_003:0214c06": "婆、韋提皆請弟子，赴頻婆請，何故唯遣目連、",
    "T37n1751_003:0214c07": "樓那？至赴韋提，何故如來躬親而往？答：頻婆",
    "T37n1751_003:0214c08": "國父，願聞戒法，可遣人授。韋提國母，機在妙",
    "T37n1751_003:0214c09": "觀，須佛親開。父母之稱，從闍王得。二、「頻婆」下，",
    "T37n1751_003:0214c10": "預翻名字。三、「初段」下，隨科解經。初、正明殺父，",
    "T37n1751_003:0214c11": "二：初、分科。二、「初爾」下，隨釋，四：初、為子幽禁，二：",
    "T37n1751_003:0214c12": "初、隨釋經文，二：初、師資現事，二：初：釋時處標",
    "T37n1751_003:0214c13": "人。經云「爾時」，即當佛在城不遠耆闍山時也。",
    "T37n1751_003:0214c14": "前譯阿闍世為未生冤，今方釋義，處胎之日",
    "T37n1751_003:0214c15": "有冤害相，占者預記，因以為名。二、「隨順」下，明",
    "T37n1751_003:0214c16": "順友造逆，五：初、釋惡友名族。二、「為利」下，釋惡",
    "T37n1751_003:0214c17": "友謀術，二：初：從人學術。阿難親弟，知取通法。",
    "T37n1751_003:0214c18": "自未得通，不知其心，故授與之。二、「心念」下，誘",
    "T37n1751_003:0214c19": "人同謀。作象馬寶，以輪王事誑惑闍世。作抱",
    "T37n1751_003:0214c20": "持等，欲其生愛也。三、「語王」下，明惡友言教正",
    "T37n1751_003:0214c21": "教造逆。我殺牟尼以作新佛，汝殺頻婆以作",
    "T37n1751_003:0214c22": "新王。新王新佛共化世間，不亦快哉。四、「隨順」",
    "T37n1751_003:0214c23": "下，明太子造逆。闍世受教，乃行殺逆。五、「調達」",
    "T37n1751_003:0214c24": "下，明惡友造逆。調達自造三逆成就，復教闍",
    "T37n1751_003:0214c25": "世殺父成就、害母加行。自行教他五逆罪故，",
    "T37n1751_003:0214c26": "生陷泥犁。二、「頻婆」下，父子前因。被殺仙人生",
    "T37n1751_003:0214c27": "惡念故，即來為子，胎中已有害父之怨。二、「如",
    "T37n1751_003:0214c28": "此」下，總結權化。調達、闍世、頻婆、韋提皆是大",
    "T37n1751_003:0214c29": "權，現逆、現順利益眾生。二、夫人奉食。三、聖為",
    "T37n1751_003:0215a01": "說法，二：初、釋目連授戒，二：初、釋疾至。以其宿",
    "T37n1751_003:0215a02": "世事辟支佛，今得神通，疾至王所。二、「授八」下，",
    "T37n1751_003:0215a03": "釋戒相。初開香衣及上高床以為八戒，齋在",
    "T37n1751_003:0215a04": "八外。次合香衣高床為七，不過中食為第八，",
    "T37n1751_003:0215a05": "則齋在八內。法無增減，數有開合，皆名為八",
    "T37n1751_003:0215a06": "戒齋也。二、「富樓」下，釋樓那說法。四、「頻婆」下，法",
    "T37n1751_003:0215a07": "食延壽。二、「次害」下，明欲害母，二：初、分科。二、「初",
    "T37n1751_003:0215a08": "闍」下，隨釋，四：初、為子幽閉，三：初、欲害母，三：初、",
    "T37n1751_003:0215a09": "王問在不。二、「守門」下，以事實答。三、王聞瞋怒，",
    "T37n1751_003:0215a10": "二：初、消經文。二、「應殺」下，釋妨難。二、「劫初」下，",
    "T37n1751_003:0215a11": "二臣諫，三：初、釋勸辭；二、「以手」下，釋勸相；三、「驚",
    "T37n1751_003:0215a12": "怖」下，明從勸。三、「勅語」下，勅幽閉。二、「韋提」下，",
    "T37n1751_003:0215a13": "因禁請佛，二：初、分科。二、「韋提」下，隨釋，二：初、請",
    "T37n1751_003:0215a14": "人。一是門師、一是佛侍，先常教誡，故偏請二",
    "T37n1751_003:0215a15": "人。既在深宮，故請二人，不敢偏一。欲傳我意",
    "T37n1751_003:0215a16": "請佛宣說生淨土因，請人之意也。",
    "T37n1751_003:0215a17": "觀無量壽佛經疏妙宗鈔卷第三"
}