{
    "T27n1545_115:0596a14": "阿毘達磨大毘婆沙論卷第一百",
    "T27n1545_115:0596a15": "一十五",
    "T27n1545_115:0596a17": "五百大阿羅漢等造",
    "T27n1545_115:0596a18": "三藏法師玄奘奉　詔譯",
    "T27n1545_115:0596a19": "4業蘊第四中惡行納息第一之四",
    "T27n1545_115:0596a20": "三業。謂身語意業。復有三業。謂順樂受業。",
    "T27n1545_115:0596a21": "順苦受業。順不苦不樂受業。問何故作此論。",
    "T27n1545_115:0596a22": "答為欲分別契經義故。如契經說。順樂",
    "T27n1545_115:0596a23": "受等業。契經雖作是說。而不廣辯。廣說如",
    "T27n1545_115:0596a24": "前。復有說者。前雖分別身等三業。而未",
    "T27n1545_115:0596a25": "分別順樂受等三業。今欲分別故作斯論。",
    "T27n1545_115:0596a26": "所說受名總有五種。一自性受。二現前受。三",
    "T27n1545_115:0596a27": "所緣受。四相應受。五異熟受。自性受者。如",
    "T27n1545_115:0596a28": "說三受。謂樂受。苦受。不苦不樂受。現前受",
    "T27n1545_115:0596a29": "者。如大因緣法門經說。阿難當知。受樂",
    "T27n1545_115:0596b01": "受時餘二受便滅。應知如是所受樂受。是無",
    "T27n1545_115:0596b02": "常苦滅壞之法。離我我所如是苦受。不苦",
    "T27n1545_115:0596b03": "不樂受應知亦爾。所緣受者。如識身論說。",
    "T27n1545_115:0596b04": "眼色為緣生於眼識。三和合故觸。觸為緣",
    "T27n1545_115:0596b05": "故受。當知此受能領受色非數取趣。色是眼",
    "T27n1545_115:0596b06": "觸所生受緣非數取趣。如是乃至意法廣說",
    "T27n1545_115:0596b07": "亦爾。相應受者。如說有樂受法。有苦受法。",
    "T27n1545_115:0596b08": "有不苦不樂受法。云何樂受法。謂樂受相應",
    "T27n1545_115:0596b09": "法。云何苦受法。謂苦受相應法。云何不苦不",
    "T27n1545_115:0596b10": "樂受法。謂不苦不樂受相應法。異熟受者。如",
    "T27n1545_115:0596b11": "此中說。順樂受業。順苦受業。順不苦不樂受",
    "T27n1545_115:0596b12": "業。於此五受中依異熟受而作此論。云何",
    "T27n1545_115:0596b13": "順樂受業。謂欲界繫善業。乃至第三靜慮地",
    "T27n1545_115:0596b14": "善業。云何順苦受業。謂不善業。云何順不苦",
    "T27n1545_115:0596b15": "不樂受業。謂廣果繫善業。及無色界繫善業。",
    "T27n1545_115:0596b16": "問順樂受業決定能感樂受異熟果耶。餘二",
    "T27n1545_115:0596b17": "受業為問亦爾。若決定者。此後所說當云",
    "T27n1545_115:0596b18": "何通。如後論言。頗有業不感身心受異熟。",
    "T27n1545_115:0596b19": "而感異熟耶。答有。謂諸業感色心不相應",
    "T27n1545_115:0596b20": "行異熟。若不定者。何故說名順樂受業。順",
    "T27n1545_115:0596b21": "苦受業。順不苦不樂受業。有說定感。謂順",
    "T27n1545_115:0596b22": "樂受業。決定能感樂受異熟。由此故名順",
    "T27n1545_115:0596b23": "樂受業。乃至順不苦不樂受業。決定能感不",
    "T27n1545_115:0596b24": "苦不樂受異熟。由此故名順不苦不樂受業。",
    "T27n1545_115:0596b25": "問若爾。後所說云何通。如說。頗有業不感",
    "T27n1545_115:0596b26": "身心受異熟。而感異熟耶。乃至廣說。答彼",
    "T27n1545_115:0596b27": "業定感彼受異熟。及感色心不相應行。然",
    "T27n1545_115:0596b28": "所感受不常現前。所感色等則恒相續。於所",
    "T27n1545_115:0596b29": "感受不現前時。說彼受業唯感色心不相",
    "T27n1545_115:0596c01": "應行。是故無過。如此則二文善通。復有說",
    "T27n1545_115:0596c02": "者。順樂受業不定。能感順樂受異熟。乃至",
    "T27n1545_115:0596c03": "順不苦不樂受業不定。能感不苦不樂受異",
    "T27n1545_115:0596c04": "熟。問若爾。何故此業名順樂受等耶。答順",
    "T27n1545_115:0596c05": "樂受業。雖不定感樂受異熟。然感樂受異",
    "T27n1545_115:0596c06": "熟者唯此業非餘。故說此為順樂受業。餘",
    "T27n1545_115:0596c07": "二受業所說亦爾。復有說者。順樂受業。雖",
    "T27n1545_115:0596c08": "不定感樂受異熟。然如樂受能與喜樂作",
    "T27n1545_115:0596c09": "所依止。令喜樂生相續而轉作安足處。餘",
    "T27n1545_115:0596c10": "異熟果亦能如是。故名順樂受業。順苦受",
    "T27n1545_115:0596c11": "業。雖不定感苦受異熟。然如苦受能與憂",
    "T27n1545_115:0596c12": "苦作所依止。令憂苦生相續而轉作安足",
    "T27n1545_115:0596c13": "處。餘異熟果亦能如是。故名順苦受業。順",
    "T27n1545_115:0596c14": "不苦不樂受業。雖不定感不苦不樂受異熟。",
    "T27n1545_115:0596c15": "然如不苦不樂受。不能與喜樂憂苦作所",
    "T27n1545_115:0596c16": "依止。不能令喜樂憂苦生。相續而轉作安",
    "T27n1545_115:0596c17": "足處。餘異熟果亦復如是。故名順不苦不",
    "T27n1545_115:0596c18": "樂受業。復有說者。如樂受能長養所依。餘",
    "T27n1545_115:0596c19": "異熟亦爾。故名順樂受業。如苦受能損害",
    "T27n1545_115:0596c20": "所依。餘異熟亦爾。故名順苦受業。如不苦",
    "T27n1545_115:0596c21": "不樂受。非能長養亦非損害所依。餘異熟",
    "T27n1545_115:0596c22": "亦爾。故名順不苦不樂受業。問欲界乃至第",
    "T27n1545_115:0596c23": "三靜慮。有不苦不樂受異熟不。若有者。此",
    "T27n1545_115:0596c24": "中所說云何通。如說。云何順不苦不樂受",
    "T27n1545_115:0596c25": "業。謂廣果繫善業。及無色界繫善業。若無者。",
    "T27n1545_115:0596c26": "靜慮中間所有善業。當言能感何受異熟。或",
    "T27n1545_115:0596c27": "有說者。下地無有不苦不樂受異熟。所以",
    "T27n1545_115:0596c28": "者何。下地法麁。此受微細。下地不寂靜。此",
    "T27n1545_115:0596c29": "受寂靜。復有說者。下地有情所起善業。皆為",
    "T27n1545_115:0597a01": "求樂受故起。無有希求不苦不樂受者。",
    "T27n1545_115:0597a02": "是故下地所有善業。不感此受異熟。問彼亦",
    "T27n1545_115:0597a03": "無有求苦受者。何故下地感此異熟。答欲",
    "T27n1545_115:0597a04": "界有情為求樂故多造苦因。故雖不求而",
    "T27n1545_115:0597a05": "感彼異熟。捨受寂靜無有求樂受而造捨",
    "T27n1545_115:0597a06": "受業者。是故無彼異熟。問靜慮中間所有",
    "T27n1545_115:0597a07": "善業。當言能感何受異熟。答感初靜慮喜",
    "T27n1545_115:0597a08": "根異熟。復有說者。感初靜慮樂受異熟。問",
    "T27n1545_115:0597a09": "若爾。後文云何通。如說。頗有業感心受異",
    "T27n1545_115:0597a10": "熟。非身耶。答有。謂善無尋業。答彼文應作",
    "T27n1545_115:0597a11": "是說。謂善無尋無伺業。而不作是說者有",
    "T27n1545_115:0597a12": "何意耶。應知此中言勢減少。或有說者。靜",
    "T27n1545_115:0597a13": "慮中間所有善業。雖不感受異熟果。而能",
    "T27n1545_115:0597a14": "感色心不相應行。問若爾。何故此後論言。善",
    "T27n1545_115:0597a15": "無尋業感心受耶。答但言能感心受非身。",
    "T27n1545_115:0597a16": "不言唯感心受異熟。非感色心不相應",
    "T27n1545_115:0597a17": "行。復有說者。下地亦有不苦不樂受異熟。",
    "T27n1545_115:0597a18": "問此中所說當云何通。如說。云何順不苦",
    "T27n1545_115:0597a19": "不樂受業。謂廣果繫善業。及無色界繫善",
    "T27n1545_115:0597a20": "業。答此中但顯順不苦不樂受業異熟最後",
    "T27n1545_115:0597a21": "邊際。謂第四靜慮是有色地邊。無色界是三",
    "T27n1545_115:0597a22": "界邊。復有說者。此中但顯此受異熟不共",
    "T27n1545_115:0597a23": "田器。誰是此受異熟不共田器。謂第四靜",
    "T27n1545_115:0597a24": "慮。及無色界。復有說者。下地雖有此受異",
    "T27n1545_115:0597a25": "熟。然為餘受所覆。相不明了不久相續。",
    "T27n1545_115:0597a26": "從廣果上更無餘受。唯有此受明了相",
    "T27n1545_115:0597a27": "續。是故偏說。諸說下地無不苦不樂受異熟",
    "T27n1545_115:0597a28": "者。彼說欲界下三靜慮阿羅漢等。住威儀心",
    "T27n1545_115:0597a29": "入涅槃。廣果阿羅漢。住威儀心異熟心入",
    "T27n1545_115:0597b01": "涅槃。無色界阿羅漢。住異熟心入涅槃。諸",
    "T27n1545_115:0597b02": "說下地亦有不苦不樂受異熟者。彼說欲界",
    "T27n1545_115:0597b03": "四靜慮阿羅漢等。住威儀心異熟心入涅槃。",
    "T27n1545_115:0597b04": "無色界阿羅漢。住異熟心入涅槃。",
    "T27n1545_115:0597b05": "已說前後三業自性。今當顯示雜無雜相。",
    "T27n1545_115:0597b06": "為前攝後。後攝前耶。答前攝後。非後攝",
    "T27n1545_115:0597b07": "前。不攝者何。謂無記業無漏業。此中前三業",
    "T27n1545_115:0597b08": "通有記無記。後三業唯有記。前三業通有",
    "T27n1545_115:0597b09": "漏無漏業。後三業唯有漏。是故言前攝後",
    "T27n1545_115:0597b10": "非後攝前。不攝者何。謂無記業及無漏業。",
    "T27n1545_115:0597b11": "三業謂身語意業。復有三業。謂過去未來現",
    "T27n1545_115:0597b12": "在業。復有三業謂善不善無記業。復有三",
    "T27n1545_115:0597b13": "業。謂學無學非學非無學業。復有三業。謂",
    "T27n1545_115:0597b14": "見所斷修所斷無斷業。為前攝後。後攝前",
    "T27n1545_115:0597b15": "耶。答隨其事展轉相攝。所以者何。以身語",
    "T27n1545_115:0597b16": "意業自性。或過去或未來或現在。或善或不",
    "T27n1545_115:0597b17": "善或無記。或學或無學或非學非無學。或見",
    "T27n1545_115:0597b18": "所斷或修所斷或無斷。故言隨其事展轉相",
    "T27n1545_115:0597b19": "攝。",
    "T27n1545_115:0597b20": "三業謂身語意業。復有三業。謂欲色無色界",
    "T27n1545_115:0597b21": "繫業。為前攝後。後攝前耶。答前攝後。非",
    "T27n1545_115:0597b22": "後攝前。不攝者何。謂無漏業。此中前三業",
    "T27n1545_115:0597b23": "通有漏無漏。後三業唯有漏。是故言前攝",
    "T27n1545_115:0597b24": "後非後攝前。不攝者何。謂無漏業。",
    "T27n1545_115:0597b25": "四業如前說。三業謂順現法受等業。為四攝",
    "T27n1545_115:0597b26": "三。三攝四耶。答應作四句。有四非三。謂",
    "T27n1545_115:0597b27": "能斷諸業學思。欲界繫善不善不定業。色界",
    "T27n1545_115:0597b28": "繫善不定業。有三非四。謂無色界繫善決",
    "T27n1545_115:0597b29": "定業。有四亦三。謂欲界繫善不善決定業。及",
    "T27n1545_115:0597c01": "色界繫善決定業。有非四非三。謂除能斷",
    "T27n1545_115:0597c02": "諸業學思。餘無漏業。無色界繫善不定業。及",
    "T27n1545_115:0597c03": "無記業。四業如前說。三業謂順樂受等業。",
    "T27n1545_115:0597c04": "為四攝三。三攝四耶。答應作四句。有四",
    "T27n1545_115:0597c05": "非三。謂能斷諸業學思。有三非四。謂無色",
    "T27n1545_115:0597c06": "界繫善業。有四亦三。謂欲界繫善不善業。色",
    "T27n1545_115:0597c07": "界繫善業。有非四非三。謂除能斷諸業學",
    "T27n1545_115:0597c08": "思。餘無漏業。及無記業。",
    "T27n1545_115:0597c09": "四業如前說。三業謂過去等業。復有三業。",
    "T27n1545_115:0597c10": "謂善等業。復有三業。謂學等業。復有三業。",
    "T27n1545_115:0597c11": "謂見所斷等業。為四攝三。三攝四耶。答三",
    "T27n1545_115:0597c12": "攝四。非四攝三。不攝者何。謂除能斷諸",
    "T27n1545_115:0597c13": "業學思。餘無漏業。無色界繫善業。及無記",
    "T27n1545_115:0597c14": "業。",
    "T27n1545_115:0597c15": "四業如前說。三業謂欲界繫等業。為四攝",
    "T27n1545_115:0597c16": "三。三攝四耶。答應作四句。有四非三。謂",
    "T27n1545_115:0597c17": "能斷諸業學思。有三非四。謂無色界繫善",
    "T27n1545_115:0597c18": "業。一切無記業。有四亦三。謂欲界繫善不",
    "T27n1545_115:0597c19": "善業。色界繫善業。有非四非三。謂除能斷",
    "T27n1545_115:0597c20": "諸業學思。餘無漏業。三業謂順現法受等業。",
    "T27n1545_115:0597c21": "復有三業。謂順樂受等業。為前攝後。後攝",
    "T27n1545_115:0597c22": "前耶。答後攝前。非前攝後。不攝者何。謂不",
    "T27n1545_115:0597c23": "定業。此中前三唯攝定業。後三通攝定不",
    "T27n1545_115:0597c24": "定業。是故言後攝前非前攝後。不攝者何。",
    "T27n1545_115:0597c25": "謂不定業。",
    "T27n1545_115:0597c26": "三業謂順現法受等業。復有三業。謂過去等",
    "T27n1545_115:0597c27": "業。復有三業。謂善等業。復有三業。謂學等",
    "T27n1545_115:0597c28": "業。復有三業。謂見所斷等業。為前攝後。後",
    "T27n1545_115:0597c29": "攝前耶。答後攝前。非前攝後。不攝者何。謂",
    "T27n1545_115:0598a01": "不定業。無記業。無漏業。此中前三業。唯攝",
    "T27n1545_115:0598a02": "定唯有記唯有漏業。後諸三業。通攝定",
    "T27n1545_115:0598a03": "不定。有記無記。有漏無漏業。是故言後攝前",
    "T27n1545_115:0598a04": "非前攝後不。攝者何。謂不定業。無記業無",
    "T27n1545_115:0598a05": "漏業。",
    "T27n1545_115:0598a06": "三業謂順現法受等業。復有三業。謂欲界繫",
    "T27n1545_115:0598a07": "等業為前攝後。後攝前耶。答後攝前。非",
    "T27n1545_115:0598a08": "前攝後。不攝者何。謂不定業。無記業。此中",
    "T27n1545_115:0598a09": "前三業唯攝定唯有記業。後三通攝定不",
    "T27n1545_115:0598a10": "定。有記無記業。是故言後攝前。非前攝後。",
    "T27n1545_115:0598a11": "不攝者何。謂不定業。無記業。",
    "T27n1545_115:0598a12": "三業謂順樂受等業。復有三業。謂過去等業。",
    "T27n1545_115:0598a13": "復有三業。謂善等業。復有三業。謂學等業。",
    "T27n1545_115:0598a14": "復有三業。謂見所斷等業。為前攝後。後攝",
    "T27n1545_115:0598a15": "前耶。答後攝前。非前攝後。不攝者何。謂",
    "T27n1545_115:0598a16": "無記業。無漏業。此中前三業。唯有記唯有",
    "T27n1545_115:0598a17": "漏。後諸三業。通有記無記。有漏無漏。是故",
    "T27n1545_115:0598a18": "言後攝前。非前攝後。不攝者何。謂無記業。",
    "T27n1545_115:0598a19": "無漏業。問何故無記及無漏業不感樂受等",
    "T27n1545_115:0598a20": "異熟耶。答諸無記業自性羸劣勢不堅住。故",
    "T27n1545_115:0598a21": "無異熟。諸無漏業離諸煩惱。非三界繫。故",
    "T27n1545_115:0598a22": "無異熟。所以者何。若所起業自性堅強。煩",
    "T27n1545_115:0598a23": "惱所繫者能感異熟。譬如外種若體堅實。",
    "T27n1545_115:0598a24": "有水所潤糞土所覆。乃能生芽。若不堅實。",
    "T27n1545_115:0598a25": "雖有水潤糞土所覆不能生芽。若雖堅實",
    "T27n1545_115:0598a26": "無水所潤糞土所覆亦不生芽。內業亦爾。",
    "T27n1545_115:0598a27": "若體堅強愛水所潤餘煩惱覆能感異熟。諸",
    "T27n1545_115:0598a28": "無記業雖愛水潤餘煩惱覆。而性劣不堅不",
    "T27n1545_115:0598a29": "感異熟。諸無漏業雖體堅強。無愛水潤餘",
    "T27n1545_115:0598b01": "煩惱覆不感異熟。諸不善業有漏善業具",
    "T27n1545_115:0598b02": "足二義能感異熟。是故無記及無漏業。非",
    "T27n1545_115:0598b03": "前所攝。",
    "T27n1545_115:0598b04": "三業謂順樂受等業。復有三業。謂欲界繫等",
    "T27n1545_115:0598b05": "業。為前攝後。後攝前耶。答後攝前非前",
    "T27n1545_115:0598b06": "攝後。不攝者何。謂無記業。此中前三業唯",
    "T27n1545_115:0598b07": "有記。後三通有記無記。是故言後攝前非",
    "T27n1545_115:0598b08": "前攝後。不攝者何。謂無記業。",
    "T27n1545_115:0598b09": "三業謂諸過去等業。復有三業。謂善等業。",
    "T27n1545_115:0598b10": "復有三業。謂學等業。復有三業。謂見所斷",
    "T27n1545_115:0598b11": "等業。為前攝後。後攝前耶。答隨其事展",
    "T27n1545_115:0598b12": "轉相攝。義異體不異故。三業謂過去等業。復",
    "T27n1545_115:0598b13": "有三業謂欲界繫等業。為前攝後後攝前",
    "T27n1545_115:0598b14": "耶。答前攝後。非後攝前。不攝者何。謂無漏",
    "T27n1545_115:0598b15": "業。此中前三業通有漏無漏。後三唯有漏。",
    "T27n1545_115:0598b16": "是故言前攝後非後攝前。不攝者何。謂無",
    "T27n1545_115:0598b17": "漏業。",
    "T27n1545_115:0598b18": "三業謂善等業。復有三業。謂欲界繫等業。",
    "T27n1545_115:0598b19": "為前攝後。後攝前耶。答前攝後非後攝",
    "T27n1545_115:0598b20": "前。不攝者何。謂無漏業。此中前三業通有",
    "T27n1545_115:0598b21": "漏無漏。後三業唯有漏。是故言前攝後非",
    "T27n1545_115:0598b22": "後攝前。不攝者何。謂無漏業。三業謂善等",
    "T27n1545_115:0598b23": "業。復有三業。謂學等業。復有三業。謂見所",
    "T27n1545_115:0598b24": "斷等業。為前攝後。後攝前耶。答隨其事展",
    "T27n1545_115:0598b25": "轉相攝。義異體不異故。三業謂欲界繫等業。",
    "T27n1545_115:0598b26": "復有三業。謂學等業。復有三業。謂見所斷",
    "T27n1545_115:0598b27": "等業。為前攝後。後攝前耶。答後攝前非前",
    "T27n1545_115:0598b28": "攝後。不攝者何。謂無漏業。此中前三業唯",
    "T27n1545_115:0598b29": "有漏。後三業通有漏無漏。是故言後攝前",
    "T27n1545_115:0598c01": "非前攝後。不攝者何。謂無漏業。三業謂學",
    "T27n1545_115:0598c02": "等業。復有三業。謂見所斷等業。為前攝後。",
    "T27n1545_115:0598c03": "後攝前耶。答隨其事展轉相攝如前釋。頗",
    "T27n1545_115:0598c04": "有業感身受非心耶。答有。謂不善業。謂以",
    "T27n1545_115:0598c05": "不善業唯感苦根異熟故。問何故不善業",
    "T27n1545_115:0598c06": "不感心受耶。答彼類心受。所謂憂根而憂",
    "T27n1545_115:0598c07": "根非異熟故不感心受。問何故憂根非異",
    "T27n1545_115:0598c08": "熟耶。答憂根作意生故。分別強故。離欲捨",
    "T27n1545_115:0598c09": "故。異熟不爾。",
    "T27n1545_115:0598c10": "頗有業感心受非身耶。答有。謂善無尋業。",
    "T27n1545_115:0598c11": "此中諸有欲令下地無不苦不樂受異熟果",
    "T27n1545_115:0598c12": "者。此善無尋業所感心受異熟。謂第二靜慮",
    "T27n1545_115:0598c13": "喜根。第三靜慮樂根。第四靜慮。及無色界捨",
    "T27n1545_115:0598c14": "根。有說。亦感初靜慮喜根同一地故。而不",
    "T27n1545_115:0598c15": "感三識相應。樂根以此業微細故。諸有欲",
    "T27n1545_115:0598c16": "令下地亦有不苦不樂受異熟果者。此善",
    "T27n1545_115:0598c17": "無尋業所感心受異熟。謂第二靜慮喜根捨",
    "T27n1545_115:0598c18": "根。第三靜慮樂根捨根。第四靜慮。及無色界",
    "T27n1545_115:0598c19": "捨根。有說。亦感靜慮中間捨根。有說。亦感",
    "T27n1545_115:0598c20": "初靜慮喜根樂根麁故非此業感。",
    "T27n1545_115:0598c21": "頗有業感身心受耶。答有。謂善有尋業。諸",
    "T27n1545_115:0598c22": "有欲令下地無不苦不樂受異熟果者。此善",
    "T27n1545_115:0598c23": "有尋業。若在欲界感五識身相應。樂根身",
    "T27n1545_115:0598c24": "受異熟。及感意識相應。喜根心受異熟。若",
    "T27n1545_115:0598c25": "在初靜慮感三識身相應。樂根身受異熟。",
    "T27n1545_115:0598c26": "及感意識相應。喜根心受異熟。諸有欲令",
    "T27n1545_115:0598c27": "下地亦有不苦不樂受異熟果者。此善有尋",
    "T27n1545_115:0598c28": "業。若在欲界感五識身相應。樂根捨根身",
    "T27n1545_115:0598c29": "受異熟。及感意識相應。喜根捨根心受異",
    "T27n1545_115:0599a01": "熟。若在初靜慮感三識身相應。樂根捨根",
    "T27n1545_115:0599a02": "身受異熟。及感意識相應。喜根捨根心受異",
    "T27n1545_115:0599a03": "熟。問何故喜根是異熟果非憂根耶。答喜",
    "T27n1545_115:0599a04": "受行相有麁有細。不必恒時作意而起。不",
    "T27n1545_115:0599a05": "必恒時是強分別。微細定中亦得有故。又此",
    "T27n1545_115:0599a06": "喜根非離欲捨。與異熟法不相違故有是",
    "T27n1545_115:0599a07": "異熟。憂根不爾故非異熟。問何故捨根唯",
    "T27n1545_115:0599a08": "善業感非不善耶。答捨根行相微細寂靜。智",
    "T27n1545_115:0599a09": "者所樂故善業感。諸不善業性是麁動。故不",
    "T27n1545_115:0599a10": "能感捨受異熟。頗有業不感身心受而",
    "T27n1545_115:0599a11": "感異熟耶。答有。謂諸業感色心不相應行異",
    "T27n1545_115:0599a12": "熟。色異熟者。謂九處除聲處。心不相應行",
    "T27n1545_115:0599a13": "異熟者。謂命根眾同分得生住老無常。有說。",
    "T27n1545_115:0599a14": "及無想事。",
    "T27n1545_115:0599a15": "問此中何者名身受。何者名心受。答若受",
    "T27n1545_115:0599a16": "在五識身名身受。在意地名心受。復有",
    "T27n1545_115:0599a17": "說者。諸受中無分別者名身受。有分別者名",
    "T27n1545_115:0599a18": "心受。復有說者。若受緣自相境名身受。緣",
    "T27n1545_115:0599a19": "自相共相境名心受。復有說者。若受緣現",
    "T27n1545_115:0599a20": "在境名身受。緣三世及無為境名心受。復",
    "T27n1545_115:0599a21": "有說者。若受緣實有境名身受。緣實有假",
    "T27n1545_115:0599a22": "有境名心受。復有說者。若受於境一往取",
    "T27n1545_115:0599a23": "者名身受。數數取者名心受。復有說者。若",
    "T27n1545_115:0599a24": "受於境暫緣即了者名身受。推尋乃了者名",
    "T27n1545_115:0599a25": "心受。復有說者。諸受中若依色緣色名身",
    "T27n1545_115:0599a26": "受。若依非色緣色非色名心受。如色非",
    "T27n1545_115:0599a27": "色如是有對無對。積聚非積聚。和合非和",
    "T27n1545_115:0599a28": "合說亦爾。尊者世友說曰。佛說二受。謂身",
    "T27n1545_115:0599a29": "受心受。何者名身受。何者名心受。此中無",
    "T27n1545_115:0599b01": "有身受。諸所有受皆是心受。何以故。心相",
    "T27n1545_115:0599b02": "應故。然所有受若依五根轉名身受。恒以",
    "T27n1545_115:0599b03": "身為增上緣故。若依意根轉名心受。恒",
    "T27n1545_115:0599b04": "以心為增上緣故。有作是說。無有身受。",
    "T27n1545_115:0599b05": "諸所有受皆是心受。何以故。心相應故。然",
    "T27n1545_115:0599b06": "所有受若依三根轉。取和合境名身受。恒",
    "T27n1545_115:0599b07": "作想故。若依三根轉取不和合境名心受。",
    "T27n1545_115:0599b08": "非恒作想故。大德說曰。受有二種。一者身",
    "T27n1545_115:0599b09": "受。二者心受。若是身受。亦是心受。有是心",
    "T27n1545_115:0599b10": "受而非身受。謂所有受不取外事而起分",
    "T27n1545_115:0599b11": "別。但依內事執取其相而起分別。謂緣一",
    "T27n1545_115:0599b12": "切補特伽羅。及緣法處所攝色。心不相應行",
    "T27n1545_115:0599b13": "無為法等名心受。大德欲令如是心受。無",
    "T27n1545_115:0599b14": "實境界唯分別轉。",
    "T27n1545_115:0599b15": "如說三障。謂煩惱障業障異熟障。問何故作",
    "T27n1545_115:0599b16": "此論。答為欲分別契經義故。如契經說。若",
    "T27n1545_115:0599b17": "諸有情成就六法。雖聞如來所證所說法毘",
    "T27n1545_115:0599b18": "奈耶。而不堪任遠塵離垢。於諸法中生淨",
    "T27n1545_115:0599b19": "法眼。何等為六。一煩惱障。二業障。三異熟",
    "T27n1545_115:0599b20": "障。四不信。五不樂。六惡慧。雖說成就如是",
    "T27n1545_115:0599b21": "六法。而未廣辯亦未曾說。云何名煩惱障。",
    "T27n1545_115:0599b22": "云何業障。云何異熟障。彼契經是此論緣起",
    "T27n1545_115:0599b23": "根本。彼所未說者今應說之故作斯論。復",
    "T27n1545_115:0599b24": "有說者。前雖分別諸業。而未分別彼業等",
    "T27n1545_115:0599b25": "障。今欲分別故作斯論。",
    "T27n1545_115:0599b26": "如是三障。總以熾然猛利煩惱五無間業那",
    "T27n1545_115:0599b27": "落迦等種種異熟。為其自性。已說自性所以",
    "T27n1545_115:0599b28": "今當說。問何故名障。答如是三種。能礙聖",
    "T27n1545_115:0599b29": "道及聖道加行善根。是故名障。云何煩惱障。",
    "T27n1545_115:0599c01": "謂如有一本性具足熾然貪瞋癡煩惱。由如",
    "T27n1545_115:0599c02": "此故。難生厭離。難可教誨。難可開悟。難",
    "T27n1545_115:0599c03": "得免離。難得解脫。此中本性具足熾然猛",
    "T27n1545_115:0599c04": "利貪煩惱者。如難陀等。具足熾然猛利瞋",
    "T27n1545_115:0599c05": "煩惱者。如指鬘等。具足熾然猛利癡煩惱",
    "T27n1545_115:0599c06": "者。如迦葉波等。問若爾者如說難生厭離。",
    "T27n1545_115:0599c07": "難可教誨。難可開悟。難得免離。難得解",
    "T27n1545_115:0599c08": "脫。此言善通。由彼精勤方便教化皆見諦",
    "T27n1545_115:0599c09": "故。如說能礙聖道及聖道加行善根。此云何",
    "T27n1545_115:0599c10": "通。答彼雖能礙聖道及聖道加行善根。然",
    "T27n1545_115:0599c11": "由佛力巧化方便彼得見諦。於舍利子等",
    "T27n1545_115:0599c12": "諸大聲聞非所化境。復有說者。具足熾",
    "T27n1545_115:0599c13": "然猛利貪煩惱者。如黃門等。具足熾然猛",
    "T27n1545_115:0599c14": "利瞋煩惱者。如氣噓等。具足熾然猛利癡",
    "T27n1545_115:0599c15": "煩惱者。如六師等。問若爾如說能礙聖道",
    "T27n1545_115:0599c16": "及聖道加行善根。此言善通。由彼畢竟不見",
    "T27n1545_115:0599c17": "諦故。如說難生厭離難教誨等。此云何",
    "T27n1545_115:0599c18": "通。由彼畢竟不得見諦不名難故。答應作",
    "T27n1545_115:0599c19": "是說。不生厭離不可教誨等。而不作是",
    "T27n1545_115:0599c20": "說者有何意趣。謂即不生厭離名難生",
    "T27n1545_115:0599c21": "厭離。乃至即不得解脫。名難得解脫。",
    "T27n1545_115:0599c22": "問云何建立此煩惱障。為依成就。為依現",
    "T27n1545_115:0599c23": "行。答此依現行。不依成就。若依成就者",
    "T27n1545_115:0599c24": "則一切有情無有差別。等具成就諸煩惱",
    "T27n1545_115:0599c25": "故。由依現行而建立故煩惱差別。則成四",
    "T27n1545_115:0599c26": "句。或有煩惱熾然非猛利。或有煩惱猛利",
    "T27n1545_115:0599c27": "非熾然。或有煩惱亦熾然亦猛利。或有煩",
    "T27n1545_115:0599c28": "惱非熾然亦非猛利。煩惱熾然非猛利者。",
    "T27n1545_115:0599c29": "謂下品煩惱數行者是。猛利非熾然者。謂上",
    "T27n1545_115:0600a01": "品煩惱不數行者是。熾然亦猛利者。謂上品",
    "T27n1545_115:0600a02": "煩惱數行者是。非熾然非猛利者。謂下品",
    "T27n1545_115:0600a03": "煩惱不數行者是。此中熾然非猛利煩惱。亦",
    "T27n1545_115:0600a04": "是煩惱障。由此煩惱雖是下品以數行故。",
    "T27n1545_115:0600a05": "依下生中。依中生上。漸次乃至能斷善根。",
    "T27n1545_115:0600a06": "彼猛利非熾然煩惱。亦非煩惱障。由此煩",
    "T27n1545_115:0600a07": "惱雖是上品。不數行故漸可損減。乃至能",
    "T27n1545_115:0600a08": "入正性離生究竟斷滅。彼熾然亦猛利煩惱。",
    "T27n1545_115:0600a09": "是煩惱障一切為重。彼非熾然非猛利煩",
    "T27n1545_115:0600a10": "惱。非煩惱障一切為輕。如是善根亦有四",
    "T27n1545_115:0600a11": "句。或有善根熾然非猛利。或有善根猛利",
    "T27n1545_115:0600a12": "非熾然。或有善根熾然亦猛利。或有善",
    "T27n1545_115:0600a13": "根非熾然非猛利。熾然非猛利者。謂下",
    "T27n1545_115:0600a14": "品善根數行者是。猛利非熾然者。謂上品",
    "T27n1545_115:0600a15": "善根不數行者是。熾然亦猛利者。謂上品善",
    "T27n1545_115:0600a16": "根數行者是。非熾然非猛利者。謂下品善",
    "T27n1545_115:0600a17": "根不數行者是。此中熾然非猛利善根。不",
    "T27n1545_115:0600a18": "為煩惱障所障。由此雖是下品善根以數",
    "T27n1545_115:0600a19": "行故。依下生中。依中生上。漸次增長能",
    "T27n1545_115:0600a20": "速趣證一切結斷。彼猛利非熾然善根。則為",
    "T27n1545_115:0600a21": "煩惱障所障。由此雖是上品善根不數行",
    "T27n1545_115:0600a22": "故。或容煩惱數數現行。漸次增長能斷善",
    "T27n1545_115:0600a23": "根。彼熾然亦猛利善根一切為勝。彼不熾然",
    "T27n1545_115:0600a24": "不猛利善根一切為劣。",
    "T27n1545_115:0600a25": "云何業障。謂五無間業。何等為五。一害母。",
    "T27n1545_115:0600a26": "二害父。三害阿羅漢。四破僧。五惡心出佛",
    "T27n1545_115:0600a27": "身血。問如前所說能礙聖道及聖道加行善",
    "T27n1545_115:0600a28": "根。故名為障。除五無間業。復有其餘妙行",
    "T27n1545_115:0600a29": "惡行。所謂決定第八有業。及上瞋恚纏害捃",
    "T27n1545_115:0600b01": "多蟻等。由此為障不能於現法中趣入聖",
    "T27n1545_115:0600b02": "道。何故不說為業障耶。答亦應說此以為",
    "T27n1545_115:0600b03": "業障。而不說者當知此義有餘。此中三障",
    "T27n1545_115:0600b04": "皆有餘說。復有說者。五無間業定能為障是",
    "T27n1545_115:0600b05": "故偏說。餘妙行惡行。或能為障。或不為障。",
    "T27n1545_115:0600b06": "是故不說。復有說者。五無間業具五因緣。",
    "T27n1545_115:0600b07": "易見易知是故偏說。何等為五。一自性故。",
    "T27n1545_115:0600b08": "二趣故。三生故。四果故。五補特伽羅故。自",
    "T27n1545_115:0600b09": "性故者。謂此五種性是決定極重惡業。趣故",
    "T27n1545_115:0600b10": "者。此五決定於地獄受不於餘趣。生故者。",
    "T27n1545_115:0600b11": "此五決定順次生受。非順現法受。非順後",
    "T27n1545_115:0600b12": "次受。非順不定受果故者。謂此五種定感",
    "T27n1545_115:0600b13": "世間極不愛果。補特伽羅故者。謂能造此五",
    "T27n1545_115:0600b14": "補特伽羅易見易知。謂此能害母。此能害",
    "T27n1545_115:0600b15": "父。乃至此能出佛身血。除此五種所餘一",
    "T27n1545_115:0600b16": "切妙行惡行。皆無如是五種因緣。易見易",
    "T27n1545_115:0600b17": "知是故不說。",
    "T27n1545_115:0600b18": "問諸無間加行能滿彼果業。此於彼果為",
    "T27n1545_115:0600b19": "定不定。若言定者此中何故不說。又尊者",
    "T27n1545_115:0600b20": "指鬘室利毱多云何能轉。若不定者。害生命",
    "T27n1545_115:0600b21": "納息所說云何通。如說頗有未害生殺生未",
    "T27n1545_115:0600b22": "滅。此業異熟定生地獄耶。答有如作無間",
    "T27n1545_115:0600b23": "業加行時命終。或有說者。此業於彼果定。",
    "T27n1545_115:0600b24": "問害生命納息則為善通。而此中何故不說。",
    "T27n1545_115:0600b25": "答此中應說五無間業及彼加行。而不說",
    "T27n1545_115:0600b26": "者有何意耶。答此已說在五無間中。五無",
    "T27n1545_115:0600b27": "間業用此為加行故。若說果當知已說加",
    "T27n1545_115:0600b28": "行。問尊者指鬘云何能轉。答彼猶未作無間",
    "T27n1545_115:0600b29": "加行。是故彼說我今且未殺母且當飯食。",
    "T27n1545_115:0600c01": "問豈非欲害一切智耶。答爾時彼於非一",
    "T27n1545_115:0600c02": "切智起害加行。非於一切智。由是因緣世",
    "T27n1545_115:0600c03": "尊化作凡流苾芻。入踏婆林勿彼尊者。於",
    "T27n1545_115:0600c04": "一切智起殺加行不可救療。若諸有情於",
    "T27n1545_115:0600c05": "一切智起殺加行。如殑伽沙數如來應正等",
    "T27n1545_115:0600c06": "覺。亦不能救令脫地獄。故知彼於非一切",
    "T27n1545_115:0600c07": "智起殺加行。非於一切智。問室利毱多云",
    "T27n1545_115:0600c08": "何能轉。答彼亦不作無間加行。是故彼雖",
    "T27n1545_115:0600c09": "密設火穽及雜毒食。而心念言。如來若是一",
    "T27n1545_115:0600c10": "切智者自當避之。若非一切智者便當殄",
    "T27n1545_115:0600c11": "滅。勿令幻惑食噉世間故。彼非於一切",
    "T27n1545_115:0600c12": "智所起殺加行是以可轉。復有說者。此業",
    "T27n1545_115:0600c13": "於彼果不定。問此中不說則為善通。尊者",
    "T27n1545_115:0600c14": "指鬘室利毱多業亦可轉。害生命納息當云",
    "T27n1545_115:0600c15": "何通。答諸無間加行能滿彼果業。此於彼",
    "T27n1545_115:0600c16": "果有定有不定。害生命納息說。彼定者。尊",
    "T27n1545_115:0600c17": "者指鬘室利毱多所可轉易。是不定者。如",
    "T27n1545_115:0600c18": "是二說俱為善通。云何異熟障。謂諸有情",
    "T27n1545_115:0600c19": "處。那落迦。傍生。鬼界。北拘盧洲。無想天處。",
    "T27n1545_115:0600c20": "問餘洲亦有異熟為障。如扇搋迦半擇迦",
    "T27n1545_115:0600c21": "無形二形等。此中何故不說。答此中應說而",
    "T27n1545_115:0600c22": "不說者當知此是有餘之說。是以前說此中",
    "T27n1545_115:0600c23": "三障皆有餘說。復有說者。此中但說決定為",
    "T27n1545_115:0600c24": "障。彼非決定。由彼有情所有異熟。或有為",
    "T27n1545_115:0600c25": "障或不為障是以不說。",
    "T27n1545_115:0600c26": "問如是三障於一相續可成就幾。答或但",
    "T27n1545_115:0600c27": "成一。謂於三種隨一一成就或成就二。謂",
    "T27n1545_115:0600c28": "煩惱障業障。或煩惱障異熟障。無有成就",
    "T27n1545_115:0600c29": "業障異熟障非煩惱障者。由此亦無成就",
    "T27n1545_115:0601a01": "三者。",
    "T27n1545_115:0601a02": "問如是三障何者最重。或有說者。異熟障",
    "T27n1545_115:0601a03": "重。所以者何。因時可轉。果時不可轉故。復",
    "T27n1545_115:0601a04": "有說者。業障最重所以者何。業障能引異熟",
    "T27n1545_115:0601a05": "障故如是說者。煩惱障重。以煩惱障能引",
    "T27n1545_115:0601a06": "業障。業障復能引異熟障。如是皆以煩惱",
    "T27n1545_115:0601a07": "為本是故最重。",
    "T27n1545_115:0601a08": "三惡行中何者最大罪。謂破僧虛誑語。此業",
    "T27n1545_115:0601a09": "能取無間地獄一劫壽量異熟苦果。餘業不",
    "T27n1545_115:0601a10": "定故。問此說破僧虛誑語為最大罪。餘處",
    "T27n1545_115:0601a11": "復說。意業為最大罪。餘處復說。邪見為最",
    "T27n1545_115:0601a12": "大罪。此三大罪有何差別。或有說者。罪有",
    "T27n1545_115:0601a13": "三種。一業。二煩惱。三惡行。業中意業為大",
    "T27n1545_115:0601a14": "罪。煩惱中邪見為大罪。惡行中破僧虛誑語",
    "T27n1545_115:0601a15": "為大罪。復有說者。惱亂大眾故意業為大",
    "T27n1545_115:0601a16": "罪。滅一切善根故邪見為大罪。能感大苦",
    "T27n1545_115:0601a17": "異熟果故。破僧虛誑語為大罪。復有說者。",
    "T27n1545_115:0601a18": "三業中意業為大罪。五見中邪見為大罪。五",
    "T27n1545_115:0601a19": "無間業中破僧虛誑語為大罪。復有說者。見",
    "T27n1545_115:0601a20": "所斷業道中邪見為大罪。修所斷業道中。破",
    "T27n1545_115:0601a21": "僧虛誑語為大罪。見修所斷業中意業為大",
    "T27n1545_115:0601a22": "罪。復有說者。依思業故說意業為大罪。",
    "T27n1545_115:0601a23": "依思所造業故。說破僧虛誑語為大罪。依",
    "T27n1545_115:0601a24": "非業故說邪見為大罪。復有說者。依能",
    "T27n1545_115:0601a25": "起業故說意業為大罪。依所起業故說破",
    "T27n1545_115:0601a26": "僧虛誑語為大罪。依非業故說邪見為大",
    "T27n1545_115:0601a27": "罪。復有說者。依能轉業故說意業為大",
    "T27n1545_115:0601a28": "罪。依所轉業故。說破僧虛誑語為大罪。",
    "T27n1545_115:0601a29": "依非業故說邪見為大罪。是名三種大罪",
    "T27n1545_115:0601b01": "差別。",
    "T27n1545_115:0601b02": "問彼破僧時。亦有身業往來加行思惟及餘",
    "T27n1545_115:0601b03": "語業。何故但說虛誑語能破僧耶。答若破",
    "T27n1545_115:0601b04": "僧時加行究竟。一切時有者此中說之。於諸",
    "T27n1545_115:0601b05": "業中唯虛誑語加行究竟。一切時有能令",
    "T27n1545_115:0601b06": "僧壞是故偏說。餘業不爾是故不說。",
    "T27n1545_115:0601b07": "問如說能取無間地獄果。何故名無間地",
    "T27n1545_115:0601b08": "獄耶。答此假立名假立想。不必如名悉",
    "T27n1545_115:0601b09": "有其義。又此地獄亦名無間。亦名熱鐵猛",
    "T27n1545_115:0601b10": "焰熾然攢射支體。亦名常於六觸處門受",
    "T27n1545_115:0601b11": "諸苦惱。亦名自受業所招苦。復有說者。以",
    "T27n1545_115:0601b12": "於此中無間無隙可令樂受暫現在前故",
    "T27n1545_115:0601b13": "名無間。問餘地獄中。為有歌舞及飲食等",
    "T27n1545_115:0601b14": "喜樂事耶。答餘地獄中雖無異熟喜樂。而",
    "T27n1545_115:0601b15": "有等流喜樂。如施設論說。等活地獄有時",
    "T27n1545_115:0601b16": "有分涼風暫吹。或聞如是音聲唱言。等活",
    "T27n1545_115:0601b17": "等活。時彼有情忽然還活。支節血肉平復",
    "T27n1545_115:0601b18": "如本。暫生喜樂。無間地獄無如是事故名",
    "T27n1545_115:0601b19": "無間。復有說者。生彼有情其數甚多。無間",
    "T27n1545_115:0601b20": "無隙故名無間。此說不然。所以者何。上品",
    "T27n1545_115:0601b21": "惡行生彼地獄。世間有情不皆能起上品惡",
    "T27n1545_115:0601b22": "行。如要修習上品妙行方生有頂。世間有",
    "T27n1545_115:0601b23": "情不皆能起上品妙行。是故生有頂者少。",
    "T27n1545_115:0601b24": "生無間者亦爾。故彼非說。問若爾云何名",
    "T27n1545_115:0601b25": "無間。答依異熟果說名無間。以諸有情造",
    "T27n1545_115:0601b26": "大惡業生彼地獄。得廣大身一一身形悉",
    "T27n1545_115:0601b27": "皆廣大。遍彼多處中無間隙故名無間。",
    "T27n1545_115:0601b28": "說一切有部發智大毘婆沙論卷第一百一",
    "T27n1545_115:0601b29": "十五"
}