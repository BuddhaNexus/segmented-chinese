{
    "X44n0744_014:0507c16": "四分律名義標釋卷第十四",
    "X44n0744_014:0507c17": "明　廣州沙門釋　弘贊在犙　輯",
    "X44n0744_014:0507c18": "　　新安沙門釋　弘麗羅峰　校",
    "X44n0744_014:0507c19": "　　●律藏卷第十五",
    "X44n0744_014:0507c20": "　　　△自手取食第三十九",
    "X44n0744_014:0507c21": "(此是共戒。尼同制)。",
    "X44n0744_014:0507c22": "受食",
    "X44n0744_014:0507c23": "薩婆多論云。有四人得從受食。男。女。黃門。二根。一",
    "X44n0744_014:0507c24": "切非人。畜生。亦成受食。凡受食者。一為斷竊盜因",
    "X44n0744_014:0508a01": "緣故。二為作證明故。從非人受食。得成受食。不成",
    "X44n0744_014:0508a02": "證明。所以聽非人邊受食者。曠絕之處。無人授食。",
    "X44n0744_014:0508a03": "是故聽之。若在人中。非人。畜生。及無智小兒。一切",
    "X44n0744_014:0508a04": "不聽也。",
    "X44n0744_014:0508a05": "置地與",
    "X44n0744_014:0508a06": "五分律云。時有販馬人。請佛及僧。行水已。有人語",
    "X44n0744_014:0508a07": "言。火燒馬屋。彼以此不展授食。語諸比丘言。可自",
    "X44n0744_014:0508a08": "取食。言已。便去。諸比丘疑。不敢食。佛言。若無淨人。",
    "X44n0744_014:0508a09": "聽諸比丘以施主語食。為受食。根本律云。有一邊",
    "X44n0744_014:0508a10": "國。人多惡賤。乃至父母兄弟姊妹。情多嫌惡。不用",
    "X44n0744_014:0508a11": "相近。若苾芻至此國時。可於巷陌乞食之處。作小",
    "X44n0744_014:0508a12": "曼荼羅壇。應置鉢已。在一邊住。心緣於鉢。有施食",
    "X44n0744_014:0508a13": "者。令著鉢中。即名為受。",
    "X44n0744_014:0508a14": "奢耶尼食",
    "X44n0744_014:0508a15": "謂酥。油。生酥。蜜。石蜜。此無正翻。意取含消為義。淨",
    "X44n0744_014:0508a16": "法師云。奢耶尼者。遍檢梵本。全無此名(此或外國音號)。",
    "X44n0744_014:0508a17": "除水",
    "X44n0744_014:0508a18": "謂一切可食之物。乃至片藥。要從他受。方許入口。",
    "X44n0744_014:0508a19": "惟除楊枝及水。不受無犯。律攝云。水若渾濁。鑒面",
    "X44n0744_014:0508a20": "不見。亦令他授。然諸濁水。應用蒲萄。及嬰薁子。或",
    "X44n0744_014:0508a21": "以麨團。內濁水中。水即澄清。方堪飲用。若鹹水。鹻",
    "X44n0744_014:0508a22": "鹵水。堪為鹽用。此皆須受。若池河內。有棄飯粒。取",
    "X44n0744_014:0508a23": "水濾用。無犯。若水中有油。酪。膩。津上覆。應撓動濾",
    "X44n0744_014:0508a24": "用。",
    "X44n0744_014:0508b01": "鳥銜",
    "X44n0744_014:0508b02": "胡嵒切。音鹹。本是馬口中勒也。以鐵為之。所以制",
    "X44n0744_014:0508b03": "馬之逸也。今凡口含物。皆曰銜。",
    "X44n0744_014:0508b04": "　　　△無病索美食第四十",
    "X44n0744_014:0508b05": "(此是不共戒。尼得悔過法)。",
    "X44n0744_014:0508b06": "美食",
    "X44n0744_014:0508b07": "謂乳酪魚肉也。薩婆多論云。美食者。以價貴故。以",
    "X44n0744_014:0508b08": "難得故。以愈病故。或有美食。非美藥。以乳酪酥等",
    "X44n0744_014:0508b09": "是。或有美藥。非美食。生酥油是。亦是美食。亦是美",
    "X44n0744_014:0508b10": "藥。酥肉魚脯是。或非美食。亦非美藥。呵梨勒等是。",
    "X44n0744_014:0508b11": "乳酪",
    "X44n0744_014:0508b12": "乳者。涅槃經云。是牛噉水草因緣故。血則變白。草",
    "X44n0744_014:0508b13": "血滅已。眾生福。變而成乳。若食甘草。其乳則甜。若",
    "X44n0744_014:0508b14": "食苦草。乳則苦味。雪山有草。名曰肥膩(亦名忍辱)。牛若",
    "X44n0744_014:0508b15": "食之。即成醍醐。因眾生薄福。不見是草。酪者。謂以",
    "X44n0744_014:0508b16": "乳鑽搖成酪。酪鑽成生酥。生酥成熟酥。婆沙論云。",
    "X44n0744_014:0508b17": "有薩闍草(亦云薩遮)。磨置乳中。即便成酪。涅槃經云。水",
    "X44n0744_014:0508b18": "乳雜臥。至一月。終不成酪。若以一滴頗求樹汁。投",
    "X44n0744_014:0508b19": "之於中。即便成酪。毗曇云。乳成酪時。香味雖異。其",
    "X44n0744_014:0508b20": "色不異(餘如三十事中釋)。",
    "X44n0744_014:0508b21": "索食",
    "X44n0744_014:0508b22": "薩婆多云。若比丘乞食時。至檀越門。彈指。搖杖。若",
    "X44n0744_014:0508b23": "問者。隨所須。語意令知。得者善。若不得者。不得強",
    "X44n0744_014:0508b24": "索。",
    "X44n0744_014:0508c01": "　　　△自手與外道食第四十一",
    "X44n0744_014:0508c02": "(此是不共戒。雖不同制。然尼自手持食與白衣外道。得波逸提)。",
    "X44n0744_014:0508c03": "餅黏",
    "X44n0744_014:0508c04": "魚占切。音嚴。說文云。黏相著也。蒼頡云。黏合也。",
    "X44n0744_014:0508c05": "一梵志",
    "X44n0744_014:0508c06": "梵志如上釋。僧祇律云。有一外道出家人。黑色青",
    "X44n0744_014:0508c07": "眼大腹。來阿難所索食。阿難即與。手探噉已。以手",
    "X44n0744_014:0508c08": "拭身而去(云云)。",
    "X44n0744_014:0508c09": "波私波羅闍",
    "X44n0744_014:0508c10": "或云波私婆闍伽。是出家外道之總稱也。佛言。除",
    "X44n0744_014:0508c11": "佛五眾。餘殘出家人。皆名外道。",
    "X44n0744_014:0508c12": "與父母",
    "X44n0744_014:0508c13": "僧祇律云。若比丘父母。兄弟。姊妹。在外道中出家。",
    "X44n0744_014:0508c14": "來者。亦不得自手與食。當使淨人與食。毗尼母經",
    "X44n0744_014:0508c15": "云。比丘受人施。不如法。為施所墮。墮有二種。一者",
    "X44n0744_014:0508c16": "食他人施。不如法修道。放心縱逸。無善可記。二者",
    "X44n0744_014:0508c17": "與施轉施。施不如法。因此二處。當墮三塗。應施者。",
    "X44n0744_014:0508c18": "若父母貧苦。應先受三歸五戒。十善。然後施與。若",
    "X44n0744_014:0508c19": "不貧。雖受歸戒。不中施與。復有施處。治塔人治。僧",
    "X44n0744_014:0508c20": "房人。計其功勞。當酬作價。若過分與。為施所墮。施",
    "X44n0744_014:0508c21": "病者食。當作慈心。隨所宜與之。若錯誤與食。為施",
    "X44n0744_014:0508c22": "所墮。嬰兒。牢獄。繫人。懷妊者。當以慈心施之。勿望",
    "X44n0744_014:0508c23": "出入得報。當為佛法。不作留難。如此等心。施之如",
    "X44n0744_014:0508c24": "法。若不爾者。為施所墮。詣僧坊乞食者。若自有糧。",
    "X44n0744_014:0509a01": "不須施之。若無糧食。施之無咎。若比丘不坐禪。不",
    "X44n0744_014:0509a02": "誦經。不營佛法僧事。受人施。為施所墮。若前人無",
    "X44n0744_014:0509a03": "此三業。知而轉施與者。受施。能施。皆為施所墮。賢",
    "X44n0744_014:0509a04": "愚經云。目連攜福增比丘入海。行次。見一大樹。多",
    "X44n0744_014:0509a05": "蟲圍唼其身。乃至枝葉。無有空處。鍼頭許。大叫震",
    "X44n0744_014:0509a06": "動。如地獄聲。比丘問目連。目連告曰。是瀨利吒營",
    "X44n0744_014:0509a07": "事比丘。用僧祇物。華果飲食。送與白衣。受此華報。",
    "X44n0744_014:0509a08": "後墮地獄。唼樹諸蟲。即是得物之人。",
    "X44n0744_014:0509a09": "　　　△食前食後詣餘家第四十二",
    "X44n0744_014:0509a10": "(此是共戒。尼同制)。",
    "X44n0744_014:0509a11": "甘膳",
    "X44n0744_014:0509a12": "土演切。然上聲。具食也。師古曰。熟食曰饔。具食曰",
    "X44n0744_014:0509a13": "膳。又美食也。庖人和味。必加善。故字從善。從肉。別",
    "X44n0744_014:0509a14": "作饍非(饔。音雍)。",
    "X44n0744_014:0509a15": "須銚",
    "X44n0744_014:0509a16": "經音義云。銚。古文鐎。同余招切。音堯。廣雅鋗。謂之",
    "X44n0744_014:0509a17": "銚。說文云。溫器也。以鬲上有鐶。山東行此音。又徒",
    "X44n0744_014:0509a18": "弔切。調去聲。今江南有銅銚。形似鎗。而無脚。上加",
    "X44n0744_014:0509a19": "踞龍。為襻也。又云燒器也(鋗。音暄。銅銚也)。",
    "X44n0744_014:0509a20": "伊尼延陀",
    "X44n0744_014:0509a21": "亦作伊黎延陀。當是毛緂。敷具之屬。按伊尼延音。",
    "X44n0744_014:0509a22": "是金色鹿名。苑法師云。其毛色多黑。",
    "X44n0744_014:0509a23": "　　　△食家強坐第四十三",
    "X44n0744_014:0509a24": "(此是共戒。尼同制)。",
    "X44n0744_014:0509b01": "食家",
    "X44n0744_014:0509b02": "食者。男以女為食。女以男為食。故名為食也。僧祇",
    "X44n0744_014:0509b03": "律云。食者。眼識見色。起愛念。生欲著。耳鼻舌身。亦",
    "X44n0744_014:0509b04": "如是。復有食名。釜以蓋為食。臼以杵為食。斛以斗",
    "X44n0744_014:0509b05": "為食。如是比。皆名為食。復有食名。男子是女人食。",
    "X44n0744_014:0509b06": "女人是男子食。律攝云。女是男之食。男是女之食。",
    "X44n0744_014:0509b07": "謂男女行交會時。更相受用。故名為食。薩婆多論",
    "X44n0744_014:0509b08": "云。食者。女人名男子食。家者。白衣房舍也。此戒體。",
    "X44n0744_014:0509b09": "若白衣舍。行婬欲處。更無異人。此處強坐。令他夫",
    "X44n0744_014:0509b10": "婦所欲。不得隨意。得波逸提。若斷婬欲家。若受齋",
    "X44n0744_014:0509b11": "家。若有所尊重人在座。和上。阿闍黎。父母。如是名",
    "X44n0744_014:0509b12": "尊重人也。若此舍多人出入處。不犯。此戒與夫婦",
    "X44n0744_014:0509b13": "一處。後戒獨一女人為異。",
    "X44n0744_014:0509b14": "　　　△食家屏坐第四十四",
    "X44n0744_014:0509b15": "(此是共戒。尼同制)。",
    "X44n0744_014:0509b16": "籬柵",
    "X44n0744_014:0509b17": "籬。鄰溪切。音離。竹籬也。柵。恥格切。音拆。塞柵。編木",
    "X44n0744_014:0509b18": "為之也。又所晏切。音訕。與[竺二+冊]同。籬[竺二+冊]也。",
    "X44n0744_014:0509b19": "　　　△獨與女人露地坐第四十五",
    "X44n0744_014:0509b20": "(此是共戒。尼同制)。",
    "X44n0744_014:0509b21": "一處坐",
    "X44n0744_014:0509b22": "薩婆多論云。屏處戒。露處戒。二食家中戒。與未受",
    "X44n0744_014:0509b23": "具人同過二宿戒。與女人同室宿戒。此六戒。譏嫌",
    "X44n0744_014:0509b24": "事同。而義有別異。屏處。露處。二食家。此四戒。正有",
    "X44n0744_014:0509c01": "二人。更無第三人。成罪。再宿戒。與女人同宿戒。此",
    "X44n0744_014:0509c02": "二戒。設有多人。亦得成罪。又前四戒。晝日犯。後二",
    "X44n0744_014:0509c03": "戒。夜犯。如是差別。若相去一尋坐。波逸提。相去一",
    "X44n0744_014:0509c04": "尋半坐。突吉羅。若相去二尋坐。若過二尋坐。不犯",
    "X44n0744_014:0509c05": "(十誦云。丈。不云尋。云丈。亦是周丈。一尋八尺也)。",
    "X44n0744_014:0509c06": "　　　△故使他不得食第四十六",
    "X44n0744_014:0509c07": "(此是共戒。尼同制)。",
    "X44n0744_014:0509c08": "結恨",
    "X44n0744_014:0509c09": "恨者。忿恨怨之極也。目得迦云。苾芻若相瞋恨。應",
    "X44n0744_014:0509c10": "速懺摩。晡後相瞋。旦應求謝。爾時佛在室羅伐城。",
    "X44n0744_014:0509c11": "時諸苾芻。分作兩朋。決擇義理。便生鬬諍。其小苾",
    "X44n0744_014:0509c12": "芻。訶責大者。時大苾芻。退入房中。情生忿恨。如何",
    "X44n0744_014:0509c13": "卑小。凌突於我。既為瞋火所燒惱故。因茲命斷。生",
    "X44n0744_014:0509c14": "毒虵中。時小苾芻。心生追悔。我為不善。豈合瞋責",
    "X44n0744_014:0509c15": "上座苾芻。我今應往。從乞懺摩。作是念已。與諸苾",
    "X44n0744_014:0509c16": "芻。俱往其處。見彼閉門。便以物開。到苾芻所。欲申",
    "X44n0744_014:0509c17": "頂禮。白言。大德。願見容恕。遂見囓毒大虵。含瞋而",
    "X44n0744_014:0509c18": "住。是時世尊。以大悲力。來至其所。告苾芻曰。汝今",
    "X44n0744_014:0509c19": "應可禮彼雙足。從乞懺摩。白言。世尊。云何令我禮",
    "X44n0744_014:0509c20": "此虵足。佛言。應作昔時苾芻身想。而為禮敬。時彼",
    "X44n0744_014:0509c21": "苾芻。向虵作禮。世尊告曰。賢首。汝應容恕。即為毒",
    "X44n0744_014:0509c22": "虵。說三句法。報言。賢首。汝於我所。已修淨行。應生",
    "X44n0744_014:0509c23": "天上。但由瞋火所燒害故。生毒虵中。賢首。應知。諸",
    "X44n0744_014:0509c24": "行皆無常。諸法悉無我。寂靜涅槃樂。汝宜於我。起",
    "X44n0744_014:0510a01": "淨信心。由此功德。捨傍生趣。生善道中。時彼毒虵。",
    "X44n0744_014:0510a02": "便作是念。我今不應親於世尊。聞三句法。而更噉",
    "X44n0744_014:0510a03": "食。養無益身。諸傍生類。饑火最強。以不食故。即便",
    "X44n0744_014:0510a04": "命終。由於世尊心生淨信。於此命過。得生天上(云",
    "X44n0744_014:0510a05": "云)。世尊告曰。以不容忍。有如是過。是故苾芻。若有",
    "X44n0744_014:0510a06": "瞋諍。宜速懺謝。共相容忍。勿令後時。招斯過失。時",
    "X44n0744_014:0510a07": "有苾芻。新被訶責。即便就後請其容恕。遂增瞋恚",
    "X44n0744_014:0510a08": "而報之曰。看此與我極為嬈惱。佛言。不應新被瞋",
    "X44n0744_014:0510a09": "責。便就懺摩。待彼停息。可求容恕。襍寶藏經云。昔",
    "X44n0744_014:0510a10": "有烏梟。共相怨憎。烏待晝日。知梟無見。蹹殺羣梟。",
    "X44n0744_014:0510a11": "散食其肉。梟便於夜。知烏眼闇。復啄羣烏。開罩其",
    "X44n0744_014:0510a12": "腹亦復散食。畏晝畏夜。無有竟已。有一智烏。語眾",
    "X44n0744_014:0510a13": "烏言。已為怨憎。不可求解。終相誅滅。勢不兩全。宜",
    "X44n0744_014:0510a14": "作方便。殄覆諸梟。然後我等。可得歡樂。若其不爾。",
    "X44n0744_014:0510a15": "終為所敗。眾烏答言。當作何方。得滅讎賊。智烏答",
    "X44n0744_014:0510a16": "言。爾等眾烏。拔我毛羽。破我頭。我當設計。要令殄",
    "X44n0744_014:0510a17": "覆。即如其言。憔悴形容。向梟穴外。而自悲鳴。梟聞",
    "X44n0744_014:0510a18": "聲已。便言。今爾何故破傷。來至我所。烏語梟言。眾",
    "X44n0744_014:0510a19": "烏讎我不得生活。故來相投。以避怨惡。時梟憐愍。",
    "X44n0744_014:0510a20": "遂便養給。恒與殘肉。日月轉久。毛羽平復。烏作微",
    "X44n0744_014:0510a21": "計。銜乾樹枝。并諸草木。著梟穴中。似如報恩。梟語",
    "X44n0744_014:0510a22": "烏言。何用是為。烏即答言。孔穴之中。純是冷石。用",
    "X44n0744_014:0510a23": "此草木。以禦風寒。梟以為爾。默然不答。而烏於是。",
    "X44n0744_014:0510a24": "即求守孔穴。作給使令。假用報恩。時會暴雪。寒風",
    "X44n0744_014:0510b01": "猛盛。眾梟率爾來集孔中。烏得其便。尋生歡喜。銜",
    "X44n0744_014:0510b02": "牧人火。用燒梟孔。眾梟一時。於孔焚滅。爾時諸天。",
    "X44n0744_014:0510b03": "說偈言曰。",
    "X44n0744_014:0510b04": "　諸有宿嫌處　　不應生體信　　如烏詐託善",
    "X44n0744_014:0510b05": "　焚滅眾梟身",
    "X44n0744_014:0510b06": "　　　△過受藥第四十七",
    "X44n0744_014:0510b07": "(此是共戒。尼同制)。",
    "X44n0744_014:0510b08": "夏四月",
    "X44n0744_014:0510b09": "西域一年。分為三時。一時有四月。謂從臘月十六",
    "X44n0744_014:0510b10": "日。至四月十五日。名春時也。從四月十六日。至八",
    "X44n0744_014:0510b11": "月十五日。名夏時也。從八月十六日。至臘月十五",
    "X44n0744_014:0510b12": "日。名冬時也。僧祗律云。四月者。或夏四月。或冬四",
    "X44n0744_014:0510b13": "月。或春四月。檀越請不必定。或四月。或一月。或半",
    "X44n0744_014:0510b14": "月。若期滿已。不得更索。",
    "X44n0744_014:0510b15": "　　　△往觀軍陣第四十八",
    "X44n0744_014:0510b16": "(此是共戒。尼同制)。",
    "X44n0744_014:0510b17": "軍陣",
    "X44n0744_014:0510b18": "軍有四種。謂象。馬。車。步。如律本所釋。西域記云。西",
    "X44n0744_014:0510b19": "國戰士。驍雄畢選。子父傳業。遂窮兵術。居則宮廬",
    "X44n0744_014:0510b20": "周衛。征則奮旅前鋒。凡有四兵。步。馬。車。象。象則披",
    "X44n0744_014:0510b21": "以堅甲。牙施利距。一將安乘。授其節度。兩卒左右。",
    "X44n0744_014:0510b22": "為之駕馭。車乃駕以駟馬。兵帥車乘。列卒周衛。扶",
    "X44n0744_014:0510b23": "輪挾轂。馬軍散禦。逐北奔命。步軍輕捍。敢勇充選。",
    "X44n0744_014:0510b24": "負大樐。執長戟。或持刀劍。前奮行陣。凡諸戎器。莫",
    "X44n0744_014:0510c01": "不鋒銳。所謂矛盾弓矢。刀劍鉞斧。戈殳長矟。輪索",
    "X44n0744_014:0510c02": "之屬。皆世習矣。僧祇律云。象軍者。四人護象足。馬",
    "X44n0744_014:0510c03": "軍者。八人護馬足。車軍者。十六人護車。步軍者。三",
    "X44n0744_014:0510c04": "十二人執兵仗。是名四種軍。善見律云。象軍者。象",
    "X44n0744_014:0510c05": "上有四人。下有八人。馬軍者。一人在馬上。二人在",
    "X44n0744_014:0510c06": "下。車軍者。四人逐車。步軍者。四人相逐(各說不同。亦由時代",
    "X44n0744_014:0510c07": "所制)。",
    "X44n0744_014:0510c08": "　　　△軍中過三宿第四十九",
    "X44n0744_014:0510c09": "(此是共戒。尼同制)。",
    "X44n0744_014:0510c10": "有因緣",
    "X44n0744_014:0510c11": "根本律云。有因緣者。謂是王等。乃至眾庶。所有請",
    "X44n0744_014:0510c12": "喚。五分律云。雖有因緣。若遣書信得了。應遣書信。",
    "X44n0744_014:0510c13": "要須自往。然後得往。事訖便還。不得經宿。若不了。",
    "X44n0744_014:0510c14": "應一宿。一宿不了。應再宿。若復不了。應三宿。若了",
    "X44n0744_014:0510c15": "不了。過三宿。波逸提。若事即了。不應宿而宿。突吉",
    "X44n0744_014:0510c16": "羅。",
    "X44n0744_014:0510c17": "　　●律藏卷第十六",
    "X44n0744_014:0510c18": "　　　△觀軍勢力第五十",
    "X44n0744_014:0510c19": "(此是共戒。尼同制)。",
    "X44n0744_014:0510c20": "陣者",
    "X44n0744_014:0510c21": "直慎切。塵去聲。布也。行列也。律云。陣者。四方陣。圓",
    "X44n0744_014:0510c22": "陣。半月形陣。張甄陣。函相陣。根本律云。陣有四種。",
    "X44n0744_014:0510c23": "一矟刃勢。二車轅勢。三半月勢。四鵬翼勢。僧祇律",
    "X44n0744_014:0510c24": "云。若比丘看象馬牛等鬬。乃至雞鬬。得越毗尼罪。",
    "X44n0744_014:0511a01": "涅槃經云。不得觀視師子鬬。象鬬。馬鬬。車鬬。兵鬬。",
    "X44n0744_014:0511a02": "若男若女。牛羊雞雉。鸚鵡等鬬。尼陀那云。有二苾",
    "X44n0744_014:0511a03": "芻。共相鬬諍。諸餘苾芻看鬬而住。俗見譏嫌。佛言。",
    "X44n0744_014:0511a04": "應可諫止。不應看住。若諫不止者。應可與作捨置",
    "X44n0744_014:0511a05": "羯磨。復有二苾芻。共為論議。研覈是非。因生瞋忿。",
    "X44n0744_014:0511a06": "懷諍而住。時諸苾芻。與作捨置。彼即說言。我等論",
    "X44n0744_014:0511a07": "議。研尋道理。仁輩何因。輒作羯磨。報曰鬬諍之人。",
    "X44n0744_014:0511a08": "佛令捨置。由此因緣。與汝羯磨。佛言。不應如是為",
    "X44n0744_014:0511a09": "作羯磨。若現有一師者。應為諫誨。若滿十夏。離依",
    "X44n0744_014:0511a10": "止者。諸苾芻應諫。若不止者。眾應與作捨置羯磨",
    "X44n0744_014:0511a11": "(若此方陣。如太公六韜中。有天。地。人。雲。烏。等陣)。",
    "X44n0744_014:0511a12": "　　　△飲酒第五十一",
    "X44n0744_014:0511a13": "(此是共戒。尼同制)。",
    "X44n0744_014:0511a14": "支陀國",
    "X44n0744_014:0511a15": "或云枝提。又云制底。十誦云支提國。跋陀羅婆提",
    "X44n0744_014:0511a16": "邑。有惡龍。名菴婆羅提陀。按根本律。謂憍閃毗國。",
    "X44n0744_014:0511a17": "失收摩羅山下。有菴婆林。林中有毒龍。名菴婆。於",
    "X44n0744_014:0511a18": "彼山下。有一村落。村中有一長者。名曰浮圖。然支",
    "X44n0744_014:0511a19": "提。制底。浮圖。皆是塔名。今云國號。疑是誤。或因長",
    "X44n0744_014:0511a20": "者。而稱國也。言毒龍者。龍有四毒。謂聲視。氣。觸也。",
    "X44n0744_014:0511a21": "有出聲方害人者。乃至觸人。方害人者。故曰毒龍",
    "X44n0744_014:0511a22": "也。",
    "X44n0744_014:0511a23": "娑伽陀",
    "X44n0744_014:0511a24": "亦云娑竭陀。或云娑婆揭多。正言蘇揭多。此云善",
    "X44n0744_014:0511b01": "來。根本律云。憍閃毗。失收摩羅山下聚落。有長者",
    "X44n0744_014:0511b02": "名浮圖。大富多財。衣食豐足。誕生一女。顏貌端正。",
    "X44n0744_014:0511b03": "人所樂觀。至年長大。聘與給孤獨長者男為妻。未",
    "X44n0744_014:0511b04": "久之間。復誕一息。容儀可愛。初生之日。父見歡喜。",
    "X44n0744_014:0511b05": "唱言。善來善來。因與立名。號曰善來。具德經云。聲",
    "X44n0744_014:0511b06": "聞中。能具火界神通。修伽陀苾芻是。",
    "X44n0744_014:0511b07": "辮髮",
    "X44n0744_014:0511b08": "辮。婢免切。便上聲。交也。織也。又與編字同。列也。列",
    "X44n0744_014:0511b09": "髮為之。若今婦人假紒(紒。同結)。",
    "X44n0744_014:0511b10": "草蓐",
    "X44n0744_014:0511b11": "而六切。音肉。薦也。古云。以茭蒲為薦蓆也。",
    "X44n0744_014:0511b12": "拘睒彌主",
    "X44n0744_014:0511b13": "是優填王也。",
    "X44n0744_014:0511b14": "玻瓈",
    "X44n0744_014:0511b15": "或云頗梨。又云塞頗胝迦。此云水玉。即蒼玉也。刊",
    "X44n0744_014:0511b16": "正記云。正名窣波致迦。其狀似此方水精。然有赤",
    "X44n0744_014:0511b17": "有白。大論云。過千歲氷。化為頗棃。",
    "X44n0744_014:0511b18": "秔米酒",
    "X44n0744_014:0511b19": "秔。俗作粳。古衡切。音耕。稻之不黏者。玉篇云。秈稻",
    "X44n0744_014:0511b20": "也。律攝云。酒者。若以餅麴。或用米粉。蒸熟釀作。復",
    "X44n0744_014:0511b21": "有雜酒。謂根莖皮葉。及以華果。少安米麴。醞釀成",
    "X44n0744_014:0511b22": "酒。順正理論云。窣羅迷麗耶末陀。言窣羅者。謂米",
    "X44n0744_014:0511b23": "麥等。如法蒸鬻。和麴[(薩產+辛)/米]汁。投諸藥物。醞釀。具成酒",
    "X44n0744_014:0511b24": "色香味。飲已惛醉。迷麗耶者。謂諸根莖葉華果汁。",
    "X44n0744_014:0511c01": "為前方便。不和麴糵。醞釀。具成酒色香味飲已惛",
    "X44n0744_014:0511c02": "醉。於中一類甘蔗成者。得施途名。蒲萄果汁。釀成",
    "X44n0744_014:0511c03": "酒。名為末途。即此末途令人躭醉。勝於餘酒。故名",
    "X44n0744_014:0511c04": "末陀。或即窣羅迷麗耶酒。飲已令醉。總名末陀。有",
    "X44n0744_014:0511c05": "作是說。醞食成酒。名為窣羅。醞餘物所成。名迷麗",
    "X44n0744_014:0511c06": "耶酒。即前二酒。未熟已壞。不能令醉。不名末陀。若",
    "X44n0744_014:0511c07": "令醉時。名末陀酒。簡無用位。重立此名。然以檳榔。",
    "X44n0744_014:0511c08": "及稗子等。亦能令醉。為簡彼故。須說窣羅。迷麗耶",
    "X44n0744_014:0511c09": "酒。雖是遮罪。而令於放逸。廣造眾惡。墮諸趣。為顯",
    "X44n0744_014:0511c10": "彼。是聖所遠離。惡行應斷。根本律。佛告諸苾芻。汝",
    "X44n0744_014:0511c11": "等若以我為師者。凡是諸酒。不應自飲。亦不與人。",
    "X44n0744_014:0511c12": "乃至不以茅端滴酒。而著口中。若故違者。得越法",
    "X44n0744_014:0511c13": "罪。薩婆多論云。若過是罪者。此酒極重。飲之者。能",
    "X44n0744_014:0511c14": "作四逆。除破僧逆。以破僧要自稱為佛故。亦能破",
    "X44n0744_014:0511c15": "一切戒。及餘眾惡也。婆沙論云。若不防護離飲酒",
    "X44n0744_014:0511c16": "戒。則總毀犯諸餘律儀。曾聞有一鄔波索迦。稟性",
    "X44n0744_014:0511c17": "仁賢。受持五戒。專精不犯。後於一時。家屬大小。當",
    "X44n0744_014:0511c18": "為賓客。彼獨不往。留食供之。時至取食。鹹味多故。",
    "X44n0744_014:0511c19": "須臾增渴。見一器中。有酒如水。為渴所逼。遂取飲",
    "X44n0744_014:0511c20": "之。爾時便犯離飲酒戒。時有鄰雞來入其舍。盜心",
    "X44n0744_014:0511c21": "捕殺。烹鬻而噉。於此復犯離殺盜戒。鄰女尋雞。來",
    "X44n0744_014:0511c22": "入其室。復以威力。強逼交通。緣此更犯離邪行戒。",
    "X44n0744_014:0511c23": "鄰家憤怒。將至官司。時斷事者。訊問所以。彼皆拒",
    "X44n0744_014:0511c24": "諱。因斯又犯離誑語戒。如是五戒。皆因酒犯。故遮",
    "X44n0744_014:0512a01": "罪中。獨制飲酒。又酒令失念。增無慚愧。其過深重。",
    "X44n0744_014:0512a02": "故偏制立。如律本說。凡飲酒者。有十過失。大智論",
    "X44n0744_014:0512a03": "云。飲酒有三十五過失。一現世財物虗竭。何以故。",
    "X44n0744_014:0512a04": "飲酒醉亂。心無節限。用費無度故。二眾病之門。三",
    "X44n0744_014:0512a05": "鬬諍之本。四裸露無恥。五醜名惡露。人所不敬。六",
    "X44n0744_014:0512a06": "無復智慧。七應所得物。而不得。已所得物而散失",
    "X44n0744_014:0512a07": "矣。八伏匿之事。盡向人說。九種種事業。廢不成辨。",
    "X44n0744_014:0512a08": "十醉為愁本。何以故。醉中多失。醒則慚愧憂愁。十",
    "X44n0744_014:0512a09": "一身力轉少。十二身色壞。十三不知敬父。十四不",
    "X44n0744_014:0512a10": "知敬母。十五不敬沙門。十六不敬婆羅門。十七不",
    "X44n0744_014:0512a11": "敬叔伯及尊長。何以故。醉悶憒惱。無所別故。十八",
    "X44n0744_014:0512a12": "不尊敬佛。十九不敬法。二十不敬僧。二十一朋黨",
    "X44n0744_014:0512a13": "惡人。二十二疎遠賢善。二十三作破戒人。二十四",
    "X44n0744_014:0512a14": "無慚愧。二十五不守六情。二十六縱色放逸。二十",
    "X44n0744_014:0512a15": "七人所憎惡。不喜見之。二十八貴重親屬。及諸知",
    "X44n0744_014:0512a16": "識。所共擯棄。二十九行不善法。三十棄捨善法。三",
    "X44n0744_014:0512a17": "十一明人智士。所不信用。何以故。酒放逸故。三十",
    "X44n0744_014:0512a18": "二遠離涅槃。三十三種狂癡因緣。三十四身壞命",
    "X44n0744_014:0512a19": "終。墮惡道泥犁中。三十五若得為人。所生之處。常",
    "X44n0744_014:0512a20": "當狂騃。如是種種過失。是故不飲酒。按善惡所起",
    "X44n0744_014:0512a21": "經。有三十六失。一資財散失。二現多疾病。三因與",
    "X44n0744_014:0512a22": "鬬諍。四增長殺害。五增長瞋恚。六多不遂意。七智",
    "X44n0744_014:0512a23": "慧漸寡。八福德不增。九福德轉減。十顯露秘密。十",
    "X44n0744_014:0512a24": "一事業不成。十二多增憂苦。十三諸根闇昧。十四",
    "X44n0744_014:0512b01": "毀辱父母。十五不敬沙門。十六不信婆羅門。十七",
    "X44n0744_014:0512b02": "不敬佛。十八不敬法僧。十九親惡友。二十離善友。",
    "X44n0744_014:0512b03": "二十一棄飲食。二十二形不隱密。二十三婬欲熾",
    "X44n0744_014:0512b04": "盛。二十四眾人不悅。二十五多增語笑。二十六父",
    "X44n0744_014:0512b05": "母不喜。二十七眷屬嫌棄。二十八受持非法。二十",
    "X44n0744_014:0512b06": "九遠離正法。三十不敬賢善。三十一違犯過失。三",
    "X44n0744_014:0512b07": "十二遠離涅槃。三十三顛狂轉增。三十四身心散",
    "X44n0744_014:0512b08": "亂。三十五作惡放逸。三十六身壞命終。墮大地獄。",
    "X44n0744_014:0512b09": "受苦無窮。",
    "X44n0744_014:0512b10": "閻浮果",
    "X44n0744_014:0512b11": "善見律云。其形如沉苽大。紫色酢甜。",
    "X44n0744_014:0512b12": "舍樓伽果",
    "X44n0744_014:0512b13": "藕根是也。",
    "X44n0744_014:0512b14": "蕤汁",
    "X44n0744_014:0512b15": "儒追切。音繠。爾雅云。棫白桵。郭璞曰。桵小木叢生。",
    "X44n0744_014:0512b16": "有刺。實如耳璫。紫赤色。可食。本草云。蕤子。啖之。亦",
    "X44n0744_014:0512b17": "止鼻衂。久服輕身。益氣不饑。其木高五七尺。莖間",
    "X44n0744_014:0512b18": "有刺。葉細似枸[木*巳]。而尖長。花白。子紅紫色。又云。類",
    "X44n0744_014:0512b19": "烏頭豆。但略圓而匾。外有文理。附其莖而生。類五",
    "X44n0744_014:0512b20": "味子。核入藥。生函谷川谷。及巴西。今河東亦有之。",
    "X44n0744_014:0512b21": "本草作蕤字。從生從豕。言生子之多。莫若於豕。今",
    "X44n0744_014:0512b22": "桵核是也。俗作[卄/(麩夫+玉)]。[卄/(麩夫+玉)](棫。音域。桵音繠)。",
    "X44n0744_014:0512b23": "蒲萄",
    "X44n0744_014:0512b24": "亦作葡萄。蒱陶。廣雅云。蒱陶有白黑黃三種。本草",
    "X44n0744_014:0512c01": "云。張騫因使西域得種。始到中華。由是郡州盡各",
    "X44n0744_014:0512c02": "栽養。苗作藤蔓。而極長。盛者一二本。綿披山谷。葉",
    "X44n0744_014:0512c03": "似蘡薁。而極大。開華極細。而黃白色。結實有紫白",
    "X44n0744_014:0512c04": "二色。又有似馬乳者。又有圓者。而形亦圓銳。又有",
    "X44n0744_014:0512c05": "無核者。秋熟。色紫黑。七月八月熟。取其汁。可以釀",
    "X44n0744_014:0512c06": "酒。蓋北果之最珍者。其藤根莖中空相通。故俗呼",
    "X44n0744_014:0512c07": "為木通。逐水利小腸甚驗也。又山蒲萄。即蘡薁子。",
    "X44n0744_014:0512c08": "亦能釀酒。極為香美。西域記云。棗。栗。[楒心+廾]柹。印度無",
    "X44n0744_014:0512c09": "聞。梨。柰。桃。杏。蒲萄。等果。迦溼彌羅國已來。往往間",
    "X44n0744_014:0512c10": "植。石榴。柑。橘。諸國皆樹。若其酒醴之差。滋味流別。",
    "X44n0744_014:0512c11": "蒲萄甘蔗。剎帝利飲也。麴糵醇醪。吠奢等飲也。沙",
    "X44n0744_014:0512c12": "門。婆羅門。飲蒲萄甘蔗漿。非酒醴之謂也(迦溼彌羅國。舊",
    "X44n0744_014:0512c13": "云罽賓。是北印度境。吠奢。商客也。醴。音李。甘也。所謂醴泉。醴酒也)。",
    "X44n0744_014:0512c14": "襍作",
    "X44n0744_014:0512c15": "徂合切。音雜。眾物相合也。",
    "X44n0744_014:0512c16": "飲酢",
    "X44n0744_014:0512c17": "倉故切。音措。酸漿也。徐鉉曰。今俗作在各切。為酬",
    "X44n0744_014:0512c18": "醋字。非也。",
    "X44n0744_014:0512c19": "食麴",
    "X44n0744_014:0512c20": "丘六切。音曲。酒媒也。俗作麴。薩婆多論云。噉麴犯",
    "X44n0744_014:0512c21": "者。云此麴。以麥。及藥草。以酒和臥之。後乾持行。和",
    "X44n0744_014:0512c22": "水飲之。令人醉也。餘麴無犯也。十誦律云。若噉麴。",
    "X44n0744_014:0512c23": "能醉者。隨咽咽波逸提(有鬼名優摩陀。能令人醉。若呼其名。以神呪呪之。即",
    "X44n0744_014:0512c24": "不復嗜酒矣)。",
    "X44n0744_014:0513a01": "　　　△水中戲第五十二",
    "X44n0744_014:0513a02": "(此是共戒。尼同制)。",
    "X44n0744_014:0513a03": "嬉戲",
    "X44n0744_014:0513a04": "嬉。虗宜切。音希。戲也。遊也。蒼頡篇。嬉戲笑也。或作",
    "X44n0744_014:0513a05": "僖。樂也。又從人為僖樂。從女為嬉戲。此但借用。不",
    "X44n0744_014:0513a06": "必分從人從女也。",
    "X44n0744_014:0513a07": "澆灒",
    "X44n0744_014:0513a08": "灒。則諫切。音贊。汙灑也。江南言灒。山東言湔。亦作",
    "X44n0744_014:0513a09": "濺。濺。作甸切。箋去聲。水激灑也。亦音贊。",
    "X44n0744_014:0513a10": "末利夫人",
    "X44n0744_014:0513a11": "然此夫人。本守末利園。善結華鬘。又因末利園中",
    "X44n0744_014:0513a12": "將來。故名末利。增一阿含經云。我聲聞中。第一得",
    "X44n0744_014:0513a13": "證。優婆斯。篤言堅固。所謂末利夫人是。因緣詳見",
    "X44n0744_014:0513a14": "八十一戒釋。",
    "X44n0744_014:0513a15": "那陵迦婆羅門",
    "X44n0744_014:0513a16": "迦。或作伽。中阿含經云。那利鴦伽梵志。增一云。竹",
    "X44n0744_014:0513a17": "膊婆羅門(梵志即婆羅門也)。",
    "X44n0744_014:0513a18": "若[簿尃+卑]",
    "X44n0744_014:0513a19": "步皆切。音牌。大桴也。廣雅云。[簿尃+卑]。泭。筏也。今編竹木。",
    "X44n0744_014:0513a20": "以水運為[簿尃+卑]。秦人名筏。江南名[簿尃+卑](符。音敷)。",
    "X44n0744_014:0513a21": "浮法",
    "X44n0744_014:0513a22": "律攝云。若學浮者。無犯。如世尊說。苾芻應習浮。恐",
    "X44n0744_014:0513a23": "有。難緣。不能浮渡。",
    "X44n0744_014:0513a24": "掉臂",
    "X44n0744_014:0513b01": "掉。徒了切。迢上聲。動也。搖之也。又去聲。徒弔切。義",
    "X44n0744_014:0513b02": "同。",
    "X44n0744_014:0513b03": "　　　△擊攊第五十三",
    "X44n0744_014:0513b04": "(此是共戒。尼同制)。",
    "X44n0744_014:0513b05": "擊攊",
    "X44n0744_014:0513b06": "郎狄切。音歷。擊攊者。謂以指挃其肉令癢。而取笑",
    "X44n0744_014:0513b07": "也。",
    "X44n0744_014:0513b08": "　　　△不受諫第五十四",
    "X44n0744_014:0513b09": "(此是共戒。尼同制)。",
    "X44n0744_014:0513b10": "不從語",
    "X44n0744_014:0513b11": "根本律。諸苾芻白佛言。世尊。何因緣故。闡陀苾芻。",
    "X44n0744_014:0513b12": "見同梵行者。如法勸時。不相用語。以言惱亂。遂令",
    "X44n0744_014:0513b13": "僧伽作法訶責。受斯憂惱。世尊告曰。此之闡陀。非",
    "X44n0744_014:0513b14": "但今日。惱諸苾芻。違善友語。於過去時。亦由言故。",
    "X44n0744_014:0513b15": "惱亂善友。自受辛苦。汝等當聽。乃往過去。於一陂",
    "X44n0744_014:0513b16": "池。有眾鵝羣。及以諸鼈。同共居止。中有一鼈。共彼",
    "X44n0744_014:0513b17": "二鵝。而結親友。甚相憐愛。後於異時。遇天大旱。陂",
    "X44n0744_014:0513b18": "水將竭。時彼二鵝。俱至鼈所。告言。知識。汝可安隱。",
    "X44n0744_014:0513b19": "居此泥中。我向餘方。更求池水。鼈報鵝曰。與汝久",
    "X44n0744_014:0513b20": "居。情義相得。將遭厄難。棄我他行。斯誠未可。鵝曰。",
    "X44n0744_014:0513b21": "其欲如何。鼈曰。汝等當可。將我共去。鵝曰若為將",
    "X44n0744_014:0513b22": "去。鼈曰。汝等共銜一杖。我齩中央。共至清池。豈非",
    "X44n0744_014:0513b23": "善事。鵝曰。我亦無辭。共相攜帶。然汝立性。好為言",
    "X44n0744_014:0513b24": "說。不能護口。必當棄杖。墜落空中。我見斯已。更益",
    "X44n0744_014:0513c01": "憂苦。鼈曰。我當護口。銜杖不言。鵝曰。斯為善計。即",
    "X44n0744_014:0513c02": "便覓杖。各銜一頭。鼈齩中央。騰空飛去。遂至一城。",
    "X44n0744_014:0513c03": "市上而過。時彼諸人。於虗空中。見鵝持鼈。各生驚",
    "X44n0744_014:0513c04": "怪。共相告曰。仁等。觀彼二鵝。共偷一鼈。鼈聞此聲。",
    "X44n0744_014:0513c05": "默忍無語。又到一城。還從市過。時諸男女。同前嗟",
    "X44n0744_014:0513c06": "歎。鼈便自念。我更幾時。忍此辛苦。長懸頸項。護口",
    "X44n0744_014:0513c07": "不言。即便報言。我自欲去。非是偷來。作是語時。遂",
    "X44n0744_014:0513c08": "便失杖。墮落於地。童子共打。而致命終。二鵝見已。",
    "X44n0744_014:0513c09": "情懷憂恨。飛空而去。於時空中。有天見此事已。而",
    "X44n0744_014:0513c10": "說頌曰。",
    "X44n0744_014:0513c11": "　善友利益言　　若不能依用　　墮落受辛苦",
    "X44n0744_014:0513c12": "　猶如放杖鼈",
    "X44n0744_014:0513c13": "汝等苾芻。勿生異念。昔時鼈者。即闡陀是。昔時鵝",
    "X44n0744_014:0513c14": "者。即難陀。鄔波難陀是。於往昔時。聞善友語。不肯",
    "X44n0744_014:0513c15": "依用。遂至命終。乃至今時。亦復如是。於同梵行者",
    "X44n0744_014:0513c16": "言。不肯依用。或言。或默。惱亂諸人。致使僧伽。作法",
    "X44n0744_014:0513c17": "訶責。",
    "X44n0744_014:0513c18": "　　　△恐怖他第五十五",
    "X44n0744_014:0513c19": "(此是共戒。尼同制)。",
    "X44n0744_014:0513c20": "波羅黎毗國",
    "X44n0744_014:0513c21": "未詳翻。雜事云。佛在摩竭陀國。莫俱山。薄俱羅藥",
    "X44n0744_014:0513c22": "叉殿住。",
    "X44n0744_014:0513c23": "那迦波羅比丘",
    "X44n0744_014:0513c24": "或作那伽波羅。此翻龍護。亦云象護。此比丘。於現",
    "X44n0744_014:0514a01": "生中。亦證淨法。增一阿含經云。我聲聞中第一比",
    "X44n0744_014:0514a02": "丘。曉了星宿。預知吉凶。所謂那伽波羅比丘是。涅",
    "X44n0744_014:0514a03": "槃經云。善星比丘。反被拘執。怖佛。",
    "X44n0744_014:0514a04": "雨衣",
    "X44n0744_014:0514a05": "即雨浴衣也。",
    "X44n0744_014:0514a06": "釋提桓因",
    "X44n0744_014:0514a07": "此云能天主。謂能為三十三天之主。廣如前釋。",
    "X44n0744_014:0514a08": "拘執",
    "X44n0744_014:0514a09": "或作駒執。又言拘攝。應法師云。此皆梵音譌轉耳。",
    "X44n0744_014:0514a10": "謂罽之垂毛者也。若毛長四五指。若過四五指。不",
    "X44n0744_014:0514a11": "聽私畜。根本部云。長毛毯也(罽。音記。織毛為之)。",
    "X44n0744_014:0514a12": "貝聲",
    "X44n0744_014:0514a13": "貝。即海蠡也。大者可容數斗。小者如拳。吹之。聲似",
    "X44n0744_014:0514a14": "角。南蠻國。亦用吹。以為節樂也。",
    "X44n0744_014:0514a15": "波羅聲",
    "X44n0744_014:0514a16": "波羅。此云護。即守護杖士聲也。又翻鎧。鎧亦護士",
    "X44n0744_014:0514a17": "所著也。或云波那婆聲。此當吹擊之樂聲也(鎧者。鉀也)。",
    "X44n0744_014:0514a18": "根香",
    "X44n0744_014:0514a19": "謂一切根香。是也。梵言多伽羅。或作多伽留。此云",
    "X44n0744_014:0514a20": "根香。大論云。多伽樓。木香樹也。",
    "X44n0744_014:0514a21": "薩羅樹香",
    "X44n0744_014:0514a22": "薩羅。此云出生。若云薩羅計。即青膠香也。",
    "X44n0744_014:0514a23": "樹膠香",
    "X44n0744_014:0514a24": "梵云杜嚕。此云熏陸。南洲異物志云。狀如桃膠。西",
    "X44n0744_014:0514b01": "域記云。南印度阿吒釐國。有熏陸香樹。葉似棠梨。",
    "X44n0744_014:0514b02": "本草云。出天竺。邯鄲。南方草物狀曰。出大秦國。樹",
    "X44n0744_014:0514b03": "生海邊沙中。盛夏。樹膠流沙上。形似白膠。類如松",
    "X44n0744_014:0514b04": "脂。黃白色。天竺者色白。邯鄲者夾綠色。香不甚。又",
    "X44n0744_014:0514b05": "云乳香。亦其類也。凡是樹脂。作香者。皆名膠香也",
    "X44n0744_014:0514b06": "(大秦國。是西天竺境)。",
    "X44n0744_014:0514b07": "膚香",
    "X44n0744_014:0514b08": "芳無切。音孚。皮也。膚革外薄皮。革膚內厚皮。又云",
    "X44n0744_014:0514b09": "膚淺。如在皮膚。不深也。凡是樹皮。以為香者。名皮",
    "X44n0744_014:0514b10": "香。樹膚為香者。名膚香。葉。華。果。亦如是。",
    "X44n0744_014:0514b11": "齅香",
    "X44n0744_014:0514b12": "許救切。休去聲。以鼻就氣也。",
    "X44n0744_014:0514b13": "若澀",
    "X44n0744_014:0514b14": "色立切。音瑟。不滑也。本作歰。俗作澁。",
    "X44n0744_014:0514b16": "四分律名義標釋卷第十四"
}