{
    "T41n1821_01b:0017b07": "folio_1b 俱舍論記卷第一末",
    "T41n1821_01b:0017b09": "又解。是不正義。以別說故。雖說空一顯",
    "T41n1821_01b:0017b10": "色是空界色。然別有體　正理不破。前解",
    "T41n1821_01b:0017b11": "為勝　若依法蘊足論第十卷。二十種色",
    "T41n1821_01b:0017b12": "外。更說有空一顯色。相雜紅．紫．碧．綠．皂．",
    "T41n1821_01b:0017b13": "褐。及餘所有眼根所見　解云。空一顯色廣",
    "T41n1821_01b:0017b14": "如前釋　紅是赤攝。紫。碧青收。或碧是青．",
    "T41n1821_01b:0017b15": "白。綠是黃色。或是青．黃．皂．是青色。褐色不",
    "T41n1821_01b:0017b16": "定。隨其所應青．黃等攝。此等諸色隨其所",
    "T41n1821_01b:0017b17": "應。餘色相雜。更立異名。據本正色皆青等",
    "T41n1821_01b:0017b18": "攝。此中正者至故今不釋者。隨難別",
    "T41n1821_01b:0017b19": "解。如文可知。或有色處至影光明闇",
    "T41n1821_01b:0017b20": "者。此下明四句。此即初句　問影．光．明．闇。",
    "T41n1821_01b:0017b21": "自體虛疎。無有形段。觸非極礙。唯生顯",
    "T41n1821_01b:0017b22": "智。理在不疑。青．黃．赤．白。必與形俱。如何",
    "T41n1821_01b:0017b23": "唯顯初句攝耶　解云。理實無有離形青",
    "T41n1821_01b:0017b24": "等。而言青等有顯無形。據生顯智偏強",
    "T41n1821_01b:0017b25": "勝說。如新染絹。雖亦有形。以顯新生。生",
    "T41n1821_01b:0017b26": "顯智強故初句攝。此文應言青等一分。以",
    "T41n1821_01b:0017b27": "顯。形力齊生智等者俱句攝故。而不說者略",
    "T41n1821_01b:0017b28": "而不論　又解四洲空中所見顯色。青．黃．",
    "T41n1821_01b:0017b29": "赤．白唯顯無形　或可。天中青．黃．赤．白四",
    "T41n1821_01b:0017c01": "種寶地。如光明等有顯無形。故初句攝。若",
    "T41n1821_01b:0017c02": "作此解。形俱顯色及顯新生。皆俱句攝　若",
    "T41n1821_01b:0017c03": "依識身十一．婆娑十三．正理三十四。第一句",
    "T41n1821_01b:0017c04": "中更加空一顯色。此非正義以別說故",
    "T41n1821_01b:0017c05": "　或是正義。空一顯色。若據本色青等色攝。",
    "T41n1821_01b:0017c06": "若據末色明色所攝。竝如前解　然別說",
    "T41n1821_01b:0017c07": "者。為顯差別　若依正理三十四有一說。",
    "T41n1821_01b:0017c08": "第一句中唯說影．光．明．闇。此師意說。青．黃．",
    "T41n1821_01b:0017c09": "赤．白無有離形。俱句所攝非初句收。此即",
    "T41n1821_01b:0017c10": "意別　又解。此非正義。諸論皆說青．黃．赤．",
    "T41n1821_01b:0017c11": "白。初句攝故　又解。是正義。影．光．明．闇．",
    "T41n1821_01b:0017c12": "決定無形。是故別說。青等不定。若別新生即",
    "T41n1821_01b:0017c13": "初句攝。若形俱起即俱句收。故不別說　或",
    "T41n1821_01b:0017c14": "可。青等有離形者。有附形者。不定不說。",
    "T41n1821_01b:0017c15": "或有色處至身表業性者。此即第二句。",
    "T41n1821_01b:0017c16": "雖有形處必亦有顯。言無顯者。據生形",
    "T41n1821_01b:0017c17": "智偏強勝說。如新裁製絹白等物。雖亦",
    "T41n1821_01b:0017c18": "有顯。形色新生生形智勝故。第二句攝。長",
    "T41n1821_01b:0017c19": "等一分身表業性。即是新生身表相顯。此中",
    "T41n1821_01b:0017c20": "偏說。以實亦通新裁絹等　又解。長等一分。",
    "T41n1821_01b:0017c21": "即是一切形新生者如身表業性。此即別指",
    "T41n1821_01b:0017c22": "事　若作此兩解。無別新生顯．形俱者。皆",
    "T41n1821_01b:0017c23": "俱句攝　又解。即身表業名長等一分。業性",
    "T41n1821_01b:0017c24": "暫起生形智勝故偏說表。不通餘形。故婆",
    "T41n1821_01b:0017c25": "沙一百二十二云。形可了知非顯者。謂身表",
    "T41n1821_01b:0017c26": "色。若作此解。顯．形俱色。及新裁製者皆俱",
    "T41n1821_01b:0017c27": "句攝。若依婆沙七十五有一說。不立第二",
    "T41n1821_01b:0017c28": "句。此非正義。諸論皆說身表業色第二句故",
    "T41n1821_01b:0017c29": "　或於正義理亦無違。不立第二句者。以",
    "T41n1821_01b:0018a01": "身表邊必有顯故。俱句所攝。以青等色有",
    "T41n1821_01b:0018a02": "離形者故初句攝。此即意別。或有色",
    "T41n1821_01b:0018a03": "處至謂所餘色者。此即第三句。顯．形平等無",
    "T41n1821_01b:0018a04": "別新生。生智力齊皆俱句攝　所餘色者。即",
    "T41n1821_01b:0018a05": "餘十二種色。故婆沙云。或有顯。形故可知。",
    "T41n1821_01b:0018a06": "謂餘十二種色。謂長．短．方．圓．正．不正．高．",
    "T41n1821_01b:0018a07": "下．雲．烟．塵．霧已上論文　此第三句亦應言青等",
    "T41n1821_01b:0018a08": "一分長等一分。而不說者。略而不論　或",
    "T41n1821_01b:0018a09": "可。影顯　或餘色言已表一分　又解。於",
    "T41n1821_01b:0018a10": "此聚中有顯形者。皆俱句攝。若顯離形是",
    "T41n1821_01b:0018a11": "第一句。雖身表邊亦有顯色。然別立為第",
    "T41n1821_01b:0018a12": "二句者。業性暫起生形智勝故別說之。若",
    "T41n1821_01b:0018a13": "依正理三十四。有一說意。第三句中十六種。",
    "T41n1821_01b:0018a14": "除影．光．明．闇。此師意說。無有離形青．黃．",
    "T41n1821_01b:0018a15": "赤．白故青等四俱句所攝。非初句收。雖身",
    "T41n1821_01b:0018a16": "表處亦有顯色。而別立為第二句者。如前",
    "T41n1821_01b:0018a17": "釋通。此即意別　又解。此非正義。諸論皆",
    "T41n1821_01b:0018a18": "說青．黃．赤．白初句攝故　或於正義亦",
    "T41n1821_01b:0018a19": "不相違。且據青等有形者說．以實。青等一",
    "T41n1821_01b:0018a20": "分亦初句攝　若依雜心。立壁畫等為第",
    "T41n1821_01b:0018a21": "三句。此非正義。正理論意。不許壁畫有別",
    "T41n1821_01b:0018a22": "實形。夫形色者。觸憶長等。觸畫不憶。明非",
    "T41n1821_01b:0018a23": "有形　或是正義。正理論說畫無形者。據",
    "T41n1821_01b:0018a24": "輕薄色觸不憶形。雜心言有據重色說。",
    "T41n1821_01b:0018a25": "觸可憶形。各據一義理竝無違。有",
    "T41n1821_01b:0018a26": "餘師說至有長等故者。敘異說。唯光．明色",
    "T41n1821_01b:0018a27": "其體清妙。以散空中無形狀故。唯生顯",
    "T41n1821_01b:0018a28": "智。現見世間青．黃．赤．白．影．闇色處。其相",
    "T41n1821_01b:0018a29": "稍麁形狀可了。有長等故。此非正義。諸",
    "T41n1821_01b:0018b01": "論皆說影．闇色等初句攝故。若依婆沙七",
    "T41n1821_01b:0018b02": "十五有一說。空界色為第四句。此非正義。",
    "T41n1821_01b:0018b03": "諸論皆說顯色攝故　若依正理三十四",
    "T41n1821_01b:0018b04": "有一說．意．香．味．觸．及無表色為第四句。故",
    "T41n1821_01b:0018b05": "彼論云。或有色聚俱非可知如香．味等及",
    "T41n1821_01b:0018b06": "無表聚。正理論意約六境說。然不說聲以",
    "T41n1821_01b:0018b07": "非恒故　或等中攝。此於正義亦不相違",
    "T41n1821_01b:0018b08": "　若依識身十一意。說五根．四境．及無表",
    "T41n1821_01b:0018b09": "色為第四句。故彼論云。無顯無形者。謂若",
    "T41n1821_01b:0018b10": "諸色無顯無形　識身論意據十一種色四",
    "T41n1821_01b:0018b11": "句分別。此於正義亦不相違。如何一",
    "T41n1821_01b:0018b12": "事具有顯形者。外難。外難。不解意謂。一色",
    "T41n1821_01b:0018b13": "具有顯。形二體。便一極微有二分過。故為",
    "T41n1821_01b:0018b14": "徵問。如何一極微事。具有顯．形二體說為",
    "T41n1821_01b:0018b15": "俱句　此難前師　或難後師　或通難",
    "T41n1821_01b:0018b16": "二。由於此中至非有境義者。通難。由",
    "T41n1821_01b:0018b17": "於此色聚中顯．形二種俱可知故。此俱句",
    "T41n1821_01b:0018b18": "中言有顯．形者。是有形．顯二智義。由",
    "T41n1821_01b:0018b19": "生顯形二智。表有顯．形二色。非。言一體",
    "T41n1821_01b:0018b20": "亦顯．亦形。故言非有境義　此述毘婆沙",
    "T41n1821_01b:0018b21": "師解。若爾身表中亦應有顯智者。論主",
    "T41n1821_01b:0018b22": "難破毘婆沙師　若彼聚中能生二智。即",
    "T41n1821_01b:0018b23": "謂彼聚有顯有形。身表業色既必顯俱。亦",
    "T41n1821_01b:0018b24": "應有顯智。不應唯形無顯句攝。已說",
    "T41n1821_01b:0018b25": "色處當說聲處者。結前生後。聲有八",
    "T41n1821_01b:0018b26": "種至差別成八者。此下別解。所聞名聲。",
    "T41n1821_01b:0018b27": "差別有八。一有執受大種為因有情名可意",
    "T41n1821_01b:0018b28": "聲。二有執受大種為因有情名不可意聲。三",
    "T41n1821_01b:0018b29": "有執受大種為因非有情名可意聲。四有執",
    "T41n1821_01b:0018c01": "受大種為因非有情名不可意聲　無執受",
    "T41n1821_01b:0018c02": "大種為因聲亦有四種。准此應釋　故婆",
    "T41n1821_01b:0018c03": "沙十三云。聲處有八種。謂執受大種為因",
    "T41n1821_01b:0018c04": "聲。非執受大種因聲。此各有二。謂有情名",
    "T41n1821_01b:0018c05": "聲。非有情名聲。此復各有可意．不可意別。",
    "T41n1821_01b:0018c06": "故成八種　問無執受中。如何得有有情",
    "T41n1821_01b:0018c07": "名聲　答如入阿毘達磨論第一云。聲有二",
    "T41n1821_01b:0018c08": "種。謂有執受。及無執受。大種為因有差別",
    "T41n1821_01b:0018c09": "故　隨自體者名有執受。是有覺受義。",
    "T41n1821_01b:0018c10": "與此相違名無執受　前所生者名有執受",
    "T41n1821_01b:0018c11": "大種為因。謂手．語等聲　後所生者名無",
    "T41n1821_01b:0018c12": "執受大種為因。謂風．林．河等聲　此有情",
    "T41n1821_01b:0018c13": "名非有情名差別為四。謂前聲中語聲名有",
    "T41n1821_01b:0018c14": "情名聲。餘聲名非有情名聲。後聲中化語",
    "T41n1821_01b:0018c15": "聲名有情名聲。餘聲名非有情名聲　此復",
    "T41n1821_01b:0018c16": "可意及不可意差別成八　彼論既說後無",
    "T41n1821_01b:0018c17": "執受聲中。化語聲是有情名聲明知無執受",
    "T41n1821_01b:0018c18": "中得有有情名聲　問化語有名。為成就",
    "T41n1821_01b:0018c19": "不　解云。成就。故此論第五卷云。又名身",
    "T41n1821_01b:0018c20": "等。有情數攝。能說者成。非所顯義　問化",
    "T41n1821_01b:0018c21": "語有名。為是業不。解云。是業。故婆沙一百",
    "T41n1821_01b:0018c22": "二十二云。問諸化語是業不。有作是說。彼是",
    "T41n1821_01b:0018c23": "語業。由心發故　有餘師說。彼非語業但",
    "T41n1821_01b:0018c24": "名語聲。以所化身無執受故。婆沙雖無",
    "T41n1821_01b:0018c25": "評文。且以前師為正。不言有餘師故。",
    "T41n1821_01b:0018c26": "問化語是業。為成就不　解云。成就。故婆",
    "T41n1821_01b:0018c27": "沙一百三十二云。有成就欲界繫所造色。亦",
    "T41n1821_01b:0018c28": "色界繫所造色。謂生欲界得色界善心。若",
    "T41n1821_01b:0018c29": "生色界作欲界化發欲界語　以此准知。",
    "T41n1821_01b:0019a01": "成就化語。若言婆沙據即質化故言成就。",
    "T41n1821_01b:0019a02": "若離質化則不成就者。撿尋婆沙上下論文",
    "T41n1821_01b:0019a03": "但言成就化語。無有不成化語之文。若",
    "T41n1821_01b:0019a04": "言化語通成．不成。婆沙應言若即質化語",
    "T41n1821_01b:0019a05": "成就。若離質化語不成就。彼論既無此說。",
    "T41n1821_01b:0019a06": "故知定成化語　問如簫笛等。亦是無執受",
    "T41n1821_01b:0019a07": "大種因聲。同化語聲。為有名不。及是業不。",
    "T41n1821_01b:0019a08": "復成就不　解云。無名。故此論云。有情名",
    "T41n1821_01b:0019a09": "聲謂語表業　此非語業故無有名。有歌",
    "T41n1821_01b:0019a10": "曲等似名。非真。如鏡中火似真火。而非真",
    "T41n1821_01b:0019a11": "火　亦非是業。故婆沙一百二十二云。問簫",
    "T41n1821_01b:0019a12": "笛等聲。是語業不。答．彼非語業但是語聲。",
    "T41n1821_01b:0019a13": "由風氣等所引發故已上論文既非有名亦非",
    "T41n1821_01b:0019a14": "是業。故不成就　問如化四境。非名非業。",
    "T41n1821_01b:0019a15": "如何說成。解云。由心力能親發化故。可",
    "T41n1821_01b:0019a16": "說成就。簫笛等聲即不如是。故不成就",
    "T41n1821_01b:0019a17": "　又解。化語無有實名。論言化語是有情名",
    "T41n1821_01b:0019a18": "聲者。似有情名。非實有情名。如鏡中火似",
    "T41n1821_01b:0019a19": "真火。而非真火　既非實名。亦非成就。",
    "T41n1821_01b:0019a20": "化語非業　婆沙解。化語是業．非業。既無",
    "T41n1821_01b:0019a21": "評家。且以後師為正　又此論業品亦同",
    "T41n1821_01b:0019a22": "婆沙後師。故業品云。散依等流性。有受。異大",
    "T41n1821_01b:0019a23": "生　解表大種同散無表。用執受大種造。",
    "T41n1821_01b:0019a24": "化語既不用執受大種造。明知非業　化",
    "T41n1821_01b:0019a25": "語雖非是業。而得名語　由心力能親發",
    "T41n1821_01b:0019a26": "起故。可言成就　簫．笛等聲雖名為語。",
    "T41n1821_01b:0019a27": "非親發起。故不成就。若作前解。釋後證言",
    "T41n1821_01b:0019a28": "同散無表者。據非化語業。若據化語業。",
    "T41n1821_01b:0019a29": "即用無執受大種為因　上來雖解化",
    "T41n1821_01b:0019b01": "語真似兩說。於無執受皆具四聲　又解。",
    "T41n1821_01b:0019b02": "由門異故成八種聲。謂有執受。無執受因",
    "T41n1821_01b:0019b03": "聲。有情名聲．非有情名聲。各有可意。不可",
    "T41n1821_01b:0019b04": "意。總成八種　問執受．不執受因聲。與有",
    "T41n1821_01b:0019b05": "情非有情名聲。相對何別　解云。應作四",
    "T41n1821_01b:0019b06": "句。有是執受因聲非有情名聲。謂手等聲",
    "T41n1821_01b:0019b07": "　有是有情名聲非執受因聲謂化語聲",
    "T41n1821_01b:0019b08": "有是執受因聲亦是有情名聲。謂語表業聲",
    "T41n1821_01b:0019b09": "　有非執受因聲亦非有情名聲。謂風林等",
    "T41n1821_01b:0019b10": "聲　問執受不執受因聲與可意不可意聲",
    "T41n1821_01b:0019b11": "相對何別　解云。應作四句。有是執受因聲",
    "T41n1821_01b:0019b12": "非可意聲。謂內發惡聲　有是可意聲非執",
    "T41n1821_01b:0019b13": "受因聲。謂外發好聲　有是執受因聲亦是",
    "T41n1821_01b:0019b14": "可意聲。謂內出好聲　有非執受因聲亦非",
    "T41n1821_01b:0019b15": "可意聲。謂外發惡聲　問有情非有情名聲。",
    "T41n1821_01b:0019b16": "與可意不可意聲何別　解云。應作四句。",
    "T41n1821_01b:0019b17": "有是有情名聲非可意聲。謂語出惡聲。",
    "T41n1821_01b:0019b18": "有是可意聲非有情名聲。謂外出好聲。而",
    "T41n1821_01b:0019b19": "無有名　有是有情名聲亦是可意聲。謂",
    "T41n1821_01b:0019b20": "語出好聲　有非有情名聲亦非可意聲。",
    "T41n1821_01b:0019b21": "謂外出惡聲。而無有名　若依婆沙十三。",
    "T41n1821_01b:0019b22": "有一師更說。有有情數。非有情數大種因聲",
    "T41n1821_01b:0019b23": "　故故彼論云。有作是說。執受大種因聲。",
    "T41n1821_01b:0019b24": "非執受大種因聲。各有可意不可意別　有",
    "T41n1821_01b:0019b25": "情數大種因聲。非有情數大種因聲。亦各有",
    "T41n1821_01b:0019b26": "可意．不可意別。故成八種　正理八聲亦同",
    "T41n1821_01b:0019b27": "此說　問此論執受．不執受因聲。與婆沙有",
    "T41n1821_01b:0019b28": "情數。非有情數因聲。何別　解云。但是執受",
    "T41n1821_01b:0019b29": "因聲定是有情數因聲　有是有情數因聲",
    "T41n1821_01b:0019c01": "非是執受因聲。謂化語聲　但是非有情數",
    "T41n1821_01b:0019c02": "因聲。定是非執受因聲。有是非執受因聲而",
    "T41n1821_01b:0019c03": "非是非有情數因聲。謂化語聲　問此論有",
    "T41n1821_01b:0019c04": "情名。非有情名聲。與婆沙有情數。非有情數",
    "T41n1821_01b:0019c05": "因聲。何別　解云。但是有情名聲。定是有情",
    "T41n1821_01b:0019c06": "數因聲。有是有情數因聲。而非是有情名",
    "T41n1821_01b:0019c07": "聲。謂手等聲　但是非有情數因聲。定是非",
    "T41n1821_01b:0019c08": "有情名聲。有是非有情名聲。而非是非有情",
    "T41n1821_01b:0019c09": "數因聲謂手等聲　問此論可意。不可意",
    "T41n1821_01b:0019c10": "聲。與婆沙有情數非有情數因聲。何別。",
    "T41n1821_01b:0019c11": "解云。應作四句。有是有情數因聲非可意",
    "T41n1821_01b:0019c12": "聲。謂語出惡聲　有是可意聲非有情數因",
    "T41n1821_01b:0019c13": "聲。謂外非情出好聲　有是有情數因聲亦",
    "T41n1821_01b:0019c14": "是可意聲。謂語出好聲　有非有情數因聲",
    "T41n1821_01b:0019c15": "亦非可意聲。謂外非情出惡聲。執受大",
    "T41n1821_01b:0019c16": "種至非有情名者。此即別釋。如文可知。",
    "T41n1821_01b:0019c17": "問此論言有情名聲謂語表業者。何故正",
    "T41n1821_01b:0019c18": "理第一云。此語表業復有二種。謂依名起。",
    "T41n1821_01b:0019c19": "及不待名起　依名起者復有二種。一者",
    "T41n1821_01b:0019c20": "有記。二者無記　不待名者二種亦然。",
    "T41n1821_01b:0019c21": "准彼論文。有語表業非與名合。如何乃言",
    "T41n1821_01b:0019c22": "有情名聲謂語表業　解云。但言有情名聲",
    "T41n1821_01b:0019c23": "是語表業。非言一切語表業。皆是有情名。",
    "T41n1821_01b:0019c24": "如有語表無名合者。即是非有情名聲。依",
    "T41n1821_01b:0019c25": "名起者謂有詮表。不待名起者謂嗔咲等",
    "T41n1821_01b:0019c26": "聲。故不相違　又問語皆業不。解云。口內",
    "T41n1821_01b:0019c27": "者是語亦業。出口者是語非業　故正理六",
    "T41n1821_01b:0019c28": "十解發語風中云。此居口內名語亦業。",
    "T41n1821_01b:0019c29": "流出外時但名為語　又以此文亦可證",
    "T41n1821_01b:0020a01": "有離質聲也。有說有聲至合所生聲",
    "T41n1821_01b:0020a02": "者。此敘雜心論師義。許內．外兩具四大。合",
    "T41n1821_01b:0020a03": "生一聲。名因俱聲。如不許一至聲亦",
    "T41n1821_01b:0020a04": "應爾者。論主破。如色中不許一顯色。極微。",
    "T41n1821_01b:0020a05": "二四大造。聲中亦應不許一聲．二四大造。",
    "T41n1821_01b:0020a06": "若二四大同造一聲。同得一果。應二四大",
    "T41n1821_01b:0020a07": "展轉相望為俱有因。成過失故。理非二大",
    "T41n1821_01b:0020a08": "同得一果為俱有因　復有別過。此聲為",
    "T41n1821_01b:0020a09": "情非情。若言是情。有外大造。若言非情有",
    "T41n1821_01b:0020a10": "內大造　有解。據緣說俱。然聲各別。此解",
    "T41n1821_01b:0020a11": "不然。若作斯解破即不成准破故知彼",
    "T41n1821_01b:0020a12": "計俱聲。已說聲處至苦淡別故者。此別",
    "T41n1821_01b:0020a13": "明味　所嘗名味。如文可知。已說味",
    "T41n1821_01b:0020a14": "處至及平等香者。此別解香　所齅名香。",
    "T41n1821_01b:0020a15": "婆沙十三亦說四香。與此論同。於四香中。",
    "T41n1821_01b:0020a16": "好．惡二類攝香總盡。於二類中有等。不",
    "T41n1821_01b:0020a17": "等　正理解等．不等香有兩解。第一師",
    "T41n1821_01b:0020a18": "云。增益損減依身別故解云。等謂平等。香力均平增益依身。不等謂",
    "T41n1821_01b:0020a19": "太強成損。太弱無益。損減依身於好惡香中有增損者名等不等　餘者即是無益無損　第二解",
    "T41n1821_01b:0020a20": "云。有說微弱．增盛異故解云。微劣是等。增盛名不等正理",
    "T41n1821_01b:0020a21": "解本論三香亦有兩解。第一解云若能長",
    "T41n1821_01b:0020a22": "養諸根大種名好香。與此相違名惡香。無",
    "T41n1821_01b:0020a23": "前二用名平等香。入阿毘達磨亦同此解",
    "T41n1821_01b:0020a24": "解云從是惡香。但能長養諸根大種亦名好香。縱是好香。若能損減諸根大種亦名惡香。此師意說但能長養名",
    "T41n1821_01b:0020a25": "好香。但能損減名惡香。無長養損減者名平等香　第二解云。或諸福業增",
    "T41n1821_01b:0020a26": "上所生名為好香。若諸罪業增上所生名為",
    "T41n1821_01b:0020a27": "惡香。唯四大種勢力所生名平等香。此師約",
    "T41n1821_01b:0020a28": "勝．劣．處中以解　又五事論云諸悅意者說",
    "T41n1821_01b:0020b01": "名好香。不悅意者說名惡香。順捨受處",
    "T41n1821_01b:0020b02": "者名平等香　解云。約情說故名好．惡",
    "T41n1821_01b:0020b03": "等香。論體無記。此與正理第二解義亦無",
    "T41n1821_01b:0020b04": "違　問四香．三香各有兩解。如何相攝。",
    "T41n1821_01b:0020b05": "解云正理四香中第一解與三香中第一解",
    "T41n1821_01b:0020b06": "相攝。增益義當長養。損減義當非長養。無",
    "T41n1821_01b:0020b07": "益無損義當平等　三香中好香攝四香中",
    "T41n1821_01b:0020b08": "等香　三香中惡香攝四香中不等香　三",
    "T41n1821_01b:0020b09": "香中平等香攝四香中好．惡二香。以於好．",
    "T41n1821_01b:0020b10": "惡二香中。增益者名等香。損減者名不等",
    "T41n1821_01b:0020b11": "香。餘不能增益．損減者名好香．惡香。此",
    "T41n1821_01b:0020b12": "即義當平等香　又解。三香中好香。攝四",
    "T41n1821_01b:0020b13": "香中等香全。好．惡香各少分　三香中惡",
    "T41n1821_01b:0020b14": "香攝四香中不等香全好。惡．香各少分　三",
    "T41n1821_01b:0020b15": "香中平等香。攝四香中好．惡二香少分。以",
    "T41n1821_01b:0020b16": "四香中好．惡二香攝香總盡。於中離出等．",
    "T41n1821_01b:0020b17": "不等香故。三香中等香。攝四香中好．惡",
    "T41n1821_01b:0020b18": "香各少分　正理四香中第二解。與三香中",
    "T41n1821_01b:0020b19": "第二解相攝　增盛義當罪福業生。體既增",
    "T41n1821_01b:0020b20": "盛故知業感　微劣義當唯大種生。體既微",
    "T41n1821_01b:0020b21": "劣故知非親業感。唯大種生　以此微劣．",
    "T41n1821_01b:0020b22": "增盛二香攝好．惡。盡。故說三香攝四香盡",
    "T41n1821_01b:0020b23": "　又解。三香中。若福業增上所生名好香。即",
    "T41n1821_01b:0020b24": "攝四香中好香全．不等香中少分。三香中。若",
    "T41n1821_01b:0020b25": "罪業增上所生名惡香。即攝四香中惡香全．",
    "T41n1821_01b:0020b26": "不等香中少分。三香中。若四大勢力所生香",
    "T41n1821_01b:0020b27": "名平等香。即攝四香中等香。以當微劣故。",
    "T41n1821_01b:0020b28": "所以四香中別說不等香者。於好．惡香中。",
    "T41n1821_01b:0020b29": "有增盛者別立。如沈．麝等。是好香中不等",
    "T41n1821_01b:0020c01": "香。如葱．韮等。是惡香中不等香故　三香",
    "T41n1821_01b:0020c02": "中好．惡二香。各攝四香中不等香少分。",
    "T41n1821_01b:0020c03": "已說香處至同修勇進樂者。此下別解觸",
    "T41n1821_01b:0020c04": "　所觸名觸。即十一種　雖根對境實不相觸。",
    "T41n1821_01b:0020c05": "無間生時。根是識依假說能觸。觸非識依",
    "T41n1821_01b:0020c06": "不說彼觸能觸身根。但名所觸。觸與身根",
    "T41n1821_01b:0020c07": "極相隣近故得觸名。香．味二種雖亦至根。",
    "T41n1821_01b:0020c08": "非如彼境故不名觸　問一切四大。皆發",
    "T41n1821_01b:0020c09": "身識不　答異說不同。故婆沙一百二十七",
    "T41n1821_01b:0020c10": "云。問緣五色根所依大種發身識不。有說不",
    "T41n1821_01b:0020c11": "發。如五色根。不可觸故。不發身識。所依",
    "T41n1821_01b:0020c12": "大種理亦應然　問若爾何故。說為身識所",
    "T41n1821_01b:0020c13": "識。答依法性說身識所識。未來世中身識境",
    "T41n1821_01b:0020c14": "故。然無現在發身識義　有說。除身根所",
    "T41n1821_01b:0020c15": "依大種。皆能發身識。以身根所依極隣近。",
    "T41n1821_01b:0020c16": "故不能發身識。然他身識所緣境故。亦得",
    "T41n1821_01b:0020c17": "名為身識所識雖有兩解然無評文　滑等四種顯別",
    "T41n1821_01b:0020c18": "有體。不同經部故各言性　冷．飢．渴三。",
    "T41n1821_01b:0020c19": "是心所中欲之異名。非正目觸言觸是欲。",
    "T41n1821_01b:0020c20": "從果標名。故不言性　法蘊第十亦同此",
    "T41n1821_01b:0020c21": "論。然婆沙十三。七所造觸皆有性字。言性者",
    "T41n1821_01b:0020c22": "據體性說。一切諸法皆有性故。不言性",
    "T41n1821_01b:0020c23": "者顯從果立名。或略不說　若依經部。觸",
    "T41n1821_01b:0020c24": "中。但有四大種無別所造觸　問澁．滑．輕．",
    "T41n1821_01b:0020c25": "重．各相對立。何故對冷不說燸耶　解云",
    "T41n1821_01b:0020c26": "煗即火大故不別立。難云冷即水大應不",
    "T41n1821_01b:0020c27": "別立。解云。水是濕性不應名冷　問七所造",
    "T41n1821_01b:0020c28": "觸。何大偏增相望有異。答如婆沙一百二十",
    "T41n1821_01b:0020c29": "七云。不由大種偏增故。滑乃至渴。但由大",
    "T41n1821_01b:0021a01": "種性類差別。有生滑果。乃至。有生渴果。",
    "T41n1821_01b:0021a02": "有餘師言。水．火增故滑。地．風增故澁。火．風",
    "T41n1821_01b:0021a03": "增故輕。地．水增故重。水．風增故冷。風增故",
    "T41n1821_01b:0021a04": "飢。謂風增故擊動食消。引飢觸生．便發食",
    "T41n1821_01b:0021a05": "欲。火增故渴。謂火增故煎迫飲消。引渴觸",
    "T41n1821_01b:0021a06": "生便發飲欲然無評家。正理同後師問悶．力．劣等。何",
    "T41n1821_01b:0021a07": "觸所收。答正理第一云。悶不離滑。力即澁．",
    "T41n1821_01b:0021a08": "重。劣在輕．耎。輕性中攝。如是其餘所觸",
    "T41n1821_01b:0021a09": "種類。隨其所應十一中攝已上論文　四大指同",
    "T41n1821_01b:0021a10": "下解　釋滑等四如文可知　冷．飢．渴三",
    "T41n1821_01b:0021a11": "相隱難知。若不約果以明其體難顯。謂煖",
    "T41n1821_01b:0021a12": "欲因名冷。食欲因名飢。飲欲因名渴。冷．",
    "T41n1821_01b:0021a13": "飢．渴三是欲異名。因觸生欲。觸是因．欲是",
    "T41n1821_01b:0021a14": "果。此三皆於觸因之上立欲果之名。作如",
    "T41n1821_01b:0021a15": "是說。故入阿毘達磨云。由此所逼。煖欲因",
    "T41n1821_01b:0021a16": "名冷。食欲因名飢。飲欲因名渴。此皆於",
    "T41n1821_01b:0021a17": "因立果名故　引頌證於因立果名。佛",
    "T41n1821_01b:0021a18": "出世非樂。能生樂故稱佛為樂。因立果名。",
    "T41n1821_01b:0021a19": "餘准此釋　問火大熱觸亦生冷欲。何不",
    "T41n1821_01b:0021a20": "以欲標名。解云。火大是強當體立稱。冷觸",
    "T41n1821_01b:0021a21": "昧劣故從果立名。於色界中至傳說",
    "T41n1821_01b:0021a22": "如此者。約界分別。色界不資段食故無",
    "T41n1821_01b:0021a23": "飢．渴。餘皆有。彼界衣服。一一別住即不可",
    "T41n1821_01b:0021a24": "稱。多衣積聚方可稱故。此顯有重　涼",
    "T41n1821_01b:0021a25": "風觸身能為饒益。表有冷觸　經部色界",
    "T41n1821_01b:0021a26": "無冷。論主意明經部不信有冷。故云傳",
    "T41n1821_01b:0021a27": "說　若依婆沙一百二十七云。有說。色界衣",
    "T41n1821_01b:0021a28": "雖不可稱。而餘物可稱　有說。彼界一一衣",
    "T41n1821_01b:0021a29": "雖不可稱。多衣積集即可稱。如細縷．輕毛",
    "T41n1821_01b:0021b01": "積集便重然無評家。此論同後師　問五境之中。何故色．",
    "T41n1821_01b:0021b02": "味二種。當體立名　聲．香．觸．三約因等",
    "T41n1821_01b:0021b03": "辨。如聲中執受。不執受．大種因聲。此是約",
    "T41n1821_01b:0021b04": "因。有情名．非有情名聲。此是約用。由聲顯",
    "T41n1821_01b:0021b05": "故。可意．不可意聲。此是約果。因聲生故。",
    "T41n1821_01b:0021b06": "或約情說。如香中好．惡等香此是約情。",
    "T41n1821_01b:0021b07": "或據相形。或據勝劣。如觸中四大澁．滑．輕．",
    "T41n1821_01b:0021b08": "重．據體。後三約果。或皆約體　解云。色．",
    "T41n1821_01b:0021b09": "味相顯故約體明。聲．香相隱故約因等辨。",
    "T41n1821_01b:0021b10": "觸通隱顯故約體約果　又解。離中知內",
    "T41n1821_01b:0021b11": "色相顯了當相立名。聲相稍隱約因等辨。",
    "T41n1821_01b:0021b12": "合中知內。味相顯了當相立名。香相難知約",
    "T41n1821_01b:0021b13": "情以辨。觸通隱顯故約體說八。約果說",
    "T41n1821_01b:0021b14": "三。以實而言。色等五境皆有執受．不執受",
    "T41n1821_01b:0021b15": "為因。有情數．非有情數大種為因。可意．不",
    "T41n1821_01b:0021b16": "可意好．惡．平等。此論不具說者。略而不",
    "T41n1821_01b:0021b17": "論。或可影顯。廣如正理．法蘊．品類．五事．入",
    "T41n1821_01b:0021b18": "阿毘達磨論說。若作句數皆准聲應知。",
    "T41n1821_01b:0021b19": "此中已說至十一觸起者。此下第二明生",
    "T41n1821_01b:0021b20": "識總別　如文可知　身識極多緣觸。兩",
    "T41n1821_01b:0021b21": "說不同後說為正。故婆沙一百二十七云。問",
    "T41n1821_01b:0021b22": "十一觸中極多緣。幾發生身識。有作是說。",
    "T41n1821_01b:0021b23": "一一別緣發生身識。十一種相。用增故　有",
    "T41n1821_01b:0021b24": "餘師言。極多緣五發生身識。謂四大種．滑",
    "T41n1821_01b:0021b25": "等隨一　復有說者總緣十一亦生身識",
    "T41n1821_01b:0021b26": "問答云云　如是說者。緣十一事亦生身識。",
    "T41n1821_01b:0021b27": "如緣色處二十種事亦生眼識。此亦應爾",
    "T41n1821_01b:0021b28": "　舊婆沙觸中生識總別。文少雜亂。良由舊",
    "T41n1821_01b:0021b29": "論。時屬火焚遺文雜亂。不引會釋。今所引",
    "T41n1821_01b:0021c01": "者。竝是新婆沙。既有正文無勞致惑。",
    "T41n1821_01b:0021c02": "若爾五識至非自相境者。難　經言五識",
    "T41n1821_01b:0021c03": "取自相境。既能總緣應非自相。約處自",
    "T41n1821_01b:0021c04": "相至斯有何失者。通　處謂色處等。事謂色",
    "T41n1821_01b:0021c05": "處等中別事。約處自相許五識取自相境。",
    "T41n1821_01b:0021c06": "不能取他處境名取自相。非緣別事名",
    "T41n1821_01b:0021c07": "取自相。今應思擇至何識先起者。問二",
    "T41n1821_01b:0021c08": "根同處兩境俱來。身．舌二識何識先起。",
    "T41n1821_01b:0021c09": "隨境強盛至令相續故者。答　隨境強盛彼",
    "T41n1821_01b:0021c10": "識先生。兩境均平舌識先起。貪味增故名為",
    "T41n1821_01b:0021c11": "食欲。由有食欲方能進食。由進食已身",
    "T41n1821_01b:0021c12": "識相續。由貪食味故舌識先生　問身．鼻",
    "T41n1821_01b:0021c13": "同處兩境俱至。何識先生。眼．耳雖別境。若",
    "T41n1821_01b:0021c14": "俱至何識先生。於此文中何故不說。解云。",
    "T41n1821_01b:0021c15": "味．觸有時偏增。有時均等故此別明。香．觸",
    "T41n1821_01b:0021c16": "雖不相離。香勝觸劣鼻識先生。故此不明",
    "T41n1821_01b:0021c17": "　或可。影顯。應准身舌　色．聲兩種離中知",
    "T41n1821_01b:0021c18": "故此中不說　或可。准知。強者先生。境若",
    "T41n1821_01b:0021c19": "均平眼識先起。色相顯故眼用速故。",
    "T41n1821_01b:0021c20": "已說根境至今次當說者。此下第三釋無",
    "T41n1821_01b:0021c21": "表。就中一明無表相。二明能造大。此即",
    "T41n1821_01b:0021c22": "第一明無表相。結前問起。頌曰至由此",
    "T41n1821_01b:0021c23": "說無表者。初句出無表位。隨流出無表相。",
    "T41n1821_01b:0021c24": "淨不淨出無表體。第三句簡法。第四句結",
    "T41n1821_01b:0021c25": "名。論曰至謂此餘心者。以三性心望",
    "T41n1821_01b:0021c26": "善惡無表。明亂不亂。若異性相望名亂。以",
    "T41n1821_01b:0021c27": "異性故。若同性相望名不亂。以同性故。謂",
    "T41n1821_01b:0021c28": "此善無表。餘不善。無記名為亂心。即以自善",
    "T41n1821_01b:0021c29": "心名不亂。謂此不善無表。餘善．無記名為",
    "T41n1821_01b:0022a01": "亂心。即以自不善心名不亂。是即善．不善",
    "T41n1821_01b:0022a02": "心通亂．不亂。無記唯名亂。自無無表故。",
    "T41n1821_01b:0022a03": "若依正理。不善．無記名亂心。善心名不亂。",
    "T41n1821_01b:0022a04": "釋稍不同。無心者至及滅盡定者。所",
    "T41n1821_01b:0022a05": "以不言無想異熟者。以於彼位無表不",
    "T41n1821_01b:0022a06": "行。生色界故無散無表。以無心故無定",
    "T41n1821_01b:0022a07": "無表。故無心言不攝於彼。等言顯示",
    "T41n1821_01b:0022a08": "不亂有心者。亂心等。等取不亂心。無心等。",
    "T41n1821_01b:0022a09": "等取有心。隨其所應無表。於此四位中行",
    "T41n1821_01b:0022a10": "　問何故。頌文別標亂心。無心。不言不亂．",
    "T41n1821_01b:0022a11": "有心　解云。無表於亂心。無心位中行。顯",
    "T41n1821_01b:0022a12": "彼希奇。於不亂．有心位行。非顯希奇。故",
    "T41n1821_01b:0022a13": "標亂心。無心不言不亂．有心　又解。若",
    "T41n1821_01b:0022a14": "言不亂。有心。還應有難。必有一難。此不",
    "T41n1821_01b:0022a15": "須通　正理破云。又謂等言通無心者。此",
    "T41n1821_01b:0022a16": "言無用。前已攝故。亂心等言已攝一切餘有",
    "T41n1821_01b:0022a17": "心位。第二等言。復何所攝。經主應思。或謂",
    "T41n1821_01b:0022a18": "後等攝不亂心前無用者。此不應然。無",
    "T41n1821_01b:0022a19": "容攝故。何容後等攝不亂心。遮言。理於",
    "T41n1821_01b:0022a20": "相似處起。乘無起等。理不及餘。故非全",
    "T41n1821_01b:0022a21": "攝或可。亂心言成無用解云。或二位三位足攝心盡。何須四耶。",
    "T41n1821_01b:0022a22": "若言亂心等。等取不亂心及無心。三位即攝心皆盡。何須有心。若言無心等。等取不亂心。此即非相似處起。不可",
    "T41n1821_01b:0022a23": "等彼。若言無心等。等有心。二位亦攝心盡。即亂心無用　安惠菩薩。俱舍釋",
    "T41n1821_01b:0022a24": "中。救云。眾賢論師。不得世親阿闍梨意。輒",
    "T41n1821_01b:0022a25": "彈等字。亂心．不亂心。此是散位一對。無心．",
    "T41n1821_01b:0022a26": "有心。此是定位一對。亂心等等取不亂心。散",
    "T41n1821_01b:0022a27": "自相似。無心等等取有心。定自相似。故此等",
    "T41n1821_01b:0022a28": "言通於兩處。顯頌巧善。相似相續說",
    "T41n1821_01b:0022a29": "名隨流者。相似謂與表業及心性相似　或",
    "T41n1821_01b:0022b01": "可。前後相似　相續。謂前後相續　或相似",
    "T41n1821_01b:0022b02": "名隨。相續名流　正理破言。非初剎那",
    "T41n1821_01b:0022b03": "可名相續。勿有太過之失。是故決定初念",
    "T41n1821_01b:0022b04": "無表。不入所說相中　又相續者。是假非",
    "T41n1821_01b:0022b05": "實。無表非實失對法宗　又定所發。亂．無",
    "T41n1821_01b:0022b06": "心位不隨流故。應非無表。若言不亂．有心",
    "T41n1821_01b:0022b07": "位中此隨流故。無斯過者。淨不淨表業應",
    "T41n1821_01b:0022b08": "有無表相　俱舍師救云。言相續者。或以",
    "T41n1821_01b:0022b09": "前續後如初無表。或以後續前如後無表。",
    "T41n1821_01b:0022b10": "或續前續後如中間無表。故初及後皆名",
    "T41n1821_01b:0022b11": "相續。設有無表唯一剎那。相續類故亦名相",
    "T41n1821_01b:0022b12": "續。如乳如新。故入阿毘達磨云。亦有無表",
    "T41n1821_01b:0022b13": "唯一剎那。依總種類故說相續已上論文　此無",
    "T41n1821_01b:0022b14": "表體即名相續。前後實體而相續也。誰言是",
    "T41n1821_01b:0022b15": "假　又定無表。雖復非遍四位中行。名",
    "T41n1821_01b:0022b16": "無表者。四位之言隨應而說。非言無表皆",
    "T41n1821_01b:0022b17": "遍四位。如定俱無表。有心位行。不善無表。",
    "T41n1821_01b:0022b18": "亂．不亂心位行。若散善無表。通四位行。汝",
    "T41n1821_01b:0022b19": "立無心亦為一位。定俱無表豈得行耶。表",
    "T41n1821_01b:0022b20": "業為難亦為非理。期心一發任運相續。彼位",
    "T41n1821_01b:0022b21": "中行是無表相。表雖心發。心斷則無而非任",
    "T41n1821_01b:0022b22": "運。故不成例。善與不善名淨不淨者。",
    "T41n1821_01b:0022b23": "為遮餘計無記無表。故辨其性唯善不善。",
    "T41n1821_01b:0022b24": "言善簡淨中無記。言不善簡不淨中有覆",
    "T41n1821_01b:0022b25": "無記。為簡諸得至五種因故者。簡得。",
    "T41n1821_01b:0022b26": "得雖相似相續通四位行。而非大所造故",
    "T41n1821_01b:0022b27": "非無表。此宗。造是因義能生所造果故。簡",
    "T41n1821_01b:0022b28": "異覺天等。彼言。造是成義。施設義。即以此",
    "T41n1821_01b:0022b29": "大成所造故。即以此大施設所造故。",
    "T41n1821_01b:0022c01": "顯立名因至名為無表者。釋第四句　顯立",
    "T41n1821_01b:0022c02": "無表名之因緣。故言由此　表．無表二。雖",
    "T41n1821_01b:0022c03": "同色業為性。表能表示心等令他了知。無",
    "T41n1821_01b:0022c04": "表不能表示心等令他了知。故名無表。論",
    "T41n1821_01b:0022c05": "主不信如是無表。別有體相。故言此是師",
    "T41n1821_01b:0022c06": "宗所說。略說表業所生善．不善色．及定所生",
    "T41n1821_01b:0022c07": "善色。名為無表。",
    "T41n1821_01b:0022c08": "既言無表至大種云何者。此下第二明能造",
    "T41n1821_01b:0022c09": "大。就中。一明實四大。二對假顯實。此即",
    "T41n1821_01b:0022c10": "明實四大。牒前問起。頌曰至堅濕煖",
    "T41n1821_01b:0022c11": "動性者。上半頌舉數列名。第三句辨業。第",
    "T41n1821_01b:0022c12": "四句顯體。論曰至大事用故者。持義名",
    "T41n1821_01b:0022c13": "界。一能持大種自相不改。二能持所造色",
    "T41n1821_01b:0022c14": "相續　言大種者。一切餘所造色．所依性",
    "T41n1821_01b:0022c15": "故。餘色所依．是能生義。此即釋種　問四",
    "T41n1821_01b:0022c16": "大在造色何處。而言為所依性耶。答如婆",
    "T41n1821_01b:0022c17": "沙一百二十七云。有說在下為因。所依法應",
    "T41n1821_01b:0022c18": "爾故　問若爾於逼近色可說能造。於隔",
    "T41n1821_01b:0022c19": "遠者云何造耶。答不說一聚所有大種都",
    "T41n1821_01b:0022c20": "在其下。造諸造色。但說一樹分分皆有大",
    "T41n1821_01b:0022c21": "種在下。造色在上　有作是說。相雜而住。",
    "T41n1821_01b:0022c22": "大種在外。造色在中　問若爾。應斷截時。",
    "T41n1821_01b:0022c23": "見有孔隙猶如斷藕。答雖有孔隙而不",
    "T41n1821_01b:0022c24": "可見。以諸大種非有見故。所見孔隙是",
    "T41n1821_01b:0022c25": "造色故已上論文　三義釋大。一約體寬名大。",
    "T41n1821_01b:0022c26": "一一所造各有四大。二約相名大。如大地．",
    "T41n1821_01b:0022c27": "大山地增盛。大江．大海水增盛。炎爐．猛焰火",
    "T41n1821_01b:0022c28": "增盛。黑風．團風風增盛。三約用名大。如火．",
    "T41n1821_01b:0022c29": "水．風災。如其次第能壞初．二．三定。地能",
    "T41n1821_01b:0023a01": "任持世界。故用大也　若依正理釋大種",
    "T41n1821_01b:0023a02": "云。虛空雖大不名種。餘有為法雖是種而",
    "T41n1821_01b:0023a03": "非大。唯此四種具兩義故名為大種。婆沙",
    "T41n1821_01b:0023a04": "等論亦同正理。即大名種故名大種。持業",
    "T41n1821_01b:0023a05": "釋也　此四大種能成何業者。問。如",
    "T41n1821_01b:0023a06": "其次第至或復流引者。答　增盛．如種生",
    "T41n1821_01b:0023a07": "芽此據上下。流引．如油渧水此即據傍。",
    "T41n1821_01b:0023a08": "風業稍隱故別解也。業用既爾自性云",
    "T41n1821_01b:0023a09": "何者。問性。如其次第至故亦言輕者。",
    "T41n1821_01b:0023a10": "答自性可知　動性稍隱。是故別解。理實。",
    "T41n1821_01b:0023a11": "有為．皆剎那滅。無容從此轉至餘方。而言",
    "T41n1821_01b:0023a12": "相續至餘方者。據相續運轉至餘方。由風",
    "T41n1821_01b:0023a13": "動故說色往來。若無此風即無運轉　引",
    "T41n1821_01b:0023a14": "論及經證此風界動為自性　言輕等者。",
    "T41n1821_01b:0023a15": "輕是所造觸。風界體性與輕相似。故言輕",
    "T41n1821_01b:0023a16": "等　風體是動。而言輕者。以風．動性。微",
    "T41n1821_01b:0023a17": "細難知故。約輕相以顯動性　業。謂所作",
    "T41n1821_01b:0023a18": "業。果即是其輕。八轉聲中第二聲也。以業顯",
    "T41n1821_01b:0023a19": "體。即是以果顯因之義。故正理云。輕為風",
    "T41n1821_01b:0023a20": "者。舉果顯因。是風果故　問火．風增故",
    "T41n1821_01b:0023a21": "輕。何故但言風為輕因。解云。風遍為輕因。",
    "T41n1821_01b:0023a22": "火即不遍如柳絮等飄舉輕性。火即非增。",
    "T41n1821_01b:0023a23": "故別舉輕偏顯風界。地等相顯非舉果明",
    "T41n1821_01b:0023a24": "　言八轉聲者。一體。謂直詮法體。二業。謂",
    "T41n1821_01b:0023a25": "所作事業。三具。謂作者作具。四為。謂所為",
    "T41n1821_01b:0023a26": "也。五從。謂所從也。六屬。謂所屬也。七依謂",
    "T41n1821_01b:0023a27": "所依也。八呼謂呼彼也。依聲明法凡喚諸",
    "T41n1821_01b:0023a28": "法。隨其所應有八轉聲。",
    "T41n1821_01b:0023a29": "云何地等地等界別者。此下第二對假顯實。",
    "T41n1821_01b:0023b01": "云何假地等。與實地等界別。此即問起。",
    "T41n1821_01b:0023b02": "頌曰至風即界亦爾者頌答。論曰至表",
    "T41n1821_01b:0023b03": "示風故者。就長行中。一釋頌。二釋色義。此",
    "T41n1821_01b:0023b04": "即初文。地謂顯．形色處為體。世人相示皆",
    "T41n1821_01b:0023b05": "指形．顯。故佛隨世約顯與形立地名想。水",
    "T41n1821_01b:0023b06": "火亦爾　唯有風界即名為風。以世計動",
    "T41n1821_01b:0023b07": "風體故。此是異說　亦言顯．形。通表示",
    "T41n1821_01b:0023b08": "風。此是正說　問假地．水．火．風皆以色．香．",
    "T41n1821_01b:0023b09": "味．觸為體。何故偏言形．顯　解云。偏言",
    "T41n1821_01b:0023b10": "色者從多分說謂世多於地．水．火．風以",
    "T41n1821_01b:0023b11": "顯．形色而相指示。非多於彼地．水．火．風。",
    "T41n1821_01b:0023b12": "以香．味．觸而相指示　又解。色遍．勝故。謂",
    "T41n1821_01b:0023b13": "世雖說我今嗅地。而不多說嗅水．火．風。",
    "T41n1821_01b:0023b14": "世雖亦言我今甞水。而不多說甞地．風．",
    "T41n1821_01b:0023b15": "火。雖亦言觸地．水．火。風即地等界故。故",
    "T41n1821_01b:0023b16": "雖假地等皆有香．味．觸。而形與顯。通能表",
    "T41n1821_01b:0023b17": "示地．水．火．風遍勝體強。是故偏說。何",
    "T41n1821_01b:0023b18": "故　此蘊至說為色耶者。此下第二別解色",
    "T41n1821_01b:0023b19": "義。問何故色蘊。始自眼根終于無表。說為",
    "T41n1821_01b:0023b20": "色耶。由變壞故至名色取蘊者。答　可",
    "T41n1821_01b:0023b21": "變可壞故名為色。引證可知　又婆沙九",
    "T41n1821_01b:0023b22": "十七云。問變與壞有何差別。答變者。顯示",
    "T41n1821_01b:0023b23": "細無常法。壞者。顯示麁無常法　復次。變",
    "T41n1821_01b:0023b24": "者。顯示剎那無常。壞者。顯示眾同分無常",
    "T41n1821_01b:0023b25": "復次。變者。顯示內分無常。壞者。顯示外分",
    "T41n1821_01b:0023b26": "無常　復次。變者。顯示有情數無常。壞者。",
    "T41n1821_01b:0023b27": "顯示非情數無常。如說舍壞倉庫等壞。",
    "T41n1821_01b:0023b28": "誰能變壞者。問。謂手觸故至惱壞如",
    "T41n1821_01b:0023b29": "箭中者。答。謂彼色法。由手觸故即便",
    "T41n1821_01b:0023c01": "變壞。廣說乃至。蚊等觸。五根及色．聲．香．",
    "T41n1821_01b:0023c02": "味雖非手等觸著。然與彼觸同一聚生。若",
    "T41n1821_01b:0023c03": "觸觸時彼便變壞　或可。觸彼能造四大",
    "T41n1821_01b:0023c04": "令所造色亦變壞。故此變壞即是可為他",
    "T41n1821_01b:0023c05": "惱壞義　故法救所集義品之中作如是",
    "T41n1821_01b:0023c06": "說。趣求諸五欲境人。常起於希望。彼諸欲",
    "T41n1821_01b:0023c07": "境若不遂會。令色變壞。猶如毒箭在身中",
    "T41n1821_01b:0023c08": "也　色等五境是所欲故　或能生欲名之",
    "T41n1821_01b:0023c09": "為欲　言義品者。此品之中釋諸義故",
    "T41n1821_01b:0023c10": "　故婆沙四十四云。釋迦菩薩為多求王說",
    "T41n1821_01b:0023c11": "此頌。廣如彼解。色復云何欲所惱壞",
    "T41n1821_01b:0023c12": "者。問。欲所擾惱變壞生故者。答　是由",
    "T41n1821_01b:0023c13": "欲惱令色變壞生故。有說變礙故名",
    "T41n1821_01b:0023c14": "為色者。第二釋。色可變有礙。可變謂可變",
    "T41n1821_01b:0023c15": "壞故。有礙謂有礙用故。若爾極微至",
    "T41n1821_01b:0023c16": "無變礙故者。難。此難不然至變礙義成",
    "T41n1821_01b:0023c17": "者。釋　五識依緣皆應積集。故無現在獨住",
    "T41n1821_01b:0023c18": "極微。由恒積集故有變礙。然正理第二有",
    "T41n1821_01b:0023c19": "兩說。一說同此論　又一說云。有說亦有獨",
    "T41n1821_01b:0023c20": "住極微。然能變礙而不發識。五識依緣要",
    "T41n1821_01b:0023c21": "積集故。如立極微。雖無方分亦無觸對。而",
    "T41n1821_01b:0023c22": "許極微有礙。有對。有障用故。應知變礙義",
    "T41n1821_01b:0023c23": "亦如是。過去未來應不名色者。難　現",
    "T41n1821_01b:0023c24": "在眾微集變礙義可成。過．未眾微散應不",
    "T41n1821_01b:0023c25": "名為色。此亦曾當至如所燒薪者。通",
    "T41n1821_01b:0023c26": "　過去曾礙。未來生法當礙。諸不生法是彼礙",
    "T41n1821_01b:0023c27": "類。如所燒薪。諸無表色應不名色者。",
    "T41n1821_01b:0023c28": "又難。五根。五境極微成變礙。可得名為色。",
    "T41n1821_01b:0023c29": "無表既非極微成。非變礙故應非色。",
    "T41n1821_01b:0024a01": "有釋表色至影亦隨動者。釋無表妨。有二",
    "T41n1821_01b:0024a02": "釋。此即初解。約隨表色釋。是雜心論主義。",
    "T41n1821_01b:0024a03": "影依樹起。樹動影動。無表依表生。表色無",
    "T41n1821_01b:0024a04": "表色。此釋不然至影必隨滅者。難　本",
    "T41n1821_01b:0024a05": "以變礙解釋色名。體無變礙不應名色。",
    "T41n1821_01b:0024a06": "又約喻難。影依於樹。樹滅影隨滅。無表依",
    "T41n1821_01b:0024a07": "於表。表滅無表不滅。滅既不同。色寧同彼",
    "T41n1821_01b:0024a08": "又正理破云。此不應理。隨心轉色不從表",
    "T41n1821_01b:0024a09": "生。應非色故。有釋所依至亦得色名者。",
    "T41n1821_01b:0024a10": "第二釋。此約大種名色。若爾所依至",
    "T41n1821_01b:0024a11": "應亦名色者。難　若所依是變礙。能依得色",
    "T41n1821_01b:0024a12": "名。所依五根既變礙。能依五識應名色。",
    "T41n1821_01b:0024a13": "此難不齊至助生緣故者。此述古師通難。",
    "T41n1821_01b:0024a14": "無表親從大種生。如彼影．光親依樹．寶。可",
    "T41n1821_01b:0024a15": "得從大名為色。以諸大種望所造色。作",
    "T41n1821_01b:0024a16": "生等五因故是親也。眼等五識依眼等五根",
    "T41n1821_01b:0024a17": "時。則不如是。唯能為作助生增上緣故。",
    "T41n1821_01b:0024a18": "以識望根是其疎故。不名為色。此影",
    "T41n1821_01b:0024a19": "依樹至未為釋難者。此顯有過　說一切有",
    "T41n1821_01b:0024a20": "宗。造色極微各別依止自四大種。而言影．",
    "T41n1821_01b:0024a21": "光依樹．寶生。且非符順毘婆沙義。彼宗。影．",
    "T41n1821_01b:0024a22": "光．各自依止四大種故。樹．寶還是助生增",
    "T41n1821_01b:0024a23": "上緣。義將類眼根。義應相似。設許以",
    "T41n1821_01b:0024a24": "下縱破　假設許汝影．光依止樹．寶。而無",
    "T41n1821_01b:0024a25": "表色不同彼影．光依止樹．寶。彼宗許所依",
    "T41n1821_01b:0024a26": "大種雖滅。而無表色常相續生不隨滅故。",
    "T41n1821_01b:0024a27": "是故此師未為釋難　正理救云。此言意顯",
    "T41n1821_01b:0024a28": "影等大種。樹等大種為所依故。所以者何。",
    "T41n1821_01b:0024a29": "影等大種。生．住．變時皆隨彼故。此影．光言。",
    "T41n1821_01b:0024b01": "意表總聚。非唯顯色。如樹寶言。是故影等",
    "T41n1821_01b:0024b02": "顯色極微。依止影等大種而轉。影等大種復",
    "T41n1821_01b:0024b03": "依樹等大種而生。故於此中無不順過。",
    "T41n1821_01b:0024b04": "正理救縱破云。此難不關毘婆沙義。能依",
    "T41n1821_01b:0024b05": "所依許俱滅故。無表所依大種若滅。能依無",
    "T41n1821_01b:0024b06": "表未甞不滅　初念無表。可與所依大種",
    "T41n1821_01b:0024b07": "俱滅。第二念等無表。云何　第二念等。大種",
    "T41n1821_01b:0024b08": "若無。其無表色豈得現有　雖此位中非",
    "T41n1821_01b:0024b09": "無大種。而彼大種非此所依。非生因故。",
    "T41n1821_01b:0024b10": "奇哉如是。善解對法。豈不非唯生因大種。",
    "T41n1821_01b:0024b11": "望所造色。能為所依。然更有餘四因大種。",
    "T41n1821_01b:0024b12": "望所造色許為依故　俱舍師破云。汝",
    "T41n1821_01b:0024b13": "言影等大種。樹等大種為所依者。何異影",
    "T41n1821_01b:0024b14": "等依於樹等。樹等望彼皆是疎依。竝非親",
    "T41n1821_01b:0024b15": "生。等非能造。汝說影等大種。依樹等大種。",
    "T41n1821_01b:0024b16": "還是違宗。故救非理　又破救縱云。汝意",
    "T41n1821_01b:0024b17": "云初念生因大種。望第二念等無表。能為",
    "T41n1821_01b:0024b18": "所依。第二念等四因大種。望第二念等同時",
    "T41n1821_01b:0024b19": "無表。亦為所依。故說能依．所依俱滅。同樹",
    "T41n1821_01b:0024b20": "等滅。影等隨即滅。言初念大種為生因。",
    "T41n1821_01b:0024b21": "第二念大種為依等四因者　豈有別世兩",
    "T41n1821_01b:0024b22": "具四大共為五因。生一所造。諸論皆說。一",
    "T41n1821_01b:0024b23": "切四大。望所造色皆具五因。故婆沙一百",
    "T41n1821_01b:0024b24": "三十二云。過去大種。與未來所造色。為幾",
    "T41n1821_01b:0024b25": "緣　答因．增上。因者五因謂生等五。增上",
    "T41n1821_01b:0024b26": "者如前說　又云。過去大種。與現在所造",
    "T41n1821_01b:0024b27": "色為幾緣。答因．增上。因者五因謂生等五。",
    "T41n1821_01b:0024b28": "增上者如前說　又云。現在大種。與未來",
    "T41n1821_01b:0024b29": "所造色為幾緣。答因．增上。因者五因謂生等",
    "T41n1821_01b:0024c01": "五。增上者如前說　准彼論文。初念大種。",
    "T41n1821_01b:0024c02": "望第二念所造色具五因。云何乃言但作",
    "T41n1821_01b:0024c03": "生因　若轉救言初念大種為生因者。即",
    "T41n1821_01b:0024c04": "五因皆名生因。以親能生造色故。第二念",
    "T41n1821_01b:0024c05": "四因大種。名依等四因　雖初念大種得",
    "T41n1821_01b:0024c06": "具五因。第二念大種即闕生因。還有別世兩",
    "T41n1821_01b:0024c07": "具四大共造色過。若轉救言第二四念因",
    "T41n1821_01b:0024c08": "大種者。非是依等四因。即四大種各為一",
    "T41n1821_01b:0024c09": "因名為四因。總是依因。故諸論說初念大",
    "T41n1821_01b:0024c10": "種。能為生因。現身大種能為依因　若作",
    "T41n1821_01b:0024c11": "此救。雖無闕因之過。既言第二念大種為",
    "T41n1821_01b:0024c12": "所依為別起大種。為即造身根等大種。",
    "T41n1821_01b:0024c13": "為是親所依。為是疎依。若言即是身根等",
    "T41n1821_01b:0024c14": "大種。望無表色但為疎依者。我亦許此同",
    "T41n1821_01b:0024c15": "時疎依。非親所依。無表不由同時依力而",
    "T41n1821_01b:0024c16": "得色名。但由初念所依力故。而得色名。由",
    "T41n1821_01b:0024c17": "此理故。初念大種為親所依。可得同彼影．",
    "T41n1821_01b:0024c18": "光二種。親依樹．寶故。我約此說所依滅",
    "T41n1821_01b:0024c19": "無表不滅。不可說彼疎依。為所依。但應",
    "T41n1821_01b:0024c20": "言依。彼說所依言中有過　若言無表。",
    "T41n1821_01b:0024c21": "亦望同時疎依得名色者。眼等五根。望眼",
    "T41n1821_01b:0024c22": "等識亦是疎依。應眼識等亦名為色。又由",
    "T41n1821_01b:0024c23": "彼力得名色者。應是能造。若是能造。還應",
    "T41n1821_01b:0024c24": "具有生等五因。故為非理。復有別釋",
    "T41n1821_01b:0024c25": "至理得成就者。論主第二釋通外難　五",
    "T41n1821_01b:0024c26": "識二依。或有變礙。或無變礙。以不定故",
    "T41n1821_01b:0024c27": "不名色。無表一依。唯有變礙。以決定",
    "T41n1821_01b:0024c28": "故說名為色。前難不齊。變礙名色得理成",
    "T41n1821_01b:0024c29": "就。",
    "T41n1821_01b:0025a01": "頌曰至身界觸界者。此下大文第二立處",
    "T41n1821_01b:0025a02": "界　言此中。是簡持義。或起論端義。此前",
    "T41n1821_01b:0025a03": "所說十一種色蘊中。毘婆沙師許即根．境為",
    "T41n1821_01b:0025a04": "十處界。然經部師處假．界實。不可即以處",
    "T41n1821_01b:0025a05": "為界體。於彼有違。故言許即表非共信。",
    "T41n1821_01b:0025a06": "已說色蘊至三蘊處界者。此下大文第二明",
    "T41n1821_01b:0025a07": "三蘊。結前問起。頌曰至名法處法界者。",
    "T41n1821_01b:0025a08": "就明三蘊中。前三句正明三蘊。後三句立",
    "T41n1821_01b:0025a09": "處界。論曰至所生受者。此別釋受。謂",
    "T41n1821_01b:0025a10": "能領納隨順觸境。是受自性　問諸心心",
    "T41n1821_01b:0025a11": "所同緣一境皆能執受。與受何別。解云。諸",
    "T41n1821_01b:0025a12": "心．心所雖復同緣俱名執受。受領納強名",
    "T41n1821_01b:0025a13": "自性受。猶如十人同處坐。一人是賊。傍怱",
    "T41n1821_01b:0025a14": "有人叫喚呼賊。雖復十人同聞賊聲。實是",
    "T41n1821_01b:0025a15": "賊者領即偏強。不同餘九。受領境強。想",
    "T41n1821_01b:0025a16": "等領境弱。應知亦爾　又解。諸心心所雖",
    "T41n1821_01b:0025a17": "復同緣皆執受境。想等諸法從別立名。受",
    "T41n1821_01b:0025a18": "無別名。雖標總稱即受別名。如色處等",
    "T41n1821_01b:0025a19": "雖有兩解前解為勝　總說有三。謂樂受",
    "T41n1821_01b:0025a20": "等。約依因異別說成六。言受身者。身是體",
    "T41n1821_01b:0025a21": "義。故對法論云。身義體義無差別也　若",
    "T41n1821_01b:0025a22": "依顯宗第二領納隨觸名自性受。故彼論",
    "T41n1821_01b:0025a23": "云。云何此受。領納隨觸。謂受是觸隣近果",
    "T41n1821_01b:0025a24": "故。此隨觸聲為顯因義。能順受故。受能領",
    "T41n1821_01b:0025a25": "納。能順觸．因。是故說受領納隨觸。領納隨",
    "T41n1821_01b:0025a26": "觸名自性受。領納所緣亦是受相。與一境",
    "T41n1821_01b:0025a27": "法別相難知。一切皆同領納境故。以心心",
    "T41n1821_01b:0025a28": "所執受境時。一切皆各領納自境是故唯",
    "T41n1821_01b:0025a29": "說領納隨觸。名自性受。別相定故。領納所",
    "T41n1821_01b:0025b01": "緣名執取受。非此所辨相不定故。廣辯二",
    "T41n1821_01b:0025b02": "受。如順正理及五事論　解云。彼論意說。",
    "T41n1821_01b:0025b03": "受有二種。一執取受。謂一切心．心所法執",
    "T41n1821_01b:0025b04": "取前境。皆名執取受。二自性受謂受能領",
    "T41n1821_01b:0025b05": "納自所隨觸。取觸勢分名領納觸。執取難",
    "T41n1821_01b:0025b06": "分不約彼說。自性易顯故約此明受。",
    "T41n1821_01b:0025b07": "言領納觸名自性受者。謂即此受領納自",
    "T41n1821_01b:0025b08": "體。言領觸者。觸是其因。受是其果。受能",
    "T41n1821_01b:0025b09": "領納觸順．違．俱相。領納觸果。果即是受。還",
    "T41n1821_01b:0025b10": "領自體以領觸相故　故正理論釋果云。",
    "T41n1821_01b:0025b11": "如言王食國土。非食地土飲食地中所",
    "T41n1821_01b:0025b12": "出。言食國土。舉因顯果。領觸亦然。又",
    "T41n1821_01b:0025b13": "如父生子。子之媚好皆似於父。亦如果從",
    "T41n1821_01b:0025b14": "種生。果似於因。受從觸生應知亦然　若",
    "T41n1821_01b:0025b15": "作俱舍師破云。諸心心所同一剎那俱緣",
    "T41n1821_01b:0025b16": "前境。如何可言領相應觸。若從他生及相",
    "T41n1821_01b:0025b17": "似者。即名為受。子從父生。果從因生。皆應",
    "T41n1821_01b:0025b18": "名受　又解。釋此論文。同顯宗等義亦無",
    "T41n1821_01b:0025b19": "違。言領觸者。謂領觸因。想蘊謂能至",
    "T41n1821_01b:0025b20": "應如受說者。別釋想蘊。像。謂諸法自相共",
    "T41n1821_01b:0025b21": "相。此想能取。故名取像。如緣青時。想能封",
    "T41n1821_01b:0025b22": "疆盡界非非青故名之為青。黃等亦爾。",
    "T41n1821_01b:0025b23": "此所取像。餘心所等不能取故。餘心所等雖",
    "T41n1821_01b:0025b24": "緣一境。各別起用行解不同。約依不同別",
    "T41n1821_01b:0025b25": "說成六。應如受說。除前及後至名為",
    "T41n1821_01b:0025b26": "行蘊者。此下別釋行蘊。謂五蘊中除前色受",
    "T41n1821_01b:0025b27": "想三。及除後識。餘一切有為行法。名為行",
    "T41n1821_01b:0025b28": "蘊。然薄伽梵至由最勝故者。經部。以",
    "T41n1821_01b:0025b29": "佛經中唯說六思身名為行蘊。不說餘法。",
    "T41n1821_01b:0025c01": "故知。但以思為行蘊故引釋言。由思最",
    "T41n1821_01b:0025c02": "勝故但說思。理實。餘法亦行蘊攝。所",
    "T41n1821_01b:0025c03": "以者何者。問。行名造作至皆行蘊攝",
    "T41n1821_01b:0025c04": "者。答　行名造作。思是業性。體是造作。與",
    "T41n1821_01b:0025c05": "行相似。造作義強故為最勝。是故佛說。若能",
    "T41n1821_01b:0025c06": "造作未來有漏有為果法。名行取蘊。故知。",
    "T41n1821_01b:0025c07": "造作是行　或證造作義強。如我所說。除",
    "T41n1821_01b:0025c08": "四蘊外餘有為法。皆行蘊攝。若不爾者。餘",
    "T41n1821_01b:0025c09": "心所法．及不相應。既非行蘊。復非色等應",
    "T41n1821_01b:0025c10": "非蘊攝。若非蘊攝應非苦．集。若非苦．",
    "T41n1821_01b:0025c11": "集則不可說為苦應知．集應斷。然蘊諦",
    "T41n1821_01b:0025c12": "攝　恐彼答言非攝何失。有違聖教。如",
    "T41n1821_01b:0025c13": "世尊說。若於一苦諦法。未為無間道達未",
    "T41n1821_01b:0025c14": "為解脫道證知。我說不能作苦邊際得無",
    "T41n1821_01b:0025c15": "學果未斷未滅。此據集諦說亦如是。例同",
    "T41n1821_01b:0025c16": "苦諦。應言若於一集諦法。未為無間道斷。",
    "T41n1821_01b:0025c17": "未為解脫道證滅。我說。不能作集邊際",
    "T41n1821_01b:0025c18": "得無學果　苦邊際者。所謂涅槃。涅槃出",
    "T41n1821_01b:0025c19": "苦名苦邊際　或苦盡處名苦邊際　說",
    "T41n1821_01b:0025c20": "集邊際準苦應知。由如是理。是故定應",
    "T41n1821_01b:0025c21": "許除色．受．想．識四餘有為行皆行蘊攝",
    "T41n1821_01b:0025c22": "問若據造作。或約遷流。餘之四蘊亦名為",
    "T41n1821_01b:0025c23": "行。何故行蘊獨得行名。解云。其餘四蘊雖",
    "T41n1821_01b:0025c24": "亦名行。攝行少故。各受別名。行蘊攝行多",
    "T41n1821_01b:0025c25": "故。故得行名。雖標總稱即受別名。故雜心",
    "T41n1821_01b:0025c26": "云。五陰雖是行。而一受行名。即此所",
    "T41n1821_01b:0025c27": "說至立為法界者。別立處．界。",
    "T41n1821_01b:0025c28": "已說受等至并立處界者。此下第三明識蘊",
    "T41n1821_01b:0025c29": "體。就中。一明識蘊。二釋妨難。此即明識",
    "T41n1821_01b:0026a01": "蘊　結前問起。頌曰至六識轉為意",
    "T41n1821_01b:0026a02": "者。上一句正明識蘊。下三句立處界。",
    "T41n1821_01b:0026a03": "論曰至至意識身者。識非一故名各各了別。",
    "T41n1821_01b:0026a04": "境非一故名彼彼境界　問五識。對五境",
    "T41n1821_01b:0026a05": "可名為各。意識。遍緣。云何名各。解云。且",
    "T41n1821_01b:0026a06": "據法界名之為各　又解。緣十三界名",
    "T41n1821_01b:0026a07": "各。若五識據非緣他境名各。非不被他",
    "T41n1821_01b:0026a08": "緣自境。意識能緣十三界名各。非不能",
    "T41n1821_01b:0026a09": "緣他境　又解。意識隨緣何法即名。為各。",
    "T41n1821_01b:0026a10": "總取境相者。謂彼六識。各於彼彼境不取",
    "T41n1821_01b:0026a11": "別相。取境總相。故名識蘊　問心與心所",
    "T41n1821_01b:0026a12": "各有行解。取諸境相差別云何。解云。就行",
    "T41n1821_01b:0026a13": "解中。一敘異解。二問答分別　一敘異解",
    "T41n1821_01b:0026a14": "者。心對心所行解不同。略為四解　第一",
    "T41n1821_01b:0026a15": "解云。夫於境中有二種相。一者總相。謂色．",
    "T41n1821_01b:0026a16": "聲等。二者別相。謂違．順等。心．心所法對",
    "T41n1821_01b:0026a17": "所緣境。心取總相不能取別。心所各自取",
    "T41n1821_01b:0026a18": "境別相。不能取總。以於一體無多解故",
    "T41n1821_01b:0026a19": "故入阿毘達磨論第二云。唯總分別色等境",
    "T41n1821_01b:0026a20": "事說名為識。若能分別差別相者。即名受",
    "T41n1821_01b:0026a21": "等諸心所法。識無彼用但作所依　第二",
    "T41n1821_01b:0026a22": "解云。心王正取總相兼取別相。諸心所法",
    "T41n1821_01b:0026a23": "各自取別相。非能取總相。此家意說。心王",
    "T41n1821_01b:0026a24": "力強能取總．別。心所力劣取別非總　第",
    "T41n1821_01b:0026a25": "三解云。諸心所法。各各正能取自別相。兼",
    "T41n1821_01b:0026a26": "取總相。心王但取總相非別。此家意說",
    "T41n1821_01b:0026a27": "王所作處。心所必隨。故心所法兼能取總。",
    "T41n1821_01b:0026a28": "王非隨所故非取別　第四解云。心．心所",
    "T41n1821_01b:0026a29": "法。一一皆能取總別相。然彼心王。正取總",
    "T41n1821_01b:0026b01": "相。兼取別相。諸心所法。各各正能取自別",
    "T41n1821_01b:0026b02": "相。兼能取他別相．及與總相。所以得知諸",
    "T41n1821_01b:0026b03": "心．心所。皆能取境總。別相者。如婆沙第三",
    "T41n1821_01b:0026b04": "十四無慚納息中。解無慚行相云。有餘師",
    "T41n1821_01b:0026b05": "說。此顯無慚行相。此行相對餘應作四句。",
    "T41n1821_01b:0026b06": "有無慚非無慚行相轉。謂無慚作餘行相",
    "T41n1821_01b:0026b07": "轉　有無慚行相轉．非無慚。謂無慚相應",
    "T41n1821_01b:0026b08": "法作無慚行相轉　有無慚亦無慚行相",
    "T41n1821_01b:0026b09": "轉。謂無慚作無慚行相轉　有非無慚亦",
    "T41n1821_01b:0026b10": "非無慚行相轉。謂若取此種類。應說無慚",
    "T41n1821_01b:0026b11": "相應法作餘行相轉。若不爾者。應說除前",
    "T41n1821_01b:0026b12": "相　解無愧等中亦有四句。不能具引",
    "T41n1821_01b:0026b13": "　以此准知皆取總．別　二問答分別者。就",
    "T41n1821_01b:0026b14": "中。一會釋論文。二對行相明差別。三會",
    "T41n1821_01b:0026b15": "釋行相名。四辨得一行名。五明得能緣名。",
    "T41n1821_01b:0026b16": "六三性分別　言會釋論文者。問若初家",
    "T41n1821_01b:0026b17": "說。心．心所法。各唯一解不起多者。無慚四",
    "T41n1821_01b:0026b18": "句云何釋通。解云。此據行解互相隨順。故",
    "T41n1821_01b:0026b19": "作此說。非謂一體起多行解　或餘師義。",
    "T41n1821_01b:0026b20": "不必須通。問若後三說。於一體上有多",
    "T41n1821_01b:0026b21": "解者。入阿毘達磨云何釋通。解云。彼論所說",
    "T41n1821_01b:0026b22": "據正非兼　或餘師義。不必須通　問若",
    "T41n1821_01b:0026b23": "後三說。於一體上有多解者。既有多解。如",
    "T41n1821_01b:0026b24": "何不有體多過耶。解云。兼行雖多性相隨",
    "T41n1821_01b:0026b25": "順。正行唯一故體非多　二對行相明差",
    "T41n1821_01b:0026b26": "別者。問行解．行相差別云何。解云。言行解",
    "T41n1821_01b:0026b27": "者。謂心．心所行解不同。於諸境中取總．別",
    "T41n1821_01b:0026b28": "相。即是心．心所法作用差別。此之行解於所",
    "T41n1821_01b:0026b29": "緣境。或起正解。或起邪解。如上四說。即",
    "T41n1821_01b:0026c01": "行名解故名行解。言行相者。謂心．心所。其",
    "T41n1821_01b:0026c02": "體清淨。但對前境不由作意。法爾任運影",
    "T41n1821_01b:0026c03": "像顯現。如清池明鏡眾像皆現　三會釋行",
    "T41n1821_01b:0026c04": "相名者。問如前所引。無慚四句所說行相。",
    "T41n1821_01b:0026c05": "彼論應言行解。何故乃言行相。又若義同",
    "T41n1821_01b:0026c06": "即無差別。何故相對辨差別耶。解云。若言",
    "T41n1821_01b:0026c07": "行解。唯是心等作用差別。若言行相有其",
    "T41n1821_01b:0026c08": "二種。一影像名行相。二行解名行相。前為",
    "T41n1821_01b:0026c09": "相對辨差別故作用名行解。影像與行",
    "T41n1821_01b:0026c10": "相名。據義不同實有差別　論行相名兼",
    "T41n1821_01b:0026c11": "通行解。無慚四句言行相者。即是行解相",
    "T41n1821_01b:0026c12": "故。名為行相。更有餘文准此通釋。如是名",
    "T41n1821_01b:0026c13": "為二種差別。四辨得一行名者　問行",
    "T41n1821_01b:0026c14": "解．行相。據何名為同一行相　解云。據行",
    "T41n1821_01b:0026c15": "相同名一行相。心心所法。其體明淨。隨對",
    "T41n1821_01b:0026c16": "何境法爾相現。同有此相名同一行相。故",
    "T41n1821_01b:0026c17": "入阿毘達磨第二云。如眼識等依眼等生。",
    "T41n1821_01b:0026c18": "帶色等義影像而現。能了自境已上論文　由",
    "T41n1821_01b:0026c19": "此准知。但約行相名為一行　問心等行",
    "T41n1821_01b:0026c20": "解。有說亦同。如何不名同一行相　解云。",
    "T41n1821_01b:0026c21": "行解。異說不同理非決定。行相。同說故約",
    "T41n1821_01b:0026c22": "此明　又解。心等行解。有說同家。亦得名",
    "T41n1821_01b:0026c23": "為同一行相。此言行相即行名相　五明",
    "T41n1821_01b:0026c24": "得能緣名者。問行解．行相。為約何者說",
    "T41n1821_01b:0026c25": "名能緣。解云。據行相說。非據行解。謂彼",
    "T41n1821_01b:0026c26": "心等對境之時。有影像現。據此義邊名為",
    "T41n1821_01b:0026c27": "能緣。境名所緣。以心．心所緣境之時。非",
    "T41n1821_01b:0026c28": "如燈焰舒光至境亦非如鉗押取彼物。",
    "T41n1821_01b:0026c29": "據影現義名能．所緣　問清池．明鏡。亦有",
    "T41n1821_01b:0027a01": "像現。應說彼類亦是能緣。解云。雖有像現",
    "T41n1821_01b:0027a02": "而無行解。非如心等。亦不說能緣　問若",
    "T41n1821_01b:0027a03": "爾應約行解名為能緣。何故約彼有影",
    "T41n1821_01b:0027a04": "像現說名能緣　解云。行解或正。或邪。於",
    "T41n1821_01b:0027a05": "境不定。行相理定。故約此明　又解。正約",
    "T41n1821_01b:0027a06": "行相名為能緣。理實而言。亦兼行解　又",
    "T41n1821_01b:0027a07": "解。但約行解名為能緣。以是用故　又解",
    "T41n1821_01b:0027a08": "約行解名為能緣。理實而言。亦兼行相",
    "T41n1821_01b:0027a09": "　又解。俱正約彼行相．行解名為能緣。以此",
    "T41n1821_01b:0027a10": "二種必定有故　六三性分別者。問行解．行",
    "T41n1821_01b:0027a11": "相。與心．心所。性皆同不。解云。行解．行相。既",
    "T41n1821_01b:0027a12": "不離體。應知三性皆與體同　問如善心．",
    "T41n1821_01b:0027a13": "心所法緣不善色時。有影像現。如何行相",
    "T41n1821_01b:0027a14": "同彼體耶。解云。雖所緣色是其不善。以此",
    "T41n1821_01b:0027a15": "影像不離能緣故亦是善。如鏡中火似火",
    "T41n1821_01b:0027a16": "非真。影像亦爾。似彼不善而非不善。如",
    "T41n1821_01b:0027a17": "善既爾。不善．無記．准善應知　若依大乘。",
    "T41n1821_01b:0027a18": "此行相當相分。此相分是境攝。隨變色等即",
    "T41n1821_01b:0027a19": "色等中攝　若依正量部。心．心所法。亦直",
    "T41n1821_01b:0027a20": "緣前境。無別行相現心等上。不同說一切",
    "T41n1821_01b:0027a21": "有部。不變相分復不同大乘。應知如",
    "T41n1821_01b:0027a22": "是至轉為意界者。別立處．界。",
    "T41n1821_01b:0027a23": "如是此中至復為意界者。此下釋妨。就中。",
    "T41n1821_01b:0027a24": "一建立意二建立界。此即初文。謂總牒",
    "T41n1821_01b:0027a25": "上相攝義門舉有妨者。由問為難。",
    "T41n1821_01b:0027a26": "更無異法至即名餘種者。此釋妨　意界雖",
    "T41n1821_01b:0027a27": "無別體。與六識異轉位得名。據顯說在",
    "T41n1821_01b:0027a28": "過去。論體實通三世。從他生邊名識。能生",
    "T41n1821_01b:0027a29": "他邊名意　喻況可知　問未來無前後。",
    "T41n1821_01b:0027b01": "而說有意界。亦可未來無前後應有等無",
    "T41n1821_01b:0027b02": "間解云。等無間緣作用所顯。故未來無。意",
    "T41n1821_01b:0027b03": "界據體故未來有。依如是義說十八界皆",
    "T41n1821_01b:0027b04": "通三世　問過．未可爾。現住一念六識不",
    "T41n1821_01b:0027b05": "竝。義分根識。極多只可得有十三。如何",
    "T41n1821_01b:0027b06": "得有十八界耶。解云。此據現在多念相續。",
    "T41n1821_01b:0027b07": "或據現在一念多人。故言十八。若據現在",
    "T41n1821_01b:0027b08": "一人．一念。極多十三。少則不定。",
    "T41n1821_01b:0027b09": "若爾實界至十八界耶者。此即建立界問起。",
    "T41n1821_01b:0027b10": "若六識攝意。應有十七。若意攝六識。應",
    "T41n1821_01b:0027b11": "有十二。何緣得立十八界耶。頌曰至",
    "T41n1821_01b:0027b12": "界成十八者。答。如文可知。若爾無學",
    "T41n1821_01b:0027b13": "至非意界故者。難。不爾此已至後識",
    "T41n1821_01b:0027b14": "不生者。通　由入涅槃闕餘受生緣故後",
    "T41n1821_01b:0027b15": "識不生。住意性故得名為意。如眼已滅未",
    "T41n1821_01b:0027b16": "發眼識名眼界故。",
    "T41n1821_01b:0027b17": "此中蘊攝至總攝云何者。此下大文第二明",
    "T41n1821_01b:0027b18": "總攝問起。頌曰至以離他性故者。答",
    "T41n1821_01b:0027b19": "此明總攝　以化地部說他性相應非自",
    "T41n1821_01b:0027b20": "性。亦他性相攝非自性。如以戒定慧攝八",
    "T41n1821_01b:0027b21": "支正道。彼執不然　若論其體。體相不同。",
    "T41n1821_01b:0027b22": "若義相似便相攝者。一切諸法無我理同。竝",
    "T41n1821_01b:0027b23": "應相攝。經依相順假說相攝。若就勝義唯",
    "T41n1821_01b:0027b24": "攝自體。故婆沙五十九云。諸法自性攝自",
    "T41n1821_01b:0027b25": "性時。非如以手取食。指捻衣等。然彼各",
    "T41n1821_01b:0027b26": "各執持自體。令不散壞故名為攝。於執持",
    "T41n1821_01b:0027b27": "義立以攝名。故勝義攝唯攝自性。論",
    "T41n1821_01b:0027b28": "曰至攝徒眾等者　諸處。謂諸經論處",
    "T41n1821_01b:0027b29": "　真攝名勝義　假攝名世俗　四攝事。謂",
    "T41n1821_01b:0027c01": "布施。愛語．利行．同事。布施謂財．法布施．愛",
    "T41n1821_01b:0027c02": "語謂實語等。利行謂利益行。同事謂同作",
    "T41n1821_01b:0027c03": "善事。由此四種攝徒眾等令不散故　餘",
    "T41n1821_01b:0027c04": "文可知。",
    "T41n1821_01b:0027c05": "眼耳鼻三至非二十一者。此下大文第三明",
    "T41n1821_01b:0027c06": "數開合。就中。一明數合。二明依開。此即初",
    "T41n1821_01b:0027c07": "文問起。此難非理者。總非。所以",
    "T41n1821_01b:0027c08": "者何。徵。頌曰至如是安立者。答　文",
    "T41n1821_01b:0027c09": "可知。",
    "T41n1821_01b:0027c10": "若爾何緣生依二處者。此明依開。問。",
    "T41n1821_01b:0027c11": "頌曰至各生二處者。釋　端嚴有兩解。初解",
    "T41n1821_01b:0027c12": "令身端嚴。此解有過　第二解令識端嚴。",
    "T41n1821_01b:0027c13": "此解無妨。舌．身形大發識用足。故不須",
    "T41n1821_01b:0027c14": "二　又婆沙十三云。問何故眼．耳．鼻各有",
    "T41n1821_01b:0027c15": "二處。而舌身唯一耶。答諸色根處為莊嚴",
    "T41n1821_01b:0027c16": "身。若有二舌是鄙陋事。世便蚩咲。云何此",
    "T41n1821_01b:0027c17": "人若有二舌。如似毒蛇。若有二身亦是鄙",
    "T41n1821_01b:0027c18": "陋。世所蚩咲。云何一人而有二身。如兩指",
    "T41n1821_01b:0027c19": "竝。",
    "T41n1821_01b:0027c20": "已說諸蘊至別義云何者。此下大文第二別",
    "T41n1821_01b:0027c21": "釋名義。就中。一釋三名。二教起因。三體廢",
    "T41n1821_01b:0027c22": "立。四名次第。五名廢立。六攝異名。此即釋",
    "T41n1821_01b:0027c23": "三名。結前問起。頌曰至是蘊處界義",
    "T41n1821_01b:0027c24": "者。聚義是蘊義。生門義是處義。種族義是界",
    "T41n1821_01b:0027c25": "義　梵云塞建陀唐云蘊。舊譯名陰於禁反",
    "T41n1821_01b:0027c26": "此陰是陰覆義。若言陰梵本應言鉢羅娑陀。",
    "T41n1821_01b:0027c27": "案陰音應以陰於今反　陽之陰也。近代諸師",
    "T41n1821_01b:0027c28": "竟作異釋　或云。淡聚名淡陰。此釋不",
    "T41n1821_01b:0027c29": "然。然醫方說淡飲不言陰　更有異釋",
    "T41n1821_01b:0028a01": "不能具述　若言陰氣萬物所藏。即是聚",
    "T41n1821_01b:0028a02": "義。借喻此名。粗可通途。然非正目故今名",
    "T41n1821_01b:0028a03": "蘊　或翻為眾。故法花云五眾之生滅。此",
    "T41n1821_01b:0028a04": "亦不爾。若言眾。梵本應云僧伽　或翻",
    "T41n1821_01b:0028a05": "為聚。此亦不然。若言聚。梵本應云曷邏",
    "T41n1821_01b:0028a06": "陀　梵云阿野怛那。唐云處。舊翻為入。",
    "T41n1821_01b:0028a07": "此亦不然。若言入。梵本應云鉢羅吠舍。舊",
    "T41n1821_01b:0028a08": "經亦有譯為處者。如空無邊處等。及阿練",
    "T41n1821_01b:0028a09": "若處。竝與今同。梵云馱都唐言界。有譯為",
    "T41n1821_01b:0028a10": "持。偏據一義非盡理也。論曰至蘊義",
    "T41n1821_01b:0028a11": "得成者。引經五門以釋。色聚名蘊。此言",
    "T41n1821_01b:0028a12": "略者。名略非體。以三世法非可聚故。故婆",
    "T41n1821_01b:0028a13": "沙七十四云。問過去．未來．現在諸色。可略",
    "T41n1821_01b:0028a14": "聚耶。答雖不可略聚其體。而可略聚其",
    "T41n1821_01b:0028a15": "名。乃至識蘊。應知亦爾　問若爾無為亦",
    "T41n1821_01b:0028a16": "應立蘊。諸無為名可略聚故　答諸有為",
    "T41n1821_01b:0028a17": "法有作用故。有略聚義。雖體有時不可略",
    "T41n1821_01b:0028a18": "聚。而略聚其名。立色等蘊。諸無為法。無",
    "T41n1821_01b:0028a19": "作用故無略聚義。雖可略聚其名。而不",
    "T41n1821_01b:0028a20": "可立為蘊。於此經中至名現在者。三",
    "T41n1821_01b:0028a21": "世門　正滅是現在故。舉已滅名過去。簡",
    "T41n1821_01b:0028a22": "異擇滅。非擇滅故言無常已滅。已生是現",
    "T41n1821_01b:0028a23": "在。若未來未至已生位名未來。至已生",
    "T41n1821_01b:0028a24": "位未落謝過去名現在。集異門同此論。",
    "T41n1821_01b:0028a25": "自身名內至或約處辨者。內外門。自身成",
    "T41n1821_01b:0028a26": "就名內。不成就及他身非情名外。故集異",
    "T41n1821_01b:0028a27": "門足論第十一云。云何內色。答若色在此相",
    "T41n1821_01b:0028a28": "續。已得不失是名內色　云何外色。答若",
    "T41n1821_01b:0028a29": "色在此相續。或本未得。或得已失。若他相",
    "T41n1821_01b:0028b01": "續。若非情數。是名外色已上論文　或約處",
    "T41n1821_01b:0028b02": "者。處謂十二處。五根名內。六境名外色。",
    "T41n1821_01b:0028b03": "有對名麁至苦集諦等者。麁細門。五根．五",
    "T41n1821_01b:0028b04": "境有對名麁。無表無對名細。或相待立。謂",
    "T41n1821_01b:0028b05": "約有見等三。或約欲界等三。集異門說。",
    "T41n1821_01b:0028b06": "或約有見有對．無見有對．無見無對三色。相",
    "T41n1821_01b:0028b07": "待。前麁。後細。或約欲．色．不繫三色相待。前",
    "T41n1821_01b:0028b08": "麁。後細。若言相待麁細不成者。此難不",
    "T41n1821_01b:0028b09": "然。觀待異故故成麁．細。猶如父子苦",
    "T41n1821_01b:0028b10": "集諦等。雖是一物所望不同。得名父．子。",
    "T41n1821_01b:0028b11": "苦．集諦等　問麁．細相待對立一法。說麁",
    "T41n1821_01b:0028b12": "細。亦可長．短相待對一體相形立。解云。色",
    "T41n1821_01b:0028b13": "處簡差別。長短別有體。麁．細通五蘊。不可",
    "T41n1821_01b:0028b14": "例長短。染污名劣不染名勝者。劣勝",
    "T41n1821_01b:0028b15": "門　約體以明。謂善．無覆名勝色。不善．有",
    "T41n1821_01b:0028b16": "覆名劣色　若依集異門論意。釋劣．勝。",
    "T41n1821_01b:0028b17": "或約不善色．有覆色無覆色．有漏善色．無",
    "T41n1821_01b:0028b18": "漏善色如其次第觀待相形。前劣後勝。或",
    "T41n1821_01b:0028b19": "約欲．色。不繫三色。觀待相形。前劣後勝。廣",
    "T41n1821_01b:0028b20": "如彼釋。去來名遠現在名近者。遠近",
    "T41n1821_01b:0028b21": "門　可知　集異門一解同此論　又一",
    "T41n1821_01b:0028b22": "解云。云何遠色。答若色過去非無間滅。若色",
    "T41n1821_01b:0028b23": "未來非現前起。是名遠色。云何近色。答若",
    "T41n1821_01b:0028b24": "色過去無間已滅。若色未來現前正起是",
    "T41n1821_01b:0028b25": "名近色。乃至識蘊至所說如是者。釋",
    "T41n1821_01b:0028b26": "餘四蘊。大同色蘊。而有差別。謂餘四蘊依",
    "T41n1821_01b:0028b27": "五根名麁。唯依意根名細　或約九地",
    "T41n1821_01b:0028b28": "展轉相形。上細下麁。以辨其相　若依集",
    "T41n1821_01b:0028b29": "異門論解。受等四蘊三世同此論。若在此",
    "T41n1821_01b:0028c01": "相續已得不失名內。若在此相續或本未",
    "T41n1821_01b:0028c02": "得或得已失。若他相續名外　受等四蘊麁",
    "T41n1821_01b:0028c03": "細者。或約有尋有伺．無尋有伺．無尋無伺。",
    "T41n1821_01b:0028c04": "如次觀待。前麁。後細　或約欲．色．無色．",
    "T41n1821_01b:0028c05": "不繫如次觀待。前麁。後細　受等四蘊劣．",
    "T41n1821_01b:0028c06": "勝者。或約不善．有覆．無覆．有漏善．無漏善。",
    "T41n1821_01b:0028c07": "如次觀待前劣。後勝　或約欲．色．無色．",
    "T41n1821_01b:0028c08": "不繫。如次觀待前劣。後勝　受等四蘊遠",
    "T41n1821_01b:0028c09": "近者。一解同此論　又一解意若過去非無",
    "T41n1821_01b:0028c10": "間滅。若未來非現前起是名遠。若過去無",
    "T41n1821_01b:0028c11": "間已滅。若未來現前正起名近。大德法",
    "T41n1821_01b:0028c12": "救至麁細同前者。敘異釋。五根所取五境",
    "T41n1821_01b:0028c13": "名麁色。所餘五根。無表名細色　約情",
    "T41n1821_01b:0028c14": "明勝．劣。非可意者名劣。若可意者名勝",
    "T41n1821_01b:0028c15": "　又解。十一種色。若非可意名劣色。若可意",
    "T41n1821_01b:0028c16": "名勝色。劣勝通十一種色　約可見處名",
    "T41n1821_01b:0028c17": "近。不可見處名遠　餘十種色雖不可見。",
    "T41n1821_01b:0028c18": "隨其所應。隨彼可見．不可見色說近說",
    "T41n1821_01b:0028c19": "遠　三世內外。如自名顯。既無別釋義同",
    "T41n1821_01b:0028c20": "前家　受等四蘊亦然。例同色蘊。言差別",
    "T41n1821_01b:0028c21": "者。隨其所依身力應知遠．近。在可見處",
    "T41n1821_01b:0028c22": "名近。在不可見處名遠　具麁細同前第",
    "T41n1821_01b:0028c23": "一家依五根名麁。唯依意根名細　或",
    "T41n1821_01b:0028c24": "約地釋。心心所法至彼作用義者。此",
    "T41n1821_01b:0028c25": "釋處義　心等生長門義是處義。彼十二種。",
    "T41n1821_01b:0028c26": "能生長心等故名為處。法體先有不可云",
    "T41n1821_01b:0028c27": "生。但能生長彼作用義。法種族義至",
    "T41n1821_01b:0028c28": "是生本義者。此下別釋界。有兩釋。此即初",
    "T41n1821_01b:0028c29": "解約因以釋。能生諸法諸法生因。如人於",
    "T41n1821_01b:0029a01": "其姓等生。以彼姓人名為種族。是生本",
    "T41n1821_01b:0029a02": "義。如一山中金．銀等礦名金等族。是多法",
    "T41n1821_01b:0029a03": "族說名多界　一身。謂一有情身。一相續",
    "T41n1821_01b:0029a04": "謂一期相續　或一身謂一期身。一相續",
    "T41n1821_01b:0029a05": "謂一有情相續　有十八類諸法種族名",
    "T41n1821_01b:0029a06": "十八界。如是眼等誰之生本者。問",
    "T41n1821_01b:0029a07": "　謂自種類同類因故者。答。謂與自種類為",
    "T41n1821_01b:0029a08": "同類因故。即是生本。若爾無為應不名",
    "T41n1821_01b:0029a09": "界者。難　有為同類因可得名為界。無為",
    "T41n1821_01b:0029a10": "非同類無為應非界。心心所法生之本",
    "T41n1821_01b:0029a11": "故者。通　無為雖非同類因生心心所。為",
    "T41n1821_01b:0029a12": "境界生心．心所故。亦名生本　正理破云。",
    "T41n1821_01b:0029a13": "若爾。處．界義應相濫。俱心．心所生本義故",
    "T41n1821_01b:0029a14": "　若作俱舍師救云。一同類因名生本。十",
    "T41n1821_01b:0029a15": "七界全．一界少分。二境界緣生名生本。謂無",
    "T41n1821_01b:0029a16": "為一界少分　從多分說處義不同。少分相",
    "T41n1821_01b:0029a17": "濫亦無有失。有說界聲至名十八界",
    "T41n1821_01b:0029a18": "者。第二師約差別釋　族謂族類。如世種",
    "T41n1821_01b:0029a19": "類剎帝利等種類不同。如是一身有十八法",
    "T41n1821_01b:0029a20": "種類各別。名十八界　或可。此師別為一",
    "T41n1821_01b:0029a21": "解種類釋界。不同頌文　正理難云。若爾。",
    "T41n1821_01b:0029a22": "意界望於六識無別體類。應非別界　此",
    "T41n1821_01b:0029a23": "難不然。所依．能依體類別故。有說安立時",
    "T41n1821_01b:0029a24": "分異故。廣如彼釋。若言聚義至如聚如",
    "T41n1821_01b:0029a25": "我者。毘婆沙宗。蘊等三門皆是實法　經部",
    "T41n1821_01b:0029a26": "所立。蘊．處是假。唯界是實　今論主意。以",
    "T41n1821_01b:0029a27": "經中說略一聚言。許蘊是假。餘二是實。今",
    "T41n1821_01b:0029a28": "立比量破毘婆沙說蘊是實。立比量云。色",
    "T41n1821_01b:0029a29": "等五蘊必定是假。多實成故。猶如聚．我。",
    "T41n1821_01b:0029b01": "此難不然至亦名蘊故者。毘婆沙師救云。一",
    "T41n1821_01b:0029b02": "一極微亦得蘊相可積集故。既一一極微",
    "T41n1821_01b:0029b03": "亦名為蘊。非多實成。顯所立因於一一蘊",
    "T41n1821_01b:0029b04": "有不成過。若爾不應言至有聚義故",
    "T41n1821_01b:0029b05": "者。論主難　經說聚義名之為蘊。而言一",
    "T41n1821_01b:0029b06": "一實亦名蘊者。聖教相違。有說能荷",
    "T41n1821_01b:0029b07": "至物所聚故者。述異釋。有為之法為",
    "T41n1821_01b:0029b08": "因取果。果所積集名為能荷。由諸世間",
    "T41n1821_01b:0029b09": "以其兩肩能荷重擔。說肩名蘊。物所聚故",
    "T41n1821_01b:0029b10": "　此釋亦以聚故名蘊。符經順假。故論主",
    "T41n1821_01b:0029b11": "不破。或有說者至我當與汝者。又述異",
    "T41n1821_01b:0029b12": "釋。可分段義。是蘊義。故言一一分亦",
    "T41n1821_01b:0029b13": "名蘊。故引彼世間舉貸財物。皆令彼人三",
    "T41n1821_01b:0029b14": "時還足。便作是言。汝三蘊還。我當與汝物。",
    "T41n1821_01b:0029b15": "顯一一分皆名為蘊。此釋越經至廣說",
    "T41n1821_01b:0029b16": "如前者。論主難　雖有此釋。不順聖言。",
    "T41n1821_01b:0029b17": "隨俗浮言何容准定。由與經說過去等",
    "T41n1821_01b:0029b18": "義有相違故　此文但破後家分段　或",
    "T41n1821_01b:0029b19": "可。此文亦破前師能荷名蘊。雖復義釋符",
    "T41n1821_01b:0029b20": "經順假亦無有違。然經中說聚義是蘊。故",
    "T41n1821_01b:0029b21": "今亦破。若謂此經至蘊定假有者。上",
    "T41n1821_01b:0029b22": "來毘婆沙師被他難殺今復釋經。論主牒",
    "T41n1821_01b:0029b23": "破。若謂過去等一一名蘊。此執非理。經言",
    "T41n1821_01b:0029b24": "略聚。何得一．一皆名為蘊。故知。如聚。蘊假",
    "T41n1821_01b:0029b25": "義成。若爾應許至成生門故者。經部難",
    "T41n1821_01b:0029b26": "論主。若以聚義名蘊許是假者。諸處",
    "T41n1821_01b:0029b27": "極微亦由積集方是生門。何因不許處亦",
    "T41n1821_01b:0029b28": "是假。應立量云。諸有色處定應是假。處因",
    "T41n1821_01b:0029b29": "積聚方得成故。猶如諸蘊。此難非理",
    "T41n1821_01b:0029c01": "至十二處別者。論主破經部　雖因多微",
    "T41n1821_01b:0029c02": "積集方作生門。然多集時。一一諸微皆有",
    "T41n1821_01b:0029c03": "因用。是則一一皆成生門。顯所立因有不",
    "T41n1821_01b:0029c04": "成過。若不爾者。而說根．境相助共生識等。",
    "T41n1821_01b:0029c05": "無別因用。應非別處同一處攝。若同一處",
    "T41n1821_01b:0029c06": "但應立六。是則應無十二處別。合共發",
    "T41n1821_01b:0029c07": "識既非同處。根境各別因用不同。說十二",
    "T41n1821_01b:0029c08": "處。故知根．境共發識等。一一極微亦有因",
    "T41n1821_01b:0029c09": "用。各得處名　按上所說。論主此宗許蘊",
    "T41n1821_01b:0029c10": "是假。違破婆沙。許處是實故破經部。以理",
    "T41n1821_01b:0029c11": "為量。不執一宗。隨何勝者釋為已立。",
    "T41n1821_01b:0029c12": "然毘婆沙至亦說燒衣者。論主牒婆沙文通",
    "T41n1821_01b:0029c13": "釋　婆沙師說。若觀假蘊彼說一微為一",
    "T41n1821_01b:0029c14": "蘊少分。若不觀假蘊。觀實蘊彼說一極微",
    "T41n1821_01b:0029c15": "即是一蘊。既許一微即是一蘊故知婆沙許",
    "T41n1821_01b:0029c16": "蘊是實　今論主釋。婆沙既引經中聚義釋",
    "T41n1821_01b:0029c17": "蘊。故應亦許蘊唯是假。而言一微是一蘊",
    "T41n1821_01b:0029c18": "者。此應於蘊一分。假說有分。全蘊總有別",
    "T41n1821_01b:0029c19": "分故。名有分。如衣一分燒亦說為燒衣。諸",
    "T41n1821_01b:0029c20": "後學徒。不達婆沙本意。說蘊是實。故應如",
    "T41n1821_01b:0029c21": "是蘊定是假　然正理第三云。於聚所依",
    "T41n1821_01b:0029c22": "立義言故。非聚即義。義是實物名之差別。",
    "T41n1821_01b:0029c23": "聚非實故解云聚之義故名為聚義。依主釋。聚假。義實。聚義是蘊　又云。",
    "T41n1821_01b:0029c24": "又一極微三世等攝。以慧分析略為一聚。蘊",
    "T41n1821_01b:0029c25": "雖即聚而實義成。餘法亦然。故蘊非假",
    "T41n1821_01b:0029c26": "解云此一極微有三世．遠．近等義故名為聚。即聚名義。持業釋　又云。又於一",
    "T41n1821_01b:0029c27": "一別起法中亦說蘊故蘊定非假。如說俱",
    "T41n1821_01b:0029c28": "生受名受蘊想名想蘊。餘說如經。於一切",
    "T41n1821_01b:0029c29": "時和合生故。蘊雖各別而聚義成解云。即受蘊等一一。",
    "T41n1821_01b:0030a01": "皆是可積集相名蘊。持業釋。或受蘊等。定與積聚法俱起。且如一微。猶與大小八法俱起　正理",
    "T41n1821_01b:0030a02": "亦應同彼婆沙。蘊通假實。為俱舍論主說",
    "T41n1821_01b:0030a03": "蘊唯假。故且說實。",
    "T41n1821_01b:0030a04": "何故世尊至作三種說者。此下第二明教起",
    "T41n1821_01b:0030a05": "因。問起。頌曰至蘊處界三者。答　愚謂",
    "T41n1821_01b:0030a06": "迷境以無明為體。迷境不同有其三種。或",
    "T41n1821_01b:0030a07": "愚心所總執為我。為說蘊。以蘊廣明心",
    "T41n1821_01b:0030a08": "所法故　或唯愚色執為我。為說處。以",
    "T41n1821_01b:0030a09": "處廣明諸色法故　或愚色．心總執為我。",
    "T41n1821_01b:0030a10": "為說界。以界廣明色．心法故　根謂根機。",
    "T41n1821_01b:0030a11": "以信等五根為體　樂以勝解為體。故正",
    "T41n1821_01b:0030a12": "理論云樂謂勝解　又解。樂謂樂欲。利根",
    "T41n1821_01b:0030a13": "樂略為說蘊。中根樂中為說處。鈍根樂廣",
    "T41n1821_01b:0030a14": "為說界。",
    "T41n1821_01b:0030a15": "何緣世尊至受想別為蘊者。此下第三體廢",
    "T41n1821_01b:0030a16": "立。就中一建立受．想。二無為非蘊。此即",
    "T41n1821_01b:0030a17": "建立受．想。問及頌答。論曰至隣次當辨",
    "T41n1821_01b:0030a18": "者。諍根有二。謂在家者貪著諸欲。若出家",
    "T41n1821_01b:0030a19": "者貪著諸見。此欲．見二。受．想如次能為勝",
    "T41n1821_01b:0030a20": "因。由味受力故貪著諸欲。由倒想力故貪",
    "T41n1821_01b:0030a21": "著諸見　煩惱名諍。即諍名根　或與諍",
    "T41n1821_01b:0030a22": "為根　生死法。謂三界生死法。由耽著樂",
    "T41n1821_01b:0030a23": "受起倒想故。所以生死輪迴。故此受．想",
    "T41n1821_01b:0030a24": "為最勝因　由此諍根因。生死因。及後頌",
    "T41n1821_01b:0030a25": "當說五蘊次第因。故別立受．想。",
    "T41n1821_01b:0030a26": "何故無為至例應成失者。此即明無為非蘊。",
    "T41n1821_01b:0030a27": "問及答也　總有三解。一明無為非蘊中",
    "T41n1821_01b:0030a28": "攝。不可積聚故非第六　又解。亦不可說",
    "T41n1821_01b:0030a29": "下。通伏難。伏難云。若非五蘊。何故不說為",
    "T41n1821_01b:0030b01": "第六蘊。為通此伏難故。言亦不可說為",
    "T41n1821_01b:0030b02": "第六蘊。無為之法非如色等可積聚故",
    "T41n1821_01b:0030b03": "　二明蘊是染．淨二依。依是因義。無為不爾",
    "T41n1821_01b:0030b04": "故不立蘊　三明無為是蘊息處。非蘊。息",
    "T41n1821_01b:0030b05": "謂滅處。如瓶破滅處。非瓶　論主。許前二",
    "T41n1821_01b:0030b06": "解不許第三。故言彼於處．界例應成失。",
    "T41n1821_01b:0030b07": "若便蘊息名無為。無為非蘊攝。處．界息故",
    "T41n1821_01b:0030b08": "名無為。無為非是處．界攝　正理救云。若",
    "T41n1821_01b:0030b09": "於是處。蘊相都無名為蘊息。三無為上聚義",
    "T41n1821_01b:0030b10": "都無。可言蘊息。非門．族義於彼亦無。故不",
    "T41n1821_01b:0030b11": "應例　若俱舍師破云。若言無為無聚義",
    "T41n1821_01b:0030b12": "者。與我此論初解何殊。",
    "T41n1821_01b:0030b13": "如是已說至界別次第立者。此下第四明次",
    "T41n1821_01b:0030b14": "第。就中。一明蘊次第二處．界次第。此即明",
    "T41n1821_01b:0030b15": "蘊次第。結問頌答。論曰至立蘊次第者。",
    "T41n1821_01b:0030b16": "此約隨麁明次第　色有對故五蘊中麁。",
    "T41n1821_01b:0030b17": "是故先說　四無色中麁唯受行相。故世說",
    "T41n1821_01b:0030b18": "言我手等痛。痛是苦受。不言想等。四中先",
    "T41n1821_01b:0030b19": "說　於後三中。待行．識二想蘊最麁。男．女",
    "T41n1821_01b:0030b20": "等想易可知故。三中先說　於後二中。",
    "T41n1821_01b:0030b21": "行麁過識。貪等易了。二中先說　於五蘊",
    "T41n1821_01b:0030b22": "中識最為細。總相難分故最後說。或",
    "T41n1821_01b:0030b23": "從無始至立蘊次第者。約隨染明次第。",
    "T41n1821_01b:0030b24": "或從無始生死已來。男．女於色更相愛樂。",
    "T41n1821_01b:0030b25": "由顯形等故初說色。此色愛生由耽受味。",
    "T41n1821_01b:0030b26": "故次說受　耽受復因倒想故次說想。",
    "T41n1821_01b:0030b27": "此倒想生由煩惱。故次說行　如是煩惱",
    "T41n1821_01b:0030b28": "依識而生。此行及前色．受．想三。皆染污識。",
    "T41n1821_01b:0030b29": "故後說識　問行蘊有惑可能染識。色．受．",
    "T41n1821_01b:0030c01": "想三體非煩惱。如何染識。解云。色．受．想三。",
    "T41n1821_01b:0030c02": "雖性非惑。而能為緣生染污識。說名染識",
    "T41n1821_01b:0030c03": "　或色為緣生染污識。受．想與惑相應。能",
    "T41n1821_01b:0030c04": "染污識。說名染識。或色如器至立蘊次",
    "T41n1821_01b:0030c05": "第者。約隨器等明次第　如欲迎客先",
    "T41n1821_01b:0030c06": "求好器。謂色如器受所依故。故色初說。既",
    "T41n1821_01b:0030c07": "得器已擬有所盛。次求飲食謂米．麵等。受",
    "T41n1821_01b:0030c08": "類飲食　增益損減有情身故。故次說受",
    "T41n1821_01b:0030c09": "　求得食已不可獨進。次求助味謂𦵔．鹽",
    "T41n1821_01b:0030c10": "等。想同助味。由取怨．親．中平等相助生",
    "T41n1821_01b:0030c11": "受故。故次說想　雖得飲食．助味復須人",
    "T41n1821_01b:0030c12": "調合。次求厨人。行似厨人。出貪．思等。業．",
    "T41n1821_01b:0030c13": "煩惱力。愛．非愛等異熟生故。故次說行",
    "T41n1821_01b:0030c14": "　既調合已延客受用。名為食者。識喻食者。",
    "T41n1821_01b:0030c15": "有情身中識為主勝。故最後說。或隨界",
    "T41n1821_01b:0030c16": "別至無增減過者。約界立次第。思感八萬",
    "T41n1821_01b:0030c17": "故思最勝。四是所住喻之如田。識是能住",
    "T41n1821_01b:0030c18": "類之如種　餘文可知。即由如是至故",
    "T41n1821_01b:0030c19": "別立蘊者。前指下文。故今略顯。四義非一",
    "T41n1821_01b:0030c20": "者名諸次第。所以於諸行中別立受．想",
    "T41n1821_01b:0030c21": "者。一為相麁麁．細門也。二為生染起過門",
    "T41n1821_01b:0030c22": "也。三類食同助。器等門也。四二界中強。界",
    "T41n1821_01b:0030c23": "別門也。",
    "T41n1821_01b:0030c24": "處界門中至次第可知者。此下第二明處．界",
    "T41n1821_01b:0030c25": "次第。辨根次第。境．識類知。此即問起。",
    "T41n1821_01b:0030c26": "頌曰至或隨處次第者。頌答　餘謂身．意根",
    "T41n1821_01b:0030c27": "餘。即眼等四根。論曰至舌後嘗味者。",
    "T41n1821_01b:0030c28": "於六根中。前五境定。是故前說。意境不定。",
    "T41n1821_01b:0030c29": "所以後說　言不定者。三世．無為。於此四",
    "T41n1821_01b:0031a01": "種。一．一別緣為四。二．二合緣為六。三．三合",
    "T41n1821_01b:0031a02": "緣為四。四．四合緣為一。總有十五故言不",
    "T41n1821_01b:0031a03": "定　就前五中　前四境定。是故前說。身",
    "T41n1821_01b:0031a04": "境不定所以後說　故正理云。境決定者。用",
    "T41n1821_01b:0031a05": "無雜亂其相分明。所以先說。境不定者。用",
    "T41n1821_01b:0031a06": "有雜亂相不分明。所以後說已上論文就前",
    "T41n1821_01b:0031a07": "四中。眼．耳先說。取遠境故。鼻．舌後說。取",
    "T41n1821_01b:0031a08": "近境故。眼先．耳後。由遠由速。鼻先．舌後。",
    "T41n1821_01b:0031a09": "由速由明。所言明者。鼻能取味中之細香。",
    "T41n1821_01b:0031a10": "舌不能取香中之細味　餘文可知。",
    "T41n1821_01b:0031a11": "或於身中至故最後說者。此約所依上．下。",
    "T41n1821_01b:0031a12": "明前五根次第。所依謂扶根四境。眼．耳．鼻",
    "T41n1821_01b:0031a13": "三。若據所依得有上．下。若據根體即無",
    "T41n1821_01b:0031a14": "上．下。故下論云。此初三根橫作行度。處無",
    "T41n1821_01b:0031a15": "高．下。如冠華鬘。意無方處。有即依止諸",
    "T41n1821_01b:0031a16": "五色根生者。故最後說　故正理第三云。意",
    "T41n1821_01b:0031a17": "無方所。有即依止五根生者。故最後說",
    "T41n1821_01b:0031a18": "已上論文。謂意根攬六識成。意識依雖唯意。",
    "T41n1821_01b:0031a19": "五識亦依五根。有斯不定。故言有即依",
    "T41n1821_01b:0031a20": "止諸根生者。雖無色界唯依意根。通三界",
    "T41n1821_01b:0031a21": "論故作是說　又婆沙七十三云。復次。隨",
    "T41n1821_01b:0031a22": "順麁．細次第法故。謂六內處。眼處最麁。是",
    "T41n1821_01b:0031a23": "故前說。乃至意處最細。是故後說。廣如彼",
    "T41n1821_01b:0031a24": "說。",
    "T41n1821_01b:0031a25": "何緣十處至立法處名者。此下第五明名廢",
    "T41n1821_01b:0031a26": "立　問若礙故名為色。應十竝名色。若持",
    "T41n1821_01b:0031a27": "故名為法。應一切皆名法。何故唯一立以",
    "T41n1821_01b:0031a28": "通名。頌曰至一名為法處者。就頌答",
    "T41n1821_01b:0031a29": "中。以四義簡。一為差別。通釋色處．法處",
    "T41n1821_01b:0031b01": "　二最勝。別釋色處　三攝多法。四攝增上",
    "T41n1821_01b:0031b02": "法。別釋法處。論曰至非於眼等者。別",
    "T41n1821_01b:0031b03": "解色處。為令了知境．有境性差別相故。色",
    "T41n1821_01b:0031b04": "蘊分十不總為一。法處無表以少不論。",
    "T41n1821_01b:0031b05": "若無眼等九差。別想．名。而體是色總立色",
    "T41n1821_01b:0031b06": "處名。此色處為眼等九名所簡別。雖標總",
    "T41n1821_01b:0031b07": "稱而即別名。如多主馬同群各有別印。一",
    "T41n1821_01b:0031b08": "主無印即以無印別有印者。此亦如是。故",
    "T41n1821_01b:0031b09": "言總即別名　應有問言。何故餘九不立",
    "T41n1821_01b:0031b10": "通名。唯標色處　故今通言。又諸十色中。",
    "T41n1821_01b:0031b11": "色處最勝故亦立通名。一有對故。二有見",
    "T41n1821_01b:0031b12": "故。三同說色故。具茲三義勝立通名。或有",
    "T41n1821_01b:0031b13": "對言簡無表色。有見．同說簡眼等九。",
    "T41n1821_01b:0031b14": "又為差別至獨名為法者。別解法處　又為",
    "T41n1821_01b:0031b15": "差別餘十一處立一法處名。非於一切十",
    "T41n1821_01b:0031b16": "一處。雖標總稱即受別名。如色應知。",
    "T41n1821_01b:0031b17": "應有問言。何故餘十一處不立通名。唯標",
    "T41n1821_01b:0031b18": "法處。故復釋言。以法處中。攝多法處故。",
    "T41n1821_01b:0031b19": "攝增上法故。故立通名。餘處不爾。有",
    "T41n1821_01b:0031b20": "餘師說至獨立法名者。敘異師釋　色得通",
    "T41n1821_01b:0031b21": "名。一體多麁顯。二三眼境故。故立通名。餘",
    "T41n1821_01b:0031b22": "處不爾。雖十色處。皆慧眼境。眼等九處非",
    "T41n1821_01b:0031b23": "肉．天境。又非麁顯不立　法眼及佛眼者。",
    "T41n1821_01b:0031b24": "慧眼名法。即此四眼。至佛身中總名佛眼",
    "T41n1821_01b:0031b25": "　法處中有能詮諸法名故。有能緣諸法",
    "T41n1821_01b:0031b26": "智故。故得法名。餘處不爾　言名顯文",
    "T41n1821_01b:0031b27": "句。或名與智體增上故。",
    "T41n1821_01b:0031b28": "諸契經中至為離此耶者。此下第六攝異名。",
    "T41n1821_01b:0031b29": "就中。一略攝法蘊。二類攝蘊等。三別明六",
    "T41n1821_01b:0031c01": "界。就第一略攝法蘊中。一明攝法蘊。二",
    "T41n1821_01b:0031c02": "明法蘊量。此下第一明攝法蘊。頌前問起。",
    "T41n1821_01b:0031c03": "一總。二別。此即總問。彼皆此攝如應當",
    "T41n1821_01b:0031c04": "知者。總答。且辨攝餘諸蘊名想者。別起",
    "T41n1821_01b:0031c05": "頌文。頌曰至皆行蘊攝者。西方數法。多",
    "T41n1821_01b:0031c06": "以十．百為因乘成多數。百．千以上以百",
    "T41n1821_01b:0031c07": "因之。未滿百．千以十乘之。故目八萬",
    "T41n1821_01b:0031c08": "為八十千也　此中教體兩說不同。自古",
    "T41n1821_01b:0031c09": "諸德出教體。或有以聲為體。或有以",
    "T41n1821_01b:0031c10": "名．句．文為體。或具含二種　若約逗機",
    "T41n1821_01b:0031c11": "說法以聲為體　若據詮法以名．句．文",
    "T41n1821_01b:0031c12": "為體　所以諸論出教體中。皆有兩說不",
    "T41n1821_01b:0031c13": "同。今依新譯婆沙以此論初說為正。故婆",
    "T41n1821_01b:0031c14": "沙一百二十六云。問如是佛教以何為體。",
    "T41n1821_01b:0031c15": "為是語業。為是名等。答應作是說。語業",
    "T41n1821_01b:0031c16": "為體　問若爾。次後所說當云何通。如說",
    "T41n1821_01b:0031c17": "佛教名何法。答謂名身．句身．文身．乃至次",
    "T41n1821_01b:0031c18": "第連合。答後文為顯佛教作用。不欲顯示",
    "T41n1821_01b:0031c19": "佛教自體。謂次第行列．安布．連合．名．句．文",
    "T41n1821_01b:0031c20": "身。是佛教用　問伽陀所說復云何通。答有",
    "T41n1821_01b:0031c21": "於名轉。有於義轉。此中且說於名轉者",
    "T41n1821_01b:0031c22": "　有說佛教名等為體　問若爾所說當云",
    "T41n1821_01b:0031c23": "何通。如說佛教云何。謂佛語言。乃至．語表．",
    "T41n1821_01b:0031c24": "是謂佛教。答依展轉因故作是說。如世子",
    "T41n1821_01b:0031c25": "孫展轉生法。謂語起名。名能顯義　如是說",
    "T41n1821_01b:0031c26": "者。語業為體。佛意所說他所聞故　又云。",
    "T41n1821_01b:0031c27": "問何故佛教唯是語表。非無表耶。答生他",
    "T41n1821_01b:0031c28": "正解故名佛教。他正解生但由表業。非無",
    "T41n1821_01b:0031c29": "表故廣如彼釋　又云。佛教當言善耶。無記耶。",
    "T41n1821_01b:0032a01": "答或善．或無記　云何善。謂佛善心所發語",
    "T41n1821_01b:0032a02": "言乃至語表。云何無記。謂佛無記心所發語",
    "T41n1821_01b:0032a03": "言。乃至語表　問教體若通善者。何故金",
    "T41n1821_01b:0032a04": "剛般若論云。我法是善。汝法是無記。解云。十",
    "T41n1821_01b:0032a05": "八部中有立無記。非汝．我部。",
    "T41n1821_01b:0032a06": "此諸法蘊至如實行對治者。此下明法蘊",
    "T41n1821_01b:0032a07": "量。問及頌答。論曰至二蘊所攝者。說",
    "T41n1821_01b:0032a08": "法蘊量三說不同　第一師解。謂佛別說八",
    "T41n1821_01b:0032a09": "萬部法蘊經。一．一部。皆如六足阿毘達磨",
    "T41n1821_01b:0032a10": "中。法蘊足論有六千頌。此約文定量　第",
    "T41n1821_01b:0032a11": "二師約所詮義定量。說一義門名一法蘊。",
    "T41n1821_01b:0032a12": "謂隨所詮蘊等言一一差別數有八萬。能詮",
    "T41n1821_01b:0032a13": "法蘊其數亦然。隨說一一教門名一法蘊。",
    "T41n1821_01b:0032a14": "所謂五蘊．十二處．十八界．十二緣起．四諦．",
    "T41n1821_01b:0032a15": "四食．四靜慮．四無量．四無色定．八解脫．八",
    "T41n1821_01b:0032a16": "勝處．十遍處．三十七覺品．六神通．無諍．願",
    "T41n1821_01b:0032a17": "智．四無礙解　等。謂等取所餘法門　第",
    "T41n1821_01b:0032a18": "三正義。約用定量。隨除一惑名一法蘊。",
    "T41n1821_01b:0032a19": "謂由有情貪．瞋等行八萬別故。為治彼行。",
    "T41n1821_01b:0032a20": "世尊宣說不淨等觀八萬法蘊。八萬法蘊。",
    "T41n1821_01b:0032a21": "皆此五蘊中色．行二蘊所攝。如前兩說",
    "T41n1821_01b:0032a22": "　有釋。此是第三解者。不然。依大數說但言",
    "T41n1821_01b:0032a23": "八萬。若具足說有八萬四千　真諦師解云。",
    "T41n1821_01b:0032a24": "十隨眠為十。一．一各有九隨眠為方便。一",
    "T41n1821_01b:0032a25": "一具十即成一百。一百各有前分．後分。并",
    "T41n1821_01b:0032a26": "本成三百。置本一百就前後二百中。一一",
    "T41n1821_01b:0032a27": "以九隨眠為方便。并本二百合成二千。",
    "T41n1821_01b:0032a28": "足本一百為二千一百。又約多貪．多瞋．思",
    "T41n1821_01b:0032a29": "覺．愚癡．著我五。品品有二千一百成一萬",
    "T41n1821_01b:0032b01": "五百。已起有一萬五百。未起有一萬五百。",
    "T41n1821_01b:0032b02": "合二萬一千。又以三毒．等分四人。各有二",
    "T41n1821_01b:0032b03": "萬一千。合成八萬四千。",
    "T41n1821_01b:0032b04": "如是餘處至應審觀自相者。此即第三類攝",
    "T41n1821_01b:0032b05": "蘊等。若以共相相攝。是則萬法皆同為合。",
    "T41n1821_01b:0032b06": "體相共分互無濫故。應觀自相以體相",
    "T41n1821_01b:0032b07": "收。論曰至一一自相者。略釋頌文。",
    "T41n1821_01b:0032b08": "且諸經中至此行蘊攝者。此下舉名略攝。即",
    "T41n1821_01b:0032b09": "別攝蘊。戒蘊是色蘊攝。餘四行蘊攝。謂定",
    "T41n1821_01b:0032b10": "蘊。以行中定為體。慧蘊及解脫知見蘊。以",
    "T41n1821_01b:0032b11": "行中慧為體。解脫蘊。以行中勝解為體",
    "T41n1821_01b:0032b12": "　故婆沙三十三。出戒等五蘊體中云。無漏",
    "T41n1821_01b:0032b13": "身．語業名無學戒蘊　云何無學定蘊。答無",
    "T41n1821_01b:0032b14": "學三．三摩地。謂空．無願．無相　云何無學慧",
    "T41n1821_01b:0032b15": "蘊。答無學正見智。云何無學解脫蘊。答無",
    "T41n1821_01b:0032b16": "學作意相應心。已解脫今解脫當解脫謂盡．",
    "T41n1821_01b:0032b17": "無生無學正見相應勝解　云何無學解脫",
    "T41n1821_01b:0032b18": "智見蘊。答盡無生智　解云。勝解心數法中",
    "T41n1821_01b:0032b19": "當廣分別。無學位中勝解相顯立解脫名。",
    "T41n1821_01b:0032b20": "言解脫知見者。即智名見故名智見。緣",
    "T41n1821_01b:0032b21": "解脫涅槃故名解脫知見　又解脫身中",
    "T41n1821_01b:0032b22": "起故名解脫知見。故婆沙三十二云。答解",
    "T41n1821_01b:0032b23": "脫身中獨有此故。最能審決解脫事故。",
    "T41n1821_01b:0032b24": "又諸經說至四蘊性故者。此攝處異名。此中",
    "T41n1821_01b:0032b25": "文意大分可知　言五解脫者。一聞佛等",
    "T41n1821_01b:0032b26": "說法得解脫。二因自讀誦得解脫。三為他",
    "T41n1821_01b:0032b27": "說法得解脫。四靜處思惟得解脫。五善取",
    "T41n1821_01b:0032b28": "定相得解脫。解脫謂涅槃。因此五種得解",
    "T41n1821_01b:0032b29": "脫故名解脫處。依主釋也。此即略依集",
    "T41n1821_01b:0032c01": "異門足論十三．十四．及阿含經第九。列名標",
    "T41n1821_01b:0032c02": "釋。廣如彼解　言皆慧為性者　第二生",
    "T41n1821_01b:0032c03": "得。故婆沙云。受持讀誦十二部經是生",
    "T41n1821_01b:0032c04": "得善　初及第三聞慧。由聞聖教生勝慧",
    "T41n1821_01b:0032c05": "故　或可。第三亦取思慧。為他說法必先思",
    "T41n1821_01b:0032c06": "故　第四思慧。如名可知　第五修慧。於",
    "T41n1821_01b:0032c07": "彼定中善取相故　雖說不同皆慧為體。",
    "T41n1821_01b:0032c08": "此法處攝　若兼助伴。前三。聲．意．法處所",
    "T41n1821_01b:0032c09": "攝。後二。意．法所攝　又解。聲在第二．第",
    "T41n1821_01b:0032c10": "三。取自聲故非第一。非以他聲為自助",
    "T41n1821_01b:0032c11": "伴。無想有情聲恒成就故得有聲　故發",
    "T41n1821_01b:0032c12": "智論說。誰成就身。謂欲．色界有情。如身",
    "T41n1821_01b:0032c13": "色．聲．觸亦爾。故知。此聲恒成就也。正受無",
    "T41n1821_01b:0032c14": "想異熟果時雖無有心。初生．後死必有心",
    "T41n1821_01b:0032c15": "故。故亦言意。又婆沙百三十七云。問世尊。",
    "T41n1821_01b:0032c16": "何故於無想天有頂天多說為處。答有諸",
    "T41n1821_01b:0032c17": "外道執此二處以為解脫。佛為遮彼說為",
    "T41n1821_01b:0032c18": "生處。廣如彼釋。又多界經至十八界攝",
    "T41n1821_01b:0032c19": "者。別攝界異名　六十二界。謂三種六．六",
    "T41n1821_01b:0032c20": "種三．一種四．兩種二．更加十八界。故成六",
    "T41n1821_01b:0032c21": "十二。隨其所應十八界攝。出體相攝。如次",
    "T41n1821_01b:0032c22": "別明。",
    "T41n1821_01b:0032c23": "且彼經中至名識界耶者。此下第三別明六",
    "T41n1821_01b:0032c24": "界。將明問起。地．水．火．風如前已說。空．識",
    "T41n1821_01b:0032c25": "未說。為即虛空無為名為空界。為一切有",
    "T41n1821_01b:0032c26": "漏．無漏識名識界耶。不爾者。答。",
    "T41n1821_01b:0032c27": "云何者。徵。頌曰至有情生所依者。釋",
    "T41n1821_01b:0032c28": "　說一切有部傳說。空界以明．闇為體。即顯",
    "T41n1821_01b:0032c29": "色差別。體亦是實。論主不信空界實有。",
    "T41n1821_01b:0033a01": "故言傳說。理實亦通光．影。光．明為一對。明",
    "T41n1821_01b:0033a02": "輕。光重。偏言明者。舉輕以顯重　影．闇為",
    "T41n1821_01b:0033a03": "一對影輕。闇重。偏言闇者。舉重以顯輕。",
    "T41n1821_01b:0033a04": "此即影略互顯　然正理云傳說是光．闇",
    "T41n1821_01b:0033a05": "者。此論輕．重互舉。正理偏說二重故不相",
    "T41n1821_01b:0033a06": "違。論曰至名為空界者。內．外竅隙名為",
    "T41n1821_01b:0033a07": "空界。非即虛空名為空界。如是竅隙",
    "T41n1821_01b:0033a08": "云何應知者。問。傳說竅隙至不離晝夜",
    "T41n1821_01b:0033a09": "者。答　傳說竅隙。空界即是明．闇。此空界",
    "T41n1821_01b:0033a10": "色是顯色差別。非離明．闇顯色外。別有竅",
    "T41n1821_01b:0033a11": "隙可取。故空界色明．闇為體。應知。此體不",
    "T41n1821_01b:0033a12": "離晝．夜。晝以明為體。夜以闇為體。此空",
    "T41n1821_01b:0033a13": "界色以明．闇為體。晝．夜為位　又解。空界",
    "T41n1821_01b:0033a14": "實有者。此非論主所許。故論主言。應知此",
    "T41n1821_01b:0033a15": "體不離晝．夜。謂如晝．夜於明．闇等假立",
    "T41n1821_01b:0033a16": "其體。晝．夜非實。空界亦然。應非實有。",
    "T41n1821_01b:0033a17": "即此說名至隣阿伽色者。此述本論空界異",
    "T41n1821_01b:0033a18": "名。有二釋。即此空界色說名隣阿伽色。伽",
    "T41n1821_01b:0033a19": "翻為礙。阿通二義。或名為極。或名為無。",
    "T41n1821_01b:0033a20": "若言隣極礙色。謂空界色與極礙相隣。是",
    "T41n1821_01b:0033a21": "隣阿伽之色。名隣阿伽色。約相隣釋。",
    "T41n1821_01b:0033a22": "若言隣無礙色。即無礙名色。此無礙色與",
    "T41n1821_01b:0033a23": "餘礙相隣。即隣是阿伽。故名隣阿伽色",
    "T41n1821_01b:0033a24": "　兩師各據一釋。義竝無違。諸有漏識",
    "T41n1821_01b:0033a25": "名為識界者。別釋識界　謂一切有漏識皆",
    "T41n1821_01b:0033a26": "名識界。云何不說至為識界耶者。問。",
    "T41n1821_01b:0033a27": "由許六界至則不如是者。答　由許六界",
    "T41n1821_01b:0033a28": "是諸有情生所依故。又恒持生。諸無漏法則",
    "T41n1821_01b:0033a29": "不如是故。正理第三云。由無漏法。於有",
    "T41n1821_01b:0033b01": "情生。斷．害．壞等差別轉故。非生所依。如是",
    "T41n1821_01b:0033b02": "六界於有情生。生．長．養因。差別轉故。是生",
    "T41n1821_01b:0033b03": "所依。生因謂識界續生種故。養因謂大種生",
    "T41n1821_01b:0033b04": "依止故。長因謂空界容受生故　又婆沙七",
    "T41n1821_01b:0033b05": "十五云。若法能長養諸有。攝益諸有。任持",
    "T41n1821_01b:0033b06": "諸有者。立六界中　無漏意識能損減諸",
    "T41n1821_01b:0033b07": "有。散壞諸有。破滅諸有。是故不立在六界",
    "T41n1821_01b:0033b08": "中。廣如彼釋　問入無心定識即不行。云",
    "T41n1821_01b:0033b09": "何乃言恒持生故　解云。從多分說　又",
    "T41n1821_01b:0033b10": "解。定前心作等無間緣。決定能引後心生",
    "T41n1821_01b:0033b11": "故。及彼心得相續恒起。故謂持生　又解。",
    "T41n1821_01b:0033b12": "色法中強偏說四大。亦攝所造。無色中強心",
    "T41n1821_01b:0033b13": "法為勝亦攝餘法。既攝命根故言恒持生",
    "T41n1821_01b:0033b14": "也　又解。夫言死者心不再生。於無心位",
    "T41n1821_01b:0033b15": "雖現無心。後之出心必定應起。後當起故",
    "T41n1821_01b:0033b16": "身命不終。是故名為恒持生故也　問無",
    "T41n1821_01b:0033b17": "色界中而無前五。如何恒持　解云。約欲．",
    "T41n1821_01b:0033b18": "色說　或無色中雖無前五。有後一故依",
    "T41n1821_01b:0033b19": "總相說。故言諸界。彼六界中至七心",
    "T41n1821_01b:0033b20": "界攝者。攝彼六界。如文可知　問無為無",
    "T41n1821_01b:0033b21": "用可非生依。餘有為法。何故不說但標六",
    "T41n1821_01b:0033b22": "界。解云。四大及空。五法中色法攝。識是心法",
    "T41n1821_01b:0033b23": "攝。色．心二種諸部極成。是故偏說。心所有",
    "T41n1821_01b:0033b24": "法。不相應行。即非極成。如覺天說心所是",
    "T41n1821_01b:0033b25": "假。經部說不相應行是假。是故不說　問",
    "T41n1821_01b:0033b26": "色十一中。何故偏說色．觸。不言餘九。解云。",
    "T41n1821_01b:0033b27": "眼等四根初生即無。身根雖有無發識能。聲",
    "T41n1821_01b:0033b28": "疎轉故於生用劣。香．味欲界雖有。上界即",
    "T41n1821_01b:0033b29": "無。無表有．無不定。於生無用。唯色．觸二有",
    "T41n1821_01b:0033c01": "體有用。故偏說之　問何故色中唯說空",
    "T41n1821_01b:0033c02": "界。觸中唯說大種　解云。空界定有始從",
    "T41n1821_01b:0033c03": "初生乃至命終。恒持生故。所以偏說。青．黃",
    "T41n1821_01b:0033c04": "等色有．無不定。非恒有故。是故不說　四",
    "T41n1821_01b:0033c05": "大是強必定恒有。是故偏說　澁滑等觸有．",
    "T41n1821_01b:0033c06": "無不定。非恒有故是故不說　又解。一切",
    "T41n1821_01b:0033c07": "諸法總有二種。一者色法。二者無色法。色法",
    "T41n1821_01b:0033c08": "中強．謂四大種。是故偏說。無色中強．所謂心",
    "T41n1821_01b:0033c09": "王。空界雖是所造除疑故說。謂或有疑。初",
    "T41n1821_01b:0033c10": "受生時有空界不。佛為除疑故說空界。",
    "T41n1821_01b:0033c11": "於初受生此定有故　又娑沙七十五云。",
    "T41n1821_01b:0033c12": "問置本論師。世尊。何故十八界中略出少",
    "T41n1821_01b:0033c13": "分施設六界。彼論解云。愚少分者為說六",
    "T41n1821_01b:0033c14": "界。愚一切者為說十八界　又云。為利根",
    "T41n1821_01b:0033c15": "者說六界。為鈍根者說十八界　又云。",
    "T41n1821_01b:0033c16": "為樂略者說六界。為樂廣者說十八界",
    "T41n1821_01b:0033c17": "　又云。復次。於十八界為略現門故說",
    "T41n1821_01b:0033c18": "六界。謂十八界中有是色有非色。若說前",
    "T41n1821_01b:0033c19": "五界。當知已說諸是色界。若說識界。當知",
    "T41n1821_01b:0033c20": "已說諸非色界。廣如彼釋。彼經餘界至",
    "T41n1821_01b:0033c21": "十八界攝者。類說餘界。皆此十八界攝　略",
    "T41n1821_01b:0033c22": "依法蘊足論第十．第十一多界品。出六十二",
    "T41n1821_01b:0033c23": "界體攝入十八界中者。法蘊頌曰。界有六十",
    "T41n1821_01b:0033c24": "二。十八界為初。三六．一四種。六三．後二二",
    "T41n1821_01b:0033c25": "　十八界謂六根．六境．六識．如自名攝　言",
    "T41n1821_01b:0033c26": "三六者。謂三種六　第一六。謂地．水．火．風．",
    "T41n1821_01b:0033c27": "空．識前四界觸界攝。空界以光．影．明．闇為體。色界攝。識界以有漏識為體。七心界攝",
    "T41n1821_01b:0033c28": "　第二六者。謂欲．恚．害．無欲．無恚．無害界",
    "T41n1821_01b:0033c29": "欲以貪為性。恚以嗔為性。害以害為性。無欲以無貪為性。無恚以無瞋為性。無害以不害為性。此六是心所法。",
    "T41n1821_01b:0034a01": "皆是法界攝　第三六。謂樂．苦．喜．憂．捨．無明界前五界以",
    "T41n1821_01b:0034a02": "受為性。後一以癡為性。是心所故。皆法界攝　一四種。謂受．想．行．識",
    "T41n1821_01b:0034a03": "界受．想．行法界攝。識界七心界攝　六三者　第一三。謂欲．色．",
    "T41n1821_01b:0034a04": "無色界欲界十八界攝。色界十四界攝除香．味．及鼻．舌識。無色界意．法．意識界攝",
    "T41n1821_01b:0034a05": "　第二三界。謂色．無色．滅界色界謂欲．色界。以有色故總名色界。十八",
    "T41n1821_01b:0034a06": "界攝。無色界後三界攝。滅界以擇滅．非擇滅為性．法界攝　第三三界。謂過",
    "T41n1821_01b:0034a07": "去．未來．現在界皆以五蘊為性。十八界攝　第四三界。",
    "T41n1821_01b:0034a08": "謂劣．中．妙界劣界以不善。有覆無記法為性。七心界。色．聲．法界攝。中界以有漏善．及",
    "T41n1821_01b:0034a09": "無覆無記法為性。十八界攝。妙界以無漏善法為性。意．法．意識界攝　第五三界。謂",
    "T41n1821_01b:0034a10": "善。不善。無記界善界以一切善法為性。不善界以諸不善法為性。此二七心界．",
    "T41n1821_01b:0034a11": "色．聲．法界攝。無記界以一切無記法為性。十八界攝　第六三界。謂學．無",
    "T41n1821_01b:0034a12": "學．非學非無學界學界以學．無漏五蘊為性。無學界以無學無漏五蘊為性。此二",
    "T41n1821_01b:0034a13": "意．法．意識界攝。非學非無學界以有漏五蘊。及三無為為性。十八界攝　後二二者　第",
    "T41n1821_01b:0034a14": "一二界。謂有漏．無漏界有漏界以有漏五蘊為性。十八界攝。無漏界謂無漏",
    "T41n1821_01b:0034a15": "五蘊。及三無為為性。意．法．意識界攝　第二二界。謂有為界．無",
    "T41n1821_01b:0034a16": "為界有為界以五蘊為性。十八界攝。無為界以三無為為性。法界攝　略依法",
    "T41n1821_01b:0034a17": "蘊出六十二界體性。今界攝入十八界",
    "T41n1821_01b:0034a18": "中。廣明六十二界體性。如彼論說阿含經中亦列",
    "T41n1821_01b:0034a19": "六十二界名。",
    "T41n1821_01b:0034a20": "俱舍論記卷第一末",
    "T41n1821_01b:0034a21": "長承三年正月二十九日夜半與兩三門",
    "T41n1821_01b:0034a22": "弟讀并切句了",
    "T41n1821_01b:0034a23": "一交了",
    "T41n1821_01b:0034a24": "校　了"
}