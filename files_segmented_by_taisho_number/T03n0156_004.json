{
    "T03n0156_004:0142b19": "大方便佛報恩經卷第四",
    "T03n0156_004:0142b21": "失譯人名在後漢錄",
    "T03n0156_004:0142b22": "6 惡友品惡友品第六",
    "T03n0156_004:0142b23": "爾時世尊，大眾圍遶，供養恭敬，尊重讚歎。爾",
    "T03n0156_004:0142b24": "時如來熙怡微笑，從其面門放大光明，青黃",
    "T03n0156_004:0142b25": "赤白，名曰大悲，遠照十方，上至阿迦膩吒",
    "T03n0156_004:0142b26": "天，下至十八地獄；照提婆達多身，身諸苦",
    "T03n0156_004:0142b27": "痛即得安寧。爾時大眾異口同音讚歎如來：",
    "T03n0156_004:0142b28": "「善哉！善哉！世尊！真是大慈！真是大悲！能",
    "T03n0156_004:0142b29": "於怨親其心平等。提婆達多常懷惡心，毀",
    "T03n0156_004:0142c01": "害如來，而世尊不以為患，愍而哀傷，放大",
    "T03n0156_004:0142c02": "悲光，遠照其身。」如來爾時普告大眾而作是",
    "T03n0156_004:0142c03": "言：「提婆達多非適今世而傷害我，過去世",
    "T03n0156_004:0142c04": "時常欲害我。我以慈悲力，因乃得濟。」",
    "T03n0156_004:0142c05": "爾時阿難觀察眾心咸皆有疑，即從座起，偏",
    "T03n0156_004:0142c06": "袒右肩，右膝著地，胡跪合掌，而白佛言：「世",
    "T03n0156_004:0142c07": "尊！提婆達多過去世時毀害世尊，其事云",
    "T03n0156_004:0142c08": "何？」",
    "T03n0156_004:0142c09": "佛告阿難：「善聽！吾當為汝分別解說。」佛言：",
    "T03n0156_004:0142c10": "「過去世時，無量千歲，有國名波羅奈。其中",
    "T03n0156_004:0142c11": "有佛出世，號毘婆尸如來、應供、正遍知、明行",
    "T03n0156_004:0142c12": "足、善逝、世間解、無上士、調御丈夫、天人師、佛、世",
    "T03n0156_004:0142c13": "尊。在世教化，滿十千歲。滅度之後，正法住",
    "T03n0156_004:0142c14": "世十二千歲。像法滅後，波羅奈王名摩訶",
    "T03n0156_004:0142c15": "羅闍，聰叡仁賢，正法治國，不枉人民。王主",
    "T03n0156_004:0142c16": "六十小國、八百聚落、五百白象。二萬夫人了",
    "T03n0156_004:0142c17": "無有子。王自禱祀諸山、河池、樹木神祇，滿十",
    "T03n0156_004:0142c18": "二年，王第一所重夫人即便有娠；第二夫人",
    "T03n0156_004:0142c19": "亦皆有娠。王甚歡喜，手自供養，床臥飲食皆",
    "T03n0156_004:0142c20": "令細軟。至滿十月，太子便生，形體端正，妙色",
    "T03n0156_004:0142c21": "莊嚴，人相具足。第二夫人亦皆生男。王甚歡",
    "T03n0156_004:0142c22": "喜，即召諸臣百官并諸相師婆羅門等，占相",
    "T03n0156_004:0142c23": "吉凶，抱兒示之，便令立字。相師問言：『此兒",
    "T03n0156_004:0142c24": "生時，有何瑞相？』答言：『第一太子，其母性行",
    "T03n0156_004:0142c25": "由來弊惡，恚恨妬忌，憍慢自大。從懷子已",
    "T03n0156_004:0142c26": "來，其性調善，和顏悅色，發言含笑；先意問",
    "T03n0156_004:0142c27": "訊，軟語利益；慈愍眾生，喻如赤子。』相師答",
    "T03n0156_004:0142c28": "言：『此是兒之福德使母如此。』即便立字，",
    "T03n0156_004:0142c29": "名曰善友太子。第二夫人所生太子者，相師",
    "T03n0156_004:0143a01": "問言：『其子生時，有何瑞相？』答言：『其母由來",
    "T03n0156_004:0143a02": "性常調善，先意問訊，發言柔軟，可適眾心。",
    "T03n0156_004:0143a03": "懷妊已來，其性卒暴，發言麤惡，嫉妬恚癡。』",
    "T03n0156_004:0143a04": "相師答言：『此是兒之業行使母如是。應當",
    "T03n0156_004:0143a05": "立字，名之惡友太子。』哺乳長大，至年十四。",
    "T03n0156_004:0143a06": "善友太子聰明慈仁，好喜布施，父母偏心愛",
    "T03n0156_004:0143a07": "念，視如眼目。惡友太子其性暴惡，父母憎惡",
    "T03n0156_004:0143a08": "而不憘視；妬嫉於兄，常欲毀害觸事；不順",
    "T03n0156_004:0143a09": "其兄，違逆反戾。「善友太子導從前後，作倡",
    "T03n0156_004:0143a10": "伎樂，大眾圍遶。出城觀看，見有耕者，墾",
    "T03n0156_004:0143a11": "土出虫，烏隨啄吞。善友太子遙見如是，愍而",
    "T03n0156_004:0143a12": "哀傷，生長深宮，未見此事。問左右言：『此作",
    "T03n0156_004:0143a13": "何物，共相殘害？』左右答言：『太子！所以有國，",
    "T03n0156_004:0143a14": "依於人民；所以有人民者，依因飲食；所以",
    "T03n0156_004:0143a15": "有飲食者，依因耕田，種植五穀，得存性命。』",
    "T03n0156_004:0143a16": "太子念言：『苦哉！苦哉！』小復前行，見諸男",
    "T03n0156_004:0143a17": "女自共織作，來往顧動，疲勞辛苦。太子",
    "T03n0156_004:0143a18": "問曰：『此作何物？』左右答言：『太子！此諸人",
    "T03n0156_004:0143a19": "等紡織，作諸衣服，以遮慙愧，蔭覆五形。』太子",
    "T03n0156_004:0143a20": "言：『此亦勞苦，非一也。』轉復前行，見諸人民",
    "T03n0156_004:0143a21": "屠牛駝馬，㓟剝猪羊。太子問曰：『此是何人？』",
    "T03n0156_004:0143a22": "左右答言：『此諸人等，屠殺賣肉，以自存活，",
    "T03n0156_004:0143a23": "以供衣食。』太子皮毛𥌎動，而作是言：『怪",
    "T03n0156_004:0143a24": "哉！苦哉！殺者心不忍，強弱相害傷，殺生以",
    "T03n0156_004:0143a25": "養生，積結累劫殃。』轉復前行，見諸人眾，",
    "T03n0156_004:0143a26": "網鳥餌魚，枉濫無辜，強弱相陵。太子問言：",
    "T03n0156_004:0143a27": "『此是何人？名何事耶？』左右答言：『太子！網鳥",
    "T03n0156_004:0143a28": "捕魚。如是諸事，以供衣食。』太子聞是語已，",
    "T03n0156_004:0143a29": "悲淚滿目：『世間眾生，造諸惡本。眾苦不息，",
    "T03n0156_004:0143b01": "憂愁不悅。』即迴車還宮。「王問太子：『出還何",
    "T03n0156_004:0143b02": "故愁憂如此？』太子具以上事向父王說。王聞",
    "T03n0156_004:0143b03": "是語，語太子言：『上來諸事未常不有，何足",
    "T03n0156_004:0143b04": "愁耶？』太子言：『今欲從王求索一願，王見聽",
    "T03n0156_004:0143b05": "不？』王言：『吾有汝一子，甚愛念之，不逆汝",
    "T03n0156_004:0143b06": "意。』太子言：『願欲得父王一切庫藏，所有財",
    "T03n0156_004:0143b07": "寶飲食，用施一切。』王言：『隨汝所願，不逆子",
    "T03n0156_004:0143b08": "意。』「善友太子即使傍臣開王庫藏，以五百",
    "T03n0156_004:0143b09": "大象負載珍寶，出四城門外，宣令國土：『其",
    "T03n0156_004:0143b10": "有欲得衣被飲食者，恣意自取而去。』善友太",
    "T03n0156_004:0143b11": "子名聲遠聞八方，一切雲集。未久之間，三",
    "T03n0156_004:0143b12": "分用一。時庫藏臣即入白王：『所有庫藏，",
    "T03n0156_004:0143b13": "太子已三分用一。王宜思之。』王言：『此是",
    "T03n0156_004:0143b14": "太子，不敢違逆。』復經少時，諸臣論議：『所以",
    "T03n0156_004:0143b15": "有國，依因庫藏。庫藏空竭，國亦虛存。』復往",
    "T03n0156_004:0143b16": "白王：『所有財寶三分用二。王宜思之。』王",
    "T03n0156_004:0143b17": "言：『是吾太子，不敢違逆。汝可小稽遲，莫稱",
    "T03n0156_004:0143b18": "其心。』「善友太子欲開庫藏。時守藏臣，緣行",
    "T03n0156_004:0143b19": "不在，鄭重追逐，差互不遇。善友太子言：『此",
    "T03n0156_004:0143b20": "小人者，何敢違逆我意？當是父王教耳。夫",
    "T03n0156_004:0143b21": "孝子者，不應傾竭父母庫藏。我今應當自",
    "T03n0156_004:0143b22": "求財寶，給足眾生。我若不能給足一切眾生",
    "T03n0156_004:0143b23": "衣被飲食，稱意與者，云何名為大王太子？』",
    "T03n0156_004:0143b24": "即集諸臣百官共論議言：『夫求財利，何業最",
    "T03n0156_004:0143b25": "勝？』中有第一大臣言：『世間求利，莫先耕田",
    "T03n0156_004:0143b26": "者，種一萬倍。』復有一大臣言：『世間求利，",
    "T03n0156_004:0143b27": "莫先畜養眾生，放牧滋息，其利最大。』復有",
    "T03n0156_004:0143b28": "一大臣言：『世間求利，莫先入海採取妙寶。",
    "T03n0156_004:0143b29": "若得摩尼寶珠者，便能稱意給足一切眾生。』",
    "T03n0156_004:0143c01": "善友太子言：『唯此為快耳。』即入宮中，上白",
    "T03n0156_004:0143c02": "父王：『子今欲入大海，採取妙寶。』王聞此語，",
    "T03n0156_004:0143c03": "譬如人噎，亦不得咽，又不得吐，語太子言：",
    "T03n0156_004:0143c04": "『國是汝有，庫藏珍寶隨意取用，何為方復",
    "T03n0156_004:0143c05": "自入大海？汝為吾子，生長深宮，臥則幃帳，",
    "T03n0156_004:0143c06": "食則恣口。今者遠涉塗路，飢渴寒暑，誰得",
    "T03n0156_004:0143c07": "知者？又復大海之中，眾難非一，或有惡鬼",
    "T03n0156_004:0143c08": "毒龍；湍浪猛風，洄波涌澓；水泡之山，摩",
    "T03n0156_004:0143c09": "竭大魚。往者千萬，達者一二。汝今云何欲",
    "T03n0156_004:0143c10": "入大海？吾不聽汝。』善友太子即便五體投",
    "T03n0156_004:0143c11": "地，四布手足而作是言：『父母若不聽我入",
    "T03n0156_004:0143c12": "大海者，我當捨命於此，終不起也。』",
    "T03n0156_004:0143c13": "「爾時大王及諸夫人見是事已，目不暫捨，即",
    "T03n0156_004:0143c14": "前勸諫太子：『汝可起飲食。』太子言：『若不聽",
    "T03n0156_004:0143c15": "我入大海者，終不飲食。』王與夫人愁憂苦",
    "T03n0156_004:0143c16": "惱；左右啼泣，憂苦懊惱，愁悶躃地。如是乃",
    "T03n0156_004:0143c17": "至一日不飲不食，二日三日至到六日。父",
    "T03n0156_004:0143c18": "母憂愁，畏其不濟。七日即前，嗚抱手足，善",
    "T03n0156_004:0143c19": "言誘喻：『可起飲食。此假食身，依因飲食，而",
    "T03n0156_004:0143c20": "得存立。不飲食者，汝命不濟。』太子言：『父母",
    "T03n0156_004:0143c21": "若不聽許者，必沒於此，終不起也。』",
    "T03n0156_004:0143c22": "「爾時第一夫人便白王言：『如子心意難可傾",
    "T03n0156_004:0143c23": "動，不可違戾，何忍當見此子捨命於此？願",
    "T03n0156_004:0143c24": "大王垂慈，聽入大海，故當萬有一冀。今不聽",
    "T03n0156_004:0143c25": "者，必喪於此。』王不忍拒，而便聽許。",
    "T03n0156_004:0143c26": "「爾時，善友太子即起歡喜，頭面禮父王足。左",
    "T03n0156_004:0143c27": "右夫人及諸婇女百千萬人，互相問言：『善友",
    "T03n0156_004:0143c28": "太子今者，為死活耶？』答言：『太子今者已起，",
    "T03n0156_004:0143c29": "歡喜飲食。』王問太子：『汝慇懃欲入大海，何",
    "T03n0156_004:0144a01": "所作為？』答言：『大王！欲取摩尼大寶，給足一",
    "T03n0156_004:0144a02": "切眾生所須。』",
    "T03n0156_004:0144a03": "「爾時大王即遍宣令：『誰欲入海？若往還者，",
    "T03n0156_004:0144a04": "七世衣食珍寶無所乏少。吾當供給道路船",
    "T03n0156_004:0144a05": "乘所須。善友太子亦欲入海採取珍妙摩尼",
    "T03n0156_004:0144a06": "寶珠。』眾人聞之，歡喜聚集，具五百人，皆言：『大",
    "T03n0156_004:0144a07": "王！我等今者，隨從太子。』「爾時波羅奈國有",
    "T03n0156_004:0144a08": "一海師，前後數返，入於大海，善知道路，通",
    "T03n0156_004:0144a09": "塞之相。而年八十，兩目矇盲。",
    "T03n0156_004:0144a10": "「爾時波羅奈大王往導師所，報言：『導師！",
    "T03n0156_004:0144a11": "吾唯一子，未更出門。勞屈大師入於大海，",
    "T03n0156_004:0144a12": "願見隨從。』爾時導師即舉聲大哭：『大王！大",
    "T03n0156_004:0144a13": "海留難，辛苦非一，往者千萬，達者一二。大",
    "T03n0156_004:0144a14": "王今者，云何乃能令太子遠涉嶮道？』王報",
    "T03n0156_004:0144a15": "導師：『為憐愍故，隨從聽許。』導師言：『不敢違",
    "T03n0156_004:0144a16": "逆。』爾時善友太子莊嚴五百人行具，載至",
    "T03n0156_004:0144a17": "大海邊。",
    "T03n0156_004:0144a18": "「爾時其弟惡友太子作是念言：『善友太子，父",
    "T03n0156_004:0144a19": "母而常偏心愛念。今入大海採取妙寶，若",
    "T03n0156_004:0144a20": "達還者，父母當遺棄於我。』作是念已，往白父",
    "T03n0156_004:0144a21": "母：『今我亦欲隨從善友，入海採取妙寶。』父母",
    "T03n0156_004:0144a22": "聞已，答言：『隨意。道路急難之時，兄弟相隨，",
    "T03n0156_004:0144a23": "必相救護。』「至大海已，以七鐵鏁鏁其船舫，",
    "T03n0156_004:0144a24": "停住七日。至日初出時，善友太子擊鼓唱",
    "T03n0156_004:0144a25": "令：『汝等諸人，誰欲入海？入者默然。若當戀",
    "T03n0156_004:0144a26": "著父母、兄弟、婦兒、閻浮提樂者，從此還歸，莫",
    "T03n0156_004:0144a27": "為我故。所以者何？大海之中，留難非一，往",
    "T03n0156_004:0144a28": "者千萬，達者一二。』如是唱令，大眾默然。即",
    "T03n0156_004:0144a29": "斷一鏁，舉著船上。日日唱令，至第七日，即斷",
    "T03n0156_004:0144b01": "七鏁，舉著船上，望風舉帆。以太子慈心福德",
    "T03n0156_004:0144b02": "力故，無諸留難，得至海洲，至珍寶山。到寶",
    "T03n0156_004:0144b03": "所已，善友太子即便擊鼓宣令：『諸人當知道",
    "T03n0156_004:0144b04": "路懸遠。汝等諸人速載珍寶，極停七日。』復作",
    "T03n0156_004:0144b05": "是言：『此寶甚重，閻浮提中亦無所直。莫大",
    "T03n0156_004:0144b06": "重載，船舫沈沒，不達所至；莫大輕取，道路懸",
    "T03n0156_004:0144b07": "遠，不補勞苦。』裝束已訖，與諸人別，而作是言：",
    "T03n0156_004:0144b08": "『汝等於是善安隱歸。吾方欲前進，採摩尼寶",
    "T03n0156_004:0144b09": "珠。』",
    "T03n0156_004:0144b10": "「爾時善友太子與盲導師即前進路，行一七",
    "T03n0156_004:0144b11": "日，水齊到膝。復更前行一七，水齊到頸。前",
    "T03n0156_004:0144b12": "進一七，浮而得渡。即到海處，其地純以白",
    "T03n0156_004:0144b13": "銀為沙。導師問言：『此地何物？』太子答言：",
    "T03n0156_004:0144b14": "『其地純是白銀沙。』導師言：『四望應當有白",
    "T03n0156_004:0144b15": "銀山。汝見未耶？』太子言：『東南方有一白銀",
    "T03n0156_004:0144b16": "山現。』導師言：『此道在此山下。』至彼山已，",
    "T03n0156_004:0144b17": "導師言：『次應到金沙。』",
    "T03n0156_004:0144b18": "「爾時導師疲乏，悶絕躃地，語太子言：『我身",
    "T03n0156_004:0144b19": "命者，勢不得久，必喪於此。太子於是東行一",
    "T03n0156_004:0144b20": "七，當有金山。從山復更前進一七，其地純",
    "T03n0156_004:0144b21": "是青蓮華。復前行一七，其地純是紅赤蓮",
    "T03n0156_004:0144b22": "華。過是華已，應有一七寶城，純以黃金而",
    "T03n0156_004:0144b23": "為却敵，白銀以為樓櫓，以赤珊瑚為其障",
    "T03n0156_004:0144b24": "板；車𤦲馬瑙雜廁間錯，真珠羅網而覆",
    "T03n0156_004:0144b25": "其上；七重壍壘純紺琉璃——大海龍王所止住",
    "T03n0156_004:0144b26": "處，其龍王耳中有一摩尼如意寶珠。汝往",
    "T03n0156_004:0144b27": "從乞！若得此珠者，能滿閻浮提，雨眾七寶，",
    "T03n0156_004:0144b28": "衣被、飲食、病瘦醫藥、音樂倡伎。總要而言：一",
    "T03n0156_004:0144b29": "切眾生所須之物，隨意能雨，是故名之如意",
    "T03n0156_004:0144c01": "寶珠。太子若得是珠者，必當滿汝本願。』爾",
    "T03n0156_004:0144c02": "時導師作是語已，氣絕命終。",
    "T03n0156_004:0144c03": "「爾時善友太子即前抱持導師，舉聲悲哭：",
    "T03n0156_004:0144c04": "『一何薄命，生失我所天！』即以導師，金沙覆上，",
    "T03n0156_004:0144c05": "埋著地中，右遶七匝，頂禮而去。前至金山，",
    "T03n0156_004:0144c06": "過金山已，見青蓮華遍布其地，其蓮華下有",
    "T03n0156_004:0144c07": "青毒蛇。此蛇有三種毒，所謂嚙毒、觸毒、氣噓",
    "T03n0156_004:0144c08": "毒。此諸毒蛇以身遶蓮華莖，張目喘息而",
    "T03n0156_004:0144c09": "視太子。爾時善友太子即入慈心三昧，以",
    "T03n0156_004:0144c10": "三昧力，即起進路，踏蓮華葉而去——時諸毒",
    "T03n0156_004:0144c11": "蛇而不毀傷，以慈心力故——逕至龍王所止住",
    "T03n0156_004:0144c12": "處。其城四邊有七重壍，其城壍中滿中毒龍，",
    "T03n0156_004:0144c13": "以身共相蟠結，舉頭交頸，守護城門。",
    "T03n0156_004:0144c14": "「爾時太子到城門外，見諸毒龍，即慈心念閻",
    "T03n0156_004:0144c15": "浮提一切眾生：『今我此身，若為此毒龍所害",
    "T03n0156_004:0144c16": "者，汝等一切眾生皆當失大利益。』爾時太子",
    "T03n0156_004:0144c17": "即舉右手，告諸毒龍：『汝等當知！我今為一",
    "T03n0156_004:0144c18": "切眾生，欲見龍王。』",
    "T03n0156_004:0144c19": "「爾時諸毒龍即開路令太子得過，乃至七重",
    "T03n0156_004:0144c20": "壍守城毒龍。得至城門下，見二玉女紡頗梨",
    "T03n0156_004:0144c21": "縷。太子問曰：『汝是何人？』答言：『我是龍王",
    "T03n0156_004:0144c22": "守外門婢。』問已，前入到中門下，見四玉女紡",
    "T03n0156_004:0144c23": "白銀縷。太子復問：『汝是龍王婦耶？』答言：『非",
    "T03n0156_004:0144c24": "也。是龍王守中門婢耳。』太子問已，前入到",
    "T03n0156_004:0144c25": "內門所，見八玉女紡黃金縷。太子問曰：『汝",
    "T03n0156_004:0144c26": "是何人？』答言：『我是龍王守內門婢耳。』太子",
    "T03n0156_004:0144c27": "語言：『汝為我通大海龍王：「閻浮提波羅奈王",
    "T03n0156_004:0144c28": "善友太子故來相見，今在門下。」』時守門者。",
    "T03n0156_004:0144c29": "即白如是。王聞是語，疑怪所以，作是念",
    "T03n0156_004:0145a01": "言：『自非福德純善之人，無由遠涉如是嶮",
    "T03n0156_004:0145a02": "路。』即請入宮，王出奉迎。「其龍王宮，紺琉璃為",
    "T03n0156_004:0145a03": "地，床座七寶，有種種光明，耀動人目。即請",
    "T03n0156_004:0145a04": "令坐，共相問訊。善友太子因為說法示教",
    "T03n0156_004:0145a05": "利喜，種種教化，讚說施論、戒論、人天之論。",
    "T03n0156_004:0145a06": "時大海龍王心大歡喜：『遠屈塗涉，欲須何",
    "T03n0156_004:0145a07": "物？』太子言：『大王！閻浮提一切眾生為衣",
    "T03n0156_004:0145a08": "財飲食故，受無窮之苦。今欲從王乞左耳",
    "T03n0156_004:0145a09": "中如意摩尼寶珠。』龍王言：『受我微供一七",
    "T03n0156_004:0145a10": "日，當以奉給。』",
    "T03n0156_004:0145a11": "「爾時善友太子受龍王請，過七日已，得摩",
    "T03n0156_004:0145a12": "尼寶珠，還閻浮提。時大海龍王使諸龍神飛",
    "T03n0156_004:0145a13": "空送之，得到此岸。見弟惡友，問言：『汝徒",
    "T03n0156_004:0145a14": "黨伴侶今何所在？』答言：『善友！船舫沈沒，一",
    "T03n0156_004:0145a15": "切死盡，唯弟一身。牽持死尸，而得全濟一",
    "T03n0156_004:0145a16": "身。財賄一切已盡。』善友答言：『天下大寶莫",
    "T03n0156_004:0145a17": "先己身。』弟言：『不爾，人願富死，不貧而生。何",
    "T03n0156_004:0145a18": "以故知然？弟曾至塚間，聞諸死鬼作如是",
    "T03n0156_004:0145a19": "論。』善友太子其性真直，以實語弟：『汝雖",
    "T03n0156_004:0145a20": "失寶，亦是閑耳。吾今已得龍王如意摩尼寶",
    "T03n0156_004:0145a21": "珠。』弟言：『今在何處？』善友答言：『今在髻中。』",
    "T03n0156_004:0145a22": "弟聞是語，心生嫉妬，憂恚懊惱，作是念言：『父",
    "T03n0156_004:0145a23": "母而常偏心愛念，今復加得摩尼寶珠。我身",
    "T03n0156_004:0145a24": "今者，父母惡賤甚於瓦礫。』作是念已，白善",
    "T03n0156_004:0145a25": "友言：『快哉！甚善！得此寶珠。今此嶮路，宜加",
    "T03n0156_004:0145a26": "守護。』",
    "T03n0156_004:0145a27": "「爾時善友即解寶珠，與弟惡友而誡勅言：",
    "T03n0156_004:0145a28": "『汝若疲乏眠臥，我當守護；我若眠臥，汝應守",
    "T03n0156_004:0145a29": "護。』爾時惡友次應守寶珠，其兄眠臥，即起",
    "T03n0156_004:0145b01": "求二乾竹刺，刺兄兩目，奪珠而去。",
    "T03n0156_004:0145b02": "「爾時善友即喚其弟惡友：『此有賊刺我兩目，",
    "T03n0156_004:0145b03": "持寶珠去。』而惡友不應。兄便懊惱：『我弟",
    "T03n0156_004:0145b04": "惡友似為賊所殺。』如是高唱，聲動神祇，經久",
    "T03n0156_004:0145b05": "不應。爾時樹神即發聲言：『汝弟惡友是汝惡",
    "T03n0156_004:0145b06": "賊，刺汝兩目，持寶珠去。汝今喚惡友何為？』",
    "T03n0156_004:0145b07": "善友太子聞是語已，悵然飲氣，憂恚苦惱。「爾",
    "T03n0156_004:0145b08": "時惡友，齎持寶珠，歸還本國，與父母相見，",
    "T03n0156_004:0145b09": "白言：『父母！我身福德而得全濟；善友太子",
    "T03n0156_004:0145b10": "與諸徒伴，薄福德故，沒水死盡。』父母聞是語",
    "T03n0156_004:0145b11": "已，舉聲大哭，悶絕躃地，以冷水灑面，良久乃",
    "T03n0156_004:0145b12": "穌。父母語惡友言：『汝云何乃能持是面來？』",
    "T03n0156_004:0145b13": "惡友聞是語已，心生懊惱，即以寶珠埋著",
    "T03n0156_004:0145b14": "土中。",
    "T03n0156_004:0145b15": "「爾時善友太子被刺兩目，乾竹刺著，無人為",
    "T03n0156_004:0145b16": "拔；徘徊宛轉，靡知所趣。當時苦惱，大患飢",
    "T03n0156_004:0145b17": "渴，求生不得，求死不得，漸漸前行，到利師",
    "T03n0156_004:0145b18": "跋王國。利師跋王有女，先許與波羅奈王善",
    "T03n0156_004:0145b19": "友太子。利師跋王有一牧人名留承，為利師",
    "T03n0156_004:0145b20": "跋王，放五百牛，隨逐水草。",
    "T03n0156_004:0145b21": "「爾時善友太子坐在道中。爾時牛群垂逼",
    "T03n0156_004:0145b22": "踐踏，中有牛王，即以四足騎太子上，令諸牛",
    "T03n0156_004:0145b23": "群皆悉過盡，然後移足，右旋宛轉，反顧迴頭，",
    "T03n0156_004:0145b24": "吐舌舐太子兩目，拔出竹刺。",
    "T03n0156_004:0145b25": "「爾時牧牛人尋後得見，問言：『汝是何人？』善",
    "T03n0156_004:0145b26": "友即自念言：『我今不應自陳本末，炳說上事，",
    "T03n0156_004:0145b27": "脫令我弟得大苦惱。』答言：『我是盲乞兒耳。』",
    "T03n0156_004:0145b28": "時放牛人遍體觀望，人相有異，語言：『我",
    "T03n0156_004:0145b29": "家在近，當供養汝。』時牧牛人即將善友還",
    "T03n0156_004:0145c01": "歸其家，與種種飲食，誡勅家中男女大小：『汝",
    "T03n0156_004:0145c02": "等供侍此人如我不異。』如是經一月餘日，",
    "T03n0156_004:0145c03": "其家厭患，而作是言：『家計不豐，云何能常",
    "T03n0156_004:0145c04": "供是盲人。』善友聞是語已，心意悵然。過是",
    "T03n0156_004:0145c05": "夜已至明日旦，白主人言：『我今欲去。』主人",
    "T03n0156_004:0145c06": "報言：『有何不適，而欲捨我去？』善友答言：『客",
    "T03n0156_004:0145c07": "主之義，勢不得久。』善友言：『汝若愛念我者，",
    "T03n0156_004:0145c08": "為我作一鳴箏。送我著多人民處，大城聚落。』",
    "T03n0156_004:0145c09": "「爾時主人即隨意供給，送到利師跋城多人",
    "T03n0156_004:0145c10": "眾處，安隱還歸。善友善巧彈箏，其音和雅，",
    "T03n0156_004:0145c11": "悅可眾心。一切大眾皆共供給飲食，乃至",
    "T03n0156_004:0145c12": "充足利師跋道上五百乞兒，皆得飽滿。時",
    "T03n0156_004:0145c13": "國王有一果園，其園茂盛，常患鳥雀。時守",
    "T03n0156_004:0145c14": "園監語善友言：『為我防護鳥雀，我當好相",
    "T03n0156_004:0145c15": "供給。』善友答言：『我無兩目，云何能為汝驅馳",
    "T03n0156_004:0145c16": "鳥雀耶？』守園監言：『我有方便。我以繩結諸",
    "T03n0156_004:0145c17": "樹頭，安施銅鈴。汝坐樹下，聞鳥雀聲，牽挽",
    "T03n0156_004:0145c18": "繩頭。』善友答言：『如是我能。』將至樹下，安隱",
    "T03n0156_004:0145c19": "住已，即捨而去。善友防護鳥雀，兼復彈箏",
    "T03n0156_004:0145c20": "以自娛樂。時利師跋王女將諸侍從入園觀",
    "T03n0156_004:0145c21": "看，見此盲人，即往其所，問言：『汝是何人？』",
    "T03n0156_004:0145c22": "答言：『盲乞人耳。』王女見已，心生愛念，不能",
    "T03n0156_004:0145c23": "捨離。王復遣使，往喚其女。女言：『不去。為我",
    "T03n0156_004:0145c24": "送食。』共此盲人飲食訖竟，白大王言：『王今",
    "T03n0156_004:0145c25": "持我與此盲人，甚適我願。』王言：『汝鬼魅所",
    "T03n0156_004:0145c26": "著，顛狂心亂，云何共是盲人共居？汝不知耶？",
    "T03n0156_004:0145c27": "父母先以汝許與波羅奈王善友太子。善友",
    "T03n0156_004:0145c28": "今者，入海未還。汝今云何為乞人作婦？』女言：",
    "T03n0156_004:0145c29": "『雖爾，乃至捨命，終不捨離。』王聞是語，不能拒",
    "T03n0156_004:0146a01": "逆。即遣使者，將盲人來，閉著靜室。",
    "T03n0156_004:0146a02": "「爾時王女往盲人所，語言：『知不？我今欲共汝",
    "T03n0156_004:0146a03": "作夫婦。』善友報言：『汝是誰家女，欲為我",
    "T03n0156_004:0146a04": "婦？』答言：『我是利師跋王女。』善友報言：『汝",
    "T03n0156_004:0146a05": "是王女，我是乞人，云何能相恭敬？』婦言：『我",
    "T03n0156_004:0146a06": "當盡心供奉於汝，不逆汝意。』如是經九十",
    "T03n0156_004:0146a07": "日，其婦小事出行，不白其夫，良久乃還。善",
    "T03n0156_004:0146a08": "友責數：『汝私出外，而不白我。何處行還？』婦",
    "T03n0156_004:0146a09": "言：『我不私行。』婿言：『私與不私，誰當知汝？』",
    "T03n0156_004:0146a10": "其婦懊惱，啼淚滿目，即自呪誓：『我若私",
    "T03n0156_004:0146a11": "行，令汝兩目始終不差；若不爾者，使汝一",
    "T03n0156_004:0146a12": "目平復如故。』作是願已，其夫一眼目𥇒𥌎",
    "T03n0156_004:0146a13": "動，平復如故，睛光晃晃，喻如流星，視瞻清",
    "T03n0156_004:0146a14": "徹，得見其婦。婦言：『何如？汝信我不？』善友含",
    "T03n0156_004:0146a15": "笑。婦言：『汝不識恩養。我是大國王女，汝是",
    "T03n0156_004:0146a16": "小人，而我盡心供事於汝，而不體信。』婿言：",
    "T03n0156_004:0146a17": "『汝識我不？』答言：『我識汝，是乞人。』婿言：『非",
    "T03n0156_004:0146a18": "也，我是波羅奈王善友太子。』婦言：『汝大愚",
    "T03n0156_004:0146a19": "癡人，云何乃發是言？波羅奈王善友太子",
    "T03n0156_004:0146a20": "入海未還，汝今云何言是其人？此妄言耳。",
    "T03n0156_004:0146a21": "吾不信也。』善友言：『我從生來，未曾妄語。』婦",
    "T03n0156_004:0146a22": "言：『虛之與實，誰當信之？』婿言：『我若妄語，欺",
    "T03n0156_004:0146a23": "誑汝者，使我一目永不得愈。若實語者，使",
    "T03n0156_004:0146a24": "我一目平復如故，令汝得見。』作是念已，即",
    "T03n0156_004:0146a25": "如所誓，睛光耀動，如本不異。「善友太子兩目",
    "T03n0156_004:0146a26": "平復，面首端正，人相具足，妙色超絕，世無有",
    "T03n0156_004:0146a27": "比。其婦見已，心生歡喜，如蒙賢聖，遍體瞻",
    "T03n0156_004:0146a28": "視，目不暫捨。即入宮中，白父王言：『今我夫者，",
    "T03n0156_004:0146a29": "即是善友太子。』王言：『癡人顛狂，鬼魅所著，",
    "T03n0156_004:0146b01": "而作是言。善友太子入海未還，汝今云何名",
    "T03n0156_004:0146b02": "是乞人為太子也？』女言：『不也。若不信者，可",
    "T03n0156_004:0146b03": "一視之。』王即往看，見已便識是善友太子，",
    "T03n0156_004:0146b04": "即懷恐怖而作是言：『波羅奈王若聞此事，嫌",
    "T03n0156_004:0146b05": "我不少。』即前懺謝善友太子：『我實不知。』太",
    "T03n0156_004:0146b06": "子言：『無苦。為我餉致，給與此牧牛人。』利師跋",
    "T03n0156_004:0146b07": "王即以金銀、珍寶、衣被、飲食，并與所放五百",
    "T03n0156_004:0146b08": "頭牛。其人歡喜，稱善無量：『善友太子，而我未",
    "T03n0156_004:0146b09": "有幾許恩分，而能報我如是財賄。』時放牛人",
    "T03n0156_004:0146b10": "於大眾中高聲唱言：『夫陰施陽報，布施之事，",
    "T03n0156_004:0146b11": "果報弘廣。』爾時無量大眾心生歡喜，皆發施",
    "T03n0156_004:0146b12": "心，賑濟一切，求佛為本。虛空神天讚歎其",
    "T03n0156_004:0146b13": "人，遂成其言，如是如是。",
    "T03n0156_004:0146b14": "「爾時善友太子未入大海在宮殿時，養一白",
    "T03n0156_004:0146b15": "鴈，衣被飲食，行住坐臥，而常共俱。爾時夫人",
    "T03n0156_004:0146b16": "往到其所，報其鴈言：『太子在時，常共汝俱。今",
    "T03n0156_004:0146b17": "入大海未還，生死未分，而我不能得知定實。",
    "T03n0156_004:0146b18": "汝今云何不感念太子？』鴈聞是語，悲鳴宛轉，",
    "T03n0156_004:0146b19": "啼淚滿目，報言：『大王夫人！欲使求覓太子",
    "T03n0156_004:0146b20": "者，不敢違命。』爾時夫人手自作書，繫其鴈頸。",
    "T03n0156_004:0146b21": "其鴈音響問太子大海所在，身昇虛空，飛翔",
    "T03n0156_004:0146b22": "宛轉而去。夫人見已，心生恃賴：『今者此鴈，其",
    "T03n0156_004:0146b23": "必定得我子死活定實消息。』飛至大海，經過",
    "T03n0156_004:0146b24": "周遍，求覓不見。次第往到利師跋國，遙見善",
    "T03n0156_004:0146b25": "友太子在宮殿前。其鴈𣫍身，擁翅往趣，到已",
    "T03n0156_004:0146b26": "悲鳴歡喜。太子即取母書，頭頂禮敬，發封披",
    "T03n0156_004:0146b27": "讀，即知父母晝夜悲哭，追念太子，兩目失明。",
    "T03n0156_004:0146b28": "「爾時太子即作手書，具以上事向父母說。復",
    "T03n0156_004:0146b29": "以書繫其鴈頸，其鴈歡喜，還波羅奈。父母",
    "T03n0156_004:0146c01": "得太子書，歡喜踊躍，稱善無量，具知太子",
    "T03n0156_004:0146c02": "為弟惡友之所危害，奪取寶珠，苦惱無量。",
    "T03n0156_004:0146c03": "父母尋時杻械惡友手脚，枷鏁頸項，閉著牢",
    "T03n0156_004:0146c04": "獄。遣使往告利師󰍑王：『汝今云何擁遮太",
    "T03n0156_004:0146c05": "子，令我憂苦？』利師󰍑王聞是語已，心生恐",
    "T03n0156_004:0146c06": "怖，即嚴服太子，送著界上。太子遣使往白利",
    "T03n0156_004:0146c07": "師󰍑王：『善友從大海歸。爾時利師󰍑王作",
    "T03n0156_004:0146c08": "倡伎樂，前後導從，掃灑燒香，懸繒幡蓋，搥",
    "T03n0156_004:0146c09": "鍾鳴鼓，遠迎太子，還至宮中，以女娉之，遣送",
    "T03n0156_004:0146c10": "往詣波羅奈國。』父母聞太子歸，歡喜無量，乘",
    "T03n0156_004:0146c11": "大名象，作倡伎樂，掃灑燒香，懸繒幡蓋，遠迎",
    "T03n0156_004:0146c12": "太子。國上人民，男夫女婦，聞太子入于大",
    "T03n0156_004:0146c13": "海，安隱還歸，歡喜無量，亦皆出迎。善友太子",
    "T03n0156_004:0146c14": "前為父母頭面禮足。王與夫人目瞑，不見太",
    "T03n0156_004:0146c15": "子形容，以手捫摸：『汝是我子善友非耶？父",
    "T03n0156_004:0146c16": "母念汝，憂苦如是。』太子問訊父母起居訖竟，",
    "T03n0156_004:0146c17": "舉手高聲報謝諸小國王及諸群臣國土人",
    "T03n0156_004:0146c18": "民一切大眾，而作是言：『苦屈大眾，從是還歸。』",
    "T03n0156_004:0146c19": "善友太子白父王言：『我弟惡友今在何處？』王",
    "T03n0156_004:0146c20": "言：『汝不須問訊。如是惡人，今在牢獄，不可放",
    "T03n0156_004:0146c21": "也。』善友太子言：『願放惡友，得與相見。』如是",
    "T03n0156_004:0146c22": "言至三，王不忍拒，便開獄門。",
    "T03n0156_004:0146c23": "「爾時惡友手脚杻械頸項枷鏁，往見善友。兄",
    "T03n0156_004:0146c24": "見如是，上白父母：『為弟脫於枷鏁。』脫枷鏁已，",
    "T03n0156_004:0146c25": "即前抱持，善言誘喻，軟語問訊：『汝極勞苦耶？",
    "T03n0156_004:0146c26": "汝持我寶珠，今在何處？』如是至三，而方報言：",
    "T03n0156_004:0146c27": "『在彼土中。』善友太子還得寶珠，往父母前，跪",
    "T03n0156_004:0146c28": "燒妙香，即呪誓言：『此寶珠是如意寶者，",
    "T03n0156_004:0146c29": "令我父母兩目明淨如故。』作是願已，尋時平",
    "T03n0156_004:0147a01": "復。父母得見其子，歡喜踊躍，慶幸無量。",
    "T03n0156_004:0147a02": "「爾時善友太子於月十五日朝，淨自澡浴，著",
    "T03n0156_004:0147a03": "鮮淨衣，燒妙寶香。於高樓觀上，手捉香爐，",
    "T03n0156_004:0147a04": "頭面頂禮摩尼寶珠，立誓願言：『我為閻浮提",
    "T03n0156_004:0147a05": "一切眾生故，忍太辛苦，求是寶珠。』爾時東",
    "T03n0156_004:0147a06": "方有大風起，吹去雲霧，虛空之中皎然明淨，",
    "T03n0156_004:0147a07": "并閻浮提所有糞穢、大小便利、灰土、草莾，涼",
    "T03n0156_004:0147a08": "風動已，皆令清淨。以珠威德，於閻浮提遍雨",
    "T03n0156_004:0147a09": "成熟自然粳米，香甘軟細，色味具足，溝渠盈",
    "T03n0156_004:0147a10": "滿，積至于膝；次雨名衣、上服、珠環、釵釧；次雨",
    "T03n0156_004:0147a11": "金銀七寶，眾妙伎樂。舉要言之，一切眾生所",
    "T03n0156_004:0147a12": "須樂具，皆悉充足。菩薩修大慈悲，行檀波羅",
    "T03n0156_004:0147a13": "蜜，給足眾生一切樂具，其事如是。」",
    "T03n0156_004:0147a14": "佛告阿難：「爾時波羅奈大王者，今現我父悅",
    "T03n0156_004:0147a15": "頭檀是；爾時母者，今現我母摩耶夫人是；",
    "T03n0156_004:0147a16": "爾時惡友太子者，今提婆達多是；爾時善友",
    "T03n0156_004:0147a17": "太子者，今我身是。阿難！提婆達多過去世",
    "T03n0156_004:0147a18": "時，常懷惡心，毀害於我。而我以忍辱力，常",
    "T03n0156_004:0147a19": "念施恩，因乃得濟，況今成佛？」佛說此法時，",
    "T03n0156_004:0147a20": "無量百千人得須陀洹果乃至阿羅漢果；復",
    "T03n0156_004:0147a21": "有無量百千人皆發阿耨多羅三藐三菩提",
    "T03n0156_004:0147a22": "心；乃至無量百千眾生皆發聲聞辟支佛",
    "T03n0156_004:0147a23": "心。阿難白佛言：「當何名此經？云何奉持？」佛",
    "T03n0156_004:0147a24": "言：「此經名『佛報恩方便給足一切眾生』。」眾會",
    "T03n0156_004:0147a25": "聞經，歡喜作禮而去。",
    "T03n0156_004:0147a26": "復次，提婆達多雖復隨佛出家，嫉妬情深，規",
    "T03n0156_004:0147a27": "望利養。雖復能多讀誦六萬香象經，而不",
    "T03n0156_004:0147a28": "能免阿鼻地獄罪。是人與阿闍世王共為",
    "T03n0156_004:0147b01": "親善，心相愛念，信用其言。時提婆達多報阿",
    "T03n0156_004:0147b02": "闍世王言：「汝可作新王，我亦欲作新佛。」阿闍",
    "T03n0156_004:0147b03": "世報言：「此事不然。父王存在。」提婆達多言：「汝",
    "T03n0156_004:0147b04": "應除之；我亦欲滅佛。然後新王、新佛教化眾",
    "T03n0156_004:0147b05": "生，不亦快乎？」時阿闍世即隨其言，斷父王命，",
    "T03n0156_004:0147b06": "王波羅奈國。提婆達多報阿闍世王言：「我欲",
    "T03n0156_004:0147b07": "毀害如來。」阿闍世言：「如來有大神力，豫知人",
    "T03n0156_004:0147b08": "之所念，汝今云何乃能加害？如來兼有諸大",
    "T03n0156_004:0147b09": "弟子——舍利弗、大目揵連、欽婆羅、阿㝹樓駄等。」",
    "T03n0156_004:0147b10": "提婆達多報阿闍世言：「王今助我。」阿闍世",
    "T03n0156_004:0147b11": "言：「何所作為？」答言：「大王！當立制限，不聽施",
    "T03n0156_004:0147b12": "諸比丘衣被飲食。」阿闍世王遍宣令言：「若有",
    "T03n0156_004:0147b13": "施諸比丘衣被飲食者，當斷汝手足。」是諸大",
    "T03n0156_004:0147b14": "弟子一切大眾共佛住耆闍崛山，次第乞食，",
    "T03n0156_004:0147b15": "了不能得，一日乃至七日。舍利弗諸大弟子",
    "T03n0156_004:0147b16": "等皆以神力，而往諸方求衣乞食。時提婆",
    "T03n0156_004:0147b17": "達多白阿闍世王言：「佛諸大弟子等，今皆不",
    "T03n0156_004:0147b18": "在。如來單獨一身。王可遣信，往請如來。若",
    "T03n0156_004:0147b19": "入宮城，即當以酒飲五百大惡黑象，極令奔",
    "T03n0156_004:0147b20": "醉。佛若受請來入城者，當放大醉象，而踏",
    "T03n0156_004:0147b21": "殺之。」",
    "T03n0156_004:0147b22": "時阿闍世王遣使往請如來。佛與五百阿羅",
    "T03n0156_004:0147b23": "漢即受王請，前入王舍城。爾時阿闍世王",
    "T03n0156_004:0147b24": "即放五百醉象，奔逸搪揬，樹木摧折，牆壁",
    "T03n0156_004:0147b25": "崩倒，哮嚇大吼，向於如來。時五百阿羅漢",
    "T03n0156_004:0147b26": "皆大恐怖，踊在空中，徘徊佛上。爾時阿難",
    "T03n0156_004:0147b27": "圍遶如來，恐怖不能得去。爾時如來以慈",
    "T03n0156_004:0147b28": "悲力，即舉右手，於五指頭出五師子，開口",
    "T03n0156_004:0147c01": "哮吼，五百醉象恐怖躃地。爾時如來，大眾",
    "T03n0156_004:0147c02": "圍遶，前入王宮。時阿闍世王即出奉迎，請",
    "T03n0156_004:0147c03": "佛令坐；佛即坐已，求哀懺悔，白佛言：「世",
    "T03n0156_004:0147c04": "尊！非是我過，提婆達多耳。」佛告大王：",
    "T03n0156_004:0147c05": "「我亦知之。提婆達多常欲毀害，非適今也。",
    "T03n0156_004:0147c06": "過去世時亦常欲毀害我。我以慈悲力，乃能",
    "T03n0156_004:0147c07": "得濟。」",
    "T03n0156_004:0147c08": "爾時阿闍世王叉手，前白佛言：「世尊！提婆達",
    "T03n0156_004:0147c09": "多過去世時毀害如來，其事云何？」佛言：「諦聽！",
    "T03n0156_004:0147c10": "吾當為汝分別解說。乃往過去不可計劫，有",
    "T03n0156_004:0147c11": "大國王憘食鴈肉，使一獵師常網捕鴈。時有",
    "T03n0156_004:0147c12": "五百群鴈從北方來，飛空南過，中有鴈王墮",
    "T03n0156_004:0147c13": "落網中。爾時獵師心大歡喜，即出草菴，欲取",
    "T03n0156_004:0147c14": "殺之。時有一鴈，悲鳴吐血，徘徊不去。爾時獵",
    "T03n0156_004:0147c15": "師彎弓欲射，不避弓矢，目不暫捨，即鼓兩翅，",
    "T03n0156_004:0147c16": "來投鴈王。五百群鴈，徘徊虛空，亦復不去。爾",
    "T03n0156_004:0147c17": "時獵師見此一鴈，悲鳴吐血，顧戀如是。爾時",
    "T03n0156_004:0147c18": "獵師作是念言：『鳥獸尚能共相戀慕，不惜身",
    "T03n0156_004:0147c19": "命，其事如是。我今當以何心，而殺是鴈王？』尋",
    "T03n0156_004:0147c20": "時開網，放使令去。爾時一鴈悲鳴歡喜，鼓翅",
    "T03n0156_004:0147c21": "隨逐，五百群鴈，前後圍遶，飛空而去。爾時",
    "T03n0156_004:0147c22": "獵師即白大王：『網得一鴈王，應送王厨，供辦",
    "T03n0156_004:0147c23": "飲食。而見一鴈，悲鳴吐血，不避弓矢，徘徊不",
    "T03n0156_004:0147c24": "去。時念此鴈，尋放鴈王，五百隨從，前後圍遶，",
    "T03n0156_004:0147c25": "飛空而去。』爾時大王聞是語已，心意慘然，尋",
    "T03n0156_004:0147c26": "發慈心：『鳥獸共相愛念，護惜他命，其事如是。』",
    "T03n0156_004:0147c27": "爾時大王即斷鴈肉，誓不復捕。「大王！當知",
    "T03n0156_004:0147c28": "爾時王者，今大王身是；爾時獵師者，今提",
    "T03n0156_004:0148a01": "婆達多是；爾時一鴈悲鳴吐血者，今阿難",
    "T03n0156_004:0148a02": "是；爾時五百群鴈者，今五百阿羅漢是；爾",
    "T03n0156_004:0148a03": "時鴈王者，今我身是。",
    "T03n0156_004:0148a04": "「爾時阿難心生顧戀，如本不異；爾時五百阿",
    "T03n0156_004:0148a05": "羅漢飛騰虛空，亦如本不異；爾時提婆達",
    "T03n0156_004:0148a06": "多常欲毀害於我，我以慈悲力故，因乃得",
    "T03n0156_004:0148a07": "濟。」說是法時，無量百千人或得初果乃至四",
    "T03n0156_004:0148a08": "果，或發阿耨多羅三藐三菩提心，乃至聲",
    "T03n0156_004:0148a09": "聞、辟支佛心。",
    "T03n0156_004:0148a10": "「復次，提婆達多惡心不息，而作是念：『我今應",
    "T03n0156_004:0148a11": "當長養十指爪甲，極令長利，於爪甲下塗以",
    "T03n0156_004:0148a12": "毒藥。往如來所，頭面接足禮時，我當以十",
    "T03n0156_004:0148a13": "指甲抓足趺上，毒藥入體，其必喪命。』作是",
    "T03n0156_004:0148a14": "念已，如所思惟，往如來所，頭面作禮，以手接",
    "T03n0156_004:0148a15": "足。爾時毒藥變成甘露，於如來身竟無所",
    "T03n0156_004:0148a16": "為。「復次，提婆達多既不果願，復作是念：『如",
    "T03n0156_004:0148a17": "來今者坐耆闍崛山下。我今應當上山，頭頂",
    "T03n0156_004:0148a18": "上排山上石下，斷其命根。』作是念已，上山",
    "T03n0156_004:0148a19": "排石，傷佛足指。我慈悲心，怨親同等。「復次，",
    "T03n0156_004:0148a20": "提婆達多，過去久遠不可計劫，爾時有佛，",
    "T03n0156_004:0148a21": "出興于世，號曰應現如來、應供、正遍知、明行",
    "T03n0156_004:0148a22": "足、善逝、世間解、無上士、調御丈夫、天人師、佛、世",
    "T03n0156_004:0148a23": "尊。佛滅度後，於像法中，有一坐禪比丘，",
    "T03n0156_004:0148a24": "獨住林中。爾時比丘甞患蟣虱，即便共虱",
    "T03n0156_004:0148a25": "而作約言：『我若坐禪，汝宜默然隱身寂住。』",
    "T03n0156_004:0148a26": "其虱如法。於後一時，有一土蚤來至虱邊，",
    "T03n0156_004:0148a27": "問言：『汝云何身體肌肉肥盛？』虱言：『我所依",
    "T03n0156_004:0148a28": "主人常修禪定，教我飲食時節。我如法飲食",
    "T03n0156_004:0148b01": "故，所以身體鮮肥。』蚤言：『我亦欲修習其法。』",
    "T03n0156_004:0148b02": "虱言：『能爾隨意。』爾時比丘尋便坐禪。爾時",
    "T03n0156_004:0148b03": "土蚤聞血肉香，即便食噉。",
    "T03n0156_004:0148b04": "「爾時比丘心生苦惱，即便脫衣，以火燒之。」佛",
    "T03n0156_004:0148b05": "言：「爾時坐禪比丘者，今迦葉佛是；爾時土",
    "T03n0156_004:0148b06": "蚤者，今提婆達多是；爾時虱者，今我身是。",
    "T03n0156_004:0148b07": "提婆達多為利養故，毀害於我。乃至今日成",
    "T03n0156_004:0148b08": "佛，亦為利養，出佛身血，生入地獄。提婆達",
    "T03n0156_004:0148b09": "多常懷惡心，毀害如來，若說其事，窮劫不",
    "T03n0156_004:0148b10": "盡，而如來常以慈悲力，愍而哀傷。我以值",
    "T03n0156_004:0148b11": "遇提婆達多故，速得成佛，念其恩故，常垂",
    "T03n0156_004:0148b12": "慈愍。」爾時如來即遣阿難往到地獄，問訊",
    "T03n0156_004:0148b13": "提婆達多：「苦可忍不？」爾時阿難受如來教，",
    "T03n0156_004:0148b14": "至地獄門外，問牛頭阿傍言：「為我喚提婆達",
    "T03n0156_004:0148b15": "多。」牛頭阿傍言：「汝問何佛提婆達多？過去",
    "T03n0156_004:0148b16": "諸佛皆有提婆達多。」阿難言：「我喚釋迦牟",
    "T03n0156_004:0148b17": "尼佛提婆達多。」爾時牛頭阿傍即語提婆",
    "T03n0156_004:0148b18": "達多：「阿難在外，欲得相見。」提婆達多即言：",
    "T03n0156_004:0148b19": "「善來阿難！如來猶能憐念於我耶？」阿難言：",
    "T03n0156_004:0148b20": "「如來遣我問訊，苦痛可堪忍不？」提婆達多",
    "T03n0156_004:0148b21": "言：「我處阿鼻地獄，猶如比丘入三禪樂。」佛",
    "T03n0156_004:0148b22": "言：「菩薩摩訶薩修大方便，引接眾生。其受",
    "T03n0156_004:0148b23": "生死無量大苦，不以為患。若有人言提婆",
    "T03n0156_004:0148b24": "達多實是惡人，入阿鼻獄者，無有是處。」如來",
    "T03n0156_004:0148b25": "爾時即為大眾顯發提婆達多微密妙行大",
    "T03n0156_004:0148b26": "方便。時無量百千菩薩得無生法忍；無量百",
    "T03n0156_004:0148b27": "千人發阿耨多羅三藐三菩提心；無量百千",
    "T03n0156_004:0148b28": "人得須陀洹果乃至阿羅漢道。虛空神天雨",
    "T03n0156_004:0148c01": "眾天華，遍覆大眾，作天伎樂，放大光明，讚",
    "T03n0156_004:0148c02": "言：「善哉！如來所說法，未曾有也。」一切大眾",
    "T03n0156_004:0148c03": "聞佛說法，頭面作禮，歡喜而去。",
    "T03n0156_004:0148c04": "大方便佛報恩經卷第四"
}