{
    "X82n1571_113:0689c13": "五燈全書卷第一百十三",
    "X82n1571_113:0689c15": "京都聖感禪寺住持(臣)僧　(超永)　編輯",
    "X82n1571_113:0689c16": "京都古華嚴寺住持(臣)僧　(超揆)　較閱　進",
    "X82n1571_113:0689c17": "呈",
    "X82n1571_113:0689c18": "　　曹洞宗",
    "X82n1571_113:0689c19": "　　　青原下三十七世隨錄",
    "X82n1571_113:0689c20": "湖州弁山龍華久默大音禪師淛西石門姚氏子。母",
    "X82n1571_113:0689c21": "有蓮敷之夢。乃生。家貧操舟為業。每於僧舍。聞佛聲。",
    "X82n1571_113:0689c22": "輒生踴躍。廿四薙染。首謁雲門澄。值門示眾曰。放下",
    "X82n1571_113:0689c23": "放下又放下。并放下者亦放下。師聞之慶快。然猶未",
    "X82n1571_113:0689c24": "徹誵譌。忽嬰病幾斃。悟前非。因看趙州勘婆語。謁寶",
    "X82n1571_113:0690a01": "壽方。發憤力究。廢寢食。目幾損。因僧問托鉢因緣。方",
    "X82n1571_113:0690a02": "作擎鉢勢。遶禪牀曰。哪哪。師驀地打徹。後聞弁山雪",
    "X82n1571_113:0690a03": "剏龍華。特禮覲。盤桓信宿。雪印之　繼席上堂。山僧",
    "X82n1571_113:0690a04": "是個杜抝子志。煨折脚鐺於窮谷。今日大眾。以吾老",
    "X82n1571_113:0690a05": "人囑累為口實。逼作者個蟲豸。不得已露個敗闕。非",
    "X82n1571_113:0690a06": "圖熱鬧門庭。要了大家公案。且道。大家公案。作麼生",
    "X82n1571_113:0690a07": "了。竹放雲邊浪。松收月下濤　上堂。凍斷江南萬里",
    "X82n1571_113:0690a08": "流。三冬不著赤梢游。要飛直待春雷動。布雨興雲潤",
    "X82n1571_113:0690a09": "九州。賖千錢不如現八百。打○相曰。大眾會麼。會也",
    "X82n1571_113:0690a10": "跳不出。不會也跳不出。卓拄杖曰。只為貧兒不怕冷。",
    "X82n1571_113:0690a11": "故來雪上又加霜　師誕日上堂。暗九之年。曲不藏",
    "X82n1571_113:0690a12": "直。四十五歲。直不藏曲。且道不落數量者。是甚麼人。",
    "X82n1571_113:0690a13": "卓拄杖曰。從來不著孃生褲。自古遭人笑赤條　上",
    "X82n1571_113:0690a14": "堂。鶯遷喬燕繞梁。忻忻草木正芬芳。韶光盡向今朝",
    "X82n1571_113:0690a15": "露。莫謂東君還覆藏。諸仁者。還見麼。見也換却眼睛。",
    "X82n1571_113:0690a16": "不見也換却眼睛。還有不被換却者麼。下座　解制",
    "X82n1571_113:0690a17": "上堂。廬陵米價索遼天。無敢能酬著地錢。肯把缽盂",
    "X82n1571_113:0690a18": "安箇柄。誰家竈裏不生烟。會得去莫廉纖。陸行有馬。",
    "X82n1571_113:0690a19": "水行有船。大眾還當得解制事麼。直待來年十月斗。",
    "X82n1571_113:0690a20": "象峰開口再重宣　元旦小參。一聲爆竹堅冰裂。無",
    "X82n1571_113:0690a21": "限春光皆漏泄。膏雨紛紛落不休。十年枯木一朝活。",
    "X82n1571_113:0690a22": "諸善知識。新年頭佛法雖多。若要受用。也須唧[口*留]。眾",
    "X82n1571_113:0690a23": "中忽一喝。師以手拍案曰。莫忙莫忙。滿目皆是不許",
    "X82n1571_113:0690a24": "汝覩。滿耳皆是不許汝聞。滿脚皆是不許汝踐蹋。滿",
    "X82n1571_113:0690b01": "口皆是不許汝咬嚼。且道如何始得。舉如意曰。山中",
    "X82n1571_113:0690b02": "自有新條令。那用桃符呈舊科　問如何是般若體。",
    "X82n1571_113:0690b03": "師曰。平地高如山。曰如何是般若用。師曰。溪水濶如",
    "X82n1571_113:0690b04": "海　問如何是觸目菩提。師曰。東有日西有月。曰明",
    "X82n1571_113:0690b05": "箇甚麼。師曰。只要人著眼。崇禎壬午五月望日。師示",
    "X82n1571_113:0690b06": "微疾。次早手書遺命。或問和尚。更有別事也無。師曰。",
    "X82n1571_113:0690b07": "道人去就。非爾所測。當午集眾曰。無常迅速。各須及",
    "X82n1571_113:0690b08": "早倒斷。莫待臨渴掘井。老僧今日先告別也。遂吉祥",
    "X82n1571_113:0690b09": "而逝。世壽五十。僧臘二十有七。塔全身於本山(瑞白雪嗣)。",
    "X82n1571_113:0690b10": "松江青龍百愚淨斯禪師南陽桐柏谷氏子。幼喜繪",
    "X82n1571_113:0690b11": "佛像。成輒禮拜。年十九。棄家走終南薙[髟/采]。後南詢值",
    "X82n1571_113:0690b12": "弁山雪。主湖州白鶻。師往參禮。明年謁天童悟。舉本",
    "X82n1571_113:0690b13": "來而目為問。被悟打出。師恍然知有落處。崇禎戊寅。",
    "X82n1571_113:0690b14": "聞弁山隱居虔州崆峝。師再參理前問。山亦打。復領",
    "X82n1571_113:0690b15": "槽廠。一日上方丈。仍踵前問。又打出。師纔行數步。山",
    "X82n1571_113:0690b16": "喚米頭。師回首。山曰。是甚麼。師忽頓釋前疑。後聞鐘",
    "X82n1571_113:0690b17": "聲乃大徹　出世。住嘉定之古昭慶。上堂。陣陣朔風",
    "X82n1571_113:0690b18": "揭戶開。紛紛凍雨打窓破。滿堂禪客暗嗟吁。衲被蒙",
    "X82n1571_113:0690b19": "頭牀上坐。牀上坐休錯過。金毛獅子解翻身。癩狗泥",
    "X82n1571_113:0690b20": "猪草裏臥　上堂。氣稜層[山*突]光兀。異中來也是何物。",
    "X82n1571_113:0690b21": "遂豎拂子曰。覿面施為不見形。擊香几曰。分明打破",
    "X82n1571_113:0690b22": "精靈窟。豹披霧而變文。龍乘雷而換骨。咄莫輕。忽擲",
    "X82n1571_113:0690b23": "拂子曰。衝霄須是遼天鶴　上堂。凜凜朔風遍界寒。",
    "X82n1571_113:0690b24": "千林葉落水成團。透肌徹骨誰能委。惟有梅花笑破",
    "X82n1571_113:0690c01": "顏。明舉似休瞞頇。剔起眉毛仔細看。豎拂子曰。大眾",
    "X82n1571_113:0690c02": "見麼。凍鷄啼處家園曉。隱隱行人過雪山　上堂。風",
    "X82n1571_113:0690c03": "蕭蕭兮紅日淡。山寂寂兮冷雲堆。天欲雪而不雪。梅",
    "X82n1571_113:0690c04": "似開而未開。可憐羈旅客。愁聽夜猿哀。相逢若得陶",
    "X82n1571_113:0690c05": "徵士。攜手長吟歸去來　上堂。末後一句。始到牢關。",
    "X82n1571_113:0690c06": "驀拈拄杖曰。是以奯上座。一生不肯德山老漢。跛足",
    "X82n1571_113:0690c07": "師直欲打殺黃面瞿曇。到者裏。且道利害在甚麼處。",
    "X82n1571_113:0690c08": "若也檢點得出。一任呵佛罵祖。有甚麼難。驀顧左右",
    "X82n1571_113:0690c09": "曰。有麼有麼。果是金毛獅子子。三千里外見誵譌",
    "X82n1571_113:0690c10": "　上堂。香閣沉沉冷繡幃。佳人倚戶淚沾衣。堪憐異國",
    "X82n1571_113:0690c11": "竛竮子。歲暮如何不見歸。歸不歸真懊惱。庭前殘雪",
    "X82n1571_113:0690c12": "日輪消。室內紅塵教誰掃　善慶解制。上堂。九十日",
    "X82n1571_113:0690c13": "期今已滿。打開欄圈一時休。崢嶸頭角無回互。放出",
    "X82n1571_113:0690c14": "溈山水牯牛。大眾還見麼。雖然。鼻頭繩索。猶在善慶",
    "X82n1571_113:0690c15": "手中。教你往東不敢往西。教你往西不敢往東。你欲",
    "X82n1571_113:0690c16": "去去不得。你欲住住不得何故。殺活臨時。收放在我。",
    "X82n1571_113:0690c17": "只如不落收放。又作麼生施設。以拂子擊曰。一聲羌",
    "X82n1571_113:0690c18": "篴離亭晚。君向瀟湘我向秦　康熈乙巳秋。師偶示",
    "X82n1571_113:0690c19": "微疾。悉將長物散給。中秋示眾。風燭曉霜。待時而已。",
    "X82n1571_113:0690c20": "老僧去後。不得披蔴悲慟。有類世俗。首座問。古人預",
    "X82n1571_113:0690c21": "知時至。和尚又如何。師曰。日日是好日。有問安者。捉",
    "X82n1571_113:0690c22": "師手曰。不妨再來相看。師搖手曰。只好別峰相會。是",
    "X82n1571_113:0690c23": "夜沐浴更衣。端坐至黎明。索筆書偈曰。生年五十復",
    "X82n1571_113:0690c24": "零六。大事因緣今已足。釣罷金鱗歸去休。漁翁不向",
    "X82n1571_113:0691a01": "蘆灣宿。擲筆而遊。墖於宜興善權寺東北萬松嶺上",
    "X82n1571_113:0691a02": "(瑞白雪嗣)。",
    "X82n1571_113:0691a03": "筠州洞山孤崖淨聰禪師楚德安李氏子。上堂。新豐",
    "X82n1571_113:0691a04": "洞裏。嘯月臺前。中有一機。覿體渾然。全該五位。玅契",
    "X82n1571_113:0691a05": "三元。若人會得。了了還源。諸仁者。且作麼生是還源",
    "X82n1571_113:0691a06": "一句。良久曰。翠竹風搖聲細細。清流投澗響潺潺",
    "X82n1571_113:0691a07": "　上堂。雪峰嶺峻。本絕攀緣。曲水逢渠。略通消息。所以",
    "X82n1571_113:0691a08": "道。目前一著。五眼難窺。一句截流。十方坐斷。直得千",
    "X82n1571_113:0691a09": "車合派。萬派朝宗。列聖同遊。四生均具。或時向孤峰",
    "X82n1571_113:0691a10": "頂上打眠。土曠人稀。獨行獨步。或時在十字街頭。八",
    "X82n1571_113:0691a11": "橫七縱。同死同主。且道渠儂有何本據得與麼。收放",
    "X82n1571_113:0691a12": "自由還知麼。揮拂曰。箇箇眼睛端的去。青山綠水盡",
    "X82n1571_113:0691a13": "知音　小參。今朝元旦佳節。萬象森羅饒舌。梅花暗",
    "X82n1571_113:0691a14": "遞春先。不用山僧更泄。唯有露柱燈籠。大笑呵呵不",
    "X82n1571_113:0691a15": "歇。大眾且道。笑箇甚麼。三陽運轉時清泰。萬物咸亨",
    "X82n1571_113:0691a16": "皆自得　師。端潔高古。慈心接物。初住廬山。足不越",
    "X82n1571_113:0691a17": "閫者一十八載。嗣後中興洞山。順治丁亥春。偶占微",
    "X82n1571_113:0691a18": "恙。集眾陞堂而逝。春秋五十有七。坐夏三十五。墖全",
    "X82n1571_113:0691a19": "身於寺之陽(瑞白雪嗣)。",
    "X82n1571_113:0691a20": "吳興佛川離言淨義禪師浙之蕭山孔氏子　冬至",
    "X82n1571_113:0691a21": "上堂。煦日當軒。霜風撲面。冬至陽生。天長一綫。報諸",
    "X82n1571_113:0691a22": "人薦不薦。若也薦。苕霅二谿拖白練。如不薦。弁山與",
    "X82n1571_113:0691a23": "汝開方便。卓拄杖三下　上堂。有一句子。不居那畔。",
    "X82n1571_113:0691a24": "那畔親聞。常在目前。目前難覩。弁山不敢被葢囊藏。",
    "X82n1571_113:0691b01": "真與當陽揭露。喝一喝　上堂。彌勒峰一時惡發。撒",
    "X82n1571_113:0691b02": "下縵天羅網。覆却大地山河。直得花石澗漩流。寶珠",
    "X82n1571_113:0691b03": "池匿耀。龍岡龜石。有力難施。象嶺獅岩。無繩自縛。蹤",
    "X82n1571_113:0691b04": "使出格靈禽。莫能展翅。逸羣猛獸。無計翻身。且道利",
    "X82n1571_113:0691b05": "害在甚麼處。以拂子擊禪牀曰。并山今日結制　上",
    "X82n1571_113:0691b06": "堂。五五五。一百五。趙州茶。雲門普。雪峰毬。禾山鼓。禪",
    "X82n1571_113:0691b07": "家流。莫莽鹵。雲從龍。風從虎(瑞白雪嗣)。",
    "X82n1571_113:0691b08": "蘇州金僊蕃光淨璨禪師金陵朱氏子。母夢僧而誕。",
    "X82n1571_113:0691b09": "幼為黃冠。棄投空門。抵博山。[門@免]南泉瓶鵝因緣有省。",
    "X82n1571_113:0691b10": "然後拚捨身心。雖祁寒溽暑。苦不可忍處。力究斯道",
    "X82n1571_113:0691b11": "數稔。偶大病。一七水穀不沾。因睡夢中拶著本分。聞",
    "X82n1571_113:0691b12": "樹頭果落瓦聲。頓覺虗空粉碎。參弁山。問賓主穆時",
    "X82n1571_113:0691b13": "全是妄。君臣道合正中斜。如何是君臣道合。師曰。泥",
    "X82n1571_113:0691b14": "牛吼水面。曰意旨如何。師曰。夫子不識字　繼主弁",
    "X82n1571_113:0691b15": "山。上堂。日面佛。月面佛。錙銖不謬。前三三。後三三。數",
    "X82n1571_113:0691b16": "兩難分。不在聲前句後。惟務當下圓成。且作麼生是",
    "X82n1571_113:0691b17": "圓成底事。卓拄杖曰。南泉不善調猫意。累及兒孫弄",
    "X82n1571_113:0691b18": "草鞵　三祖燈至。上堂。散木散馨。花梢皎潔。山南山",
    "X82n1571_113:0691b19": "北。榮枝茂葉。把住臨濟三元。振開五位玅訣。點枯寂",
    "X82n1571_113:0691b20": "以咸甦。指狂馳而頓歇。今朝光射象峰頭。巍巍窣堵",
    "X82n1571_113:0691b21": "祥雲結。幸遇法兄到來。畢竟有何良晤。顧左右曰。扶",
    "X82n1571_113:0691b22": "笻緩步松陰下。拍手披襟笑一場　示眾。昨日晴。今",
    "X82n1571_113:0691b23": "日雨。何用老僧頻頻舉。昨日雨。今日晴。謾言此處盡",
    "X82n1571_113:0691b24": "圓成。杵臼咬却山門脊。茶寮蹋倒正中亭。且道華林",
    "X82n1571_113:0691c01": "拄杖子。還有出氣分也無。良久。度拄杖與侍者曰。為",
    "X82n1571_113:0691c02": "我好好收拾。待有人摸著。老僧的行藏。也少他一頓",
    "X82n1571_113:0691c03": "不得　師首住蘇州金仙。嗣後為華林五代住持。示",
    "X82n1571_113:0691c04": "寂。墖於湖州白龍山之麓(瑞白雪嗣)。",
    "X82n1571_113:0691c05": "寧州雲巖元潔淨瑩禪師江都莊氏子。結制上堂。十",
    "X82n1571_113:0691c06": "五日已前。天不收。地不管。浪走天下衲僧。十五日已",
    "X82n1571_113:0691c07": "後。雲不飛。鳥不度。坐斷佛祖鼻孔。正當十五日。風蕭",
    "X82n1571_113:0691c08": "蕭。雨灑灑。威音那畔。覿體全該。今世門頭。眼橫鼻豎。",
    "X82n1571_113:0691c09": "且道。在諸人分上。成得甚麼邊事。於此委得。一任逍",
    "X82n1571_113:0691c10": "遙。設或未委。長連牀上有粥有飯　臘八上堂。好箇",
    "X82n1571_113:0691c11": "太平風景。坐著則該三十棒。何故。[遄而+王][遄而+王]隨眾生。於無",
    "X82n1571_113:0691c12": "事甲裏。及出皇宮。登雪嶺。山不是山。水不是水。凍不",
    "X82n1571_113:0691c13": "知寒。饑不知餒。睹明星開夢眼。固是好事。檢點將來。",
    "X82n1571_113:0691c14": "亦不免三十棒。何故。惱亂眾生無盡期　長至上堂。",
    "X82n1571_113:0691c15": "冬至月前。葉落千峰。冬至月後。芳生萬彚。正當今日。",
    "X82n1571_113:0691c16": "一陽初動處。萬物未彰時。人人頂門。壁立萬仞。箇箇",
    "X82n1571_113:0691c17": "眼光。爍破千差。未審此片田地。還有添減也無。良久",
    "X82n1571_113:0691c18": "曰。真淨界中纔一念。閻浮早已八千年　師世壽六",
    "X82n1571_113:0691c19": "十有一。示寂越州顯聖。門人奉遺骨。葬雲巖無住墖",
    "X82n1571_113:0691c20": "左(瑞白雪嗣)。",
    "X82n1571_113:0691c21": "越州道林鏡愚淨慧禪師浙之蕭山樓氏子。幼持法",
    "X82n1571_113:0691c22": "華。參弁山雪。示以本來面目話。久之釋然。一日蒲團",
    "X82n1571_113:0691c23": "坐至三更。雪忽喚曰。樓居士。師應諾。雪曰。且道在甚",
    "X82n1571_113:0691c24": "麼處。師聞通身汗下。遂徹法源。嗣後依雪剃落。結茅",
    "X82n1571_113:0692a01": "道林　上堂。德山棒。臨濟喝。石鞏張弓。道吾舞笏者",
    "X82n1571_113:0692a02": "一隊漢。不向淨地上放屙。偏在人前。颺沙撒土。山僧",
    "X82n1571_113:0692a03": "到者裏。不可矢上加尖。且要與諸人抽釘拔楔。驀拈",
    "X82n1571_113:0692a04": "拄杖。卓一卓。喝一喝　龍華上堂。今朝十月十五。重",
    "X82n1571_113:0692a05": "打禾山舊鼓。滿堂雲水高賢。促膝攢頭鼓舞。三條椽",
    "X82n1571_113:0692a06": "下。擦掌摩拳。七尺單前。揚威耀武。眉端拄劍。斬諸見",
    "X82n1571_113:0692a07": "之稠林。腦後抽釘。拔異端之鏃羽。眼葢乾坤。氣吞佛",
    "X82n1571_113:0692a08": "祖。拈拄杖曰。雲從龍。風從虎(瑞白雪嗣)。",
    "X82n1571_113:0692a09": "虔州興國獅子巖中也淨慈禪師新安程氏子。幼頴",
    "X82n1571_113:0692a10": "異。出家後受具金粟。過姑蘇。聞弁山雪寓兜率園。師",
    "X82n1571_113:0692a11": "往謁。請益父母未生話。雪與一掌。師有省。是秋值雪",
    "X82n1571_113:0692a12": "主白雀。師隨侍雪。忽問。未生徽州時是那裏人。師曰。",
    "X82n1571_113:0692a13": "一物無依底人。作麼生修證。雪曰。秋樹梧桐老。師停",
    "X82n1571_113:0692a14": "思。雪便打。師憤發。目不交睫者三晝夜。因喫粥。偶翻",
    "X82n1571_113:0692a15": "粥盌忽契悟。雪乃印可　住獅崖。小參。若向語言棒",
    "X82n1571_113:0692a16": "喝中薦得。原非親切。若于聲前色外處承當。轉見糊",
    "X82n1571_113:0692a17": "塗。縱饒踏破化城。未是到家消息。掀翻寶所。何殊正",
    "X82n1571_113:0692a18": "在半途。若是英靈衲子。慷慨丈夫。打開自家寶藏。運",
    "X82n1571_113:0692a19": "出自己家珍。取之則左右逢源。用之則貴賤平等。所",
    "X82n1571_113:0692a20": "謂欲為恁麼事。須是恁麼人。若不藍田射石虎。何人",
    "X82n1571_113:0692a21": "知是李將軍　崆峒小參。今朝仲冬初八。五龍湫底",
    "X82n1571_113:0692a22": "火發。擊碎鐵壁銀山。迸出無縫寶墖。突出無位真人。",
    "X82n1571_113:0692a23": "凡聖一齊抹殺。嚇得楊岐三脚驢子。倒退三千里。惶",
    "X82n1571_113:0692a24": "恐灘頭。遇著雪峰鱉鼻蛇兩箇。唧唧噥噥。叨叨怛怛。",
    "X82n1571_113:0692b01": "大眾且道。說個甚麼。參　問如何是向。師曰。葵花仰",
    "X82n1571_113:0692b02": "面。曰如何是奉。師曰。荷葉低頭。曰如何是功。師曰。木",
    "X82n1571_113:0692b03": "童敲鼓。曰如何是共功。師曰。月冷霜寒。曰如何是功",
    "X82n1571_113:0692b04": "功。師曰。珠沉玉碎。曰如何是無情說法。師曰。山高水",
    "X82n1571_113:0692b05": "遠　師於順治丙戌秋九月得微恙。時兵變。學者星",
    "X82n1571_113:0692b06": "散。旁無給侍。鳳日眉鑒法姪。迎師調治。至十月中。索",
    "X82n1571_113:0692b07": "筆書曰。世起刀兵劫。生靈實可傷。我且歸去來。皓月",
    "X82n1571_113:0692b08": "在滄浪。擲筆泊然而逝。壽四十五。臘二十一。墖骨鳳",
    "X82n1571_113:0692b09": "日之西距寺二里許。太僕卿李陳玉譔碑(瑞白雪嗣)。",
    "X82n1571_113:0692b10": "荊谿靈山衍慶石鼓淨滋禪師四明郭氏子。師處胎",
    "X82n1571_113:0692b11": "十有二月乃生。幼逈殊羣童。長即就武。一夜夢入武",
    "X82n1571_113:0692b12": "場學射。見一金色相。自曰。我是釋迦。復曰。汝違我教",
    "X82n1571_113:0692b13": "該責。凡如此者三。師驚寤。念曰。此非我事也。遂赴台",
    "X82n1571_113:0692b14": "之高明落[髟/采]。歷講肆有年。掩關修懺三朞。出則稟具",
    "X82n1571_113:0692b15": "天童悟。後值語風信大策發。參弁山雪。聞雨聲有省。",
    "X82n1571_113:0692b16": "乃徧謁名宿。探窮律藏。因思弁山極力為人處。束裝",
    "X82n1571_113:0692b17": "再謁弁山於虔之崆峒。山見便問。那裏來。師曰金陵。",
    "X82n1571_113:0692b18": "雪曰。鄱陽湖白浪滔天。汝作麼生過。師曰。不借東風",
    "X82n1571_113:0692b19": "力。輕帆漾碧秋。雪曰。章貢合流一句。又作麼生。師曰。",
    "X82n1571_113:0692b20": "綠水帶清波。雪曰。如何是正位中事。師曰。佛眼亦難",
    "X82n1571_113:0692b21": "窺。雪曰。如何是偏位中事。師曰。白雲鎖青山。雪曰。天",
    "X82n1571_113:0692b22": "台山中半個子也　住後上堂。春日晴。春風生。春水",
    "X82n1571_113:0692b23": "綠。春山青。靈光逈脫絕周遮。西來祖意甚分明。元關",
    "X82n1571_113:0692b24": "金鑽無回互。足下無私向上行。喝一喝　解制上堂。",
    "X82n1571_113:0692c01": "今朝解開布袋。放出一羣獅子。或在山林。或遊城市。",
    "X82n1571_113:0692c02": "或向魔宮。或入佛國。等閒哮吼一聲。直教魔佛潛踪。",
    "X82n1571_113:0692c03": "眾獸腦裂。大眾且道。為甚麼猶在跨下。喝一喝曰。翻",
    "X82n1571_113:0692c04": "身迸斷黃金索。始可全超白玉關　問如何是菩提",
    "X82n1571_113:0692c05": "道。師曰。白雲飛度綠楊波　問如何是即今之佛。師",
    "X82n1571_113:0692c06": "曰。何不禮拜　問如何是諸佛出身處。師曰。風動樹",
    "X82n1571_113:0692c07": "搖　師無疾坐逝。墖於衍慶寺之陽(瑞白雪嗣)。",
    "X82n1571_113:0692c09": "五燈全書卷第一百十三"
}