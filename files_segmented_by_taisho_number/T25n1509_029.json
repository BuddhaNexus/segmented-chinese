{
    "T25n1509_029:0270b08": "大智度論初品中布施隨喜心",
    "T25n1509_029:0270b09": "過上釋論第四十四之餘卷二十九",
    "T25n1509_029:0270b11": "聖者龍樹造",
    "T25n1509_029:0270b12": "後秦龜茲國三藏鳩摩羅什譯",
    "T25n1509_029:0270b13": "【經】「一切求聲聞、辟支佛人諸禪、定、解脫、三",
    "T25n1509_029:0270b14": "昧，欲以隨喜心過其上者，當學般若波羅蜜。」",
    "T25n1509_029:0270b15": "【論】禪、定者，四禪、九次第定。解脫、三昧者，八",
    "T25n1509_029:0270b16": "背捨，三解脫門，慧解脫、共解脫，時解脫、不時",
    "T25n1509_029:0270b17": "解脫，有為解脫、無為解脫等。有覺有觀三",
    "T25n1509_029:0270b18": "昧、無覺有觀三昧、無覺無觀三昧，空三昧、無",
    "T25n1509_029:0270b19": "相三昧、無作三昧，如是等諸三昧。問曰：上六",
    "T25n1509_029:0270b20": "事中，三昧即是禪、定、解脫、三昧，今何以復說？",
    "T25n1509_029:0270b21": "答曰：有二種三昧：一種慧解脫分，二種共解",
    "T25n1509_029:0270b22": "脫分。前者慧解脫分，不能入禪定，但說未",
    "T25n1509_029:0270b23": "到地中三昧；此中說共解脫分，具有禪、定、解",
    "T25n1509_029:0270b24": "脫、三昧。彼是略說，此則廣說；彼但說名，此中",
    "T25n1509_029:0270b25": "分別義。復次，前勝三昧者，有人謂一二三昧，",
    "T25n1509_029:0270b26": "非深三昧；今此中具說「禪、定、解脫、甚深三昧」。",
    "T25n1509_029:0270b27": "復次，禪、定、解脫、三昧有二種：一者、離欲時得，",
    "T25n1509_029:0270b28": "二者、求而得。離欲得者，前已說；求而得者，此",
    "T25n1509_029:0270b29": "中說。復次，禪、定、解脫、三昧得之甚難，精懃求",
    "T25n1509_029:0270c01": "之乃得。菩薩但持隨喜心便得過其上，是",
    "T25n1509_029:0270c02": "為未甞有法，是故重說。問曰：彼中三昧、智",
    "T25n1509_029:0270c03": "慧、解脫、解脫知見亦難得，何以言此為難",
    "T25n1509_029:0270c04": "得？答曰：先以說是慧解脫分，不盡甚深",
    "T25n1509_029:0270c05": "義；共解脫阿羅漢、三明阿羅漢難得，故更說。",
    "T25n1509_029:0270c06": "復次，是三昧、智慧、解脫、解脫知見，雖難得而",
    "T25n1509_029:0270c07": "不廣周悉，直為涅槃。此間明阿羅漢欲得",
    "T25n1509_029:0270c08": "現世禪定樂，所謂滅盡定、頂際禪、願智、無諍",
    "T25n1509_029:0270c09": "三昧等如是事，非直為涅槃，以是故更廣",
    "T25n1509_029:0270c10": "說。何以故？如前者直為涅槃，彼中說解脫、",
    "T25n1509_029:0270c11": "解脫知見相次故，當知一向直為涅槃。問",
    "T25n1509_029:0270c12": "曰：若以禪、定、解脫、三昧難得故重說者，智",
    "T25n1509_029:0270c13": "慧於一切法中最難微妙，何以不重說？答",
    "T25n1509_029:0270c14": "曰：上言「欲過聲聞、辟支佛慧，當學般若波羅",
    "T25n1509_029:0270c15": "蜜」中已說，此禪定未說故重說。禪定、智慧",
    "T25n1509_029:0270c16": "二法最妙，有此二行，所願皆得；如鳥有兩",
    "T25n1509_029:0270c17": "翼，能有所至。解脫從此二法得，解脫知見",
    "T25n1509_029:0270c18": "即是智慧。布施、持戒是身口業，麁行易得",
    "T25n1509_029:0270c19": "故不重說。問曰：菩薩以隨喜心勝於聲聞、",
    "T25n1509_029:0270c20": "辟支佛布施、持戒、智慧，可爾。所以者何？布施、",
    "T25n1509_029:0270c21": "持戒，眼見、耳聞，智慧亦是聞法，可得生隨",
    "T25n1509_029:0270c22": "喜心。如禪、定、解脫、三昧，是不可見聞法，云何",
    "T25n1509_029:0270c23": "隨喜？答曰：菩薩以知他心智而隨喜。問曰：",
    "T25n1509_029:0270c24": "知他心智法，有漏知他心智，知他有漏心；無",
    "T25n1509_029:0270c25": "漏知他心智，知他無漏心。菩薩未成佛，云",
    "T25n1509_029:0270c26": "何知聲聞、辟支佛無漏心？答曰：汝聲聞法中",
    "T25n1509_029:0270c27": "爾。摩訶衍法中，菩薩得無生忍法，斷諸結",
    "T25n1509_029:0270c28": "使，世世常不失六神通，以有漏他心智能",
    "T25n1509_029:0270c29": "知無漏心，何況以無漏知他心智！復有人",
    "T25n1509_029:0271a01": "言：「初發意菩薩，未得法性生身，若見若聞",
    "T25n1509_029:0271a02": "聲聞辟支佛布施、持戒，皆知當得阿羅漢，",
    "T25n1509_029:0271a03": "隨喜心言：『此人得諸法實相，離三界，我",
    "T25n1509_029:0271a04": "所欲度一切眾生生老病死，彼已得脫，則",
    "T25n1509_029:0271a05": "是我事。』」如是等種種因緣隨喜，以是故隨喜",
    "T25n1509_029:0271a06": "無咎！",
    "T25n1509_029:0271a07": "45 迴向釋論大智度論初品中迴向釋論第四十五",
    "T25n1509_029:0271a08": "【經】「菩薩摩訶薩行少施、少戒、少忍、少進、少",
    "T25n1509_029:0271a09": "禪、少智，欲以方便力迴向故，而得無量無邊",
    "T25n1509_029:0271a10": "功德者，當學般若波羅蜜！」【論】問曰：前已",
    "T25n1509_029:0271a11": "說六波羅蜜，今何以復說？答曰：上總相說，",
    "T25n1509_029:0271a12": "此欲別相說；彼說因緣，此說果報。問曰：不",
    "T25n1509_029:0271a13": "爾！彼中說六波羅蜜廣普具足，此言「少施",
    "T25n1509_029:0271a14": "乃至少智」，似不同上六波羅蜜義！答曰：不",
    "T25n1509_029:0271a15": "然！即是六波羅蜜。何以故？六波羅蜜義，在",
    "T25n1509_029:0271a16": "心，不在事多少；菩薩行若多若少，皆是波",
    "T25n1509_029:0271a17": "羅蜜。如《賢劫經》說：「八萬四千諸波羅蜜。」此經",
    "T25n1509_029:0271a18": "中亦說：「有世間檀波羅蜜，有出世間檀波羅",
    "T25n1509_029:0271a19": "蜜；乃至般若波羅蜜，亦有世間、出世間。」問",
    "T25n1509_029:0271a20": "曰：菩薩何以故少施？答曰：有種種因緣故",
    "T25n1509_029:0271a21": "少施。或有菩薩初發意，福德未集，貧故少施。",
    "T25n1509_029:0271a22": "或有菩薩聞「施無多少，功德在心」，以是故",
    "T25n1509_029:0271a23": "不求多物布施，但求好心。或有菩薩作是",
    "T25n1509_029:0271a24": "念：「若我求多集財物，破戒失善，心心散亂，",
    "T25n1509_029:0271a25": "多惱眾生；若惱眾生以供養佛，佛所不許，",
    "T25n1509_029:0271a26": "破法求財故。若施凡人，奪彼與此，非平等",
    "T25n1509_029:0271a27": "法；如菩薩法，等心一切，皆如兒子。」以是故",
    "T25n1509_029:0271a28": "少施。復次，菩薩有二種：一者、敗壞菩薩，二者、",
    "T25n1509_029:0271a29": "成就菩薩。敗壞菩薩者，本發阿耨多羅三藐",
    "T25n1509_029:0271b01": "三菩提心，不遇善緣，五蓋覆心，行雜行，轉",
    "T25n1509_029:0271b02": "身受大富貴，或作國王，或大鬼神王、龍王等。",
    "T25n1509_029:0271b03": "以本造身、口、意惡業不清淨故，不得生諸",
    "T25n1509_029:0271b04": "佛前，及天上、人中無罪處，是名為敗壞菩薩。",
    "T25n1509_029:0271b05": "如是人雖失菩薩心，先世因緣故，猶好布",
    "T25n1509_029:0271b06": "施；多惱眾生，劫奪、非法取財，以用作福。",
    "T25n1509_029:0271b07": "成就菩薩者，不失阿耨多羅三藐三菩提心，",
    "T25n1509_029:0271b08": "慈愍眾生；或有在家受五戒者，有出家受",
    "T25n1509_029:0271b09": "戒者。在家菩薩，雖行業成就，有先世因緣",
    "T25n1509_029:0271b10": "貧窮，聞佛法有二種施：法施，財施；出家人",
    "T25n1509_029:0271b11": "多應法施，在家者多應財施。我今以先世",
    "T25n1509_029:0271b12": "因緣故，不生富家，見敗菩薩輩作罪布施，",
    "T25n1509_029:0271b13": "心不喜樂；聞佛不讚多財布施，但美心",
    "T25n1509_029:0271b14": "清淨施；以是故，隨所有物而施。又出家菩",
    "T25n1509_029:0271b15": "薩守護戒故，不畜財物；又自思惟：「戒之功",
    "T25n1509_029:0271b16": "德，勝於布施。」以是因緣故，隨所有而施。",
    "T25n1509_029:0271b17": "復次，菩薩聞佛法中本生因緣，少施得果報",
    "T25n1509_029:0271b18": "多。如薄拘羅阿羅漢，以一訶梨勒果藥",
    "T25n1509_029:0271b19": "布施，九十一劫不墮惡道，受天人福樂，身",
    "T25n1509_029:0271b20": "常不病，末後身得阿羅漢道。又如沙門二",
    "T25n1509_029:0271b21": "十億耳，於鞞婆尸佛法中，作一房舍，給",
    "T25n1509_029:0271b22": "比丘僧；布一羊皮，令僧蹈上。以是因緣",
    "T25n1509_029:0271b23": "故，九十一劫中足不蹈地，受人天中無量",
    "T25n1509_029:0271b24": "福樂。末後身生大長者家，受身端政，足下",
    "T25n1509_029:0271b25": "生毛長二寸，色如青琉璃右旋；初生時，父",
    "T25n1509_029:0271b26": "與二十億兩金；後厭世五欲，出家得道，佛",
    "T25n1509_029:0271b27": "說精進比丘第一。又如須蔓耳比丘，先世",
    "T25n1509_029:0271b28": "見鞞婆尸佛塔，以耳上須蔓華布施。以是",
    "T25n1509_029:0271b29": "因緣故，九十一劫中常不墮惡道，受天上",
    "T25n1509_029:0271c01": "人中樂；末後身生時，須蔓在耳，香滿一室，",
    "T25n1509_029:0271c02": "故字為須蔓耳；後厭世出家，得阿羅漢道。",
    "T25n1509_029:0271c03": "菩薩如是等本生因緣，少施得大報，便隨所",
    "T25n1509_029:0271c04": "有多少而布施。復次，菩薩亦不一定常少",
    "T25n1509_029:0271c05": "物布施，隨所有，多則多施，少則少施。復次，佛",
    "T25n1509_029:0271c06": "欲讚般若波羅蜜功德大故，言「少施得大",
    "T25n1509_029:0271c07": "果，功德無量」。問曰：如薄拘羅阿羅漢等，亦",
    "T25n1509_029:0271c08": "少施而得大報，何用般若波羅蜜？答曰：薄",
    "T25n1509_029:0271c09": "拘羅等雖得果報，有劫數限量，得小道",
    "T25n1509_029:0271c10": "入涅槃；菩薩以般若波羅蜜「方便迴向」故，",
    "T25n1509_029:0271c11": "少施，福德無量無邊阿僧祇。問曰：何等是「方",
    "T25n1509_029:0271c12": "便迴向」，以少布施而得無量無邊功德？答",
    "T25n1509_029:0271c13": "曰：雖少布施，皆迴向阿耨多羅三藐三菩",
    "T25n1509_029:0271c14": "提。菩薩作是念：「我以是福德因緣，不求",
    "T25n1509_029:0271c15": "人天中王及世間之樂，但求阿耨多羅三藐",
    "T25n1509_029:0271c16": "三菩提。」如阿耨多羅三藐三菩提無量無邊，",
    "T25n1509_029:0271c17": "是福德亦無量無邊；又以是福德為度一",
    "T25n1509_029:0271c18": "切眾生，如眾生無量無邊故，是福德亦無",
    "T25n1509_029:0271c19": "量無邊。復次，是福德用大慈悲，大慈悲無量",
    "T25n1509_029:0271c20": "無邊故，是福德亦無量無邊。復次，菩薩福德",
    "T25n1509_029:0271c21": "諸法實相和合故，三分清淨：受者、與者、財物",
    "T25n1509_029:0271c22": "不可得故。如《般若波羅蜜》初為舍利弗說：",
    "T25n1509_029:0271c23": "「菩薩布施時，與者、受者、財物不可得故，具足",
    "T25n1509_029:0271c24": "般若波羅蜜。」用是實相智慧布施故，得無",
    "T25n1509_029:0271c25": "量無邊福德。復次，菩薩皆念所有福德如",
    "T25n1509_029:0271c26": "相、法性相、實際相故，以如、法性、實際無量無",
    "T25n1509_029:0271c27": "邊故，是福德亦無量無邊。問曰：若菩薩摩",
    "T25n1509_029:0271c28": "訶薩觀諸法實相，知如、法性、實際，是無為",
    "T25n1509_029:0271c29": "滅相，云何更生心而作福德？答曰：菩薩久",
    "T25n1509_029:0272a01": "習大悲心故，大悲心爾時發起：「眾生不知",
    "T25n1509_029:0272a02": "是諸法實相，當令得是實相。」以精進波羅",
    "T25n1509_029:0272a03": "蜜力故，還行福德業因緣，以精進波羅蜜",
    "T25n1509_029:0272a04": "助大悲心；譬如火欲滅，遇得風、薪，火則然",
    "T25n1509_029:0272a05": "熾。復次，念本願故，亦十方佛來語言：「汝念",
    "T25n1509_029:0272a06": "初發心時！又汝始得是一法門，如是有無",
    "T25n1509_029:0272a07": "量法門，汝未皆得，當還集諸功德！」如《漸備",
    "T25n1509_029:0272a08": "經》七地中說。問曰：施多少可爾；戒中有五",
    "T25n1509_029:0272a09": "戒、一日戒、十戒，少多亦可知，色法可得分",
    "T25n1509_029:0272a10": "別故。餘四波羅蜜，云何知其多少？答曰：是",
    "T25n1509_029:0272a11": "皆可知。如忍有二種：一者、身忍，二者、心忍。",
    "T25n1509_029:0272a12": "身忍者，雖身、口不動，而心不能令不起，",
    "T25n1509_029:0272a13": "少忍故不能制心；心忍者，身心俱忍，猶如",
    "T25n1509_029:0272a14": "枯木。復次，少忍者，若人撾罵不還報；大忍者，",
    "T25n1509_029:0272a15": "不分別罵者、忍者、忍法。復次，眾生中忍是為",
    "T25n1509_029:0272a16": "少忍，法忍是為大忍。如是等分別「少忍」。「少",
    "T25n1509_029:0272a17": "進」者。有二：身進，心進。身進為少，心進為大；",
    "T25n1509_029:0272a18": "外進為少，內進為大；身口進為少，意進為",
    "T25n1509_029:0272a19": "大。如佛說：「意業大力故，如大仙人瞋時，能",
    "T25n1509_029:0272a20": "令大國磨滅。」復次，身、口作五逆罪，大果報",
    "T25n1509_029:0272a21": "一劫在阿鼻泥犁中。意業力大，得生非有",
    "T25n1509_029:0272a22": "想非無想，壽八萬大劫；亦在十方佛國，壽命",
    "T25n1509_029:0272a23": "無量。以是故，知身口精進為少，意精進為",
    "T25n1509_029:0272a24": "大。復次，如經說：「若身、口、意業寂滅不動，是",
    "T25n1509_029:0272a25": "為大精進；動者，為少精進。」如是等名為「少",
    "T25n1509_029:0272a26": "精進」。「少禪」者，欲界定、未到地，不離欲故名",
    "T25n1509_029:0272a27": "為少。亦觀二禪，初禪則少，乃至滅盡定。",
    "T25n1509_029:0272a28": "有漏為少，無漏為大。未得阿鞞跋致、未",
    "T25n1509_029:0272a29": "得無生法忍禪是為少，得阿鞞跋致、得無",
    "T25n1509_029:0272b01": "生法忍禪是為大。乃至坐道場十六解脫",
    "T25n1509_029:0272b02": "相應定為少，十七金剛三昧為大。復次，若菩",
    "T25n1509_029:0272b03": "薩觀一切法常定、無散亂者，無依止，無分",
    "T25n1509_029:0272b04": "別，是為大；餘者皆為少。慧有二種：一者世",
    "T25n1509_029:0272b05": "間，二者出世間。世間慧為少，出世間慧為",
    "T25n1509_029:0272b06": "大。淨慧、雜慧，相慧、無相慧，分別慧、不分別慧，",
    "T25n1509_029:0272b07": "隨法慧、破法慧，為生死慧、為涅槃慧，為自益慧、",
    "T25n1509_029:0272b08": "為益一切眾生慧等亦如是。復次，聞慧為少，",
    "T25n1509_029:0272b09": "思慧為大；思慧為少，修慧為大；有漏慧",
    "T25n1509_029:0272b10": "為少，無漏慧為大；發阿耨多羅三藐三菩提",
    "T25n1509_029:0272b11": "心慧為少，修行六度慧為大；修慧為少，方",
    "T25n1509_029:0272b12": "便慧為大；諸地中方便展轉有大少，乃至",
    "T25n1509_029:0272b13": "十地。如是等分別多少。佛歎菩薩奇特，於",
    "T25n1509_029:0272b14": "少事中得無量無邊功德，豈況大事！餘人多",
    "T25n1509_029:0272b15": "捨財，身、口、意懃苦得福少，持戒、忍辱、精進、",
    "T25n1509_029:0272b16": "禪定、智慧等亦如是，不及菩薩少而報大。",
    "T25n1509_029:0272b17": "如先說：「譬如口氣出聲，聲則不遠；聲入",
    "T25n1509_029:0272b18": "角中，聲則能遠。」如是布施等同少，餘人行",
    "T25n1509_029:0272b19": "是所得福報則少；菩薩摩訶薩以般若波羅",
    "T25n1509_029:0272b20": "蜜方便力迴向故，得無量無邊福。以是故",
    "T25n1509_029:0272b21": "說：「欲行少施、少戒、少忍、少進、少禪、少智。」",
    "T25n1509_029:0272b22": "【經】「菩薩摩訶薩欲行檀波羅蜜、尸羅波羅蜜、",
    "T25n1509_029:0272b23": "羼提波羅蜜、毘梨耶波羅蜜、禪波羅蜜，當學",
    "T25n1509_029:0272b24": "般若波羅蜜！」【論】諸波羅蜜義如先說。問曰：",
    "T25n1509_029:0272b25": "五波羅蜜相即是般若波羅蜜相不？若是般",
    "T25n1509_029:0272b26": "若波羅蜜相，不應五名差別！若異，何以故",
    "T25n1509_029:0272b27": "言「欲行檀波羅蜜，當學般若波羅蜜」？答曰：亦",
    "T25n1509_029:0272b28": "同、亦異。異者，般若波羅蜜名觀諸法實相",
    "T25n1509_029:0272b29": "故，不受、不著一切法；檀名捨內外一切所",
    "T25n1509_029:0272c01": "有。以般若波羅蜜心行施，是時檀得名波",
    "T25n1509_029:0272c02": "羅蜜。復次，五波羅蜜殖諸功德，般若波羅",
    "T25n1509_029:0272c03": "蜜除其著心、邪見；如一人種穀，一人芸除",
    "T25n1509_029:0272c04": "眾穢，令得增長，果實成就。餘四波羅蜜亦",
    "T25n1509_029:0272c05": "如是。問曰：今云何「欲行檀波羅蜜，當學般",
    "T25n1509_029:0272c06": "若波羅蜜」？答曰：檀有二種：一者、淨，二者、不",
    "T25n1509_029:0272c07": "淨。不淨者，憍慢故施，作是念：「劣者尚與，我",
    "T25n1509_029:0272c08": "豈不能？」嫉妬故施，作是念：「我之怨憎，施故",
    "T25n1509_029:0272c09": "得名，如是勝我；今當廣施，要必勝彼。」貪報",
    "T25n1509_029:0272c10": "故施，作是念：「我施少物，千萬倍報。」是故布",
    "T25n1509_029:0272c11": "施。為名故施，作是念：「我今好施，為人所",
    "T25n1509_029:0272c12": "信，好人數中。」為攝人故施，作是念：「我今施",
    "T25n1509_029:0272c13": "之，人必歸我。」如是等種種雜結行施，是名",
    "T25n1509_029:0272c14": "不淨。淨施者，無是雜事，但以淨心信因",
    "T25n1509_029:0272c15": "緣果報，敬愍受者，不求今利，但為後世功",
    "T25n1509_029:0272c16": "德。復有淨施，不求後世利益，但以修心助",
    "T25n1509_029:0272c17": "求涅槃。復有淨施，生大悲心，為眾生故，",
    "T25n1509_029:0272c18": "不求自利早得涅槃，但為阿耨多羅三藐",
    "T25n1509_029:0272c19": "三菩提，是名淨施。以般若波羅蜜心故，能",
    "T25n1509_029:0272c20": "如是淨施。以是故說：「欲行檀波羅蜜，當學般",
    "T25n1509_029:0272c21": "若波羅蜜。」復次，般若波羅蜜力故，捨諸法著",
    "T25n1509_029:0272c22": "心，何況我心而不捨！捨吾我心故，身及妻",
    "T25n1509_029:0272c23": "子視如草土，無所戀惜，盡以布施。以是",
    "T25n1509_029:0272c24": "故說：「欲行檀波羅蜜，當學般若波羅蜜。」餘波",
    "T25n1509_029:0272c25": "羅蜜亦皆如是，以般若波羅蜜心助成故。",
    "T25n1509_029:0272c26": "復次，諸餘波羅蜜，不得般若波羅蜜，不得",
    "T25n1509_029:0272c27": "波羅蜜名字，亦不牢固。如後品中說：「五波羅",
    "T25n1509_029:0272c28": "蜜不得般若波羅蜜，無波羅蜜名字。」又如",
    "T25n1509_029:0272c29": "轉輪聖王無輪寶者，不名轉輪聖王，不以",
    "T25n1509_029:0273a01": "餘寶為名。亦如群盲無導，不能有所至；",
    "T25n1509_029:0273a02": "般若波羅蜜亦如是，導五波羅蜜，令至",
    "T25n1509_029:0273a03": "薩婆若。譬如大軍無健將，不能成辦其事；",
    "T25n1509_029:0273a04": "又如人身餘根雖具，若無眼者，不能有所",
    "T25n1509_029:0273a05": "至。又如人無命根，則餘根皆滅；有命根故，",
    "T25n1509_029:0273a06": "餘根有用。般若波羅蜜亦如是，五波羅蜜",
    "T25n1509_029:0273a07": "不得般若波羅蜜，則不得增長；得般若波",
    "T25n1509_029:0273a08": "羅蜜故，餘波羅蜜得增益具足。以是故，佛",
    "T25n1509_029:0273a09": "言：「欲行檀波羅蜜，當學般若波羅蜜。」",
    "T25n1509_029:0273a10": "【經】「菩薩摩訶薩欲使世世身體與佛相似，欲",
    "T25n1509_029:0273a11": "具足三十二相、八十隨形好，當學般若波羅蜜！」",
    "T25n1509_029:0273a12": "【論】問曰：聲聞經中說：菩薩過三阿僧祇劫",
    "T25n1509_029:0273a13": "後，百劫中種三十二相因緣；今云何說「世世",
    "T25n1509_029:0273a14": "與佛身體相似，有三十二相、八十隨形好」？答",
    "T25n1509_029:0273a15": "曰：迦栴延子《阿毘曇鞞婆沙》中有如是說，",
    "T25n1509_029:0273a16": "非三藏中所說。何以故？三十二相，餘人亦有，",
    "T25n1509_029:0273a17": "何足為貴！如難陀先世時一浴眾僧，因作",
    "T25n1509_029:0273a18": "願言：「使我世世端政淨潔。」又於異世值",
    "T25n1509_029:0273a19": "辟支佛塔，飾以彩畫，莊嚴辟支佛像，作願",
    "T25n1509_029:0273a20": "言：「使我世世色相嚴身。」以是因緣故，世世",
    "T25n1509_029:0273a21": "得身相莊嚴，乃至後身出家作沙門，眾僧遙",
    "T25n1509_029:0273a22": "見，謂其是佛，悉皆起迎。難陀小乘種少功",
    "T25n1509_029:0273a23": "德，尚得此報，豈況菩薩於無量阿僧祇劫",
    "T25n1509_029:0273a24": "中修立功德，世世形體而不似佛？又如彌",
    "T25n1509_029:0273a25": "勒菩薩白衣時，師名跋婆犁，有三相：一、眉",
    "T25n1509_029:0273a26": "間白毛相，二、舌覆面相，三、陰藏相。如是等，",
    "T25n1509_029:0273a27": "非是菩薩亦皆有相，菩薩豈當三阿僧祇",
    "T25n1509_029:0273a28": "劫後乃種相好！復次，是摩訶衍中，有菩薩",
    "T25n1509_029:0273a29": "從初發心乃至阿耨多羅三藐三菩提，初",
    "T25n1509_029:0273b01": "不生惡心；世世報得五通，身體似佛。問曰：",
    "T25n1509_029:0273b02": "菩薩未得佛道，何得身相如佛？答曰：菩薩",
    "T25n1509_029:0273b03": "為度眾生故，或作轉輪聖王身，或作帝釋",
    "T25n1509_029:0273b04": "身，或作梵王身，或作聲聞身、辟支佛身、菩",
    "T25n1509_029:0273b05": "薩身、佛身。如《首楞嚴經》中，文殊師利自說：",
    "T25n1509_029:0273b06": "「七十二億反作一緣覺而般涅槃。」又現作",
    "T25n1509_029:0273b07": "佛，號龍種尊；時世未應有佛，而眾生見佛",
    "T25n1509_029:0273b08": "身，歡喜心伏受化！問曰：菩薩若能作佛身",
    "T25n1509_029:0273b09": "說法度眾生者，與佛有何差別？答曰：菩薩",
    "T25n1509_029:0273b10": "有大神力，住十住地，具足佛法而住世間，",
    "T25n1509_029:0273b11": "廣度眾生故，不取涅槃；亦如幻師自變化",
    "T25n1509_029:0273b12": "身，為人說法，非真佛身；雖爾度脫眾生，有",
    "T25n1509_029:0273b13": "量有限。佛所度者，無量無限。菩薩雖作佛",
    "T25n1509_029:0273b14": "身，不能遍滿十方世界；佛身者普能遍滿",
    "T25n1509_029:0273b15": "無量世界，所可度者，皆現佛身。亦如十",
    "T25n1509_029:0273b16": "四日月，雖有光明，猶不如十五日。有如",
    "T25n1509_029:0273b17": "是差別。或有菩薩得無生法忍，法性生身，",
    "T25n1509_029:0273b18": "在七住地，住五神通，變身如佛，教化眾生。",
    "T25n1509_029:0273b19": "或初發意菩薩行六波羅蜜，行業因緣，得身",
    "T25n1509_029:0273b20": "相似佛，教化眾生。問曰：三十二相，布施等果",
    "T25n1509_029:0273b21": "報，般若波羅蜜無所有、如虛空，云何說「欲得",
    "T25n1509_029:0273b22": "相好當學般若波羅蜜」？答曰：三十二相有",
    "T25n1509_029:0273b23": "二種：一者、具足如佛；二者、不具足，如轉輪聖",
    "T25n1509_029:0273b24": "王、難陀等。般若波羅蜜與布施和合故，能",
    "T25n1509_029:0273b25": "具足相好如佛；餘人但行布施等，相不具",
    "T25n1509_029:0273b26": "足。問曰：云何布施等得三十二相？答曰：",
    "T25n1509_029:0273b27": "如檀越布施時，受者得色、力等五事益身",
    "T25n1509_029:0273b28": "故，施者具手足輪相。如「檀波羅蜜」中廣說。",
    "T25n1509_029:0273b29": "戒、忍等亦如是，各各具三十二相。何等是",
    "T25n1509_029:0273c01": "三十二相？一者、足下安立相，餘如〈讚菩薩品〉",
    "T25n1509_029:0273c02": "中說。問曰：以何因緣得足下安立相？答",
    "T25n1509_029:0273c03": "曰：佛世世一心堅固持戒，亦不令他敗戒，",
    "T25n1509_029:0273c04": "以是業因緣，故得是初相。初相者，自於法",
    "T25n1509_029:0273c05": "中無能動者；若作轉輪聖王，自於國土無",
    "T25n1509_029:0273c06": "能侵者。以如法養護人民及出家沙門等，",
    "T25n1509_029:0273c07": "以是業因緣故，得千輻輪相，是轉法輪初",
    "T25n1509_029:0273c08": "相；若作轉輪聖王，得轉輪寶。離殺生業",
    "T25n1509_029:0273c09": "因緣故，得長指相。離不與取業因緣故，得",
    "T25n1509_029:0273c10": "足跟滿相。以四攝法攝眾生業因緣故，得",
    "T25n1509_029:0273c11": "手足縵網相。以上妙衣服、飲食、臥具供養",
    "T25n1509_029:0273c12": "尊長業因緣故，得手足柔軟相。修福轉增業",
    "T25n1509_029:0273c13": "因緣故，得足趺高相、一一孔一毛生相、毛上",
    "T25n1509_029:0273c14": "向相。如法遣使為福和合因緣，及速疾誨",
    "T25n1509_029:0273c15": "人故，得妙踹相，如伊泥延鹿王。如法淨物",
    "T25n1509_029:0273c16": "布施，不惱受者故，得平立手過膝相、方身",
    "T25n1509_029:0273c17": "相，如尼拘盧陀樹。多修慚愧及斷邪婬，以",
    "T25n1509_029:0273c18": "房舍、衣服、覆蓋之物用布施故，得陰藏相",
    "T25n1509_029:0273c19": "如馬王。修慈三昧，信淨心多及以好色飲",
    "T25n1509_029:0273c20": "食、衣服、臥具布施故，得金色相、大光相。常",
    "T25n1509_029:0273c21": "好問義，供給所尊及善人故，得肌皮細軟相。",
    "T25n1509_029:0273c22": "如法斷事，不自專執，委以執政故，得上",
    "T25n1509_029:0273c23": "身如師子相、腋下滿相、肩圓相。恭敬尊長、",
    "T25n1509_029:0273c24": "迎逆侍送故，得身體直廣相。布施具足充",
    "T25n1509_029:0273c25": "滿故，得七處滿相。一切捨施無所遺惜故，",
    "T25n1509_029:0273c26": "得方頰車相。離兩舌故，得四十齒相、齒齊",
    "T25n1509_029:0273c27": "相、齒密相。常修行慈、好思惟故，得白牙無",
    "T25n1509_029:0273c28": "喻相。離妄語故，得舌廣薄相。美食布施、不",
    "T25n1509_029:0273c29": "惱受者故，得味中最上味相。離惡口故，",
    "T25n1509_029:0274a01": "得梵聲相。善心好眼視眾生故，得眼𥇒紺",
    "T25n1509_029:0274a02": "青相、眼𥇒如牛王相。禮敬所尊及自持戒、",
    "T25n1509_029:0274a03": "以戒教人故，得肉髻相。所應讚歎者而",
    "T25n1509_029:0274a04": "讚歎故，得眉間白毛相。是為用聲聞法三",
    "T25n1509_029:0274a05": "十二相業因緣。摩訶衍中三十二相業因緣",
    "T25n1509_029:0274a06": "者。問曰：十方諸佛及三世諸法皆無相相，",
    "T25n1509_029:0274a07": "今何以故說三十二相？一相尚不實，何況三",
    "T25n1509_029:0274a08": "十二？答曰：佛法有二種：一者、世諦，二者、第",
    "T25n1509_029:0274a09": "一義諦。世諦故，說三十二相；第一義諦故，說",
    "T25n1509_029:0274a10": "無相。有二種道：一者、令眾生修福道，二者、",
    "T25n1509_029:0274a11": "慧道。福道故，說三十二相；慧道故，說無相。",
    "T25n1509_029:0274a12": "為生身故，說三十二相；為法身故，說無相。",
    "T25n1509_029:0274a13": "佛身，以三十二相、八十隨形好而自莊嚴；法",
    "T25n1509_029:0274a14": "身，以十力、四無所畏、四無礙智、十八不共法",
    "T25n1509_029:0274a15": "諸功德莊嚴。眾生有二種因緣：一者、福德因",
    "T25n1509_029:0274a16": "緣，二者、智慧因緣。欲引導福德因緣眾生",
    "T25n1509_029:0274a17": "故，用三十二相身；欲以智慧因緣引導",
    "T25n1509_029:0274a18": "眾生故，用法身。有二種眾生：一者、知諸法",
    "T25n1509_029:0274a19": "假名，二者、著名字。為著名眾生故，說無",
    "T25n1509_029:0274a20": "相；為知諸法假名眾生故，說三十二相。",
    "T25n1509_029:0274a21": "問曰：是十力、四無所畏功德亦各有別相，",
    "T25n1509_029:0274a22": "云何說「法身無相」？答曰：一切無漏法，十六行、",
    "T25n1509_029:0274a23": "三三昧相應故，皆名無相；佛欲令眾生解",
    "T25n1509_029:0274a24": "故，種種分別說。說一切諸佛法，以空、無相、無",
    "T25n1509_029:0274a25": "作印故，皆入如、法性、實際；而為見色歡喜",
    "T25n1509_029:0274a26": "發道心者，現三十二相莊嚴身。",
    "T25n1509_029:0274a27": "復次，為一切眾生中顯最勝故，現三十二",
    "T25n1509_029:0274a28": "相而不破無相法。如菩薩初生七日之中，",
    "T25n1509_029:0274a29": "裹以白㲲，示諸相師。相師以古聖相書",
    "T25n1509_029:0274b01": "占之，以答王曰：「我讖記法，若人有三十二",
    "T25n1509_029:0274b02": "相者，在家當為轉輪聖王，出家當得作佛。",
    "T25n1509_029:0274b03": "唯此二處，無有三處。」諸相師出已，菩薩寢息。",
    "T25n1509_029:0274b04": "復有仙人名阿私陀，白淨飯王言：「我以天",
    "T25n1509_029:0274b05": "耳聞諸天鬼神說，淨飯王生子，有佛身相，",
    "T25n1509_029:0274b06": "故來請見！」王大歡喜，此人仙聖，故從遠來，",
    "T25n1509_029:0274b07": "欲見我子；勅諸侍人：「將太子出！」侍人答",
    "T25n1509_029:0274b08": "王：「太子小睡。」是時阿私陀言：「聖王常請一",
    "T25n1509_029:0274b09": "切，施以甘露，不應睡也！」即從坐起，詣太",
    "T25n1509_029:0274b10": "子所，抱著臂上，上下相之；相已涕零，不",
    "T25n1509_029:0274b11": "能自勝！王大不悅，問相師曰：「有何不祥，",
    "T25n1509_029:0274b12": "涕泣如是？」仙人答言：「假使天雨金剛大山，",
    "T25n1509_029:0274b13": "不能動其一毛，豈有不祥！太子必當作佛；",
    "T25n1509_029:0274b14": "我今年已晚暮，當生無色天上，不得見佛、",
    "T25n1509_029:0274b15": "不聞其法故，自悲傷耳！」王言：「諸相師說，不",
    "T25n1509_029:0274b16": "定一事，若在家者當作轉輪聖王，若出家",
    "T25n1509_029:0274b17": "者當得作佛。」阿私陀言：「諸相師者以世俗",
    "T25n1509_029:0274b18": "比知，非天眼知；諸聖相書，又不具足遍知，",
    "T25n1509_029:0274b19": "於相總觀，不能明審，是故或言：『在家當為",
    "T25n1509_029:0274b20": "轉輪聖王，出家當為佛。』今太子三十二相，",
    "T25n1509_029:0274b21": "正滿明徹，甚深淨潔具足，必當作佛，非轉輪",
    "T25n1509_029:0274b22": "王也！」以是故知，三十二相於一切眾生中",
    "T25n1509_029:0274b23": "最為殊勝。言無相法者，為破常、淨、樂相、我",
    "T25n1509_029:0274b24": "相、男女、生死等相，故如是說。以是故，佛法",
    "T25n1509_029:0274b25": "雖無相相，而現三十二相引導眾生，令知",
    "T25n1509_029:0274b26": "佛第一，生淨信故，說三十二相無咎。問",
    "T25n1509_029:0274b27": "曰：何以故說三十二相，不多不少？答曰：",
    "T25n1509_029:0274b28": "若說多、若說少，俱當有難。復次，佛身丈六，",
    "T25n1509_029:0274b29": "若說少相，則不周遍，不具莊嚴；若過三十",
    "T25n1509_029:0274c01": "二相，則復雜亂。譬如嚴身之具雖復富有",
    "T25n1509_029:0274c02": "珠璣，不可重著瓔珞；是故三十二相不多",
    "T25n1509_029:0274c03": "不少，正得其中。復次，若少不端嚴，則留八",
    "T25n1509_029:0274c04": "十隨形好處；過則雜亂。問曰：若須八十隨",
    "T25n1509_029:0274c05": "形好，何不皆名為「相」而別為「好」？答曰：相大",
    "T25n1509_029:0274c06": "嚴身，若說大者，則已攝小。復次，相麁而好",
    "T25n1509_029:0274c07": "細，眾生見佛則見其相，好則難見故。又相",
    "T25n1509_029:0274c08": "者，餘人共得；好者，或共、或不共。以是故，「相」、「好」",
    "T25n1509_029:0274c09": "別說。問曰：佛畢竟斷眾生相、吾我相，具足空",
    "T25n1509_029:0274c10": "法相，何以故以相莊嚴，如取相者法？答曰：",
    "T25n1509_029:0274c11": "若佛但以妙法莊嚴其心，身無相好者，",
    "T25n1509_029:0274c12": "或有可度眾生，心生輕慢，謂佛身相不具，",
    "T25n1509_029:0274c13": "不能一心樂受佛法。譬如以不淨器盛諸",
    "T25n1509_029:0274c14": "美食，人所不喜；如臭皮囊盛諸寶物，取者",
    "T25n1509_029:0274c15": "不樂。以是故，佛以三十二相莊嚴其身。",
    "T25n1509_029:0274c16": "復次，佛常於大眾中作師子吼言：「我於眾",
    "T25n1509_029:0274c17": "生中，一切功德最為第一！」若佛生身不以",
    "T25n1509_029:0274c18": "相好莊嚴，或有人言：「身形醜陋，何所能知！」",
    "T25n1509_029:0274c19": "佛以三十二相、八十隨形好莊嚴其身，眾生",
    "T25n1509_029:0274c20": "猶有不信，何況不以相好莊嚴！復次，佛法",
    "T25n1509_029:0274c21": "甚深，常寂滅相故，狂愚眾生不信不受，謂",
    "T25n1509_029:0274c22": "身滅盡，無所一取。以是故，佛以廣長舌、梵",
    "T25n1509_029:0274c23": "音聲、身放大光，為種種因緣、譬喻說上妙",
    "T25n1509_029:0274c24": "法；眾生見佛身相威德，又聞音聲，皆歡喜",
    "T25n1509_029:0274c25": "信樂。復次，莊嚴物有內外，禪定、智慧諸功德",
    "T25n1509_029:0274c26": "等，是內莊嚴；身相威德、持戒具足，是外莊嚴；",
    "T25n1509_029:0274c27": "佛內外具足。復次，佛愍念一切眾生，出興於",
    "T25n1509_029:0274c28": "世，以智慧等諸功德，饒益利根眾生；身相",
    "T25n1509_029:0274c29": "莊嚴，饒益鈍根眾生。心莊嚴，開涅槃門；身",
    "T25n1509_029:0275a01": "莊嚴，開天、人樂門。身莊嚴故，置眾生於三福",
    "T25n1509_029:0275a02": "處；心莊嚴故，置眾生入三解脫門。身莊嚴",
    "T25n1509_029:0275a03": "故，拔眾生於三惡道；心莊嚴故，拔眾生於三",
    "T25n1509_029:0275a04": "界獄。如是等無量利益因緣故，以相好莊",
    "T25n1509_029:0275a05": "嚴生身。",
    "T25n1509_029:0275a06": "【經】「欲生菩薩家，欲得鳩摩羅伽地，欲得不",
    "T25n1509_029:0275a07": "離諸佛，當學般若波羅蜜。」【論】「菩薩家」者，若",
    "T25n1509_029:0275a08": "於眾生中發甚深大悲心，是為生菩薩家。",
    "T25n1509_029:0275a09": "如生王家，無敢輕者，亦不畏飢渴、寒熱等。",
    "T25n1509_029:0275a10": "入菩薩道中，生菩薩家亦如是，以佛子",
    "T25n1509_029:0275a11": "故，諸天龍、鬼神，諸聖人等無敢輕者，益加",
    "T25n1509_029:0275a12": "恭敬；不畏惡道、人天賤處，不畏聲聞、辟支",
    "T25n1509_029:0275a13": "佛人、外道論師來沮其心。復次，菩薩初發意，",
    "T25n1509_029:0275a14": "一心作願：「從今日不復隨諸惡心，但欲度",
    "T25n1509_029:0275a15": "脫一切眾生，當得阿耨多羅三藐三菩提。」",
    "T25n1509_029:0275a16": "復次，菩薩若能知諸法實相、不生不滅，得無",
    "T25n1509_029:0275a17": "生法忍；從是以往，常住菩薩道。如前所說",
    "T25n1509_029:0275a18": "《持心經》中：「我見錠光佛時，得諸法無生忍，",
    "T25n1509_029:0275a19": "初具足六波羅蜜；自爾之前，都無布施、持戒",
    "T25n1509_029:0275a20": "等。」復次，若菩薩作是念：如恒河沙等劫為",
    "T25n1509_029:0275a21": "一日一夜，用是日夜，三十日為月，十二月",
    "T25n1509_029:0275a22": "為歲；如是歲數過百千萬億劫，乃有一佛，",
    "T25n1509_029:0275a23": "於是佛所，供養、持戒、集諸功德；如是恒河",
    "T25n1509_029:0275a24": "沙等諸佛，然後受記作佛。菩薩心不懈怠，",
    "T25n1509_029:0275a25": "不沒不厭，悉皆樂行。復次，菩薩於諸邪定",
    "T25n1509_029:0275a26": "五逆眾生及斷善根人中而生慈悲，令入",
    "T25n1509_029:0275a27": "正道，不求恩報。復次，菩薩初發心以來，不",
    "T25n1509_029:0275a28": "為諸煩惱所覆、所壞。復次，菩薩雖觀諸法",
    "T25n1509_029:0275a29": "實相，於諸觀心亦不生著。復次，菩薩自然",
    "T25n1509_029:0275b01": "口常實言，乃至夢中亦不妄語。復次，菩薩有",
    "T25n1509_029:0275b02": "所見色皆是佛色，念佛三昧力故，於色亦",
    "T25n1509_029:0275b03": "不著。復次，菩薩見一切眾生流轉生死苦中、",
    "T25n1509_029:0275b04": "一切樂中，心亦不著，但作願言：「我及眾生，",
    "T25n1509_029:0275b05": "何時當度？」復次，菩薩於一切珍寶心不生",
    "T25n1509_029:0275b06": "著，唯樂三寶。復次，菩薩常斷婬欲，乃至",
    "T25n1509_029:0275b07": "不生念想，況有實事！復次，眾生眼見菩薩",
    "T25n1509_029:0275b08": "者，即得慈三昧。復次，菩薩能令一切法悉",
    "T25n1509_029:0275b09": "為佛法，無有聲聞、辟支佛法、凡夫之法種種",
    "T25n1509_029:0275b10": "差別。復次，菩薩分別一切法，於一切法中，",
    "T25n1509_029:0275b11": "亦不生法相，亦不生非法相。如是等無量",
    "T25n1509_029:0275b12": "因緣，是名「生菩薩家」。問曰：從發心已來，已",
    "T25n1509_029:0275b13": "生菩薩家，今云何「欲生菩薩家，當學般若",
    "T25n1509_029:0275b14": "波羅蜜」？答曰：有二種菩薩家：有退轉家、不退",
    "T25n1509_029:0275b15": "轉家，名字家、實家，淨家、雜家，有信堅固家、不",
    "T25n1509_029:0275b16": "堅固家。為不退轉家乃至信堅固家，欲得",
    "T25n1509_029:0275b17": "如是等家故言：「欲生菩薩家，當學般若波羅",
    "T25n1509_029:0275b18": "蜜。」「欲得鳩摩羅伽地」者，或有菩薩從初發",
    "T25n1509_029:0275b19": "心斷婬欲，乃至阿耨多羅三藐三菩提，常",
    "T25n1509_029:0275b20": "行菩薩道，是名鳩摩羅伽地。復次，或有菩",
    "T25n1509_029:0275b21": "薩作願：世世童男，出家行道，不受世間愛",
    "T25n1509_029:0275b22": "欲，是名為鳩摩羅伽地。復次，又如王子名",
    "T25n1509_029:0275b23": "鳩摩羅伽，佛為法王。菩薩入法正位，乃至",
    "T25n1509_029:0275b24": "十地故，悉名王子，皆任為佛。如文殊師",
    "T25n1509_029:0275b25": "利，十力、四無所畏等悉具佛事故，住鳩摩",
    "T25n1509_029:0275b26": "羅伽地，廣度眾生。復次，又如童子過四歲",
    "T25n1509_029:0275b27": "以上，未滿二十，名為鳩摩羅伽。若菩薩",
    "T25n1509_029:0275b28": "初生菩薩家者，如嬰兒；得無生法忍，乃至",
    "T25n1509_029:0275b29": "十住地，離諸惡事，名為鳩摩羅伽地。欲得",
    "T25n1509_029:0275c01": "如是地，當學般若波羅蜜。「常欲不離諸佛」",
    "T25n1509_029:0275c02": "者，菩薩世世所生，常值諸佛。問曰：菩薩當",
    "T25n1509_029:0275c03": "化眾生，何故常欲值佛？答曰：有菩薩未",
    "T25n1509_029:0275c04": "入菩薩位、未得阿鞞跋致受記別故，若",
    "T25n1509_029:0275c05": "遠離諸佛，便壞諸善根，沒在煩惱，自不能",
    "T25n1509_029:0275c06": "度，安能度人！如人乘船，中流壞敗，欲度他",
    "T25n1509_029:0275c07": "人，反自沒水；又如少湯投大氷池，雖消",
    "T25n1509_029:0275c08": "少處，反更成氷。菩薩未入法位，若遠離諸",
    "T25n1509_029:0275c09": "佛，以少功德、無方便力，欲化眾生，雖少",
    "T25n1509_029:0275c10": "利益，反更墜落！以是故，新學菩薩不應",
    "T25n1509_029:0275c11": "遠離諸佛。問曰：若爾者，何以不說「不離聲",
    "T25n1509_029:0275c12": "聞，辟支佛」？聲聞、辟支佛亦能利益菩薩。答曰：",
    "T25n1509_029:0275c13": "菩薩大心，聲聞、辟支佛雖有涅槃利益，無",
    "T25n1509_029:0275c14": "一切智故，不能教導菩薩；諸佛一切種智",
    "T25n1509_029:0275c15": "故，能教導菩薩。如象沒泥，非象不能",
    "T25n1509_029:0275c16": "出；菩薩亦如是，若入非道中，唯佛能救，同",
    "T25n1509_029:0275c17": "大道故。以是故說菩薩常欲不離諸佛。復",
    "T25n1509_029:0275c18": "次，菩薩作是念：「我未得佛眼故，如盲無異，",
    "T25n1509_029:0275c19": "若不為佛所引導，則無所趣，錯入餘道；",
    "T25n1509_029:0275c20": "設聞佛法，異處行者，未知教化時節、行法多",
    "T25n1509_029:0275c21": "少。」復次，菩薩見佛得種種利益，或眼見",
    "T25n1509_029:0275c22": "心清淨，若聞所說，心則樂法，得大智慧，隨",
    "T25n1509_029:0275c23": "法修行，而得解脫。如是等值佛無量利益，",
    "T25n1509_029:0275c24": "豈不一心求欲見佛！譬如嬰兒不應離",
    "T25n1509_029:0275c25": "母，又如行道不離糧食，如大熱時不離",
    "T25n1509_029:0275c26": "涼風冷水，如大寒時不欲離火，如度深",
    "T25n1509_029:0275c27": "水不應離船，譬如病人不離良醫；菩薩",
    "T25n1509_029:0275c28": "不離諸佛，過於上事。何以故？父母、親屬、知",
    "T25n1509_029:0275c29": "識、人、天王等皆不能如佛利益；佛利益",
    "T25n1509_029:0276a01": "諸菩薩，離諸苦處，住世尊之地。以是因緣",
    "T25n1509_029:0276a02": "故，菩薩常不離佛。問曰：有為之法，欺誑不",
    "T25n1509_029:0276a03": "真，皆不可信；云何得如願不離諸佛？答",
    "T25n1509_029:0276a04": "曰：福德、智慧具足故，乃應得佛，何況不",
    "T25n1509_029:0276a05": "離諸佛！以眾生有無量劫罪因緣故，不",
    "T25n1509_029:0276a06": "得如願；雖行福德而智慧薄少，雖行智",
    "T25n1509_029:0276a07": "慧而福德薄少，故所願不成。菩薩求佛道",
    "T25n1509_029:0276a08": "故，要行二忍：生忍、法忍。行生忍故，一切眾",
    "T25n1509_029:0276a09": "生中發慈悲心，滅無量劫罪，得無量福德；",
    "T25n1509_029:0276a10": "行法忍故，破諸法無明，得無量智慧。二行",
    "T25n1509_029:0276a11": "和合故，何願不得！以是故，菩薩世世常不",
    "T25n1509_029:0276a12": "離諸佛。復次，菩薩常愛樂念佛故，捨身受",
    "T25n1509_029:0276a13": "身，恒得值佛。譬如眾生習欲心重，受婬鳥",
    "T25n1509_029:0276a14": "身，所謂孔雀、鴛鴦等；習瞋恚偏多，生毒虫",
    "T25n1509_029:0276a15": "中，所謂惡龍、羅剎、蜈蚣、毒蛇等。是菩薩心，",
    "T25n1509_029:0276a16": "不貴轉輪聖王、人天福樂，但念諸佛，是故",
    "T25n1509_029:0276a17": "隨心所重而受身形。復次，菩薩常善修念",
    "T25n1509_029:0276a18": "佛三昧因緣故，所生常值諸佛。如《般舟三",
    "T25n1509_029:0276a19": "昧》中說：「菩薩入是三昧，即見阿彌陀佛；",
    "T25n1509_029:0276a20": "便問其佛：『何業因緣故，得生彼國？』佛即答",
    "T25n1509_029:0276a21": "言：『善男子！以常修念佛三昧，憶念不廢故，",
    "T25n1509_029:0276a22": "得生我國。』」問曰：何者是念佛三昧得生彼",
    "T25n1509_029:0276a23": "國？答曰：念佛者，念佛三十二相、八十隨形好、",
    "T25n1509_029:0276a24": "金色身，身出光明遍滿十方，如融閻浮檀",
    "T25n1509_029:0276a25": "金，其色明淨；又如須彌山王在大海中，日",
    "T25n1509_029:0276a26": "光照時，其色發明。行者是時都無餘色想，所",
    "T25n1509_029:0276a27": "謂山、地、樹木等；但見虛空中諸佛身相，如真",
    "T25n1509_029:0276a28": "琉璃中赤金外現。亦如比丘入不淨觀，但",
    "T25n1509_029:0276a29": "見身體膖脹爛壞，乃至但見骨人；是骨人",
    "T25n1509_029:0276b01": "無有作者，亦無來去，以憶想故見。菩薩摩",
    "T25n1509_029:0276b02": "訶薩入念佛三昧，悉見諸佛，亦復如是；以",
    "T25n1509_029:0276b03": "攝心故，心清淨故。譬如有人莊嚴其身，照淨",
    "T25n1509_029:0276b04": "水鏡，無不悉見；此水鏡中亦無形相，以明",
    "T25n1509_029:0276b05": "淨故，見其身像。諸法從本以來，常自清淨，",
    "T25n1509_029:0276b06": "菩薩以善修淨心，隨意悉見諸佛，問其所",
    "T25n1509_029:0276b07": "疑，佛答所問。聞佛所說，心大歡喜；從三昧",
    "T25n1509_029:0276b08": "起，作是念言：「佛從何所來？我身亦不去。」即",
    "T25n1509_029:0276b09": "時便知：「諸佛無所從來，我亦無所去。」復作",
    "T25n1509_029:0276b10": "是念：「三界所有，皆心所作。」何以故？隨心所",
    "T25n1509_029:0276b11": "念，悉皆得見。以心見佛，以心作佛；心即是",
    "T25n1509_029:0276b12": "佛，心即我身；心不自知，亦不自見。若取心",
    "T25n1509_029:0276b13": "相，悉皆無智，心亦虛誑，皆從無明出。因是",
    "T25n1509_029:0276b14": "心相，即入諸法實相，所謂常空。得如是三",
    "T25n1509_029:0276b15": "昧、智慧已，二行力故，隨意所願，不離諸佛；",
    "T25n1509_029:0276b16": "如金翅鳥王，二翅具足故，於虛空中自在",
    "T25n1509_029:0276b17": "所至。菩薩得是三昧、智慧力故，或今身隨",
    "T25n1509_029:0276b18": "意供養諸佛，命終亦復值遇諸佛。以是故",
    "T25n1509_029:0276b19": "說：「菩薩常不離諸佛者，當學般若波羅蜜。」",
    "T25n1509_029:0276b20": "大智度論卷第二十九"
}