{
    "T26n1537_008:0488b18": "阿毘達磨法蘊足論卷第八",
    "T26n1537_008:0488b20": "尊者大目乾連造",
    "T26n1537_008:0488b21": "三藏法師玄奘奉　詔譯",
    "T26n1537_008:0488b22": "13 無色品無色品第十三",
    "T26n1537_008:0488b23": "一時薄伽梵在室羅筏，住逝多林給孤獨園。",
    "T26n1537_008:0488b24": "爾時世尊告苾芻眾：「有四無色。何等為四？謂",
    "T26n1537_008:0488b25": "有苾芻，超諸色想、滅有對想、不思惟種種想，",
    "T26n1537_008:0488b26": "入無邊空，空無邊處具足住，是名第一。復有",
    "T26n1537_008:0488b27": "苾芻，超一切種空無邊處入無邊識，識無邊",
    "T26n1537_008:0488b28": "處具足住，是名第二。復有苾芻，超一切種識",
    "T26n1537_008:0488b29": "無邊處入無所有，無所有處具足住，是名第",
    "T26n1537_008:0488c01": "三。復有苾芻，超一切種無所有處入非想非",
    "T26n1537_008:0488c02": "非想處具足住，是名第四。」",
    "T26n1537_008:0488c03": "超諸色想者，云何諸色想？謂眼識相應想、等",
    "T26n1537_008:0488c04": "想、現前等想、解了取像已想當想，總名色想。",
    "T26n1537_008:0488c05": "有作是說，與五識相應想等想乃至已想當",
    "T26n1537_008:0488c06": "想，總名色想。今此義中唯眼識相應想等",
    "T26n1537_008:0488c07": "想乃至已想當想，總名色想。如是色想，爾時",
    "T26n1537_008:0488c08": "超越等超越，故名超諸色想滅。有對想者，云",
    "T26n1537_008:0488c09": "何有對想？謂耳等四識相應想等想乃至已",
    "T26n1537_008:0488c10": "想當想，總名有對想。有作是說，瞋恚相應想",
    "T26n1537_008:0488c11": "等想乃至已想當想，總名有對想。今此義中",
    "T26n1537_008:0488c12": "耳等四識相應想等想乃至已想當想，總名",
    "T26n1537_008:0488c13": "有對想。如是有對想，爾時斷遍知、遠離極遠",
    "T26n1537_008:0488c14": "離、調伏極調伏、隱沒除滅，故名滅有對想。不",
    "T26n1537_008:0488c15": "思惟種種想者，云何種種想？謂有蓋纏者所",
    "T26n1537_008:0488c16": "有染污色聲香味觸想、所有不善想、所有非",
    "T26n1537_008:0488c17": "理所引想、所有障礙定想，總名種種想。彼想",
    "T26n1537_008:0488c18": "爾時不復引發、不復憶念、不復思惟、不復",
    "T26n1537_008:0488c19": "已思惟、不復當思惟，故名不思惟種種想。入",
    "T26n1537_008:0488c20": "無邊空空無邊處具足住者，云何空無邊處定",
    "T26n1537_008:0488c21": "加行、修何加行入空無邊處定？謂於此定初",
    "T26n1537_008:0488c22": "修業者，先應思惟第四靜慮為麁苦障，次應",
    "T26n1537_008:0488c23": "思惟空無邊處為靜妙離。彼於爾時若心散",
    "T26n1537_008:0488c24": "亂馳流餘境，不能一趣不能守念令住一",
    "T26n1537_008:0488c25": "緣修空無邊處定，齊此未名空無邊處定加",
    "T26n1537_008:0488c26": "行，亦未名入空無邊處定。彼若爾時攝錄自",
    "T26n1537_008:0488c27": "心，令不散亂馳流餘境，能令一趣住念一緣",
    "T26n1537_008:0488c28": "思惟修習空無邊處定相。如是思惟發勤精",
    "T26n1537_008:0488c29": "進，勇健勢猛熾盛難制勵意不息，是名空無",
    "T26n1537_008:0489a01": "邊處定加行，亦名入空無邊處定。彼於此道",
    "T26n1537_008:0489a02": "生已，修習多修習故，便令心住等住近住安",
    "T26n1537_008:0489a03": "住、一趣等持無二無退，齊此名為已入空無",
    "T26n1537_008:0489a04": "邊處定。又此定中諸心意識，名空無邊處定",
    "T26n1537_008:0489a05": "俱有心。諸思等思乃至造心意業，名空無邊",
    "T26n1537_008:0489a06": "處定俱有意業。諸心勝解、已勝解、當勝解，名",
    "T26n1537_008:0489a07": "空無邊處定俱有勝解。又此定中，若受若想",
    "T26n1537_008:0489a08": "乃至若慧等，名空無邊處定俱有諸法。如是",
    "T26n1537_008:0489a09": "諸法，亦名空無邊處定。",
    "T26n1537_008:0489a10": "超一切種空無邊處者，謂彼爾時於空無邊",
    "T26n1537_008:0489a11": "處想超越等超越，故名超一切種空無邊處。",
    "T26n1537_008:0489a12": "入無邊識識無邊處具足住者，云何識無邊處",
    "T26n1537_008:0489a13": "定加行、修何加行入識無邊處定？謂於此定",
    "T26n1537_008:0489a14": "初修業者，先應思惟空無邊處為麁苦障，次",
    "T26n1537_008:0489a15": "應思惟識無邊處為靜妙離，餘廣說如空無",
    "T26n1537_008:0489a16": "邊處。超一切識無邊處者，謂彼爾時於識無",
    "T26n1537_008:0489a17": "邊處想超越等超越，故名超一切種識無邊",
    "T26n1537_008:0489a18": "處。入無所有無所有處具足住者，云何無所",
    "T26n1537_008:0489a19": "有處定加行、修何加行入無所有處定？謂於",
    "T26n1537_008:0489a20": "此定初修業者，先應思惟識無邊處為麁苦",
    "T26n1537_008:0489a21": "障，次應思惟無所有處為靜妙離，餘廣說如",
    "T26n1537_008:0489a22": "空無邊處。超一切種無所有處者，謂彼爾時",
    "T26n1537_008:0489a23": "於無所有處想超越等超越，故名超一切種無",
    "T26n1537_008:0489a24": "所有處。入非想非非想處具足住者，云何非",
    "T26n1537_008:0489a25": "想非非想處定加行、修何加行入非想非非",
    "T26n1537_008:0489a26": "想處定？謂於此定初修業者，先應思惟無所",
    "T26n1537_008:0489a27": "有處為麁苦障，次應思惟非想非非想處為",
    "T26n1537_008:0489a28": "靜妙離，餘廣說如空無邊處。",
    "T26n1537_008:0489a29": "14 修定品修定品第十四",
    "T26n1537_008:0489b01": "一時薄伽梵在室羅筏，住逝多林給孤獨園。",
    "T26n1537_008:0489b02": "爾時世尊告苾芻眾：「有四修定。何等為四？謂",
    "T26n1537_008:0489b03": "有修定，若習若修、若多所作，能令證得現法",
    "T26n1537_008:0489b04": "樂住。復有修定，若習若修、若多所作，能令證",
    "T26n1537_008:0489b05": "得殊勝智見。復有修定，若習若修、若多所作，",
    "T26n1537_008:0489b06": "能令證得勝分別慧。復有修定，若習若修、若",
    "T26n1537_008:0489b07": "多所作，能令證得諸漏永盡。云何修定，若習",
    "T26n1537_008:0489b08": "若修若多所作，能令證得現法樂住？謂有苾",
    "T26n1537_008:0489b09": "芻，即於自身離生喜樂，滋潤遍滋潤、充滿遍",
    "T26n1537_008:0489b10": "充滿、適悅遍適悅故，離生喜樂於自身中無",
    "T26n1537_008:0489b11": "有少分而不充滿，是名修定若習若修若多",
    "T26n1537_008:0489b12": "所作能令證得現法樂住。云何修定，若習若",
    "T26n1537_008:0489b13": "修若多所作，能令證得殊勝智見？謂有苾芻，",
    "T26n1537_008:0489b14": "於光明想善攝受、善思惟、善修習、善通達，",
    "T26n1537_008:0489b15": "若晝若夜無有差別、若前若後無有差別、若",
    "T26n1537_008:0489b16": "下若上無有差別，開心離蓋，修照俱心、除闇",
    "T26n1537_008:0489b17": "昧心，修無量定，是名修定若習若修若多所",
    "T26n1537_008:0489b18": "作能令證得殊勝智見。云何修定，若習若修",
    "T26n1537_008:0489b19": "若多所作，能令證得勝分別慧？謂有苾芻，善",
    "T26n1537_008:0489b20": "知受生、善知受住、善知受滅盡沒，於此住念",
    "T26n1537_008:0489b21": "非不住念，及善知想、善知尋，於此住念非不",
    "T26n1537_008:0489b22": "住念，是名修定若習若修若多所作能令",
    "T26n1537_008:0489b23": "證得勝分別慧。云何修定，若習若修若多",
    "T26n1537_008:0489b24": "所作，能令證得諸漏永盡？謂有苾芻，於五取",
    "T26n1537_008:0489b25": "蘊數數隨觀生滅而住，謂此是色、此是色",
    "T26n1537_008:0489b26": "集、此是色滅，此是受想行識、此是受想行識",
    "T26n1537_008:0489b27": "集、此是受想行識滅，是名修定若習若修",
    "T26n1537_008:0489b28": "若多所作能令證得諸漏永盡。」爾時世尊為",
    "T26n1537_008:0489b29": "攝前義而說頌言：",
    "T26n1537_008:0489c01": "「斷欲想憂惱，　　離惛沈惡作，",
    "T26n1537_008:0489c02": "得清淨捨念，　　法尋伺前行。",
    "T26n1537_008:0489c03": "現法樂為初，　　次勝知見慧，",
    "T26n1537_008:0489c04": "破無明等漏，　　後證解脫果。」",
    "T26n1537_008:0489c05": "即於自身者，謂身亦名身、根亦名身、五色",
    "T26n1537_008:0489c06": "根亦名身、四大種所造聚亦名身。今此義中",
    "T26n1537_008:0489c07": "意說四大種所造聚名身。離生喜樂者，謂初",
    "T26n1537_008:0489c08": "靜慮所有喜樂平等受受所攝，身輕安心輕",
    "T26n1537_008:0489c09": "安，是名喜樂。如是喜樂，從離欲惡不善法起",
    "T26n1537_008:0489c10": "等起、生等生、聚集出現，故名離生喜樂。滋潤",
    "T26n1537_008:0489c11": "遍滋潤、充滿遍充滿、適悅遍適悅者，謂即於",
    "T26n1537_008:0489c12": "自四大種所造聚身，離生喜樂起等起、生等",
    "T26n1537_008:0489c13": "生、聚集出現。滋潤遍滋潤是一義，充滿遍充",
    "T26n1537_008:0489c14": "滿是一義，適悅遍適悅是一義，由下中上",
    "T26n1537_008:0489c15": "長養差別。譬如農夫，初以少水溉灌畦壠，",
    "T26n1537_008:0489c16": "爾時畦壠滋潤遍滋潤。次以中水溉灌畦",
    "T26n1537_008:0489c17": "壠，爾時畦壠充滿遍充滿。後以多水溉灌畦",
    "T26n1537_008:0489c18": "壠，爾時畦壠適悅遍適悅。苾芻亦爾，初以",
    "T26n1537_008:0489c19": "下品離生喜樂，長養大種所造聚身，爾時自",
    "T26n1537_008:0489c20": "身滋潤遍滋潤。次以中品離生喜樂，長養大",
    "T26n1537_008:0489c21": "種所造聚身，爾時自身充滿遍充滿。後以上",
    "T26n1537_008:0489c22": "品離生喜樂，長養大種所造聚身，爾時自身",
    "T26n1537_008:0489c23": "適悅遍適悅離生喜樂。於自身中無有少分",
    "T26n1537_008:0489c24": "而不充滿者，謂從足至頂，離生喜樂作長",
    "T26n1537_008:0489c25": "養事無不充滿。是名修定者，云何為定？謂即",
    "T26n1537_008:0489c26": "於自身離生喜樂滋潤遍滋潤、充滿遍充滿、",
    "T26n1537_008:0489c27": "適悅遍適悅故，心住等住近住安住、不散不亂",
    "T26n1537_008:0489c28": "攝止等持心一境性，總名為定。云何為修？謂",
    "T26n1537_008:0489c29": "於此定，若修若習、恒作常作加行不捨，總名",
    "T26n1537_008:0490a01": "為修。若習若修若多所作者，顯於此定能得",
    "T26n1537_008:0490a02": "自在。能令證得現法樂住者，謂於此定若習",
    "T26n1537_008:0490a03": "若修若多所作，於現法中證得樂住，可愛可",
    "T26n1537_008:0490a04": "樂、可欣可意，無所悕望、無所思慕、寂靜安隱，",
    "T26n1537_008:0490a05": "故名樂住。於此樂住得獲成就、親近觸證，",
    "T26n1537_008:0490a06": "故名證得。復次初靜慮所攝離生喜樂俱行",
    "T26n1537_008:0490a07": "心一境性，說名為定。即於此定若修若習、恒",
    "T26n1537_008:0490a08": "作常作加行不捨，說名為修。若習若修若多",
    "T26n1537_008:0490a09": "所作，顯彼自在。能令證得現法樂住，義如前",
    "T26n1537_008:0490a10": "說。",
    "T26n1537_008:0490a11": "於光明想善攝受等者，云何光明定加行、修",
    "T26n1537_008:0490a12": "何加行入光明定？謂於此定初修業者，先應",
    "T26n1537_008:0490a13": "善取淨月輪相、或復善取淨日輪相、或復善",
    "T26n1537_008:0490a14": "取藥物末尼諸天宮殿星宿光明、或復善取",
    "T26n1537_008:0490a15": "燈燭光明、或復善取焚燒城邑川土光明、或",
    "T26n1537_008:0490a16": "復善取焚燒山澤曠野光明，或復善取焚燒",
    "T26n1537_008:0490a17": "十擔、或二十擔、或三十擔、或四十擔、或五",
    "T26n1537_008:0490a18": "十擔、或百擔、或千擔、或百千擔、或無量百",
    "T26n1537_008:0490a19": "擔、或無量千擔、或無量百千擔薪火光明。此",
    "T26n1537_008:0490a20": "火光明，熾盛極熾盛、洞然遍洞然。隨取一種",
    "T26n1537_008:0490a21": "光明相已，審諦思惟解了觀察勝解堅住而",
    "T26n1537_008:0490a22": "分別之。彼於爾時若心散亂馳流餘境，不",
    "T26n1537_008:0490a23": "能一趣不能守念令住一緣，思惟所取諸",
    "T26n1537_008:0490a24": "光明相，齊此未名光明定加行，亦未名入光",
    "T26n1537_008:0490a25": "明定。彼若爾時攝錄自心，令不散亂馳流餘",
    "T26n1537_008:0490a26": "境，能令一趣住念一緣，思惟如是諸光明",
    "T26n1537_008:0490a27": "相。如是思惟，發勤精進乃至勵意不息，是",
    "T26n1537_008:0490a28": "名光明定加行，亦名入光明定。彼於此道生",
    "T26n1537_008:0490a29": "已，修習多修習故，便令心住等住近住安住、",
    "T26n1537_008:0490b01": "一趣等持無二無退，思惟如是諸光明相，齊",
    "T26n1537_008:0490b02": "此名為已入光明定，而未名為光明定想。云",
    "T26n1537_008:0490b03": "何名為光明定想？謂即依止前光明定，思惟",
    "T26n1537_008:0490b04": "如前諸光明相諸想等想、解了取像已想當",
    "T26n1537_008:0490b05": "想，名光明定想。此光明定想，名光明想。於",
    "T26n1537_008:0490b06": "光明想善攝受者，謂於此想恭敬攝受、慇懃",
    "T26n1537_008:0490b07": "攝受、尊重攝受。思惟彼因、彼門、彼理、彼方便、",
    "T26n1537_008:0490b08": "彼行相，故名善攝受。善思惟者，謂數數起光",
    "T26n1537_008:0490b09": "明想已，數數思惟光明相想。善修習者，謂",
    "T26n1537_008:0490b10": "於此想數習數修數多所作，故名善修習。善",
    "T26n1537_008:0490b11": "通達者，謂於此想等了審了等審觀察，故名",
    "T26n1537_008:0490b12": "善通達。若晝若夜無有差別者，謂如晝分審",
    "T26n1537_008:0490b13": "諦思惟解了觀察勝解堅住分別如前諸光",
    "T26n1537_008:0490b14": "明相，夜分亦爾。如於夜分審諦思惟解了觀",
    "T26n1537_008:0490b15": "察勝解堅住分別如前諸光明相，晝分亦爾。",
    "T26n1537_008:0490b16": "故名若晝若夜無有差別。若前若後無有差",
    "T26n1537_008:0490b17": "別者，謂如對面審諦思惟解了觀察勝解堅",
    "T26n1537_008:0490b18": "住分別如前諸光明相，背面亦爾。如於背面，",
    "T26n1537_008:0490b19": "對面亦爾。復次如於前時審諦思惟解了觀察",
    "T26n1537_008:0490b20": "勝解堅住分別如前諸光明相，今時亦爾。如",
    "T26n1537_008:0490b21": "於今時，前時亦爾。故名若前若後無有差別。",
    "T26n1537_008:0490b22": "若下若上無有差別者，謂如於下方審諦思",
    "T26n1537_008:0490b23": "惟解了觀察勝解堅住分別如前諸光明相，",
    "T26n1537_008:0490b24": "於上方亦爾。如於上方，於下方亦爾。故名若",
    "T26n1537_008:0490b25": "下若上無有差別。開心者，謂發起光明照了",
    "T26n1537_008:0490b26": "鮮淨俱行之心。離蓋者，謂遠離惛沈睡眠纏",
    "T26n1537_008:0490b27": "蓋心。用明了脩照俱心者，謂修習光明照了",
    "T26n1537_008:0490b28": "鮮淨俱行之心。除闇昧心者，謂此心中不起",
    "T26n1537_008:0490b29": "闇昧相，唯起光明相，如燈燭光照了除闇。",
    "T26n1537_008:0490c01": "脩無量定者，謂修無量光明相定，是名修。",
    "T26n1537_008:0490c02": "定者。云何為定？謂即於光明審諦思惟解了",
    "T26n1537_008:0490c03": "觀察勝解堅住分別所起心住等住，乃至心一",
    "T26n1537_008:0490c04": "境性，總名為定。云何為修？謂於此定，若修若",
    "T26n1537_008:0490c05": "習恒作常作加行不捨，總名為修。若習若修",
    "T26n1537_008:0490c06": "若多所作者，顯於此定能得自在。能令證得",
    "T26n1537_008:0490c07": "殊勝智見者，云何名為殊勝智見？謂於此定，",
    "T26n1537_008:0490c08": "若習若修若多所作至圓滿位，於舊眼邊發",
    "T26n1537_008:0490c09": "起色界大種所造清淨天眼，依此天眼生淨",
    "T26n1537_008:0490c10": "眼識，依此眼識能遍觀察前後左右上下諸",
    "T26n1537_008:0490c11": "色。如如色界大種所造清淨天眼舊眼邊起，",
    "T26n1537_008:0490c12": "如是如是生淨眼識，依此眼識領受觀察彼",
    "T26n1537_008:0490c13": "彼諸色，是名此中殊勝智見。有作是說，由意",
    "T26n1537_008:0490c14": "淨故勝解觀見，即人肉眼變成天眼，名勝智",
    "T26n1537_008:0490c15": "見。今此義中即前所說清淨眼識相應勝慧，",
    "T26n1537_008:0490c16": "說名為智亦名為見，謂天眼識相應勝慧，領",
    "T26n1537_008:0490c17": "受觀察彼彼諸色，是名此中殊勝智見。彼於",
    "T26n1537_008:0490c18": "此定，若習若修若多所作，能令證得殊勝智",
    "T26n1537_008:0490c19": "見。得獲成就親近觸證殊勝智見，故名證得。",
    "T26n1537_008:0490c20": "復次光明想俱行心一境性，說名為定。即於",
    "T26n1537_008:0490c21": "此定，若修若習恒作常作加行不捨，說名為",
    "T26n1537_008:0490c22": "修。若習若修若多所作，顯彼自在。能令證得",
    "T26n1537_008:0490c23": "殊勝智見，義如前說。",
    "T26n1537_008:0490c24": "善知受生、善知受住、善知受滅盡沒者，謂審",
    "T26n1537_008:0490c25": "觀受生、審觀受住、審觀受滅盡沒於此。住念",
    "T26n1537_008:0490c26": "非不住念者，謂審觀受生時具念正知，審觀",
    "T26n1537_008:0490c27": "受住時具念正知，審觀受滅盡沒時具念正",
    "T26n1537_008:0490c28": "知。及善想善知尋者，謂審觀想尋生、審觀想",
    "T26n1537_008:0490c29": "尋住、審觀想尋滅盡沒於此。住念非不住念",
    "T26n1537_008:0491a01": "者，謂審觀想尋生時具念正知，審觀想尋住",
    "T26n1537_008:0491a02": "時具念正知，審觀想尋滅盡沒時具念正知，",
    "T26n1537_008:0491a03": "是名脩。定者，云何為定？謂彼爾時作如是",
    "T26n1537_008:0491a04": "念：「我於諸法應正思惟，不起不善法、起諸",
    "T26n1537_008:0491a05": "善法，不起無記法、起有記法，令不善法不久",
    "T26n1537_008:0491a06": "住、令諸善法得久住，令無記法不久住、令有",
    "T26n1537_008:0491a07": "記法得久住。」彼於爾時亦觀察心、亦觀察心",
    "T26n1537_008:0491a08": "所法。彼觀察心心所法時，所起心住等住乃",
    "T26n1537_008:0491a09": "至心一境性，總名為定。云何為脩？謂於此定，",
    "T26n1537_008:0491a10": "若脩若習恒作常作加行不捨，總名為脩。若",
    "T26n1537_008:0491a11": "習若脩若多所作者，謂於此定能得自在。能",
    "T26n1537_008:0491a12": "令證得勝分別慧者，謂於此定，若習若脩若",
    "T26n1537_008:0491a13": "多所作，能令一切不善慧、非理所引慧、所有",
    "T26n1537_008:0491a14": "不善障礙定慧，皆悉破壞、捨置不起，此相違",
    "T26n1537_008:0491a15": "慧生長堅住。由此故說，能令證得勝分別",
    "T26n1537_008:0491a16": "慧。即於此慧，得獲成就、親近觸證，故名證得。",
    "T26n1537_008:0491a17": "復次審觀受想尋俱行心一境性，說名為定。",
    "T26n1537_008:0491a18": "即於此定，若脩若習恒作常作加行不捨，說",
    "T26n1537_008:0491a19": "名為脩。若習若脩若多所作，顯彼自在。能令",
    "T26n1537_008:0491a20": "證得勝分別慧，義如前說。",
    "T26n1537_008:0491a21": "於五取蘊數數隨觀生滅而住等者，謂如實",
    "T26n1537_008:0491a22": "知色生及變壞、如實知受想行識生及變壞，",
    "T26n1537_008:0491a23": "是名脩。定者，云何為定？謂於五取蘊數數隨",
    "T26n1537_008:0491a24": "觀生滅而住，所起心住等住乃至心一境性，",
    "T26n1537_008:0491a25": "總名為定。云何為脩？謂於此定，若脩若習恒",
    "T26n1537_008:0491a26": "作常作加行不捨，總名為脩。若習若脩若多",
    "T26n1537_008:0491a27": "所作者，顯於此定能得自在。能令證得諸漏",
    "T26n1537_008:0491a28": "永盡者，漏謂三漏，即欲漏、有漏、無明漏。彼於",
    "T26n1537_008:0491a29": "此定，若習若脩若多所作，能令三漏盡等盡",
    "T26n1537_008:0491b01": "遍盡究竟盡，故名諸漏永盡。於此永盡，得獲",
    "T26n1537_008:0491b02": "成就、親近觸證，故名證得。復次第四靜慮所",
    "T26n1537_008:0491b03": "攝清淨捨念俱行趣阿羅漢無間道所攝心",
    "T26n1537_008:0491b04": "一境性，說名為定。即於此定，若脩若習恒作",
    "T26n1537_008:0491b05": "常作加行不捨，說名為脩。若習若脩若多所",
    "T26n1537_008:0491b06": "作，顯彼自在。能令證得諸漏永盡，義如前",
    "T26n1537_008:0491b07": "說。",
    "T26n1537_008:0491b08": "15 覺支品覺支品第十五之一",
    "T26n1537_008:0491b09": "一時薄伽梵在室羅筏，住逝多林給孤獨園。",
    "T26n1537_008:0491b10": "時有苾芻來詣佛所，到已頂禮世尊雙足，却",
    "T26n1537_008:0491b11": "住一面而白佛言：「世尊嘗說覺支。覺支此言",
    "T26n1537_008:0491b12": "何義？」世尊告曰：「此覺支言，顯七覺支。何等為",
    "T26n1537_008:0491b13": "七？謂念覺支、擇法覺支、精進覺支、喜覺支、",
    "T26n1537_008:0491b14": "輕安覺支、定覺支、捨覺支。如是覺支，漸次而",
    "T26n1537_008:0491b15": "起、漸次而得，脩令圓滿。」時彼苾芻復白佛",
    "T26n1537_008:0491b16": "言：「云何覺支漸次而起、漸次而得，脩令圓滿？」",
    "T26n1537_008:0491b17": "佛告苾芻：「若有於身住循身觀，安住正念、遠",
    "T26n1537_008:0491b18": "離愚癡，爾時便起念覺支。得念覺支，脩令圓",
    "T26n1537_008:0491b19": "滿。彼由此念，於法簡擇、極簡擇、遍尋思、遍",
    "T26n1537_008:0491b20": "伺察、審諦伺察，爾時便起擇法覺支。得擇法",
    "T26n1537_008:0491b21": "覺支，脩令圓滿。彼由擇法發勤精進，心不下",
    "T26n1537_008:0491b22": "劣，爾時便起精進覺支。得精進覺支，脩令圓",
    "T26n1537_008:0491b23": "滿。彼由精進發生勝喜，遠離愛味，爾時便",
    "T26n1537_008:0491b24": "起喜覺支。得喜覺支，脩令圓滿。彼由此喜身",
    "T26n1537_008:0491b25": "心輕安，遠離麁重，爾時便起輕安覺支。得輕",
    "T26n1537_008:0491b26": "安覺支，脩令圓滿。彼由輕安便受快樂，樂故",
    "T26n1537_008:0491b27": "心定，爾時便起定覺支。得定覺支，脩令圓滿。",
    "T26n1537_008:0491b28": "彼由心定能滅貪憂，住增上捨，爾時便起捨",
    "T26n1537_008:0491b29": "覺支。得捨覺支，脩令圓滿。於受、心、法住循受",
    "T26n1537_008:0491c01": "心法觀，廣說亦爾。如是覺支，漸次而起、漸",
    "T26n1537_008:0491c02": "次而得，脩令圓滿。」",
    "T26n1537_008:0491c03": "云何念覺支？謂世尊說：若聖弟子，於此內身",
    "T26n1537_008:0491c04": "住循身觀，若具正勤正知正念，除世貪憂。於",
    "T26n1537_008:0491c05": "彼外身住循身觀，若具正勤正知正念，除世",
    "T26n1537_008:0491c06": "貪憂。於內外身住循身觀，若具正勤正知正",
    "T26n1537_008:0491c07": "念，除世貪憂。於內外俱受、心、法三，廣說亦爾。",
    "T26n1537_008:0491c08": "脩習如是四念住時，所有無漏作意相應",
    "T26n1537_008:0491c09": "諸念隨念、專念憶念、不忘不失、不遺不漏、",
    "T26n1537_008:0491c10": "不失法性、心明記性，總名為念，亦名念根、",
    "T26n1537_008:0491c11": "亦名念力、亦名念覺支、亦名正念，是聖出世",
    "T26n1537_008:0491c12": "無漏無取道隨行道俱有道隨轉，能正盡苦、",
    "T26n1537_008:0491c13": "作苦邊際。諸有學者如所見諸行思惟觀察",
    "T26n1537_008:0491c14": "令至究竟，於諸行中深見過患、於永涅槃深",
    "T26n1537_008:0491c15": "見功德。若阿羅漢，如解脫心，思惟觀察令",
    "T26n1537_008:0491c16": "至究竟，所有無漏作意相應諸念隨念乃至",
    "T26n1537_008:0491c17": "心明記性，是名念覺支。",
    "T26n1537_008:0491c18": "云何擇法覺支？謂世尊說：若聖弟子能如實",
    "T26n1537_008:0491c19": "知善不善法、有罪無罪法、應脩不應脩法、下",
    "T26n1537_008:0491c20": "劣勝妙法、黑白法、有敵對法、緣生法。能如",
    "T26n1537_008:0491c21": "實知善不善法者，云何善法？謂善身語業、善",
    "T26n1537_008:0491c22": "心心所法、善心不相應行及擇滅，是名善法。",
    "T26n1537_008:0491c23": "云何不善法？謂不善身語業、不善心心所法、",
    "T26n1537_008:0491c24": "不善心不相應行，是名不善法。彼於如是善",
    "T26n1537_008:0491c25": "不善法，以如實正慧簡擇、極簡擇、遍尋思、",
    "T26n1537_008:0491c26": "遍伺察、審諦伺察，是名能如實知善不善法。",
    "T26n1537_008:0491c27": "能如實知有罪無罪法者，云何有罪法？謂三",
    "T26n1537_008:0491c28": "惡行、三不善根、十不善業道，是名有罪法。云",
    "T26n1537_008:0491c29": "何無罪法？謂三妙行、三善根、十善業道，是名",
    "T26n1537_008:0492a01": "無罪法。彼於如是有罪無罪法，以如實正慧",
    "T26n1537_008:0492a02": "簡擇、極簡擇、遍尋思、遍伺察、審諦伺察，是",
    "T26n1537_008:0492a03": "名能如實知有罪無罪法。能如實知應脩不",
    "T26n1537_008:0492a04": "應脩法者，云何應脩法？謂三妙行、三善根、十",
    "T26n1537_008:0492a05": "善業道、親近善士、聽聞正法、如理作意、法隨",
    "T26n1537_008:0492a06": "法行、恭敬聽聞、密護根門、飲食知量、初夜",
    "T26n1537_008:0492a07": "後夜曾不睡眠勤脩諸善，是名應脩法。復次",
    "T26n1537_008:0492a08": "四念住、四正勝、四神足、五根、五力、七等覺",
    "T26n1537_008:0492a09": "支、八支聖道、四正行、四法迹、奢摩他、毘鉢舍",
    "T26n1537_008:0492a10": "那，亦名應脩法。云何不應脩法？謂三惡行、三",
    "T26n1537_008:0492a11": "不善根、十不善業道、親近不善士、聽聞不正",
    "T26n1537_008:0492a12": "法、不如理作意、行非法行、不恭敬聽、不恭敬",
    "T26n1537_008:0492a13": "問、不密護根門、飲食不知量、初夜後夜常習",
    "T26n1537_008:0492a14": "睡眠不勤脩善，是名不應脩法。彼於如是應",
    "T26n1537_008:0492a15": "脩不應脩法，以如實正慧簡擇、極簡擇、遍",
    "T26n1537_008:0492a16": "尋思、遍伺察、審諦伺察，是名能如實知應脩",
    "T26n1537_008:0492a17": "不應脩法。能如實知下劣勝妙法者，云何下",
    "T26n1537_008:0492a18": "劣法，謂不善法及有覆無記，是名下劣法。云",
    "T26n1537_008:0492a19": "何勝妙法？謂諸善法及無覆無記，是名勝妙",
    "T26n1537_008:0492a20": "法。彼於如是下劣勝妙法，以如實正慧簡",
    "T26n1537_008:0492a21": "擇、極簡擇、遍尋思、遍伺察、審諦伺察，是名",
    "T26n1537_008:0492a22": "能如實知下劣勝妙法。能如實知黑白法者，",
    "T26n1537_008:0492a23": "云何黑白法？謂不善法名黑、善法名白，有罪",
    "T26n1537_008:0492a24": "法名黑、無罪法名白，不應脩法名黑、應脩法",
    "T26n1537_008:0492a25": "名白，下劣法名黑、勝妙法名白，是名黑白法。",
    "T26n1537_008:0492a26": "彼於如是黑白法，以如實正慧簡擇、極簡",
    "T26n1537_008:0492a27": "擇、遍尋思、遍伺察、審諦伺察，是名能如實知",
    "T26n1537_008:0492a28": "黑白法。能如實知有敵對法者，云何有敵對",
    "T26n1537_008:0492a29": "法？謂貪無貪互相敵對、瞋無瞋互相敵對、癡",
    "T26n1537_008:0492b01": "無癡互相敵對，是名有敵對法。彼於如是有",
    "T26n1537_008:0492b02": "敵對法，以如實正慧簡擇、極簡擇、遍尋思、",
    "T26n1537_008:0492b03": "遍伺察、審諦伺察，是名能如實知有敵對法。",
    "T26n1537_008:0492b04": "能如實知緣生法者，云何緣生法？謂緣起法",
    "T26n1537_008:0492b05": "及緣已生法，總名緣生法。彼於如是緣生法，",
    "T26n1537_008:0492b06": "以如實正慧簡擇、極簡擇、遍尋思、遍伺察、",
    "T26n1537_008:0492b07": "審諦伺察，是名能如實知緣生法。彼如實知",
    "T26n1537_008:0492b08": "善不善法，廣說乃至緣生法時，所有無漏作",
    "T26n1537_008:0492b09": "意相應，於法簡擇、極簡擇、最極簡擇、解",
    "T26n1537_008:0492b10": "了等了近了、機黠通達、審察聰叡、覺明慧行、",
    "T26n1537_008:0492b11": "毘鉢舍那，總名為慧，亦名慧根、亦名慧力、亦",
    "T26n1537_008:0492b12": "名擇法覺支、亦名正見，是聖出世無漏無取",
    "T26n1537_008:0492b13": "道隨行道俱有道隨轉，能正盡苦、作苦邊際。",
    "T26n1537_008:0492b14": "諸有學者如所見諸行，思惟觀察令至究竟，",
    "T26n1537_008:0492b15": "於諸行中深見過患，於永涅槃深見功德。若",
    "T26n1537_008:0492b16": "阿羅漢、如解脫心，思惟觀察令至究竟，所有",
    "T26n1537_008:0492b17": "無漏作意相應，於法簡擇乃至毘鉢舍那，",
    "T26n1537_008:0492b18": "是名擇法覺支。",
    "T26n1537_008:0492b19": "云何精進覺支？謂世尊說：若聖弟子，為令已",
    "T26n1537_008:0492b20": "生惡不善法斷故，起欲發勤精進策心持心。",
    "T26n1537_008:0492b21": "為令未生惡不善法不生故，起欲發勤精進策",
    "T26n1537_008:0492b22": "心持心。為令未生善法生故，起欲發勤精進",
    "T26n1537_008:0492b23": "策心持心。為令已生善法堅住不忘脩滿倍",
    "T26n1537_008:0492b24": "增廣大智作證故，起欲發勤精進策心持心。",
    "T26n1537_008:0492b25": "彼脩如是四正勝時，所有無漏作意相應諸",
    "T26n1537_008:0492b26": "勤精進勇健勢猛熾盛難制勵意不息，總名",
    "T26n1537_008:0492b27": "精進，亦名精進根、亦名精進力、亦名精進",
    "T26n1537_008:0492b28": "覺支、亦名正勤，是聖出世無漏無取道隨行",
    "T26n1537_008:0492b29": "道俱有道隨轉，能正盡苦、作苦邊際。諸有學",
    "T26n1537_008:0492c01": "者如所見諸行，思惟觀察令至究竟，於諸行",
    "T26n1537_008:0492c02": "中深見過患，於永涅槃深見功德。若阿羅漢、",
    "T26n1537_008:0492c03": "如解脫心，思惟觀察令至究竟，所有無漏作",
    "T26n1537_008:0492c04": "意相應諸勤精進乃至勵意不息，是名精進",
    "T26n1537_008:0492c05": "覺支。",
    "T26n1537_008:0492c06": "云何喜覺支，謂世尊說：大名當知！若聖弟子",
    "T26n1537_008:0492c07": "以如是相隨念諸佛，謂此世尊，是如來、阿羅",
    "T26n1537_008:0492c08": "漢、正等覺、明行圓滿、善逝、世間解、無上丈夫、調",
    "T26n1537_008:0492c09": "御士、天人師、佛、薄伽梵。彼聖弟子以如是相",
    "T26n1537_008:0492c10": "隨念佛時，貪不纏心、瞋不纏心、癡不纏心，於",
    "T26n1537_008:0492c11": "如來所其心正直。心正直故，得義威勢、得法",
    "T26n1537_008:0492c12": "威勢，於如來所能引起欣，欣故生喜心，喜故",
    "T26n1537_008:0492c13": "身安，身安故受樂，樂故心定，心定故於不平",
    "T26n1537_008:0492c14": "等諸有情類得住平等，於有惱害諸有情類",
    "T26n1537_008:0492c15": "住無惱害，得預法流。於諸佛所脩隨念故，乃",
    "T26n1537_008:0492c16": "至能證究竟涅槃。復次大名！若聖弟子以如",
    "T26n1537_008:0492c17": "是相隨念正法，謂佛正法，善說、現見、無熱、應",
    "T26n1537_008:0492c18": "時、引導、近觀、智者內證。彼聖弟子以如是",
    "T26n1537_008:0492c19": "相隨念法時，貪不纏心、瞋不纏心、癡不纏心，",
    "T26n1537_008:0492c20": "於正法所其心正直，心正直故得義威勢，得",
    "T26n1537_008:0492c21": "法威勢於正法所能引起欣欣故生喜心，喜",
    "T26n1537_008:0492c22": "故身安，身安故受樂，樂故心定，心定故於不",
    "T26n1537_008:0492c23": "平等諸有情類得住平等，於有惱害諸有情",
    "T26n1537_008:0492c24": "類住無惱害，得預法流。於正法所脩隨念",
    "T26n1537_008:0492c25": "故，乃至能證究竟涅槃。",
    "T26n1537_008:0492c26": "復次大名！若聖弟子以如是相隨念僧伽，",
    "T26n1537_008:0492c27": "謂佛弟子具足妙行、質直行、如理行、法隨法",
    "T26n1537_008:0492c28": "行、和敬行、隨法行。又佛弟子有預流向、有",
    "T26n1537_008:0492c29": "預流果、有一來向、有一來果、有不還向、有不",
    "T26n1537_008:0493a01": "還果、有阿羅漢向、有阿羅漢果，如是總有四",
    "T26n1537_008:0493a02": "雙八隻補特伽羅。如是僧伽，戒具足、定具足、",
    "T26n1537_008:0493a03": "慧具足、解脫具足、解脫智見具足，應請、應",
    "T26n1537_008:0493a04": "屈、應恭敬，無上福田世所應供。彼聖弟子",
    "T26n1537_008:0493a05": "以如是相隨念僧時，貪不纏心、瞋不纏心、癡",
    "T26n1537_008:0493a06": "不纏心，於僧伽所其心正直，心正直故得義",
    "T26n1537_008:0493a07": "威勢、得法威勢，於僧伽所能引起欣，欣故生",
    "T26n1537_008:0493a08": "喜，心喜故身安，身安故受樂，樂故心定，心定",
    "T26n1537_008:0493a09": "故於不平等諸有情類得住平等，於有惱害",
    "T26n1537_008:0493a10": "諸有情類住無惱害，得預法流。於僧伽所脩",
    "T26n1537_008:0493a11": "隨念故，乃至能證究竟涅槃。復次大名！若聖",
    "T26n1537_008:0493a12": "弟子以如是相隨念自戒，謂我淨戒不缺、",
    "T26n1537_008:0493a13": "不穿、不雜、不穢、堪受供養、無隱昧、善究竟、",
    "T26n1537_008:0493a14": "善受持、智者稱讚常無譏毀。彼聖弟子以",
    "T26n1537_008:0493a15": "如是相隨念自戒時，貪不纏心、瞋不纏心、癡",
    "T26n1537_008:0493a16": "不纏心，於自戒所其心正直，心正直故得義",
    "T26n1537_008:0493a17": "威勢、得法威勢，於自戒所能引起欣，欣故",
    "T26n1537_008:0493a18": "生喜，心喜故身安，身安故受樂，樂故心定，心",
    "T26n1537_008:0493a19": "定故於不平等諸有情類得住平等，於有惱",
    "T26n1537_008:0493a20": "害諸有情類住無惱害，得預法流。於自戒所",
    "T26n1537_008:0493a21": "脩隨念故，乃至能證究竟涅槃。復次大名！若",
    "T26n1537_008:0493a22": "聖弟子以如是相隨念自施，謂我今者善得",
    "T26n1537_008:0493a23": "勝利，雖居無量慳垢所纏眾生眾中，而心遠",
    "T26n1537_008:0493a24": "離一切慳垢能行惠施，雖處居家而能不著",
    "T26n1537_008:0493a25": "一切財寶舒手布施、作大祠祀、供養福田、惠",
    "T26n1537_008:0493a26": "捨具足、樂等分布。彼聖弟子以如是相隨念",
    "T26n1537_008:0493a27": "自施時，貪不纏心、瞋不纏心、癡不纏心，於自",
    "T26n1537_008:0493a28": "施所其心正直，心正直故得義威勢、得法威",
    "T26n1537_008:0493a29": "勢，於自施所能引起欣，欣故生喜，心喜故",
    "T26n1537_008:0493b01": "身安，身安故受樂，樂故心定，心定故於不平",
    "T26n1537_008:0493b02": "等諸有情類得住平等，於有惱害諸有情類",
    "T26n1537_008:0493b03": "住無惱害，得預法流。於自施所脩隨念故，乃",
    "T26n1537_008:0493b04": "至能證究竟涅槃。復次大名！若聖弟子以如",
    "T26n1537_008:0493b05": "是相隨念諸天，謂有四大王眾天、三十三天、",
    "T26n1537_008:0493b06": "夜摩天、覩史多天、樂變化天、他化自在天。",
    "T26n1537_008:0493b07": "如是諸天，成就信故、戒故、聞故、捨故、慧故，從",
    "T26n1537_008:0493b08": "此處沒生彼天中受諸快樂。我亦有信、戒、聞、",
    "T26n1537_008:0493b09": "捨、慧，亦當生彼，與諸天眾同受快樂。彼聖弟",
    "T26n1537_008:0493b10": "子以如是相隨念天時，貪不纏心、瞋不纏心、",
    "T26n1537_008:0493b11": "癡不纏心，於諸天所其心正直，心正直故得",
    "T26n1537_008:0493b12": "義威勢、得法威勢，於諸天所能引起欣，欣故",
    "T26n1537_008:0493b13": "生喜，心喜故身安，身安故受樂，樂故心定，心",
    "T26n1537_008:0493b14": "定故於不平等諸有情類得住平等，於有惱",
    "T26n1537_008:0493b15": "害諸有情類住無惱害，得預法流。於諸天所",
    "T26n1537_008:0493b16": "脩隨念故，乃至能證究竟涅槃。彼脩如是六",
    "T26n1537_008:0493b17": "隨念時，所有無漏作意相應心欣極欣現前",
    "T26n1537_008:0493b18": "極欣、欣性欣類、適意悅意、喜性喜類、樂和",
    "T26n1537_008:0493b19": "合不別離、歡欣悅預、有堪任性、踊躍踊躍",
    "T26n1537_008:0493b20": "性、歡喜歡喜性，總名為喜，亦名喜覺支，是聖",
    "T26n1537_008:0493b21": "出世無漏無取道隨行道俱有道隨轉，能正",
    "T26n1537_008:0493b22": "盡苦、住苦邊際。諸有學者如所見諸行，思",
    "T26n1537_008:0493b23": "惟觀察令至究竟，於諸行中深見過患，於永",
    "T26n1537_008:0493b24": "涅槃深見功德。若阿羅漢、如解脫心，思惟觀",
    "T26n1537_008:0493b25": "察令至究竟，所有無漏作意相應心欣極欣",
    "T26n1537_008:0493b26": "乃至歡喜歡喜性，是名喜覺支。",
    "T26n1537_008:0493b27": "說一切有部法蘊足論卷第八"
}