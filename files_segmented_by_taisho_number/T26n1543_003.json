{
    "T26n1543_003:0780b11": "阿毘曇八犍度論卷第三",
    "T26n1543_003:0780b13": "迦旃延子造",
    "T26n1543_003:0780b14": "符秦罽賓三藏僧伽提婆",
    "T26n1543_003:0780b15": "共竺佛念譯",
    "T26n1543_003:0780b16": "阿毘曇雜犍度色跋渠第六",
    "T26n1543_003:0780b17": "色法生老無常，當言色耶、非色耶？無色，可見",
    "T26n1543_003:0780b18": "不可見、有對無對、有漏無漏、有為無為、過去",
    "T26n1543_003:0780b19": "未來現在、善不善無記、欲界繫色界繫無色",
    "T26n1543_003:0780b20": "界繫、學無學非學非無學、見諦所斷思惟所",
    "T26n1543_003:0780b21": "斷法？無斷法生老無常，當言見諦所斷、當",
    "T26n1543_003:0780b22": "言思惟所斷、當言無斷耶？云何老？云何死？云",
    "T26n1543_003:0780b23": "何無常？諸死，彼無常耶？設無常，彼死邪？行",
    "T26n1543_003:0780b24": "力強、無常力強？又世尊言：此三有為，有為相，",
    "T26n1543_003:0780b25": "興衰住若干。彼一心中，云何興、云何衰、云何",
    "T26n1543_003:0780b26": "住若干？此章義願具演說。",
    "T26n1543_003:0780b27": "色法，生老無常，當言色耶、當言非色耶？答曰：",
    "T26n1543_003:0780b28": "當言非色。無色，當言即無色。可見，當言不可",
    "T26n1543_003:0780b29": "見。不可見，當言即不可見。有對，當言即無",
    "T26n1543_003:0780c01": "對。無對，當言即無對。有漏，當言即有漏。無漏，",
    "T26n1543_003:0780c02": "當言即無漏。有為，當言即有為。無為，當言",
    "T26n1543_003:0780c03": "即無為。過去，當言即過去。未來，當言即未",
    "T26n1543_003:0780c04": "來。現在，當言即現在。善，當言即善。不善，當言",
    "T26n1543_003:0780c05": "即不善。無記，當言即無記。欲界繫，當言即欲",
    "T26n1543_003:0780c06": "界繫。色界繫，當言即色界繫。無色界繫，當言",
    "T26n1543_003:0780c07": "即無色界繫。是學，當言即是學。不學，當言即",
    "T26n1543_003:0780c08": "不學。非學非無學，當言即非學非無學。見諦",
    "T26n1543_003:0780c09": "所斷，當言即見諦所斷。思惟所斷，當言即思",
    "T26n1543_003:0780c10": "惟所斷。非斷法生老無常，當言見諦所斷、當",
    "T26n1543_003:0780c11": "言即思惟所斷、當言非斷耶？答曰：當言即",
    "T26n1543_003:0780c12": "無斷。云何老、云何死、云何無常？云何老？答",
    "T26n1543_003:0780c13": "曰：行衰退、根熟壞、身色變、得老毀，是謂老。云",
    "T26n1543_003:0780c14": "何死？答曰：彼眾生，生彼彼生處，若命終，當",
    "T26n1543_003:0780c15": "命終退不現，喪沒壽、失捨陰、命根閉，是謂",
    "T26n1543_003:0780c16": "死。云何無常？答曰：諸行散退沒，是謂無",
    "T26n1543_003:0780c17": "常。諸謂死即無常耶？答曰：如是，諸死彼無",
    "T26n1543_003:0780c18": "常。頗有無常，彼非死耶？答曰？有，除死諸餘",
    "T26n1543_003:0780c19": "行無常。行力強、無常力強？答曰：行力強，非",
    "T26n1543_003:0780c20": "無常。行者過去未來現在行滅，無常者現在",
    "T26n1543_003:0780c21": "行散。或作是說：無常力強非行。行亦無常，如",
    "T26n1543_003:0780c22": "我意行力強。非無常行者，過去未來現在行",
    "T26n1543_003:0780c23": "滅，無常者現在行散也。又世尊言：此三有",
    "T26n1543_003:0780c24": "為相，有為相興衰住若干。彼一心云何興、",
    "T26n1543_003:0780c25": "云何衰、云何住若干？答曰：興者生、衰者無",
    "T26n1543_003:0781a01": "常、住若干老也。色品第六竟(梵本三十七首盧秦六百八十",
    "T26n1543_003:0781a02": "九言)。",
    "T26n1543_003:0781a03": "阿毘曇雜犍度無義跋渠第七",
    "T26n1543_003:0781a04": "又世尊言：",
    "T26n1543_003:0781a05": "「知無義俱，　　諸空持戒，　　彼不得義，",
    "T26n1543_003:0781a06": "　如出時沒。」",
    "T26n1543_003:0781a07": "以何等故，與無義俱諸空持戒，世尊說苦？又",
    "T26n1543_003:0781a08": "世尊言：彼正身坐繫念在前。彼云何繫念在",
    "T26n1543_003:0781a09": "前？又世尊言：目犍連！鞮舍梵天不說第六",
    "T26n1543_003:0781a10": "人行無想(三道向得)。云何第六人行無想？又世尊",
    "T26n1543_003:0781a11": "言：此聞法已，時地神舉聲放聲，如來轉法輪",
    "T26n1543_003:0781a12": "於波羅[木*奈]鹿苑園中，若沙門婆羅門、天魔",
    "T26n1543_003:0781a13": "梵天、若世間未曾轉。地神有此智知如來",
    "T26n1543_003:0781a14": "轉法輪不？又世尊言：彼比丘漏盡阿羅漢，三",
    "T26n1543_003:0781a15": "十三天集坐善法講堂，數數雲集行，彼某名",
    "T26n1543_003:0781a16": "尊者，彼某名尊者弟子，於某村某聚落出",
    "T26n1543_003:0781a17": "家信家非家，剃除鬚髮著袈裟衣，作道人，盡",
    "T26n1543_003:0781a18": "有漏成無漏，心解脫慧解脫，於現法自知行",
    "T26n1543_003:0781a19": "作證：生已盡、梵行已成、所作已辦、名色已有",
    "T26n1543_003:0781a20": "知如真。三十三天有此智知比丘漏盡不？又",
    "T26n1543_003:0781a21": "世尊言：彼諸化法教化，亦諸向法次法，此八",
    "T26n1543_003:0781a22": "萬四千摩竭大臣三結已盡，得須陀洹不墮惡",
    "T26n1543_003:0781a23": "趣，法定正道至七有往來，七生天人盡苦際。",
    "T26n1543_003:0781a24": "彼云何化法教化？云何向法次法？云何多欲？",
    "T26n1543_003:0781a25": "云何無厭？多欲、無厭有何差別？云何少欲？云",
    "T26n1543_003:0781a26": "何知足？少欲、知足有何差別？云何難滿？云何",
    "T26n1543_003:0781a27": "難養？云何易滿？云何易養？此章義願具演說。",
    "T26n1543_003:0781a28": "又世尊言：",
    "T26n1543_003:0781a29": "「知無義俱，　　諸空持戒，　　彼不得義，",
    "T26n1543_003:0781b01": "　如出時沒。」",
    "T26n1543_003:0781b02": "以何等故，與無義俱諸空持戒，世尊說苦？答",
    "T26n1543_003:0781b03": "曰：此是死道共死死相，不能如是苦離死，",
    "T26n1543_003:0781b04": "以是故與無義俱諸空持戒，世尊說苦。又世",
    "T26n1543_003:0781b05": "尊言：彼正身坐繫念在前。彼云何繫念？答",
    "T26n1543_003:0781b06": "曰：彼近明善方便正念，骨想、青想、骨瑣想、",
    "T26n1543_003:0781b07": "膖脹想、食不盡想、燒焦想、骨節異處想。又",
    "T26n1543_003:0781b08": "世尊言：目犍連！鞮舍梵天不說第六人行無",
    "T26n1543_003:0781b09": "想。云何第六人行無想？答曰：堅信堅法，於",
    "T26n1543_003:0781b10": "此義現第六無想人，彼無想、不可數、不可",
    "T26n1543_003:0781b11": "施設，若此住、若彼住不可數，若苦法忍、若苦",
    "T26n1543_003:0781b12": "法智、若苦未知忍、若苦未知智、若習法忍、若",
    "T26n1543_003:0781b13": "習法智、若習未知忍、若習未知智、若盡法忍、",
    "T26n1543_003:0781b14": "若盡法智、若盡未知忍、若盡未知智、若道法",
    "T26n1543_003:0781b15": "忍、若道法智、若道未知忍、若道未知智。如是",
    "T26n1543_003:0781b16": "無想、不可數、不可施設若此住、若彼住，以是",
    "T26n1543_003:0781b17": "故堅信堅法，於此義現第六無想人。又世尊",
    "T26n1543_003:0781b18": "言：此聞法已，時地神舉聲放聲，世尊轉法輪",
    "T26n1543_003:0781b19": "於波羅[木*奈]仙人鹿苑園中，若沙門婆羅門、若",
    "T26n1543_003:0781b20": "天魔梵、若世間未曾轉。地神有此智知世尊",
    "T26n1543_003:0781b21": "轉法輪不耶？答曰：不也。云何知？答曰：世尊起",
    "T26n1543_003:0781b22": "世俗心，我轉法輪，名某比丘見法，此彼知。亦",
    "T26n1543_003:0781b23": "告他我轉法輪，名某比丘見法，此彼聞。彼尊",
    "T26n1543_003:0781b24": "者亦起世俗心，世尊轉法輪，我已見法，此彼",
    "T26n1543_003:0781b25": "知。亦告他佛轉法輪，我已見法，此彼聞。彼",
    "T26n1543_003:0781b26": "或從大尊天聞。又世尊言：彼比丘漏盡阿羅",
    "T26n1543_003:0781b27": "漢，三十三天集坐善法講堂，數數雲集行彼",
    "T26n1543_003:0781b28": "某名尊者，彼某名尊者弟子，於某村某聚落",
    "T26n1543_003:0781b29": "出家信家非家，剃除鬚髮著袈裟衣作道人，",
    "T26n1543_003:0781c01": "盡有漏成無漏，心解脫慧解脫，於現法自知",
    "T26n1543_003:0781c02": "行作證：生已盡、梵行已成、所作已辦、名色",
    "T26n1543_003:0781c03": "已有知如真。是三十三天有此智知比丘漏",
    "T26n1543_003:0781c04": "盡不？答曰：不知。云何知？答曰：世尊起世俗",
    "T26n1543_003:0781c05": "心，名某比丘漏盡得阿羅漢，此彼知。亦告他，",
    "T26n1543_003:0781c06": "名某比丘漏盡得阿羅漢，此彼聞。彼尊者亦",
    "T26n1543_003:0781c07": "起世俗心，我漏盡得阿羅漢，此彼知。亦告他，",
    "T26n1543_003:0781c08": "我漏盡得阿羅漢，此彼聞。彼或從大尊天聞。",
    "T26n1543_003:0781c09": "又世尊言：彼諸化法教化，亦諸向法次法，此",
    "T26n1543_003:0781c10": "八萬四千摩竭大臣三結已盡，得須陀洹不",
    "T26n1543_003:0781c11": "墮惡趣，法定正道至七有往來，七生人天盡",
    "T26n1543_003:0781c12": "苦際。彼云何化法教化、云何向法次法？云何",
    "T26n1543_003:0781c13": "化法教化？答曰：諸摩竭大臣已生天見法，",
    "T26n1543_003:0781c14": "此謂化法教化。云何向法次法？答曰：諸摩竭",
    "T26n1543_003:0781c15": "大臣本為人時見法，此謂向法次法。云何多",
    "T26n1543_003:0781c16": "欲、云何無厭？多欲云何？答曰：未得色聲香味",
    "T26n1543_003:0781c17": "細滑衣食床臥病瘦醫藥具，諸欲已欲當欲，",
    "T26n1543_003:0781c18": "此謂多欲。無厭云何？答曰：以得色聲香味細",
    "T26n1543_003:0781c19": "滑衣食床臥病瘦醫藥具，不喜不善喜亦不",
    "T26n1543_003:0781c20": "喜他，不厭不善厭亦不厭他，此謂無厭。多欲、",
    "T26n1543_003:0781c21": "無厭有何差別？答曰：未得色聲香味細滑衣",
    "T26n1543_003:0781c22": "食床臥病瘦醫藥具，若索求索強索巧。方便",
    "T26n1543_003:0781c23": "緣已得色聲香味細滑衣食床臥病瘦醫藥",
    "T26n1543_003:0781c24": "具，復方便復欲復願復念，少不喜少不善喜",
    "T26n1543_003:0781c25": "得他少不喜。多欲、無厭此謂差別。云何少欲、",
    "T26n1543_003:0781c26": "云何厭？少欲云何？答曰：未得色聲香味細滑",
    "T26n1543_003:0781c27": "衣食床臥病瘦醫藥具，諸非欲非已欲非當",
    "T26n1543_003:0781c28": "欲，此謂少欲。厭云何？答曰：以得色聲香味",
    "T26n1543_003:0781c29": "細滑衣食床臥病瘦醫藥具，諸喜善喜亦善",
    "T26n1543_003:0782a01": "喜他，厭善厭善厭他，此謂厭。少欲、厭有何差",
    "T26n1543_003:0782a02": "別？答曰：未得色聲香味細滑衣食床臥病瘦",
    "T26n1543_003:0782a03": "醫藥具，若不索不求索不強索，不巧方便。緣",
    "T26n1543_003:0782a04": "方便已得色聲香味細滑衣食床臥病瘦醫",
    "T26n1543_003:0782a05": "藥具，不復方便不復作欲不復作願不復作",
    "T26n1543_003:0782a06": "念，少喜少善喜得他喜。少欲、厭此謂差別。",
    "T26n1543_003:0782a07": "云何難滿、云何難養？難滿云何？答曰：欲多食、",
    "T26n1543_003:0782a08": "欲多噉，此謂難滿。云何難養？答曰：貪餮、常",
    "T26n1543_003:0782a09": "悕望食，此謂難養。云何易滿、云何易養？易滿",
    "T26n1543_003:0782a10": "云何？答曰：諸不大食、不大噉、不悕望食，此謂",
    "T26n1543_003:0782a11": "易滿。云何易養？答曰：不貪餮、常不悕望食，",
    "T26n1543_003:0782a12": "此謂易養也。",
    "T26n1543_003:0782a13": "阿毘曇無義跋渠第七竟(梵本九十七首盧晉言一千五百八十言)。",
    "T26n1543_003:0782a14": "阿毘曇雜犍度思跋渠首第八",
    "T26n1543_003:0782a15": "云何為思？云何為想？思、想有何差別？云何為",
    "T26n1543_003:0782a16": "覺？云何為觀？覺、觀有何差別？云何為掉？云何",
    "T26n1543_003:0782a17": "心亂？掉、心亂何差別？云何無明？云何不順",
    "T26n1543_003:0782a18": "智？云何為慢？云何為憍？慢、憍有何差別？若",
    "T26n1543_003:0782a19": "生增上慢，我見苦是苦，此增上慢何緣？若生",
    "T26n1543_003:0782a20": "增上慢，我見習是習、見盡是盡、見道是道，此",
    "T26n1543_003:0782a21": "增上慢何緣？若生增上慢，我生已盡、梵行已",
    "T26n1543_003:0782a22": "成、所作已辦、名色已有知如真，此增上慢何",
    "T26n1543_003:0782a23": "緣？云何不勝生慢、上慢、作慢？云何覺欲自害、",
    "T26n1543_003:0782a24": "云何害他、云何俱害？云何覺恚自害、云何害",
    "T26n1543_003:0782a25": "他、云何俱害？云何覺殺自害、云何害他、云何",
    "T26n1543_003:0782a26": "俱害？知為多、智為多？智為多、識為多？有漏行",
    "T26n1543_003:0782a27": "多、無漏行多？有為多、無為多？云何行事成、",
    "T26n1543_003:0782a28": "云何除事成？云何凡夫性、凡夫事？當言善",
    "T26n1543_003:0782a29": "耶、不善耶、無記耶？當言欲界繫耶、當言色無",
    "T26n1543_003:0782b01": "色界繫耶？見諦所斷耶、思惟所斷耶？凡夫性",
    "T26n1543_003:0782b02": "名何等法？諸法邪見相應，彼邪志耶？設邪",
    "T26n1543_003:0782b03": "志，彼邪見耶？所有諸法邪見相應，彼邪方便、",
    "T26n1543_003:0782b04": "邪念、邪定耶？設邪定，彼邪見耶？諸法乃至邪",
    "T26n1543_003:0782b05": "念相應，彼邪定耶？設邪定，彼邪念耶？此章義",
    "T26n1543_003:0782b06": "願具演說。",
    "T26n1543_003:0782b07": "云何為思、云何為想？云何為思？答曰：諸思等",
    "T26n1543_003:0782b08": "思增思，心行意作，是謂思。云何為想？答曰：諸",
    "T26n1543_003:0782b09": "想等想，緣想稱觀，此謂想。思、想何差別？答曰：",
    "T26n1543_003:0782b10": "思者行，想者慧。思、想此為差別。云何為覺、云",
    "T26n1543_003:0782b11": "何為觀？云何為覺？答曰：諸心覺稍稍覺，案",
    "T26n1543_003:0782b12": "次分別稍稍分別，是謂覺。云何觀？答曰：諸",
    "T26n1543_003:0782b13": "擇一一擇順擇順迴，案次順往界，是謂觀。",
    "T26n1543_003:0782b14": "覺、觀有何差別。麁心為覺，細心為觀。覺、觀是",
    "T26n1543_003:0782b15": "謂差別。云何為掉、云何心亂？云何為掉？答曰：",
    "T26n1543_003:0782b16": "心不息不休、掉心熾盛，是謂掉。云何心亂？答",
    "T26n1543_003:0782b17": "曰：心散心亂、心妄心動、不一心，是謂心亂。掉、",
    "T26n1543_003:0782b18": "心亂有何差別？答曰：不息相掉，不一心",
    "T26n1543_003:0782b19": "相心亂，是謂差別。云何無明、云何不順智？無",
    "T26n1543_003:0782b20": "明云何？答曰：三界無知也。云何不順智？答",
    "T26n1543_003:0782b21": "曰：無巧便慧也。如是無巧便慧，不順智耶？答",
    "T26n1543_003:0782b22": "曰：如是。頗作是語，諸順智言妄語。彼一切失",
    "T26n1543_003:0782b23": "意不順智順智言妄語耶？答曰：如是。頗作是",
    "T26n1543_003:0782b24": "語，順智無妄語耶？答曰：不也。聽我所說。諸順",
    "T26n1543_003:0782b25": "智言妄語，彼一切失意不順智順智言妄語，",
    "T26n1543_003:0782b26": "彼作是語順智無妄語。答曰：雖作是語，此事",
    "T26n1543_003:0782b27": "不然，不應作是語順智無妄語；但諸順智言",
    "T26n1543_003:0782b28": "妄語，彼一切失意不順智順智言妄語。不應",
    "T26n1543_003:0782b29": "作是語，諸順智言妄語，彼一切失意不順智",
    "T26n1543_003:0782c01": "順智言妄語。此事不然。頗作是說，一切無明",
    "T26n1543_003:0782c02": "不順智相應諸順智言妄語。彼一切無明、往",
    "T26n1543_003:0782c03": "無明、愚無明所纏，失意不順智順智言妄語",
    "T26n1543_003:0782c04": "耶？答曰：如是。頗作是說，順智無妄語耶？答",
    "T26n1543_003:0782c05": "曰：不也。聽我所說。若一切無明不順智相應",
    "T26n1543_003:0782c06": "諸順智言妄語，彼一切無明、往無明、愚無明",
    "T26n1543_003:0782c07": "所纏，失意不順智順智言妄語。彼如是說順",
    "T26n1543_003:0782c08": "智無妄語耶？答曰：雖有是語，此事不然。不應",
    "T26n1543_003:0782c09": "作是說順智無妄語；但一切無明不順智相",
    "T26n1543_003:0782c10": "應諸順智言妄語。彼一切無明、往無明、愚",
    "T26n1543_003:0782c11": "無明所纏，失意不順智順智言妄語。不應作",
    "T26n1543_003:0782c12": "是語，一切無明不順智相應諸順智言妄語，",
    "T26n1543_003:0782c13": "彼一切無明、往無明、愚無明所纏，失意不順",
    "T26n1543_003:0782c14": "智順智言妄語。此事不然。云何慢、云何憍？",
    "T26n1543_003:0782c15": "慢云何？答曰：於卑謂妙(自謂勝也)、於妙相似，從此",
    "T26n1543_003:0782c16": "起慢，作慢心熾盛，是謂慢。憍云何？答曰：我生",
    "T26n1543_003:0782c17": "勝姓、色族伎術業富端正，從此起憍作憍，一",
    "T26n1543_003:0782c18": "一憍一一作憍，是謂憍。慢、憍何差別？答曰：於",
    "T26n1543_003:0782c19": "他勝心熾盛，是謂慢相。自於法中心有染污，",
    "T26n1543_003:0782c20": "是謂憍相。慢、憍是謂差別。若生增上慢，我見",
    "T26n1543_003:0782c21": "苦是苦，此增上慢何緣？答曰：如一(非辟)與善知",
    "T26n1543_003:0782c22": "識相得，從其聽法，內思惟，得順苦忍，彼苦是",
    "T26n1543_003:0782c23": "苦，忍欲意喜。如是彼思惟，忍相應思惟不妄",
    "T26n1543_003:0782c24": "時，於其中間見疑不行，設有行者亦復不覺",
    "T26n1543_003:0782c25": "(不得忍不覺有此行也)，便作是念：我見苦是苦。從此起",
    "T26n1543_003:0782c26": "慢，是謂增上慢。此增上慢何緣？答曰：即彼苦",
    "T26n1543_003:0782c27": "緣，智亦如是。若生增上慢，我見盡是盡，此",
    "T26n1543_003:0782c28": "增上慢何緣？答曰：如一與善知識相得，從其",
    "T26n1543_003:0782c29": "聞法，內思惟，得順盡忍，彼盡是盡，忍欲意喜。",
    "T26n1543_003:0783a01": "如是彼思惟，忍相應思惟不妄時，於其中間",
    "T26n1543_003:0783a02": "見疑不行，設有行者亦復不覺，便作是念：我",
    "T26n1543_003:0783a03": "見盡是盡。從此起慢，是謂增上慢。此增上慢",
    "T26n1543_003:0783a04": "何緣？答曰：即彼盡緣，道亦如是。若生增上慢，",
    "T26n1543_003:0783a05": "我生已盡，此增上慢何緣？答曰：如一便作是",
    "T26n1543_003:0783a06": "念：此道此迹，我依此道依此迹，已知苦、已斷",
    "T26n1543_003:0783a07": "習、已盡作證、已思惟道，我生已盡。從此起",
    "T26n1543_003:0783a08": "慢，是謂增上慢。此增上慢何緣？答曰：即彼生",
    "T26n1543_003:0783a09": "緣。若生增上慢，我梵行已成，此增上慢",
    "T26n1543_003:0783a10": "何緣？答曰：如一便作是念：此道此迹，我依此",
    "T26n1543_003:0783a11": "道依此迹，已知苦、已斷習、已盡作證、已思惟",
    "T26n1543_003:0783a12": "道，我梵行已成。從此起慢，是謂增上慢。此",
    "T26n1543_003:0783a13": "增上慢何緣？答曰：即彼心心所念法緣。若生",
    "T26n1543_003:0783a14": "增上慢，我所作已辦，此增上慢何緣？答曰：如",
    "T26n1543_003:0783a15": "一便作是念：此道此迹，我依此道依此迹，我",
    "T26n1543_003:0783a16": "已知苦、已斷習、已盡作證、已思惟道，我已斷",
    "T26n1543_003:0783a17": "使、已害結、已吐結我，所作已辦。從此起慢，",
    "T26n1543_003:0783a18": "是謂增上慢。此增上慢何緣？答曰：即彼心心",
    "T26n1543_003:0783a19": "所念法緣。若生增上慢，我名色已有知如真，",
    "T26n1543_003:0783a20": "此增上慢何緣？答曰：如一便作是念：此道此",
    "T26n1543_003:0783a21": "迹，我依此道依此迹，我已知苦不復當知、已",
    "T26n1543_003:0783a22": "斷習不復當斷、以盡作證不復當作證、以",
    "T26n1543_003:0783a23": "思惟道不復當思惟，我名色已有知如真。從",
    "T26n1543_003:0783a24": "此起慢，是謂增上慢。此增上慢何緣？答曰：即",
    "T26n1543_003:0783a25": "彼心心所念法緣。云何於卑起慢？答曰：此",
    "T26n1543_003:0783a26": "一見他勝我，若生若姓若色若族、伎術行業、",
    "T26n1543_003:0783a27": "若富若戒。見已便作是念：此少勝我生姓色",
    "T26n1543_003:0783a28": "族伎術行業富戒。此彼非十倍二十倍、非百",
    "T26n1543_003:0783a29": "倍不如是，謂於卑起慢。云何覺欲而自害、云",
    "T26n1543_003:0783b01": "何害彼、云何俱害？云何自害？答曰：如婬欲所",
    "T26n1543_003:0783b02": "纏，身生熱心熱、身燒心燒，亦復婬欲所纏，長",
    "T26n1543_003:0783b03": "夜不忍不軟不愛受報，如是自害。云何害他？",
    "T26n1543_003:0783b04": "答曰：如婬欲所纏悕望他妻，若見彼夫便",
    "T26n1543_003:0783b05": "起瞋恚，如是害他。云何俱害？答曰：如婬欲所",
    "T26n1543_003:0783b06": "纏竊盜他妻，若彼夫見捉其妻，執其人捶打",
    "T26n1543_003:0783b07": "縛殺，如是俱害。云何覺恚自害、云何害他、云",
    "T26n1543_003:0783b08": "何俱害？云何自害？答曰：如瞋恚所纏，身生熱",
    "T26n1543_003:0783b09": "心熱、身燒心燒，亦復瞋恚所纏，長夜不忍不",
    "T26n1543_003:0783b10": "軟不愛受報，如是自害。云何害他？答曰：如",
    "T26n1543_003:0783b11": "瞋恚所纏打他，若手若杖若石若刀，如是害",
    "T26n1543_003:0783b12": "他。云何俱害？答曰：如瞋恚所纏打他，若手若",
    "T26n1543_003:0783b13": "杖若石若刀，為彼所打，若手若杖若石若刀，",
    "T26n1543_003:0783b14": "如是俱害。云何覺殺自害、云何害他、云何俱",
    "T26n1543_003:0783b15": "害？云何自害？答曰：如殺心所纏，身生熱心",
    "T26n1543_003:0783b16": "熱、身燒心燒，亦復殺所纏，長夜不忍不軟不",
    "T26n1543_003:0783b17": "愛受報，如是自害。云何害他？答曰：如害所纏",
    "T26n1543_003:0783b18": "斷他命，如是害他。云何俱害？答曰：如害所纏",
    "T26n1543_003:0783b19": "斷他命，他亦報此斷命，如是俱害。知多耶、智",
    "T26n1543_003:0783b20": "多耶？答曰：知多非智多，彼智者知也。智多耶、",
    "T26n1543_003:0783b21": "識多耶？答曰：識多非智多，一切智識所攝，識",
    "T26n1543_003:0783b22": "非智所攝。不攝何等？答曰：忍相應識。有漏",
    "T26n1543_003:0783b23": "行多、無漏行多？答曰：有漏行多，非無漏行。有",
    "T26n1543_003:0783b24": "漏行十入二入少有所入，無漏行二入少有",
    "T26n1543_003:0783b25": "所入。有為多、無為多？答曰：有為多非無為。",
    "T26n1543_003:0783b26": "有為十一入一入少有所入，無為一入少有",
    "T26n1543_003:0783b27": "所入。云何行事成、云何除事成？云何凡夫性？",
    "T26n1543_003:0783b28": "行事成云何？答曰：無學身護口護命清淨，",
    "T26n1543_003:0783b29": "是謂行事成。云何除事成？答曰：無學根護，是",
    "T26n1543_003:0783c01": "謂除事成。云何凡夫性？答曰：聖法若不得已",
    "T26n1543_003:0783c02": "不得當不得；復次諸聖煖、聖忍、聖見、聖味、聖",
    "T26n1543_003:0783c03": "慧，若不得已不得當不得，是謂凡夫性。凡夫",
    "T26n1543_003:0783c04": "性當言善耶、當言不善耶、當言無記耶？答曰：",
    "T26n1543_003:0783c05": "凡夫性當言無記，不當言善、不當言不善也。",
    "T26n1543_003:0783c06": "以何等故凡夫性不當言善？答曰：方便求善",
    "T26n1543_003:0783c07": "法已得善法，不求方便我作凡夫也。已斷善",
    "T26n1543_003:0783c08": "根永滅善法，不得成就善法。設凡夫性是善",
    "T26n1543_003:0783c09": "者，彼斷善根彼非凡夫，以是故凡夫性不得",
    "T26n1543_003:0783c10": "言善。以何等故凡夫性不當言不善？答曰：得",
    "T26n1543_003:0783c11": "欲愛盡，不善根永盡，不成就不善法。設凡夫",
    "T26n1543_003:0783c12": "性不善者，彼凡夫欲愛盡，彼非凡夫人耶？以",
    "T26n1543_003:0783c13": "是故，凡夫性不當言不善也。凡夫性當言欲",
    "T26n1543_003:0783c14": "界繫、當言色無色界繫？答曰：凡夫性，或欲界",
    "T26n1543_003:0783c15": "繫、或色無色界繫。以何等故凡夫性不定",
    "T26n1543_003:0783c16": "言欲界繫？答曰：欲界沒生色界，永滅欲界",
    "T26n1543_003:0783c17": "繫法，得不成就欲界繫法。若凡夫性定欲界",
    "T26n1543_003:0783c18": "繫者，彼諸凡夫生無色界者，彼非凡夫耶？以",
    "T26n1543_003:0783c19": "是故凡夫性不當言定欲界繫。以何等故凡",
    "T26n1543_003:0783c20": "夫性不當言定色界繫？答曰：色界沒生無色",
    "T26n1543_003:0783c21": "界，永滅色界繫法，不得成就色界繫法。若凡",
    "T26n1543_003:0783c22": "夫性定色界繫，彼諸凡夫無色界生，彼非凡",
    "T26n1543_003:0783c23": "夫耶？以是故凡夫性不當言定色界繫。以何",
    "T26n1543_003:0783c24": "等故凡夫性不當言定無色界繫？答曰：等越",
    "T26n1543_003:0783c25": "次取證，先從欲界於苦思苦，後色無色界同。",
    "T26n1543_003:0783c26": "聖道已生，先辦欲界事，後色無色界同。若等",
    "T26n1543_003:0783c27": "越次取證，先從無色界於苦思苦，後欲界色",
    "T26n1543_003:0783c28": "界同。聖道已生，先辦無色界事，後欲界色界",
    "T26n1543_003:0783c29": "同。如是凡夫性定無色界繫。但等越次取證，",
    "T26n1543_003:0784a01": "先從欲界於苦思苦，後色無色界同。聖道已",
    "T26n1543_003:0784a02": "生，先辦欲界事，後色無色界同。以是故凡夫",
    "T26n1543_003:0784a03": "性不當言定無色界繫。凡夫性當言見諦斷、",
    "T26n1543_003:0784a04": "當言思惟斷？答曰：凡夫性當言思惟斷，不當",
    "T26n1543_003:0784a05": "言見諦斷。以何等故凡夫性思惟斷非見諦",
    "T26n1543_003:0784a06": "斷？答曰：見諦所斷法永染污，凡夫性不染污。",
    "T26n1543_003:0784a07": "此云何？世間第一法在前速滅、苦法忍現在",
    "T26n1543_003:0784a08": "前速生，如此世間第一法滅苦法忍生，於其",
    "T26n1543_003:0784a09": "中間三界凡夫性得不成就，非餘見諦所斷",
    "T26n1543_003:0784a10": "法永滅。凡夫性名何等法？答曰：三界無染污",
    "T26n1543_003:0784a11": "心不相應行。諸法邪見相應，彼邪志耶？答曰：",
    "T26n1543_003:0784a12": "或邪見非邪志。云何邪見非邪志？答曰：邪見",
    "T26n1543_003:0784a13": "相應邪志，諸餘邪志不相應邪見相應法，是",
    "T26n1543_003:0784a14": "謂邪見非邪志。云何邪志非邪見？答曰：邪志",
    "T26n1543_003:0784a15": "相應邪見，諸餘邪見不相應邪志相應法，是",
    "T26n1543_003:0784a16": "謂邪志非邪見。云何邪見邪志？答曰：除邪見",
    "T26n1543_003:0784a17": "相應邪志，諸餘邪見邪志相應法，是謂邪見",
    "T26n1543_003:0784a18": "邪志。云何非邪見非邪志？答曰：邪見不相應",
    "T26n1543_003:0784a19": "邪志、邪志不相應邪見，諸餘心、心所念法、色、",
    "T26n1543_003:0784a20": "無為、心不相應行，是謂非邪見非邪志。諸法",
    "T26n1543_003:0784a21": "邪見相應，彼邪方便也？答曰：或有邪見非",
    "T26n1543_003:0784a22": "邪方便。云何邪見非邪方便？答曰：邪見相",
    "T26n1543_003:0784a23": "應邪方便，是謂邪見非邪方便。云何邪方便",
    "T26n1543_003:0784a24": "非邪見？答曰：邪見諸餘邪見，不相應邪方",
    "T26n1543_003:0784a25": "便相應法，是謂邪方便非邪見。云何邪見邪",
    "T26n1543_003:0784a26": "方便？答曰：除邪方便，諸餘邪見相應法，是",
    "T26n1543_003:0784a27": "謂邪見邪方便。云何非邪見非邪方便？答曰：",
    "T26n1543_003:0784a28": "邪見不相應邪方便，諸餘心、心所念法、色、無",
    "T26n1543_003:0784a29": "為、心不相應行，是謂非邪見非邪方便。邪念、",
    "T26n1543_003:0784b01": "邪定亦如是。諸法邪志相應，彼邪方便耶？",
    "T26n1543_003:0784b02": "答曰：或邪志非邪方便。云何邪志非邪方便？",
    "T26n1543_003:0784b03": "答曰：邪志相應邪方便，是謂邪志非邪方",
    "T26n1543_003:0784b04": "便。云何邪方便非邪志？答曰：邪志諸餘邪",
    "T26n1543_003:0784b05": "志，不相應邪方便相應法，是謂邪方便非",
    "T26n1543_003:0784b06": "邪志。云何邪志邪方便？答曰：除邪方便，諸",
    "T26n1543_003:0784b07": "餘邪志相應法，是謂邪志邪方便也。云何",
    "T26n1543_003:0784b08": "非邪志非邪方便？答曰：邪志不相應邪方",
    "T26n1543_003:0784b09": "便，諸餘心、心所念法、色、無為、心不相應行，是",
    "T26n1543_003:0784b10": "謂非邪志非邪方便。邪念、邪定亦如是。諸",
    "T26n1543_003:0784b11": "法邪方便相應，彼邪念耶？答曰：或邪方便非",
    "T26n1543_003:0784b12": "邪念。云何邪方便非邪念？答曰：邪念，是謂",
    "T26n1543_003:0784b13": "邪方便非邪念。云何邪念非邪方便？答曰：",
    "T26n1543_003:0784b14": "邪方便，是謂邪念非邪方便。云何邪方便邪",
    "T26n1543_003:0784b15": "念？答曰：除邪念(去不與所念相應也)，諸餘邪方便相應",
    "T26n1543_003:0784b16": "法，是謂邪方便邪念。云何非邪方便非邪念？",
    "T26n1543_003:0784b17": "答曰：諸餘心、心所念法、色、無為、心不相應行，",
    "T26n1543_003:0784b18": "是謂非邪方便非邪念。邪定亦如是。諸法邪",
    "T26n1543_003:0784b19": "念相應，彼邪定耶？答曰：或邪念非邪定。云何",
    "T26n1543_003:0784b20": "邪念非邪定？答曰：邪定，是謂邪念非邪定。云",
    "T26n1543_003:0784b21": "何邪定非邪念？答曰：邪念，是謂邪定非邪念",
    "T26n1543_003:0784b22": "(同故言非)。云何邪念邪定？答曰：除邪定，諸餘邪念",
    "T26n1543_003:0784b23": "相應法，是謂邪念邪定。云何非邪念非邪定？",
    "T26n1543_003:0784b24": "答曰：諸餘心、心所念法、色、無為、心不相應行，",
    "T26n1543_003:0784b25": "是謂非邪念非邪定。",
    "T26n1543_003:0784b26": "思想品第八竟(梵本二百二十首盧長十八字)。",
    "T26n1543_003:0784b27": "雜犍度第一盡(自初訖此三千五百言)。",
    "T26n1543_003:0784b28": "阿毘曇八犍度論卷第三"
}