{
    "T21n1339_001:0641a02": "No. 1339",
    "T21n1339_001:0641a03": "大方等陀羅尼經初分卷第一",
    "T21n1339_001:0641a05": "北涼沙門法眾於高昌郡譯",
    "T21n1339_001:0641a06": "1 初分如是我聞。一時佛在舍衛國祇陀林中。與五",
    "T21n1339_001:0641a07": "百大弟子俱。爾時文殊師利法王子。從王舍",
    "T21n1339_001:0641a08": "城與九十二億菩薩摩訶薩眾俱。其名曰文",
    "T21n1339_001:0641a09": "殊師利法王子。慈王法王子。大目法王子梵",
    "T21n1339_001:0641a10": "音法王子。妙色法王子栴檀林法王子。師子",
    "T21n1339_001:0641a11": "吼音法王子。妙聲法王子。妙色形貌法王子。",
    "T21n1339_001:0641a12": "種種莊嚴法王子。釋幢法王子頂生法王子。",
    "T21n1339_001:0641a13": "如是等九十二億。到祇陀林中見佛世尊。遶",
    "T21n1339_001:0641a14": "佛三匝頭面禮足却住一面。勸請世尊轉于",
    "T21n1339_001:0641a15": "法輪。大王波斯匿將五百王子。其名曰乾提",
    "T21n1339_001:0641a16": "羅王子長生王子。真如法王子法形王子。如",
    "T21n1339_001:0641a17": "是等五百王子。到祇陀林中遶佛三匝。頭面",
    "T21n1339_001:0641a18": "禮足却住一面。勸請世尊轉于法輪。舍衛城",
    "T21n1339_001:0641a19": "中郁伽恒佉優婆塞。將六百優婆塞。其名曰",
    "T21n1339_001:0641a20": "郁伽帝優婆塞妙聲優婆塞。諸相莊嚴優婆",
    "T21n1339_001:0641a21": "塞好嚴心優婆塞。須達多優婆塞。如是等六",
    "T21n1339_001:0641a22": "百優婆塞。到祇陀林中遶佛三匝。頭面禮足",
    "T21n1339_001:0641a23": "却住一面。勸請世尊轉于法輪。復有五百篤",
    "T21n1339_001:0641a24": "信優婆夷。其名曰毘舍佉優婆夷空妙相優",
    "T21n1339_001:0641a25": "婆夷。華異妓女優婆夷騫那羅優婆夷。禪",
    "T21n1339_001:0641a26": "提伽優婆夷摩訶男優婆夷。如是等五百",
    "T21n1339_001:0641a27": "優婆夷。到祇陀林中遶佛三匝。頭面禮足却",
    "T21n1339_001:0641a28": "住一面。勸請世尊轉于法輪復有郁伽長者",
    "T21n1339_001:0641a29": "子與五百長者子俱。其名曰須達多長者子",
    "T21n1339_001:0641b01": "臚如達多長者子。栴檀林長者子妙色形貌",
    "T21n1339_001:0641b02": "長者子。如是等五百長者子。到祇陀林中遶",
    "T21n1339_001:0641b03": "佛三匝。頭面禮足却住一面。勸請世尊轉于",
    "T21n1339_001:0641b04": "法輪。爾時文殊師利。即從座起偏袒右肩。右",
    "T21n1339_001:0641b05": "膝著地合掌恭敬。目不暫捨而白佛言。世尊",
    "T21n1339_001:0641b06": "如來前後所說諸陀羅尼門。一切世間為最。",
    "T21n1339_001:0641b07": "又正法中為最。又諸天中為最。眾生於此以",
    "T21n1339_001:0641b08": "最勝法。入諸陀羅尼門觀佛境界。世尊以慈",
    "T21n1339_001:0641b09": "悲力為無量無邊眾生故。敷演解說陀羅尼",
    "T21n1339_001:0641b10": "名字。佛告文殊師利。善哉善哉善男子。汝為",
    "T21n1339_001:0641b11": "無量苦惱眾生故。請問陀羅尼門。善男子汝",
    "T21n1339_001:0641b12": "今諦聽。吾當為汝略說諸陀羅尼名字。善男",
    "T21n1339_001:0641b13": "子。有陀羅尼名摩訶袒持。有陀羅尼名摩訶",
    "T21n1339_001:0641b14": "離婆帝。有陀羅尼名寶幢。有陀羅尼名寶焰。",
    "T21n1339_001:0641b15": "有陀羅尼名寶蓋。有陀羅尼名金剛蓋。有陀",
    "T21n1339_001:0641b16": "羅尼名金剛曜。有陀羅尼名諸色莊嚴。有陀",
    "T21n1339_001:0641b17": "羅尼名金剛色身。有陀羅尼名重莊嚴。有陀",
    "T21n1339_001:0641b18": "羅尼名跋睺陀羅。有陀羅尼名毘伽陀羅。有",
    "T21n1339_001:0641b19": "陀羅尼名水光。有陀羅尼名三昧。有陀羅尼",
    "T21n1339_001:0641b20": "名華聚。有陀羅尼名決定。有陀羅尼名常住。",
    "T21n1339_001:0641b21": "有陀羅尼名眾華香。有陀羅尼名種種光明。",
    "T21n1339_001:0641b22": "善男子如是陀羅尼者。有九十二億恒河沙",
    "T21n1339_001:0641b23": "門。一一陀羅尼復有九十二億恒河沙門。如",
    "T21n1339_001:0641b24": "是次第智者應三品而說。說此諸陀羅尼名",
    "T21n1339_001:0641b25": "時。文殊師利所將九十二億菩薩住無生法",
    "T21n1339_001:0641b26": "忍。六百優婆塞住辟支佛心。五百優婆夷遠",
    "T21n1339_001:0641b27": "塵離垢得法眼淨。五百長者子發三菩提心。",
    "T21n1339_001:0641b28": "波斯匿王所將諸王子等。於如來前求索出",
    "T21n1339_001:0641b29": "家。佛告諸王子善哉善哉。能於我法中求索",
    "T21n1339_001:0641c01": "出家今正是時。佛告諸王子善來比丘。時諸",
    "T21n1339_001:0641c02": "王子鬚髮自落法服著身。即成沙門戒行具",
    "T21n1339_001:0641c03": "足。爾時世尊為諸比丘說諸四諦法。時諸比",
    "T21n1339_001:0641c04": "丘具足三明及六神通。時諸比丘勸請世尊",
    "T21n1339_001:0641c05": "轉于法輪。爾時世尊默然印可。便入諸陀羅",
    "T21n1339_001:0641c06": "尼門放大光明。照於東方無量億千那由他",
    "T21n1339_001:0641c07": "三千大千世界由乾陀羅山後。放此光已有",
    "T21n1339_001:0641c08": "無量億千那由他夜叉。南西北方及以四維。",
    "T21n1339_001:0641c09": "下至迦陀難世界上至接識。十方世界亦復",
    "T21n1339_001:0641c10": "如是。各有無量億千那由他夜叉之眾。覩斯",
    "T21n1339_001:0641c11": "光已。即時尋光來詣娑婆世界。到祇陀林中。",
    "T21n1339_001:0641c12": "見釋迦牟尼如來入諸陀羅尼門。及見文殊",
    "T21n1339_001:0641c13": "師利法王子在佛左右。欲請世尊轉于法輪。",
    "T21n1339_001:0641c14": "爾時無量億千那由他夜叉之眾。及文殊師",
    "T21n1339_001:0641c15": "利諸菩薩摩訶薩。及五百大弟子優婆塞優",
    "T21n1339_001:0641c16": "婆夷居士居士子。各各從佛入諸陀羅尼門。",
    "T21n1339_001:0641c17": "爾時眾中有一比丘名曰雷音。即從座起往",
    "T21n1339_001:0641c18": "至林中入禪三昧。時虛空中有諸魔眾。爾時",
    "T21n1339_001:0641c19": "眾中有一魔王名曰袒荼羅。於虛空中作是",
    "T21n1339_001:0641c20": "思惟。向者釋迦牟尼佛。與無量大眾前後圍",
    "T21n1339_001:0641c21": "遶。而為說法獲大善利。今此比丘復入禪定",
    "T21n1339_001:0641c22": "三昧。我若不壞此比丘善根因緣。此比丘必",
    "T21n1339_001:0641c23": "當於賢劫。成阿耨多羅三藐三菩提。成一切",
    "T21n1339_001:0641c24": "智獲大善利。我今將諸眷屬。壞彼比丘善根",
    "T21n1339_001:0641c25": "因緣。爾時魔王即將九十二億眷屬。往到祇",
    "T21n1339_001:0641c26": "陀林中。掩蔽此比丘善根因緣。爾時雷音比",
    "T21n1339_001:0641c27": "丘。甚大愁慼大聲叫言。南無十方三世無量",
    "T21n1339_001:0641c28": "諸佛。南無十方三世無量諸法。南無十方少",
    "T21n1339_001:0641c29": "分足人。如是唱已。爾時十方諸佛同聲唱言。",
    "T21n1339_001:0642a01": "當以何法救彼比丘。爾時寶王佛舉手而言。",
    "T21n1339_001:0642a02": "是菩薩眾中頗有菩薩。能救彼比丘苦不。爾",
    "T21n1339_001:0642a03": "時眾中有一菩薩名曰華聚。即從座起偏袒",
    "T21n1339_001:0642a04": "右肩。右膝著地合掌向佛。而白佛言當以何",
    "T21n1339_001:0642a05": "法勅彼袒荼羅。爾時佛告華聚菩薩摩訶薩。",
    "T21n1339_001:0642a06": "汝不知耶我以諸佛祕法勅彼袒荼羅。爾時",
    "T21n1339_001:0642a07": "佛告華聚菩薩摩訶薩。我當以摩訶袒持陀",
    "T21n1339_001:0642a08": "羅尼章句。伏此波旬增彼比丘善根。汝今諦",
    "T21n1339_001:0642a09": "聽當為汝說諸佛祕法。華聚白佛言唯然世",
    "T21n1339_001:0642a10": "尊願樂欲聞如是妙法。佛告華聚我今語汝。",
    "T21n1339_001:0642a11": "莫妄宣傳如是妙法。當以神明為證。何以故",
    "T21n1339_001:0642a12": "名為神明。善男子如是當有十二夢王。見此",
    "T21n1339_001:0642a13": "一王者乃可為說。爾時世尊即說陀羅尼章",
    "T21n1339_001:0642a14": "句。",
    "T21n1339_001:0642a15": "南無啒啒絰寫一㗣提易勤二那伽耶彌三",
    "T21n1339_001:0642a16": "莎呵四多絰咃一蒲耆稟婆二欝波多毘",
    "T21n1339_001:0642a17": "耶三蒲耆稟婆四劣破羅五阿㝹那多絰咃",
    "T21n1339_001:0642a18": "六阿㝹那多絰咃七復得究追八蒲耆稟婆",
    "T21n1339_001:0642a19": "九莎訶十",
    "T21n1339_001:0642a20": "說此法時。有八萬四千菩薩住少分足地。有",
    "T21n1339_001:0642a21": "二十六萬比丘住辟支佛地。復有三萬四千",
    "T21n1339_001:0642a22": "比丘尼得阿羅漢果。有七萬優婆塞發阿耨",
    "T21n1339_001:0642a23": "多羅三藐三菩提心。有五百優婆夷遠塵離",
    "T21n1339_001:0642a24": "垢得法眼淨。爾時華聚菩薩即讚佛言。",
    "T21n1339_001:0642a25": "世尊身色如金山　　猶如日光照世間",
    "T21n1339_001:0642a26": "能拔一切諸苦惱　　我今稽首大法王",
    "T21n1339_001:0642a27": "世尊身相如大山　　大慈無量護一切",
    "T21n1339_001:0642a28": "我等受教成種智　　除去慳貪離諸著",
    "T21n1339_001:0642a29": "世主法王甚希有　　如是妙法復過是",
    "T21n1339_001:0642b01": "難見難聞亦難遇　　若有覩者成正覺",
    "T21n1339_001:0642b02": "世尊法力力中力　　過於三界覩眾生",
    "T21n1339_001:0642b03": "若有眾生至心聽　　無有一人不得道",
    "T21n1339_001:0642b04": "既謂明者成正覺　　度諸眾生無邊際",
    "T21n1339_001:0642b05": "獨至道場為天師　　然後說法究竟樂",
    "T21n1339_001:0642b06": "是時華聚菩薩。既讚佛已忽然不現。即往西",
    "T21n1339_001:0642b07": "方娑婆世界到祇陀林中。見雷音比丘為九",
    "T21n1339_001:0642b08": "十二億天魔波旬所蔽。爾時華聚菩薩語袒",
    "T21n1339_001:0642b09": "荼羅言。汝今云何欲壞此比丘善根因緣耶。",
    "T21n1339_001:0642b10": "世尊威力甚無量　　能壞一切諸外道",
    "T21n1339_001:0642b11": "能破一切諸惡賊　　能立一切諸善法",
    "T21n1339_001:0642b12": "爾時魔王聞此語已。甚大恐怖心驚毛竪。即",
    "T21n1339_001:0642b13": "時報言。",
    "T21n1339_001:0642b14": "吾為世王　於世自在　能壞一切　諸善智",
    "T21n1339_001:0642b15": "慧",
    "T21n1339_001:0642b16": "爾時華聚菩薩報魔王言。",
    "T21n1339_001:0642b17": "世尊智慧如虛空　　能蓋一切諸惡法",
    "T21n1339_001:0642b18": "我當伏汝如頻婆　　汝若不信今當知",
    "T21n1339_001:0642b19": "爾時華聚菩薩語雷音言。汝今善聽當為汝",
    "T21n1339_001:0642b20": "說伏諸惡趣。我當伏此波旬。汝今因此當得",
    "T21n1339_001:0642b21": "證知諸佛方便。爾時華聚菩薩即說陀羅尼",
    "T21n1339_001:0642b22": "章句。",
    "T21n1339_001:0642b23": "南無啒啒絰寫一㗣提易勤二那伽耶彌三莎",
    "T21n1339_001:0642b24": "呵四",
    "T21n1339_001:0642b25": "說此法時有六百魔王。禮菩薩足恭敬合掌。",
    "T21n1339_001:0642b26": "白菩薩言有陀羅尼名曰自誓。我等欲立如",
    "T21n1339_001:0642b27": "是陀羅尼唯願聽許。華聚言小住袒荼羅說",
    "T21n1339_001:0642b28": "時未至。爾時華聚復說陀羅尼言。",
    "T21n1339_001:0642b29": "哆姪咃一蒱耆稟婆二欝波多毘耶三蒲耆",
    "T21n1339_001:0642c01": "稟婆四劣破羅五阿㝹那多姪咃六阿㝹那多",
    "T21n1339_001:0642c02": "姪咃七復得究追八蒲耆稟婆九莎呵十",
    "T21n1339_001:0642c03": "說是法時有六百萬魔王波旬。同㘁而叫此",
    "T21n1339_001:0642c04": "何苦哉。受苦如是當云何離如是等苦。爾時",
    "T21n1339_001:0642c05": "華聚即告魔王言。汝若欲離如是苦者。可發",
    "T21n1339_001:0642c06": "阿耨多羅三藐三菩提心。唯然大士我等發",
    "T21n1339_001:0642c07": "三菩提心。華聚言善哉善哉時諸魔王即說",
    "T21n1339_001:0642c08": "陀羅尼言。",
    "T21n1339_001:0642c09": "南無摩訶浮陀卑一南無摩訶離婆浮陀卑",
    "T21n1339_001:0642c10": "二南無華聚陀羅尼三毘舍闍室牧四郁伽林",
    "T21n1339_001:0642c11": "五檀吒林六窮伽林七恒伽噤八阿隷九那隷十",
    "T21n1339_001:0642c12": "那羅隷十一莎呵十二",
    "T21n1339_001:0642c13": "爾時華聚讚魔王言。善哉善哉佛子。乃能受",
    "T21n1339_001:0642c14": "持摩訶袒持陀羅尼章句。當大利益無量魔",
    "T21n1339_001:0642c15": "眾。爾時魔王歡喜踊躍。即脫身上劫波育衣",
    "T21n1339_001:0642c16": "以用供養。爾時諸衣積如須彌。以用供養華",
    "T21n1339_001:0642c17": "聚菩薩摩訶薩。既供養已復白華聚。我等十",
    "T21n1339_001:0642c18": "二大王。當受持是摩訶袒持陀羅尼章句。復",
    "T21n1339_001:0642c19": "富供養受持經者。如是人等若遭苦厄。應當",
    "T21n1339_001:0642c20": "稱我十二神王。爾時華聚告魔王言。其名云",
    "T21n1339_001:0642c21": "何。魔王言王名袒荼羅王名斤持羅。王名茂",
    "T21n1339_001:0642c22": "持羅王名乾基羅。王名多林羅王名波林羅。",
    "T21n1339_001:0642c23": "王名檀林羅王名禪多林羅。王名窮伽林羅",
    "T21n1339_001:0642c24": "王名迦林羅。王名窮伽林羅王名波林羅。如",
    "T21n1339_001:0642c25": "是等王各各唱言。我等當受持讀誦陀羅尼",
    "T21n1339_001:0642c26": "經攝救行者。令其堅固三菩提心令獲善利。",
    "T21n1339_001:0642c27": "爾時華聚讚魔王言。善哉善哉汝等今日發",
    "T21n1339_001:0642c28": "大勇猛。汝能受持擁護陀羅尼典及以行者。",
    "T21n1339_001:0642c29": "不久當得成等正覺。時諸魔王歡喜踊躍得",
    "T21n1339_001:0643a01": "未曾有。即從座起禮菩薩足。前後圍遶歡喜",
    "T21n1339_001:0643a02": "奉行陀羅尼典。爾時雷音即從座起。合掌恭",
    "T21n1339_001:0643a03": "敬白華聚言。善哉眾法聚士。持此大方等陀",
    "T21n1339_001:0643a04": "羅尼來以救我。令我增壽法中生心。譬如死",
    "T21n1339_001:0643a05": "者死已還生。我今亦復如是。汝今即是法中",
    "T21n1339_001:0643a06": "雄猛是諸法母。令我堅固法心生身。華聚言",
    "T21n1339_001:0643a07": "我非是諸法母。如是陀羅尼。乃可為母亦可",
    "T21n1339_001:0643a08": "為父。汝當受持此陀羅尼。爾時雷音白華聚",
    "T21n1339_001:0643a09": "言。我向來時世尊。與無量大眾前後圍遶而",
    "T21n1339_001:0643a10": "為說法。爾時華聚問雷音言其名云何。答曰",
    "T21n1339_001:0643a11": "名釋迦牟尼。慈悲普覆無量眾生如汝無異",
    "T21n1339_001:0643a12": "也。大慈無量亦踰於汝。救攝一切地獄之厄",
    "T21n1339_001:0643a13": "與無量樂。我等二人可共至彼。供養世尊當",
    "T21n1339_001:0643a14": "獲善利。作是語時。時虛空中有八十二億忉",
    "T21n1339_001:0643a15": "利諸天作天妓樂燒香散華供養華聚。爾時",
    "T21n1339_001:0643a16": "虛空眾中。有一天王名摩訶伽賴奢。告諸天",
    "T21n1339_001:0643a17": "眾此二大士欲興大法。我等往彼可得正聞",
    "T21n1339_001:0643a18": "諸佛甘露。時二大士即從座起整衣服已與",
    "T21n1339_001:0643a19": "諸魔眾及諸天人涉路而去。爾時諸天即從",
    "T21n1339_001:0643a20": "二人往詣祇桓。爾時世尊遙聞天樂。從禪定",
    "T21n1339_001:0643a21": "起告阿難言。往至外聽此為何聲。爾時阿難",
    "T21n1339_001:0643a22": "奉世尊教即往外聽。見有二人與無量大眾",
    "T21n1339_001:0643a23": "前後圍遶。猶如金山來詣祇桓。爾時阿難還",
    "T21n1339_001:0643a24": "祇桓中。長跪合掌而白佛言。外有二人身如",
    "T21n1339_001:0643a25": "金山。微妙無比喻如日光。能照一切內外明",
    "T21n1339_001:0643a26": "徹。爾時阿難所言未訖。華聚菩薩放大光明。",
    "T21n1339_001:0643a27": "普照十方無量世界靡不周遍。覩斯光者無",
    "T21n1339_001:0643a28": "不解脫。爾時華聚默自思惟以何為證。作是",
    "T21n1339_001:0643a29": "念已。爾時婆蓃從地獄出。將九十二億諸罪",
    "T21n1339_001:0643b01": "人輩尋光來詣娑婆世界。十方世界各將九",
    "T21n1339_001:0643b02": "十二億諸罪人輩亦復如是。尋光來至娑婆",
    "T21n1339_001:0643b03": "世界。爾時無量無邊大眾。前後圍遶到祇桓",
    "T21n1339_001:0643b04": "中。見釋迦牟尼佛。及以見此二大賢士在佛",
    "T21n1339_001:0643b05": "左右。爾時舍利弗。見是大眾心中有疑五百",
    "T21n1339_001:0643b06": "大弟子及諸大眾心各有疑。爾時舍利弗知",
    "T21n1339_001:0643b07": "眾心疑自亦未了。即從座起偏袒右肩。右膝",
    "T21n1339_001:0643b08": "著地而白佛言。世尊如是大眾從何方來。忽",
    "T21n1339_001:0643b09": "然到此祇桓林中。世尊如是菩薩昔所未見",
    "T21n1339_001:0643b10": "而今見之。如是天人昔所未見而今見之。如",
    "T21n1339_001:0643b11": "是魔王昔所未見而今見之。如是罪人昔所",
    "T21n1339_001:0643b12": "未見而今見之。如是菩薩天人魔王地獄之",
    "T21n1339_001:0643b13": "人。今從何方忽來到此。爾時世尊默然不答。",
    "T21n1339_001:0643b14": "爾時文殊師利語舍利弗言。善男子如是大",
    "T21n1339_001:0643b15": "眾。我今當說汝今諦聽。是菩薩者名曰華聚",
    "T21n1339_001:0643b16": "了達方便。從東方來來詣佛所。是諸天等即",
    "T21n1339_001:0643b17": "是此界忉利諸天來到佛所。是諸魔眾即是",
    "T21n1339_001:0643b18": "此界諸魔眾也。是諸罪人第一首者名曰婆",
    "T21n1339_001:0643b19": "蓃。汝今當知世尊未出世時。此人造不善行",
    "T21n1339_001:0643b20": "入於地獄經歷受苦。汝不見耶此華聚菩薩",
    "T21n1339_001:0643b21": "摩訶薩放大悲光。因此光明得從阿鼻大地",
    "T21n1339_001:0643b22": "獄出而來至此。舍利弗言此婆蓃仙人。久聞",
    "T21n1339_001:0643b23": "佛說作不善行入於地獄。云何今說婆蓃仙",
    "T21n1339_001:0643b24": "人。出於地獄得值如來至真等正覺。及與他",
    "T21n1339_001:0643b25": "方諸罪眾生來詣此間。況婆蓃耶。佛說一人",
    "T21n1339_001:0643b26": "作不善行。令眾多人出於地獄。此事難信是",
    "T21n1339_001:0643b27": "義云何。文殊師利唯願少說。可得令我離諸",
    "T21n1339_001:0643b28": "疑惑。佛告舍利弗。善哉善哉善問是事。諦聽",
    "T21n1339_001:0643b29": "諦聽當為汝說。舍利弗言唯然世尊願樂欲",
    "T21n1339_001:0643c01": "聞。佛告舍利弗。善男子莫作是說。如是大眾",
    "T21n1339_001:0643c02": "皆有因緣。來詣我所略有三事。第一眾者。非",
    "T21n1339_001:0643c03": "思議菩薩眾。欲令我說大方等陀羅尼故。欲",
    "T21n1339_001:0643c04": "令我顯未曾有方便故。故來蔽此雷音比丘。",
    "T21n1339_001:0643c05": "雷音比丘善根因緣。我今當說汝等諦聽。舍",
    "T21n1339_001:0643c06": "利弗言唯然世尊願樂欲聞。善男子第二眾",
    "T21n1339_001:0643c07": "者。華聚菩薩及忉利天。所以來詣我所。欲顯",
    "T21n1339_001:0643c08": "此陀羅尼威神力故又欲顯揚十方諸佛神通",
    "T21n1339_001:0643c09": "力故。以是因緣來詣我所。善男子第三眾者。",
    "T21n1339_001:0643c10": "為欲破一切眾生定受果報故。如是諸眾以是",
    "T21n1339_001:0643c11": "因緣來詣我所。善男子莫作是說。婆蓃仙人",
    "T21n1339_001:0643c12": "是地獄人也。何以故汝今諦聽而以當知善",
    "T21n1339_001:0643c13": "男子婆者言天。蓃者言慧。故言婆蓃。如是天",
    "T21n1339_001:0643c14": "慧之人云何究竟受地獄苦終無是事。復次",
    "T21n1339_001:0643c15": "善男子婆者言廣蓃者言通。廣通一切法者",
    "T21n1339_001:0643c16": "云何究竟入於地獄終無是事。復次善男子",
    "T21n1339_001:0643c17": "婆者言高蓃者言妙。於一切方便中此人高",
    "T21n1339_001:0643c18": "妙。高妙之人云何究竟受地獄苦終無是事。",
    "T21n1339_001:0643c19": "復次善男子婆者言離蓃者言斷。離斷一切",
    "T21n1339_001:0643c20": "諸苦惱者。云何當受地獄苦也終無是事。復",
    "T21n1339_001:0643c21": "次善男子婆者言善蓃者言知。如是善知一",
    "T21n1339_001:0643c22": "切法者。云何當受地獄苦耶終無是事。復次",
    "T21n1339_001:0643c23": "善男子婆者言剛蓃者言柔。剛柔之人云何",
    "T21n1339_001:0643c24": "究竟受地獄苦終無是事。復次善男子婆者",
    "T21n1339_001:0643c25": "言慈蓃者言悲。如是慈悲者云何究竟受地",
    "T21n1339_001:0643c26": "獄苦終無是事。復次善男子婆者言力蓃者",
    "T21n1339_001:0643c27": "言善。力善之人云何究竟受地獄苦終無是",
    "T21n1339_001:0643c28": "事。復次善男子婆者言神蓃者言通。神通之",
    "T21n1339_001:0643c29": "人云何究竟入於地獄經歷受苦終無是事。",
    "T21n1339_001:0644a01": "復次善男子婆者言相蓃者言好。有相好者",
    "T21n1339_001:0644a02": "云何究竟入於地獄終無是事。復次善男子",
    "T21n1339_001:0644a03": "婆者言總蓃者言便。總持方便者云何入於",
    "T21n1339_001:0644a04": "地獄究竟受苦。舍利弗此事眾多吾今略說。",
    "T21n1339_001:0644a05": "說有十事婆蓃因緣。若當廣說二字名號。此",
    "T21n1339_001:0644a06": "義眾多窮劫不盡。善男子莫作是說。婆蓃仙",
    "T21n1339_001:0644a07": "人而在地獄究竟受苦。善男子作是說者。則",
    "T21n1339_001:0644a08": "為謗此上陀羅尼。及謗金剛色身。乃至謗彼",
    "T21n1339_001:0644a09": "寶王如來。及謗此華聚菩薩摩訶薩。及謗十",
    "T21n1339_001:0644a10": "方三世諸佛。是人必入地獄無疑。何以故謗",
    "T21n1339_001:0644a11": "上陀羅尼故。謗一切諸佛故。必入地獄而無",
    "T21n1339_001:0644a12": "疑也。善男子莫作是說。婆蓃仙人而在地獄。",
    "T21n1339_001:0644a13": "爾時舍利弗白佛言。世尊曾聞佛說婆蓃仙",
    "T21n1339_001:0644a14": "人。入於地獄終無出期。所以敢發如斯問耳。",
    "T21n1339_001:0644a15": "世尊婆蓃仙人。何時入於地獄願佛解說。善",
    "T21n1339_001:0644a16": "男子我昔在於兜率天上。此婆蓃仙人在閻",
    "T21n1339_001:0644a17": "浮提。與六百二十萬估客為作商主。將諸人",
    "T21n1339_001:0644a18": "等入海採寶。往到海所乘彼海舶。漸漸深入",
    "T21n1339_001:0644a19": "而取珍寶。得諸寶已載以海舶欲還本國。於",
    "T21n1339_001:0644a20": "其中路值摩竭魚難。水波之難大風之難。又",
    "T21n1339_001:0644a21": "值夜叉之難。如是六百二十萬人。即時各許",
    "T21n1339_001:0644a22": "摩醯首囉天人各一生。爾時諸人便離四難",
    "T21n1339_001:0644a23": "還到本國。到本國已即各牽一羊欲往天祠。",
    "T21n1339_001:0644a24": "爾時婆蓃默作是念。我今云何作眾商主。教",
    "T21n1339_001:0644a25": "諸商人作不善事。我今當設方便濟是羊命。",
    "T21n1339_001:0644a26": "即化作二人。一者古出家沙門二者在家婆",
    "T21n1339_001:0644a27": "羅門。時婆羅門於眾人中作是唱言。天主與",
    "T21n1339_001:0644a28": "六百二十萬人欲往天祠。爾時沙門於其中",
    "T21n1339_001:0644a29": "路。遙見此婆羅門。沙門問言汝與是大眾欲",
    "T21n1339_001:0644b01": "往何方。在家人言我欲往天祠而求大利。沙",
    "T21n1339_001:0644b02": "門言吾觀汝等。欲得大衰云何大利。如是次",
    "T21n1339_001:0644b03": "第諍訟不止。爾時眾人問婆羅門言。此是何",
    "T21n1339_001:0644b04": "人形貌如是。婆羅門言。此名古時沙門。諸人",
    "T21n1339_001:0644b05": "問言沙門何言。婆羅門言彼作是說。殺生祀",
    "T21n1339_001:0644b06": "天當得大罪。眾人語婆羅門言。此癡沙門何",
    "T21n1339_001:0644b07": "用是言。速往天祠當得大利。爾時婆羅門言。",
    "T21n1339_001:0644b08": "我等大師今在天祠。無事不達可共請問。",
    "T21n1339_001:0644b09": "爾時諸人可言善哉。沙門與婆羅門及諸人",
    "T21n1339_001:0644b10": "等。前後圍遶到大仙所。爾時沙門問大仙言。",
    "T21n1339_001:0644b11": "殺生祀天當得生天入地獄乎。大仙答言",
    "T21n1339_001:0644b12": "何癡沙門。殺生祀天而墮地獄。沙門答言不",
    "T21n1339_001:0644b13": "墮耶。婆蓃言不也。沙門言若不墮者汝當證",
    "T21n1339_001:0644b14": "知。爾時婆蓃即時陷身入阿鼻地獄。爾時諸",
    "T21n1339_001:0644b15": "人見是事已。嗚呼禍哉有如是事。大仙聰智",
    "T21n1339_001:0644b16": "今已磨滅入於地獄。況復我等而得不入於",
    "T21n1339_001:0644b17": "地獄耶。爾時眾人各放諸羊退走四方。到諸",
    "T21n1339_001:0644b18": "山中推覓諸仙。既得仙已而受仙法。二十一",
    "T21n1339_001:0644b19": "年各各命終生閻浮提。我於爾時從兜率天。",
    "T21n1339_001:0644b20": "下生閻浮提白淨王家。爾時六百二十萬人。",
    "T21n1339_001:0644b21": "生舍衛國得受人身。汝不知耶。我於昔時始",
    "T21n1339_001:0644b22": "到舍衛國。所降伏六百二十萬人。令其出家",
    "T21n1339_001:0644b23": "發三菩提心。豈異人乎。即往昔估客是也",
    "T21n1339_001:0644b24": "善男子婆蓃仙人有如是威神之力。化如是",
    "T21n1339_001:0644b25": "諸人來至我所。云何言是地獄人耶。復次善",
    "T21n1339_001:0644b26": "男子婆蓃仙人入地獄已。至於十方大地獄",
    "T21n1339_001:0644b27": "中。化諸極苦眾生等令發善心。發善心已求",
    "T21n1339_001:0644b28": "出地獄。華聚菩薩從東方來。至此娑婆世界",
    "T21n1339_001:0644b29": "放大光明。是諸罪人尋光來至娑婆世界得",
    "T21n1339_001:0644c01": "值於我。因本善心故來至我所。爾時文殊師",
    "T21n1339_001:0644c02": "利。讚婆蓃仙人言。善哉善哉大士有大方便。",
    "T21n1339_001:0644c03": "能化如是受苦眾生來至我所。不久當離一",
    "T21n1339_001:0644c04": "切諸患。爾時五百大弟子遠離疑惑歡喜奉",
    "T21n1339_001:0644c05": "行。",
    "T21n1339_001:0644c06": "爾時雷音即從座起。偏袒右肩右膝著地。叉",
    "T21n1339_001:0644c07": "手合掌而白佛言。世尊我向往至林中每自",
    "T21n1339_001:0644c08": "思惟。世尊往昔難行苦行。入諸禪定修大悲",
    "T21n1339_001:0644c09": "心。得悲心已救諸眾生。令出三有而得涅槃。",
    "T21n1339_001:0644c10": "我今亦應入諸禪定。應修慈悲四無量心。亦",
    "T21n1339_001:0644c11": "應遠離諸煩惱賊。亦應遠離一切世間諸難。",
    "T21n1339_001:0644c12": "作是念已欲入陀羅尼門。此眾魔王來覆蔽",
    "T21n1339_001:0644c13": "我。如是思惟令我不得正念。嘷吼而叫叫已",
    "T21n1339_001:0644c14": "未久。時華聚菩薩忽來我所。我亦不覺如是",
    "T21n1339_001:0644c15": "菩薩。來到我所降魔怨已。我即忽然顧視四",
    "T21n1339_001:0644c16": "方。見華聚菩薩在我前立。復見十方諸佛。各",
    "T21n1339_001:0644c17": "乘七寶蓮華在虛空中。見諸魔王叉手合掌。",
    "T21n1339_001:0644c18": "恭敬圍遶華聚菩薩。我於爾時謂是魔王。聞",
    "T21n1339_001:0644c19": "空中聲而謂我言。汝今云何不知恭敬如是",
    "T21n1339_001:0644c20": "大士。雷音言我聞此語已。即從座起頂禮足",
    "T21n1339_001:0644c21": "下。欲視其目見虛空中有諸天王。以種種名",
    "T21n1339_001:0644c22": "華而以供養。爾時諸天即以種種名華持以",
    "T21n1339_001:0644c23": "與我。我得華已即以供養華聚菩薩摩訶薩。",
    "T21n1339_001:0644c24": "我即白言祇桓有佛名釋迦牟尼。我等二人",
    "T21n1339_001:0644c25": "可共供養而得大利。聞此語已答言善哉善",
    "T21n1339_001:0644c26": "哉。即從座起與此二眾來至佛所。世尊此事",
    "T21n1339_001:0644c27": "眾多我今略說世尊證知。唯願世尊數演解",
    "T21n1339_001:0644c28": "說。此菩薩所來方土。有何因緣來已救我。爾",
    "T21n1339_001:0644c29": "時佛告雷音。善男子如是菩薩者。汝往昔善",
    "T21n1339_001:0645a01": "知識也。供養十方恒沙諸佛。於諸佛所了達",
    "T21n1339_001:0645a02": "方便。深入諸陀羅尼門。能深觀察諸佛境界。",
    "T21n1339_001:0645a03": "知眾生性根之利鈍。善男子東方有佛名曰",
    "T21n1339_001:0645a04": "寶王。世界名眾香。離此世界二十萬億佛土。",
    "T21n1339_001:0645a05": "此菩薩而從彼方來至此間。欲令我顯往昔",
    "T21n1339_001:0645a06": "大方便故。汝今諦聽當為汝說。善男子過去",
    "T21n1339_001:0645a07": "有佛。名栴檀華如來無所著至真等正覺。彼",
    "T21n1339_001:0645a08": "佛去世甚大久遠不可思議。我於彼時如汝",
    "T21n1339_001:0645a09": "無異。復次善男子。時有一菩薩名曰上首。作",
    "T21n1339_001:0645a10": "一乞士入城乞食。時有一比丘名曰恒伽。謂",
    "T21n1339_001:0645a11": "乞士言汝從何來。答言吾從真實中來。恒伽",
    "T21n1339_001:0645a12": "問言何謂為實。曰寂滅相故名為真實。曰寂",
    "T21n1339_001:0645a13": "滅相中有所求耶。上首答言無有所求。曰無",
    "T21n1339_001:0645a14": "所求者當何用求。上首答言無所求中吾故",
    "T21n1339_001:0645a15": "求之。曰無所求中何用求為。答言有所求者",
    "T21n1339_001:0645a16": "一切皆空。得者亦空著者亦空。實者亦空來",
    "T21n1339_001:0645a17": "者亦空。語者亦空問者亦空。寂滅涅槃亦復",
    "T21n1339_001:0645a18": "皆空。一切虛空分界亦復皆空。吾為如是次",
    "T21n1339_001:0645a19": "第空法而求真實。恒伽曰實何用求汝言一",
    "T21n1339_001:0645a20": "切萬法亦復皆空何用求為。答曰以空空故",
    "T21n1339_001:0645a21": "為實。問曰菩薩今當於何而求實法。答言當",
    "T21n1339_001:0645a22": "於六波羅蜜中求。問曰何謂為六。所謂檀波",
    "T21n1339_001:0645a23": "羅蜜尸波羅蜜。羼提波羅蜜毘梨耶波羅蜜。",
    "T21n1339_001:0645a24": "禪波羅蜜般若波羅蜜。上首說已。爾時恒伽",
    "T21n1339_001:0645a25": "歡喜踊躍。即時頭面敬禮上首足下而便問",
    "T21n1339_001:0645a26": "言。當以何食供養此人。上首答言當以須陀",
    "T21n1339_001:0645a27": "味供養此人。爾時恒伽即詣都市而自唱言。",
    "T21n1339_001:0645a28": "吾欲賣身誰欲須者。爾時眾中有一居士名",
    "T21n1339_001:0645a29": "毘奴律。即來問言吾欲買之汝索何等。恒伽",
    "T21n1339_001:0645b01": "報言索須陀那羅。曰當索幾枚。恒伽報言欲",
    "T21n1339_001:0645b02": "須五枚。爾時居士即數五錢。買此道人以充",
    "T21n1339_001:0645b03": "供使。爾時恒伽白大家言。我身屬汝假我七",
    "T21n1339_001:0645b04": "日。欲供養上首比丘。爾時居士告恒伽言。吾",
    "T21n1339_001:0645b05": "當將汝示於宅舍放汝令還。爾時恒伽見舍",
    "T21n1339_001:0645b06": "宅已涉路而還。見此上首乞食未得。即將上",
    "T21n1339_001:0645b07": "首到都市中買百味飲食。既買食已。將到一",
    "T21n1339_001:0645b08": "寺寺名四王。設施種種床座種種香花供養",
    "T21n1339_001:0645b09": "上首。復設種種飲食而以供養。或以種種妙",
    "T21n1339_001:0645b10": "供而供養之。爾時上首告恒伽言。善男子今",
    "T21n1339_001:0645b11": "正是時。汝今諦聽當為汝說。一切諸佛受行",
    "T21n1339_001:0645b12": "實法。爾時上首廣為恒伽說受行實法。應受",
    "T21n1339_001:0645b13": "如是陀羅尼章句。",
    "T21n1339_001:0645b14": "哆姪咃一蒲耆稟婆二欝波多毘耶三蒲耆",
    "T21n1339_001:0645b15": "稟婆四劣破羅五阿㝹那哆姪咃六阿㝹那",
    "T21n1339_001:0645b16": "哆姪咃七蒲得究追八蒲耆稟婆九莎呵十",
    "T21n1339_001:0645b17": "南無啒啒姪寫一㗣提易勤二那伽耶彌三",
    "T21n1339_001:0645b18": "莎呵四南無摩訶浮陀卑一南無摩訶離婆",
    "T21n1339_001:0645b19": "浮陀卑二南無華聚陀羅尼三毘舍闍室牧",
    "T21n1339_001:0645b20": "四郁伽林五袒吒林六窮伽林七恒伽噤八阿",
    "T21n1339_001:0645b21": "隷那隷那羅隷九莎訶十",
    "T21n1339_001:0645b22": "爾時恒伽歡喜踊躍而問之言。云何奉持諸",
    "T21n1339_001:0645b23": "佛實法。爾時上首告恒伽言。若有善男子善",
    "T21n1339_001:0645b24": "女人願欲聞者。汝當夢中住其人前。當現汝",
    "T21n1339_001:0645b25": "身。是人若見汝身。汝當教行如是實法。問",
    "T21n1339_001:0645b26": "言當云何行耶。答恒伽言若欲行時。七日長",
    "T21n1339_001:0645b27": "齋日三時洗浴著淨潔衣。座佛形像作五色",
    "T21n1339_001:0645b28": "蓋。誦此章句百二十遍遶百二十匝。如是作",
    "T21n1339_001:0645b29": "已却坐思惟。思惟訖已復更誦此章句。如是",
    "T21n1339_001:0645c01": "七日。爾時恒伽即問上首當用何日。善男子",
    "T21n1339_001:0645c02": "要用月八日十五日行此法。時若眾生犯五",
    "T21n1339_001:0645c03": "逆罪。身有白癩若不除差無有是處。若優婆",
    "T21n1339_001:0645c04": "塞犯三自歸至於六重。若不還生無有是處。",
    "T21n1339_001:0645c05": "若菩薩二十四戒沙彌十戒。式叉沙彌尼戒。",
    "T21n1339_001:0645c06": "比丘戒比丘尼戒。如是諸戒若犯一一諸戒當",
    "T21n1339_001:0645c07": "一心懺悔。若不還生無有是處除不至心。復",
    "T21n1339_001:0645c08": "次善男子爾時上首。廣為恒伽說二十四重",
    "T21n1339_001:0645c09": "戒名。若有菩薩。饑餓眾生來詣其所求飲食",
    "T21n1339_001:0645c10": "臥具。不隨意者名犯第一重戒。若有菩薩婬",
    "T21n1339_001:0645c11": "欲無度不擇禽獸者。是名犯第二重戒。若有",
    "T21n1339_001:0645c12": "菩薩見有比丘畜於妻子隨意說過者。是名",
    "T21n1339_001:0645c13": "犯第三重戒。若有菩薩若見有人憂愁不樂",
    "T21n1339_001:0645c14": "欲自喪身。更以已意增他瞋恚敗他命根。猶",
    "T21n1339_001:0645c15": "若有人以火悉燒一切物者。是名犯第四重",
    "T21n1339_001:0645c16": "戒。若有菩薩出於精舍到於曠路。得值財寶",
    "T21n1339_001:0645c17": "隨意取者。是名犯第五重戒。若有菩薩見他",
    "T21n1339_001:0645c18": "瞋恚欲害他命。更以美言讚他瞋恚者。是名",
    "T21n1339_001:0645c19": "犯第六重戒。若有菩薩見他瞋恚。若聞瞋恚",
    "T21n1339_001:0645c20": "欲燒僧坊。若不盡心諫彼惡人者。是名犯第",
    "T21n1339_001:0645c21": "七重戒。若有菩薩若見有人若聞有人犯於",
    "T21n1339_001:0645c22": "重罪。若是菩薩應密呼彼人來詣其所。我有",
    "T21n1339_001:0645c23": "良藥溉汝戒根能令還生。彼若不來汝應三",
    "T21n1339_001:0645c24": "呼若不至三。是名犯第八重戒。若有菩薩聞",
    "T21n1339_001:0645c25": "見有人犯於五逆。應往彼所作如是言。此非",
    "T21n1339_001:0645c26": "正法汝非梵行莫作是行。若不爾者。是名犯",
    "T21n1339_001:0645c27": "第九重戒。若有菩薩見聞他人欲興大善事。",
    "T21n1339_001:0645c28": "更起瞋恚壞他善慧者。是名犯第十重戒。若",
    "T21n1339_001:0645c29": "有菩薩見有他人耽飲嗜酒。當以已情往呵",
    "T21n1339_001:0646a01": "他人。除自因緣此非梵行。是名犯第十一重",
    "T21n1339_001:0646a02": "戒。若有菩薩見聞有人婬他婦女。往他正夫",
    "T21n1339_001:0646a03": "所作如是言。此人犯汝汝可覩之者。是名犯",
    "T21n1339_001:0646a04": "第十二重戒。若有菩薩視他怨家作怨家想",
    "T21n1339_001:0646a05": "者。是名犯第十三重戒。若有菩薩見他視怨",
    "T21n1339_001:0646a06": "如赤子想。往彼人所作如是言。善哉善哉何",
    "T21n1339_001:0646a07": "能視此人如赤子此非吉相。是名犯第十四",
    "T21n1339_001:0646a08": "重戒。若有菩薩見他聚鬪。往至其所佐助氣",
    "T21n1339_001:0646a09": "力撾打諸人者。是名犯第十五重戒。若有菩",
    "T21n1339_001:0646a10": "薩見有他人伏匿之事。發舒誹說語諸四",
    "T21n1339_001:0646a11": "輩。彼人不喜使他瞋恚者是名犯第十六重",
    "T21n1339_001:0646a12": "戒。若有菩薩見聞他善事都不得言者。是名",
    "T21n1339_001:0646a13": "犯第十七重戒。若有菩薩行於曠路。見有他",
    "T21n1339_001:0646a14": "人營諸塔廟。若復有人營諸精舍。若不佐助",
    "T21n1339_001:0646a15": "者。是名犯第十八重戒。若有菩薩見聞有人。",
    "T21n1339_001:0646a16": "離善知識親近惡友。終不讚言汝為善吉。離",
    "T21n1339_001:0646a17": "彼惡友親近善友者。是名犯第十九重戒。若",
    "T21n1339_001:0646a18": "有菩薩於栴陀羅處若惡人處。若惡狗處聲",
    "T21n1339_001:0646a19": "聞二乘人處。如是諸難悉不得往除已急事。",
    "T21n1339_001:0646a20": "是名犯第二十重戒。若有菩薩見聞疑殺。即",
    "T21n1339_001:0646a21": "自思惟食此肉者。斷大慈種當獲大罪。言不",
    "T21n1339_001:0646a22": "見聞疑殺食都無患者。是名犯第二十一重",
    "T21n1339_001:0646a23": "戒。若有菩薩見聞疑殺作不見聞疑殺。若食",
    "T21n1339_001:0646a24": "此肉者即遺三世諸佛寶藏。亦遺三世諸",
    "T21n1339_001:0646a25": "佛之恩。以此為尊者。是名犯第二十二重戒。",
    "T21n1339_001:0646a26": "若有菩薩解於方便知眾生根。若謂不說當",
    "T21n1339_001:0646a27": "獲罪報者。是名犯第二十三重戒。若有菩薩",
    "T21n1339_001:0646a28": "持此戒時。若見華聚若見虛空藏。若見觀世",
    "T21n1339_001:0646a29": "音若見一一諸菩薩者。如是見不見等及餘",
    "T21n1339_001:0646b01": "諸見。悉不得向人說我見如是法王子等。若",
    "T21n1339_001:0646b02": "言見者此人現身得障道法得白癩病。或時",
    "T21n1339_001:0646b03": "愚癡或時青盲或時目眩。妄想分別諸佛法",
    "T21n1339_001:0646b04": "要。得愚癡病。謗此戒者殃負如是。持此戒",
    "T21n1339_001:0646b05": "時若口不言向外宣傳我見此事。若不言者",
    "T21n1339_001:0646b06": "於七日中。其餘已外亦不得言。善男子是名",
    "T21n1339_001:0646b07": "菩薩摩訶薩二十四戒。善男子在在處處莫",
    "T21n1339_001:0646b08": "妄宣說諸佛祕法。善男子一切諸佛悉由此",
    "T21n1339_001:0646b09": "戒成等正覺。過去諸佛亦因此戒成等正覺。",
    "T21n1339_001:0646b10": "未來諸佛亦復如是。爾時恒伽白上首言。若",
    "T21n1339_001:0646b11": "有剎利婆羅門毘舍首陀。得受此戒不。上首",
    "T21n1339_001:0646b12": "答言如是諸姓得受此戒。恒伽白言當云何",
    "T21n1339_001:0646b13": "受如是妙戒。上首言受此戒時。應請一比丘",
    "T21n1339_001:0646b14": "解此戒相者。請諸眾僧隨意堪任不問多少。",
    "T21n1339_001:0646b15": "復應請二十四形像若多無妨。作種種餚饍",
    "T21n1339_001:0646b16": "飲食。供養眾僧及此比丘。五體著地在形像",
    "T21n1339_001:0646b17": "前及諸尊僧。至心禮敬唱如是言。諸佛色藏",
    "T21n1339_001:0646b18": "外諸眾僧。我今歸命受尊戒法。眾僧弘慈",
    "T21n1339_001:0646b19": "當證知我。復更唱言。法中雄猛微妙尊。聽",
    "T21n1339_001:0646b20": "我今自說受持此戒。爾時此人應自口說。了",
    "T21n1339_001:0646b21": "知戒已而更三請。三請已。而淳熟此戒性。",
    "T21n1339_001:0646b22": "盡性而形改受持。諦受諦聽修行莫犯。持",
    "T21n1339_001:0646b23": "此戒者隨意往生。恒伽盡菩提性菩薩摩訶",
    "T21n1339_001:0646b24": "薩。自聞此戒受此戒時法應如是。",
    "T21n1339_001:0646b25": "大方等陀羅尼經卷第一"
}