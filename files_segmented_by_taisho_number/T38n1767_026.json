{
    "T38n1767_026:0186a17": "4大般涅槃經疏卷第二十六",
    "T38n1767_026:0186a19": "隋章安頂法師撰",
    "T38n1767_026:0186a20": "唐天台沙門湛然再治",
    "T38n1767_026:0186a21": "師子吼品之三",
    "T38n1767_026:0186a22": "起卷第三明縛解。眾生雖有佛性，為惑所覆",
    "T38n1767_026:0186a23": "不能得見，須修萬行解生惑盡，佛性理彰，故",
    "T38n1767_026:0186a24": "明縛解。文有五番問答。初問答中，初問為二：",
    "T38n1767_026:0186a25": "先領旨唱無；次「是五陰」下，生滅為難。若正性",
    "T38n1767_026:0186a26": "不生不滅，故無縛解。緣性念念不住，又無縛",
    "T38n1767_026:0186a27": "解。此惑體性即起即滅，云何此惑能縛眾生？",
    "T38n1767_026:0186a28": "既其無縛，即亦無解。有法、有譬、有合。答為二：",
    "T38n1767_026:0186a29": "初誡許；次正答，又二：初明縛、後明解。就初縛",
    "T38n1767_026:0186b01": "為三：一死陰、二中陰、三生陰。就初死陰中三：",
    "T38n1767_026:0186b02": "有法、譬、合。初法如文。次譬中云日既西沒，雖",
    "T38n1767_026:0186b03": "殘光東照終不歸東。人命將盡，雖有餘氣終",
    "T38n1767_026:0186b04": "不更生。此陰滅已彼陰續生，此乃即死明生。",
    "T38n1767_026:0186b05": "「眾生」下，合，又二：先正合；次如燈生闇滅，重更",
    "T38n1767_026:0186b06": "引譬。次「如蠟印印泥」下，第二明中陰，又二：先",
    "T38n1767_026:0186b07": "譬、後合。蠟譬死陰，泥譬中陰。印滅文成者，譬",
    "T38n1767_026:0186b08": "死陰若滅中陰即起。文非泥出者，此身非是",
    "T38n1767_026:0186b09": "中陰所出，又非無因，亦不餘來，藉於死陰而",
    "T38n1767_026:0186b10": "得現也。不可求其處所，但因緣故有。問：亦有",
    "T38n1767_026:0186b11": "不受中陰者不？答：通論皆受。如大理獄責定",
    "T38n1767_026:0186b12": "行刑，中陰亦爾，覈定善惡，惡墜、善升。若有別",
    "T38n1767_026:0186b13": "從猛利善惡，如五逆者徑墜、十善者徑升，𥎞",
    "T38n1767_026:0186b14": "矛離手遂到彼方，則不論中陰。「現在陰滅」下，",
    "T38n1767_026:0186b15": "第二合譬，初正合、次二眼三食。初又二：初正",
    "T38n1767_026:0186b16": "合、次舉譬帖合。二料簡二眼三食者，自無摶食，",
    "T38n1767_026:0186b17": "既是改報，寧得有飯而摶。既有想陰則有思",
    "T38n1767_026:0186b18": "食；有身故則有觸食；以有意故則有識食。《俱",
    "T38n1767_026:0186b19": "舍》中廣明中陰等，古人有四食章等，於此非",
    "T38n1767_026:0186b20": "要。「父母交會」下，第三明生陰。通論六道並有",
    "T38n1767_026:0186b21": "生陰，且就人道，初明起三煩惱、次明具四顛",
    "T38n1767_026:0186b22": "倒，所以為縛，不得難言念念滅故故無有縛。",
    "T38n1767_026:0186b23": "三煩惱者，一愛；二瞋；三謂己有，此是我見亦",
    "T38n1767_026:0186b24": "即是癡。「是人若得」下，第二明解，又四：初明近",
    "T38n1767_026:0186b25": "聽思行，皆如文。「師子吼言空中無刺」下，第二",
    "T38n1767_026:0186b26": "番，先問、後答。初問又二：初作逆喻，舉空中無",
    "T38n1767_026:0186b27": "刺。後舉陰無繫者，云何繫縛？上〈德王〉云「心",
    "T38n1767_026:0186b28": "本無貪，云何貪欲能繫於心？」即是此義。答為",
    "T38n1767_026:0186b29": "二，謂法、譬。初法者，就理為論，謂續故不斷、壞",
    "T38n1767_026:0186c01": "故不常，不斷不常非縛非解。若未達斯理即",
    "T38n1767_026:0186c02": "有縛解。舉屋舉拳，約掌合時論縛、掌離時論",
    "T38n1767_026:0186c03": "開，本不合時論不縛不開，繫縛等三即此意",
    "T38n1767_026:0186c04": "也。縛即論假、脫即論真、不縛不脫即論中道，",
    "T38n1767_026:0186c05": "乃是三諦相即之相。「師子吼言如眼」下，第三",
    "T38n1767_026:0186c06": "番，先問、次答。此問躡前答文作難。前云名色",
    "T38n1767_026:0186c07": "縛眾生、眾生縛名色。名色只是眾生，云何自",
    "T38n1767_026:0186c08": "縛？如刀不自割。故後復難：若其眾生只是名",
    "T38n1767_026:0186c09": "色者，還是名色縛於名色，云何名色能縛眾",
    "T38n1767_026:0186c10": "生？答，如文。「師子吼言若有名色是繫縛」下，第",
    "T38n1767_026:0186c11": "四番問答。問，如文。答中有法、譬、合。初法說",
    "T38n1767_026:0186c12": "中，羅漢子爛故無縛，報在故有縛。而言未見",
    "T38n1767_026:0186c13": "佛性者，大乘望之，子果俱縛，小乘不爾。次譬",
    "T38n1767_026:0186c14": "合，如文。「師子吼言燈之與油」下，第五番，亦先",
    "T38n1767_026:0186c15": "問、次答。初問意者，佛前言燈喻眾生、油喻煩",
    "T38n1767_026:0186c16": "惱；今難此語，有兩解。一云：燈覽眾法，明油器",
    "T38n1767_026:0186c17": "等共成一燈，明名燈明、器名燈器。二云：明與",
    "T38n1767_026:0186c18": "油異，正取明為燈。燈是火性、油是濕性，正取",
    "T38n1767_026:0186c19": "後意為難。燈之與油二性各異，眾生煩惱本來",
    "T38n1767_026:0186c20": "不異，云何為喻？佛答為二：初舉八喻、後合燈",
    "T38n1767_026:0186c21": "喻。八喻為二：初列章、次解釋。從小向大為順",
    "T38n1767_026:0186c22": "喻，從大向小為逆喻。現者，取現事為現喻，前",
    "T38n1767_026:0186c23": "逆順亦是現事，除逆順邊取餘現事。非者，都",
    "T38n1767_026:0186c24": "非其類。先者，先喻後合。後者，先法後譬。渧，此",
    "T38n1767_026:0186c25": "是帝音。滴，此是的音。先後可解。此中應作養",
    "T38n1767_026:0186c26": "音，上看下為養，下看上為樣音。遍喻者，盡其",
    "T38n1767_026:0186c27": "始末。「師子吼言眾生五陰」下，大段第四明修",
    "T38n1767_026:0186c28": "道。既其有縛，云何得脫？故論修道而脫其縛。",
    "T38n1767_026:0186c29": "文有四問答：初明道可修、二正明修道、三修",
    "T38n1767_026:0187a01": "道之用、四勸修。此四次第者，諸法雖畢竟空，",
    "T38n1767_026:0187a02": "而道可修，是故正修。修能斷惑，是故有勸。初",
    "T38n1767_026:0187a03": "番有三問答。初問五陰眾生人法皆空，何故有",
    "T38n1767_026:0187a04": "修？佛答：諸心念念相續不斷。雖念念滅，煩惱",
    "T38n1767_026:0187a05": "連接，所以有修。是故第二更問：心念念滅，何",
    "T38n1767_026:0187a06": "有修道？佛答：雖念念滅，得論修道，如燈雖念",
    "T38n1767_026:0187a07": "念滅而能破闇。「汝言念念滅」下，更復取意解。",
    "T38n1767_026:0187a08": "汝言無增長者，不爾。後舉六譬，皆明有增長，",
    "T38n1767_026:0187a09": "如文。第三番問，更躡前六譬為難。雖念念滅",
    "T38n1767_026:0187a10": "而能破闇等。修道亦爾，初雖未圓，久能破惑。",
    "T38n1767_026:0187a11": "師子吼承此更難：如初果人善法五陰，亦應",
    "T38n1767_026:0187a12": "相似相續生淨國土，那忽至於惡國生殺羊",
    "T38n1767_026:0187a13": "家？佛答：雖生惡國不失名者，名謂無漏，無漏",
    "T38n1767_026:0187a14": "恒在，陰則不爾。善陰惡陰由業所得，非無漏",
    "T38n1767_026:0187a15": "法之取招也。故佛答不相似，雖生惡國不作",
    "T38n1767_026:0187a16": "惡者，由無漏力持故。答中先法，兼出六譬。香",
    "T38n1767_026:0187a17": "山譬初身，師子譬見諦無漏，雪山譬惡五陰，",
    "T38n1767_026:0187a18": "飛鳥走獸譬諸惡法。又香山譬善陰，雪山譬",
    "T38n1767_026:0187a19": "惡陰，雪山鳥獸並不敢住譬在善惡兩國之",
    "T38n1767_026:0187a20": "中皆不生惡法。此關習報兩因之義，習因種",
    "T38n1767_026:0187a21": "類相似常生終不為惡，報因牽於異類之果",
    "T38n1767_026:0187a22": "故生惡國。有人譬須陀洹身，貲產巨富譬見",
    "T38n1767_026:0187a23": "諦無漏斷惑之功。唯有一子者，四果中之初",
    "T38n1767_026:0187a24": "果也。又見思兩道中唯是見道，故言一子。先",
    "T38n1767_026:0187a25": "已終亡者，見諦無漏而不現前，出觀則無。其",
    "T38n1767_026:0187a26": "子等者，思惟無漏因見諦生，故言其子有子。",
    "T38n1767_026:0187a27": "復在他土者，思惟無漏望於見諦名為他土。",
    "T38n1767_026:0187a28": "奄便終亡者，須陀洹人七生終沒。孫聞是已",
    "T38n1767_026:0187a29": "還收產業者，思惟道中還承接前見諦之功。雖",
    "T38n1767_026:0187b01": "知財貨非其所有者，見諦無漏，非思惟中無",
    "T38n1767_026:0187b02": "漏。無遮護者，見思雖別，同一無漏。「師子吼言",
    "T38n1767_026:0187b03": "如佛說偈」下，第二正明修道，又二：初明修道、",
    "T38n1767_026:0187b04": "次明修道因緣。初又二：先釋、次論義。初舉偈",
    "T38n1767_026:0187b05": "問者，上兩句修道、下兩句得果，能修三品不",
    "T38n1767_026:0187b06": "退得果，三品是因，近大涅槃是果。初牒偈問、",
    "T38n1767_026:0187b07": "次一一請答。答中三番解釋：初番真偽對辨、次",
    "T38n1767_026:0187b08": "番偏為破惡、後番偏為生善。就真偽為二：先",
    "T38n1767_026:0187b09": "偽、次真。初偽，為三品，下下一向不能持戒，下",
    "T38n1767_026:0187b10": "中畏於惡道之苦是故持戒，下上為度眾生",
    "T38n1767_026:0187b11": "苦惱是故持戒。此三並偽，今取此人尚不可",
    "T38n1767_026:0187b12": "得。次真者，知諸法空而能持戒，為諸眾生而",
    "T38n1767_026:0187b13": "求佛果。果不可得，眾生尚無，況有佛果，名真",
    "T38n1767_026:0187b14": "持戒。次能破十六惡律儀者，此就滅惡更釋",
    "T38n1767_026:0187b15": "三品。魁膾者，舊云：是販魚肉典軍之人。又云：",
    "T38n1767_026:0187b16": "是行杖者。無身三昧者，空定滅色，故言無身。",
    "T38n1767_026:0187b17": "無邊心者，即識處定。淨聚者，即不用處。世邊",
    "T38n1767_026:0187b18": "者，非想，此定能知八萬劫，以此為邊。又非想",
    "T38n1767_026:0187b19": "在三界表，故言世邊。世斷者，八萬劫外既不",
    "T38n1767_026:0187b20": "能知，便謂為斷。世性者，即是冥初，是世之本",
    "T38n1767_026:0187b21": "性。世丈夫者，以此定力能見劫初水中丈夫，",
    "T38n1767_026:0187b22": "即韋紐天。非想非非想者，即是存亡觀為定",
    "T38n1767_026:0187b23": "體。「修習戒者為身寂靜」下，第三就生善釋三",
    "T38n1767_026:0187b24": "品。諸有者，即是三有、二十五有。諸界者，即是",
    "T38n1767_026:0187b25": "三界及十八界等。諸諦者，即二十五諦及以六",
    "T38n1767_026:0187b26": "諦。「師子吼言不生不滅」下，第二論義。因前修",
    "T38n1767_026:0187b27": "道，故見佛性、得菩提涅槃。今難涅槃及以佛",
    "T38n1767_026:0187b28": "性，凡七番問答：初三番難涅槃、次四番難佛",
    "T38n1767_026:0187b29": "性。初云若不生滅為涅槃者，只凡夫人亦不生",
    "T38n1767_026:0187c01": "滅，應是涅槃。凡人一期從生至老不更生故，",
    "T38n1767_026:0187c02": "故名不生；而復未滅，亦是不滅。此不生滅是",
    "T38n1767_026:0187c03": "涅槃不？又云：若以三相中生相為難，只此一",
    "T38n1767_026:0187c04": "念生已生故故是不生，復未滅故故是不滅。",
    "T38n1767_026:0187c05": "是涅槃不？答中，先印述之、後解。既非涅槃，為",
    "T38n1767_026:0187c06": "始終故。亦須更通上之兩解，成始終義。初生",
    "T38n1767_026:0187c07": "為始、命盡為終；一念三相生相亦爾，初起為",
    "T38n1767_026:0187c08": "始、念滅為終。「世尊」下，第二難，明生死法亦無",
    "T38n1767_026:0187c09": "始終。十二因緣輪轉不住，何有始終？佛答者，",
    "T38n1767_026:0187c10": "生死之法有因有果，十二因緣輪轉不住，過",
    "T38n1767_026:0187c11": "去二因、現在五果，故非涅槃。第三番難，明涅",
    "T38n1767_026:0187c12": "槃之中亦有因果。戒定慧等能得涅槃，豈非",
    "T38n1767_026:0187c13": "因果？佛答：涅槃有因而非果，又復是果而非",
    "T38n1767_026:0187c14": "所得。又佛性為涅槃因，復不能生涅槃之果",
    "T38n1767_026:0187c15": "云云。第二有四番問答論佛性義。初番就共有",
    "T38n1767_026:0187c16": "不共有為難，先標兩章門、後釋如文。佛答又",
    "T38n1767_026:0187c17": "二：先法、次譬。初法中言不一不二，不一故非共、",
    "T38n1767_026:0187c18": "不二故非各。雖爾，終是一切眾生同共有之。地",
    "T38n1767_026:0187c19": "人云：一切眾生同梨耶識法界體性。若爾，一",
    "T38n1767_026:0187c20": "人得時應多人得。成論師云：眾生各有佛性，",
    "T38n1767_026:0187c21": "但成佛時權智齊等同一法身，力無畏等亦",
    "T38n1767_026:0187c22": "復如是。若爾，佛性可數即是無常，正當此難。",
    "T38n1767_026:0187c23": "然佛性平等，非一非二、非共非各，亦如今之",
    "T38n1767_026:0187c24": "持戒修行之人，不可一、不可異，人人各修豈",
    "T38n1767_026:0187c25": "得是一？我解彼解、彼解我解，是故不異。又如",
    "T38n1767_026:0187c26": "五種佛性並不一異，眾生等有豈可異？五種",
    "T38n1767_026:0187c27": "不同豈可一云云？問：眾生於五佛性中為具幾",
    "T38n1767_026:0187c28": "許？答：盡有盡無。眾生無觀智之了則不能發",
    "T38n1767_026:0187c29": "境，發境之智既無亦無觀境。因既無因，寧別",
    "T38n1767_026:0188a01": "得果及以果果？既無因果，云何非因非果？盡",
    "T38n1767_026:0188a02": "有者，必當得故、從緣現故，故言盡有，今時雖",
    "T38n1767_026:0188a03": "無必當有之。次譬，如文。第二番，難忍辱草譬。",
    "T38n1767_026:0188a04": "若一者，一人修已，餘人亦得。佛答：佛性是一，",
    "T38n1767_026:0188a05": "隨多人修，各各得之，不相妨閡。第三番，問：如",
    "T38n1767_026:0188a06": "多人在路，於後為妨。佛性亦爾，前人修時亦",
    "T38n1767_026:0188a07": "妨後者。佛答者，如路橋醫並是少分，聖道之",
    "T38n1767_026:0188a08": "路則不如是，橋等亦然。第四難，天人六道其",
    "T38n1767_026:0188a09": "相非一，云何共有一佛性耶？佛答：置毒乳中，",
    "T38n1767_026:0188a10": "隨其五味毒能遍殺。佛性亦爾，偏一切處云云。",
    "T38n1767_026:0188a11": "「十六大國」下，第二明修道因緣，又二：初明道",
    "T38n1767_026:0188a12": "緣、二明道因。初道緣又三：一處緣、二時緣、",
    "T38n1767_026:0188a13": "三人緣。非處、非時、非善知識，皆不能得，故云",
    "T38n1767_026:0188a14": "待處、待時、待伴。就處又二：先城處、二樹處。城",
    "T38n1767_026:0188a15": "處又二：先問、次答。問意：言十六大國，有六大",
    "T38n1767_026:0188a16": "城，如來何故在此小城？答為二：先訶、次正釋。",
    "T38n1767_026:0188a17": "初訶問者，佛所居處不應言小，舉三譬況，如",
    "T38n1767_026:0188a18": "來世尊是人中之尊，居止之處其處則尊，君",
    "T38n1767_026:0188a19": "子居之何陋之有。「我念往昔」下，第二正釋，又",
    "T38n1767_026:0188a20": "二：一報地恩、二驅邪黨。初報恩又三：一報發",
    "T38n1767_026:0188a21": "心、二報四無量、三報弘誓，如文。次驅邪黨又",
    "T38n1767_026:0188a22": "二：初遍六大城、後明至此降伏。既了邪窮正",
    "T38n1767_026:0188a23": "盡，即寂滅涅槃。六城為六，初即至王城，然外",
    "T38n1767_026:0188a24": "道潰亂誘引眾生令墮三惡，故須來此而驅",
    "T38n1767_026:0188a25": "遣之。又國主有請，佛不違言，故往王城。外道",
    "T38n1767_026:0188a26": "自知其術淺薄，仍奔舍衛，佛因化三迦葉及",
    "T38n1767_026:0188a27": "通慧二人。「時彼城中有一長者」下，是第二往",
    "T38n1767_026:0188a28": "舍衛逐外道。就文為三：一明往之緣起、二共",
    "T38n1767_026:0188a29": "試神力正論往彼。然諸外道在王舍城不敢",
    "T38n1767_026:0188b01": "拒抗，行至舍衛仍求面論。珊檀那者，是王舍",
    "T38n1767_026:0188b02": "城人，此翻護彌。祇陀，此翻勝氏。須達多者，是",
    "T38n1767_026:0188b03": "舍衛人，此翻善溫。問：佛名聞十方，須達亦是",
    "T38n1767_026:0188b04": "六大居士，何以聘婚夜宿始聞佛名？答：初非",
    "T38n1767_026:0188b05": "不聞孟浪飄瞥，今道機時熟，聞則毛衣遍竪。",
    "T38n1767_026:0188b06": "師子吼品之四",
    "T38n1767_026:0188b07": "起卷是第二至城共試神力。文為三：一試緣、",
    "T38n1767_026:0188b08": "二正試、三眾益。初又四：一求試、二王不許、",
    "T38n1767_026:0188b09": "三重求、四王許。所以求者，前於王城已被斥",
    "T38n1767_026:0188b10": "逐，今復更來舍衛城中，奪名失利不可容忍，",
    "T38n1767_026:0188b11": "訴王求試。就初為二：一褒美於王巧言令色、二",
    "T38n1767_026:0188b12": "貶挫於佛動容劇謗。年既幼穉者，佛既三十",
    "T38n1767_026:0188b13": "成道，于時只可年三十餘。苦行止六年而已，",
    "T38n1767_026:0188b14": "故言學淺。真實不生王種中者，彼言佛是幻",
    "T38n1767_026:0188b15": "化，必非王種。劫奪他人父母者，佛教令人離",
    "T38n1767_026:0188b16": "俗出家，即是劫奪父母之兒，亦是斷他父母",
    "T38n1767_026:0188b17": "子胤。不許妻娶，亦是劫奪家他父母云云。「王言",
    "T38n1767_026:0188b18": "大德」下，二是王不許。「六師答言云何無妨」，是",
    "T38n1767_026:0188b19": "第三重求。「王言善哉」下，是第四王許。王雖私",
    "T38n1767_026:0188b20": "許，又須咨佛。「佛言善哉」下，是第二正試，又二：",
    "T38n1767_026:0188b21": "初命王多造；二正現神變，如《賢愚經》云云。三時",
    "T38n1767_026:0188b22": "眾得益。此中不明交論往復，直爾示於希有",
    "T38n1767_026:0188b23": "奇異，外道覩變自知不逮，仍奔至於婆枳多",
    "T38n1767_026:0188b24": "城。問：何不交論？答：三輪之中宜神通輪，當是",
    "T38n1767_026:0188b25": "時也。時眾及以外道徒屬得益，其外道師猶",
    "T38n1767_026:0188b26": "未信伏。「爾時六師內心」下，是第三，佛復向彼",
    "T38n1767_026:0188b27": "城。問：佛有大悲不惱眾生，云何處處追逐六",
    "T38n1767_026:0188b28": "師不得停足？答：欲摧異見，救無量人令出邪",
    "T38n1767_026:0188b29": "濟，除生死縛，得大涅槃。此非哀憫，更以何等",
    "T38n1767_026:0188c01": "為慈悲耶？「於是六師復相集」下，是第四向毘",
    "T38n1767_026:0188c02": "舍離。如來復往，為菴羅女及離車等種種說",
    "T38n1767_026:0188c03": "法。此即耆婆之母瓶沙夫人，既有麗色，誡諸",
    "T38n1767_026:0188c04": "比丘觀身念處。次為離車說不放逸，破其憍",
    "T38n1767_026:0188c05": "慢。國法每選智能為主，餘者參議，是故翻之",
    "T38n1767_026:0188c06": "為邊地主，亦云傳參國事。「是時六師」下，第五",
    "T38n1767_026:0188c07": "復至波羅奈城。「六師聞已」下，第六復至瞻婆",
    "T38n1767_026:0188c08": "城。「爾時六師周遍六城」下，二明至拘尸皆被",
    "T38n1767_026:0188c09": "追逐不知何去。正言拘尸陜小，且自保而住，",
    "T38n1767_026:0188c10": "不意佛來。就此文為三：一邪教、二正教、三",
    "T38n1767_026:0188c11": "邪正論義。初是外道至拘尸城，廣談佛過，令",
    "T38n1767_026:0188c12": "人起邪。文云「母既是幻，子不得非。」此有何意？",
    "T38n1767_026:0188c13": "意言：人之生法自有常儀，何因乃從右腋而",
    "T38n1767_026:0188c14": "生？豈非幻母而生幻子？二佛至說正。撥邪歸",
    "T38n1767_026:0188c15": "正則邪正各行。「爾時六師復作」下，第三邪正",
    "T38n1767_026:0188c16": "合論。凡七番問答，前六番正論、後一番降伏。",
    "T38n1767_026:0188c17": "此即初番。先立邪義，以見者為我，即十六知",
    "T38n1767_026:0188c18": "見中一。佛破有三：初令六根俱用，其上舉向",
    "T38n1767_026:0188c19": "為譬，今還難之。人在向中見色聞聲俱取六",
    "T38n1767_026:0188c20": "塵，汝以我在眼中只能見色不能遍取諸塵",
    "T38n1767_026:0188c21": "者，當知汝非。次令老少不殊，如在向中乃至",
    "T38n1767_026:0188c22": "一百年見外分明，我在眼中百年見物亦應",
    "T38n1767_026:0188c23": "分明。若老我在眼不及少者，何得用向而為",
    "T38n1767_026:0188c24": "譬耶？第三令內外俱見。人在向中內外俱見，",
    "T38n1767_026:0188c25": "我在眼中何不見內？「六師復言若無我者」下，",
    "T38n1767_026:0188c26": "第二番，進問此非正難。為前難甚，故更問我。",
    "T38n1767_026:0188c27": "「佛言有色」下答，又三：一示因緣、二破邪我、三",
    "T38n1767_026:0188c28": "結正我。此即初示，藉諸因緣而得見色，曾非",
    "T38n1767_026:0188c29": "我見但橫見言有。「六師若言」下，第二破其邪我，",
    "T38n1767_026:0189a01": "又三：初標唱不然。次「何以故」下別出諸過。我",
    "T38n1767_026:0189a02": "以自在為義，只應唯作婆羅門種，何故復受",
    "T38n1767_026:0189a03": "六道不同？色既無我，受想行識悉無有我。「以",
    "T38n1767_026:0189a04": "無我」下，三結過六師。「如來」下，第三結示正我，",
    "T38n1767_026:0189a05": "又二：初略示、次對辨。初文意者，前既破色受",
    "T38n1767_026:0189a06": "等無我，其即更問如來為是色等已不？今懸",
    "T38n1767_026:0189a07": "取其意，答云：如來我者無復色縛，亦無受想",
    "T38n1767_026:0189a08": "行識之縛，具於四德。汝所言我，不免四縛。次",
    "T38n1767_026:0189a09": "更結，亦與外對辨。外道言我從因緣故，是故",
    "T38n1767_026:0189a10": "無常。如來我者，非因緣得，故常樂我淨。「六師",
    "T38n1767_026:0189a11": "言瞿曇」下，第三番，外道改宗，或云部別。以偏",
    "T38n1767_026:0189a12": "一切處為我，不取色為我。「佛言」下，如來破之。",
    "T38n1767_026:0189a13": "有二意：初直就遍破、後更就一異檢。初文又",
    "T38n1767_026:0189a14": "兩復次：初復次責遍。我既遍者，不應初不見，",
    "T38n1767_026:0189a15": "應常見也。次責我遍者，應遍五道，何故畏三",
    "T38n1767_026:0189a16": "惡道，為人天身持於戒善？次就一異者，又二：",
    "T38n1767_026:0189a17": "初先唱兩章門、次一一釋。就一責，如文。就多",
    "T38n1767_026:0189a18": "責者，一一身中各有一我，我是自在，云何利",
    "T38n1767_026:0189a19": "鈍愚智不等？「瞿曇眾生我」下，第四番，外道重",
    "T38n1767_026:0189a20": "救。我則是一，又亦恒遍，眾生修業自有差別，",
    "T38n1767_026:0189a21": "業果不同。佛破云：我既遍而且常，豈得善惡",
    "T38n1767_026:0189a22": "迭謝？便應罪福俱有，故言行惡應有善、行善",
    "T38n1767_026:0189a23": "應有惡，若不俱有即是不遍。又我是自在，應",
    "T38n1767_026:0189a24": "善惡自行云云。「瞿曇譬如一室」下，是第五番，外",
    "T38n1767_026:0189a25": "道復救以然燈譬。雖同一明而燈體各異，我",
    "T38n1767_026:0189a26": "終是遍，但善惡用異，如一室中然百千燈云云。",
    "T38n1767_026:0189a27": "佛破又二：先唱不然。次三種破：一從緣破、二",
    "T38n1767_026:0189a28": "就明出異處破、三就明闇共住破。初破云：汝",
    "T38n1767_026:0189a29": "燈譬於法、明譬我者，明由於燈。多油炷者，燈",
    "T38n1767_026:0189b01": "則明盛。若爾，我由於業，業滅我死。業既陜小，",
    "T38n1767_026:0189b02": "我則不遍。第二責處者，明從燈出。若爾者，我",
    "T38n1767_026:0189b03": "從業出，則業有我，非我有業。第三明初燈時",
    "T38n1767_026:0189b04": "與闇共住。若爾，汝之常我，皆應在於無常我",
    "T38n1767_026:0189b05": "中，無常之我亦應在於常我之中。「瞿曇若無",
    "T38n1767_026:0189b06": "我者」下，第六番，外更請問。佛答又二：一破邪",
    "T38n1767_026:0189b07": "我。我既是常，云何能作？常何有作？設令有作，",
    "T38n1767_026:0189b08": "何不作善而或作惡？既善惡不定則無常也。",
    "T38n1767_026:0189b09": "次明正我，即是如來常住無閡。第七一番，外",
    "T38n1767_026:0189b10": "道歸伏，如來結章，如文。「善男子以是因緣」下，",
    "T38n1767_026:0189b11": "第二明樹處，又二：先結前生後、次正明處。初",
    "T38n1767_026:0189b12": "如文。「東方雙者」下，第二正明樹處，為三：一表",
    "T38n1767_026:0189b13": "理、二護法、三法味利益。初表理，理即四德。何",
    "T38n1767_026:0189b14": "意以東譬常無常等？一解云：趣取一事，無的",
    "T38n1767_026:0189b15": "所在，亦可以東譬樂無樂。二河西云：二株枯",
    "T38n1767_026:0189b16": "乾，表應化身滅；二株敷榮，表法身常存。然菩",
    "T38n1767_026:0189b17": "提樹亦一觚生、一觚枯，至佛法滅二株皆枯。",
    "T38n1767_026:0189b18": "若爾，何必定破常無常等？然佛隨緣化，應有",
    "T38n1767_026:0189b19": "所以。河西云：東方雙表常無常者，外道所事",
    "T38n1767_026:0189b20": "大自在天在東方住，教行於西。今佛法常破",
    "T38n1767_026:0189b21": "其無常，故言東方雙者表常無常。南方表我",
    "T38n1767_026:0189b22": "者，南是右方，右手作便，譬我用自在。西方表",
    "T38n1767_026:0189b23": "樂者，西方行佛教即得樂，表佛法樂。北是淨",
    "T38n1767_026:0189b24": "方，又是出家之處，故表佛法中淨。又云：自在",
    "T38n1767_026:0189b25": "天面向東，則右手在南，皆是為破外道四倒，",
    "T38n1767_026:0189b26": "表佛法四德，故作此配。「此中眾生為雙樹故」",
    "T38n1767_026:0189b27": "下，第二護法，先舉事、後明理。事者，佛在樹下",
    "T38n1767_026:0189b28": "入於涅槃，四天大王常護此樹，不令外人侵",
    "T38n1767_026:0189b29": "毀其枝葉。昔召伯治理有善政，常聽訟於小",
    "T38n1767_026:0189c01": "棠之下。及其既沒，百姓思其仁、愛其樹，而作",
    "T38n1767_026:0189c02": "勿剪勿伐之詩。況復如來娑羅樹耶！從「華果",
    "T38n1767_026:0189c03": "常茂」下，第三明法味利益，先譬、次合釋。華果",
    "T38n1767_026:0189c04": "者，華敷嚴飾見者生愛，譬法身湛然常住無",
    "T38n1767_026:0189c05": "變，故用華表我。果表樂者，其味甘甜色香具",
    "T38n1767_026:0189c06": "足，見聞嗅觸嘗食遍樂；法身亦爾，一切眾生",
    "T38n1767_026:0189c07": "皆同此樂。「師子吼言如來何故」下，第二時緣，",
    "T38n1767_026:0189c08": "又二：初二月時、次十五日時。前二月時，有問",
    "T38n1767_026:0189c09": "答。答為二：初舉喻明事、次合譬明理。初文",
    "T38n1767_026:0189c10": "者，若依夏時即是二月，若依周時即是四月。",
    "T38n1767_026:0189c11": "眾生悅時，皆保常故，破著悟道。又云六時中",
    "T38n1767_026:0189c12": "者，二解。河西云：外國二月為一時，年有六時，",
    "T38n1767_026:0189c13": "是則春夏冬三時各有前後。《金光明》云「若二",
    "T38n1767_026:0189c14": "二說，足滿六時。三三而說，一歲四時。」今此正",
    "T38n1767_026:0189c15": "取二二，足滿六時。招提云：舉春冬兩時各有",
    "T38n1767_026:0189c16": "孟仲季，故言六時，文中舉孟冬對陽春云云。「言",
    "T38n1767_026:0189c17": "二月者」下，第二合譬明理。二法身者，即是真",
    "T38n1767_026:0189c18": "應。河西云：常身無常身俱為照世。果喻四果。",
    "T38n1767_026:0189c19": "一云：是小乘四果，大能兼小故也。二云：是四",
    "T38n1767_026:0189c20": "德。「師子吼言」下，第二明日時，亦先問、次答。",
    "T38n1767_026:0189c21": "問者，《長阿含》說八日出家，八日入涅槃。此云",
    "T38n1767_026:0189c22": "十五日，蓋由感見不同，亦是如來身密自在。",
    "T38n1767_026:0189c23": "次佛答，為二：初就本、次就迹。初本者，欲明妙",
    "T38n1767_026:0189c24": "本圓極，故以十五日為譬。「如十五日」下，即是",
    "T38n1767_026:0189c25": "就迹。「師子吼言何等比丘」下，是第三明人緣。",
    "T38n1767_026:0189c26": "於中又二：先出人、次論義。初明人中有問答。",
    "T38n1767_026:0189c27": "言莊嚴者，此人具德具行、多知多見、巧示巧",
    "T38n1767_026:0189c28": "說，故能莊嚴雙樹。亦是德行具足，堪可依憑，",
    "T38n1767_026:0189c29": "故得是緣。佛答為二：初明因中六人。六人者，",
    "T38n1767_026:0190a01": "或是略說、或是物宜、或是對上六師，故舉六",
    "T38n1767_026:0190a02": "耳。問：何不取菩薩莊嚴雙樹？答：菩薩游化無",
    "T38n1767_026:0190a03": "定，不常隨佛；此六人者常隨侍佛，得是人緣。",
    "T38n1767_026:0190a04": "又此比丘即是菩薩云云。文云身子聞涅槃不",
    "T38n1767_026:0190a05": "憂、聞常住不喜者，《阿含》中云「身子聞佛欲涅",
    "T38n1767_026:0190a06": "槃，不忍見佛去世，乃前入滅。」云何言聞涅槃",
    "T38n1767_026:0190a07": "不憂？佛答中述其德果，知正是菩薩之義，不",
    "T38n1767_026:0190a08": "可作小乘意釋。「若有比丘能說」下，第二明果",
    "T38n1767_026:0190a09": "人，即如來是。前出人竟。次「惟願」下，是論義，有",
    "T38n1767_026:0190a10": "三番問答。初雖非正難，亦得稱問。「佛言」下，答，",
    "T38n1767_026:0190a11": "為二：先明本、次辨迹。本為兩：一略無住；二",
    "T38n1767_026:0190a12": "廣無住，又二：先法、次譬。初法中二：先釋住、",
    "T38n1767_026:0190a13": "此釋無住。於中云名虛空者，妙體非有，故言",
    "T38n1767_026:0190a14": "虛空。金剛三昧即是如來者，舊解云：十地窮",
    "T38n1767_026:0190a15": "學乃未是佛，相續道中轉金剛心即名為佛。",
    "T38n1767_026:0190a16": "今依此文云是如來。此名通於因果，例如首",
    "T38n1767_026:0190a17": "楞嚴通因果。檀波羅蜜等者，非謂六行能成",
    "T38n1767_026:0190a18": "於果。上文云六波羅蜜滿足之身，道品亦然。",
    "T38n1767_026:0190a19": "「譬如虛空」下，二就譬說無住，又二：先譬、次合。",
    "T38n1767_026:0190a20": "初譬如文。次合中反以差別簡空，空即無住。",
    "T38n1767_026:0190a21": "於中云六住菩薩煩惱因緣墮三惡道者，或",
    "T38n1767_026:0190a22": "言六心、或言六地。私云：恐是六地。「善男子如",
    "T38n1767_026:0190a23": "來今於此」下，第二明迹。方便道中還歸寂定，",
    "T38n1767_026:0190a24": "眾生不見謂佛入涅槃。「師子吼」下，第二番問",
    "T38n1767_026:0190a25": "答。如來何故不常利生而入寂耶？佛廣答其",
    "T38n1767_026:0190a26": "意。不共法藏者，不與二乘人共。其中或為滅",
    "T38n1767_026:0190a27": "惡、或為生善，即四悉意須入寂定。「師子吼言」",
    "T38n1767_026:0190a28": "下，第三番問答。問：云何名涅槃為無相耶？佛",
    "T38n1767_026:0190a29": "答，為三：初直明十無相、次明有相之失、三明",
    "T38n1767_026:0190b01": "無相之得。「師子吼言何等比丘」下，第三明修",
    "T38n1767_026:0190b02": "道之用。文為三：初明三法、次辨二法相資、三",
    "T38n1767_026:0190b03": "明力用。初文，前略問答、後廣問答。略問答如",
    "T38n1767_026:0190b04": "文。然三法不同，若聖行以戒定慧為三法，今",
    "T38n1767_026:0190b05": "文以定慧捨為三法，定慧為正，捨是調停。而",
    "T38n1767_026:0190b06": "言時時者，非專一品，應時時調均令得自在。",
    "T38n1767_026:0190b07": "「師子吼言云何名」下，第二廣問答。問中二：初",
    "T38n1767_026:0190b08": "通問云何為定慧捨相耶？次別問三法，為二：",
    "T38n1767_026:0190b09": "初廣約定問、次以慧捨例。初問定為三：初據",
    "T38n1767_026:0190b10": "本有、次就一境、三就一行。初本有中言皆有",
    "T38n1767_026:0190b11": "者，謂一切眾生皆有三昧。數師明十大地中",
    "T38n1767_026:0190b12": "有三摩提是定數。此定本有，何須修習？河西",
    "T38n1767_026:0190b13": "云：取造事心專，不必十大地中定數。次心在",
    "T38n1767_026:0190b14": "一境者，若但行一境為定者，更復緣餘便非",
    "T38n1767_026:0190b15": "是定；若不餘緣，云何得名一切智人？三就一",
    "T38n1767_026:0190b16": "行為問者，若一行是三昧行，餘行時即非三",
    "T38n1767_026:0190b17": "昧；若不行餘行，非一切智。次慧捨二事，例亦",
    "T38n1767_026:0190b18": "如是問。佛答中，先答別問、次答通問。先答別",
    "T38n1767_026:0190b19": "問中二：先答定、次答慧捨。先答定中，前問定",
    "T38n1767_026:0190b20": "有三，今先答第二問，以第三問例，次追答第",
    "T38n1767_026:0190b21": "一本有之問。今初，第二云如是餘緣亦是一",
    "T38n1767_026:0190b22": "境，謂心專一緣此是定境，以定緣之無境不",
    "T38n1767_026:0190b23": "定，非謂猶是問境之一，蓋是定心緣境非是",
    "T38n1767_026:0190b24": "散心。以定一於一切，名一切智。若是散心緣",
    "T38n1767_026:0190b25": "境，為境所牽；若定心緣境，設改緣易觀，非境",
    "T38n1767_026:0190b26": "牽心，故得是定。行亦如是者，即兼答第三一",
    "T38n1767_026:0190b27": "行之問。若以散心而行諸行，行牽於心；若以",
    "T38n1767_026:0190b28": "定心行於諸行，令諸行一。「又言眾生」下，追答",
    "T38n1767_026:0190b29": "第一本有之問。善三昧者，不取大地。通三性",
    "T38n1767_026:0190c01": "定，乃取善修之定。次「以住如是」下，答慧捨，又",
    "T38n1767_026:0190c02": "二：先答其慧相；不見三昧慧異，答其捨相。「復",
    "T38n1767_026:0190c03": "次若取色相」下，第二答前通問。文為四：一略",
    "T38n1767_026:0190c04": "標三法體、二釋三法名、三更廣三法體、四明",
    "T38n1767_026:0190c05": "功用。初略標體為三，先標定體。言取色相者，",
    "T38n1767_026:0190c06": "非定執色相之心，乃是禪定門戶入住出相。",
    "T38n1767_026:0190c07": "不能觀色常無常者，正作靜攝，不作照知，故",
    "T38n1767_026:0190c08": "不能觀。次「若能觀色」下，出於慧體。常無常俱",
    "T38n1767_026:0190c09": "照，故非偏慧。三「三昧慧等」下，明捨體。二事合",
    "T38n1767_026:0190c10": "調，故云平等。又三：先法、次譬、三合法，如文。次",
    "T38n1767_026:0190c11": "譬者，偏定是遲，偏慧是疾，二法均平，故以駕",
    "T38n1767_026:0190c12": "駟為喻。三「菩薩亦爾」下，合。合中云十住菩薩",
    "T38n1767_026:0190c13": "智慧多三昧少者，河西云：十住進求勝地，方",
    "T38n1767_026:0190c14": "建大乘嚴土化人，智用偏起，故不見性。二乘",
    "T38n1767_026:0190c15": "自調自淨，志求證得，定多智少，亦不見性。於",
    "T38n1767_026:0190c16": "二平等則能見性。今明入空多則是遲相、入",
    "T38n1767_026:0190c17": "假多是疾相，空假雙亡是平等相，能見性者，",
    "T38n1767_026:0190c18": "是別教意。即空即假即中，乃不遲不疾，是善",
    "T38n1767_026:0190c19": "駕駟，即圓教意，乃能見性。「奢摩他」下，第二釋",
    "T38n1767_026:0190c20": "名。先釋定名。一本云陀亦云舍，皆梵音輕重，",
    "T38n1767_026:0190c21": "翻名不同。一翻為止，止息惡緣。或名為定。此",
    "T38n1767_026:0190c22": "名多訓，故留本音，不可偏判。毘婆舍那，此翻",
    "T38n1767_026:0190c23": "為觀，亦云見。憂畢差，翻為捨相，亦平等不爭",
    "T38n1767_026:0190c24": "等。「奢摩他有二種」下，第三更廣三法體，皆增",
    "T38n1767_026:0190c25": "數辨之。初廣定中增至十法。能大利益者，《百",
    "T38n1767_026:0190c26": "論》云「達分三昧」。因果俱樂者，河西云：謂佛所",
    "T38n1767_026:0190c27": "得定，入出自在，始終常樂。念覺觀者，善惡覺",
    "T38n1767_026:0190c28": "觀俱是過患。觀生滅者，人多於生滅起斷常",
    "T38n1767_026:0190c29": "觀。十一切處者，但列地水風不明火者，有人",
    "T38n1767_026:0191a01": "言：經本誤失火字。河西云：行人觀身內四大，",
    "T38n1767_026:0191a02": "非觀外四大。身內三大顯，骨肉等是地、洟唾",
    "T38n1767_026:0191a03": "等是水、氣息是風，此三顯現。火大劣，有少煖，",
    "T38n1767_026:0191a04": "所以但三。而言不用處者，明自下地至不用",
    "T38n1767_026:0191a05": "處。招提云：火大不恒，假薪而有、無薪不發，三",
    "T38n1767_026:0191a06": "大恒有，所以用之。不用處者，明此觀成，窮不",
    "T38n1767_026:0191a07": "用處，故數為一。「慧有二種者」下，廣出慧體。般",
    "T38n1767_026:0191a08": "若正是慧。毘婆正是觀，亦名見。闍那正是智。",
    "T38n1767_026:0191a09": "釋般若云名一切眾生者，顯般若是慧，能知",
    "T38n1767_026:0191a10": "一切眾生數故。又釋毘婆是總相，亦言是三",
    "T38n1767_026:0191a11": "昧，所以三昧慧能總知也。常塗解云：慧是不",
    "T38n1767_026:0191a12": "癡，故在凡夫；見名小勝，故在聖人；智是決斷，",
    "T38n1767_026:0191a13": "最勝在諸佛。別相總相破相，亦據優劣。興皇",
    "T38n1767_026:0191a14": "云：凡夫分別是別相，二乘聖人總前諸法無",
    "T38n1767_026:0191a15": "常是總相，諸佛菩薩皆破此故是破相。今明",
    "T38n1767_026:0191a16": "不然，斯乃論一心三智，破相是照空、別相是",
    "T38n1767_026:0191a17": "照假、總相是照中，三智一心中得論不思議",
    "T38n1767_026:0191a18": "慧。不云捨者，異體非故。四功用，如文。",
    "T38n1767_026:0191a19": "大般涅槃經疏卷第二十六"
}