{
    "X61n1164_002:0659b07": "靈峰蕅益大師選定土十要卷第二",
    "X61n1164_002:0659b08": "述曰。聞夫有行無教必有墮阬落壍之虞。有教",
    "X61n1164_002:0659b09": "無行還同說食數寶之誚。是故教即行也。行即",
    "X61n1164_002:0659b10": "教也。教行無乖至理乃顯。故教行理三皆名為",
    "X61n1164_002:0659b11": "經。三經具足是為佛說。反是則波旬說。非佛說",
    "X61n1164_002:0659b12": "也。今稟斯義。謹奉慈雲懺主遵式所製往生淨",
    "X61n1164_002:0659b13": "土懺願儀及決疑行願二門。繼彌陀要解而列。",
    "X61n1164_002:0659b14": "行者得要之後。更能於此盡心焉。則不思議經",
    "X61n1164_002:0659b15": "王不唯無剩語。亦復非義塗。而微妙要詮不在",
    "X61n1164_002:0659b16": "佛。不在知識。却在當人自己矣。隨自己教行所",
    "X61n1164_002:0659b17": "詣分契理之淺深。隨契理淺深立果位之差別。",
    "X61n1164_002:0659b18": "而此差別果位。要皆圓證三不退。一生同趣薩",
    "X61n1164_002:0659b19": "婆若海。是故差即無差。位次即非位次。誰謂一",
    "X61n1164_002:0659b20": "行三昧之外別有法身向上事哉。此行最廣大。",
    "X61n1164_002:0659c01": "餘行則局。此行最神速。餘行則殢(殢。替膩二音。困滯也)。此",
    "X61n1164_002:0659c02": "行最不思議。餘行則可擬。其斯以為三昧寶王",
    "X61n1164_002:0659c03": "也歟。行願儀。世傳為大淨土懺。二門中行法。世",
    "X61n1164_002:0659c04": "傳為小淨土懺。及晨朝十念。繫緣眾福二行。皆",
    "X61n1164_002:0659c05": "修淨業者必不可離。聲者作之於前。明者述之",
    "X61n1164_002:0659c06": "於後。我等如何肎自棄也。",
    "X61n1164_002:0659c09": "往生淨土懺願儀",
    "X61n1164_002:0659c10": "(沙門遵式輒采大本無量壽經及稱讚淨土等諸大乘經。集此方法流布諸後。普結淨緣)。",
    "X61n1164_002:0659c11": "原其諸佛憫物迷盲。設多方便而引取之。唯安養",
    "X61n1164_002:0659c12": "淨業直捷可修。諸大乘經皆啟斯要。比丘四眾及",
    "X61n1164_002:0659c13": "善男女。根缺具者。欲速破無明諸闇。欲求滅五逆",
    "X61n1164_002:0659c14": "十惡犯禁重罪及餘輕過。欲復大小戒律。現前得",
    "X61n1164_002:0659c15": "念佛三昧及具足一切菩薩諸波羅密門。欲臨終",
    "X61n1164_002:0659c16": "離諸怖畏身心安快喜悅如歸。光照室宅異香音",
    "X61n1164_002:0659c17": "樂阿彌陀佛觀音勢至現在其前。送紫金臺授手",
    "X61n1164_002:0659c18": "接引。五道橫截九品長騖。謝去熱惱安息清凉。初",
    "X61n1164_002:0659c19": "離塵勞便至不退。不歷長劫即得無生。欲修少法",
    "X61n1164_002:0659c20": "感妙報。十方佛俱時稱讚現前授記。一念供養無",
    "X61n1164_002:0660a01": "央數佛即還本國與彌陀坐食。觀音議論勢至行",
    "X61n1164_002:0660a02": "步。洞視徹聞身量無際。飛空自在宿命了了。徧見",
    "X61n1164_002:0660a03": "五道如鏡面像。念念證入無盡三昧。如是稱述不",
    "X61n1164_002:0660a04": "可窮盡。應當修習此之勝法。如所說者皆實不虗。",
    "X61n1164_002:0660a05": "十方諸佛出廣長舌稱美此事以示不妄。我等云",
    "X61n1164_002:0660a06": "何敢不信佛。今取淨土眾經立此行法。若欲廣知",
    "X61n1164_002:0660a07": "尋經補益。且為十科說之。",
    "X61n1164_002:0660a08": "第一嚴淨道場",
    "X61n1164_002:0660a09": "選閑靜堂室去舊土。於淨處取無瓦石新土用填",
    "X61n1164_002:0660a10": "其地。以香和塗極令清淨。上懸新寶蓋。蓋中懸五",
    "X61n1164_002:0660a11": "雜旛。徧室懸諸繒綵旛華(別無戲具之供)。取好莊嚴。安佛",
    "X61n1164_002:0660a12": "像西坐東向。觀音侍左。勢至侍右。像前列眾好華",
    "X61n1164_002:0660a13": "及蓮華等。若安九往生像最好。無亦無妨。餘嚴事",
    "X61n1164_002:0660a14": "隨力安之(須如法雅重)。周設薦席。慮地卑溼(無氍毺之文。以佛頂",
    "X61n1164_002:0660a15": "經遮止故也)。行人須新淨衣。如無浣染身中上者。浴後",
    "X61n1164_002:0660a16": "披著方入道場。從門頰左右出入。鞋履齊整不得",
    "X61n1164_002:0660a17": "雜亂。其所往時須換故衣。浴沐後著淨衣(沐是浴後洗頭",
    "X61n1164_002:0660a18": "面頸臂)。日日如是。當自傾竭種種供養三寶。若不盡",
    "X61n1164_002:0660a19": "其所有。行法不專必無感降。絕無己物方可外求",
    "X61n1164_002:0660a20": "(或果無己物。又果無可求。則乏種種供養亦無過)。十人已還。多則不可。宜",
    "X61n1164_002:0660b01": "六齋日建首。",
    "X61n1164_002:0660b02": "第二方便法",
    "X61n1164_002:0660b03": "入道場身心散亂。須預行方便。當七日營別房。不",
    "X61n1164_002:0660b04": "得與道場同處。無別屋亦許共室。日夜調習案試",
    "X61n1164_002:0660b05": "及誦五悔等文極精熟通。染浣紉縫及中辦事。餘",
    "X61n1164_002:0660b06": "治生雜務即時併息。但念不久生淨土。一心求懺",
    "X61n1164_002:0660b07": "無留難。各自剋期。不惜身命。定取淨業即時成就。",
    "X61n1164_002:0660b08": "不得一念思憶五塵。訶去愛欲。勤息恚癡。行人各",
    "X61n1164_002:0660b09": "有無始惡習。速求捨離不為。正懺障礙。當觀察何",
    "X61n1164_002:0660b10": "習偏重。訶棄調停取令平復。勿使行法唐喪其功。",
    "X61n1164_002:0660b11": "第三正修意",
    "X61n1164_002:0660b12": "大集七七日。鼓音王大彌陀十日十夜。十六觀小",
    "X61n1164_002:0660b13": "彌陀七日七夜。取此三等為期。決不可減。正修意",
    "X61n1164_002:0660b14": "者。天親論信心修五念門成就者。畢竟得生安樂",
    "X61n1164_002:0660b15": "國見阿彌陀佛。一禮拜門。二讚歎門。三作願門。四",
    "X61n1164_002:0660b16": "觀察門。五迴向門。迴向者。謂禮拜等所集功德善",
    "X61n1164_002:0660b17": "根巧方便迴向。得三種順菩提門。一無染清淨心。",
    "X61n1164_002:0660b18": "不為自心求諸樂故。二安清淨心。以拔一切眾生",
    "X61n1164_002:0660b19": "苦故。三樂清淨心。令一切眾生得大菩提。以攝取",
    "X61n1164_002:0660b20": "眾生生彼國故。全用論文為今正意。但加懺悔滅",
    "X61n1164_002:0660c01": "往生障。為順佛慈速度生故。當一心一意滿七七",
    "X61n1164_002:0660c02": "日。乃至七日晝夜六時禮十方佛及彌陀世尊。若",
    "X61n1164_002:0660c03": "坐若行皆勿散亂。不得如彈指頃念世五欲及接",
    "X61n1164_002:0660c04": "對外人語論戲笑。託事延緩放逸睡眠。當瞬息俯",
    "X61n1164_002:0660c05": "仰繫念不斷為求往生一心精進。問。行法既多。云",
    "X61n1164_002:0660c06": "何一心。答。有理有事。謂道場涉事。皆是無性不生",
    "X61n1164_002:0660c07": "不滅。法界一相如法界緣。名理一心。禮佛時不念",
    "X61n1164_002:0660c08": "餘事但專禮佛。誦經行道亦如是。名事一心也。",
    "X61n1164_002:0660c09": "第四燒香散華(亦名三業供養已淨三業。入道場拈香訖。當正立作如是",
    "X61n1164_002:0660c10": "思惟)",
    "X61n1164_002:0660c11": "(我為眾生發菩提心。願求淨土故。總禮三寶。廣修供養。三寶受供。必當念我。隨我請求。證知我願。　先當倡云)。",
    "X61n1164_002:0660c12": "一切恭敬。",
    "X61n1164_002:0660c13": "一心頂禮十方法界常住佛(總禮未須隨方想念。拜下作如是想云。",
    "X61n1164_002:0660c14": "己身及十方諸佛。實相理體本無能所。故無能禮所禮。想無能所。名法界海。願諸眾生同見同入)",
    "X61n1164_002:0660c15": "一心頂禮十方法界常住法(想同上)",
    "X61n1164_002:0660c16": "一心頂禮十方法界常住僧(想時改諸佛為賢聖)(禮已互跪捧華。首者白)。",
    "X61n1164_002:0660c17": "　是諸眾等　　各各互跪　　嚴持香華　　如法供養",
    "X61n1164_002:0660c18": "(各散華。和云)供養十方法界三寶(各執手爐。廣運供養。想云)。",
    "X61n1164_002:0660c19": "　(我此香華徧十方　　以為微妙光明臺",
    "X61n1164_002:0660c20": "　諸天音樂天寶香　　諸天餚饍天寶衣",
    "X61n1164_002:0660c21": "　不可思議妙法塵　　一一塵出一切塵",
    "X61n1164_002:0661a01": "　一一塵出一切法　　旋轉無礙互莊嚴",
    "X61n1164_002:0661a02": "　徧至十方三寶前　　十方法界三寶前",
    "X61n1164_002:0661a03": "　悉有我身修供養　　一一皆悉徧法界",
    "X61n1164_002:0661a04": "　彼彼無雜無障礙　　盡未來際作佛事",
    "X61n1164_002:0661a05": "　普熏法界諸眾生　　蒙熏皆發菩提心",
    "X61n1164_002:0661a06": "　同入無生證佛智)(想已復發是言)。",
    "X61n1164_002:0661a07": "　願此香華雲　　徧滿十方界　　供養一切佛",
    "X61n1164_002:0661a08": "　尊法諸菩薩　　無量聲聞眾　　以起光明臺",
    "X61n1164_002:0661a09": "　過於無邊界　　無邊佛土中　　受用作佛事",
    "X61n1164_002:0661a10": "　普熏諸眾生　　皆發菩提心(起云)。",
    "X61n1164_002:0661a11": "供養已。一切恭敬。(拜如前總禮作想。下讚歎五悔三歸共九拜。皆如前作想)。",
    "X61n1164_002:0661a12": "第五請禮法(如上供養畢。添香互跪執爐。端意勤重徧請三寶入道場。不可",
    "X61n1164_002:0661a13": "輕率延屈至尊。三業併切一心奉請。若不爾者虛請無益。想一一如來隨其方面。領諸眷屬入",
    "X61n1164_002:0661a14": "我道場。如住目前。畟塞虛空。不得剎那起於雜念。初入時迎請。餘時不用。倡云)",
    "X61n1164_002:0661a15": "一心奉請南無本師釋迦牟尼佛(釋迦是我等師。說諸大乘令我修淨",
    "X61n1164_002:0661a16": "土業。當運心感此恩德)(下去例為三請。每一請時執爐拜下想云)。",
    "X61n1164_002:0661a17": "　(我三業性如虗空　　釋迦如來亦如是",
    "X61n1164_002:0661a18": "　不起真際為眾生　　與眾俱來受供養)",
    "X61n1164_002:0661a19": "一心奉請南無過去久遠劫中定光佛．光遠佛．龍音",
    "X61n1164_002:0661a20": "佛等五十三佛(法藏未出世前。次第有此諸佛。五十四是世自在王。偈同前。但改名",
    "X61n1164_002:0661a21": "同下)",
    "X61n1164_002:0661b01": "一心奉請南無過去久滅世自在王佛(即法藏本師依彼佛所發",
    "X61n1164_002:0661b02": "四十八願。請時皆須知之。此上五十四佛出大本無量壽佛經)",
    "X61n1164_002:0661b03": "一心奉請南無十方現在不動佛等盡十方河沙淨",
    "X61n1164_002:0661b04": "土一切諸佛(諸佛出廣長舌稱讚極樂。須請求護念。出稱讚淨土經。應想從彼十方來)",
    "X61n1164_002:0661b05": "一心奉請南無往世七佛未來賢劫千佛三世一切",
    "X61n1164_002:0661b06": "諸佛",
    "X61n1164_002:0661b07": "一心奉請南無極樂世界阿彌陀佛(是懺願主。應想領無邊眷屬至",
    "X61n1164_002:0661b08": "我道場攝受護念。各各雨淚決定請來正坐道場。餘佛菩薩悉是證明。此最後請者。準普賢懺法)",
    "X61n1164_002:0661b09": "一心奉請南無大乘四十八願無量壽經．稱讚經等。",
    "X61n1164_002:0661b10": "及彼淨土所有經法。十方一切尊經。十二部真淨",
    "X61n1164_002:0661b11": "法寶(想淨土法時。徧想佛菩薩水鳥樂樹皆說妙法。隨我請來顯現道場。如彼淨土無異)(想云)",
    "X61n1164_002:0661b12": "　(法性如空無所見　　三處法寶難思議",
    "X61n1164_002:0661b13": "　我今三業如法請　　俱時顯現受供養)",
    "X61n1164_002:0661b14": "一心奉請南無文殊師利菩薩．普賢菩薩．無能勝菩",
    "X61n1164_002:0661b15": "薩．不休息菩薩等一切菩薩摩訶薩(偈同請佛。但改諸大菩薩。",
    "X61n1164_002:0661b16": "亦如是請時想文殊普賢等皆在淨土。如願王經說○此中一切二字該十方三世)",
    "X61n1164_002:0661b17": "一心奉請南無極樂世界觀世音菩薩摩訶薩(想菩薩坐",
    "X61n1164_002:0661b18": "蓮華臺侍佛左。威德光明悉皆無量。偈改觀音菩薩)",
    "X61n1164_002:0661b19": "一心奉請南無極樂世界大勢至菩薩摩訶薩(想菩薩華",
    "X61n1164_002:0661b20": "臺侍右。如觀音不異。偈改勢至菩薩)",
    "X61n1164_002:0661b21": "一心奉請南無過去阿僧祇劫法藏比丘菩薩摩訶",
    "X61n1164_002:0661c01": "薩(即彌陀因身。修行四十八大願。攝化眾生。當極念此恩德。偈改法藏比丘)",
    "X61n1164_002:0661c02": "一心奉請南無極樂世界新發道意無生不退一生",
    "X61n1164_002:0661c03": "補處諸大菩薩摩訶薩",
    "X61n1164_002:0661c04": "一心奉請南無此土舍利弗等一切聲聞緣覺得道",
    "X61n1164_002:0661c05": "賢聖僧(想徧法界請賢聖僧○一切二字亦該十方三世。下禮拜中亦同)",
    "X61n1164_002:0661c06": "一心奉請此土梵釋四王．一切天眾．摩羅天主．龍鬼",
    "X61n1164_002:0661c07": "諸王．閻羅五道．主善罰惡守護正法護伽藍神一",
    "X61n1164_002:0661c08": "切賢聖(例皆三請來此守護。唯除叩拜)",
    "X61n1164_002:0661c09": "上所奉請彌陀世尊。觀世音菩薩。大勢至菩薩。清淨",
    "X61n1164_002:0661c10": "海眾一切賢聖。唯願不捨大慈大悲。他心道眼無礙",
    "X61n1164_002:0661c11": "見聞。身通自在降來道場。安住法座光明徧照。攝取",
    "X61n1164_002:0661c12": "我等哀憐覆護。令得成就菩提願行。釋迦文佛．定光",
    "X61n1164_002:0661c13": "佛等世自在王佛十方三世一切正覺。及文殊師利",
    "X61n1164_002:0661c14": "菩薩．普賢菩薩三乘聖眾。唯願悉來慈悲攝護。諸天",
    "X61n1164_002:0661c15": "魔梵龍鬼等眾護法諸神一切賢聖悉到道場。安慰",
    "X61n1164_002:0661c16": "堅守同成淨行(三說)。",
    "X61n1164_002:0661c17": "第六讚歎法(當起立恭敬合掌想。正對彌陀及一一佛前說偈讚願云)",
    "X61n1164_002:0661c18": "　色如閻浮金　　面如淨滿月　　身光智慧明",
    "X61n1164_002:0661c19": "　所照無邊際　　降伏魔冤眾　　善化諸人天",
    "X61n1164_002:0661c20": "　乘彼八正船　　能度難度者　　聞名得不退",
    "X61n1164_002:0662a01": "　是故應頂禮(禮起復云)。",
    "X61n1164_002:0662a02": "以此歎佛功德。修行大乘無上善根。奉福上界。天龍",
    "X61n1164_002:0662a03": "八部大梵天王三十三天閻羅五道六齋八王行病",
    "X61n1164_002:0662a04": "鬼王各及眷屬此土神祇僧伽藍內護正法者。又為",
    "X61n1164_002:0662a05": "國王帝主土境萬民師僧父母善惡知識造寺檀越",
    "X61n1164_002:0662a06": "十方信施。廣及法界眾生。願藉此善根平等熏修功",
    "X61n1164_002:0662a07": "德智慧二種莊嚴。臨命終時俱生樂國。",
    "X61n1164_002:0662a08": "第七禮佛法(次禮佛時須想一切諸佛是我慈父。能令我生諸佛淨土故)",
    "X61n1164_002:0662a09": "一心敬禮本師釋迦牟尼佛(此下要義悉如禮請中說。想云)",
    "X61n1164_002:0662a10": "　(能禮所禮性空寂　　感應道交難思議",
    "X61n1164_002:0662a11": "　我此道場如帝珠　　釋迦如來影現中",
    "X61n1164_002:0662a12": "　我身影現如來前　　頭面接足歸命禮)",
    "X61n1164_002:0662a13": "一心敬禮過去久遠劫中定光佛．光遠佛．龍音佛等",
    "X61n1164_002:0662a14": "五十三佛(當想身如幻化自見。對佛作禮。偈改五十三佛影現中。下去倣此改名)",
    "X61n1164_002:0662a15": "一心敬禮過去久滅世自在王佛",
    "X61n1164_002:0662a16": "一心敬禮東方不動佛等盡東方河沙淨土一切諸",
    "X61n1164_002:0662a17": "佛",
    "X61n1164_002:0662a18": "一心敬禮東南方最上廣大雲雷音王佛等盡東南",
    "X61n1164_002:0662a19": "方河沙淨土一切諸佛",
    "X61n1164_002:0662a20": "一心敬禮南方日月光佛等盡南方河沙淨土一切",
    "X61n1164_002:0662a21": "諸佛",
    "X61n1164_002:0662b01": "一心敬禮西南方最上日光名稱功德佛等盡西南",
    "X61n1164_002:0662b02": "方河沙淨土一切諸佛",
    "X61n1164_002:0662b03": "一心敬禮西方放光佛等盡西方河沙淨土一切諸",
    "X61n1164_002:0662b04": "佛",
    "X61n1164_002:0662b05": "一心敬禮西北方無量功德火王光明佛等盡西北",
    "X61n1164_002:0662b06": "方河沙淨土一切諸佛",
    "X61n1164_002:0662b07": "一心敬禮北方無量光嚴通達覺慧佛等盡北方河",
    "X61n1164_002:0662b08": "沙淨土一切諸佛",
    "X61n1164_002:0662b09": "一心敬禮東北方無數百千俱胝廣慧佛等盡東北",
    "X61n1164_002:0662b10": "方河沙淨土一切諸佛",
    "X61n1164_002:0662b11": "一心敬禮上方梵音佛等盡上方河沙淨土一切諸",
    "X61n1164_002:0662b12": "佛",
    "X61n1164_002:0662b13": "一心敬禮下方示現一切妙法正理常放火王勝德",
    "X61n1164_002:0662b14": "光明佛等盡下方河沙淨土一切諸佛",
    "X61n1164_002:0662b15": "一心敬禮往古來今三世諸佛七佛世尊賢劫千佛",
    "X61n1164_002:0662b16": "一心敬禮極樂世界阿彌陀佛(應三禮。改偈云。為求徃生接足禮)",
    "X61n1164_002:0662b17": "一心敬禮極樂世界佛菩薩等所說經法。乃至水鳥",
    "X61n1164_002:0662b18": "樂樹一切法音清淨法藏(偈云)",
    "X61n1164_002:0662b19": "　(真空法性如虛空　　常住法寶難思議",
    "X61n1164_002:0662b20": "　我身影現法寶前　　一一皆悉歸命禮)",
    "X61n1164_002:0662b21": "一心敬禮大乘四十八願無量壽經．稱讚經等十方",
    "X61n1164_002:0662c01": "一切尊經十二部真淨法藏(偈如前)",
    "X61n1164_002:0662c02": "一心敬禮極樂世界觀世音菩薩摩訶薩(偈同禮佛。但改",
    "X61n1164_002:0662c03": "菩薩)",
    "X61n1164_002:0662c04": "一心敬禮極樂世界大勢至菩薩摩訶薩",
    "X61n1164_002:0662c05": "一心敬禮過去阿僧祗劫法藏比丘菩薩摩訶薩",
    "X61n1164_002:0662c06": "一心敬禮極樂世界一生補處諸大菩薩摩訶薩",
    "X61n1164_002:0662c07": "一心敬禮極樂世界無生不退諸大菩薩摩訶薩",
    "X61n1164_002:0662c08": "一心敬禮極樂世界新發道意菩薩及十方來生淨",
    "X61n1164_002:0662c09": "土一切菩薩摩訶薩",
    "X61n1164_002:0662c10": "一心敬禮文殊師利菩薩．普賢菩薩．彌勒菩薩．常精",
    "X61n1164_002:0662c11": "進菩薩等盡十方一切諸大菩薩摩訶薩",
    "X61n1164_002:0662c12": "一心敬禮大智舍利弗．阿難持法者諸大聲聞緣覺",
    "X61n1164_002:0662c13": "一切得道賢聖僧(想偈已。不起於地運下懺悔)",
    "X61n1164_002:0662c14": "第八懺願法(總有五法。今舉初後故明懺願)",
    "X61n1164_002:0662c15": "一明懺悔(悔有事理應竝運。事則竭三業不惜身命。流血雨淚披露罪根",
    "X61n1164_002:0662c16": "不敢覆諱。理則觀罪實相。能懺所懺皆悉寂滅如餘廣說。知事理已。等心普為一切懺悔。",
    "X61n1164_002:0662c17": "想云)",
    "X61n1164_002:0662c18": "(我及眾生。無始常為三業六根重罪所障。不見諸佛",
    "X61n1164_002:0662c19": "不知出要。但順生死不知妙理。我今雖知。猶與一切",
    "X61n1164_002:0662c20": "眾生同為一切重罪所障。今對彌陀十方佛前普為",
    "X61n1164_002:0662c21": "眾生歸命懺悔。唯願加護令障消滅。　想已云)。",
    "X61n1164_002:0663a01": "普為法界一切眾生。悉願斷除三障。至誠懺悔。(執爐叩下。",
    "X61n1164_002:0663a02": "運逆順十心。始背真逐妄名順十心。今背妄向真名",
    "X61n1164_002:0663a03": "逆十心。有事有理應細思之。從初至撥無因果是順。",
    "X61n1164_002:0663a04": "下是逆。至正陳懺悔時亦",
    "X61n1164_002:0663a05": "須扶此逆順之意。想云)。",
    "X61n1164_002:0663a06": "(我與眾生無始來今。由愛見故內計我人。　外加惡",
    "X61n1164_002:0663a07": "友。　不隨喜他一毫之善。　唯徧三業廣造重罪。",
    "X61n1164_002:0663a08": "　事雖不廣惡心徧布。　晝夜相續無有間斷。　覆諱",
    "X61n1164_002:0663a09": "過失不欲人知。　不畏惡道　無慚無愧。　撥無因",
    "X61n1164_002:0663a10": "果。　故於今日深信因果。　生重慚愧　生大怖畏。",
    "X61n1164_002:0663a11": "　發露懺悔　斷相續心。　發菩提心斷惡修善。",
    "X61n1164_002:0663a12": "　勤策三業翻昔重過。　隨喜凡聖一毫之善。　念十",
    "X61n1164_002:0663a13": "方佛有大福慧。能救㧞我及諸眾生。從二死海置三",
    "X61n1164_002:0663a14": "德岸。　從無始來不知諸法本性空寂。廣造眾惡。今",
    "X61n1164_002:0663a15": "知空寂。為求菩提為眾生故。廣修諸善徧斷眾惡。唯",
    "X61n1164_002:0663a16": "願十方諸佛彌陀世尊慈悲攝受。聽我懺悔。",
    "X61n1164_002:0663a17": "想已云)。",
    "X61n1164_002:0663a18": "我弟子(某甲)至心懺悔。十方諸佛真實見知。我及眾",
    "X61n1164_002:0663a19": "生本性清淨。諸佛住處名常寂光。徧在剎那及一切",
    "X61n1164_002:0663a20": "法。而我不了妄計我人。於平等法中而起分別。於清",
    "X61n1164_002:0663a21": "淨心中而生染著。以是顛倒五欲因緣。生死循環經",
    "X61n1164_002:0663a22": "歷三界。坐此相續不念出期。而復於中造極惡業。四",
    "X61n1164_002:0663a23": "重五逆及一闡提。非毀大乘謗破三寶。謗無諸佛斷",
    "X61n1164_002:0663a24": "學般若。用十方僧物。用佛塔物。汙梵行人。習近惡法。",
    "X61n1164_002:0663b01": "於破戒者更相讚護。三乘道人種種毀罵。內覆過失",
    "X61n1164_002:0663b02": "外現威儀。常以五邪招納四事。不淨說法。非律教人。",
    "X61n1164_002:0663b03": "因佛出家反破佛法。違逆師長如法教誨。恣行貪恚",
    "X61n1164_002:0663b04": "無慚恥心。以是因緣諸惡業力。命終當墮阿鼻地獄。",
    "X61n1164_002:0663b05": "猛火熾然受無量苦。千萬億劫無解脫期。今始覺知",
    "X61n1164_002:0663b06": "生大慚愧生大怖畏。　十方世尊阿彌陀佛。久已於",
    "X61n1164_002:0663b07": "我生大悲心。無數劫來為度我故。修菩薩道不惜身",
    "X61n1164_002:0663b08": "命。今已得佛大悲滿足。真實能為一切救護。今我造",
    "X61n1164_002:0663b09": "惡必墮三塗。願起哀憐受我懺悔。重罪得滅諸惡消",
    "X61n1164_002:0663b10": "除。乃至娑婆生因永盡。諸佛淨土如願往生。當命終",
    "X61n1164_002:0663b11": "時悉無障礙。(起云)。",
    "X61n1164_002:0663b12": "懺悔已。歸命禮阿彌陀佛及一切三寶。(三叩於地。三處作禮。一彌",
    "X61n1164_002:0663b13": "陀世尊。二淨土三寶。三十方三寶。應三說懺悔等文。若時促一說無妨。下四悔準此)。",
    "X61n1164_002:0663b14": "二明勸請(想對十方一切佛前長跪勸請。請有二義。一請說法。二請久住。",
    "X61n1164_002:0663b15": "世意亦在說法。十方諸佛以道眼力。知我勸請。唯願久住轉正法輪。所在生處常能勸請)",
    "X61n1164_002:0663b16": "我弟子(某甲)至心勸請。十方所有世間燈。最初成就",
    "X61n1164_002:0663b17": "菩提者。我今一切皆勸請。轉於無上妙法輪。諸佛若",
    "X61n1164_002:0663b18": "欲示涅槃。我悉至誠而勸請。唯願久住剎塵劫。利樂",
    "X61n1164_002:0663b19": "一切諸眾生。",
    "X61n1164_002:0663b20": "勸請已。歸命禮阿彌陀佛及一切三寶。",
    "X61n1164_002:0663c01": "三明髓喜(十方凡聖一毫之善。我亦隨喜。善根福德能令見者生喜。我隨",
    "X61n1164_002:0663c02": "彼喜)",
    "X61n1164_002:0663c03": "我弟子(某甲)至心隨喜。十方一切諸眾生。二乘有學",
    "X61n1164_002:0663c04": "及無學。一切如來與菩薩。所有功德皆隨喜。",
    "X61n1164_002:0663c05": "隨喜已。歸命禮阿彌陀佛一切三寶。",
    "X61n1164_002:0663c06": "四明迴向(無始至今一毫之善迴向三有。故今悔之誓求菩提)",
    "X61n1164_002:0663c07": "我弟子(某甲)至心迴向。所有禮讚供養福。請佛住世",
    "X61n1164_002:0663c08": "轉法輪。隨喜懺悔諸善根。迴向眾生及佛道。",
    "X61n1164_002:0663c09": "迴向已。歸命禮阿彌陀佛及一切三寶。",
    "X61n1164_002:0663c10": "五明發願(大體須滅罪除障。扶四弘誓。隨喜菩提。求生淨土想。的對彌陀",
    "X61n1164_002:0663c11": "餘佛菩薩證明)",
    "X61n1164_002:0663c12": "我弟子(某甲)至心發願。願共修淨行人三業所生一",
    "X61n1164_002:0663c13": "切諸善莊嚴淨願。福智現前。願得　彌陀世尊．觀音．",
    "X61n1164_002:0663c14": "勢至慈悲攝受。為我現身。放淨光明照燭我等。諸根",
    "X61n1164_002:0663c15": "寂靜二障消除。樂修淨行身心潤澤。念念不失淨土",
    "X61n1164_002:0663c16": "善根。及於夢中常見彼國眾妙莊嚴。慰悅我心令生",
    "X61n1164_002:0663c17": "精進。願得臨命終時預知時至。盡除障礙慧念增明。",
    "X61n1164_002:0663c18": "身無病苦心不顛倒。面奉　彌陀及諸眷屬。歡喜快",
    "X61n1164_002:0663c19": "樂。於一剎那即得往生極樂世界。到已自見生蓮華",
    "X61n1164_002:0663c20": "中。蒙佛授記。得授記已。自在化身微塵佛剎。隨順眾",
    "X61n1164_002:0664a01": "生而為利益。能令佛剎塵數眾生發菩提心。俱時離",
    "X61n1164_002:0664a02": "苦皆共往生　阿彌陀佛極樂世界。如是行願念念",
    "X61n1164_002:0664a03": "現前。盡未來時相續不斷。身語意業常作佛事。(發願乃往",
    "X61n1164_002:0664a04": "生正行。須具足。三說不同。前四悔隨時廣略)。",
    "X61n1164_002:0664a05": "發願已。歸命禮阿彌陀佛及一切三寶。",
    "X61n1164_002:0664a06": "第九旋遶誦經法(各整衣服立定少頃。想三寶賢聖畟塞道場。各坐法",
    "X61n1164_002:0664a07": "座見身。一一遶法座安詳而轉。然後稱念云)",
    "X61n1164_002:0664a08": "南無佛南無法南無僧",
    "X61n1164_002:0664a09": "南無釋迦牟尼佛南無世自在王佛",
    "X61n1164_002:0664a10": "南無阿彌陀佛南無觀世音菩薩",
    "X61n1164_002:0664a11": "南無大勢至菩薩南無文殊師利菩薩",
    "X61n1164_002:0664a12": "南無普賢菩薩",
    "X61n1164_002:0664a13": "南無清淨大海眾菩薩摩訶薩(如是三稱。誦阿彌陀經或十六觀經。誦畢",
    "X61n1164_002:0664a14": "復三稱。當稱誦時。聲名句文空無所得。猶空鳥跡豈可取著。身語意三如影響燄。雖皆不實感應俱在。自",
    "X61n1164_002:0664a15": "見其身各旋法座。或多或少經畢為期。次云)。",
    "X61n1164_002:0664a16": "自歸於佛　當願眾生　體解大道　發無上心",
    "X61n1164_002:0664a17": "自歸於法　當願眾生　深入經藏　智慧如海",
    "X61n1164_002:0664a18": "自歸於僧　當願眾生　統理大眾　一切無礙",
    "X61n1164_002:0664a19": "和南聖眾(首者跪云)。",
    "X61n1164_002:0664a20": "　白眾等聽說　　經中如來偈　　何不力為善",
    "X61n1164_002:0664b01": "　念道之自然　　宜各勤精進　　努力自求之",
    "X61n1164_002:0664b02": "　必得超絕去　　往生安養國　　橫截五惡道",
    "X61n1164_002:0664b03": "　惡趣自然閉　　升道無窮極　　易往而無人",
    "X61n1164_002:0664b04": "　何不棄世事　　勤行求道德　　各得極長生",
    "X61n1164_002:0664b05": "　壽樂無窮極",
    "X61n1164_002:0664b06": "第十坐禪法",
    "X61n1164_002:0664b07": "當於一處繩牀西向。易觀想故。表正向故。跏趺端",
    "X61n1164_002:0664b08": "坐。項脊相對。不昂不傴。調和氣息。定住其心。然觀",
    "X61n1164_002:0664b09": "門雖多。今從要易想。略示二種。仍逐所宜。未必併",
    "X61n1164_002:0664b10": "用。有於餘觀熟者任便。但不離淨土皆應修習。所",
    "X61n1164_002:0664b11": "言二種。一扶普觀意想。即時所修。計功合生極樂",
    "X61n1164_002:0664b12": "世界。便起心生於彼想。於蓮華中結加趺坐。作華",
    "X61n1164_002:0664b13": "合想。作華開想。華開時五百色光來照身想。作眼",
    "X61n1164_002:0664b14": "目開想。見佛菩薩及國土想。即於佛前坐聽妙法",
    "X61n1164_002:0664b15": "及聞一切音聲。皆說所樂聞法。所聞要與十二部",
    "X61n1164_002:0664b16": "經合。作此想大須堅固令心不散。心想明了如眼",
    "X61n1164_002:0664b17": "所見。經久乃起。二直想。阿彌丈六金軀坐華上。專",
    "X61n1164_002:0664b18": "繫眉間白毫。毫長一丈五尺。周圍五寸。八稜中空。",
    "X61n1164_002:0664b19": "右旋宛轉在眉中間。瑩淨明徹不可具說。顯映金",
    "X61n1164_002:0664b20": "顏分齊分明。停心住想堅固勿移。然復應觀所見",
    "X61n1164_002:0664c01": "若成未成。皆想念因緣。無實性相。一如鏡中面像。",
    "X61n1164_002:0664c02": "如水中月影。如夢如幻。雖空而亦可見。二皆心性",
    "X61n1164_002:0664c03": "所現。所有即是心。心不自知心。心不自見心。心有",
    "X61n1164_002:0664c04": "想即癡。無想即泥洹。心有心無皆名有想。盡名為",
    "X61n1164_002:0664c05": "癡。不見法性。三因緣生法。即空假中不一異。非縱",
    "X61n1164_002:0664c06": "橫。不可思議。心想寂靜則能成就念佛三昧。久而",
    "X61n1164_002:0664c07": "乃起。廣如別說。問。念佛三昧久習方成。十日七日",
    "X61n1164_002:0664c08": "如何卒學。答。若過去曾習。及今生預修。至懺時薄",
    "X61n1164_002:0664c09": "修即得。若近懺方學。此必難成。然須依此繫心為",
    "X61n1164_002:0664c10": "坐禪觀境。經云。成不成皆滅無量罪。生諸佛前。又",
    "X61n1164_002:0664c11": "聞白毫名字滅無量罪。何況繫念。勿生疑怖。自謂",
    "X61n1164_002:0664c12": "無分。彼佛有宿願力。令修者皆得成般舟。依三力",
    "X61n1164_002:0664c13": "成就。佛威力。三昧力。己功德力。觀經聞無量壽佛",
    "X61n1164_002:0664c14": "及二菩薩名。能滅無量生死。況憶念乎。坐已起。隨",
    "X61n1164_002:0664c15": "意佛事。要修觀更坐無妨。若不慣坐。乃行道稱念。",
    "X61n1164_002:0664c16": "亦得夢中見阿彌陀佛。具如經說。",
    "X61n1164_002:0664c17": "往生淨土懺願儀",
    "X61n1164_002:0664c19": "自跋",
    "X61n1164_002:0664c20": "此法自撰集於今凡二改治。前本越僧契凝已刊",
    "X61n1164_002:0665a01": "廣行。其後序首云。余自濫沾祖教是也。聖位既廣。",
    "X61n1164_002:0665a02": "比見行者拜起易勞。懺悔禪法皆事攻削。今之廣",
    "X61n1164_002:0665a03": "略既允似。可傳行後賢。無惑其二三焉。刊詳刪補。",
    "X61n1164_002:0665a04": "何嫌精措。",
    "X61n1164_002:0665a05": "時大中祥符八年太歲乙卯三月日後序",
    "X61n1164_002:0665a07": "往生淨土決疑行願二門",
    "X61n1164_002:0665a08": "宋耆山沙門　遵式　述",
    "X61n1164_002:0665a09": "維安養實剎。大覺攸贊。三輩高升。夕孕金華。列宿",
    "X61n1164_002:0665a10": "猶慚於海滴。晨遊玉沼。世鐙強喻於河沙。良以十",
    "X61n1164_002:0665a11": "方爰來四生利往。雖騰光而普示。終稽首而偏求。",
    "X61n1164_002:0665a12": "故其竺國皇州自今觀古。彼則鉅賢至聖咸舒藻",
    "X61n1164_002:0665a13": "以為盟(文殊．普賢．天親．龍樹等或別譯願文或著在經論)。此則覺德鴻儒",
    "X61n1164_002:0665a14": "盡摛毫而作誓(且從晉世東林淨社劉．雷等十八賢。泊百二十三人同誓。遺民屬詞。",
    "X61n1164_002:0665a15": "其後冠蓋之士．德望之僧．潔志之俗富於編簡)自茲迴向綿續倡和相尋。",
    "X61n1164_002:0665a16": "誠道德之通衢。常樂之直濟也。但世多創染割截。",
    "X61n1164_002:0665a17": "未識方隅。忽遇問津。靡慚濫吹。或攘臂排為小教。",
    "X61n1164_002:0665a18": "或大笑斥作權乘。以其言既反經。人惑常典。遂輒",
    "X61n1164_002:0665a19": "述往生淨土決疑行願二門。詞愧不文。理存或當。",
    "X61n1164_002:0665a20": "菽麥視而且辨。涇渭挹而永分。剪伊蘭之臭林。植",
    "X61n1164_002:0665b01": "栴檀之香榦。信行願原始要終。不數千言備舉矣。",
    "X61n1164_002:0665b02": "第一決疑門(一疑師。二疑法。三疑自)",
    "X61n1164_002:0665b03": "第二行願門(一禮懺門。二十念門。三繫緣門。四眾福門)",
    "X61n1164_002:0665b04": "第一決疑門者疑為信障。世間小善尚不能成。況",
    "X61n1164_002:0665b05": "菩提大道乎。或曰。智者有十疑論。何須此文。然略",
    "X61n1164_002:0665b06": "由三意。一者上為王臣幾務稍暇難尋廣文。今舉",
    "X61n1164_002:0665b07": "大綱略出行相。易披覽易修行故。二者十疑隨事",
    "X61n1164_002:0665b08": "釋難。唯第二三略附理立。且事無盡疑亦叵窮。今",
    "X61n1164_002:0665b09": "直明一理為諸法源。指源則流可識矣。三者正對",
    "X61n1164_002:0665b10": "說者反經乖理自損損他。故於疑法中簡小取大。",
    "X61n1164_002:0665b11": "明白權實。使來者不惑至道。安和尚往生論六卷．",
    "X61n1164_002:0665b12": "懷感法師羣疑論七卷．道綽禪師安樂集三卷．慈",
    "X61n1164_002:0665b13": "敏三藏淨土慈悲集三卷．源信禪師淨土集二卷。",
    "X61n1164_002:0665b14": "古今諸師製疏解經。宗經造論。隨情釋難。伽陀讚",
    "X61n1164_002:0665b15": "揚。同歸而各見。尋究良難。今以三疑收盡。文出天",
    "X61n1164_002:0665b16": "台止觀。非敢臆說。一疑師者師有二。邪外倒惑",
    "X61n1164_002:0665b17": "化人非所承也。正法之師復有凡聖因果。凡及因",
    "X61n1164_002:0665b18": "位容有未了。猶清辯謂彌勒未是徧知。俟龍華道",
    "X61n1164_002:0665b19": "後問津也。今示西方令迴向者。唯果佛聖師釋迦",
    "X61n1164_002:0665b20": "及十方諸佛出廣長舌說誠實言讚勸往生。更何",
    "X61n1164_002:0665c01": "所惑。二疑法者佛法有小乘不了義。大乘了義。",
    "X61n1164_002:0665c02": "大乘復有了不了義。今淨土唯大乘了義中了義",
    "X61n1164_002:0665c03": "也。且小乘經部無一字勸生他方淨土。天親論女",
    "X61n1164_002:0665c04": "人及二乘種不生此。即明據也。問。小彌陀經等皆",
    "X61n1164_002:0665c05": "說彼國有聲聞。鼓音王經佛母名殊勝妙顏。亦復",
    "X61n1164_002:0665c06": "有女人。答。佛母恐指初降生時。成正覺已。國土隨",
    "X61n1164_002:0665c07": "淨。必無女人。或轉男如龍女。或命終如悉達母。聲",
    "X61n1164_002:0665c08": "聞如觀經疏及十疑論和會。今明大乘復有三種。",
    "X61n1164_002:0665c09": "一。三乘通教。門雖通大類狎二乘。又當教菩薩。雖",
    "X61n1164_002:0665c10": "化他淨佛國土。化畢還同二乘歸於永滅。淨土深",
    "X61n1164_002:0665c11": "理非彼所知。非了義也。二。大乘別教。明獨菩薩法。",
    "X61n1164_002:0665c12": "雖談實理。道後方證。因果不融。淨土則理外修成。",
    "X61n1164_002:0665c13": "萬法乃不由心具。雖塵劫修道廣遊佛剎。指彼淨",
    "X61n1164_002:0665c14": "土因果但是體外方便。斯亦未了。三。佛乘圓教。詮",
    "X61n1164_002:0665c15": "旨圓融。因果頓足。經曰。十方諦求。更無餘乘。唯一",
    "X61n1164_002:0665c16": "佛乘。是則大乘中大乘。了義中了義。十方淨薉卷",
    "X61n1164_002:0665c17": "懷同在於剎那。一念色心羅列徧收於法界。竝天",
    "X61n1164_002:0665c18": "真本具。非緣起新成。一念既然。一塵亦爾。故能一",
    "X61n1164_002:0665c19": "一塵中一切剎。一一心中一切心。一一心塵復互",
    "X61n1164_002:0665c20": "周。重重無盡無障礙。一時頓現非隱顯。一切圓成",
    "X61n1164_002:0666a01": "無勝劣。若神珠頓含眾寶。猶帝網交映千光。我心",
    "X61n1164_002:0666a02": "既然。生佛體等。如此方了。迴神億剎實生自己心",
    "X61n1164_002:0666a03": "中。孕質九蓮豈逃剎那際內。苟事理攸隔。淨薉相",
    "X61n1164_002:0666a04": "妨。安令五逆凡夫十念便登實土。三乘賢輩迴心",
    "X61n1164_002:0666a05": "即達金池也哉。信此圓談。事無不達。昧斯至理。觸",
    "X61n1164_002:0666a06": "類皆迷。華嚴云。心如工畵師。造種種五陰。一切世",
    "X61n1164_002:0666a07": "間中。無不從心造(造通二種。一理具。十界依正一念頓足。二變起。全理緣起。知無",
    "X61n1164_002:0666a08": "不為)。如心佛亦爾。如佛眾生然。心佛及眾生。是三無",
    "X61n1164_002:0666a09": "差別(由三無差。方感應道交。悲願相攝。共變各變因果方成。若但一理無差。不曉諸法互具。未",
    "X61n1164_002:0666a10": "善圓旨)。起信論所言法者。謂眾生心(直指凡心)。是心即攝",
    "X61n1164_002:0666a11": "一切世間(六凡法界)出世間法(四聖法界也。攝義亦二。一理具。二事造。竝攝十",
    "X61n1164_002:0666a12": "界。十界之內。身土淨薉何法不在)。依此示摩訶衍義(摩訶衍。大乘也。若非此心",
    "X61n1164_002:0666a13": "安堪乘運)十六觀。諸佛是法界身。入一切眾生心想中。",
    "X61n1164_002:0666a14": "乃至是心作佛。是心是佛。般舟三昧。佛是我心。是",
    "X61n1164_002:0666a15": "我心見佛。是我心作佛等。談斯旨者。大乘卷中粲",
    "X61n1164_002:0666a16": "然可舉。至若法華妙部。如來親記往生。華嚴頓談。",
    "X61n1164_002:0666a17": "普賢躳陳迴向。是知彌陀因地。觀此理而大誓普",
    "X61n1164_002:0666a18": "收。釋迦果成。稱此理而廣舌深讚。十方三世莫不",
    "X61n1164_002:0666a19": "咸然。問。妙理圓極。世人盡須觀行始生耶。答。不然。",
    "X61n1164_002:0666a20": "今但直決疑情。令知淨土百寶莊嚴九品因果。竝",
    "X61n1164_002:0666b01": "在眾生介爾心中。理性具足。方明往生事用隨願",
    "X61n1164_002:0666b02": "自然。是則旁羅十方不離當念。往來法界正協唯",
    "X61n1164_002:0666b03": "心。免信常流執此非彼。其九品生相各有行類。上",
    "X61n1164_002:0666b04": "輩三品須解須行。故云汝行大乘解第一義。學者",
    "X61n1164_002:0666b05": "見賢思齊。企金座而高升。當妙觀之是託。若中下",
    "X61n1164_002:0666b06": "六品生因。只精持禁戒行世仁慈。至下下品本是",
    "X61n1164_002:0666b07": "惡逆。十念精誠便生彼國。但知有淨土。盡可迴心",
    "X61n1164_002:0666b08": "也(世人縱云淨土出大乘。不能如上約教甄簡。寧逃混濫。未足決疑)。三疑自者",
    "X61n1164_002:0666b09": "博地凡夫世緣纏蓋。云何此身生淨土。入賢聖海",
    "X61n1164_002:0666b10": "同正定聚。釋曰。若了如上法性虗通。及信彌陀本",
    "X61n1164_002:0666b11": "願攝受。但勤功福。寧俟問津。況十念得生。唯除五",
    "X61n1164_002:0666b12": "逆及謗正法。又定心十念。逆謗亦生。正願志求。夫",
    "X61n1164_002:0666b13": "復何惑。",
    "X61n1164_002:0666b14": "第二正修行願門者略開四門。一禮懺。二十念。三",
    "X61n1164_002:0666b15": "繫緣。四眾福。修行整足唯須此四。先禮佛淨除業",
    "X61n1164_002:0666b16": "障身心皎潔。如淨良田。次十念定心成行立願要",
    "X61n1164_002:0666b17": "期植往生正因。如下種子。次繫心愛護長養滋發",
    "X61n1164_002:0666b18": "芽莖。如霪膏雨。次眾福助令繁茂使速成華果。如",
    "X61n1164_002:0666b19": "灌肥膩。具修此四最上最勝。或少暇隨修三二一",
    "X61n1164_002:0666b20": "者皆生彼國。以四門各有行願。皆是正因故也。亦",
    "X61n1164_002:0666c01": "可六齋日修懺。日日中修十念。以十念是淨因。要",
    "X61n1164_002:0666c02": "切必不可廢。後二門任力所能。若不然者。但隨所",
    "X61n1164_002:0666c03": "欲任意行之。",
    "X61n1164_002:0666c04": "禮懺門者日日早晨於常供道場中。冠帶服飾端",
    "X61n1164_002:0666c05": "莊謹肅。佛像前手自燒香。合掌定心作是云。",
    "X61n1164_002:0666c06": "一切恭敬。一心頂禮常住三寶(存心徧禮十方三世一切佛法僧寶。拜起",
    "X61n1164_002:0666c07": "兩膝著地。手執香爐燒眾名香。云)",
    "X61n1164_002:0666c08": "　願此香煙雲　　徧滿十方界　　無邊佛土中",
    "X61n1164_002:0666c09": "　無量香莊嚴　　具足菩薩道　　成就如來香",
    "X61n1164_002:0666c10": "(冥心少頃。徧運香雲。供養三寶。普熏眾生。咸生淨土。想已置爐。起作一禮。禮已合掌曲躳。懇切想面對彌",
    "X61n1164_002:0666c11": "陀及一切佛而讚歎曰)。",
    "X61n1164_002:0666c12": "　如來妙色身　　世間無與等　　無比不思議",
    "X61n1164_002:0666c13": "　是故今頂禮　　如來色無盡　　智慧亦復然",
    "X61n1164_002:0666c14": "　一切法常住　　是故我歸依　　大智大願力",
    "X61n1164_002:0666c15": "　普度於羣生　　令捨熱惱身　　生彼清涼國",
    "X61n1164_002:0666c16": "　我今淨三業　　歸依及禮讚　　願共諸眾生",
    "X61n1164_002:0666c17": "　同生安樂剎(讚願已。即便禮佛。一一存心專對云)。",
    "X61n1164_002:0666c18": "一心頂禮常寂光淨土阿彌陀如來清淨妙法身徧",
    "X61n1164_002:0666c19": "法界諸佛",
    "X61n1164_002:0666c20": "一心頂禮實報莊嚴土阿彌陀如來微塵相海身徧",
    "X61n1164_002:0667a01": "法界諸佛",
    "X61n1164_002:0667a02": "一心頂禮方便聖居土阿彌陀如來解脫相嚴身徧",
    "X61n1164_002:0667a03": "法果諸佛",
    "X61n1164_002:0667a04": "一心頂禮西方安樂土阿彌陀如來大乘根界身徧",
    "X61n1164_002:0667a05": "法界諸佛",
    "X61n1164_002:0667a06": "一心頂禮西方安樂土阿彌陀如來十方化往身徧",
    "X61n1164_002:0667a07": "法界諸佛",
    "X61n1164_002:0667a08": "一心頂禮西方安樂土教行理三經極依正宣揚徧",
    "X61n1164_002:0667a09": "法界尊法(靈峰大師注云。此禮舊本無。今依幽谿師添入。使三寶具足)",
    "X61n1164_002:0667a10": "一心頂禮西方安樂土觀世音菩薩萬億紫金身徧",
    "X61n1164_002:0667a11": "法界菩薩摩訶薩",
    "X61n1164_002:0667a12": "一心頂禮西方安樂土大勢至菩薩無邊光智身徧",
    "X61n1164_002:0667a13": "法界菩薩摩訶薩",
    "X61n1164_002:0667a14": "一心頂禮西方安樂土清淨大海眾滿分二嚴身徧",
    "X61n1164_002:0667a15": "法界聖眾(禮已。即兩膝跪地。執手爐燒香。至誠而倡是言)。",
    "X61n1164_002:0667a16": "我今普為四恩三有法界眾生悉願斷除三障歸命",
    "X61n1164_002:0667a17": "懺悔。(起禮復跪。執手爐云)。",
    "X61n1164_002:0667a18": "至心懺悔[○@叩]。我弟子(某甲)及法界眾生。從無始世來",
    "X61n1164_002:0667a19": "無明所覆顛倒迷惑。而由六根三業習不善法。廣造",
    "X61n1164_002:0667a20": "十惡及五無間一切眾罪。無量無邊說不可盡。十方",
    "X61n1164_002:0667b01": "諸佛常在世間。法音不絕妙香充塞法味盈空。放淨",
    "X61n1164_002:0667b02": "光明照觸一切。常住妙理徧滿虗空。我無始來六根",
    "X61n1164_002:0667b03": "內盲三業昏闇。不見不聞不覺不知。以是因緣長流",
    "X61n1164_002:0667b04": "生死經歷惡道。百千萬劫永無出期。經云。毗盧遮那",
    "X61n1164_002:0667b05": "徧一切處。其佛所住名常寂光。是故當知一切諸法",
    "X61n1164_002:0667b06": "無非佛法。而我不了隨無明流。是則於菩提中見不",
    "X61n1164_002:0667b07": "清淨。於解脫中而起纏縛。今始覺悟。今始改悔。奉對",
    "X61n1164_002:0667b08": "[○@叩]諸佛彌陀世尊發露懺悔。當令我與法界眾生三",
    "X61n1164_002:0667b09": "業六根無始所作現作當作自作教他見聞隨喜。若",
    "X61n1164_002:0667b10": "憶不憶。若識不識。若疑不疑。若覆若露。一切重罪畢",
    "X61n1164_002:0667b11": "竟清淨。我懺悔已。六根三業淨無瑕累。所修善根悉",
    "X61n1164_002:0667b12": "亦清淨。皆悉迴向莊嚴淨土。普與眾生同生安養。願",
    "X61n1164_002:0667b13": "[○@叩]阿彌陀佛常來護持。令我善根現前增進不失淨",
    "X61n1164_002:0667b14": "因。臨命終時身心正念視聽分明。面奉[○@叩]彌陀與諸",
    "X61n1164_002:0667b15": "聖眾。手執華臺接引於我。一剎那頃生在佛前。具菩",
    "X61n1164_002:0667b16": "薩道廣度眾生同成種智。(應三說。若時促及事迫。一說亦得。起云)。",
    "X61n1164_002:0667b17": "懺悔發願已。歸命禮阿彌陀佛及一切三寶(一拜)。",
    "X61n1164_002:0667b18": "(次旋遶。法或三帀或七帀乃至多帀。如是稱念隨意隨帀不拘遍數。稱云)。",
    "X61n1164_002:0667b19": "南無阿彌陀佛　南無觀世音菩薩　南無大勢至",
    "X61n1164_002:0667b20": "菩薩　南無清淨大海眾菩薩摩訶薩。",
    "X61n1164_002:0667c01": "自歸於佛　當願眾生　體解大道　發無上心(拜)",
    "X61n1164_002:0667c02": "自歸於法　當願眾生　深入經藏　智慧如海(拜)",
    "X61n1164_002:0667c03": "自歸於僧　當願眾生　統理大眾　一切無礙(拜)",
    "X61n1164_002:0667c04": "和南聖眾(次至別座誦彌陀經或觀經。若不誦得經。一心稱名。量時而止。更迴向結撮亦得)。",
    "X61n1164_002:0667c05": "十念門者每晨服飾已。面西正立。合掌連聲稱阿",
    "X61n1164_002:0667c06": "彌陀佛。盡一氣為一念。如是十氣為十念。隨氣長",
    "X61n1164_002:0667c07": "短不限佛數。氣極為度。聲不高低不緩急。調停得",
    "X61n1164_002:0667c08": "中。十氣連屬。令心不散。專精為功。名十念者。是藉",
    "X61n1164_002:0667c09": "氣束心也。作此念已。發願迴向云。",
    "X61n1164_002:0667c10": "我弟子(某甲)一心歸命極樂世界阿彌陀佛。願以淨",
    "X61n1164_002:0667c11": "光照我。慈誓攝我。我今正念稱如來名。經十念頃。為",
    "X61n1164_002:0667c12": "菩提道。求生淨土。佛昔本誓。若有眾生欲生我國。至",
    "X61n1164_002:0667c13": "心信樂乃至十念。若不生者不取正覺。唯除五逆。誹",
    "X61n1164_002:0667c14": "謗正法。我今自憶。此生已來不造逆罪。不謗大乘。願",
    "X61n1164_002:0667c15": "此十念得入如來大誓海中。乘佛慈力。眾罪消滅。淨",
    "X61n1164_002:0667c16": "因增長。若臨欲命終。自知時至。身不病苦。心無貪戀。",
    "X61n1164_002:0667c17": "心不倒散。如入禪定。佛及聖眾。手執金臺來迎接我。",
    "X61n1164_002:0667c18": "如一念頃生極樂國。華開見佛。即聞佛乘頓開佛慧。",
    "X61n1164_002:0667c19": "廣度眾生滿菩提願。(作已便止不必拜。要盡此生不得一日暫廢。唯將不廢。自要其",
    "X61n1164_002:0667c20": "心得生彼國)。",
    "X61n1164_002:0668a01": "繫緣門者凡公臨私養歷涉緣務。雖造次常不忘",
    "X61n1164_002:0668a02": "佛及憶淨土。如切事繫心。雖種種作務不妨密憶。",
    "X61n1164_002:0668a03": "前事念佛亦如是。若失念數數攝還。久久成性任",
    "X61n1164_002:0668a04": "運常憶。楞嚴經譬如有人。一專為憶(譬佛念眾生)。一人",
    "X61n1164_002:0668a05": "專忘(譬眾生念佛)。如是二人若逢不逢。或見非見。二人",
    "X61n1164_002:0668a06": "相憶二憶念深。如是乃至從生至生。同於形影不",
    "X61n1164_002:0668a07": "相乖異。十方如來憐念眾生。如母憶子。若子逃逝",
    "X61n1164_002:0668a08": "雖憶何為。子若憶母如母憶時。母子歷生不相違",
    "X61n1164_002:0668a09": "遠。若眾生心憶佛念佛。現前當來必定見佛。去佛",
    "X61n1164_002:0668a10": "不遠。不假方便自得心開。如染香人身有香氣。如",
    "X61n1164_002:0668a11": "此繫心任運。常遮一切惡念。設欲作惡。憶佛之故",
    "X61n1164_002:0668a12": "惡不能成。縱隨惡作惡業時。心常下耎。如身有香",
    "X61n1164_002:0668a13": "自然離臭。又復覺心微起惡念。即便憶佛。以佛力",
    "X61n1164_002:0668a14": "故惡念自息。如人遇難。求彼彊援必得免脫。又見",
    "X61n1164_002:0668a15": "他受苦。以念佛心憐愍於彼。願其離苦。若斷刑獄。",
    "X61n1164_002:0668a16": "以念佛故生憫念心。願生淨土誓相救濟。凡歷一",
    "X61n1164_002:0668a17": "切境界若善若惡。由心憶佛。皆心念作願。故普賢",
    "X61n1164_002:0668a18": "願王云。作一切惡皆不成就。若作善業皆悉和合。",
    "X61n1164_002:0668a19": "即此意爾。如是相續念佛在心。能辦一切淨因功",
    "X61n1164_002:0668a20": "德。恐煩披覽不復具說。誠哉此門為益最大。",
    "X61n1164_002:0668b01": "眾福門者普賢觀。國王大臣欲懺重罪。當行五事。",
    "X61n1164_002:0668b02": "一正心不謗三寶。不障出家。不為梵行人作惡留",
    "X61n1164_002:0668b03": "難(於持戒四眾勿行汙染)。二孝養父母。奉事師長。三正法治",
    "X61n1164_002:0668b04": "國。不邪枉人民。四六齋日敕境內力所及處令行",
    "X61n1164_002:0668b05": "不殺(嚴禁漁捕及誡姦鬬。六齋日者。白月初八。四王使者巡世。十四。四王太子巡。十五。四王親",
    "X61n1164_002:0668b06": "巡。黑月廿三．廿九．三十巡世準上。若四王親下。諸天星宿鬼神俱時隨從。遇脩福齋戒者諸天相慶。即注",
    "X61n1164_002:0668b07": "祿添算。護持福業令其成就)。五深信因果。信一實道。知佛不滅。",
    "X61n1164_002:0668b08": "此與十六觀三福大同。但普賢正為王臣。故引用",
    "X61n1164_002:0668b09": "此。亦是三世諸佛淨業正因。若出家四眾應具依",
    "X61n1164_002:0668b10": "觀經三福為行。隨作一福。若心念。若口言。作意迴",
    "X61n1164_002:0668b11": "向。方成淨因。",
    "X61n1164_002:0668b12": "此四法門是念佛三昧往生正因。必須繫日修習。",
    "X61n1164_002:0668b13": "方可自期定生淨土。經云。行此三昧。現得見阿彌",
    "X61n1164_002:0668b14": "陀佛及二菩薩。若聞佛及二菩薩名。除無量劫生",
    "X61n1164_002:0668b15": "死之罪。何況憶念。此是人中芬陀利華。觀音．勢至",
    "X61n1164_002:0668b16": "為其勝友。當坐道場。生諸佛家。此人現世。彼佛遣",
    "X61n1164_002:0668b17": "無數化佛化觀音．勢至及娑婆二十五菩薩晝夜",
    "X61n1164_002:0668b18": "擁護。行住坐臥一切時處不令惡鬼得便。不受一",
    "X61n1164_002:0668b19": "切災難。常為國王大臣一切人民之所宗奉。所得",
    "X61n1164_002:0668b20": "功德一念之間不可算數。如佛之辯不能稱揚。除",
    "X61n1164_002:0668c01": "彼不肖人。孰聞不信受。",
    "X61n1164_002:0668c02": "往生淨土決疑行願二門",
    "X61n1164_002:0668c04": "舊跋",
    "X61n1164_002:0668c05": "慈雲大師既集往生淨土懺願儀。復為在家人述",
    "X61n1164_002:0668c06": "決疑行願二門。然出家人亦可修此行願。幽溪大",
    "X61n1164_002:0668c07": "師暮年奉行願為日課。臨終趺坐以指書空。作妙",
    "X61n1164_002:0668c08": "法蓮華經五字而化。法門之妙於斯驗矣。丁亥仲",
    "X61n1164_002:0668c09": "冬淨土弟子正知謹識",
    "X61n1164_002:0668c10": "淨土十要卷第二",
    "X61n1164_002:0668c11": "(菩薩戒弟子劉學志捐資合刻",
    "X61n1164_002:0668c12": "往生淨土懺願儀",
    "X61n1164_002:0668c13": "決疑行願二門。願求慧性開明。戒品堅固。嚴淨三界",
    "X61n1164_002:0668c14": "弘範。證入一相總持。普與眾生同生淨土)。"
}