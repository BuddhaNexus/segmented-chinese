{
    "T27n1545_102:0526a13": "阿毘達磨大毘婆沙論卷第一百",
    "T27n1545_102:0526a14": "二",
    "T27n1545_102:0526a16": "五百大阿羅漢等造",
    "T27n1545_102:0526a17": "三藏法師玄奘奉　詔譯",
    "T27n1545_102:0526a18": "智蘊第三中他心智納息第三之四",
    "T27n1545_102:0526a19": "何緣時心解脫名愛耶。答時解脫阿羅漢。恒",
    "T27n1545_102:0526a20": "於此法。殷勤守護寶愛執藏。勿我遇緣退",
    "T27n1545_102:0526a21": "失此法。如一目人自及親友慇懃守護寶愛",
    "T27n1545_102:0526a22": "執藏勿遇寒熱塵翳等緣。令此一目更當",
    "T27n1545_102:0526a23": "失壞。彼亦如是故名為愛。謂鈍根者於自",
    "T27n1545_102:0526a24": "功德為性寶愛過利根者。如諸女人於自",
    "T27n1545_102:0526a25": "男女。稟性慈愛過諸丈夫。復次時解脫阿羅",
    "T27n1545_102:0526a26": "漢於自解脫未得自在。多用功力乃能現",
    "T27n1545_102:0526a27": "前。既得現前歡喜寶重故名為愛。不時解脫",
    "T27n1545_102:0526a28": "阿羅漢。於自解脫已得自在。少用功力即",
    "T27n1545_102:0526a29": "能現前雖得現前而不極重故不名愛。復",
    "T27n1545_102:0526b01": "次時解脫阿羅漢功德容退。彼畏退故數起",
    "T27n1545_102:0526b02": "現前故名為愛。不時解脫阿羅漢功德無退。",
    "T27n1545_102:0526b03": "不畏退故不數現前故不名愛。復次時解",
    "T27n1545_102:0526b04": "脫阿羅漢。由信增道證故名為愛不時解脫",
    "T27n1545_102:0526b05": "阿羅漢。由慧增道證故不名愛。復次時解",
    "T27n1545_102:0526b06": "脫阿羅漢。性多調善人多愛樂故名為愛。不",
    "T27n1545_102:0526b07": "時解脫阿羅漢。性多剛強人不愛樂故不名",
    "T27n1545_102:0526b08": "愛。如今世人。性不利者多分軟善人好親附。",
    "T27n1545_102:0526b09": "性不鈍者多分剛猛人不親附。復次時解脫",
    "T27n1545_102:0526b10": "阿羅漢。無厭背聖道善根故名為愛。不時",
    "T27n1545_102:0526b11": "解脫阿羅漢。有厭背聖道善根故不名愛。",
    "T27n1545_102:0526b12": "厭背聖道善根者。謂空空無願無願無相無",
    "T27n1545_102:0526b13": "相三摩地相應善根。此本論文雖不問答。而",
    "T27n1545_102:0526b14": "義有故今應說之。問何緣不時解脫名不",
    "T27n1545_102:0526b15": "動耶。答以體殊勝故名不動。如今世間殊",
    "T27n1545_102:0526b16": "勝飲食衣服嚴具說名不動。不為劣物格",
    "T27n1545_102:0526b17": "量轉故。復次貪等煩惱令諸有情身心輕躁。",
    "T27n1545_102:0526b18": "令諸善根生[革*卬]離散故名為動。不時解脫",
    "T27n1545_102:0526b19": "阿羅漢不為如是煩惱所動故名不動。復",
    "T27n1545_102:0526b20": "次貪等煩惱。能令有情於諸分位勝劣不",
    "T27n1545_102:0526b21": "定故名為動。不時解脫阿羅漢不為如是",
    "T27n1545_102:0526b22": "煩惱所動故名不動如勇健人無敵能動",
    "T27n1545_102:0526b23": "名不動者。復次不時解脫阿羅漢。於諸功",
    "T27n1545_102:0526b24": "德定不退失故名不動。如善射人射必中",
    "T27n1545_102:0526b25": "的名不動者。如契經說。佛告舍利子。若有",
    "T27n1545_102:0526b26": "苾芻苾芻尼等。成就不動心解脫末尼寶者。",
    "T27n1545_102:0526b27": "能斷不善法。能修習善法問何故不動心解",
    "T27n1545_102:0526b28": "脫。說名末尼寶耶。答以不動心解脫。堅牢",
    "T27n1545_102:0526b29": "故。勝妙故。無過故明徹故。無垢故。清淨故。",
    "T27n1545_102:0526c01": "難得故。可愛樂故。名末尼寶。復次以不動",
    "T27n1545_102:0526c02": "心解脫。能破無明闇故名末尼寶。如以光",
    "T27n1545_102:0526c03": "明末尼置闇室中。能破彼闇作顯照事。如",
    "T27n1545_102:0526c04": "是以不動心解脫末尼寶。置相續中能破",
    "T27n1545_102:0526c05": "無明闇作顯照事。復次以不動心解脫能",
    "T27n1545_102:0526c06": "除煩惱塵垢故。名末尼寶。如清水末尼置",
    "T27n1545_102:0526c07": "濁水中水便澄淨。如是以不動心解脫末尼",
    "T27n1545_102:0526c08": "寶置相續中。能除一切煩惱塵垢。復次以",
    "T27n1545_102:0526c09": "不動心解脫善安住故名末尼寶。如方等末",
    "T27n1545_102:0526c10": "尼隨所置處即善安住。如是以不動心解脫",
    "T27n1545_102:0526c11": "末尼寶。置相續中。即善安住定無退失。復",
    "T27n1545_102:0526c12": "次以不動心解脫能除貧乏聖財故名末",
    "T27n1545_102:0526c13": "尼寶。如無價末尼置室宅內能引財寶除",
    "T27n1545_102:0526c14": "諸貧匱。如是以不動心解脫末尼寶置相",
    "T27n1545_102:0526c15": "續中。能引聖財除乏功德。復次以不動心",
    "T27n1545_102:0526c16": "解脫能饒益諸有情故名末尼寶。如如意",
    "T27n1545_102:0526c17": "珠置高幢上。隨意所樂雨諸寶物充濟百",
    "T27n1545_102:0526c18": "千貧匱有情。如是世尊以不動心解脫末尼",
    "T27n1545_102:0526c19": "寶。置不放逸無量幢上。隨諸有情所樂差",
    "T27n1545_102:0526c20": "別雨。正法寶。能令無量無邊有情離生死",
    "T27n1545_102:0526c21": "苦善根滿足。由如是等種種因緣。說不動",
    "T27n1545_102:0526c22": "心解脫。名末尼寶。問若不動心解脫有如",
    "T27n1545_102:0526c23": "是勝事。何故世尊說不動心解脫名無減",
    "T27n1545_102:0526c24": "無增法耶。答依修行者平等說故。謂若東",
    "T27n1545_102:0526c25": "方有無量剎帝利子。南方有無量婆羅門子。",
    "T27n1545_102:0526c26": "西方有無量吠舍子。北方有無量戍達羅",
    "T27n1545_102:0526c27": "子。皆來歸我剃除鬚髮被服袈裟正信捨",
    "T27n1545_102:0526c28": "家趣於非家。於不動心解脫身作證具足",
    "T27n1545_102:0526c29": "住。或不爾者。此不動心解脫亦無減無增故。",
    "T27n1545_102:0527a01": "復次依聖教功德無邊說故。謂聖教中有無",
    "T27n1545_102:0527a02": "邊功德。非唯有不動心解脫。假使此不動心",
    "T27n1545_102:0527a03": "解脫去亦不減來亦不增故復次依佛功德",
    "T27n1545_102:0527a04": "無邊說故。謂佛身中有無邊功德。非唯有",
    "T27n1545_102:0527a05": "不動心解脫假使不動心解脫去亦不減來",
    "T27n1545_102:0527a06": "亦不增故。復次為除眾疑故作是說。謂大",
    "T27n1545_102:0527a07": "目連。於布灑他夜。擯瞻波苾芻。令出眾外。",
    "T27n1545_102:0527a08": "時有苾芻心生疑念。勿苾芻僧令致減少。",
    "T27n1545_102:0527a09": "故世尊說。假使殊勝功德叢林眾中。擯出不",
    "T27n1545_102:0527a10": "動心解脫者。我苾芻僧亦無有減。彼若來者",
    "T27n1545_102:0527a11": "眾亦不增。況彼苾芻破戒犯禁。壞諸威儀",
    "T27n1545_102:0527a12": "遠離白法。豈令清眾有減有增。復次以不",
    "T27n1545_102:0527a13": "動心解脫不可退故說名無減。不勝進故",
    "T27n1545_102:0527a14": "說名無增。故不動心解脫雖有勝事。而佛",
    "T27n1545_102:0527a15": "說為無減無增。",
    "T27n1545_102:0527a16": "諸時愛心解脫皆盡智相應耶。乃至廣說。問",
    "T27n1545_102:0527a17": "何故作此論。答欲令疑者得決定故。謂有",
    "T27n1545_102:0527a18": "聞說時解脫阿羅漢唯修盡智無學正見。便",
    "T27n1545_102:0527a19": "疑不時解脫阿羅漢亦唯修二。復有聞說",
    "T27n1545_102:0527a20": "不時解脫阿羅漢修盡無生智無學正見。便",
    "T27n1545_102:0527a21": "疑時解脫阿羅漢亦修三種。欲除彼疑顯",
    "T27n1545_102:0527a22": "時解脫唯修二種不時解脫具修三種。復次",
    "T27n1545_102:0527a23": "前雖說二解脫自性。而未說彼雜不雜相。",
    "T27n1545_102:0527a24": "今欲說之故作斯論。此中時愛心解脫對",
    "T27n1545_102:0527a25": "盡智相應有四句。不動心解脫對無生智相",
    "T27n1545_102:0527a26": "應。作順後句皆如本文應知。",
    "T27n1545_102:0527a27": "問何等阿羅漢唯修盡智無學正見二無漏",
    "T27n1545_102:0527a28": "慧。何等阿羅漢。具修盡無生智無學正見三",
    "T27n1545_102:0527a29": "無漏慧耶。答有阿羅漢心善解脫非慧善解",
    "T27n1545_102:0527b01": "脫。有阿羅漢心慧俱善解脫。前唯修二。後",
    "T27n1545_102:0527b02": "具修三。復次有阿羅漢因力加行力不放逸",
    "T27n1545_102:0527b03": "力皆狹小。有阿羅漢因力加行力不放逸力",
    "T27n1545_102:0527b04": "皆廣大。前唯修二。後具修三。復次有阿羅",
    "T27n1545_102:0527b05": "漢是奢摩他行。有阿羅漢是毘鉢舍那行。前",
    "T27n1545_102:0527b06": "唯修二。後具修三。如二行二樂二欲二愛",
    "T27n1545_102:0527b07": "亦爾。復次有阿羅漢修止為先而入聖道。",
    "T27n1545_102:0527b08": "有阿羅漢修觀為先而入聖道。前唯修二。",
    "T27n1545_102:0527b09": "後具修三。復次有阿羅漢以止修心依觀",
    "T27n1545_102:0527b10": "得解脫有阿羅漢以觀修心依止得解",
    "T27n1545_102:0527b11": "脫。前唯修二。後具修三。復次有阿羅漢得",
    "T27n1545_102:0527b12": "內心奢摩他。不得增上慧法觀。有阿羅漢",
    "T27n1545_102:0527b13": "得內心奢摩他。亦得增上慧法觀。前唯修",
    "T27n1545_102:0527b14": "二。後具修三。復次如契經說。二因二緣能",
    "T27n1545_102:0527b15": "生正見。一外聞他音。二內正作意。若外聞",
    "T27n1545_102:0527b16": "他音增上者唯修二。若內正作意增上者具",
    "T27n1545_102:0527b17": "修三。復次如契經說。有四法者多有所作。",
    "T27n1545_102:0527b18": "一親近善士。二聽聞正法。三如理作意。四",
    "T27n1545_102:0527b19": "法隨法行。前二增者唯修二。後二增者具修",
    "T27n1545_102:0527b20": "三。復次鈍根者唯修二。利根者具修三。如",
    "T27n1545_102:0527b21": "鈍根利根緣力因力。外分力內分力。說智聞",
    "T27n1545_102:0527b22": "智。應知亦爾復次若無貪善根增者唯修二。",
    "T27n1545_102:0527b23": "若無癡善根增者具修三。復次若以滅道智",
    "T27n1545_102:0527b24": "盡三界結者唯修二。若以苦集智盡三界",
    "T27n1545_102:0527b25": "結者具修三。復次若以無相道無願三摩",
    "T27n1545_102:0527b26": "地盡三界結者唯修二若以空苦集無願",
    "T27n1545_102:0527b27": "三摩地盡三界結者具修三。此中時愛心",
    "T27n1545_102:0527b28": "解脫阿羅漢。金剛喻定唯一剎那。盡智流注",
    "T27n1545_102:0527b29": "長時相續。從盡智出。或起無學正見。或起",
    "T27n1545_102:0527c01": "世俗心不動心解脫阿羅漢。金剛喻定及盡",
    "T27n1545_102:0527c02": "智唯一剎那。無生智流注長時相續。從無生",
    "T27n1545_102:0527c03": "智出。或起無學正見或起世俗心。一切阿",
    "T27n1545_102:0527c04": "羅漢皆修無學正見圓滿。而非一切皆現在",
    "T27n1545_102:0527c05": "前。",
    "T27n1545_102:0527c06": "問盡智無生智有何差別答且名即差別。謂",
    "T27n1545_102:0527c07": "此名盡智此名無生智。復次因是盡智。果",
    "T27n1545_102:0527c08": "是無生智。復次已作是盡智。因長養是無生",
    "T27n1545_102:0527c09": "智。復次未得而得。或已得而得是盡智。唯",
    "T27n1545_102:0527c10": "未得而得。是無生智。復次或解脫道或勝進",
    "T27n1545_102:0527c11": "道攝是盡智。唯勝進道攝是無生智。復次依",
    "T27n1545_102:0527c12": "之建立五阿羅漢是盡智。依之建立一阿",
    "T27n1545_102:0527c13": "羅漢是無生智。復次通利鈍根者得是盡",
    "T27n1545_102:0527c14": "智。唯利根者得是無生智。是謂差別。問最",
    "T27n1545_102:0527c15": "初盡智是何智耶。有作是說。是苦類智。所",
    "T27n1545_102:0527c16": "以者何。諸瑜伽師觀生死果而入聖道。觀",
    "T27n1545_102:0527c17": "生死果聖道滿故。如以毒箭射諸禽獸。其",
    "T27n1545_102:0527c18": "毒最初從瘡門入。漸次遍身作毒事已。死",
    "T27n1545_102:0527c19": "時還從瘡門而出。聖道亦爾。復有說者。是",
    "T27n1545_102:0527c20": "集類智所以者何。諸瑜伽師觀生死果而入",
    "T27n1545_102:0527c21": "聖道觀生死因聖道滿故。一切生死皆果因",
    "T27n1545_102:0527c22": "攝。先遍知果。後遍知因。則生死道斷不復相",
    "T27n1545_102:0527c23": "續名為苦邊。評曰。應作是說。最初盡智亦",
    "T27n1545_102:0527c24": "是苦類智亦是集類智。若起苦類智爾時不",
    "T27n1545_102:0527c25": "起集類智。若起集類智爾時不起苦類智",
    "T27n1545_102:0527c26": "如契經說。諸阿羅漢如實自知。我生已盡。梵",
    "T27n1545_102:0527c27": "行已立。所作已辦。不受後有。此中我生已",
    "T27n1545_102:0527c28": "盡者。然諸生名顯多種義。謂或有生名顯",
    "T27n1545_102:0527c29": "入母胎。或有生名顯出母胎。或有生名顯",
    "T27n1545_102:0528a01": "分位五蘊。或有生名顯不相應行蘊少分",
    "T27n1545_102:0528a02": "或有生名顯非想非非想處四蘊或有生",
    "T27n1545_102:0528a03": "名顯入母胎者。如說云何生。謂彼彼有情。",
    "T27n1545_102:0528a04": "於彼彼眾同分中生等。生入起出現。或有生",
    "T27n1545_102:0528a05": "名顯出母胎者。如說菩薩初生即行七步。",
    "T27n1545_102:0528a06": "或有生名顯分位五蘊者。如說有緣生。或",
    "T27n1545_102:0528a07": "有生名。顯不相應行蘊少分者。如說云何",
    "T27n1545_102:0528a08": "生。謂諸蘊起。或有生名顯非想非非想四",
    "T27n1545_102:0528a09": "蘊者。如此中說我生已盡。問此盡何生。過",
    "T27n1545_102:0528a10": "去耶未來耶現在耶若盡過去生。過去生已",
    "T27n1545_102:0528a11": "滅何復盡。若盡未來生。未來生未至何所",
    "T27n1545_102:0528a12": "盡。若盡現在生。現在生不住何須盡。答應",
    "T27n1545_102:0528a13": "作是說。盡三世生所以者何。此中生名既",
    "T27n1545_102:0528a14": "顯非想非非想處四蘊。諸瑜伽師總觀非想",
    "T27n1545_102:0528a15": "非非想處。三世四蘊離彼染故。令生因果",
    "T27n1545_102:0528a16": "皆不得成。大德說曰。我生已盡言。如世尊",
    "T27n1545_102:0528a17": "說牟尼觀生盡。彼亦如此應別徵問。而應",
    "T27n1545_102:0528a18": "答言盡未來生。以修行者受持戒禁勤修",
    "T27n1545_102:0528a19": "梵行。皆為遮止未來世生令不起故。譬如",
    "T27n1545_102:0528a20": "有人有三厄難。一者已受。二者正受。三者",
    "T27n1545_102:0528a21": "當受。諸已受者彼已受故不復遮止。諸正受",
    "T27n1545_102:0528a22": "者彼正受故不可遮止。諸當受者應以財",
    "T27n1545_102:0528a23": "貨。或親友力。或餘方便。而遮止之。行者亦",
    "T27n1545_102:0528a24": "爾。諸過去生已滅故不須遮止。諸現在生正",
    "T27n1545_102:0528a25": "受故不可遮止。諸未來生修正加行而遮",
    "T27n1545_102:0528a26": "止之令永不生。故說為盡。梵行已立者。謂",
    "T27n1545_102:0528a27": "無漏行已立。問為學梵行已立。為無學梵行",
    "T27n1545_102:0528a28": "已立耶。答學梵行已立。非無學梵行。所以",
    "T27n1545_102:0528a29": "者何。無學梵行今始立故。所作已辦者。一切",
    "T27n1545_102:0528b01": "煩惱皆已斷故。一切所作已究竟故。一切道",
    "T27n1545_102:0528b02": "路已遮塞故。復次諸界趣生生老病死皆畢",
    "T27n1545_102:0528b03": "竟盡。故名所作已辦。不受後有者。顯無生",
    "T27n1545_102:0528b04": "智。問非一切阿羅漢皆得無生智。何故諸契",
    "T27n1545_102:0528b05": "經初。皆說阿羅漢不受後有耶。有作是",
    "T27n1545_102:0528b06": "說。佛於經中隨有者說。而結集者通冠經",
    "T27n1545_102:0528b07": "初復有說者。結集法者皆得願智無礙解等",
    "T27n1545_102:0528b08": "殊勝功德。觀察世尊說諸經時。阿羅漢眾",
    "T27n1545_102:0528b09": "若有無生智者。即亦說彼不受後有若無",
    "T27n1545_102:0528b10": "無生智者。即不說彼不受後有。後誦持者",
    "T27n1545_102:0528b11": "不善簡別。故通誦在一切經初。尊者妙音",
    "T27n1545_102:0528b12": "作如是說。諸阿羅漢皆無後有故通說為",
    "T27n1545_102:0528b13": "不受後有。不說無生智為不受後有。故不",
    "T27n1545_102:0528b14": "相違。脇尊者曰。若諸煩惱未斷未遍知者。皆",
    "T27n1545_102:0528b15": "不說為我生已盡。梵行已立所作已辦。不",
    "T27n1545_102:0528b16": "受後有。若諸煩惱已斷已遍知者。皆總說",
    "T27n1545_102:0528b17": "為我生已盡。乃至不受後有。",
    "T27n1545_102:0528b18": "問我生已盡乃至不受後有。一一當言是何",
    "T27n1545_102:0528b19": "智耶有作是說。我生已盡是盡智。梵行已",
    "T27n1545_102:0528b20": "立所作已辦不受後有是無生智。或有說",
    "T27n1545_102:0528b21": "者。我生已盡梵行已立是盡智。所作已辦不",
    "T27n1545_102:0528b22": "受後有是無生智。復有說者。我生已盡梵",
    "T27n1545_102:0528b23": "行已立所作已辦是盡智。不受後有是無生",
    "T27n1545_102:0528b24": "智。問不時解脫阿羅漢。初起盡智唯一剎那",
    "T27n1545_102:0528b25": "無間。必起無生智。尚無二剎那盡智無間",
    "T27n1545_102:0528b26": "起無生智義。況有三剎那盡智後方起無",
    "T27n1545_102:0528b27": "生智者。如何今說我生已盡梵行已立所作",
    "T27n1545_102:0528b28": "已辦是盡智。不受後有是無生智耶。答於一",
    "T27n1545_102:0528b29": "剎那盡智自性。義說為三非三剎那故不",
    "T27n1545_102:0528c01": "違理。脇尊者曰。此中四句不說盡智無生",
    "T27n1545_102:0528c02": "智。亦不說無學正見。但總讚說諸阿羅漢",
    "T27n1545_102:0528c03": "一切生盡梵行已立所作已辦不受後有。如",
    "T27n1545_102:0528c04": "是四種無別自性。有說。此中我生已盡是",
    "T27n1545_102:0528c05": "盡智。梵行已立是道智。所作已辦是滅智。不",
    "T27n1545_102:0528c06": "受後有是無生智。有說。此中我生已盡是",
    "T27n1545_102:0528c07": "集智。梵行已立是道智。所作已辦是滅智。不",
    "T27n1545_102:0528c08": "受後有是苦智。有說。此中我生已盡是遍",
    "T27n1545_102:0528c09": "知集。梵行已立是遍知道。所作已辦是遍知",
    "T27n1545_102:0528c10": "滅。不受後有是遍知苦。有說。此中我生已",
    "T27n1545_102:0528c11": "盡是觀集。梵行已立是觀道。所作已辦是觀",
    "T27n1545_102:0528c12": "滅。不受後有是觀苦。有說。此中我生已盡",
    "T27n1545_102:0528c13": "是證集。梵行已立是證道。所作已辦是證滅。",
    "T27n1545_102:0528c14": "不受後有是證苦。有說。此中我生已盡是",
    "T27n1545_102:0528c15": "斷集梵行已立是修道所作已辦是證滅。不",
    "T27n1545_102:0528c16": "受後有是知苦。有說。此中我生已盡是捨",
    "T27n1545_102:0528c17": "因。梵行已立是得道。所作已辦是證果。不",
    "T27n1545_102:0528c18": "受後有是知事。有說。此中我生已盡是集",
    "T27n1545_102:0528c19": "無願。梵行已立是道無願。所作已辦是滅",
    "T27n1545_102:0528c20": "無相。不受後有是苦無願及空。",
    "T27n1545_102:0528c21": "問何故名盡智。為緣盡故名為盡智。為煩",
    "T27n1545_102:0528c22": "惱盡身中起故名盡智耶。設爾何失。若緣",
    "T27n1545_102:0528c23": "盡故名盡智者。盡智唯應緣滅聖諦。不應",
    "T27n1545_102:0528c24": "說此緣四聖諦。若煩惱盡身中起故名盡",
    "T27n1545_102:0528c25": "智者。則無生智無學正見亦應名盡智。彼",
    "T27n1545_102:0528c26": "亦煩惱盡身中起故。答應作是說。唯煩惱",
    "T27n1545_102:0528c27": "盡身中起故名為盡智。問若爾。無生智及無",
    "T27n1545_102:0528c28": "學正見亦應名盡智。答若煩惱盡身中初起",
    "T27n1545_102:0528c29": "及遍有者乃名盡智。無學正見雖皆遍有而",
    "T27n1545_102:0529a01": "非初起。無生智非遍有。時解脫者不成就",
    "T27n1545_102:0529a02": "故。亦非初起。必盡智後方現前故。有作是",
    "T27n1545_102:0529a03": "說。此緣盡故名為盡智。問此緣四諦豈獨",
    "T27n1545_102:0529a04": "緣盡。答以盡勝故獨摽智名。謂四諦中滅",
    "T27n1545_102:0529a05": "諦最勝。涅槃性故是善常故。依之建立能緣",
    "T27n1545_102:0529a06": "智名故名盡智。",
    "T27n1545_102:0529a07": "問有無漏慧離十六種聖行相不。設爾何",
    "T27n1545_102:0529a08": "失。若有者。識身論中何故不說。若無者品類",
    "T27n1545_102:0529a09": "足論當云何通。如說云何盡智謂我已知",
    "T27n1545_102:0529a10": "苦。已斷集。已證滅。已修道。彼十六中何行",
    "T27n1545_102:0529a11": "相攝。復說云何無生智。謂我已知苦不復",
    "T27n1545_102:0529a12": "知。乃至我已修道不復修。彼十六中何行相",
    "T27n1545_102:0529a13": "攝。集異門論復云何通。如說我已盡欲漏有",
    "T27n1545_102:0529a14": "漏無明漏是盡智。彼不復當起是無生智。",
    "T27n1545_102:0529a15": "彼十六中何行相攝。此論見蘊復云何通。如",
    "T27n1545_102:0529a16": "說受樂受時如實知受樂受。此十六中何",
    "T27n1545_102:0529a17": "行相攝。契經所說復云何通。如說我生已盡。",
    "T27n1545_102:0529a18": "乃至不受後有。彼十六中何行相攝。答應",
    "T27n1545_102:0529a19": "作是說。離十六行相無別無漏慧。問若爾。",
    "T27n1545_102:0529a20": "善通識身足論。品類足論當云何通。答我已",
    "T27n1545_102:0529a21": "知苦不復知者。是苦四行相。已斷集不復",
    "T27n1545_102:0529a22": "斷者。是集四行相。我已證滅不復證者。是",
    "T27n1545_102:0529a23": "滅四行相。我已修道不復修者。是道四行",
    "T27n1545_102:0529a24": "相。問集異門論復云何通。答知三漏盡及",
    "T27n1545_102:0529a25": "不復起是六行相。謂苦非常及緣集四。問",
    "T27n1545_102:0529a26": "此論見蘊復云何通。答彼意不說知受樂受。",
    "T27n1545_102:0529a27": "但說知道即道等四行相。問契經所說當云",
    "T27n1545_102:0529a28": "何通。答由五種緣故作是說。一加行故。二",
    "T27n1545_102:0529a29": "對治故。三作事故。四相續故。五補特伽羅故。",
    "T27n1545_102:0529b01": "加行故者。謂瑜伽師先加行時作如是念。我",
    "T27n1545_102:0529b02": "當盡一切生。乃至我當不受後有。對治故",
    "T27n1545_102:0529b03": "者。謂瑜伽師修如是對治。令一切生盡。乃",
    "T27n1545_102:0529b04": "至令不受後有。作事故者。謂瑜伽師作如",
    "T27n1545_102:0529b05": "是事。謂盡一切生乃至不受後有。相續故",
    "T27n1545_102:0529b06": "者。謂瑜伽師得如是相續令一切生盡。乃",
    "T27n1545_102:0529b07": "至不受後有。補特伽羅故者。謂如是補特",
    "T27n1545_102:0529b08": "伽羅易見易施設。謂一切生盡乃至不受",
    "T27n1545_102:0529b09": "後有。由此五緣經作是說。我生已盡乃至不",
    "T27n1545_102:0529b10": "受後有。非無漏觀中有如是行相。要二智",
    "T27n1545_102:0529b11": "後起此分別。有作是說。亦有無漏慧離十",
    "T27n1545_102:0529b12": "六行相。問若爾。善通品類足等。識身論中何",
    "T27n1545_102:0529b13": "故不說。答若諸行相現在有用能作勝事。彼",
    "T27n1545_102:0529b14": "論說之。若不爾者彼論不說。復次若諸行",
    "T27n1545_102:0529b15": "相能入聖道。得果離染盡諸漏者彼論說",
    "T27n1545_102:0529b16": "之。若不爾者彼論不說。復次若諸行相。加",
    "T27n1545_102:0529b17": "行無間解脫勝進四道皆有。彼論說之。餘無",
    "T27n1545_102:0529b18": "漏慧行相。唯在遠加行道及遠勝進道可得",
    "T27n1545_102:0529b19": "故。彼論不說。評曰。應作是說。無無漏慧",
    "T27n1545_102:0529b20": "離十六聖行相。",
    "T27n1545_102:0529b21": "云何學明乃至廣說。問何故作此論。答為欲",
    "T27n1545_102:0529b22": "分別契經義故。如契經說。佛告居士。如",
    "T27n1545_102:0529b23": "汝先以學智學見學明觀四聖諦。今此耶",
    "T27n1545_102:0529b24": "舍童子亦以無學智無學見無學明觀四聖",
    "T27n1545_102:0529b25": "諦。故此童子決定不復樂住居家。畜諸資",
    "T27n1545_102:0529b26": "產受五欲樂。契經雖作是說。而不分別其",
    "T27n1545_102:0529b27": "義。經是此論所依根本。彼未說者今應說",
    "T27n1545_102:0529b28": "之。復次世間妄執種種呪論以為真明。謂",
    "T27n1545_102:0529b29": "支明事明獸明禽明瞿臘毘明剎尼迦明健",
    "T27n1545_102:0529c01": "馱梨明星明烏明孔雀明象鉤明呪龍蛇明火",
    "T27n1545_102:0529c02": "明水明迷亂明等。及諸外論。世間於此起真",
    "T27n1545_102:0529c03": "明想。為遮彼意欲顯別有勝義真明故",
    "T27n1545_102:0529c04": "作斯論。云何學明。答學慧。謂學位無漏慧。",
    "T27n1545_102:0529c05": "云何學智。答學八智。謂學位四法智四類智。",
    "T27n1545_102:0529c06": "云何無學明。答無學慧。謂無學位諸無漏慧。",
    "T27n1545_102:0529c07": "云何無學智。答無學八智。謂無學位四法智",
    "T27n1545_102:0529c08": "四類智。問何故名明。答通達解了故名為",
    "T27n1545_102:0529c09": "明。問若爾。諸善有漏慧亦通達解了應亦名",
    "T27n1545_102:0529c10": "明。答若能通達解了亦於四聖諦決擇現觀",
    "T27n1545_102:0529c11": "者乃名為明。諸善有漏慧雖能通達解了而",
    "T27n1545_102:0529c12": "於四聖諦不能決擇現觀故不名明。如",
    "T27n1545_102:0529c13": "順決擇分所攝慧。雖極猛利。而於四聖諦。",
    "T27n1545_102:0529c14": "未能決擇現觀。未能畢竟真實決擇現觀",
    "T27n1545_102:0529c15": "諦故。復次若能通達解了不為無知猶豫。",
    "T27n1545_102:0529c16": "邪見之所雜亂斷見疑已不復令起。不增",
    "T27n1545_102:0529c17": "諸有生老病死。非身見事。非墮苦集。不增",
    "T27n1545_102:0529c18": "無明。永離煩惱魑魅魍魎者乃名為明。諸",
    "T27n1545_102:0529c19": "善有漏慧雖能通達解了。而無餘德故不",
    "T27n1545_102:0529c20": "名明。復次諸善有漏慧。俱涉二品。故不名",
    "T27n1545_102:0529c21": "明。謂與明無明俱作三緣故。如人與己",
    "T27n1545_102:0529c22": "怨親交涉非定名親。復次諸善有漏慧與",
    "T27n1545_102:0529c23": "謗明者俱。是苦集世間品攝故不名明。問",
    "T27n1545_102:0529c24": "若善有漏慧不名明者。契經所說當云何",
    "T27n1545_102:0529c25": "通。如說有三明。一宿住隨念智證明。二死生",
    "T27n1545_102:0529c26": "智證明。三漏盡智證明。後一可爾前二云何。",
    "T27n1545_102:0529c27": "答前二亦有少分明相故假名明。謂違煩",
    "T27n1545_102:0529c28": "惱故。不雜煩惱故。順勝義明故。引無漏",
    "T27n1545_102:0529c29": "明故。是故尊者妙音說曰。於三明中唯漏",
    "T27n1545_102:0530a01": "盡智是勝義明。餘二能引勝義明故假立明",
    "T27n1545_102:0530a02": "名。復次宿住隨念智證明。通達解了前際",
    "T27n1545_102:0530a03": "法故。死生智證明。通達解了後際法故。漏",
    "T27n1545_102:0530a04": "盡智證明。通達解了涅槃性故。皆說為明。",
    "T27n1545_102:0530a05": "復次初明知前際流轉法故。第二明知後際",
    "T27n1545_102:0530a06": "流轉法故。第三明知還滅法故。皆說為明。",
    "T27n1545_102:0530a07": "復次初明除前際無知故。第二明除後際無",
    "T27n1545_102:0530a08": "知故。第三明除涅槃無知故。皆說為明。復",
    "T27n1545_102:0530a09": "次初明除蘊愚故。第二明除有情愚故。第",
    "T27n1545_102:0530a10": "三明除法愚故。皆說為明。復次初明知諸",
    "T27n1545_102:0530a11": "有情前際。由如是業死彼生此因果相續。",
    "T27n1545_102:0530a12": "第二明知諸有情後際。由如是業死此生",
    "T27n1545_102:0530a13": "彼因果相續。第三明知諸有情由如是道",
    "T27n1545_102:0530a14": "能盡諸漏隔斷因果。唯此一種是勝義明。",
    "T27n1545_102:0530a15": "前之二種是世俗明。復次如是三明皆能隨",
    "T27n1545_102:0530a16": "順厭捨生死。皆能引發殊勝功德。皆能趣",
    "T27n1545_102:0530a17": "向畢竟涅槃。故名為明。而實明者唯無漏慧。",
    "T27n1545_102:0530a18": "問何故六通中三立為明。三不立為明耶。",
    "T27n1545_102:0530a19": "答神境智證通如工巧處轉。天耳智證通唯",
    "T27n1545_102:0530a20": "能取聲。他心智證通唯取自相無勝用故",
    "T27n1545_102:0530a21": "不立為明。後之三通皆有勝用故立為明。",
    "T27n1545_102:0530a22": "勝用者。謂皆能隨順厭捨生死。皆能引發殊",
    "T27n1545_102:0530a23": "勝功德。皆能趣向畢竟涅槃。問云何後三",
    "T27n1545_102:0530a24": "通皆有此勝用。答第四宿住隨念智證通。見",
    "T27n1545_102:0530a25": "前際事深生厭離。第五死生智證通。見後",
    "T27n1545_102:0530a26": "際事深生厭離。第六漏盡智證通。既厭離已",
    "T27n1545_102:0530a27": "欣樂涅槃。由此皆能隨順厭捨生死。乃至",
    "T27n1545_102:0530a28": "皆能趣向畢竟涅槃。復次第四通見前際自",
    "T27n1545_102:0530a29": "衰損事深生厭離。第五通見後際他衰損事",
    "T27n1545_102:0530b01": "深生厭離。第六通既厭離已欣樂涅槃。由",
    "T27n1545_102:0530b02": "此皆有前三勝用。復次第四通見前際種種",
    "T27n1545_102:0530b03": "相續諸蘊界處深生厭離。第五通見後際種",
    "T27n1545_102:0530b04": "種散壞諸蘊界處深生厭離。第六通既厭離",
    "T27n1545_102:0530b05": "已欣樂涅槃。由此皆有前三勝用。復次第",
    "T27n1545_102:0530b06": "四通能除常見。第五通能除斷見。第六通既",
    "T27n1545_102:0530b07": "離二邊安住中道。由此皆有前三勝用。復",
    "T27n1545_102:0530b08": "次第四通能引空解脫門。第五通能引無願",
    "T27n1545_102:0530b09": "解脫門。第六通能引無相解脫門。由此皆",
    "T27n1545_102:0530b10": "有前三勝用。由如是等種種因緣。後之三",
    "T27n1545_102:0530b11": "通皆有勝用。故六通內偏立為明。集異門論",
    "T27n1545_102:0530b12": "作如是說。有三種無學明。一無學宿住隨",
    "T27n1545_102:0530b13": "念智證明。謂知諸有情行有相續無學智。二",
    "T27n1545_102:0530b14": "無學死生智證明。謂知諸有情自業勝劣無",
    "T27n1545_102:0530b15": "學智。三無學漏盡智證明。謂知漏盡無學",
    "T27n1545_102:0530b16": "智。問漏盡智證明。是無學法故可說為無學",
    "T27n1545_102:0530b17": "智。前二明是非學非無學法。如何可說為",
    "T27n1545_102:0530b18": "無學智耶。答彼論應作是說。有三種無學",
    "T27n1545_102:0530b19": "明。又應說為無學者智。而不作是說者。",
    "T27n1545_102:0530b20": "應知無學身中起故。前二亦名無學。略去",
    "T27n1545_102:0530b21": "中間如牛車等。如施設論說。有二種三摩",
    "T27n1545_102:0530b22": "地。一聖二非聖。聖復有三一善有漏。二無",
    "T27n1545_102:0530b23": "漏。三無覆無記。此中善有漏定以善故名",
    "T27n1545_102:0530b24": "聖。非以無漏故名聖。若無漏定以善故及",
    "T27n1545_102:0530b25": "無漏故名聖。無覆無記定雖非善故無漏故",
    "T27n1545_102:0530b26": "名聖。而以聖者身中起故亦名為聖。此亦",
    "T27n1545_102:0530b27": "如是無學者身中起故亦名無學。及無學智。",
    "T27n1545_102:0530b28": "問前二種明學者亦有。何故唯立在無學位。",
    "T27n1545_102:0530b29": "答在無學位明義勝故。謂若說法勝則無",
    "T27n1545_102:0530c01": "學法勝非學。若說補特伽羅勝。則無學補特",
    "T27n1545_102:0530c02": "伽羅勝非學。復次無學者明勝不雜無明",
    "T27n1545_102:0530c03": "故。學者明劣雜無明故。不立為明。有四",
    "T27n1545_102:0530c04": "種殊勝功德。一通二明三力四示導。如來身",
    "T27n1545_102:0530c05": "中漏盡智具四種義。謂漏盡智證通。漏盡智",
    "T27n1545_102:0530c06": "證明。漏盡智力。教誡示導。獨覺無學聲聞。漏",
    "T27n1545_102:0530c07": "盡智有三種義。謂除力義餘三如前。如來",
    "T27n1545_102:0530c08": "身中宿住隨念智及死生智有三種義。謂除",
    "T27n1545_102:0530c09": "示導有通明力。獨覺無學聲聞即前二智有",
    "T27n1545_102:0530c10": "二種義。謂是通明非力示導。學者及異生身",
    "T27n1545_102:0530c11": "中。即前二智唯有通義無餘三種。有作是",
    "T27n1545_102:0530c12": "說。時解脫阿羅漢身中漏盡智唯有二義。謂",
    "T27n1545_102:0530c13": "通示導。非力非明。餘二智唯有一義。謂通",
    "T27n1545_102:0530c14": "非餘。神境智他心智一切身中皆唯有二義。",
    "T27n1545_102:0530c15": "謂通示導。天耳智一切身中唯有一義謂通",
    "T27n1545_102:0530c16": "非餘。問何故如來身中有智立為力。聲聞獨",
    "T27n1545_102:0530c17": "覺身中諸智皆不立為力耶。答不可屈伏",
    "T27n1545_102:0530c18": "無障礙義是力義。聲聞獨覺身中諸智。猶為",
    "T27n1545_102:0530c19": "無知屈伏。及有障礙故不名力。曾聞佛與",
    "T27n1545_102:0530c20": "尊者舍利子一處經行。有一有情來詣彼",
    "T27n1545_102:0530c21": "所。佛告舍利子。汝可觀此有情過去曾於",
    "T27n1545_102:0530c22": "何處為汝親友。時舍利子。以初靜慮乃至",
    "T27n1545_102:0530c23": "以第四靜慮。宿住隨念智觀之。皆不能",
    "T27n1545_102:0530c24": "見。便從定起而白佛言。我之定力觀不能",
    "T27n1545_102:0530c25": "見。佛告舍利子。如是有情。曾於過去爾所",
    "T27n1545_102:0530c26": "劫前為汝親友。彼時既遠非諸聲聞獨覺境",
    "T27n1545_102:0530c27": "界故汝不知。佛又一時與舍利子一處經",
    "T27n1545_102:0530c28": "行。時有一人遇緣而死。佛告舍利子。汝應",
    "T27n1545_102:0530c29": "觀彼當生何處。時舍利子。以初靜慮。乃至",
    "T27n1545_102:0531a01": "以第四靜慮天眼觀之。皆不能見。便從定",
    "T27n1545_102:0531a02": "起而白佛言。我之天眼觀不能見。佛告舍",
    "T27n1545_102:0531a03": "利子。此人命終生某世界。彼處既遠非諸聲",
    "T27n1545_102:0531a04": "聞獨覺境界故汝不知。問三乘漏盡既無差",
    "T27n1545_102:0531a05": "別。何故漏盡智二乘非力耶。答佛漏盡智勝",
    "T27n1545_102:0531a06": "妙猛利。非諸聲聞獨覺所及。雖俱盡漏而",
    "T27n1545_102:0531a07": "有遲速。如有二人各伐一樹。一人勇健加",
    "T27n1545_102:0531a08": "用利斧。一人力劣又用鈍斧。雖俱伐樹而",
    "T27n1545_102:0531a09": "有遲速。故佛漏盡智立力非二乘。又二乘",
    "T27n1545_102:0531a10": "智雖能盡漏。有餘習故不名為力。又漏盡",
    "T27n1545_102:0531a11": "智立為力者。不依能盡自身漏故。但依能",
    "T27n1545_102:0531a12": "令他身漏盡。謂佛善達如是有情。應依苦",
    "T27n1545_102:0531a13": "遲通行當得漏盡。乃至如是有情。應依樂",
    "T27n1545_102:0531a14": "速通行當得漏盡。由此方便為說正法。皆",
    "T27n1545_102:0531a15": "令漏盡故立力名。二乘不爾故不名力。",
    "T27n1545_102:0531a16": "說一切有部發智大毘婆沙論卷第一百二"
}