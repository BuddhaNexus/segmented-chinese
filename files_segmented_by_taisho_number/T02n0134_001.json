{
    "T02n0134_001:0857a15": "No. 134 [No. 125(35.10)]",
    "T02n0134_001:0857a16": "佛說長者子六過出家經",
    "T02n0134_001:0857a18": "宋沙門釋慧簡譯",
    "T02n0134_001:0857a19": "聞如是：一時婆伽婆在舍衛城祇樹給孤獨",
    "T02n0134_001:0857a20": "園。爾時，僧伽羅摩長者子，乃至六出家為道",
    "T02n0134_001:0857a21": "便，往至世尊所，頭面禮足在一面立。時僧伽",
    "T02n0134_001:0857a22": "羅摩長者子白世尊言：「願世尊聽出家學道，",
    "T02n0134_001:0857a23": "時僧伽羅摩得出家學道。」時，世尊告僧伽羅",
    "T02n0134_001:0857a24": "摩比丘：「汝當行二法。云何為二？止觀是也。」僧",
    "T02n0134_001:0857a25": "伽羅摩比丘白佛言：「甚解世尊！甚解如來！」世",
    "T02n0134_001:0857a26": "尊告曰：「我取要而說，云何言甚解耶？」僧伽羅",
    "T02n0134_001:0857a27": "摩白佛言：「止者諸結永息，觀者世尊，觀一切",
    "T02n0134_001:0857a28": "諸法。」世尊告曰：「善哉善哉！僧伽羅摩！我取要",
    "T02n0134_001:0857a29": "說法，能廣分別。」時僧伽羅摩即從佛受如此",
    "T02n0134_001:0857b01": "教，在閑靜處而思惟此義，在閑靜處思惟此",
    "T02n0134_001:0857b02": "義已，族姓子剃除鬚髮著三法衣，以信堅固",
    "T02n0134_001:0857b03": "出家學道，修無上梵行，盡生死原，梵行已立，",
    "T02n0134_001:0857b04": "所作已辦，更不復受母胞胎。時，尊者僧伽羅",
    "T02n0134_001:0857b05": "摩便成阿羅漢果。時，僧伽羅摩未出家時有",
    "T02n0134_001:0857b06": "婦母在，聞女夫出家，僧伽羅摩長者子乃至",
    "T02n0134_001:0857b07": "七反，於如來所出家學道，更不習欲，捨家業",
    "T02n0134_001:0857b08": "僕從。時，僧伽羅摩婦母便將女詣僧伽羅摩",
    "T02n0134_001:0857b09": "比丘所，在前默然立，再三歎息，便作是語：「汝",
    "T02n0134_001:0857b10": "僧伽羅摩！無義無禮，不端思惟捨我女，於如",
    "T02n0134_001:0857b11": "來所出家學道，諸有舍衛城王及大臣長者",
    "T02n0134_001:0857b12": "婆羅門剎利，見我女者悉皆迷惑莫知所在，",
    "T02n0134_001:0857b13": "如常懷敬念願與居止，汝不思惟而棄我女。」",
    "T02n0134_001:0857b14": "時尊者僧伽羅摩便說偈言：",
    "T02n0134_001:0857b15": "「此外更無要，　　此外亦無比，",
    "T02n0134_001:0857b16": "此外更無觀，　　善慮無過此。」",
    "T02n0134_001:0857b17": "爾時，尊者僧伽羅摩婦母，語僧伽羅摩言：「我",
    "T02n0134_001:0857b18": "女意有何咎何過？乃使汝捐棄，於如來所出",
    "T02n0134_001:0857b19": "家學道？」時，尊者僧伽羅摩，便說偈曰：",
    "T02n0134_001:0857b20": "「惡口常誹謗，　　嫉姤心懷姦，",
    "T02n0134_001:0857b21": "瞋恚喜妄語，　　如來說大惡。」",
    "T02n0134_001:0857b22": "爾時，尊者僧伽羅摩婦及婦母，從頭至足皆",
    "T02n0134_001:0857b23": "悉觀，此比丘從足至頭亦復悉觀，我尊者僧",
    "T02n0134_001:0857b24": "伽羅摩足，便作是言：「願尊者，懺悔我愚癡所",
    "T02n0134_001:0857b25": "為亦不別真。」僧伽羅摩言：「願妹常安隱壽命",
    "T02n0134_001:0857b26": "延長。」時，僧伽羅摩婦便語母言：「僧伽羅摩稱",
    "T02n0134_001:0857b27": "我為妹，此必不復樂欲。」便語僧伽羅摩言：「願",
    "T02n0134_001:0857b28": "尊者僧伽羅摩，懺悔愚癡所為然不別真。」僧",
    "T02n0134_001:0857b29": "伽羅摩言：「願妹安隱壽命延長。」時，僧伽羅摩",
    "T02n0134_001:0857c01": "婦及婦母，頭面禮足繞三匝，再三歎息便退",
    "T02n0134_001:0857c02": "去。時，尊者阿難，從舍衛城遙見尊者僧伽羅",
    "T02n0134_001:0857c03": "摩婦及婦母，見已便作是語：「諸妹見僧伽羅",
    "T02n0134_001:0857c04": "摩不耶？」僧伽羅摩婦對曰：「見僧伽羅摩亦與",
    "T02n0134_001:0857c05": "言語，然我願不果。」時，尊者阿難，默然而行。時",
    "T02n0134_001:0857c06": "尊者阿難還自詣房，收攝衣鉢澡手洗足，以",
    "T02n0134_001:0857c07": "尼師檀著肩上詣世尊所，頭面禮足在一面",
    "T02n0134_001:0857c08": "坐，須臾退坐以此因緣具白世尊。爾時，世尊",
    "T02n0134_001:0857c09": "便說偈曰：",
    "T02n0134_001:0857c10": "「腐樹求萌芽，　　火中求水渧，",
    "T02n0134_001:0857c11": "水中而求火，　　無欲而求欲。」",
    "T02n0134_001:0857c12": "爾時，世尊告諸比丘：「我聲聞中第一比丘能",
    "T02n0134_001:0857c13": "降伏魔，所謂僧伽羅摩比丘是。」爾時，諸比丘",
    "T02n0134_001:0857c14": "聞佛所說，歡喜奉行。",
    "T02n0134_001:0857c15": "佛說長者子六過出家經"
}