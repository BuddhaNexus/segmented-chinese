{
    "X45n0763_002:0382c03": "大乘起信論捷要卷下",
    "X45n0763_002:0382c05": "馬鳴菩薩　造",
    "X45n0763_002:0382c06": "真諦三藏　譯",
    "X45n0763_002:0382c07": "婆首那王子　譯語",
    "X45n0763_002:0382c08": "明廬山沙門　正遠　註",
    "X45n0763_002:0382c09": "復次有四種法熏習義故染法淨法起不斷絕云何",
    "X45n0763_002:0382c10": "為四一者淨法名為真如二者一切染因名為無明",
    "X45n0763_002:0382c11": "三者妄心名為業識四者妄境界所謂六塵熏習義",
    "X45n0763_002:0382c12": "者如世間衣服寔無於香若人以香而熏習故則有",
    "X45n0763_002:0382c13": "香氣此亦如是真如淨法寔無於染但以無明而熏",
    "X45n0763_002:0382c14": "習故則有染相無明染法寔無淨業但以真如而熏",
    "X45n0763_002:0382c15": "習故則有淨用。",
    "X45n0763_002:0382c16": "上雖明生滅因緣若生無熏習義惑起即滅則何",
    "X45n0763_002:0382c17": "有長夜無明起輪迴性若滅無熏習義智起即隱",
    "X45n0763_002:0382c18": "則何有恒脩無漏以滿果覺故此列明四種熏習",
    "X45n0763_002:0382c19": "以顯染淨之法各無斷絕一者淨法熏習釋前覺",
    "X45n0763_002:0382c20": "義及二淨相乃至遠離六種染心淨法增長二者",
    "X45n0763_002:0382c21": "染因熏習三者妄心熏習釋前不覺義三細增長",
    "X45n0763_002:0382c22": "四者妄境界熏習釋前六麤染法增長所謂種生",
    "X45n0763_002:0382c23": "現現熏種種現不斷是名因緣熏習之義法喻自",
    "X45n0763_002:0382c24": "明如文可知。問染淨對顯何獨淨用只有一種",
    "X45n0763_002:0383a01": "而染相反有三耶答由此染法自性差別仗托因",
    "X45n0763_002:0383a02": "緣故具說三雖淨法對染以成熏義然其體用竟",
    "X45n0763_002:0383a03": "未曾別故明一也。問染法淨法互有熏義何以",
    "X45n0763_002:0383a04": "染法名相淨法云用耶答染熏淨者顯真無相隨",
    "X45n0763_002:0383a05": "熏現相又顯妄法無體故但言相且此染法無反",
    "X45n0763_002:0383a06": "流之用故云相不言用也此約隨流不覺義說釋",
    "X45n0763_002:0383a07": "經中如來藏為惡習所熏等淨熏染者雖是生滅",
    "X45n0763_002:0383a08": "門中真如欲約其體本來淨故亦無熏義但約體",
    "X45n0763_002:0383a09": "相以內熏故令成反染順真之用故云用不言相",
    "X45n0763_002:0383a10": "也此約反流覺義而說釋經中由有如來藏故能",
    "X45n0763_002:0383a11": "厭生死樂求涅槃也。",
    "X45n0763_002:0383a12": "云何熏習起染法不斷所謂以依真如法故有於無",
    "X45n0763_002:0383a13": "明以有無明染法因故即熏習真如以熏習故則有",
    "X45n0763_002:0383a14": "妄心以有妄心即熏習無明不了真如法故不覺念",
    "X45n0763_002:0383a15": "起現妄境界以有妄境界染法緣故即熏習妄心令",
    "X45n0763_002:0383a16": "其念著造種種業受於一切身心等苦。",
    "X45n0763_002:0383a17": "此明染法熏習之義所謂以依真如法故說有無",
    "X45n0763_002:0383a18": "明即無明業相也以顯妄無自體依真而立文顯",
    "X45n0763_002:0383a19": "染淨互熏之意若本抗行則不可熏故云依也既",
    "X45n0763_002:0383a20": "依真而立即復熏習真如以起能見相也故云以",
    "X45n0763_002:0383a21": "熏習真如法故則有妄心妄心即能見相然此妄",
    "X45n0763_002:0383a22": "心即是無明非別有體但約一念初動說為無明",
    "X45n0763_002:0383a23": "復有熏習之力說為妄心故前云依於動心能見",
    "X45n0763_002:0383a24": "相故離動則無見也既依無明而有妄心即復熏",
    "X45n0763_002:0383b01": "習無明以起境界相也故云以妄心熏習無明不",
    "X45n0763_002:0383b02": "了真如法一故不覺念起妄起境界然此境界非",
    "X45n0763_002:0383b03": "有實體但依妄想熏習無明而假施設故前云以",
    "X45n0763_002:0383b04": "依能見故境界妄現離明則無境界既依妄心而",
    "X45n0763_002:0383b05": "現境界即復熏習妄心以長六麤之相故云以有",
    "X45n0763_002:0383b06": "染法緣故熏習妄心令其念著造種種業受於一",
    "X45n0763_002:0383b07": "切身心等苦令其念著即智相相續相執取相計",
    "X45n0763_002:0383b08": "名字相也造種種業即起業相也受於一切身心",
    "X45n0763_002:0383b09": "等苦即業繫苦相也然無明熏真如生三世者即",
    "X45n0763_002:0383b10": "由心生故種種法生也境界為緣長六麤愛染苦",
    "X45n0763_002:0383b11": "樂等心者即由法生故種種心生也固知從細至",
    "X45n0763_002:0383b12": "麤心法互熏以成染相誠謂交妄發生遞相為種",
    "X45n0763_002:0383b13": "也。",
    "X45n0763_002:0383b14": "此妄境界熏習義則有二種云何為二一者增長念",
    "X45n0763_002:0383b15": "熏習二者增長取熏習妄心熏習義有二種云何為",
    "X45n0763_002:0383b16": "二一者業識根本熏習能受阿羅漢辟支佛一切菩",
    "X45n0763_002:0383b17": "薩生滅苦故二者增長分別事識熏習能受凡夫業",
    "X45n0763_002:0383b18": "繫苦故無明熏習義有二種云何為二一者根本熏",
    "X45n0763_002:0383b19": "習以能成就業識義故二者所起見愛熏習以能成",
    "X45n0763_002:0383b20": "就分別事識義故。",
    "X45n0763_002:0383b21": "上總明染法熏習從細至麤此別明熏習從麤至",
    "X45n0763_002:0383b22": "細文旨互陳以盡其義妄境界熏習義有二種者",
    "X45n0763_002:0383b23": "即別明前文以有妄境界染法緣故即熏習妄心",
    "X45n0763_002:0383b24": "等一者增長念熏習即意地中熏習分別愛與不",
    "X45n0763_002:0383c01": "愛生苦樂等覺心使智相相續相無有斷絕二者",
    "X45n0763_002:0383c02": "增長取熏習即意識中熏習心起執著妄立名言",
    "X45n0763_002:0383c03": "令執取相計名字等相無有盡期妄心熏習義有",
    "X45n0763_002:0383c04": "二種者即別明上文以有妄心即熏習無明等一",
    "X45n0763_002:0383c05": "者業識根本熏習乃八識半分業相即前五意中",
    "X45n0763_002:0383c06": "業識也由彼資熏住地無明長流注生滅令此三",
    "X45n0763_002:0383c07": "聖受變易身微苦不絕此業識根本即無明住地",
    "X45n0763_002:0383c08": "由彼熏習能起轉現二相此非羅漢辟支佛所斷",
    "X45n0763_002:0383c09": "故逐彼轉且菩薩八地已後漸伏此無明至等覺",
    "X45n0763_002:0383c10": "後心方能斷盡故知等覺已前皆依此無明而轉",
    "X45n0763_002:0383c11": "也二者增長分別事識熏習即意識中資熏四住",
    "X45n0763_002:0383c12": "煩惱長相生滅能令凡夫受分段身恒無斷絕增",
    "X45n0763_002:0383c13": "長者對前根本而言由此分別識心資熏煩惱執",
    "X45n0763_002:0383c14": "取起業故感凡夫業繫苦相無明熏習義有二種",
    "X45n0763_002:0383c15": "者即別明前文以有無明染法因故即熏習真如",
    "X45n0763_002:0383c16": "等一者根本熏習即根本無明熏習真如成就業",
    "X45n0763_002:0383c17": "識之義如前云依不覺故說名為業然真如其體",
    "X45n0763_002:0383c18": "雖淨不妨隨受無明熏習以成染用所謂不思議",
    "X45n0763_002:0383c19": "熏及不思議變也二者所起見愛熏習即依根本",
    "X45n0763_002:0383c20": "無明起見愛煩惱熏習業識復能成就分別事識",
    "X45n0763_002:0383c21": "如前云此識依見愛煩惱增長義故所以第六意",
    "X45n0763_002:0383c22": "識一切染位心所皆得相應。問一切凡夫二苦",
    "X45n0763_002:0383c23": "皆具此中何獨以凡夫惟受業繫苦耶答一切凡",
    "X45n0763_002:0383c24": "夫雖具二苦此獨以業繫苦而目者但約麤細覺",
    "X45n0763_002:0384a01": "與不覺而言也三乘聖人由超分段生死已離麤",
    "X45n0763_002:0384a02": "苦故但與微苦相應凡夫雖有細苦以被麤苦所",
    "X45n0763_002:0384a03": "蓋都未覺知由是不說然非無有細苦也。",
    "X45n0763_002:0384a04": "云何熏習起淨法不斷所謂以有真如法故能熏習",
    "X45n0763_002:0384a05": "無明以熏習因緣力故則令妄心厭生死苦樂求涅",
    "X45n0763_002:0384a06": "槃以此妄心有厭求因緣故即熏習真如自信己性",
    "X45n0763_002:0384a07": "知心妄動無前境界脩遠離法以如實知無前境界",
    "X45n0763_002:0384a08": "故種種方便起隨順行不取不念乃至久遠熏習力",
    "X45n0763_002:0384a09": "故無明則滅以無明滅故心無有起以無起故境界",
    "X45n0763_002:0384a10": "隨滅以因緣俱滅故心相皆盡名得涅槃成自然業。",
    "X45n0763_002:0384a11": "此總明淨法熏習之義所謂以有真如法故能熏",
    "X45n0763_002:0384a12": "習無明此即熏滅業相也正翻前染熏習中以依",
    "X45n0763_002:0384a13": "真如法故有於無明前顯妄無自體故言以依真",
    "X45n0763_002:0384a14": "如而有無明此顯真有淨用故云真如能熏習無",
    "X45n0763_002:0384a15": "明以真如為內因熏習之力則令妄心厭生死苦",
    "X45n0763_002:0384a16": "樂求涅槃此即熏滅能見相也正翻前染熏習中",
    "X45n0763_002:0384a17": "以有無明染法因故熏習真如則有妄心因無明",
    "X45n0763_002:0384a18": "熏長妄心趣生死苦障蔽涅槃此既以真如熏習",
    "X45n0763_002:0384a19": "無明則妄心漸滅淨用日興故厭生死樂求涅槃",
    "X45n0763_002:0384a20": "以此妄心有厭求之因緣即熏真如自信己性知",
    "X45n0763_002:0384a21": "心妄動無前境界此即熏滅境界相也即翻前染",
    "X45n0763_002:0384a22": "熏習中以有妄心即熏習無明不了真如法一故",
    "X45n0763_002:0384a23": "不覺念起妄現境界故知境界本空由不覺念起",
    "X45n0763_002:0384a24": "妄現似有此既以厭求之因熏習真如則信己性",
    "X45n0763_002:0384b01": "本來清淨元無妄念念相若離諸法何有故脩遠",
    "X45n0763_002:0384b02": "離法行以淨塵想以如實知下詳明脩遠離法也",
    "X45n0763_002:0384b03": "以如實知真如性中無妄境界即依此起種種方",
    "X45n0763_002:0384b04": "便稱真如法隨順而脩不取不念此即三資粮位",
    "X45n0763_002:0384b05": "以三賢位依相似覺不取所取能念自空正謂雖",
    "X45n0763_002:0384b06": "念無有能念可念是名隨順乃至久遠熏習力故",
    "X45n0763_002:0384b07": "無明則滅由歷三阿僧祇以至等覺後心一念相",
    "X45n0763_002:0384b08": "應慧斷彼無明所謂若離於念名為得入然無明",
    "X45n0763_002:0384b09": "滅故心無有起即業相滅則無能見之相心即能",
    "X45n0763_002:0384b10": "見也由能見故境界妄現既能見不起境界相滅",
    "X45n0763_002:0384b11": "三細既滅則六麤之相無緣可附矣由三細六麤",
    "X45n0763_002:0384b12": "之相了不可得故名得大涅槃成自然業自然業",
    "X45n0763_002:0384b13": "即菩提也。",
    "X45n0763_002:0384b14": "妄心熏習義有二種云何為二一者分別事識熏習",
    "X45n0763_002:0384b15": "依諸凡夫二乘人等厭生死苦隨力所能以漸趣向",
    "X45n0763_002:0384b16": "無上道故二者意熏習謂諸菩薩發心勇猛速趣涅",
    "X45n0763_002:0384b17": "槃故真如熏習義有二種云何為二一者自體相熏",
    "X45n0763_002:0384b18": "習二者用熏習自體相熏習者從無始世來具無漏",
    "X45n0763_002:0384b19": "法備有不思議業作境界之性依此二義恒常熏習",
    "X45n0763_002:0384b20": "以有力故能令眾生厭生死苦樂求涅槃自信己身",
    "X45n0763_002:0384b21": "有真如法發心脩行。",
    "X45n0763_002:0384b22": "上總明淨法熏習從內至外此別明熏習從外至",
    "X45n0763_002:0384b23": "內文旨互顯曲盡其義妄心熏習義有二種者即",
    "X45n0763_002:0384b24": "別釋前文以此妄心有厭求因緣即熏習真如等",
    "X45n0763_002:0384c01": "正翻前染熏習中業識根本熏習與增長分別事",
    "X45n0763_002:0384c02": "識熏習也一者分別事識熏習即第六意識作生",
    "X45n0763_002:0384c03": "空觀熏習無我之法捨執取相故云依諸凡夫二",
    "X45n0763_002:0384c04": "乘人等厭生死苦隨力所能以漸趣向無上道故",
    "X45n0763_002:0384c05": "由二乘觀智不了法空故有生死可厭隨己智力",
    "X45n0763_002:0384c06": "取證有餘涅槃或能迴心趣向無上覺道猶與根",
    "X45n0763_002:0384c07": "本識體甚相懸遠故云漸向無上覺道即菩提也",
    "X45n0763_002:0384c08": "二者意熏習意者通攝前五種意也即第七識恒",
    "X45n0763_002:0384c09": "思無我淨法熏轉八識體中業轉現相及智相相",
    "X45n0763_002:0384c10": "續相以成法空真如故云依諸菩薩發心勇猛速",
    "X45n0763_002:0384c11": "趣涅槃此諸菩薩即證發心由行深智慧勇悍進",
    "X45n0763_002:0384c12": "趣了法如幻與無生理冥然符合故云速趣前言",
    "X45n0763_002:0384c13": "無上道此言涅槃文旨互顯非是向無上道而不",
    "X45n0763_002:0384c14": "趣涅槃趣涅槃而不向無上道也真如熏習義有",
    "X45n0763_002:0384c15": "二種者即別釋上文所謂以有真如法故能熏習",
    "X45n0763_002:0384c16": "無明正翻前染熏習中根本熏習與所起見愛熏",
    "X45n0763_002:0384c17": "習也一者自體相熏習先明體相之義謂從無始",
    "X45n0763_002:0384c18": "世來具無漏法者以明真如性中具足淨法即示",
    "X45n0763_002:0384c19": "真空之體謂備有不思議業作境界之性即明不",
    "X45n0763_002:0384c20": "空之相言不思議者以自性之法作勝境界現大",
    "X45n0763_002:0384c21": "光明徧照法界非心思可能擬議亦非觀智可能",
    "X45n0763_002:0384c22": "測度也依此二義下正明熏習之義然此體相為",
    "X45n0763_002:0384c23": "內淨因恒常熏習以起淨用由淨用力故能厭生",
    "X45n0763_002:0384c24": "死樂求涅槃又云自信己身有真如法發心脩行",
    "X45n0763_002:0385a01": "者正明如實脩行之意若但厭生死求涅槃猶落",
    "X45n0763_002:0385a02": "二乘境界由自信己身具有真如法故即不向外",
    "X45n0763_002:0385a03": "馳求始能從此直入諸佛境界也。問前意熏習",
    "X45n0763_002:0385a04": "已明菩薩發心勇猛速趣涅槃此真如熏習亦言",
    "X45n0763_002:0385a05": "能令眾生厭生死苦樂求涅槃似非重乎答熏習",
    "X45n0763_002:0385a06": "有二一本熏二新熏也明真如熏習無明即此體",
    "X45n0763_002:0385a07": "相內熏令成淨業故厭生死樂涅槃即本熏也明",
    "X45n0763_002:0385a08": "意熏習真如即借此淨用反熏真如增其勢力故",
    "X45n0763_002:0385a09": "使進趣涅槃即新熏也一本一新故不重也。",
    "X45n0763_002:0385a10": "問曰若如是義者一切眾生悉有真如等皆熏習云",
    "X45n0763_002:0385a11": "何有信無信無量前後差別皆應一時自知有真如",
    "X45n0763_002:0385a12": "法勤脩方便等入涅槃答曰真如本一而有無量無",
    "X45n0763_002:0385a13": "邊無明從本已來自性差別厚薄不同故過恒河沙",
    "X45n0763_002:0385a14": "等上煩惱依無明起差別我見愛染煩惱依無明起",
    "X45n0763_002:0385a15": "差別如是一切煩惱依於無明所起前後無量差別",
    "X45n0763_002:0385a16": "唯如來能知故。",
    "X45n0763_002:0385a17": "已上明內因熏習之體竟此設問答以明必假外",
    "X45n0763_002:0385a18": "緣熏習之用始能漸斷二障證二種果若如是義",
    "X45n0763_002:0385a19": "者指上真如自體相內因熏習之義此真如體相",
    "X45n0763_002:0385a20": "在聖不增處凡不減既一切眾生悉具真如體相",
    "X45n0763_002:0385a21": "等皆熏習勤脩方便同入涅槃何以有信無信無",
    "X45n0763_002:0385a22": "量前後差別不知真如本同因障有別謂真如本",
    "X45n0763_002:0385a23": "一而有無量無邊無明即所知障過恒河沙等上",
    "X45n0763_002:0385a24": "煩惱即塵沙惑我見愛染煩惱即見思二惑此三",
    "X45n0763_002:0385b01": "種惑總明煩惱障此障因所知而起故云依無明",
    "X45n0763_002:0385b02": "起差別既有此二障厚薄差殊不同真如一體平",
    "X45n0763_002:0385b03": "等故有信者不信者前後之別也如是二障唯佛",
    "X45n0763_002:0385b04": "能知欲斷此障必仗諸佛菩薩以為外緣開導始",
    "X45n0763_002:0385b05": "能斷盡證真解脫及大菩提也。",
    "X45n0763_002:0385b06": "又諸佛法有因有緣因緣具足乃得成辦如木中火",
    "X45n0763_002:0385b07": "性是火正因若無人知不假方便能自燒木無有是",
    "X45n0763_002:0385b08": "處眾生亦爾雖有正因熏習之力若不遇諸佛菩薩",
    "X45n0763_002:0385b09": "善知識等以之為緣能自斷煩惱入涅槃者則無是",
    "X45n0763_002:0385b10": "處若雖有外緣之力而內淨法未有熏習力者亦不",
    "X45n0763_002:0385b11": "能究竟厭生死苦樂求涅槃若因緣具足者所謂自",
    "X45n0763_002:0385b12": "有熏習之力又為諸佛菩薩等慈悲願護故能起厭",
    "X45n0763_002:0385b13": "苦之心信有涅槃脩習善根以脩善根成熟故則值",
    "X45n0763_002:0385b14": "諸佛菩薩示教利喜乃能趣進向涅槃道。",
    "X45n0763_002:0385b15": "因上明一切煩惱唯如來能知故此引喻顯明必",
    "X45n0763_002:0385b16": "假諸佛菩薩以之為緣乃得成辦然佛法正因如",
    "X45n0763_002:0385b17": "木中火性佛法淨緣如假鑽燒方便始能火出木",
    "X45n0763_002:0385b18": "盡若無方便縱有火性能自燒木無有是處眾生",
    "X45n0763_002:0385b19": "雖具真如正因而被無明煩惱所障若不假諸佛",
    "X45n0763_002:0385b20": "菩薩以為開導能自斷煩惱入涅槃則無是處如",
    "X45n0763_002:0385b21": "涅槃經云具三種因始能入佛法海中一者正因",
    "X45n0763_002:0385b22": "二者緣因三者了因正因者即此真如內因熏習",
    "X45n0763_002:0385b23": "緣因者即此諸佛菩薩為開導緣了因者由內有",
    "X45n0763_002:0385b24": "正因外有助緣依此因緣斷盡煩惱了達無明究",
    "X45n0763_002:0385c01": "竟無餘涅槃圓滿無上菩提故名了也已上明有",
    "X45n0763_002:0385c02": "正因若無諸佛菩薩以為外緣不能自斷煩惱進",
    "X45n0763_002:0385c03": "趣涅槃若雖有外緣之力下明縱有諸佛菩薩以",
    "X45n0763_002:0385c04": "為外緣而內因不熏亦不能厭生死苦樂求涅槃",
    "X45n0763_002:0385c05": "必以因緣具足內外熏脩始可超出凡籠而入聖",
    "X45n0763_002:0385c06": "域矣若因緣具足下以顯正因緣因了因等皆成",
    "X45n0763_002:0385c07": "就方能進趣向涅槃道所謂自有熏習之力即正",
    "X45n0763_002:0385c08": "因也又為諸佛慈悲願護故即緣因也由具此二",
    "X45n0763_002:0385c09": "因故能起厭苦之心信有涅槃脩習善根乃至進",
    "X45n0763_002:0385c10": "趣向涅槃道即了因也。問如來等示眾生何以",
    "X45n0763_002:0385c11": "初脩善根者但荷願護必待善根成熟者諸佛示",
    "X45n0763_002:0385c12": "教利喜答諸佛無別因眾生心鏡淨不淨之異故",
    "X45n0763_002:0385c13": "諸佛影像似有現與不現以眾生初發心時分別",
    "X45n0763_002:0385c14": "未忘故不能親值諸佛而諸佛不捨眾生故以慈",
    "X45n0763_002:0385c15": "悲護念眾生既發心已漸入三賢十聖分別二執",
    "X45n0763_002:0385c16": "漸伏漸斷與真如理漸相符合故親值諸佛示教",
    "X45n0763_002:0385c17": "利喜也。",
    "X45n0763_002:0385c18": "用熏習者即是眾生外緣之力如是外緣有無量義",
    "X45n0763_002:0385c19": "略說二種云何為二一者差別緣二者平等緣。",
    "X45n0763_002:0385c20": "此正釋前二者用熏習然諸佛菩薩為眾生外緣",
    "X45n0763_002:0385c21": "之力隨類普現作諸佛事雖有無量總其始末不",
    "X45n0763_002:0385c22": "出此二種也差別緣者就行人根性所見所聞自",
    "X45n0763_002:0385c23": "有遲速無量受道之別平等緣者即行人在正受",
    "X45n0763_002:0385c24": "中所見所聞無差別故當知諸佛無別因行人根",
    "X45n0763_002:0386a01": "性而有異也。",
    "X45n0763_002:0386a02": "差別緣者此人依於諸佛菩薩等從初發意始求道",
    "X45n0763_002:0386a03": "時乃至得佛於中若見若念或為眷屬父母諸親或",
    "X45n0763_002:0386a04": "為給使或為知友或為冤家或起四攝乃至一切所",
    "X45n0763_002:0386a05": "作無量行緣以起大悲熏習之力能令眾生增長善",
    "X45n0763_002:0386a06": "根若見若聞得利益故此緣有二種云何為二一者",
    "X45n0763_002:0386a07": "近緣速得度故二者遠緣久遠得度故是近遠二緣",
    "X45n0763_002:0386a08": "分別復有二種云何為二一者增長行緣二者受道",
    "X45n0763_002:0386a09": "緣。",
    "X45n0763_002:0386a10": "此明行人依諸佛菩薩發心求道之始乃至成佛",
    "X45n0763_002:0386a11": "之終其中或見佛色相或聞佛音聲以為外緣熏",
    "X45n0763_002:0386a12": "習或如世尊現父母為羅睺羅外緣熏習或如世",
    "X45n0763_002:0386a13": "尊為耶輸陀羅與阿難陳那等諸親眷屬為外緣",
    "X45n0763_002:0386a14": "熏習或如世尊因中為阿私仙採薪汲水為給使",
    "X45n0763_002:0386a15": "外緣熏習或如岩頭雪峰雲岩道吾以為知友外",
    "X45n0763_002:0386a16": "緣熏習或如提婆達多與釋迦世尊世為冤家外",
    "X45n0763_002:0386a17": "緣熏習或布施愛語利行同事外緣熏習其中或",
    "X45n0763_002:0386a18": "順或逆無量行緣總以大悲之力使一切有情增",
    "X45n0763_002:0386a19": "長善根得利益故然此無量行緣或如文殊化導",
    "X45n0763_002:0386a20": "龍女疾成正覺速得度故或如世尊示教諸大弟",
    "X45n0763_002:0386a21": "子從大通智勝佛發大乘之因乃至靈山會上得",
    "X45n0763_002:0386a22": "一乘之果久遠得度故此得度之緣不出二種一",
    "X45n0763_002:0386a23": "者增長行緣即令行人從初正信至法身位廣行",
    "X45n0763_002:0386a24": "萬行使善根增長故二者受道緣亦令行人從始",
    "X45n0763_002:0386b01": "至終倍倍增進大法眼藏故然增長行緣令脩行",
    "X45n0763_002:0386b02": "者即真明俗於事無礙以具福足受道緣者令脩",
    "X45n0763_002:0386b03": "行者即俗明真於理無違以具慧足既理事圓融",
    "X45n0763_002:0386b04": "福慧兩脩始能於中不遭岐徑則諸佛菩薩利生",
    "X45n0763_002:0386b05": "之恩何能報哉。",
    "X45n0763_002:0386b06": "平等緣者一切諸佛菩薩皆願度脫一切眾生自然",
    "X45n0763_002:0386b07": "熏習常恒不捨以同體智力故隨應見聞而現作業",
    "X45n0763_002:0386b08": "所謂眾生依於三昧乃得平等見諸佛故。",
    "X45n0763_002:0386b09": "此顯同體即智之悲恒得熏習眾生外緣之力然",
    "X45n0763_002:0386b10": "諸佛菩薩於本大願不令一眾生不入無餘涅槃",
    "X45n0763_002:0386b11": "故恒值眾生見聞現不思議業於彼熏習此不思",
    "X45n0763_002:0386b12": "議業雖無差別必於行人住正定中始見平等誠",
    "X45n0763_002:0386b13": "謂以無別心合無分別理也。",
    "X45n0763_002:0386b14": "此體用熏習分別復有二種云何為二一者未相應",
    "X45n0763_002:0386b15": "謂凡夫二乘初發意菩薩等以意意識熏習依信力",
    "X45n0763_002:0386b16": "故而能脩行未得無分別心與體相應故未得自在",
    "X45n0763_002:0386b17": "業脩行與用相應故二者已相應謂法身菩薩得無",
    "X45n0763_002:0386b18": "分別心與諸佛智用相應唯依法力自然脩行熏習",
    "X45n0763_002:0386b19": "真如滅無明故。",
    "X45n0763_002:0386b20": "已上別明體用竟此總顯體用相應不相應二種",
    "X45n0763_002:0386b21": "之義者以簡別三賢十聖所見之不同也亦明賢",
    "X45n0763_002:0386b22": "位所見者是差別之緣聖位所見者乃平等緣也",
    "X45n0763_002:0386b23": "一未相應者以凡夫二乘不離心意意識故不能",
    "X45n0763_002:0386b24": "契合無分別之理且信位菩薩以至四加行等但",
    "X45n0763_002:0386c01": "依信力而脩不能轉六七二識雖漸伏分別二執",
    "X45n0763_002:0386c02": "猶未能斷故不與無分別之理相應既與體不相",
    "X45n0763_002:0386c03": "應則用自相乖殊以賢位菩薩脩行六度猶屬有",
    "X45n0763_002:0386c04": "為行相寧得與自在業用相應也以其與體不相",
    "X45n0763_002:0386c05": "應故於諸佛法身不能同證與用不相應故不能",
    "X45n0763_002:0386c06": "盡見諸佛報身色相莊嚴也二相應者謂地上菩",
    "X45n0763_002:0386c07": "薩已轉六七二識斷盡分別二執故與無分別之",
    "X45n0763_002:0386c08": "理相應理既相應用亦宜然以其唯依法力自然",
    "X45n0763_002:0386c09": "脩行熏習真如滅無明故八地已後心法自在故",
    "X45n0763_002:0386c10": "與體用相應縱八地已前雖心法未得自在由以",
    "X45n0763_002:0386c11": "妙觀察智入雙空觀漸斷俱生二執分證真如故",
    "X45n0763_002:0386c12": "亦與體用相應。",
    "X45n0763_002:0386c13": "復次染法從無始已來熏習不斷乃至得佛後則有",
    "X45n0763_002:0386c14": "斷淨法熏習則無有斷盡於未來此義云何以真如",
    "X45n0763_002:0386c15": "法常熏習故妄心則滅法身顯現起用熏習故無有",
    "X45n0763_002:0386c16": "斷。",
    "X45n0763_002:0386c17": "此總簡別染淨熏習之義以顯妄法可斷而淨相",
    "X45n0763_002:0386c18": "常住也此染法因迷而有因悟而滅故眾生界中",
    "X45n0763_002:0386c19": "因果照然至諸佛位中宛若空花故云乃至得佛",
    "X45n0763_002:0386c20": "後則有斷淨心熏習不因迷悟而現有無故無可",
    "X45n0763_002:0386c21": "斷以真如淨體恒常熏習在因位中令妄心滅法",
    "X45n0763_002:0386c22": "身顯現在果位中即依法身起用熏習現報化二",
    "X45n0763_002:0386c23": "身盡未來際利樂有情故無斷絕。",
    "X45n0763_002:0386c24": "復次真如自體相者一切凡夫聲聞緣覺菩薩諸佛",
    "X45n0763_002:0387a01": "無有增減非前際生非後際滅畢竟常恒從本已來",
    "X45n0763_002:0387a02": "自性滿足一切功德所謂自體有大智慧光明義故",
    "X45n0763_002:0387a03": "徧照法界義故真實識知義故自性清淨心義故常",
    "X45n0763_002:0387a04": "樂我淨義故清涼不變自在義故具足如是過於恒",
    "X45n0763_002:0387a05": "沙不離不斷不異不思議佛法乃至滿足無有所少",
    "X45n0763_002:0387a06": "義故名為如來藏亦名如來法身。",
    "X45n0763_002:0387a07": "此正釋立義分中體大相大以盡解釋分中顯示",
    "X45n0763_002:0387a08": "正義也亦詳明上文真如自體相內因熏習之義",
    "X45n0763_002:0387a09": "謂一切凡夫者即六凡也聲聞緣覺菩薩諸佛即",
    "X45n0763_002:0387a10": "四聖也明此真如自體在凡聖法中無有增減也",
    "X45n0763_002:0387a11": "非前際生下正明不增減之意謂諸法隨凡染而",
    "X45n0763_002:0387a12": "生法性不生諸法隨聖智而滅法性不滅既無前",
    "X45n0763_002:0387a13": "後生滅則超凡聖之量畢竟平等常住一心此即",
    "X45n0763_002:0387a14": "真如自體也從本已來下正明真如自相也以體",
    "X45n0763_002:0387a15": "外無相故云自性滿足一切功德所謂下詳明一",
    "X45n0763_002:0387a16": "切功德有大智慧光明義故徧照法界義故即般",
    "X45n0763_002:0387a17": "若德也梵語般若此云智慧對愚癡晦昧而言故",
    "X45n0763_002:0387a18": "云智慧光明以其智有決擇之功慧有照了之用",
    "X45n0763_002:0387a19": "故名遍照法界真實識知義故自性清淨心義故",
    "X45n0763_002:0387a20": "即法身德也真實識知即無垢識以了法即如故",
    "X45n0763_002:0387a21": "云真實此自性心在纏不染故云清淨如楞嚴云",
    "X45n0763_002:0387a22": "二者無始菩薩涅槃元清淨體則汝今者識精元",
    "X45n0763_002:0387a23": "明固知菩提涅槃之體即法身也識精元明即真",
    "X45n0763_002:0387a24": "實識知也常樂我淨義故清涼不變自在義故即",
    "X45n0763_002:0387b01": "解脫德也解脫即涅槃涅槃具常樂我淨四種妙",
    "X45n0763_002:0387b02": "淨之德常謂窮三際而不改樂謂在眾苦而不干",
    "X45n0763_002:0387b03": "我謂處六道而不拘淨謂歷九相而不染涅槃對",
    "X45n0763_002:0387b04": "煩惱而言煩惱昏擾於心不得清涼依業受報不",
    "X45n0763_002:0387b05": "自在故既證涅槃出煩惱障心自清涼故云清涼",
    "X45n0763_002:0387b06": "不變既出煩惱障即不依業受報故名自在義故",
    "X45n0763_002:0387b07": "具足如是下總顯真如之德過於數量也不離者",
    "X45n0763_002:0387b08": "隨舉一德全攝真性不斷者非前際生非後際滅",
    "X45n0763_002:0387b09": "不異者真如即德德即真如不思議者即一性而",
    "X45n0763_002:0387b10": "有多義即多義而全一性不可以定量心行處滅",
    "X45n0763_002:0387b11": "言語道斷也佛法者佛即覺意明上諸功德盡是",
    "X45n0763_002:0387b12": "本覺之法故如金剛云一切法皆是佛法名為如",
    "X45n0763_002:0387b13": "來藏下結歸體相二義如來藏結歸相大如來法",
    "X45n0763_002:0387b14": "身結歸體大也由是真如具足法身般若解脫三",
    "X45n0763_002:0387b15": "德熏習眾生故能捨煩惱障證真解脫斷所知障",
    "X45n0763_002:0387b16": "證大般若二障已盡二空不生直至菩提歸無所",
    "X45n0763_002:0387b17": "得圓證法身不然徒脩曠劫終無成就譬如以砂",
    "X45n0763_002:0387b18": "作飯終非本也。",
    "X45n0763_002:0387b19": "問曰上說真如其體平等離一切相云何復說體有",
    "X45n0763_002:0387b20": "如是種種功德答曰雖實有此諸功德義而無差別",
    "X45n0763_002:0387b21": "之相等同一味唯一真如此義云何以無分別離分",
    "X45n0763_002:0387b22": "別相是故無二復以何義得說差別以依業識生滅",
    "X45n0763_002:0387b23": "相示此云何示以一切法本來唯心實無於念而有",
    "X45n0763_002:0387b24": "妄心不覺起念見諸境界故說無明心性不起即是",
    "X45n0763_002:0387c01": "大智慧光明義故若心起見則有不見之相心性離",
    "X45n0763_002:0387c02": "見即是遍照法界義故若心有動非真識知無有自",
    "X45n0763_002:0387c03": "性非常非樂非我非淨熱惱衰變則不自在乃至具",
    "X45n0763_002:0387c04": "有過恒沙等妄染之義對此義故心性無動則有過",
    "X45n0763_002:0387c05": "恒沙等諸淨功德相義示現若心有起更見前法可",
    "X45n0763_002:0387c06": "念者則有所少如是淨法無量功德即見一心更無",
    "X45n0763_002:0387c07": "所念是故滿足名為法身如來之藏。",
    "X45n0763_002:0387c08": "此問答處通前體相以明本來一如無有增減以",
    "X45n0763_002:0387c09": "為上章註脚然諸功德非別有體稱性而現故云",
    "X45n0763_002:0387c10": "等同一味唯一真如此義下徵釋唯一真如之意",
    "X45n0763_002:0387c11": "以無分別心則無心法八五十一心所法之異以",
    "X45n0763_002:0387c12": "無分別相則無色法十一及有表無表有質無質",
    "X45n0763_002:0387c13": "之別由色心雙泯是故無二復以何義下明差別",
    "X45n0763_002:0387c14": "之義以顯真本無異對妄而立由對無明業相說",
    "X45n0763_002:0387c15": "大智慧光明故對能見相說遍照法界故對境界",
    "X45n0763_002:0387c16": "相說過恒沙等諸淨功德相義示現故知因此三",
    "X45n0763_002:0387c17": "相而有差別之名如摩尼珠隨方各現非是摩尼",
    "X45n0763_002:0387c18": "實有五色若心有起下結顯名如來藏法身之意",
    "X45n0763_002:0387c19": "亦對妄念不遍而言以妄念起時便念前法既有",
    "X45n0763_002:0387c20": "前法可念則念此遺彼故不周遍則有所少對此",
    "X45n0763_002:0387c21": "義故以顯離念相者等虗空界雖具淨法無量功",
    "X45n0763_002:0387c22": "德即是一心更無所念是故滿足由滿足故名為",
    "X45n0763_002:0387c23": "如來藏由一心周遍故名為如來法身。",
    "X45n0763_002:0387c24": "復次真如用者所謂諸佛如來本在因地發大慈悲",
    "X45n0763_002:0388a01": "脩諸波羅蜜攝化眾生立大誓願盡欲度脫等眾生",
    "X45n0763_002:0388a02": "界亦不限劫數盡於未來以取一切眾生如己身故",
    "X45n0763_002:0388a03": "而亦不取眾生相此以何義謂如實知一切眾生及",
    "X45n0763_002:0388a04": "與己身真如平等無別異故以有如是大方便智除",
    "X45n0763_002:0388a05": "滅無明見本法身自然而有不思議業種種之用即",
    "X45n0763_002:0388a06": "與真如等遍一切處又亦無有用相可得何以故謂",
    "X45n0763_002:0388a07": "諸佛如來唯是法身智相之身第一義諦無有世諦",
    "X45n0763_002:0388a08": "境界離於施作但隨眾生見聞得益故說為用。",
    "X45n0763_002:0388a09": "此釋立義分中用大也亦詳明上文諸佛菩薩依",
    "X45n0763_002:0388a10": "真如用為眾生外緣熏習之力所謂諸佛下以明",
    "X45n0763_002:0388a11": "因地本行悲心也立大誓願下以明因地本願深",
    "X45n0763_002:0388a12": "心也而亦不取眾生相以明正覺智心也此以何",
    "X45n0763_002:0388a13": "義下徵釋智心不取眾生相之意以不取眾生相",
    "X45n0763_002:0388a14": "者由如實知生佛平等體無別故即以此平等大",
    "X45n0763_002:0388a15": "智於自利中除滅無明見本法身復以此智等覺",
    "X45n0763_002:0388a16": "一切有情現不思議種種之用然此用相不離本",
    "X45n0763_002:0388a17": "體體既無為故亦無有用相可得何以故下徵明",
    "X45n0763_002:0388a18": "無用相可得之意以諸佛雖現種種身不動真實",
    "X45n0763_002:0388a19": "際雖說種種法常住無言理故云唯是法身智相",
    "X45n0763_002:0388a20": "之身第一義諦離於施作此即照而常寂也雖真",
    "X45n0763_002:0388a21": "理妙智本來常寂不妨隨機而應益用無邊故云",
    "X45n0763_002:0388a22": "但隨眾生見聞得益故說為用此即寂而常照也",
    "X45n0763_002:0388a23": "由照而常寂故無量為一由寂而常照故一為無",
    "X45n0763_002:0388a24": "量誠謂隨緣赴感靡不周而恒處此菩提座。",
    "X45n0763_002:0388b01": "此用有二種云何為二一者依分別事識凡夫二乘",
    "X45n0763_002:0388b02": "心所見者名為應身以不知轉識現故見從外來取",
    "X45n0763_002:0388b03": "色分齊不能盡知故二者依於業識謂諸菩薩從初",
    "X45n0763_002:0388b04": "發意乃至菩薩究竟地心所見者名為報身身有無",
    "X45n0763_002:0388b05": "量色色有無量相相有無量好所住依果亦有無量",
    "X45n0763_002:0388b06": "種種莊嚴隨所示現即有無邊不可窮盡離分齊相",
    "X45n0763_002:0388b07": "隨其所應常能住持不毀不失如是功德皆因諸波",
    "X45n0763_002:0388b08": "羅蜜等無漏行熏及不思議熏之所成就具足無量",
    "X45n0763_002:0388b09": "樂相故說為報又為凡夫所見者是其麤色隨於六",
    "X45n0763_002:0388b10": "道各見不同種種異類非受樂相故說為應。",
    "X45n0763_002:0388b11": "一者凡夫二乘心所見者名為應身即化身也由",
    "X45n0763_002:0388b12": "凡夫二乘分別未忘但見化身麤相不見報身微",
    "X45n0763_002:0388b13": "妙莊嚴故云依分別事識由依分別事識不能了",
    "X45n0763_002:0388b14": "境即心見佛應身唯從外來故以色相取以音聲",
    "X45n0763_002:0388b15": "求不達諸相非相即見如來故云取色分齊不能",
    "X45n0763_002:0388b16": "盡知不能盡知者不知色如其心無分齊故由不",
    "X45n0763_002:0388b17": "了此但見分齊故不盡也二者謂諸菩薩等心所",
    "X45n0763_002:0388b18": "見者名為報身從初正信至資粮位雖轉識未空",
    "X45n0763_002:0388b19": "由作法空觀智能觀真如無相之理故得微見平",
    "X45n0763_002:0388b20": "等報身及地上菩薩純入無相觀智分證真如故",
    "X45n0763_002:0388b21": "見報身地地增勝乃至等覺見佛最勝之身猶如",
    "X45n0763_002:0388b22": "紗籠見月此皆業識未盡故云依於業識若盡此",
    "X45n0763_002:0388b23": "識則無色相可見身有無量色下釋明報身之義",
    "X45n0763_002:0388b24": "然此正報依報無量莊嚴皆平等性智所現故無",
    "X45n0763_002:0388c01": "分齊隨其所應此指地受用身而言即自受用不",
    "X45n0763_002:0388c02": "離此境故云常能住持不毀不失所以華嚴云無",
    "X45n0763_002:0388c03": "一法不是毗盧遮那佛無一塵不是華藏世界海",
    "X45n0763_002:0388c04": "如是功德皆因十度深行所熏及本覺不思議熏",
    "X45n0763_002:0388c05": "由此二因樂相圓備故說為報又為凡夫下釋明",
    "X45n0763_002:0388c06": "報身之義此三類化身由成所作智而現隨眾生",
    "X45n0763_002:0388c07": "根性所見不同非自受用圓具樂相即爐炭濩湯",
    "X45n0763_002:0388c08": "等處無不應機說法故名為應。問諸佛現身何",
    "X45n0763_002:0388c09": "故云依眾生心識耶答如瑜伽唯識等論以諸佛",
    "X45n0763_002:0388c10": "悲智之力為增上緣眾生機感種子為親因緣托",
    "X45n0763_002:0388c11": "佛本質上自心變現影相故云在自識中所謂眾",
    "X45n0763_002:0388c12": "生心內諸佛時時解脫也。",
    "X45n0763_002:0388c13": "復次初發意菩薩等所見者以深信真如法故少分",
    "X45n0763_002:0388c14": "而見知彼色相莊嚴等事無來無去離於分齊唯依",
    "X45n0763_002:0388c15": "心現不離真如然此菩薩猶自分別以未入法身位",
    "X45n0763_002:0388c16": "故若得淨心所見微玅其用轉勝乃至菩薩地盡見",
    "X45n0763_002:0388c17": "之究竟若離業識則無見相以諸佛法身無有彼此",
    "X45n0763_002:0388c18": "色相迭相見故。",
    "X45n0763_002:0388c19": "此申明依於業識謂諸菩薩所見報身之義從初",
    "X45n0763_002:0388c20": "信位至四加行由以真如三昧深信諸法不離真",
    "X45n0763_002:0388c21": "如故知色相莊嚴等事皆由現識處現無有來去",
    "X45n0763_002:0388c22": "分齊之相雖信諸法即心猶未覺斷分別事識故",
    "X45n0763_002:0388c23": "少分而見以其異生性障未除未入淨心地故前",
    "X45n0763_002:0388c24": "文所謂相似覺也地上菩薩已覺斷分別二執分",
    "X45n0763_002:0389a01": "證十種真如故所見微妙其用轉勝猶不能盡其",
    "X45n0763_002:0389a02": "邊際以其業識未空前文所謂隨分覺也至於等",
    "X45n0763_002:0389a03": "覺菩薩始見究竟以業識將盡故無隔礙前文所",
    "X45n0763_002:0389a04": "謂究竟覺也若離業識下即報身以明法身然依",
    "X45n0763_002:0389a05": "業識故有轉現二相若離無明業識則無此相唯",
    "X45n0763_002:0389a06": "一真如猶空合空若水投水事事無礙法法平等",
    "X45n0763_002:0389a07": "故無色相迭相見故楞嚴所謂見猶離見見不能",
    "X45n0763_002:0389a08": "及也。",
    "X45n0763_002:0389a09": "問曰若諸佛法身離於色相者云何能現色相答曰",
    "X45n0763_002:0389a10": "即此法身是色體故能現於色所謂從本已來色心",
    "X45n0763_002:0389a11": "不二以色性即智故色體無形說名智身以智性即",
    "X45n0763_002:0389a12": "色故說名法身遍一切處所現之色無有分齊隨心",
    "X45n0763_002:0389a13": "能示十方世界無量菩薩無量報身無量莊嚴各各",
    "X45n0763_002:0389a14": "差別皆無分齊而不相妨此非心識分別能知以真",
    "X45n0763_002:0389a15": "如自在用義故。",
    "X45n0763_002:0389a16": "此問答中正顯佛真法身猶若虗空應物現形如",
    "X45n0763_002:0389a17": "水中月意謂法身無相即無現身說法等事云何",
    "X45n0763_002:0389a18": "而能從無相中現諸色相不知虗空體非群相而",
    "X45n0763_002:0389a19": "能容群相發揮法身體非色相而能現諸色相以",
    "X45n0763_002:0389a20": "其法身真理即諸法之體故所謂色心不二下正",
    "X45n0763_002:0389a21": "明法身真理即諸法之體也以色無自性全色之",
    "X45n0763_002:0389a22": "性即是智故色既即智說為智身智即心也智無",
    "X45n0763_002:0389a23": "別體全智之體即是色故智既即色說名法身遍",
    "X45n0763_002:0389a24": "一切處法身既遍依法身所現報身亦無分齊故",
    "X45n0763_002:0389b01": "十方世界所現正報依報彼此色相不相妨礙如",
    "X45n0763_002:0389b02": "是功德以出心識之表唯依智性所現故云此非",
    "X45n0763_002:0389b03": "心識分別能知以真如自在用義故。",
    "X45n0763_002:0389b04": "復次顯示從生滅門即入真如門所謂推求五陰色",
    "X45n0763_002:0389b05": "之與心六塵境界畢竟無念以心無形相十方求之",
    "X45n0763_002:0389b06": "終不可得如人迷故謂東為西方實不轉眾生亦爾",
    "X45n0763_002:0389b07": "無明迷故謂心為念心實不動若能觀察知心無念",
    "X45n0763_002:0389b08": "即得隨順入真如門故。",
    "X45n0763_002:0389b09": "此頓示入實方便顯生滅真如二門不相離故上",
    "X45n0763_002:0389b10": "覺義從凡至聖漸次脩習故列相似隨分諸覺此",
    "X45n0763_002:0389b11": "令直入法身境界不歷階級故名即入且一切眾",
    "X45n0763_002:0389b12": "生常居生死以其妄執身心認為實有此示滅妄",
    "X45n0763_002:0389b13": "歸真故令觀察五蘊皆空又云色之與心別釋五",
    "X45n0763_002:0389b14": "陰也色者即色蘊色有十一法即五根六塵此據",
    "X45n0763_002:0389b15": "有情色身單指五根也心者即受想行識四蘊心",
    "X45n0763_002:0389b16": "王有八心所有五十一也六塵境界者即上色心",
    "X45n0763_002:0389b17": "所緣塵境也由觀察之故了內身外境皆無自相",
    "X45n0763_002:0389b18": "畢竟無念念通能所故獨以心念推求終不可得",
    "X45n0763_002:0389b19": "能現之心既不可得所現蘊法豈得存乎不但覺",
    "X45n0763_002:0389b20": "迷迷滅覺不生迷縱未歇狂亦何遺失故喻如迷",
    "X45n0763_002:0389b21": "方者方實不轉迷心者心實不動若能如是觀察",
    "X45n0763_002:0389b22": "了無迷悟即能頓入真如境界也。",
    "X45n0763_002:0389b23": "對治邪執者一切邪執皆依我見若離於我則無邪",
    "X45n0763_002:0389b24": "執是我見有二種云何為二一者人我見二者法我",
    "X45n0763_002:0389c01": "見。",
    "X45n0763_002:0389c02": "此正釋前標文中二者對治邪執由不了真如緣",
    "X45n0763_002:0389c03": "起之相即迷理隨情起二種執此二種執皆依我",
    "X45n0763_002:0389c04": "見而立以不達無我之法本自一如妄起能見境",
    "X45n0763_002:0389c05": "界之相遂成法執由法執故復生分別故成我執。",
    "X45n0763_002:0389c06": "人我見者依諸凡夫說有五種。",
    "X45n0763_002:0389c07": "我執雖有五種皆就初學大乘者執教執理而言",
    "X45n0763_002:0389c08": "非同有情執有為相也。",
    "X45n0763_002:0389c09": "云何為五一者聞脩多羅說如來法身畢竟寂寞猶",
    "X45n0763_002:0389c10": "如虗空以不知為破著故即謂虗空是如來性云何",
    "X45n0763_002:0389c11": "對治明虗空相是其妄法體無不實以對色故有是",
    "X45n0763_002:0389c12": "可見相令心生滅以一切色法本來是心實無外色",
    "X45n0763_002:0389c13": "若無色者則無虗空之相所謂一切境界唯心妄起",
    "X45n0763_002:0389c14": "故有若心離於妄動則一切境界滅唯一真心無所",
    "X45n0763_002:0389c15": "不遍此謂如來廣大性智究竟之義非如虗空相故。",
    "X45n0763_002:0389c16": "此辨明法身德也舉契經者以顯論主所明之義",
    "X45n0763_002:0389c17": "不越如來本旨也前云離念相者等虗空界無所",
    "X45n0763_002:0389c18": "不遍即是如來平等法身故引經證云如來法身",
    "X45n0763_002:0389c19": "畢竟寂寞猶如虗空明法身之理猶如虗空以顯",
    "X45n0763_002:0389c20": "法身無相欲破凡夫固執五陰身心以為實色恐",
    "X45n0763_002:0389c21": "不解此誤執法身實是虗空等相故示中道對治",
    "X45n0763_002:0389c22": "以除妄執先觀虗空無有實體但因色顯若離於",
    "X45n0763_002:0389c23": "色則無空相所謂一切境界唯心妄起故有此正",
    "X45n0763_002:0389c24": "令不著於假也雖妄法本無真性不滅故云則一",
    "X45n0763_002:0390a01": "切境界滅唯一真心無所不遍此正令不著於空",
    "X45n0763_002:0390a02": "也既空假不著有無雙遣方是如來廣大性智究",
    "X45n0763_002:0390a03": "竟之義寧以虗空妄相而例哉。",
    "X45n0763_002:0390a04": "二者聞脩多羅說世間諸法畢竟體空乃至涅槃真",
    "X45n0763_002:0390a05": "如之法亦畢竟空本來自空離一切相以不知為破",
    "X45n0763_002:0390a06": "著故即謂真如涅槃之性唯是其空云何對治明真",
    "X45n0763_002:0390a07": "如法身自體不空具足無量性功德故。",
    "X45n0763_002:0390a08": "此辨明解脫德也因上云一切眾生本來常住入",
    "X45n0763_002:0390a09": "於涅槃非可脩相非可作相畢竟無見亦無色相",
    "X45n0763_002:0390a10": "可取故引經證云世間諸法畢竟體空乃至涅槃",
    "X45n0763_002:0390a11": "真如之法亦畢竟空此顯世出世法當體真空離",
    "X45n0763_002:0390a12": "於染淨之相以破凡夫厭生死求涅槃之執恐不",
    "X45n0763_002:0390a13": "悟此謬執涅槃以為斷空之相故示假觀對治以",
    "X45n0763_002:0390a14": "顯真如自體如實不空具足無量稱性功德毋使",
    "X45n0763_002:0390a15": "以斷滅之空而解焉。",
    "X45n0763_002:0390a16": "三者聞脩多羅說如來之藏無有增減體備一切功",
    "X45n0763_002:0390a17": "德之法以不解故即謂如來之藏有色心法自相差",
    "X45n0763_002:0390a18": "別云何對治以唯依真如義說故因生滅染義示現",
    "X45n0763_002:0390a19": "說差別故。",
    "X45n0763_002:0390a20": "此辨般若德也一切功德之相即菩提之智用由",
    "X45n0763_002:0390a21": "上云自體相熏習者從無始來具無漏法備有不",
    "X45n0763_002:0390a22": "思議業作境界性故引經證云如來藏無有增減",
    "X45n0763_002:0390a23": "體備一切功德之法明如來藏具足一切功德者",
    "X45n0763_002:0390a24": "以破凡夫斷滅之見恐不解故執一切妙用境界",
    "X45n0763_002:0390b01": "謬為色心等相故示空義對治以明真如體中如",
    "X45n0763_002:0390b02": "實皆空但因生滅染義而說差別如上云對無明",
    "X45n0763_002:0390b03": "故說大智慧等。",
    "X45n0763_002:0390b04": "四者聞脩多羅說一切世間生死染法皆依如來藏",
    "X45n0763_002:0390b05": "而有一切諸法不離真如以不解故謂如來藏自體",
    "X45n0763_002:0390b06": "具有一切世間生死等法云何對治以如來藏從本",
    "X45n0763_002:0390b07": "已來唯有過恒沙等諸淨功德不離不斷不異真如",
    "X45n0763_002:0390b08": "義故以過恒沙等煩惱染法唯是妄有性自本無從",
    "X45n0763_002:0390b09": "無始世來未曾與如來藏相應故若如來藏體有妄",
    "X45n0763_002:0390b10": "法而使證會永息妄者無有是處。",
    "X45n0763_002:0390b11": "此辨凡夫妄法本自空寂也由上云一切妄念不",
    "X45n0763_002:0390b12": "離本覺又云三界虗偽唯心所作故引經證云一",
    "X45n0763_002:0390b13": "切世間生死染法皆依如來藏而有一切諸法不",
    "X45n0763_002:0390b14": "離真如此明妄性無體依真而立以破凡夫離染",
    "X45n0763_002:0390b15": "求淨之執恐不解此執如來藏實有生死染法故",
    "X45n0763_002:0390b16": "示如實空義以為對治明如來藏滿足淨法等同",
    "X45n0763_002:0390b17": "一味畢竟常住不異真如則諸染法與如來藏本",
    "X45n0763_002:0390b18": "不相應寧執生死染法即如來藏耶。",
    "X45n0763_002:0390b19": "五者聞脩多羅說依如來藏故有生死依如來藏故",
    "X45n0763_002:0390b20": "得涅槃以不解故謂眾生有始以見始故復謂如來",
    "X45n0763_002:0390b21": "所得涅槃有其終盡還作眾生云何對治以如來藏",
    "X45n0763_002:0390b22": "無前際故無明之相亦無有始若說三界外更有眾",
    "X45n0763_002:0390b23": "生始起者即是外道經說又如來藏無有後際諸佛",
    "X45n0763_002:0390b24": "所得涅槃與之相應則無後際故。",
    "X45n0763_002:0390c01": "此辨明外道所執之法本自無也執生死有始涅",
    "X45n0763_002:0390c02": "槃有終即外道也由上云心生滅者依如來藏所",
    "X45n0763_002:0390c03": "謂不生不滅與生滅和合名為阿梨耶識此識有",
    "X45n0763_002:0390c04": "二種義一者覺義二者不覺義覺義即依如來藏",
    "X45n0763_002:0390c05": "得涅槃不覺義即依如來藏有生死故引經證云",
    "X45n0763_002:0390c06": "依如來藏故有生死依如來藏故得涅槃此顯生",
    "X45n0763_002:0390c07": "死涅槃本來平等以破凡夫斷妄求真之執恐不",
    "X45n0763_002:0390c08": "解此執如來藏有生死之始涅槃之終故示空義",
    "X45n0763_002:0390c09": "以為對治顯如來藏無有增減非前際生非後際",
    "X45n0763_002:0390c10": "滅既無生滅等相豈得執如來藏有生死涅槃也",
    "X45n0763_002:0390c11": "然此五種對治前三種明不可謬執諸佛所證自",
    "X45n0763_002:0390c12": "性三德第四種明無凡夫妄法第五種遣除外道",
    "X45n0763_002:0390c13": "之見總明凡法聖法正見邪見皆如來藏本無起",
    "X45n0763_002:0390c14": "滅由眾生我執不忘故有凡聖正邪之別若我見",
    "X45n0763_002:0390c15": "空寂則生死涅槃本自平等諸佛外道元無二相",
    "X45n0763_002:0390c16": "故圓覺云有性無性齊成佛道菩薩外道所成就",
    "X45n0763_002:0390c17": "法同是菩提。",
    "X45n0763_002:0390c18": "法我見者依二乘鈍根故如來但為說人無我以說",
    "X45n0763_002:0390c19": "不究竟見有五陰生滅之法怖畏生死妄取涅槃云",
    "X45n0763_002:0390c20": "何對治以五陰法自性不生則無有滅本來涅槃故。",
    "X45n0763_002:0390c21": "因上熏習文中厭生死苦樂求涅槃恐不解此故",
    "X45n0763_002:0390c22": "此標出以令對治且二乘人但聞如來說人無我",
    "X45n0763_002:0390c23": "未聞說法無我由彼不能了達法空真如故實見",
    "X45n0763_002:0390c24": "有五陰身心怖畏生死妄取涅槃不知伏我愛根",
    "X45n0763_002:0391a01": "為涅槃相別憎生死名不解脫故示法空真如以",
    "X45n0763_002:0391a02": "為對治以令覺五陰當體真空元無生滅本來自",
    "X45n0763_002:0391a03": "性涅槃故。",
    "X45n0763_002:0391a04": "復次究竟離妄執者當知染法淨法皆悉相待無有",
    "X45n0763_002:0391a05": "自相可說是故一切法從本已來非色非心非智非",
    "X45n0763_002:0391a06": "識非有非無畢竟不可說相而有言說者當知如來",
    "X45n0763_002:0391a07": "善巧方便假以言說引導眾生其旨趣者皆為離念",
    "X45n0763_002:0391a08": "歸於真如以念一切法令心生滅不入實智故。",
    "X45n0763_002:0391a09": "上雖明對治但據病狀隨病設藥對空說有對有",
    "X45n0763_002:0391a10": "談空以淨除染以智遣識不名究竟此顯染淨之",
    "X45n0763_002:0391a11": "法皆無自相故心色皆非智識俱遣有無雙泯離",
    "X45n0763_002:0391a12": "名字言說等相始為究竟而有言說者下正釋疑",
    "X45n0763_002:0391a13": "也恐謂既無言說等相何得如來以種種因緣譬",
    "X45n0763_002:0391a14": "喻言辭廣說諸法不知皆是如來方便導引眾生",
    "X45n0763_002:0391a15": "以除妄念令歸真如無使於一切法中令心生滅",
    "X45n0763_002:0391a16": "不入真如實智故其實真如性中離名字言說等",
    "X45n0763_002:0391a17": "相畢竟無能說所說能念所念也。",
    "X45n0763_002:0391a18": "上立義分中一者法二者義法即眾生心以此心",
    "X45n0763_002:0391a19": "攝世出世間法也義復有三一者體大二者相大",
    "X45n0763_002:0391a20": "三者用大雖立法義總顯所乘之心也復立能乘",
    "X45n0763_002:0391a21": "之人故曰一切諸佛本所乘故一切菩薩皆乘此",
    "X45n0763_002:0391a22": "法到如來地故所以解釋分中立定三科以釋此",
    "X45n0763_002:0391a23": "意從顯示正義以一心法開真如生滅二門至明",
    "X45n0763_002:0391a24": "染熏習有斷淨法不斷止總釋一者法也從明體",
    "X45n0763_002:0391b01": "相用熏習至對治邪執止以解二者義也後文分",
    "X45n0763_002:0391b02": "別發趣道相正釋一切諸佛本所乘故一切菩薩",
    "X45n0763_002:0391b03": "皆乘此法到如來地故則知前後文旨互相釋成",
    "X45n0763_002:0391b04": "絕無漏落覧者于此不可不深識之。",
    "X45n0763_002:0391b05": "分別發趣道相者謂一切諸佛所證之道一切菩薩",
    "X45n0763_002:0391b06": "發心脩行趣向義故略說發心有三種云何為三一",
    "X45n0763_002:0391b07": "者信成就發心二者解行發心三者證發心。",
    "X45n0763_002:0391b08": "此釋前標文中三者分別發趣道相正明因緣分",
    "X45n0763_002:0391b09": "中三者為令善根成熟眾生於摩訶衍法堪任不",
    "X45n0763_002:0391b10": "退信故四者為令善根微少眾生脩習信心故欲",
    "X45n0763_002:0391b11": "明菩薩發心趣向佛所證道種類不同故名分別",
    "X45n0763_002:0391b12": "發心與行各有分位故云相也諸佛所證之道即",
    "X45n0763_002:0391b13": "謂一切諸佛本所乘故一切菩薩發心趣向即謂",
    "X45n0763_002:0391b14": "一切菩薩皆乘此法到如來地故一信成就發心",
    "X45n0763_002:0391b15": "者即十信行滿發心進入十住位也二解行發心",
    "X45n0763_002:0391b16": "者即十住位中能解法空順行十度發心趣入迴",
    "X45n0763_002:0391b17": "向也三證發心者即從初地至十地也前二相似",
    "X45n0763_002:0391b18": "發心後一真寔發心故名證也。",
    "X45n0763_002:0391b19": "信成就發心者依何等人脩何等行得信成就堪能",
    "X45n0763_002:0391b20": "發心所謂依不定聚眾生有熏習善根力故信業果",
    "X45n0763_002:0391b21": "報能起十善厭生死苦欲求無上菩提得值諸佛親",
    "X45n0763_002:0391b22": "承供養脩行信心經一萬劫信心成就故諸佛菩薩",
    "X45n0763_002:0391b23": "教令發心或以大悲故能自發心或因正法欲滅以",
    "X45n0763_002:0391b24": "護法因緣故能自發心如是信心成就得發心者入",
    "X45n0763_002:0391c01": "正定聚畢竟不退名住如來種中正因相應。",
    "X45n0763_002:0391c02": "此明信位已前必依何等人脩何等法始得十信",
    "X45n0763_002:0391c03": "圓滿堪能發心所謂依不定聚眾生者正明所依",
    "X45n0763_002:0391c04": "人也不定聚者以其未入信位欲求大果而心未",
    "X45n0763_002:0391c05": "決或進或退也有熏習下正明脩何等法也此眾",
    "X45n0763_002:0391c06": "生雖未入正定聚猶有聞慧而熏及本覺內熏并",
    "X45n0763_002:0391c07": "依多劫善根之力故能深信業果行諸善法即脩",
    "X45n0763_002:0391c08": "福也復厭生死苦因欲求無上道果即脩慧也由",
    "X45n0763_002:0391c09": "福慧雙脩故值諸佛供養脩行信心信位有十謂",
    "X45n0763_002:0391c10": "信進念定慧施戒護捨願也然使十信成就必脩",
    "X45n0763_002:0391c11": "行一萬劫始得圓滿如本業經云是信相菩薩脩",
    "X45n0763_002:0391c12": "十千劫行十戒法當出十信心入初住位由十信",
    "X45n0763_002:0391c13": "圓滿諸佛菩薩教令發心以趣住行向位菩薩發",
    "X45n0763_002:0391c14": "心不為自求或以大悲拔眾生苦故能自發心或",
    "X45n0763_002:0391c15": "為諸佛慧命使不斷絕以護法因緣而自發心此",
    "X45n0763_002:0391c16": "二種發心即上求佛道下利眾生也既能如是發",
    "X45n0763_002:0391c17": "大乘心故入正定趣中畢竟不墮二乘境界唯住",
    "X45n0763_002:0391c18": "如來種中正因相應正定聚者以不受諸受能聚",
    "X45n0763_002:0391c19": "無漏淨法也又此位中正與如來種中陰信冥通",
    "X45n0763_002:0391c20": "故名正因。",
    "X45n0763_002:0391c21": "若有眾生善根微少久遠已來煩惱深厚雖值於佛",
    "X45n0763_002:0391c22": "亦得供養然起人天種子或起二乘種子設有求大",
    "X45n0763_002:0391c23": "乘者根則不定若進若退或有供養諸佛未經一萬",
    "X45n0763_002:0391c24": "劫於中遇緣亦有發心所謂見佛色相而發其心或",
    "X45n0763_002:0392a01": "因供養眾僧而發其心或因一乘之人教令發心或",
    "X45n0763_002:0392a02": "學他發心如是等發心悉皆不定遇惡因緣或便退",
    "X45n0763_002:0392a03": "失墮二乘地。",
    "X45n0763_002:0392a04": "已上明善根成熟眾生竟此正釋善根微少眾生",
    "X45n0763_002:0392a05": "也然此微少善根眾生由無量劫煩惱業重少脩",
    "X45n0763_002:0392a06": "福德雖值諸佛供養於一乘種子未能深入若退",
    "X45n0763_002:0392a07": "若失故起人天二乘種子總在脩行未經一萬劫",
    "X45n0763_002:0392a08": "善根未深之故其中或過因緣亦能發心無非依",
    "X45n0763_002:0392a09": "事依人自悲智願未起故墮二乘地也然使此等",
    "X45n0763_002:0392a10": "善根微少者不至墮失脩行信心皆在下文脩習",
    "X45n0763_002:0392a11": "信心分中明。",
    "X45n0763_002:0392a12": "復次信成就發心者發何等心略說三種云何為三",
    "X45n0763_002:0392a13": "一者直心正念真如法故二者深心樂集一切諸善",
    "X45n0763_002:0392a14": "行故三者大悲心欲拔一切眾生苦故。",
    "X45n0763_002:0392a15": "上雖明信成就發心未明發何等心至此顯明以",
    "X45n0763_002:0392a16": "盡其義真如法者即菩提涅槃元清淨體乃自利",
    "X45n0763_002:0392a17": "萬行之本利他悲願之源以如是義故先正念真",
    "X45n0763_002:0392a18": "如直心者即不落有無唯以中道正念直入真如",
    "X45n0763_002:0392a19": "三昧以此三昧始能冥合真如之理也既悟毗盧",
    "X45n0763_002:0392a20": "法界須修普賢行門故又發深心樂集一切諸善",
    "X45n0763_002:0392a21": "行故然無量功德無量莊嚴必以深心歷三阿僧",
    "X45n0763_002:0392a22": "祇唯進無退方能積集也既理事圓融自利已畢",
    "X45n0763_002:0392a23": "當興同體之悲以覺有情故又發大悲心行無緣",
    "X45n0763_002:0392a24": "慈使一切有情離一切苦得究竟樂也然真如性",
    "X45n0763_002:0392b01": "體備具相用既以直心正念真如之體即稱真如",
    "X45n0763_002:0392b02": "自相以起深心樂集一切諸善行故復稱真如之",
    "X45n0763_002:0392b03": "用興大悲心普利有情固知自利利他不出真如",
    "X45n0763_002:0392b04": "體相用也此三種心初一心名離相行即如實空",
    "X45n0763_002:0392b05": "義次二心名隨相行即如實不空義若但知初心",
    "X45n0763_002:0392b06": "只悟法身真理而報化二身不得圓滿若只明次",
    "X45n0763_002:0392b07": "二心皆屬有為功行必圓悟三心則三身圓證不",
    "X45n0763_002:0392b08": "然單空偏有終落小乘斷空凡夫有為境界也。",
    "X45n0763_002:0392b09": "問曰上說法界一相佛體無二何故不唯念真如復",
    "X45n0763_002:0392b10": "假求學諸善之行答曰譬如大摩尼寶體性明淨而",
    "X45n0763_002:0392b11": "有鑛穢之垢若人雖念寶性不以方便種種磨治終",
    "X45n0763_002:0392b12": "無得淨如是眾生真如之法體性空淨而有無量煩",
    "X45n0763_002:0392b13": "惱垢染若人雖念真如不以方便種種熏脩亦無得",
    "X45n0763_002:0392b14": "淨以垢無量遍一切法故脩一切善行以為對治若",
    "X45n0763_002:0392b15": "人脩行一切善法自然歸順真如法故。",
    "X45n0763_002:0392b16": "此問答中正明不廢脩證返顯前三心中後二心",
    "X45n0763_002:0392b17": "畢竟不能無也所謂染污即不得脩證亦不無其",
    "X45n0763_002:0392b18": "中旨趣以脩諸善行外違染法內順真如故法喻",
    "X45n0763_002:0392b19": "自明如文可解。",
    "X45n0763_002:0392b20": "略說方便有四種云何為四一者行根本方便謂觀",
    "X45n0763_002:0392b21": "一切法自性無生離於妄見不住生死觀一切法因",
    "X45n0763_002:0392b22": "緣和合業果不失起於大悲脩諸福德攝化眾生不",
    "X45n0763_002:0392b23": "住涅槃以隨順法性無住故。",
    "X45n0763_002:0392b24": "因上明必以方便熏習始能除染順真以成淨用",
    "X45n0763_002:0392c01": "故此顯示方便而有四種一名行根本者謂以即",
    "X45n0763_002:0392c02": "悲之智為自利之本故觀諸法無生離妄想見不",
    "X45n0763_002:0392c03": "住生死復以即智之悲為利他之本故觀諸法不",
    "X45n0763_002:0392c04": "失攝化有情不住涅槃由觀生死涅槃皆如空華",
    "X45n0763_002:0392c05": "非作故無本性無故故謂順真如法性無所住故",
    "X45n0763_002:0392c06": "然此一行攝下三法即悲之智不住生死攝下第",
    "X45n0763_002:0392c07": "二第三自利行也即智之悲不住涅槃攝下第四",
    "X45n0763_002:0392c08": "利他方便以是之故故名行根本。",
    "X45n0763_002:0392c09": "二者能止方便謂慚愧悔過能止一切惡法不令增",
    "X45n0763_002:0392c10": "長以隨順法性離諸過故。",
    "X45n0763_002:0392c11": "上明行根本方便即一切法觀乃假觀義也此明",
    "X45n0763_002:0392c12": "止方便即空觀義也眾生使惡法增長皆由不顧",
    "X45n0763_002:0392c13": "自法輕拒賢善崇重暴惡此止方便故先慚愧悔",
    "X45n0763_002:0392c14": "過慚者依自法力崇重賢善愧者依世間力輕拒",
    "X45n0763_002:0392c15": "暴惡既以此慚愧善心所法則令惡行止息惡行",
    "X45n0763_002:0392c16": "既息性淨離過故謂隨順法性離諸惡行上方便",
    "X45n0763_002:0392c17": "中不住生死涅槃顯不同小乘厭生死趣涅槃也",
    "X45n0763_002:0392c18": "此止方便明不同凡夫增長惡業也既超凡小是",
    "X45n0763_002:0392c19": "為菩薩發心方便。",
    "X45n0763_002:0392c20": "三者發起善根增長方便謂勤供養禮拜三寶讚嘆",
    "X45n0763_002:0392c21": "隨喜勸請諸佛以愛敬三寶淳厚心故信得增長乃",
    "X45n0763_002:0392c22": "能志求無上之道又因佛法僧力所護故能消業障",
    "X45n0763_002:0392c23": "善根不退以隨順法性離癡障故。",
    "X45n0763_002:0392c24": "上二種方便即稱真如空義與不空義內因熏習",
    "X45n0763_002:0393a01": "之方便此明三寶護持使善根增長即乘真如外",
    "X45n0763_002:0393a02": "緣熏習方便也然使善根增長必須承事三寶廣",
    "X45n0763_002:0393a03": "脩十種行願深心唯進乃能志求無上菩提既承",
    "X45n0763_002:0393a04": "佛法僧力增長善根復仗三寶護念之慈消惡業",
    "X45n0763_002:0393a05": "障使善根成熟善根既熟真得所如故謂隨順法",
    "X45n0763_002:0393a06": "性離癡障過。",
    "X45n0763_002:0393a07": "四者大願平等方便所謂發願盡於未來化度一切",
    "X45n0763_002:0393a08": "眾生使無有餘皆令究竟無餘涅槃以隨順法性無",
    "X45n0763_002:0393a09": "斷絕故法性廣大遍一切眾生平等無二不念彼此",
    "X45n0763_002:0393a10": "究竟寂滅故。",
    "X45n0763_002:0393a11": "已上三種方便皆明自利此正顯利他也以同體",
    "X45n0763_002:0393a12": "大悲之願使現在未來十類眾生超生死苦得涅",
    "X45n0763_002:0393a13": "槃樂由慧命相續法性寂常故謂隨順法性無有",
    "X45n0763_002:0393a14": "斷絕法性廣大下總釋四種隨順法性之義由法",
    "X45n0763_002:0393a15": "性平等無有彼此故能自利利他皆至無餘涅槃",
    "X45n0763_002:0393a16": "此四種方便皆屬前三心所攝前二種方便乃直",
    "X45n0763_002:0393a17": "心所攝第三方便乃深心所攝第四方便乃大悲",
    "X45n0763_002:0393a18": "心所攝以顯即心名行即行名心事理圓脩福慧",
    "X45n0763_002:0393a19": "兩足也。",
    "X45n0763_002:0393a20": "菩薩發是心故則得少分見於法身以見法身故隨",
    "X45n0763_002:0393a21": "其願力能現八種利益眾生所謂從兜率天退入胎",
    "X45n0763_002:0393a22": "住胎出胎出家成道轉法輪入於涅槃然是菩薩未",
    "X45n0763_002:0393a23": "名法身以其過去無量世來有漏之業未能決斷隨",
    "X45n0763_002:0393a24": "其所生與微苦相應亦非業繫以有大願自在力故。",
    "X45n0763_002:0393b01": "此總承三種心四方便而顯功効也既發三心復",
    "X45n0763_002:0393b02": "成四行則分別二執漸不現行故能少見法身隨",
    "X45n0763_002:0393b03": "其願力即現八種殊特之相利益眾生然是菩薩",
    "X45n0763_002:0393b04": "下正明少見法身之意謂不名法身者以十信將",
    "X45n0763_002:0393b05": "圓十行方脩分別二執將伏俱生二執猶能現行",
    "X45n0763_002:0393b06": "故與法身真理甚相懸遠雖隨現八種利生之相",
    "X45n0763_002:0393b07": "猶與變易微苦相應然非分段業繫苦者以有大",
    "X45n0763_002:0393b08": "願自在力故此中謂不名法身者顯不同地上聖",
    "X45n0763_002:0393b09": "位也非業繫苦者明不同凡夫境界也。",
    "X45n0763_002:0393b10": "如脩多羅中或說有退墮惡趣者非其實退但為初",
    "X45n0763_002:0393b11": "學菩薩未入正位而懈怠者恐怖令彼勇猛故又是",
    "X45n0763_002:0393b12": "菩薩一發心後遠離怯弱畢竟不畏墮二乘地若聞",
    "X45n0763_002:0393b13": "無量無邊阿僧祇劫勤苦難行乃得涅槃亦不怯弱",
    "X45n0763_002:0393b14": "以信知一切法從本已來自涅槃故。",
    "X45n0763_002:0393b15": "如脩多羅下疏通權教也又是菩薩下顯不退故",
    "X45n0763_002:0393b16": "也不退有二一者信大乘心所以能堪能忍不墮",
    "X45n0763_002:0393b17": "二乘地故二者信一切法自性涅槃無延無促故",
    "X45n0763_002:0393b18": "聞無量無邊阿僧祇劫勤行苦行乃得寂滅亦不",
    "X45n0763_002:0393b19": "怯弱。",
    "X45n0763_002:0393b20": "解行發心者當知轉勝以是菩薩從初正信已來於",
    "X45n0763_002:0393b21": "第一阿僧祇劫將欲滿故於真如法中深解現前所",
    "X45n0763_002:0393b22": "脩離相以知法性體無慳貪故隨順脩行檀波羅蜜",
    "X45n0763_002:0393b23": "以知法性無染離五欲過故隨順脩行尸波羅蜜以",
    "X45n0763_002:0393b24": "知法性無苦離瞋惱故隨順脩行羼提波羅蜜以知",
    "X45n0763_002:0393c01": "法性無身心相離懈怠故隨順脩行毗梨耶波羅蜜",
    "X45n0763_002:0393c02": "以知法性常定體無亂故墮順脩行禪波羅蜜以知",
    "X45n0763_002:0393c03": "法性體明離無明故隨順脩行般若波羅蜜。",
    "X45n0763_002:0393c04": "解者即十住位行者即十行位由解行均資能發",
    "X45n0763_002:0393c05": "十迴向心也此三賢位發心脩行倍增信位故云",
    "X45n0763_002:0393c06": "轉勝此菩薩從初正信至四加行欲滿第一阿僧",
    "X45n0763_002:0393c07": "祇劫如真如法中深解法空觀智隨順脩習離相",
    "X45n0763_002:0393c08": "之行以順真如以知法性下正明深解法空隨順",
    "X45n0763_002:0393c09": "脩習離相淨行之旨此賢位菩薩但能解法性體",
    "X45n0763_002:0393c10": "空未獲冥證故名隨順脩習雖未冥證猶稱性脩",
    "X45n0763_002:0393c11": "不同信位悉屬有為故六度皆名到彼岸也。",
    "X45n0763_002:0393c12": "證發心者從淨心地乃至菩薩究竟地證何境界所",
    "X45n0763_002:0393c13": "謂真如以依轉識說為境界而此證者無有境界唯",
    "X45n0763_002:0393c14": "真如智名為法身是菩薩於一念頃能至十方無餘",
    "X45n0763_002:0393c15": "世界供養諸佛請轉法輪唯為開導利益眾生不依",
    "X45n0763_002:0393c16": "文存或示超地速成正覺以為怯弱眾生故或說我",
    "X45n0763_002:0393c17": "於無量阿僧祇劫當成佛道以為懈慢眾生故能示",
    "X45n0763_002:0393c18": "如是無數方便不可思議而實菩薩種性根等發心",
    "X45n0763_002:0393c19": "則等所證亦等無有超過之法以一切菩薩皆經三",
    "X45n0763_002:0393c20": "阿僧祇劫故但隨眾生世界不同所見所聞根欲性",
    "X45n0763_002:0393c21": "異故示所行亦有差別。",
    "X45n0763_002:0393c22": "初地初心已斷我法分別二執覺通如來盡佛境",
    "X45n0763_002:0393c23": "界乃真見道即發菩提心脩十波羅蜜斷十種障",
    "X45n0763_002:0393c24": "方進等覺既以地地斷障分證十種真如而又名",
    "X45n0763_002:0394a01": "境界者以依轉識斷住地無明故由惑障盡智境",
    "X45n0763_002:0394a02": "顯現故說境界而能證者無有境界唯以智性即",
    "X45n0763_002:0394a03": "法身故如前云色性即智故色體無形說名智身",
    "X45n0763_002:0394a04": "智性即色故說名法身遍一切處此據地中自證",
    "X45n0763_002:0394a05": "之理而言也是菩薩下顯地中利他之用然初地",
    "X45n0763_002:0394a06": "菩薩能現百意生身入百佛剎供養百佛二地三",
    "X45n0763_002:0394a07": "地倍倍增勝且地地行相不出上求佛道下利有",
    "X45n0763_002:0394a08": "情故云於一念頃能至無餘世界供養諸佛請轉",
    "X45n0763_002:0394a09": "法輪利益眾生眾生根行雖種種差別總括而言",
    "X45n0763_002:0394a10": "不過怯弱懈怠二種故菩薩示速成正覺以悟怯",
    "X45n0763_002:0394a11": "弱眾生或示多劫脩因當成佛道以利懈怠眾生",
    "X45n0763_002:0394a12": "如是方便無非應機說法其實無有延促之相以",
    "X45n0763_002:0394a13": "一切菩薩根性發心所證皆等無有超過之法以",
    "X45n0763_002:0394a14": "其菩薩皆歷三阿僧祇經五十五位菩提之路始",
    "X45n0763_002:0394a15": "能究竟妙覺果海也。問三種發心皆以理行為",
    "X45n0763_002:0394a16": "脩何以見其位次淺深耶答如信發心文中但念",
    "X45n0763_002:0394a17": "真如之理樂集一切諸善之行猶未隨順真如而",
    "X45n0763_002:0394a18": "脩諸行至解行發心始能隨順真如脩諸法行雖",
    "X45n0763_002:0394a19": "順真而脩尚未冥證真如以一行而為諸行也至",
    "X45n0763_002:0394a20": "證發心始能證此真如於一念頃廣行萬行固知",
    "X45n0763_002:0394a21": "三種發心雖以理行為脩其中次第淺深自不無",
    "X45n0763_002:0394a22": "也。",
    "X45n0763_002:0394a23": "又是菩薩發心相者有三種心微細之相云何為三",
    "X45n0763_002:0394a24": "一者真心無分別故二者方便心自然遍行利益眾",
    "X45n0763_002:0394b01": "生故三者業識心微細起滅故。",
    "X45n0763_002:0394b02": "上雖明證發心所證境界未明發心之相故此列",
    "X45n0763_002:0394b03": "出以盡地中心行耳菩薩入初地時親證真如則",
    "X45n0763_002:0394b04": "分別二執已永斷盡故名真心即實智也地上菩",
    "X45n0763_002:0394b05": "薩全以利他為行雖廣度有情皆以無作妙力自",
    "X45n0763_002:0394b06": "然遍行故名方便心即權智也雖自利利他人我",
    "X45n0763_002:0394b07": "相空生相無明猶未盡伏故攝論云法身菩薩俱",
    "X45n0763_002:0394b08": "生我執漸伏漸斷俱生法執猶且現行此業識即",
    "X45n0763_002:0394b09": "俱生法執以此業識最下品故不障因故任運起",
    "X45n0763_002:0394b10": "故體微細故唯有覆故所以在十地中微細起滅",
    "X45n0763_002:0394b11": "也。",
    "X45n0763_002:0394b12": "又是菩薩功德成滿於色究竟處示一切世間最高",
    "X45n0763_002:0394b13": "大身謂以一念相應慧無明頓盡名一切種智自然",
    "X45n0763_002:0394b14": "而有不思議業能現十方利益眾生。",
    "X45n0763_002:0394b15": "此正明到等覺後心方斷業識起滅也菩薩至等",
    "X45n0763_002:0394b16": "覺位時則三阿僧祇已滿自利利他功圓故於色",
    "X45n0763_002:0394b17": "究竟處現高大身示因窮得果之相即起金剛觀",
    "X45n0763_002:0394b18": "智斷彼一品生相無明無明既盡業識皆空則智",
    "X45n0763_002:0394b19": "與理如全證法身故名一切種智即自覺己圓也",
    "X45n0763_002:0394b20": "復起覺他之智現報化二身以利有情故云自然",
    "X45n0763_002:0394b21": "而有不思議業能現十方利益眾生最高大身者",
    "X45n0763_002:0394b22": "色究竟自在天王身量三萬二千踰善那十地菩",
    "X45n0763_002:0394b23": "薩示為自在天王身量倍增故云最高大準仁王",
    "X45n0763_002:0394b24": "經說十信鐵輪王王一閻浮提十住銅輪王王二",
    "X45n0763_002:0394c01": "天下十行銀輪王王三天下十迴同金輪王王四",
    "X45n0763_002:0394c02": "天下初地閻浮王二地忉利王三地夜摩王四地",
    "X45n0763_002:0394c03": "兜率王五地化樂王六地他化王七地初禪王八",
    "X45n0763_002:0394c04": "地二禪王九地三禪王十地菩薩四禪王如來法",
    "X45n0763_002:0394c05": "界王王無量佛土然最後身菩薩示於彼天成佛",
    "X45n0763_002:0394c06": "之相即轉第十地菩薩身以為佛身。問轉十地",
    "X45n0763_002:0394c07": "身為佛身云何必於色究竟處耶答以示離欲之",
    "X45n0763_002:0394c08": "相不居欲界不落虗無之境不住無色界雖居色",
    "X45n0763_002:0394c09": "界而竟居其頂者以顯色即是空唯以知性即法",
    "X45n0763_002:0394c10": "身故。",
    "X45n0763_002:0394c11": "問曰虗空無邊故世界無邊世界無邊故眾生無邊",
    "X45n0763_002:0394c12": "眾生無邊故心行差別亦復無邊如是境界不可分",
    "X45n0763_002:0394c13": "齊難知難解若無明斷無有心想云何能了名一切",
    "X45n0763_002:0394c14": "種智答曰一切境界本來一心離於想念以眾生妄",
    "X45n0763_002:0394c15": "見境界故心有分齊以妄起想念不稱法性故不能",
    "X45n0763_002:0394c16": "了諸佛如來離於見相無所不遍心真實故即是諸",
    "X45n0763_002:0394c17": "法之性自體顯照一切妄法有大智用無量方便隨",
    "X45n0763_002:0394c18": "諸眾生所應得解皆能開示種種法義是故得名一",
    "X45n0763_002:0394c19": "切種智。",
    "X45n0763_002:0394c20": "設此問答以辨能被教主也意謂微塵剎土眾生",
    "X45n0763_002:0394c21": "心量無量無邊云何以無心想者而能了知名為",
    "X45n0763_002:0394c22": "一切種智不知有想念者不稱法性不能明了由",
    "X45n0763_002:0394c23": "無想者以順真故無所不遍始能了知如前云若",
    "X45n0763_002:0394c24": "得無念者則知心念生住異滅以一切世界眾生",
    "X45n0763_002:0395a01": "皆是本覺體上所現影相以體照相有何難了而",
    "X45n0763_002:0395a02": "不知也故云自體顯照一切妄法等故上文中辨",
    "X45n0763_002:0395a03": "報化之用則在眾生心中今辨眾生妄法則在諸",
    "X45n0763_002:0395a04": "佛心上良以心源無二故得然也。",
    "X45n0763_002:0395a05": "又問曰若諸佛有自然業能現一切處利益眾生者",
    "X45n0763_002:0395a06": "一切眾生若見其身若覩神變若聞其說無不得利",
    "X45n0763_002:0395a07": "云何世間多不能見答曰諸佛如來法身平等遍一",
    "X45n0763_002:0395a08": "切處無有作意故說自然但依眾生心現眾生心者",
    "X45n0763_002:0395a09": "猶如於鏡鏡若有垢色相不現如是眾生心若有垢",
    "X45n0763_002:0395a10": "法身不現故。",
    "X45n0763_002:0395a11": "此問答中辨明所被眾生也諸佛法身平等示現",
    "X45n0763_002:0395a12": "由眾生心垢不除自相隱蔽故不能見所謂眾生",
    "X45n0763_002:0395a13": "心水淨菩提影現中若池貯濁流無由見月然非",
    "X45n0763_002:0395a14": "月不現也此二問答中曲盡其妙而學佛者不可",
    "X45n0763_002:0395a15": "不深思之。",
    "X45n0763_002:0395a16": "此解釋分文分三科義實一揆總令眾生先見自",
    "X45n0763_002:0395a17": "性不屬迷悟本無凡聖脩證因果等事次明一心",
    "X45n0763_002:0395a18": "隨染淨緣能現十界因緣差別之相故顯示正義",
    "X45n0763_002:0395a19": "文中開真如生滅二門立真如門正顯自性本真",
    "X45n0763_002:0395a20": "非染非淨非智非識十界齊空三身俱泯即如楞",
    "X45n0763_002:0395a21": "嚴欲明脩證位次之別先示妙性圓明離諸名相",
    "X45n0763_002:0395a22": "本來無有世界眾生立生滅門正示八識心體能",
    "X45n0763_002:0395a23": "現凡聖故開覺與不覺二義以盡凡聖差別之因",
    "X45n0763_002:0395a24": "列此二義者直令一切眾生的知不覺之源始能",
    "X45n0763_002:0395b01": "覺除以進妙覺果海也亦如楞嚴云汝今欲脩真",
    "X45n0763_002:0395b02": "三摩地直詣如來大涅槃者先當識此眾生世界",
    "X45n0763_002:0395b03": "二顛倒因顛倒不生斯則如來真三摩地故生滅",
    "X45n0763_002:0395b04": "門中三次以生滅對顯非無意也且初明生者由",
    "X45n0763_002:0395b05": "不覺故而有其念遂生三細六麤之相明滅者由",
    "X45n0763_002:0395b06": "覺心體本無念相遂列相似隨分究竟之覺雖明",
    "X45n0763_002:0395b07": "生滅覺與不覺之相猶未究其生滅之源以何為",
    "X45n0763_002:0395b08": "因依何而轉次又明生滅因緣以盡其意生因緣",
    "X45n0763_002:0395b09": "者雖三細以無明為因六麤以境界為緣必以八",
    "X45n0763_002:0395b10": "識為之依止六七二識以為樞紐故云依心意意",
    "X45n0763_002:0395b11": "識轉正見法本不生由心生也滅因緣者雖滅無",
    "X45n0763_002:0395b12": "明三細之因境界六麤之緣而能使無明境界因",
    "X45n0763_002:0395b13": "緣滅者由內依真如熏習為因外仗諸佛菩薩開",
    "X45n0763_002:0395b14": "導為緣然三細六麤雖以八識為依若無六七二",
    "X45n0763_002:0395b15": "識執我執法則諸相本空八識當體即如來藏也",
    "X45n0763_002:0395b16": "故此論以三細六麤之生皆屬於意意識及滅六",
    "X45n0763_002:0395b17": "種染心無非滅意意識亦見法本不滅由心而滅",
    "X45n0763_002:0395b18": "也雖明生滅因緣若生無熏習惑起即滅則何有",
    "X45n0763_002:0395b19": "六道昇沉輪迴不絕若滅無熏習智現即隱則何",
    "X45n0763_002:0395b20": "有圓滿果覺五十五位真菩提路次又明染淨熏",
    "X45n0763_002:0395b21": "習以見生滅之法各無斷絕染熏習者即生因緣",
    "X45n0763_002:0395b22": "熏習義也淨熏習者即滅因緣熏習義也然染熏",
    "X45n0763_002:0395b23": "習雖在眾生界內無有斷絕在諸佛法中宛若空",
    "X45n0763_002:0395b24": "華但淨熏習即因即果皆無盡期正見妄法本空",
    "X45n0763_002:0395c01": "真性常恒也雖三次互明賢聖位中所斷三細六",
    "X45n0763_002:0395c02": "麤之相猶未顯示諸位之中作何觀照除去何執",
    "X45n0763_002:0395c03": "故又明對治邪執以極諸位所斷之蘊也邪執雖",
    "X45n0763_002:0395c04": "廣不出我法二種故令以我空真如對治我執法",
    "X45n0763_002:0395c05": "空真如對治法執二執既盡則二種果德于此得",
    "X45n0763_002:0395c06": "矣然從顯示正義至對治邪執雖明覺義三次但",
    "X45n0763_002:0395c07": "顯賢聖位中斷惑證真猶未發明諸位所行心行",
    "X45n0763_002:0395c08": "故又明發趣道相詳開三種發心各各不同所行",
    "X45n0763_002:0395c09": "玅行一一有異以盡賢聖位中差別心行耳以此",
    "X45n0763_002:0395c10": "而觀即如華嚴但明賢聖位中發心行相猶未明",
    "X45n0763_002:0395c11": "及斷惑證真楞嚴唯識雖明斷惑證真亦未明及",
    "X45n0763_002:0395c12": "發心行相唯此論文不出千言斷惑證真發心起",
    "X45n0763_002:0395c13": "行無不備顯而我學大乘者苟能發心斷惑起行",
    "X45n0763_002:0395c14": "證真未有不涉此論而能入佛法海中也。",
    "X45n0763_002:0395c15": "已說解釋分次說脩行信心分是中依未入正定聚",
    "X45n0763_002:0395c16": "眾生故說脩行信心。",
    "X45n0763_002:0395c17": "此分正釋因緣分中五者消除業障乃至七者為",
    "X45n0763_002:0395c18": "示專念方便等正接上文未入正定聚未經一萬",
    "X45n0763_002:0395c19": "劫者而示方便脩習信心使其圓滿入正定也。",
    "X45n0763_002:0395c20": "何等信心云何脩行略說信心有四種云何為四。",
    "X45n0763_002:0395c21": "此正明何等信心也然信根本不信三寶終溺於",
    "X45n0763_002:0395c22": "空信三寶不信根本終滯於有必四種齊信始成",
    "X45n0763_002:0395c23": "圓悟。",
    "X45n0763_002:0395c24": "一者信根本所謂樂念真如法故二者信佛有無量",
    "X45n0763_002:0396a01": "功德常念親近供養恭敬發起善根願求一切智故",
    "X45n0763_002:0396a02": "三者信法有大利益常念脩行諸波羅蜜故四者信",
    "X45n0763_002:0396a03": "僧能正脩行自利利他常樂親近諸菩薩眾求學如",
    "X45n0763_002:0396a04": "實行故。",
    "X45n0763_002:0396a05": "一切諸佛及諸佛阿耨多羅三藐三菩提法皆以",
    "X45n0763_002:0396a06": "真如為體故先信根本樂念真如法故以真如理",
    "X45n0763_002:0396a07": "中本無諸法若了一切法悉皆真故一切法皆同",
    "X45n0763_002:0396a08": "如故是名深信根本即是信自性內因熏習義也",
    "X45n0763_002:0396a09": "雖信內因若無諸佛法力以為外緣熏習亦不成",
    "X45n0763_002:0396a10": "就故信佛有無量功德常念恭敬發起善根成就",
    "X45n0763_002:0396a11": "一切種智雖善根已發大智已立若不勤行六度",
    "X45n0763_002:0396a12": "無以成其行願故信法有大利益常念脩行諸波",
    "X45n0763_002:0396a13": "羅蜜以成菩薩因行雖行願皆成若不廣利有情",
    "X45n0763_002:0396a14": "猶落小果故信僧能正脩行自利利他常樂親近",
    "X45n0763_002:0396a15": "求學如實修行以成自利利他之智也然信三寶",
    "X45n0763_002:0396a16": "必須從始至終無有間斷始無退失故皆名常念",
    "X45n0763_002:0396a17": "也。問前說善根微少者亦遇佛見僧求法與此",
    "X45n0763_002:0396a18": "何別答前以未信真如故所見三寶皆不稱實由",
    "X45n0763_002:0396a19": "是遇緣却成退失今以先信真如欲所信三寶悉",
    "X45n0763_002:0396a20": "皆如實由是增進使信圓滿也。",
    "X45n0763_002:0396a21": "脩行有五門能成此信云何為五一者施門二者戒",
    "X45n0763_002:0396a22": "門三者忍門四者進門五者止觀門。",
    "X45n0763_002:0396a23": "此正釋云何脩行也信若無行非真信也行若無",
    "X45n0763_002:0396a24": "信非實行也信行均資始為真實。",
    "X45n0763_002:0396b01": "云何脩行施門若見一切來求索者所有財物隨力",
    "X45n0763_002:0396b02": "施與以自捨慳貪令彼歡喜若見厄難恐怖危逼隨",
    "X45n0763_002:0396b03": "己堪任施與無畏若有眾生來求法者隨己能解方",
    "X45n0763_002:0396b04": "便為說不應貪求名利恭敬惟念自利利他迴向菩",
    "X45n0763_002:0396b05": "提故。",
    "X45n0763_002:0396b06": "施門有三曰財施法施無畏施如文中若見一切",
    "X45n0763_002:0396b07": "來求索者下明財施也若見厄難恐怖下明無畏",
    "X45n0763_002:0396b08": "施也若有眾生來求法者下明法施也此三種施",
    "X45n0763_002:0396b09": "唯成自利利他之行不著施者受者之想故云唯",
    "X45n0763_002:0396b10": "念自利利他迴向菩提故。",
    "X45n0763_002:0396b11": "云何脩行戒門所謂不殺不盜不淫不兩舌不惡口",
    "X45n0763_002:0396b12": "不妄言不綺語遠離貪嫉欺詐謟曲瞋恚邪見若出",
    "X45n0763_002:0396b13": "家者為折伏煩惱故亦應遠離憒閙常處寂靜脩習",
    "X45n0763_002:0396b14": "少欲知足頭陀等行乃至小罪心生怖畏慚愧改悔",
    "X45n0763_002:0396b15": "不得輕於如來所制禁戒當護譏嫌不令眾生妄起",
    "X45n0763_002:0396b16": "過罪故。",
    "X45n0763_002:0396b17": "一切戒律不過使三業清淨故戒身不殺盜婬戒",
    "X45n0763_002:0396b18": "語不兩舌惡口等戒意遠離貪嫉欺詐等三業既",
    "X45n0763_002:0396b19": "淨戒德自備此明攝律儀戒也若出家者下明攝",
    "X45n0763_002:0396b20": "善法戒當護譏嫌下明攝眾生戒無非使性業遮",
    "X45n0763_002:0396b21": "業悉皆清淨不令眾生入不律儀。",
    "X45n0763_002:0396b22": "云何脩行忍門所謂應忍他人之惱心不懷報亦當",
    "X45n0763_002:0396b23": "忍於利衰毀譽稱譏苦樂等法故。",
    "X45n0763_002:0396b24": "忍門雖廣不出忍人忍事二法一忍他人之惱觀",
    "X45n0763_002:0396c01": "彼我空心不懷報二忍得失之事觀法如幻故見",
    "X45n0763_002:0396c02": "利樂稱譽等事而不喜對衰毀譏苦等事而不憂",
    "X45n0763_002:0396c03": "也。",
    "X45n0763_002:0396c04": "云何脩行進門所謂於諸善事心不懈退立志堅強",
    "X45n0763_002:0396c05": "遠離怯弱當念過去久遠已來虗受一切身心大苦",
    "X45n0763_002:0396c06": "無有利益是故應勤脩諸功德自利利他速離眾苦。",
    "X45n0763_002:0396c07": "復次若人雖脩行信心以從先世來多有重罪惡業",
    "X45n0763_002:0396c08": "障故為邪魔諸鬼之所惱亂或為世間事務種種牽",
    "X45n0763_002:0396c09": "纏或為病苦所惱有如是等眾多障礙是故應當勇",
    "X45n0763_002:0396c10": "猛精勤晝夜六時禮拜諸佛誠心懺悔勸請隨喜迴",
    "X45n0763_002:0396c11": "向菩提常不休廢得免諸障善根增長故。",
    "X45n0763_002:0396c12": "令於善法中勇猛精進者總為遠離身心等苦成",
    "X45n0763_002:0396c13": "諸功德滿自利利他之行也或有勤脩信心猶不",
    "X45n0763_002:0396c14": "能成就者以先世罪業之故故示方便以令除滅",
    "X45n0763_002:0396c15": "禮佛者總明除障方便如人負債依附於王則債",
    "X45n0763_002:0396c16": "主無如之何誠心懺悔下別明除障方便懺悔以",
    "X45n0763_002:0396c17": "除惡業因緣勸請以除謗法罪報隨喜以除嫉妬",
    "X45n0763_002:0396c18": "他勝迴向以除樂著三有四行治盡善根增長也。",
    "X45n0763_002:0396c19": "云何脩行止觀門所言止者謂止一切境界相隨順",
    "X45n0763_002:0396c20": "奢摩他觀義故所言觀者謂分別因緣生滅相隨順",
    "X45n0763_002:0396c21": "毗鉢舍那觀義故云何隨順以此二義漸漸脩習不",
    "X45n0763_002:0396c22": "相捨離雙現前故。",
    "X45n0763_002:0396c23": "止者即空義以離一切相了無分別隨順真空之",
    "X45n0763_002:0396c24": "理故觀者即不空義以即一切法分別觀察隨順",
    "X45n0763_002:0397a01": "幻色之用故如瑜伽論云即於諸法無所分別當",
    "X45n0763_002:0397a02": "知名止若於諸法安立理趣世俗妙慧當知名觀",
    "X45n0763_002:0397a03": "是知依真如門止諸境相無所分別即成根本無",
    "X45n0763_002:0397a04": "分別智依生滅門分別諸相觀諸理趣即成自然",
    "X45n0763_002:0397a05": "業用後得智云何下釋明隨順之義然此二門唯",
    "X45n0763_002:0397a06": "是一心是故雙運方得名為正止正觀若約相而",
    "X45n0763_002:0397a07": "論止名定觀名慧就寔而言定通止觀慧亦如是",
    "X45n0763_002:0397a08": "如梁攝論云十波羅蜜通有二體一不散亂為體",
    "X45n0763_002:0397a09": "謂止定也二不顛倒為體謂觀慧也。",
    "X45n0763_002:0397a10": "若脩止者住於靜處端坐正意不依氣息不依形色",
    "X45n0763_002:0397a11": "不依於空不依地水火風乃至不依見聞覺知一切",
    "X45n0763_002:0397a12": "諸想隨念皆除亦遣除想以一切法本來無想念念",
    "X45n0763_002:0397a13": "不生念念不滅亦不得隨心外念境界後以心除心",
    "X45n0763_002:0397a14": "心若馳散即當攝來住於正念是正念者當知唯心",
    "X45n0763_002:0397a15": "無外境界即復此心亦無自相念念不可得。",
    "X45n0763_002:0397a16": "已上總明止觀二義此單明隨順脩習止義也然",
    "X45n0763_002:0397a17": "脩止者必依正俱靜方此止義苟處不靜被境所",
    "X45n0763_002:0397a18": "牽身心不靜與理相違故居以靜處其身端坐其",
    "X45n0763_002:0397a19": "心正意端坐謂調身也正意謂調心也不依氣息",
    "X45n0763_002:0397a20": "下詳明調身之義即不認四大為自身相一切諸",
    "X45n0763_002:0397a21": "想下釋明調心之義即不取六塵緣影為自心相",
    "X45n0763_002:0397a22": "且一身之中所造之色不出氣息形色能造之色",
    "X45n0763_002:0397a23": "不過地水火風勝義之色不越見聞覺知既皆不",
    "X45n0763_002:0397a24": "依則身相空矣然諸染心依想而立既一切諸想",
    "X45n0763_002:0397b01": "隨念皆除則心相空矣由身心不空故假觀智既",
    "X45n0763_002:0397b02": "身心皆空觀智何加故云亦遣除想除想者正是",
    "X45n0763_002:0397b03": "能除妄想之智也既云亦遣則智相亦空矣身心",
    "X45n0763_002:0397b04": "智相悉皆離者以其一切法自性本淨無有生滅",
    "X45n0763_002:0397b05": "諸念故也既了正報身心相空則不起遍計執性",
    "X45n0763_002:0397b06": "而又令了依報諸法以歸圓成故云亦不得隨心",
    "X45n0763_002:0397b07": "念外境界境界既空心相亦無故又云以心除心",
    "X45n0763_002:0397b08": "心若馳散下正明除心之方便夫心馳散良以不",
    "X45n0763_002:0397b09": "了諸法即心故聚緣內擾趣外奔逸此令攝歸正",
    "X45n0763_002:0397b10": "念正欲了境唯心苟能即法即心則馳散奔逸皆",
    "X45n0763_002:0397b11": "合涅槃清淨妙德也即復此心下并唯心亦遣如",
    "X45n0763_002:0397b12": "唯識論云為遣執心心所外寔有境故說有唯識",
    "X45n0763_002:0397b13": "若執唯識真寔有者如執外境亦是法執。",
    "X45n0763_002:0397b14": "若從坐起去來進止有所施作於一切時常念方便",
    "X45n0763_002:0397b15": "隨順觀察久習淳熟其心得住以心住故漸漸猛利",
    "X45n0763_002:0397b16": "隨順得入真如三昧深伏煩惱信心增長速成不退",
    "X45n0763_002:0397b17": "唯除疑惑不信誹謗重罪業障我慢懈怠如是等人",
    "X45n0763_002:0397b18": "所不能入。",
    "X45n0763_002:0397b19": "已上明入定之方便此示出定之儀則以令四威",
    "X45n0763_002:0397b20": "儀中恒得止義也故教進止去來凡所施作當以",
    "X45n0763_002:0397b21": "止義觀察以令知住者行者所作所為者當體空",
    "X45n0763_002:0397b22": "寂無有行止往來之相既入定出定皆得正念從",
    "X45n0763_002:0397b23": "此猛利得入真如三昧既真如現前則煩惱深伏",
    "X45n0763_002:0397b24": "信心增長自此不退能趣道相果覺如圓覺云以",
    "X45n0763_002:0397c01": "淨覺心取靜為行靜慧發生身心客塵從此永滅",
    "X45n0763_002:0397c02": "唯除下簡別不能入真如三昧者意在返顯欲入",
    "X45n0763_002:0397c03": "真如三昧必須勇猛精勤晝夜六時禮拜諸佛誠",
    "X45n0763_002:0397c04": "心懺悔勸請隨喜迴向恒不休廢始能消諸惡障",
    "X45n0763_002:0397c05": "善根增長也。",
    "X45n0763_002:0397c06": "復次依是三昧故則知法界一相謂一切諸佛法身",
    "X45n0763_002:0397c07": "與眾生身平等無二即名一行三昧當知真如是三",
    "X45n0763_002:0397c08": "昧根本若人脩行漸漸能生無量三昧。",
    "X45n0763_002:0397c09": "此正釋明上文隨順得入真如三昧之旨真如者",
    "X45n0763_002:0397c10": "即是一法界大總相法門體也依此三昧則知法",
    "X45n0763_002:0397c11": "界一相生佛平等既知此已即名一行三昧此真",
    "X45n0763_002:0397c12": "如一行三昧出生諸佛及諸佛所脩所證之法故",
    "X45n0763_002:0397c13": "目為根本既入此根本三昧則諸三昧自然具得",
    "X45n0763_002:0397c14": "如文殊般若經云云何名一行三昧佛言法界一",
    "X45n0763_002:0397c15": "相繫緣法界是名一行三昧入一行三昧者盡知",
    "X45n0763_002:0397c16": "恒沙諸佛法界無差別相乃至廣說。",
    "X45n0763_002:0397c17": "或有眾生無善根力則為諸魔外道鬼神之所惑亂",
    "X45n0763_002:0397c18": "若於坐中現形恐怖或現端正男女等相當念唯心",
    "X45n0763_002:0397c19": "境界則滅終不煩惱。",
    "X45n0763_002:0397c20": "此示三昧中所現妄境也意令微少善根眾生脩",
    "X45n0763_002:0397c21": "習真如三昧得離業障善護其心出邪慢網故先",
    "X45n0763_002:0397c22": "顯明魔業之相以令知賊所在方可除滅然一切",
    "X45n0763_002:0397c23": "外境因心所招若念唯心境則自滅所謂主人若",
    "X45n0763_002:0397c24": "正客不能便也。",
    "X45n0763_002:0398a01": "或現天像菩薩像亦作如來像相好具足若說陀羅",
    "X45n0763_002:0398a02": "尼若說布施持戒忍辱精進禪定智慧或說平等空",
    "X45n0763_002:0398a03": "無相無願無怨無親無因無果畢竟空寂是真涅槃",
    "X45n0763_002:0398a04": "或令人知宿命過去之事亦知未來之事得他心智",
    "X45n0763_002:0398a05": "辯才無礙能令眾生貪著世間名利之事又令使人",
    "X45n0763_002:0398a06": "數瞋數喜性無常準或多慈愛多睡多病其心懈怠",
    "X45n0763_002:0398a07": "或卒起精進後便休廢生於不信多疑多慮或捨本",
    "X45n0763_002:0398a08": "勝行更脩雜業若著世事種種牽纏亦能使人得諸",
    "X45n0763_002:0398a09": "三昧少分相似皆是外道所得非真三昧或復令人",
    "X45n0763_002:0398a10": "若一日若二日若三日乃至七日住於定中得自然",
    "X45n0763_002:0398a11": "香美飲食身心適悅不飢不渴使人愛著或令人食",
    "X45n0763_002:0398a12": "無分齊乍多乍少顏色變異。",
    "X45n0763_002:0398a13": "此詳明諸魔外道鬼神之所惑亂等事或現天像",
    "X45n0763_002:0398a14": "下明魔能現身說法以惑行人也或令人知宿命",
    "X45n0763_002:0398a15": "下明魔能令行人得益具智以惑亂也能令眾生",
    "X45n0763_002:0398a16": "貪著下明魔能使行人起惑造業以惱亂也亦能",
    "X45n0763_002:0398a17": "使人得諸三昧下明魔能令行人得禪定樂以惑",
    "X45n0763_002:0398a18": "亂也或令人食無分齊下明魔能使行人得身輕",
    "X45n0763_002:0398a19": "安以惑亂也然所現所說等事乃脩禪者靈悟之",
    "X45n0763_002:0398a20": "所招引若悟菩提皆為浮想耳。",
    "X45n0763_002:0398a21": "以是義故行者常應智慧觀察勿令此心墮於邪網",
    "X45n0763_002:0398a22": "當勤正念不取不著則能遠離是諸業障。",
    "X45n0763_002:0398a23": "此詳明當念唯心境界則滅之義諸所魔業皆從",
    "X45n0763_002:0398a24": "愚癡中生故令以智慧觀察則邪網自除若炬破",
    "X45n0763_002:0398b01": "暗如湯消氷觀察之旨當以正念不取不著既不",
    "X45n0763_002:0398b02": "取著即名正受正受現前魔業自遠如智度論偈",
    "X45n0763_002:0398b03": "云若分別境相即是魔羅網不動不分別是名為",
    "X45n0763_002:0398b04": "法印。問據前所說但是魔境今結文中其所離",
    "X45n0763_002:0398b05": "者何故言離業障耶答此有二義一則行人內有",
    "X45n0763_002:0398b06": "業障故外感魔境若內離業障則外無魔事今就",
    "X45n0763_002:0398b07": "本言故名業障二則若墮邪網則成業障以魔樂",
    "X45n0763_002:0398b08": "生死起愛見貪著世間名利恭敬由是造業則成",
    "X45n0763_002:0398b09": "業障今離魔事即是離業障也。",
    "X45n0763_002:0398b10": "應知外道所有三昧皆不離見愛我慢之心貪著世",
    "X45n0763_002:0398b11": "間名利恭敬故真如三昧者不住見相不住得相乃",
    "X45n0763_002:0398b12": "至出定亦無懈慢所有煩惱漸漸微薄若諸凡夫不",
    "X45n0763_002:0398b13": "習此三昧法得入如來種性無有是處以脩世間諸",
    "X45n0763_002:0398b14": "禪三昧多起味著依於我見繫屬三界與外道共若",
    "X45n0763_002:0398b15": "離善知識所護則起外道見故。",
    "X45n0763_002:0398b16": "此正簡別邪正三昧使行人決擇而入也外道雖",
    "X45n0763_002:0398b17": "入三昧不了唯心之理故見心外有法所以不能",
    "X45n0763_002:0398b18": "離見愛我慢魔業受盡終墮沉淪真如三昧者了",
    "X45n0763_002:0398b19": "境即心入無所入出無所出故入定時不住定中",
    "X45n0763_002:0398b20": "所見殊勝之相亦不住定中所得安樂之相乃至",
    "X45n0763_002:0398b21": "出定猶同住定故無懈慢所以煩惱漸消善行增",
    "X45n0763_002:0398b22": "長若諸凡夫下勉進行人必以真如三昧而脩習",
    "X45n0763_002:0398b23": "也以脩世間諸禪定下戒勉行人不遭岐逕而使",
    "X45n0763_002:0398b24": "終歸正覺也。",
    "X45n0763_002:0398c01": "復次精勤專心脩學此三昧者現世當得十種利益",
    "X45n0763_002:0398c02": "云何為十一者常為十方諸佛菩薩之所護念二者",
    "X45n0763_002:0398c03": "不為諸魔惡鬼所能恐怖三者不為九十五種外道",
    "X45n0763_002:0398c04": "鬼神之所惑亂四者遠離誹謗甚深之法重罪業障",
    "X45n0763_002:0398c05": "漸漸微薄五者滅一切疑諸惡覺觀六者於諸如來",
    "X45n0763_002:0398c06": "境界信得增長七者遠離憂悔於生死中勇猛不怯",
    "X45n0763_002:0398c07": "八者其心柔和捨於憍慢不為他人所惱九者雖未",
    "X45n0763_002:0398c08": "得定於一切時一切境界處則能減損煩惱不樂世",
    "X45n0763_002:0398c09": "間十者若得三昧不為外緣一切音聲之所驚動。",
    "X45n0763_002:0398c10": "由上明善根微少者不能勤脩真如三昧所以有",
    "X45n0763_002:0398c11": "諸魔外道之所惑亂故此示出勤脩真如三昧者",
    "X45n0763_002:0398c12": "當得十種利益能消諸魔惡業等事返令行人必",
    "X45n0763_002:0398c13": "脩此真如三昧也亦承上文常應智慧觀察等語",
    "X45n0763_002:0398c14": "然被諸魔恐怖由不能勤脩此真如三昧故不感",
    "X45n0763_002:0398c15": "諸佛護念所以有誹謗憍慢等罪若能專念真如",
    "X45n0763_002:0398c16": "勤行脩進則感諸佛護念既諸佛護念則諸魔外",
    "X45n0763_002:0398c17": "道自不能入也由不為邪見所入故離誹謗甚深",
    "X45n0763_002:0398c18": "之法既不誹謗大乘之法故惡覺消滅而信得增",
    "X45n0763_002:0398c19": "長也由信增長之故所以於生死中勇猛不怯捨",
    "X45n0763_002:0398c20": "於憍慢等心既捨怯弱憍慢等心故能損減煩惱",
    "X45n0763_002:0398c21": "不著世間由是之故得入三昧不為外緣一切音",
    "X45n0763_002:0398c22": "聲之所驚動。問既得三昧正受則不受諸受何",
    "X45n0763_002:0398c23": "以獨指音聲所不能動答此方真教體清淨在音",
    "X45n0763_002:0398c24": "聞欲取三摩地寔以聞中入故舉聲塵所不能動",
    "X45n0763_002:0399a01": "以明返聞自性此應機而說非獨言滅聲塵而餘",
    "X45n0763_002:0399a02": "塵不滅也。",
    "X45n0763_002:0399a03": "復次若人唯脩於止則心沉沒或起懈怠不樂眾善",
    "X45n0763_002:0399a04": "遠離大悲是故脩觀。",
    "X45n0763_002:0399a05": "已上釋因緣分中五者為示方便消惡業障竟此",
    "X45n0763_002:0399a06": "正明因緣分中六者為示止觀對治凡夫二乘心",
    "X45n0763_002:0399a07": "過故脩習止義者稱真空理絕諸分別故云沉沒",
    "X45n0763_002:0399a08": "此猶似二乘取空為證也由沉沒故遂成二失一",
    "X45n0763_002:0399a09": "懈怠不樂眾善失自利也二遠離大悲失利他也",
    "X45n0763_002:0399a10": "故下文觀法如幻起大願力遍於十方脩行一切",
    "X45n0763_002:0399a11": "諸善功德以治自利之失復以無量方便救拔一",
    "X45n0763_002:0399a12": "切苦惱眾生令得第一涅槃之樂以治利他之失",
    "X45n0763_002:0399a13": "以是之故兼脩於觀。",
    "X45n0763_002:0399a14": "脩習觀者當觀一切世間有為之法無得久停須臾",
    "X45n0763_002:0399a15": "變壞一切心行念念生滅以是故苦應觀過去所念",
    "X45n0763_002:0399a16": "諸法恍忽如夢應觀現在所念諸法猶如電光應觀",
    "X45n0763_002:0399a17": "未來所念諸法猶如於雲欻爾而起應觀世間一切",
    "X45n0763_002:0399a18": "有身悉皆不淨種種穢污無一可樂如是當念一切",
    "X45n0763_002:0399a19": "眾生從無始時來皆因無明所熏習故令心生滅已",
    "X45n0763_002:0399a20": "受一切身心大苦現在即有無量逼迫未來所苦亦",
    "X45n0763_002:0399a21": "無分齊難捨難離而不覺知眾生如是甚為可愍。",
    "X45n0763_002:0399a22": "此正釋是故脩觀之旨然脩止以除煩惱脩觀以",
    "X45n0763_002:0399a23": "除所知故在一切法上觀無常苦空以明幻妄稱",
    "X45n0763_002:0399a24": "相其性真為妙覺明體如圓覺云以淨覺心知覺",
    "X45n0763_002:0399b01": "心性及與根塵皆因幻化應觀下詳明一切諸法",
    "X45n0763_002:0399b02": "須臾變壞之義故開三世觀察如夢如電如雲了",
    "X45n0763_002:0399b03": "無寔體可得復觀一切根身腥臊交遘膿血雜亂",
    "X45n0763_002:0399b04": "種種流溢皆無淨相如是觀察總顯內身外境悉",
    "X45n0763_002:0399b05": "同幻化如是下正推根身種種穢污無一可樂之",
    "X45n0763_002:0399b06": "因正發起大悲之觀也然諸眾生受於身心等苦",
    "X45n0763_002:0399b07": "者悉從無始已來一念晦昧色雜妄想想相為身",
    "X45n0763_002:0399b08": "故招三世因果如惡又聚行人觀諸眾生不自覺",
    "X45n0763_002:0399b09": "知枉入諸趣甚為可愍故興大悲而救拔其苦惱",
    "X45n0763_002:0399b10": "也。",
    "X45n0763_002:0399b11": "作是思惟即應勇猛立大誓願願令我心離分別故",
    "X45n0763_002:0399b12": "遍於十方脩行一切諸善功德盡其未來以無量方",
    "X45n0763_002:0399b13": "便救拔一切苦惱眾生令得涅槃第一義樂以起如",
    "X45n0763_002:0399b14": "是願故於一切時一切處所有眾善隨己堪能不捨",
    "X45n0763_002:0399b15": "脩學心無懈怠惟除坐時專念於止若餘一切悉當",
    "X45n0763_002:0399b16": "觀察應作不應作若行若住若臥若起皆應止觀俱",
    "X45n0763_002:0399b17": "行所謂雖念諸法自性不生而復即念因緣和合善",
    "X45n0763_002:0399b18": "惡之業苦樂等報不失不壞雖念因緣善惡業報而",
    "X45n0763_002:0399b19": "亦即念性不可得。",
    "X45n0763_002:0399b20": "此正承上所觀而成悲願也由觀一切法無常苦",
    "X45n0763_002:0399b21": "空故立誓願離分別心脩諸一切無漏淨性功德",
    "X45n0763_002:0399b22": "此即前深心也由觀一切眾生受無量等苦故起",
    "X45n0763_002:0399b23": "大悲方便令一切有情得涅槃第一義樂此即前",
    "X45n0763_002:0399b24": "大悲心也如圓覺云變化諸幻而開幻眾由起幻",
    "X45n0763_002:0399c01": "故便能內發大悲輕安一切菩薩從此起行漸次",
    "X45n0763_002:0399c02": "增長以起如是願下正明承上悲願而行也由立",
    "X45n0763_002:0399c03": "深願大悲之故於一切時處所有眾善能堪能任",
    "X45n0763_002:0399c04": "見諸眾生或順或逆恒順度脫心無懈怠唯除坐",
    "X45n0763_002:0399c05": "下乃簡別脩習止觀之義然入定時絕諸分別離",
    "X45n0763_002:0399c06": "諸施作故專念於止當出定時觀法如幻雖了法",
    "X45n0763_002:0399c07": "如幻不妨當體真空故止觀俱行也所謂下正示",
    "X45n0763_002:0399c08": "止觀俱行之旨念諸法自性不生即止也而復即",
    "X45n0763_002:0399c09": "念因緣善惡苦樂等報即觀也念因緣善惡等報",
    "X45n0763_002:0399c10": "即觀也而亦即念性不可得即止也約非有義以",
    "X45n0763_002:0399c11": "明止約非無義以明觀此二不二故云即也良以",
    "X45n0763_002:0399c12": "非有即是非無故能不捨止而修觀非無即是非",
    "X45n0763_002:0399c13": "有故能不捨觀而脩止其中不唯止觀不二抑亦",
    "X45n0763_002:0399c14": "心境一如謂以無緣智緣無相境以無相境相無",
    "X45n0763_002:0399c15": "緣智境智一如唯一寔相方名圓頓止觀真如三",
    "X45n0763_002:0399c16": "昧也。",
    "X45n0763_002:0399c17": "若脩止者對治凡夫住著世間能捨二乘怯弱之見",
    "X45n0763_002:0399c18": "若脩觀者對治二乘不起大悲陋劣心過遠離凡夫",
    "X45n0763_002:0399c19": "不脩善根以是義故是止觀門共相助成不相捨離",
    "X45n0763_002:0399c20": "若止觀不具則無能入菩提之道。",
    "X45n0763_002:0399c21": "已上廣明止觀之義此正明對治凡夫二乘心過",
    "X45n0763_002:0399c22": "也此止觀二門俱治二過止治二過者正治凡夫",
    "X45n0763_002:0399c23": "我執貪取世間令彼不著兼治二乘執五陰法見",
    "X45n0763_002:0399c24": "苦生怖令了法空本自無生觀治二過者正治二",
    "X45n0763_002:0400a01": "乘陋劣之心令普觀眾生起於大悲兼治凡夫懈",
    "X45n0763_002:0400a02": "怠之相令觀無常勤脩善行以是下總結二觀也",
    "X45n0763_002:0400a03": "顯必於二觀雙脩始超凡小方能直入無上覺道。",
    "X45n0763_002:0400a04": "復次眾生初學是法欲求正信其心怯弱以住於此",
    "X45n0763_002:0400a05": "娑婆世界自畏不能常值諸佛親承供養懼謂信心",
    "X45n0763_002:0400a06": "難可成就意欲退者當知如來有勝方便攝護信心",
    "X45n0763_002:0400a07": "謂以專意念佛因緣隨願得生他方佛土常見於佛",
    "X45n0763_002:0400a08": "永離惡道如脩多羅說若人專念西方極樂世界阿",
    "X45n0763_002:0400a09": "彌陀佛所脩善根迴向願求生彼世界即得往生常",
    "X45n0763_002:0400a10": "見佛故終無有退若觀彼佛真如法身常勤脩習畢",
    "X45n0763_002:0400a11": "竟得生住正定故。",
    "X45n0763_002:0400a12": "此正釋因緣分中七者為示專念方便生於佛前",
    "X45n0763_002:0400a13": "必定不退信心故因上明止觀二義以治凡小心",
    "X45n0763_002:0400a14": "過恐有不能脩習止觀者故示念佛法門以令信",
    "X45n0763_002:0400a15": "心不退謂以專意念佛下明中根中品生也若觀",
    "X45n0763_002:0400a16": "彼佛真如法身下明上根上品生也此念佛因緣",
    "X45n0763_002:0400a17": "如母念子子若念母母子因緣不相違遠佛念眾",
    "X45n0763_002:0400a18": "生眾生念佛自然心開隨願往生得見於佛然往",
    "X45n0763_002:0400a19": "生之人約有三位一如蓮花未開時信行未滿未",
    "X45n0763_002:0400a20": "名不退但以處無退緣故稱不退二信位滿足已",
    "X45n0763_002:0400a21": "去華開見佛入十住位得少見法身住正定位也",
    "X45n0763_002:0400a22": "三者三賢位滿入初地已去證遍滿法身生無邊",
    "X45n0763_002:0400a23": "佛土此中畢竟等是後二位以其下品下生者不",
    "X45n0763_002:0400a24": "能觀佛法身故。",
    "X45n0763_002:0400b01": "已說脩行信心分次說勸脩利益分如是摩訶衍諸",
    "X45n0763_002:0400b02": "佛秘藏我已總說若有眾生欲於如來甚深境界得",
    "X45n0763_002:0400b03": "生正信遠離誹謗入大乘道當持此論思量脩習究",
    "X45n0763_002:0400b04": "竟能至無上之道。",
    "X45n0763_002:0400b05": "此正流通分也亦釋因緣分中八者為示利益勸",
    "X45n0763_002:0400b06": "脩行故如是摩訶衍下牒起正宗之義若有眾生",
    "X45n0763_002:0400b07": "下正明勸脩以顯利益也。",
    "X45n0763_002:0400b08": "若人聞是法已不生怯弱當知此人定紹佛種必為",
    "X45n0763_002:0400b09": "諸佛之所授記假使有人能化三千大千世界滿中",
    "X45n0763_002:0400b10": "眾生令行十善不如一人於一食頃正思此法過前",
    "X45n0763_002:0400b11": "功德不可為喻復次若人受持此論觀察脩行若一",
    "X45n0763_002:0400b12": "日一夜所有功德無量無邊不可得說假令十方一",
    "X45n0763_002:0400b13": "切諸佛各於無量無邊阿僧祇劫歎其功德亦不能",
    "X45n0763_002:0400b14": "盡何以故謂法性功德無有盡故此人功德亦復如",
    "X45n0763_002:0400b15": "是無有邊際其有眾生於此論中毀謗不信所獲罪",
    "X45n0763_002:0400b16": "報經無量劫受大苦惱是故眾生但應仰信不應毀",
    "X45n0763_002:0400b17": "謗以深自害亦害他人斷絕一切三寶之種以一切",
    "X45n0763_002:0400b18": "如來皆依此法得涅槃故一切菩薩因之脩行得入",
    "X45n0763_002:0400b19": "佛智故。",
    "X45n0763_002:0400b20": "此明信與不信較量罪福正使眾生受持也以此",
    "X45n0763_002:0400b21": "法性不可思議若稱此法而脩者故得功德亦不",
    "X45n0763_002:0400b22": "可思議誹謗此法者亦稱性獲其罪報故無量億",
    "X45n0763_002:0400b23": "劫受大苦惱如金剛云是經義不可思議果報亦",
    "X45n0763_002:0400b24": "不可思議是故下戒勉生信遠離誹謗以一切因",
    "X45n0763_002:0400c01": "人果人皆依此法而得究竟故誹謗者斷絕三寶",
    "X45n0763_002:0400c02": "之種終無見佛聞法之期也。",
    "X45n0763_002:0400c03": "當知過去菩薩已依此法得成淨信現在菩薩今依",
    "X45n0763_002:0400c04": "此法得成淨信未來菩薩當依此法得成淨信是故",
    "X45n0763_002:0400c05": "眾生應勤脩學。",
    "X45n0763_002:0400c06": "此正明一切菩薩因之脩行得入佛智之義正勉",
    "X45n0763_002:0400c07": "眾生依此而脩也如心經云菩提薩埵依般若波",
    "X45n0763_002:0400c08": "羅蜜多故心無罣礙無有恐怖遠離顛倒夢想究",
    "X45n0763_002:0400c09": "竟涅槃乃至能除一切苦真寔不虗。",
    "X45n0763_002:0400c10": "諸佛甚深廣大義我今隨順總持說迴此功德如法",
    "X45n0763_002:0400c11": "性普利一切眾生界。",
    "X45n0763_002:0400c12": "此總結一論之意也初句結義次句結文後二句",
    "X45n0763_002:0400c13": "結造論之本致也又前二句結因緣立義解釋脩",
    "X45n0763_002:0400c14": "行信心四分後二句結勸脩利益分也總見得解",
    "X45n0763_002:0400c15": "釋如來根本之義使眾生離一切苦得究竟樂不",
    "X45n0763_002:0400c16": "求世間名利恭敬故。",
    "X45n0763_002:0400c18": "大乘起信論捷要卷下(終)",
    "X45n0763_002:0401a04": "後跋",
    "X45n0763_002:0401a06": "斯論醫一切眾生心要少文而攝多義自諦師翻譯",
    "X45n0763_002:0401a07": "以來雖經幾解若論提網挈領符文釋義者惟鴈門",
    "X45n0763_002:0401a08": "師斯解寔捷要焉予辛酉秋問法匡山石生和尚得",
    "X45n0763_002:0401a09": "是解究其義一一明白不忍釋卷抽資叶眾重刻以",
    "X45n0763_002:0401a10": "廣其傳冀見聞者了却生滅真如證如來根本庶上",
    "X45n0763_002:0401a11": "不負馬鳴菩薩一片執心次不負雁門老師一時註",
    "X45n0763_002:0401a12": "釋之意。後學弟子達元真智跋"
}