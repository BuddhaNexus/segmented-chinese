{
    "X23n0438_005:0339a22": "毗盧遮那成佛神變加持經義釋卷第五",
    "X23n0438_005:0339a23": "沙門　一行　述記",
    "X23n0438_005:0339a24": "　　入漫荼羅具緣真言品第二之三",
    "X23n0438_005:0339b01": "經云爾時執金剛祕密主於一切眾會中諦觀大日",
    "X23n0438_005:0339b02": "如來目不蹔瞬者時佛如所示現普門漫荼羅演說",
    "X23n0438_005:0339b03": "諸尊圖位竟祕密主以普眼觀此一一諸尊皆不見",
    "X23n0438_005:0339b04": "根本亦無住處悉是蓮華臺藏實相之身出生種種",
    "X23n0438_005:0339b05": "方便不可窮盡爾時深自慶幸發希有心倍於此法",
    "X23n0438_005:0339b06": "生難遭想將欲更問深義故先說偈也初偈意言一",
    "X23n0438_005:0339b07": "切智者出興世間如彼靈瑞華時時乃一現耳佛優",
    "X23n0438_005:0339b08": "曇華雖則難遇然此真言法要倍復過之何以故此",
    "X23n0438_005:0339b09": "是如來祕密藏長夜守護不妄授人苟無頓悟之機",
    "X23n0438_005:0339b10": "則不入其手也世尊在世猶多怨嫉況末代乎。復",
    "X23n0438_005:0339b11": "次經自釋難現因緣若眾生一見此漫荼羅者無始",
    "X23n0438_005:0339b12": "以來惡業重障摧滅無餘必定得於大菩提記故非",
    "X23n0438_005:0339b13": "鈍根薄福之人所能遭遇也一見尚難何況次第修",
    "X23n0438_005:0339b14": "行當知是人轉復希有常為普門海會之所稱歎名",
    "X23n0438_005:0339b15": "聞十方又同大日如來有種種名號故曰無量稱也。",
    "X23n0438_005:0339b16": "經云行此無上句者即是修行無上菩提句此阿字",
    "X23n0438_005:0339b17": "門為一切真言之王猶如世尊為諸法之王故曰真",
    "X23n0438_005:0339b18": "言救世者次二句明救世之業所為能令行人成金",
    "X23n0438_005:0339b19": "剛性止斷諸惡趣一切苦不生也經云若修如是行",
    "X23n0438_005:0339b20": "妙慧深不動者若具存真本應言慧極深不動如大",
    "X23n0438_005:0339b21": "海之心以極深廣故又極遠離二邊故乃至大風起",
    "X23n0438_005:0339b22": "時不能搖動若行者入此真言大海心時亦復如是",
    "X23n0438_005:0339b23": "以妙慧甚深無量又極遠離二邊故一切諸法不能",
    "X23n0438_005:0339b24": "動搖如娑竭羅龍王降雨六天時於自宮中三業都",
    "X23n0438_005:0339c01": "無動作若解如是義者則知漫荼羅種種方便皆悉",
    "X23n0438_005:0339c02": "住於實際也。",
    "X23n0438_005:0339c03": "經云時普集會一切大眾及諸持金剛者以一音聲",
    "X23n0438_005:0339c04": "讚歎金剛手言者彼諸大眾聞佛廣演漫荼羅圖位",
    "X23n0438_005:0339c05": "竟欲問此中法界幖幟及金剛事業敬重世尊故未",
    "X23n0438_005:0339c06": "敢發言以金剛手能觀察眾心乘機說偈必知欲決",
    "X23n0438_005:0339c07": "疑網普利無量眾生是故稱讚證明勸令發問又十",
    "X23n0438_005:0339c08": "佛剎微塵眾等以一心一味令一人讚誦此法音非",
    "X23n0438_005:0339c09": "謂人人俱時別說也。偈云善哉善哉大勤勇汝已",
    "X23n0438_005:0339c10": "修行真言行能問一切真言義我等咸有意思惟者",
    "X23n0438_005:0339c11": "真言行即是三平等法門汝於持三密人中最為上",
    "X23n0438_005:0339c12": "首故能問世尊普門深義如仁者所欲問佛我等亦",
    "X23n0438_005:0339c13": "皆有是思惟今悉同心思欲當速陳說也。次云一",
    "X23n0438_005:0339c14": "切現為汝證驗依住真言之行力者亦言我等初發",
    "X23n0438_005:0339c15": "心時由住此無上句故乃至能於金剛慧海甚深不",
    "X23n0438_005:0339c16": "動是故必定師子吼於汝前所說偈現作證明我等",
    "X23n0438_005:0339c17": "諸有所作皆由住真言行依真言勢力而得成就若",
    "X23n0438_005:0339c18": "汝諮問如來祕密方便者諸有求大乘人當於真言",
    "X23n0438_005:0340a01": "行法皆得通達以通達故不久勤修亦與我等無異",
    "X23n0438_005:0340a02": "以見如是利義故以一音聲同心勸助也。",
    "X23n0438_005:0340a03": "爾時祕密主蒙大眾勸發已即說伽他廣問世尊初",
    "X23n0438_005:0340a04": "一偈問彩色義有四句第一句問云何是彩色義第",
    "X23n0438_005:0340a05": "二句問當以何色第三句問云何安置此色先於何",
    "X23n0438_005:0340a06": "處內耶外耶第四句問布色時以何色為先此是造",
    "X23n0438_005:0340a07": "漫荼羅時一種支分也。次偈問諸門標相有三句",
    "X23n0438_005:0340a08": "第一句問門旗形量第二句問門廂形量第三句問",
    "X23n0438_005:0340a09": "建立諸門法度形量如是種種祕密幖幟阿闍棃皆",
    "X23n0438_005:0340a10": "應善通達之又是一種支分也。次有二偈大約凡",
    "X23n0438_005:0340a11": "八問第一句問云何奉食及華香等第二句問寶缾",
    "X23n0438_005:0340a12": "法則當知一切諸供養具皆在其中阿闍棃當隨事",
    "X23n0438_005:0340a13": "相應辨其性類又是一種支分也第三句問云何引",
    "X23n0438_005:0340a14": "召弟子入漫荼羅第四句問云何作灌頂法第五句",
    "X23n0438_005:0340a15": "問云何儭奉所尊然此中復有二種若初心行人依",
    "X23n0438_005:0340a16": "世諦漫荼羅云何召入灌頂奉獻阿闍棃若已修習",
    "X23n0438_005:0340a17": "瑜伽作祕密灌頂云何召入灌頂奉獻阿闍棃正作",
    "X23n0438_005:0340a18": "法時所有加持教授方便皆此中攝又是一種支分",
    "X23n0438_005:0340a19": "也第六句問護摩處所亦有淺密二釋及息災增益",
    "X23n0438_005:0340a20": "降伏等諸異方便第七句問真言部類字義句義等",
    "X23n0438_005:0340a21": "第八句問三昧門淺深差別之相凡阿闍棃未善通",
    "X23n0438_005:0340a22": "達如是法者不應建立漫荼羅又成三種支分也如",
    "X23n0438_005:0340a23": "是問竟大寂法王告執金剛言汝當一心諦聽。",
    "X23n0438_005:0340a24": "次說偈言最勝真言道出生大乘果者大乘果即是",
    "X23n0438_005:0340b01": "佛無上慧要由如是方便然後得生由汝善言能請",
    "X23n0438_005:0340b02": "問我故今普為諸摩訶薩開示演說也初一偈答色",
    "X23n0438_005:0340b03": "義云染彼眾生界以法界之味古佛所宣說是名為",
    "X23n0438_005:0340b04": "色義者猶如世間染色能染淨疊使同一味故以味",
    "X23n0438_005:0340b05": "解色如云袈裟味者即是染作袈裟色也今此漫荼",
    "X23n0438_005:0340b06": "羅色義亦然以法界不思議色染眾生心同一淨菩",
    "X23n0438_005:0340b07": "提味復次如世間染色衣先以灰水淨洗則易受染",
    "X23n0438_005:0340b08": "色今以囉字門焚燒弟子心垢使成灰燼然後以",
    "X23n0438_005:0340b09": "嚩字門大慈大悲水洗淨之使純一清白離諸戲論",
    "X23n0438_005:0340b10": "然後染作法界漫荼羅令種種普門身皆同實相色",
    "X23n0438_005:0340b11": "也。次有兩偈通答三問問中云當以何色今此答",
    "X23n0438_005:0340b12": "中具用青黃赤白黑五色也偈云先安布內色非安",
    "X23n0438_005:0340b13": "布外色者是答云何布色何處先起何處後起也潔",
    "X23n0438_005:0340b14": "白以為初赤色為第二如是黃及青漸次而彰著一",
    "X23n0438_005:0340b15": "切內深玄是謂色先後者是答是色誰為最初也白",
    "X23n0438_005:0340b16": "是毗盧遮那淨法界色則一切眾生本源故最為初",
    "X23n0438_005:0340b17": "赤是寶幢如來色既發菩提心於心明道中降伏魔",
    "X23n0438_005:0340b18": "怨滅除葢障故第二黃是娑羅樹王色以成正覺時",
    "X23n0438_005:0340b19": "萬德開敷皆到金剛實際故第三青是無量壽色既",
    "X23n0438_005:0340b20": "到金剛實際故即以加持方便普現大悲漫荼羅如",
    "X23n0438_005:0340b21": "淨虗空中具含萬像故第四黑是鼓音如來色所以",
    "X23n0438_005:0340b22": "垂普門之迹皆為顯本本者即如來自證之地住大",
    "X23n0438_005:0340b23": "涅槃若捨加持神力則一切心量眾生非其境界是",
    "X23n0438_005:0340b24": "故其色幽玄而最居後也。復次如世間淨帛先受",
    "X23n0438_005:0340c01": "染色故最初黑是染色之極以最深故不可復加是",
    "X23n0438_005:0340c02": "以居後漫荼羅色義亦然白是越百六十心垢義此",
    "X23n0438_005:0340c03": "名信色故最初赤者大勤勇義是精進色故第二黃",
    "X23n0438_005:0340c04": "謂一念相應時定慧均等七覺開敷是名念色故第",
    "X23n0438_005:0340c05": "三青者大空三昧義是名定色故第四黑者謂大涅",
    "X23n0438_005:0340c06": "槃義即是如來究竟之慧是名慧色故第五或有說",
    "X23n0438_005:0340c07": "言白色最初黃為第二赤為第三青為第四黑為第",
    "X23n0438_005:0340c08": "五者此約受染淺深有容有上之義又白是信義最",
    "X23n0438_005:0340c09": "初黃者猶如金剛不可爼壞即是進義故第二赤謂",
    "X23n0438_005:0340c10": "心障淨除光明顯照即是念義故第三餘如上釋法",
    "X23n0438_005:0340c11": "門所表各殊也。復次白是寂災色如來部義故最",
    "X23n0438_005:0340c12": "初黃是增益色蓮華部義故第二赤是降伏色金剛",
    "X23n0438_005:0340c13": "部義故第三青是成辦諸事亦出生隨類之形故第",
    "X23n0438_005:0340c14": "四黑是攝召義即諸奉教忿怒等所為眾務故第五",
    "X23n0438_005:0340c15": "也復次如世間彩畫不過五色然更相涉入有種種",
    "X23n0438_005:0340c16": "淺深不同巧慧者善分布之出生萬像無有窮盡法",
    "X23n0438_005:0340c17": "界不思議色亦復如是統而言之不過五字門然亦",
    "X23n0438_005:0340c18": "更相發揮成種種差別智印耶如來以普門善巧圖",
    "X23n0438_005:0341a01": "作悲生漫荼羅乃至出生世界微塵數隨類之形猶",
    "X23n0438_005:0341a02": "不窮盡若瑜伽行人善得此中意者當觸類而長自",
    "X23n0438_005:0341a03": "在施為寂滅真如中當在何次如偈中所說且舉一",
    "X23n0438_005:0341a04": "途法門提其綱領耳。",
    "X23n0438_005:0341a05": "經云先安布內色非安布外色者凡圖畫法當先建",
    "X23n0438_005:0341a06": "立內心祕密蓮華藏竟次造第一重伊字三點諸內",
    "X23n0438_005:0341a07": "眷屬次造第二重四菩薩等諸大眷屬及以第三重",
    "X23n0438_005:0341a08": "一切世天眷屬又諸界道中央及第一重當具五色",
    "X23n0438_005:0341a09": "先以白色為周界竟次於其外布赤色界次外又布",
    "X23n0438_005:0341a10": "黃色次外又布青色最外布黑色其第二重亦依如",
    "X23n0438_005:0341a11": "上次第布白赤黃三色第三重周界但布純白一色",
    "X23n0438_005:0341a12": "皆極令均調正直漸次右旋布之其行道及供養處",
    "X23n0438_005:0341a13": "外緣等隨作一純色界瞿醯云但用白色也所以先",
    "X23n0438_005:0341a14": "自白色從中向外者明此菩提心五種根力漸次增",
    "X23n0438_005:0341a15": "廣乃至住於大般涅槃則遍一切處無所不在故黑",
    "X23n0438_005:0341a16": "色最居外也若從淺至深自迹歸本則世尊俯同六",
    "X23n0438_005:0341a17": "趣為初門眷屬開發淨菩提心若眾生入此明門超",
    "X23n0438_005:0341a18": "百六十心時則已出過世間上菩薩位故第三漫荼",
    "X23n0438_005:0341a19": "羅唯以白色為界也第二漫荼羅於白心之上更加",
    "X23n0438_005:0341a20": "赤色黃色者赤是勤勇菩提心中進修萬行黃是如",
    "X23n0438_005:0341a21": "來念處萬德開敷爾時即入重玄門居寂光土乃至",
    "X23n0438_005:0341a22": "迹居補處猶固不識一人故第二重但以三色為界",
    "X23n0438_005:0341a23": "也第一重漫荼羅於三色之上更加青色黑色者青",
    "X23n0438_005:0341a24": "是大空三昧所謂如來身口意密無盡加持故作大",
    "X23n0438_005:0341b01": "虗空色黑謂如來壽量常住之身如是妙身畢竟無",
    "X23n0438_005:0341b02": "像故作深玄色此二句是如來祕密藏非普為一切",
    "X23n0438_005:0341b03": "眾生故名內眷屬也又入此深玄色時即是如來自",
    "X23n0438_005:0341b04": "證中胎華藏爾時見五智色皆同一法界色何有淺",
    "X23n0438_005:0341b05": "深之殊而諸眾生有漸入者有超昇者有頓入者然",
    "X23n0438_005:0341b06": "其所趣畢竟同歸故云一切內深玄也。",
    "X23n0438_005:0341b07": "經云建立門幖幟量同中胎藏廂衛亦如是華臺十",
    "X23n0438_005:0341b08": "六節者漫荼羅夾門皆竪幢旗以為標誌謂之門標",
    "X23n0438_005:0341b09": "二標相距尺量令與中胎正等上置橫棔其廣亦然",
    "X23n0438_005:0341b10": "幢竿上皆置偃月月下置旗幟像取繒帛裁令正方",
    "X23n0438_005:0341b11": "可隅角破之以為兩幟各附幢竿之外上銳下垂也",
    "X23n0438_005:0341b12": "四維際亦置幢竿偃月其幖幟兩向置之於大勤勇",
    "X23n0438_005:0341b13": "門偃月上各置如意寶金剛手門偃月上各置拔折",
    "X23n0438_005:0341b14": "羅蓮華手門偃月上各置商佉其四維上亦皆置寶",
    "X23n0438_005:0341b15": "也夾門廂衛處如亞字形而於中間通道每於曲際",
    "X23n0438_005:0341b16": "皆置金剛橛橛首如一股拔折羅形其下銛銳一廂",
    "X23n0438_005:0341b17": "六橛兩邊總十二橛四門并四角總五十八枚三重",
    "X23n0438_005:0341b18": "例爾并備五色線皆以不動真言或降三世真言加",
    "X23n0438_005:0341b19": "持一百八遍或一千八十遍阿闍棃正作法夜既畵",
    "X23n0438_005:0341b20": "漫荼羅竟先觀中胎及第一院知無闕少即下金剛",
    "X23n0438_005:0341b21": "橛金剛橛以金剛線周帀圍之至通門處則止不須",
    "X23n0438_005:0341b22": "橫斷三重皆如是置之若不能爾者其第三院必應",
    "X23n0438_005:0341b23": "具依此法勿得闕少至通門處當舉線隨門標屈曲",
    "X23n0438_005:0341b24": "而上使不閡頭既結界竟當依門出入不得輙越餘",
    "X23n0438_005:0341c01": "處每出入時仍須誦不動真言若是瑜伽阿闍棃亦",
    "X23n0438_005:0341c02": "可周帀以線圍斷若須出入時想舉此線而於下過",
    "X23n0438_005:0341c03": "過已則還如故或去門遠急須出入者當觀自身作",
    "X23n0438_005:0341c04": "毗盧遮那以無罣礙身勿生越線之想隨意出入無",
    "X23n0438_005:0341c05": "咎也六橛間迴屈處皆令尺量均停仍須通行道往",
    "X23n0438_005:0341c06": "來界院最外門廂衛兩邊亦與中胎正等故云廂衛",
    "X23n0438_005:0341c07": "亦如是也華臺是灌頂處蓮華壇規製大同中胎八",
    "X23n0438_005:0341c08": "葉之藏極小者劑十六指餘義下當更說之但開一",
    "X23n0438_005:0341c09": "門其門令向大壇也。偈云應知彼初門與內壇齊",
    "X23n0438_005:0341c10": "等謂第一重門相當準約九分令廣狹正齊使門之",
    "X23n0438_005:0341c11": "中道正當華藏之心所餘第二第三門亦以此為率",
    "X23n0438_005:0341c12": "分之自然漸次增廣各得其所於第二重門廂曲中",
    "X23n0438_005:0341c13": "置二龍王兄弟難陀在南拔難陀在北其餘眾寶莊",
    "X23n0438_005:0341c14": "嚴大同入祕密漫荼羅位品阿闍棃言若作深密釋",
    "X23n0438_005:0341c15": "者四面方相正直均等是四念處義四門是四靜慮",
    "X23n0438_005:0341c16": "亦是四攝法門標是四梵住廂曲是四正勤四維是",
    "X23n0438_005:0341c17": "四真諦金剛線即是修多羅以此連持三十七品作",
    "X23n0438_005:0341c18": "法門分齊也所以外門標相長短廣狹之量皆與中",
    "X23n0438_005:0342a01": "胎正等者明如來一一法門皆與法界相稱乃至無",
    "X23n0438_005:0342a02": "有毫氂增減又令所行中道正當蓮華臺實相之心",
    "X23n0438_005:0342a03": "其普門之迹遠而逾廣故云智者於外院漸次而增",
    "X23n0438_005:0342a04": "加也。",
    "X23n0438_005:0342a05": "偈云略說三摩地一心住於緣從此以下答漫荼羅",
    "X23n0438_005:0342a06": "中三昧支分若未修瑜伽者不得作阿闍棃以闕支",
    "X23n0438_005:0342a07": "分故法事不成也經中初略釋三昧名義次深廣說",
    "X23n0438_005:0342a08": "之初略釋者謂心係緣一境而不馳散是等持義故",
    "X23n0438_005:0342a09": "偈云略說三摩地一心住於緣也且就有相瑜伽自",
    "X23n0438_005:0342a10": "有上中下三種上謂觀毗盧遮那等諸如來身中謂",
    "X23n0438_005:0342a11": "觀文殊師利等諸菩薩身下謂觀因陀羅等隨類之",
    "X23n0438_005:0342a12": "身一一如漫荼羅所示色像威儀祕密幖幟或印或",
    "X23n0438_005:0342a13": "字但一心住緣不復馳散即是彼尊三昧門以要言",
    "X23n0438_005:0342a14": "之如漫荼羅海會佛剎微塵數一一善知識皆是一",
    "X23n0438_005:0342a15": "種入法界三昧門若總觀如是普門大眾一心住緣",
    "X23n0438_005:0342a16": "而不馳散即是普眼三昧門亦名普門世界三昧門",
    "X23n0438_005:0342a17": "如一門及一切門者或但入正遍知部三昧門或但",
    "X23n0438_005:0342a18": "入蓮華部三昧門或但入金剛部三昧門或以文殊",
    "X23n0438_005:0342a19": "眷屬普皆集會為一三昧門餘三菩薩亦爾隨行人",
    "X23n0438_005:0342a20": "心量大小種種不同也行者修習瑜伽或觀本尊或",
    "X23n0438_005:0342a21": "觀祕密印或觀真言時有種種境界現前不與本觀",
    "X23n0438_005:0342a22": "相同皆是邪觀也如於定中或見日月眾星光明粲",
    "X23n0438_005:0342a23": "麗或見大蓮華王遍滿空中或見寶樹樓閣殊勝莊",
    "X23n0438_005:0342a24": "嚴猶如天宮及諸淨剎或復豁然不復有身心相或",
    "X23n0438_005:0342b01": "見諸佛菩薩無量大眾或聞種種異聲或見懸崖巉",
    "X23n0438_005:0342b02": "絕至無間獄以不依本所緣故皆不應取但如常一",
    "X23n0438_005:0342b03": "心作意雖得與定境相應應須深修觀察十緣生句",
    "X23n0438_005:0342b04": "不應味著也若見異境以為殊妙而取著之名為我",
    "X23n0438_005:0342b05": "慢定亦名慳執定但與正觀相應時自然得見俱胝",
    "X23n0438_005:0342b06": "佛剎此中佛謂百千眾剎謂淨處也如是相應時即",
    "X23n0438_005:0342b07": "知承前以來種種事相非無因緣以如是如是因緣",
    "X23n0438_005:0342b08": "故有如是如是事相不由他悟而無所罣礙也。復",
    "X23n0438_005:0342b09": "次深祕釋者謂於一一善知識法門身真實相中心",
    "X23n0438_005:0342b10": "住於緣不生妄想戲論是等持義如入阿字門一念",
    "X23n0438_005:0342b11": "法界是毗盧遮那三昧於法蓮華印一心不亂是觀",
    "X23n0438_005:0342b12": "自在三昧於金剛慧印一心不亂是祕密主三昧乃",
    "X23n0438_005:0342b13": "至梵釋諸尊各於一法界門而得自在若於彼解脫",
    "X23n0438_005:0342b14": "身一緣不亂名彼淨天眼三昧若於大悲藏雲海中",
    "X23n0438_005:0342b15": "一心不亂名普眼三昧亦名普現色身三昧若使如",
    "X23n0438_005:0342b16": "來於無量阿僧祇劫演說是中廣義猶不窮盡今欲",
    "X23n0438_005:0342b17": "以兩偈攝之使究盡無餘故云廣義復殊異大眾生",
    "X23n0438_005:0342b18": "諦聽也此中復有二初明如來三昧印次明三昧道",
    "X23n0438_005:0342b19": "中差別印。",
    "X23n0438_005:0342b20": "偈云佛說一切空者即是入阿字門乃至無有少法",
    "X23n0438_005:0342b21": "而可得者亦無定相可名三昧住如是一心法界名",
    "X23n0438_005:0342b22": "為正覺之等持也所以然者若出此心性外有境界",
    "X23n0438_005:0342b23": "可緣即非常住之境境為四相所遷時住緣之心亦",
    "X23n0438_005:0342b24": "復隨境界流云何名為定耶是故正覺三昧覺諸法",
    "X23n0438_005:0342c01": "本不生故唯是心自證心心自知心從久遠已來常",
    "X23n0438_005:0342c02": "如實際無有變易即以如是心自住如是緣故得名",
    "X23n0438_005:0342c03": "為等持也此正是毗盧遮那本尊所現無盡莊嚴藏",
    "X23n0438_005:0342c04": "亦不離如是本尊若他觀者皆名邪觀故次說必定",
    "X23n0438_005:0342c05": "印言三昧唯證心非從異緣得若據梵本質言之當",
    "X23n0438_005:0342c06": "言彼更無異得意言更不從餘處得之也次云彼如",
    "X23n0438_005:0342c07": "是境界一切如來定者如大般涅槃經明一切有心",
    "X23n0438_005:0342c08": "者悉有佛性此佛性即名首楞嚴定亦名金剛三昧",
    "X23n0438_005:0342c09": "亦名般若波羅蜜佛佛道同更無異路若行人初發",
    "X23n0438_005:0342c10": "心時能如是正觀心性者亦即名為入如來定豈煩",
    "X23n0438_005:0342c11": "漸超四處方至究竟乎復次瑜伽行人若蒙諸佛威",
    "X23n0438_005:0342c12": "神加被故乃至於三昧中具見十佛剎土微塵眾等",
    "X23n0438_005:0342c13": "無量聖尊三種密印互不相雜或復一心不亂轉成",
    "X23n0438_005:0342c14": "自身雖則奇特難思尚以有相有緣故名為世間三",
    "X23n0438_005:0342c15": "昧若此三昧現前時行者觀察十緣生句淨除一切",
    "X23n0438_005:0342c16": "妄想戲論與空寂相應即悟如是漫荼羅海會皆悉",
    "X23n0438_005:0342c17": "從眾緣生如鏡像水月乾闥婆城等都無性相是名",
    "X23n0438_005:0342c18": "出世間三昧然尚以空病未空故未得名為大空及",
    "X23n0438_005:0342c19": "坐道場自證心性時即知如是等加持境界皆是心",
    "X23n0438_005:0342c20": "之實際爾時心不住相亦不依空而照見空與不空",
    "X23n0438_005:0342c21": "畢竟無相而具一切相故名大空三昧住此三昧者",
    "X23n0438_005:0342c22": "即是住於佛無礙慧佛說是人一切智智究竟圓滿",
    "X23n0438_005:0342c23": "所以經云故說為大空圓滿薩婆若也。",
    "X23n0438_005:0342c24": "經第二卷初云爾時毗盧遮那世尊與一切諸佛同",
    "X23n0438_005:0343a01": "共集會各各宣說一切聲聞緣覺菩薩三昧道者如",
    "X23n0438_005:0343a02": "來已說究竟三空三昧印為令普門進趣者無留難",
    "X23n0438_005:0343a03": "故復說三昧道中差別印三重漫荼羅所示種種類",
    "X23n0438_005:0343a04": "形皆是如來一種法門身是故悉名為佛此等一切",
    "X23n0438_005:0343a05": "諸佛各於本所流通法門自說彼三昧道若現世天",
    "X23n0438_005:0343a06": "身者則說彼天三昧道若現聲聞身者則說聲聞三",
    "X23n0438_005:0343a07": "昧道若現辟支佛身者則說辟支佛三昧道若現菩",
    "X23n0438_005:0343a08": "薩身者則說菩薩三昧道若現持金剛身者則說金",
    "X23n0438_005:0343a09": "剛三昧道當知此中偈頌如是無量剎塵非世間結",
    "X23n0438_005:0343a10": "集經卷所能具載然諸行人若深入瑜伽境界時自",
    "X23n0438_005:0343a11": "當了了聽聞如正說時無異以此故名為佛加持日",
    "X23n0438_005:0343a12": "也。",
    "X23n0438_005:0343a13": "經云時佛入於一切如來一體速疾力三昧者謂入",
    "X23n0438_005:0343a14": "此三昧時則證知一切如來皆同一法界智體於一",
    "X23n0438_005:0343a15": "念中能次第觀察無量世界海微塵數等諸三昧門",
    "X23n0438_005:0343a16": "知如是如是若干眾生於彼彼三昧門中應得入道",
    "X23n0438_005:0343a17": "知彼善知識已為若干眾生作種種因緣未為若干",
    "X23n0438_005:0343a18": "眾生作種子因緣或有眾生入如是法門可得超昇",
    "X23n0438_005:0343a19": "成佛入餘法門久遠稽留不得成佛如是等種種根",
    "X23n0438_005:0343a20": "性不同進趣方便皆亦隨異乃至遊戲其中次第修",
    "X23n0438_005:0343a21": "習出入超世間於一一門各得能成就無量眾生故",
    "X23n0438_005:0343a22": "名一體速疾力三昧也爾時世尊遍觀察已了知種",
    "X23n0438_005:0343a23": "種三昧道同歸一體皆是佛乘復為執金剛說一切",
    "X23n0438_005:0343a24": "三昧道中成菩提印初有二偈明成佛之外迹謂我",
    "X23n0438_005:0343b01": "初坐道場以此一體速疾力三昧降伏天魔軍眾然",
    "X23n0438_005:0343b02": "是中更有難降伏處所謂煩惱等魔無有形相方所",
    "X23n0438_005:0343b03": "亦無足迹難可覺知於一念中亦皆殄滅故云降伏",
    "X23n0438_005:0343b04": "於四魔也以大勤勇聲者謂佛以誠實言告彼魔波",
    "X23n0438_005:0343b05": "旬我於無量無數劫為調伏眾生故棄捨身命不可",
    "X23n0438_005:0343b06": "稱數而今悉已成就有入道之機故我將證菩提為",
    "X23n0438_005:0343b07": "彼等眾生開發淨眼汝之勢力何能留礙耶適發此",
    "X23n0438_005:0343b08": "聲時一切眾生怖畏悉除天魔迷悶躃地尋皆退散",
    "X23n0438_005:0343b09": "若有眾生受持如是三角印者乃至能除無間獄中",
    "X23n0438_005:0343b10": "無量怖畏何況天魔鬼神等怖耶故云以大勤勇聲",
    "X23n0438_005:0343b11": "除眾生怖畏爾時地神歡喜展轉稱說乃至聲及淨",
    "X23n0438_005:0343b12": "居爾時大梵天王等八部眾生徒見此伏魔之外迹",
    "X23n0438_005:0343b13": "是故有名稱生號為大勤勇者然我實成佛處則非",
    "X23n0438_005:0343b14": "彼等所能測量也故次有二偈明菩提實義我覺本",
    "X23n0438_005:0343b15": "不生者謂覺了自心從本以來本不生即是成佛而",
    "X23n0438_005:0343b16": "實無覺無成也一切眾生不解如是常寂滅相憶想",
    "X23n0438_005:0343b17": "分別妄念有生死輪迴六趣不能自出今雖聞正法",
    "X23n0438_005:0343b18": "音還於種種有為事迹中推求挍計冀望成佛何有",
    "X23n0438_005:0343b19": "得理耶出過語言道者從此以下皆是轉釋阿字",
    "X23n0438_005:0343b20": "門覺本不生即是佛佛自證之法非思量分別之所",
    "X23n0438_005:0343b21": "能及亦不可傳授與人智度謂之言語盡竟不行處",
    "X23n0438_005:0343b22": "也諸過得解脫者一切妄想分別名之為過即是生",
    "X23n0438_005:0343b23": "滅斷常去來一異等種種戲論以不知諸法實相故",
    "X23n0438_005:0343b24": "悉皆可破可轉若了諸法本無生際即於如是一切",
    "X23n0438_005:0343c01": "過失皆得解脫是故金剛之身遠離百非也遠離於",
    "X23n0438_005:0343c02": "因緣者若法界體有生滅之相則有因有緣可得宣",
    "X23n0438_005:0343c03": "說而今法從緣生則無自性若無自性則是本來不",
    "X23n0438_005:0343c04": "生因緣和合時亦無所起因緣離散時亦無有盡是",
    "X23n0438_005:0343c05": "故如淨虗空常不變易大經亦云唯有如來離諸因",
    "X23n0438_005:0343c06": "緣也知空等虗空者本來不生即是畢竟空義以自",
    "X23n0438_005:0343c07": "性淨無際無分別故同於大虗是故以世間易解空",
    "X23n0438_005:0343c08": "譬不思議空也如實相智生者心之實相即是毗盧",
    "X23n0438_005:0343c09": "遮那遍一切處佛坐道場如法相解時種種不如實",
    "X23n0438_005:0343c10": "見悉滅無餘是故薩婆若慧與虗空等也已離一切",
    "X23n0438_005:0343c11": "闇者於一切法相不如實知即是無明是故覺本不",
    "X23n0438_005:0343c12": "生時即生遍法界明以一切種觀一切法無不見聞",
    "X23n0438_005:0343c13": "觸知也第一實無垢者此最實事更無過上名為第",
    "X23n0438_005:0343c14": "一實際所謂自性清淨心以離一切暗故佛之知見",
    "X23n0438_005:0343c15": "無復垢汙皆轉釋本不生義也次有二句結云諸趣",
    "X23n0438_005:0343c16": "唯想名佛相亦復然者言六趣眾生與毗盧遮那本",
    "X23n0438_005:0343c17": "無二體但隨眾生種種妄想立種種名耳佛亦如是",
    "X23n0438_005:0343c18": "一切世間徒見我降魔成道方便度人之迹隨彼心",
    "X23n0438_005:0344a01": "相而稱說之或云大沙門或云大勤勇乃至華嚴所",
    "X23n0438_005:0344a02": "說於一切世界中有無量異名非謂自證法中如其",
    "X23n0438_005:0344a03": "所說而可表示也次一偈復釋通世諦明起教所由",
    "X23n0438_005:0344a04": "故云此第一實際以加持力故為度諸世間而以文",
    "X23n0438_005:0344a05": "字說謂以佛眼觀之如是種種名言亦復不出第一",
    "X23n0438_005:0344a06": "實際而諸眾生入道因緣種種不同若應以文字語",
    "X23n0438_005:0344a07": "言得度者則如來不動實際以自在神力加持彼彼",
    "X23n0438_005:0344a08": "聲字而演說之若眾生如法修行者得與三密相應",
    "X23n0438_005:0344a09": "時則知世諦不異第一義諦也。",
    "X23n0438_005:0344a10": "經云爾時執金剛具德者得未曾有開敷眼頂禮一",
    "X23n0438_005:0344a11": "切智而說偈言者具德謂具足一切如來祕密莊嚴",
    "X23n0438_005:0344a12": "之德如蓮華增長具足時蒙日光所照自然開敷端",
    "X23n0438_005:0344a13": "嚴可愛執金剛亦爾心蓮華眼遇菩提印光朗然開",
    "X23n0438_005:0344a14": "敷萬德皆備美暢於內彰於外容亦有青蓮目開敷",
    "X23n0438_005:0344a15": "之相而說伽陀領解前旨也初云諸佛甚希有權智",
    "X23n0438_005:0344a16": "不思議者具存梵本應云一切諸佛希有智方便不",
    "X23n0438_005:0344a17": "思議智謂領解前偈中覺本不生方便謂領解前偈",
    "X23n0438_005:0344a18": "中加持神力復次智謂心蓮華臺具足方便謂葉蕊",
    "X23n0438_005:0344a19": "開敷二種具不可思議故云希有也次云離一切戲",
    "X23n0438_005:0344a20": "論法佛自然智是廣歎不思議智而為世間說滿足",
    "X23n0438_005:0344a21": "眾希願是廣歎不思議方便若法依師而得從於眾",
    "X23n0438_005:0344a22": "因緣生即是戲論生滅相非法性佛自然之慧若是",
    "X23n0438_005:0344a23": "自然之慧則非修學可階亦不可授人如內證天甘",
    "X23n0438_005:0344a24": "露味假令種種方便為未甞者說之終不能解然佛",
    "X23n0438_005:0344b01": "大方便力以無相法身作種種名相加持令諸眾生",
    "X23n0438_005:0344b02": "以因果法證得非因非果法是故權實二慧俱不可",
    "X23n0438_005:0344b03": "思議也次云真言相如是常依於二諦者是結成不",
    "X23n0438_005:0344b04": "思議二智領解上文施設二諦之意以知名相即實",
    "X23n0438_005:0344b05": "際故能以實際加持而作名相以知淺略即是深祕",
    "X23n0438_005:0344b06": "故能以深祕為淺略隨眾生所成義利皆實不虗若",
    "X23n0438_005:0344b07": "能解此世諦時自當通達第一義諦故云諸佛說法",
    "X23n0438_005:0344b08": "常依二諦也次有一偈明信解佛菩提印得無量福",
    "X23n0438_005:0344b09": "聚故云若有諸眾生知此法教者世人應供養猶如",
    "X23n0438_005:0344b10": "敬制底制底是生身舍利所依是故諸天世人祈福",
    "X23n0438_005:0344b11": "祐者皆悉供養若行人信受如是義者即法身舍利",
    "X23n0438_005:0344b12": "所依堪受一切世間供養恭敬也。復次梵音制底",
    "X23n0438_005:0344b13": "與質多體同此中祕密謂心為佛塔也如第三漫荼",
    "X23n0438_005:0344b14": "羅以自心為基次第增加乃至中胎涅槃色最居其",
    "X23n0438_005:0344b15": "上故此制底甚高也又從中胎八葉次第增加乃至",
    "X23n0438_005:0344b16": "第三隨類普門身無處不遍故此制底極廣蓮華臺",
    "X23n0438_005:0344b17": "達磨駄都所謂法身舍利也若眾生解此心菩提印",
    "X23n0438_005:0344b18": "者即同毗盧遮那故云世間應供養猶如敬制底也。",
    "X23n0438_005:0344b19": "經云時執金剛說此偈已諦觀毗盧遮那目不暫瞬",
    "X23n0438_005:0344b20": "默然而住者時執金剛已聞畢竟三昧印欲問三昧",
    "X23n0438_005:0344b21": "道中差別印若以語言白佛恐乖至理是以默然觀",
    "X23n0438_005:0344b22": "佛一心而住即是甚深發問也。復次執金剛默然",
    "X23n0438_005:0344b23": "而住者欲表如來照機義故如常教所傳云佛於晝",
    "X23n0438_005:0344b24": "夜三時觀可化眾生而度脫之此隨聲聞心量自作",
    "X23n0438_005:0344c01": "如是說耳若佛眼觀而後見不觀則無所見觀時則",
    "X23n0438_005:0344c02": "智慧生不觀則智慧不生是則生滅明暗之境不得",
    "X23n0438_005:0344c03": "名為平等大慧也以如來無相無分別慧法爾無礙",
    "X23n0438_005:0344c04": "常照法界根緣如大海潮終不過限是故金剛手適",
    "X23n0438_005:0344c05": "有可傳之機如來即為演說不待問而後答也。復",
    "X23n0438_005:0344c06": "次金剛手了知世諦即是第一義諦所行處不異畢",
    "X23n0438_005:0344c07": "竟處也是故默然無言如來了知第一義即是世諦",
    "X23n0438_005:0344c08": "畢竟處不異所行處是故廣分別說為令眾生通達",
    "X23n0438_005:0344c09": "二諦相故更相發明而實同歸一致也。就如來答",
    "X23n0438_005:0344c10": "中略有四句第一句云復次祕密主一生補處菩薩",
    "X23n0438_005:0344c11": "住佛地三昧道離於造作知世間相住於業地堅住",
    "X23n0438_005:0344c12": "佛地者此是最上灌頂位故先明之如餘經所明此",
    "X23n0438_005:0344c13": "是一生所繫菩薩從此上生兜率天宮次紹佛位故",
    "X23n0438_005:0344c14": "名一生補處也今此經宗言一生者謂從一而生也",
    "X23n0438_005:0344c15": "初得淨菩提心時從一實之地發生無量無邊三昧",
    "X23n0438_005:0344c16": "總持門如是一一地中次第增長當知亦爾迄至第",
    "X23n0438_005:0344c17": "十地滿足未至第十一地爾時從一實境界具足發",
    "X23n0438_005:0344c18": "生一切莊嚴唯少如來一位未得證智更有一轉法",
    "X23n0438_005:0344c19": "性生即補佛處故名一生補處此是究竟發菩提心",
    "X23n0438_005:0344c20": "於一切三昧道中最為牢強精進進入佛道故云住",
    "X23n0438_005:0344c21": "佛地三昧道也離諸造作者作謂修治地業乃至莊",
    "X23n0438_005:0344c22": "嚴佛土成就眾生以有智分別心猶是世間之相今",
    "X23n0438_005:0344c23": "此菩薩正行大空三昧遠離從緣生法微細戲論故",
    "X23n0438_005:0344c24": "云離作也知世間相謂如實知世間實際畢竟不異",
    "X23n0438_005:0345a01": "涅槃際而能不動實際悉見世間本起因緣是故住",
    "X23n0438_005:0345a02": "此三昧道中念念進趣如來地住於業地梵音質言",
    "X23n0438_005:0345a03": "之當云作地即是學如來金剛事業皆得善巧瓔珞",
    "X23n0438_005:0345a04": "亦云入重玄門學佛威儀也堅住佛地即是於如來",
    "X23n0438_005:0345a05": "地堅固不動名之為住與前住字義殊如人渴乏求",
    "X23n0438_005:0345a06": "水已經歷多時忽得覩見清涼池中門更無障礙但",
    "X23n0438_005:0345a07": "一心進趣無復異緣是名補處三昧道已到清涼池",
    "X23n0438_005:0345a08": "希願盡息亦為佛地故雖同名大空定而義有差別",
    "X23n0438_005:0345a09": "也。",
    "X23n0438_005:0345a10": "經云祕密主八地自在菩薩三昧道不得一切諸法",
    "X23n0438_005:0345a11": "離於有生知一切如幻是故世稱觀自在者如上已",
    "X23n0438_005:0345a12": "說十地道若次第而進當說佛地若漸下者當說第",
    "X23n0438_005:0345a13": "九地何故說第八地耶以一切菩薩初度第七地時",
    "X23n0438_005:0345a14": "上不見諸佛可求下不見眾生可度謂是住大涅槃",
    "X23n0438_005:0345a15": "於萬行休息爾時十方諸佛以此三昧道發起其心",
    "X23n0438_005:0345a16": "得度菩提心難地是故別說從此進入九地中無別",
    "X23n0438_005:0345a17": "患難故不須別說行處印也從初發意以來深觀十",
    "X23n0438_005:0345a18": "緣生句入此地時得度性空彼岸故云不得一切諸",
    "X23n0438_005:0345a19": "法離於有生復以善巧方便於如如不動中起十緣",
    "X23n0438_005:0345a20": "生無邊大用以如幻三昧遍至十方佛剎親近種種",
    "X23n0438_005:0345a21": "善知識普學無量度人門隨諸眾生應以何等像類",
    "X23n0438_005:0345a22": "言音而得度者即皆現之而為說法是故世間見如",
    "X23n0438_005:0345a23": "是事迹故號為觀自在者是初入蓮華三昧之異名",
    "X23n0438_005:0345a24": "也此中自在梵本正翻是富貴義如人得大勢位具",
    "X23n0438_005:0345b01": "足財寶隨心所欲自然成就此菩薩亦爾假令十方",
    "X23n0438_005:0345b02": "世界一切有情希求世出世間種種資具隨其性欲",
    "X23n0438_005:0345b03": "種種不同能以如幻三昧一時給與各得滿其所願",
    "X23n0438_005:0345b04": "然未能絕起用之迹使諸有所作皆如金剛故分為",
    "X23n0438_005:0345b05": "二印耳復次此中應說初法明門三昧道於上品中",
    "X23n0438_005:0345b06": "已說故不重言又如上所說一生補處及八地三昧",
    "X23n0438_005:0345b07": "是約教道法門作如此說耳然祕密乘人於世諦中",
    "X23n0438_005:0345b08": "即能通達第一義諦者從初發心時即具行大空三",
    "X23n0438_005:0345b09": "昧其謂不然則於一生之中不能頓滿諸地也。",
    "X23n0438_005:0345b10": "經云復次祕密主聲聞眾住有緣地識生滅除二邊",
    "X23n0438_005:0345b11": "極觀察智得不隨順修行因是名聲聞三昧道者如",
    "X23n0438_005:0345b12": "阿毗曇明九想八念背捨勝處一切入三三昧等皆",
    "X23n0438_005:0345b13": "名住有緣地依此等三昧為方便故令其心恬然而",
    "X23n0438_005:0345b14": "靜得正觀察覺世間出世間法皆悉有因有緣世間",
    "X23n0438_005:0345b15": "以集為因以苦為果出世間以道為因以滅為果如",
    "X23n0438_005:0345b16": "阿含中廣明毗尼中舉要言之所謂諸法從緣起如",
    "X23n0438_005:0345b17": "來說是因彼法因緣盡是大沙門說也以知因緣生",
    "X23n0438_005:0345b18": "滅故滅有無見遠離斷常二邊得真諦智生故名極",
    "X23n0438_005:0345b19": "觀察智以能極觀察故不倒不謬故名為諦也從無",
    "X23n0438_005:0345b20": "明至老死此有故彼有此生故彼生乃至輪迴無際",
    "X23n0438_005:0345b21": "若隨此無明而轉名之為順既見四真諦已背生死",
    "X23n0438_005:0345b22": "流隨行聖道乃至能自說記我生已盡梵行已立所",
    "X23n0438_005:0345b23": "作已辦不受後有是名不隨順如是種種不隨順行",
    "X23n0438_005:0345b24": "要以三昧為因故曰得不隨順修行因聲聞三昧雖",
    "X23n0438_005:0345c01": "復諸部異說種種不同但令有如是法印者即名正",
    "X23n0438_005:0345c02": "行若無如是印者是名邪行也。",
    "X23n0438_005:0345c03": "經云祕密主緣覺觀察因果住無言說法不轉無言",
    "X23n0438_005:0345c04": "說於一切法證極滅語言三昧是名緣覺三昧道者",
    "X23n0438_005:0345c05": "因果即是十二因緣法如聲聞極觀察智解了唯蘊",
    "X23n0438_005:0345c06": "無我以厭怖心重故疾斷煩惱自證涅槃不能分折",
    "X23n0438_005:0345c07": "推求十二因緣實相辟支佛智慧深利故能以總別",
    "X23n0438_005:0345c08": "之相深觀察之見一切集法皆是滅法此與聲聞異",
    "X23n0438_005:0345c09": "也阿含云十二因緣法有佛無佛法位常住龍樹亦",
    "X23n0438_005:0345c10": "云此中法位即是如之別名此是一切世間最難解",
    "X23n0438_005:0345c11": "處故世尊始成道時不樂說法意在於此辟支佛所",
    "X23n0438_005:0345c12": "入漸深故云住無言說法言不轉者謂住此第一義",
    "X23n0438_005:0345c13": "時無有聲字故不可轉以授人也世尊得無礙知見",
    "X23n0438_005:0345c14": "於法自在能於無言說法中為作名字轉入眾生辟",
    "X23n0438_005:0345c15": "支佛智慧有礙是故不能演說也。復次辟支佛觀",
    "X23n0438_005:0345c16": "一切集法皆悉如涅槃相於種種有為境界中皆亦",
    "X23n0438_005:0345c17": "戲論風息不知所云故名證極滅語言三昧修瑜伽",
    "X23n0438_005:0345c18": "者與此相應是名緣覺三昧也此二種三昧皆是菩",
    "X23n0438_005:0345c19": "提心難處然但是所行道中一種心相非謂不思議",
    "X23n0438_005:0345c20": "心性可有如是三乘之定相是故行人以此法印自",
    "X23n0438_005:0345c21": "印知已便當直過無礙若不善識知則為所留礙也。",
    "X23n0438_005:0345c22": "經云祕密主世間因果及業若生若滅繫屬佗主空",
    "X23n0438_005:0345c23": "三昧生是名世間三昧道者謂一切世間三昧以要",
    "X23n0438_005:0345c24": "言之至於究竟之處皆滅壞因果及從因辦果時所",
    "X23n0438_005:0346a01": "有作業謂此三事若生若滅皆繫屬於佗佗謂神我",
    "X23n0438_005:0346a02": "也所以然者若行人不解正因緣義而修證諸禪必",
    "X23n0438_005:0346a03": "當計著自心以為內我彼見世間萬法因心而有則",
    "X23n0438_005:0346a04": "謂由神我生設令不依內我必依外我即是自在梵",
    "X23n0438_005:0346a05": "天等也若深求此中至賾自然撥除因業唯我性獨",
    "X23n0438_005:0346a06": "存乃至無一法入心而證空定最為世間究竟之理",
    "X23n0438_005:0346a07": "是故垂盡三有還墮三途雖於禪定之中發種種世",
    "X23n0438_005:0346a08": "間勝智具五神通研其宗趣終歸是處故以斯一印",
    "X23n0438_005:0346a09": "統收一切世間三昧道若行者入此心時當自覺知",
    "X23n0438_005:0346a10": "也經中佛說攝偈就五種三昧道中大分為二謂佛",
    "X23n0438_005:0346a11": "菩薩緣覺聲聞四種皆名出世間三昧若諸天等所",
    "X23n0438_005:0346a12": "說真言法教皆屬世間三昧出世間三昧皆有實益",
    "X23n0438_005:0346a13": "故云摧害於諸過世間三昧但有權益故云為利眾",
    "X23n0438_005:0346a14": "生故也如餘經所說求小乘人當於世間法教深生",
    "X23n0438_005:0346a15": "厭離求大乘人又於聲聞法教深生怖畏此皆為未",
    "X23n0438_005:0346a16": "知祕密藏者作此方便說耳就此經宗則五種三昧",
    "X23n0438_005:0346a17": "皆是開心實相門如行者初住有相瑜伽則是世間",
    "X23n0438_005:0346a18": "三昧但於此中了知唯蘊無我即是聲聞三昧若以",
    "X23n0438_005:0346a19": "十緣生句觀諸蘊無性無生即是菩薩三昧餘如住",
    "X23n0438_005:0346a20": "心品中廣明不同餘教以心性之旨未明故五乘殊",
    "X23n0438_005:0346a21": "轍不相融會也若更作深祕釋者如三重漫荼羅中",
    "X23n0438_005:0346a22": "五位三昧皆是毗盧遮那祕密加持其與相應者皆",
    "X23n0438_005:0346a23": "可一生成佛何有深淺之殊今偈中所說就彼等自",
    "X23n0438_005:0346a24": "所流傳法教而言耳。",
    "X23n0438_005:0346b01": "經云復次世尊告執金剛祕密主言祕密主汝當諦",
    "X23n0438_005:0346b02": "聽諸真言相者是明漫荼羅具緣中真言支分也大",
    "X23n0438_005:0346b03": "判真言略有五種謂如來說或菩薩金剛說或二乘",
    "X23n0438_005:0346b04": "說或諸天說或地居天說謂龍鳥修羅之類又前三",
    "X23n0438_005:0346b05": "種通名聖者真言第四名諸天眾真言第五名地居",
    "X23n0438_005:0346b06": "者真言亦可通名諸神真言也如聖者真言亦說阿",
    "X23n0438_005:0346b07": "字或囉字等彼諸世天乃至地居鬼神等亦復說之",
    "X23n0438_005:0346b08": "彼相有何殊異者阿闍棃言若佛菩薩所說則於一",
    "X23n0438_005:0346b09": "字之中具無量義且略言之阿字自有三義謂不生",
    "X23n0438_005:0346b10": "義空義有義如梵本阿字有本初聲若有本初則是",
    "X23n0438_005:0346b11": "因緣之法故名為有又阿者是無生義若法擥因緣",
    "X23n0438_005:0346b12": "成則自無有性是故為空又不生者即是一實境界",
    "X23n0438_005:0346b13": "一實境界即是中道故龍樹云因緣生法亦空亦假",
    "X23n0438_005:0346b14": "亦中又大論明薩婆若有三種名一切智與二乘共",
    "X23n0438_005:0346b15": "道種智與菩薩共一切種智是佛不共法此三智其",
    "X23n0438_005:0346b16": "實一心中得為分別令人易解故作三種名即此",
    "X23n0438_005:0346b17": "阿字義也又如囉字亦有三義一者塵義二者以入",
    "X23n0438_005:0346b18": "阿字門故即是無塵義又有波羅蜜義以究竟到彼",
    "X23n0438_005:0346b19": "岸故即是本初不生當知亦具三點三點即攝一切",
    "X23n0438_005:0346b20": "法如阿字囉字等者餘諸字義皆然又一切語言中",
    "X23n0438_005:0346b21": "帶阿聲者皆阿字門所攝若帶囉聲者皆囉字門所",
    "X23n0438_005:0346b22": "攝餘字亦爾與大論語等字等中釋義亦同下文不",
    "X23n0438_005:0346b23": "復廣釋也若諸菩薩真言有阿字者當知各於自所",
    "X23n0438_005:0346b24": "通達法界門中具一切義非於普門法界中具一切",
    "X23n0438_005:0346c01": "義若二乘真言有阿字者當知只約盡無生智寂滅",
    "X23n0438_005:0346c02": "涅槃明不生義若梵天所說真言有阿字者是約出",
    "X23n0438_005:0346c03": "離五欲覺觀不生明義若帝釋護世真言有阿字者",
    "X23n0438_005:0346c04": "是約十不善道及災橫不生明義餘皆以類可知也",
    "X23n0438_005:0346c05": "如上所說皆是隨佗意語明淺略義耳若就隨自意",
    "X23n0438_005:0346c06": "語明深密義隨入一門皆具一切法界門乃至諸世",
    "X23n0438_005:0346c07": "天等悉是毗盧遮那何有淺深之別若行者能於無",
    "X23n0438_005:0346c08": "差別中解差別義差別中解無差別義當知是人通",
    "X23n0438_005:0346c09": "達二諦義亦識真言相也。",
    "X23n0438_005:0346c10": "復次經中自說諸真言相初偈云正等覺真言言名",
    "X23n0438_005:0346c11": "成立相如因陀羅宗諸義利成就者此明如來真言",
    "X23n0438_005:0346c12": "通相也今且約最初三昧耶真言說之言謂一一字",
    "X23n0438_005:0346c13": "皆是一種入法界門如言阿三迷者阿字是無生門",
    "X23n0438_005:0346c14": "娑是無諦門迷是大空門也名謂以此字門共成一",
    "X23n0438_005:0346c15": "名阿名為無三迷名為等若更合之即是無等也成",
    "X23n0438_005:0346c16": "立謂藉此眾名始終共成一義如初句云無等次句",
    "X23n0438_005:0346c17": "云三等次句云三昧耶共相成立即是無等三平等",
    "X23n0438_005:0346c18": "三昧耶。復次如以多名共成一句所謂諸行無常",
    "X23n0438_005:0346c19": "等乃至綜此多句共為一偈然後義圓即是諸行無",
    "X23n0438_005:0346c20": "常是生滅法生滅滅已寂滅為樂等皆是真言所成",
    "X23n0438_005:0346c21": "立相餘皆倣此如因陀羅宗者因陀羅是天帝釋異",
    "X23n0438_005:0346c22": "名帝釋自造聲論能於一言具含眾義故引以為證",
    "X23n0438_005:0346c23": "也世間智慧猶尚如此何況如來於法自在耶諸義",
    "X23n0438_005:0346c24": "利成就者謂如來真言於一一言皆具能成就一切",
    "X23n0438_005:0347a01": "義利一一名中亦具能成就一切義利一一成立相",
    "X23n0438_005:0347a02": "中亦能具能成就一切義利且舉三昧耶真言最初",
    "X23n0438_005:0347a03": "阿字以本不生義故即有息災用以本不生故一切",
    "X23n0438_005:0347a04": "功德具足無缺即有增益用以本不生故無量過失",
    "X23n0438_005:0347a05": "殄滅無餘即有降伏用更無一法出此本不生者即",
    "X23n0438_005:0347a06": "有攝召用如是本不生中無所不有功即能成辦一",
    "X23n0438_005:0347a07": "切諸事如阿字者餘一一字亦如是如一一字者一",
    "X23n0438_005:0347a08": "一名句及成立相皆亦如是是故當知即此真言中",
    "X23n0438_005:0347a09": "具足一切功用也已說真言通相竟。",
    "X23n0438_005:0347a10": "次明真言別相故云有增加法句本名行相應謂凡",
    "X23n0438_005:0347a11": "作真言事業當觀此真言中本所立名及所為意趣",
    "X23n0438_005:0347a12": "辨其部類差別隨性相所應而行用之若真言中名",
    "X23n0438_005:0347a13": "義與所用或不相應則當依法增加語句如真言中",
    "X23n0438_005:0347a14": "法界法性大空不思議界種種差別名言與如來自",
    "X23n0438_005:0347a15": "證真體相應者當知是佛部真言設令是餘部者亦",
    "X23n0438_005:0347a16": "可作佛部用若有大悲普眼無染著等相應名義當",
    "X23n0438_005:0347a17": "知是蓮華部用若有金剛不壞無戲論等相應名義",
    "X23n0438_005:0347a18": "當知是金剛部用如是等義無量無邊瑜伽者當以",
    "X23n0438_005:0347a19": "意推之不可詳載也。",
    "X23n0438_005:0347a20": "復次經中自說名行相應之用謂若諸真言中有此",
    "X23n0438_005:0347a21": "唵[合*牛]癹磔迦頡唎嫓等字當知是",
    "X23n0438_005:0347a22": "佛頂名號也若有揭[口*栗]()佷拏()(是執取義)佉()陀()耶()(是食義)畔()闍()",
    "X23n0438_005:0347a23": "(是破壞義)訶()那()(是頂義)摩()羅()也()(是殺義)鉢()吒()也()(是撲義)如是等類",
    "X23n0438_005:0347a24": "當知是忿怒等諸奉教者真言可作降伏攝召用如",
    "X23n0438_005:0347b01": "說啖食義者啖食謂令諸忿怒等吞滅一切毗那也",
    "X23n0438_005:0347b02": "迦之類果如所言諸佛則有殺眾生罪今此宗明義",
    "X23n0438_005:0347b03": "所謂毗那也迦即是一切能為障者此障皆從妄想",
    "X23n0438_005:0347b04": "心生若能啖食如是重障使心目開明當知是名真",
    "X23n0438_005:0347b05": "忿怒者以此佉字門啖食一切眾生障則是如來所",
    "X23n0438_005:0347b06": "使行如來事餘以類推之可解也。復次若真言中",
    "X23n0438_005:0347b07": "有納麼(是歸命義)娑嚩訶(是攝取義)等字當知是修",
    "X23n0438_005:0347b08": "三摩地寂靜相應真言也或有扇多(是寂義)",
    "X23n0438_005:0347b09": "微戍陀(是清淨義)等字當知是成滿一切諸願真言又",
    "X23n0438_005:0347b10": "此扇多是息災義佛部相應餘如蘇悉地等詳說也",
    "X23n0438_005:0347b11": "如上所說皆是諸佛菩薩真言相。",
    "X23n0438_005:0347b12": "次云若聲聞所說一一句安布者以聲聞因他得解",
    "X23n0438_005:0347b13": "入法性未深不能於一言中具含眾德如說諸行無",
    "X23n0438_005:0347b14": "常一四句偈要令次第安布文義無缺乃成真言不",
    "X23n0438_005:0347b15": "得以字門明義及增加名句辟支佛雖無言說亦能",
    "X23n0438_005:0347b16": "以神通力現出真言諸有受持之者皆獲義利是中",
    "X23n0438_005:0347b17": "稍少有差別者謂辟支佛與聲聞漏盡則同而三昧",
    "X23n0438_005:0347b18": "有淺深之異能以神通利物令其所願皆得成就除",
    "X23n0438_005:0347b19": "四大弟子之外餘聲聞力所不能又其真言唯說十",
    "X23n0438_005:0347b20": "二因緣寂滅之理故云謂三昧分異淨除於業生也",
    "X23n0438_005:0347b21": "經中自次說真言如實相故云復次祕密主此真言",
    "X23n0438_005:0347b22": "相非一切諸佛所作不令他作亦不隨喜何以故以",
    "X23n0438_005:0347b23": "是諸法法如是故若諸如來出現若諸如來不出現",
    "X23n0438_005:0347b24": "諸法法爾如是住謂諸真言法爾故者以如來身語",
    "X23n0438_005:0347c01": "意畢竟等故此真言相聲字皆常常故不流無有變",
    "X23n0438_005:0347c02": "易法爾如是非造作所成若可造成即是生法法若",
    "X23n0438_005:0347c03": "有生則可破壞四相遷流無常無我何得名為真實",
    "X23n0438_005:0347c04": "語耶是故佛不自作不令他作設令有能作之亦不",
    "X23n0438_005:0347c05": "隨喜是故此真言相若佛出興于世若不出世若已",
    "X23n0438_005:0347c06": "說若未說若現說法住法位性相常住是故名必定",
    "X23n0438_005:0347c07": "印眾聖道同即此大悲漫荼羅一切真言一一真言",
    "X23n0438_005:0347c08": "之相皆法爾如是故重言之也若如是者則是諸真",
    "X23n0438_005:0347c09": "言相畢竟寂滅不可授與人何故有時出興有時隱",
    "X23n0438_005:0347c10": "沒故。",
    "X23n0438_005:0347c11": "經復釋所由云祕密主成等正覺一切知者一切見",
    "X23n0438_005:0347c12": "者出興于世而自此法說種種道隨種種樂欲乃至",
    "X23n0438_005:0347c13": "種種諸趣音聲而以加持說真言道此真言如來自",
    "X23n0438_005:0347c14": "證法體非佛自作非餘天人所作法爾常住而以加",
    "X23n0438_005:0347c15": "持神力出興于世利益眾生今此真言門祕密身口",
    "X23n0438_005:0347c16": "意即是法佛平等身口意然亦以加持力故出現于",
    "X23n0438_005:0347c17": "世利益眾生也如來無礙知見在一切眾生相續中",
    "X23n0438_005:0347c18": "法爾成就無有缺減以於此真言體相不如實覺故",
    "X23n0438_005:0347c19": "名為生死中人若能自知自見時即名一切知者一",
    "X23n0438_005:0347c20": "切見者是故如是知見非佛自所造作亦非他所傳",
    "X23n0438_005:0347c21": "授也佛坐道場證如是法已了知一切世界從本以",
    "X23n0438_005:0347c22": "來常是法界即時生大悲心云何眾生去佛道甚近",
    "X23n0438_005:0347c23": "不能自覺故以此因緣如來出興于世還用如是不",
    "X23n0438_005:0347c24": "思議法界分作種種道開示種種乘隨種種樂欲心",
    "X23n0438_005:0348a01": "機以種種文句方言自在加持說真言道雖從機感",
    "X23n0438_005:0348a02": "因緣而生不動實際雖善巧方便無所不為然非佛",
    "X23n0438_005:0348a03": "所作雖普門異說而但以佛之知見示悟眾生若行",
    "X23n0438_005:0348a04": "者於此真言十喻中妄見有為生滅更增心垢則非",
    "X23n0438_005:0348a05": "如來之本意也。",
    "X23n0438_005:0348a06": "復次世尊以未來世眾生鈍根故迷於二諦不知即",
    "X23n0438_005:0348a07": "俗而真是故殷勤指事言祕密主云何如來真言道",
    "X23n0438_005:0348a08": "謂加持此書寫文字以世間文字語言不異真言實",
    "X23n0438_005:0348a09": "義是故如來即以真言實義而加持之若出法性外",
    "X23n0438_005:0348a10": "別有世間文字者即是妄心謬見都無實體可求而",
    "X23n0438_005:0348a11": "佛以神力加持之是則墮於顛倒非真言也已知所",
    "X23n0438_005:0348a12": "加持處如來以何法加持耶故佛次言祕密主如來",
    "X23n0438_005:0348a13": "無量百千俱胝那庾多劫積集修行真實諦語四聖",
    "X23n0438_005:0348a14": "諦四念處四神足十如來力六波羅蜜七菩提寶四",
    "X23n0438_005:0348a15": "梵住十八佛不共法祕密主以要言之諸如來一切",
    "X23n0438_005:0348a16": "智智一切如來自福智力自願智力一切法界加持",
    "X23n0438_005:0348a17": "力隨順眾生如其種類開示真言教法者謂以如來",
    "X23n0438_005:0348a18": "無量阿僧祇劫所集功德而作遍一切處普門加持",
    "X23n0438_005:0348a19": "是故隨一一言名成立中皆如因陀羅宗一切義利",
    "X23n0438_005:0348a20": "無不成就又此一一功德即同真言之相法性自爾",
    "X23n0438_005:0348a21": "非造作所成今且約阿字一言以辨其義如行者自",
    "X23n0438_005:0348a22": "證心時了知世出世間因果本不生故無苦集滅道",
    "X23n0438_005:0348a23": "而有一實真諦見此諦已必定師子吼廣為眾生說",
    "X23n0438_005:0348a24": "之是名積集修行真實諦語又知八倒本不生故成",
    "X23n0438_005:0348b01": "如來念處知四如意足本不生故成法性神通知是",
    "X23n0438_005:0348b02": "處非處智等本不生故成佛自然智力知六蔽本不",
    "X23n0438_005:0348b03": "生故到於六度彼岸知七菩提分本不生故成七種",
    "X23n0438_005:0348b04": "無師覺寶知四梵住本不生故成無緣慈悲喜捨知",
    "X23n0438_005:0348b05": "十八種法本不生故是故出過心量不與一切眾生",
    "X23n0438_005:0348b06": "共乃至種種法門當自在說之。",
    "X23n0438_005:0348b07": "復次如此經初品中義若了知唯蘊無我乃至證寂",
    "X23n0438_005:0348b08": "然界時當約我人眾生壽者本不生故明種種法門",
    "X23n0438_005:0348b09": "以立五喻觀察性空時當約諸蘊本不生故明種種",
    "X23n0438_005:0348b10": "法門觀察蘊阿賴耶乃至覺心前後際不可得時當",
    "X23n0438_005:0348b11": "約心之影像本不生故明種種法門極無自性心生",
    "X23n0438_005:0348b12": "時當約淨菩提心本不生故明種種法門乃至入如",
    "X23n0438_005:0348b13": "來地當約大悲胎藏漫荼羅究竟不生義明種種法",
    "X23n0438_005:0348b14": "門如阿字不生門者及迦字無作門等皆應廣說如",
    "X23n0438_005:0348b15": "一一字者乃至一一名一一成立皆應廣說。",
    "X23n0438_005:0348b16": "復次世尊於法自在或以一字攝菩提心等種種一",
    "X23n0438_005:0348b17": "法門或以二字攝止觀等種種二法門或以三字攝",
    "X23n0438_005:0348b18": "三空等種種三法門或以四字攝念處等種種四法",
    "X23n0438_005:0348b19": "門或以五字攝根力等種種五法門或以六字攝六",
    "X23n0438_005:0348b20": "度等種種六法門或以七字攝七菩提寶等種種七",
    "X23n0438_005:0348b21": "法門或以八字攝八真道等種種八法門或以九字",
    "X23n0438_005:0348b22": "攝九定等種種九法門或以十字攝十力等種種十",
    "X23n0438_005:0348b23": "法門乃至以無量字攝無量法門諸名句等亦復如",
    "X23n0438_005:0348b24": "是若就真言通相如行者持一阿字門時隨彼性欲",
    "X23n0438_005:0348c01": "機緣或悟四念處或悟四神通等各各不同然隨解",
    "X23n0438_005:0348c02": "了一法門時即具諸餘法門種種法寶不求自至若",
    "X23n0438_005:0348c03": "就別相如以四字攝四念處門若如法修行時雖自",
    "X23n0438_005:0348c04": "昔來未曾正觀身受心法自然悟念處門而入法界",
    "X23n0438_005:0348c05": "諸法門常途名義如智度等廣說也。",
    "X23n0438_005:0348c06": "復次如來以種種法門不可遍舉故復舉要言之初",
    "X23n0438_005:0348c07": "云一切智智者即是總舉十方三世如來一切金剛",
    "X23n0438_005:0348c08": "智印以此同共加持則無所不周又一切如來本行",
    "X23n0438_005:0348c09": "菩薩道時所集無邊福聚發生無盡大願至薩婆若",
    "X23n0438_005:0348c10": "中究竟圓滿是故皆得智名言以如是福願智力及",
    "X23n0438_005:0348c11": "一切法界本性加持力隨順世間如其種類而作加",
    "X23n0438_005:0348c12": "持是故於一切眾生種種身語意皆可開示真言教",
    "X23n0438_005:0348c13": "法。",
    "X23n0438_005:0348c14": "經云祕密主云何真言法教者即謂阿字門等是",
    "X23n0438_005:0348c15": "真言教相雖相不異體體不異相相非造作修成不",
    "X23n0438_005:0348c16": "可示人而能不離解脫相現作聲字一一聲字即是",
    "X23n0438_005:0348c17": "入法界門故得名為真言法教也至論真言法教應",
    "X23n0438_005:0348c18": "遍一切隨方諸趣名言但以如來出世之迹始于天",
    "X23n0438_005:0348c19": "竺傳法者且約梵文作一途明義耳。",
    "X23n0438_005:0348c20": "經云謂阿字門一切諸法本不生故者阿字是",
    "X23n0438_005:0348c21": "一切法教之本凡最初開口之音皆有阿聲若離阿",
    "X23n0438_005:0348c22": "聲則無一切言音說故為一切眾聲之母凡三界語",
    "X23n0438_005:0348c23": "言皆依於名而名依於字故悉曇阿字亦為眾字",
    "X23n0438_005:0348c24": "之母當知阿字門真實義亦復如是遍於一切法義",
    "X23n0438_005:0349a01": "之中也所以者何以一切法無不從眾緣生從緣生",
    "X23n0438_005:0349a02": "者悉皆有始有本今觀此能生之緣亦復從眾因緣",
    "X23n0438_005:0349a03": "生展轉從緣誰為其本如是觀察時則知本不生際",
    "X23n0438_005:0349a04": "是萬法之本猶如聞一切語言時即是聞阿聲如是",
    "X23n0438_005:0349a05": "見一切法生時即是見本不生際若見本不生際者",
    "X23n0438_005:0349a06": "即是如實知自心如實知自心即是一切智智故毗",
    "X23n0438_005:0349a07": "盧遮那唯以此一字為真言也而世間凡夫不觀諸",
    "X23n0438_005:0349a08": "法本源故妄謂有生所以隨生死流不能自出如彼",
    "X23n0438_005:0349a09": "無智畫師自運眾綵作可畏夜叉之形成已還自觀",
    "X23n0438_005:0349a10": "之心生怖畏頓躃于地眾生亦復如是自運諸法本",
    "X23n0438_005:0349a11": "源畫作三界而還自沒其中自心熾然備受諸苦如",
    "X23n0438_005:0349a12": "來有智畫師既了知已即能自在成立大悲漫荼羅",
    "X23n0438_005:0349a13": "由是而言所謂甚深祕藏者眾生自祕之耳非佛有",
    "X23n0438_005:0349a14": "隱也。",
    "X23n0438_005:0349a15": "迦字門云一切諸法離作業故者梵音迦哩耶是",
    "X23n0438_005:0349a16": "作業義如諸外道計有作者使作者等諸部論師亦",
    "X23n0438_005:0349a17": "說有作有作者有所用作法三事和合故有果報若",
    "X23n0438_005:0349a18": "因般若方便謂有決定即墮無因若墮無因一切法",
    "X23n0438_005:0349a19": "則無因果能生法名因所生法名果是二法無故作",
    "X23n0438_005:0349a20": "及作者無所用作法罪福果報及涅槃道一切皆無。",
    "X23n0438_005:0349a21": "復次作作者相因待生若定有作法則當定有作",
    "X23n0438_005:0349a22": "者是皆不異外道論議如中論觀作作者品中廣說",
    "X23n0438_005:0349a23": "今正觀察作作者等皆悉從眾緣生即入本不生際",
    "X23n0438_005:0349a24": "本不生際者有佛無佛法爾如是誰造作之乎是故",
    "X23n0438_005:0349b01": "若見迦字則知一切諸法皆是造作所成名為字相",
    "X23n0438_005:0349b02": "若是作法者當知畢竟無作名為真實義也。",
    "X23n0438_005:0349b03": "佉字門一切諸法等虗空不可得故者梵音佉字",
    "X23n0438_005:0349b04": "是虗空等義世間悉共許虗空是無生無作法若一",
    "X23n0438_005:0349b05": "切法本不生離諸作是畢竟如虗空相今此空相亦",
    "X23n0438_005:0349b06": "復不可得也何以故如世間無色處名虗空相色是",
    "X23n0438_005:0349b07": "作法無常若色未生未生則無滅爾時無虗空相因",
    "X23n0438_005:0349b08": "色故有無色處無色處名空中論觀六種品中廣說",
    "X23n0438_005:0349b09": "此中義亦如是若色本來不生何者名為無色處無",
    "X23n0438_005:0349b10": "色處不可說則無虗空定相。復次諸法如虗空相",
    "X23n0438_005:0349b11": "是為不誑相如涅槃經說五陰滅更不生餘五陰是",
    "X23n0438_005:0349b12": "涅槃義若五陰本來不生今何所滅而名涅槃耶是",
    "X23n0438_005:0349b13": "故如虗空相亦不可得是佉字門真實義。",
    "X23n0438_005:0349b14": "哦字門一切諸法一切行不可得故者梵云哦哆",
    "X23n0438_005:0349b15": "也(二合)是名為行行者謂去來進退不住之義今從阿",
    "X23n0438_005:0349b16": "字門展轉釋之以諸法本不生故無作無作故則無",
    "X23n0438_005:0349b17": "所待對可說為空空者即是不行處不行處尚不可",
    "X23n0438_005:0349b18": "得況行處耶中論觀去來品明行止義以相續故名",
    "X23n0438_005:0349b19": "行如從穀子生牙莖葉及無明緣諸行等以斷故名",
    "X23n0438_005:0349b20": "止如穀子滅故牙莖滅無明滅故諸行等滅若法已",
    "X23n0438_005:0349b21": "行則無行已行故未行亦無行未有行法故行時亦",
    "X23n0438_005:0349b22": "無行不離已行未行故以如是等種種門觀察畢竟",
    "X23n0438_005:0349b23": "無行無行故則無所止以無行無所止故則是無有",
    "X23n0438_005:0349b24": "往來諸趣者亦無住涅槃者。復次若人不動本處",
    "X23n0438_005:0349c01": "即是所詣處者當知是人無行無到故云一切行不",
    "X23n0438_005:0349c02": "可得也。",
    "X23n0438_005:0349c03": "伽字門一切諸法一合相不可得故者梵云伽那",
    "X23n0438_005:0349c04": "是密合義如眾微相合成一細塵諸蘊相合成一身",
    "X23n0438_005:0349c05": "等中論觀合品諸論師言以見可見見者三事故而",
    "X23n0438_005:0349c06": "有所見當知有合聞可聞聞者乃至染可染染者等",
    "X23n0438_005:0349c07": "諸煩惱亦然答者云凡物皆以異故有合而今一切",
    "X23n0438_005:0349c08": "法異相不可得是故無合如彼廣說以字門展轉相",
    "X23n0438_005:0349c09": "釋故且以行義明之凡有所行當知必有行可行行",
    "X23n0438_005:0349c10": "者三事相合今一切法本不生故則無所行若無所",
    "X23n0438_005:0349c11": "行云何行可行行者得合耶。復次若諸法各各異",
    "X23n0438_005:0349c12": "相終無合時若至本不生際則無異相亦不可合是",
    "X23n0438_005:0349c13": "故一切法畢竟無合也。",
    "X23n0438_005:0349c14": "遮字門一切諸法離一切遷變故梵云遮庾(二合)底",
    "X23n0438_005:0349c15": "即是遷變義又梵音遮唎耶是諸行義如見遮字時",
    "X23n0438_005:0349c16": "即知諸行遷變不住中論觀行品云諸行名五陰以",
    "X23n0438_005:0349c17": "從諸行生故是五陰皆虗妄無有定相如嬰兒時色",
    "X23n0438_005:0349c18": "乃至老年時色中間念念不住分別決定性不可得",
    "X23n0438_005:0349c19": "性名決定有不可變異如真金不變今諸法雖生不",
    "X23n0438_005:0349c20": "住自性是故當知無性如彼廣說若無性者即是本",
    "X23n0438_005:0349c21": "初不生本不生者即是如來之身常恒安住無有變",
    "X23n0438_005:0349c22": "易故云離遷變也。復次若一切法是和合所成則",
    "X23n0438_005:0349c23": "有遷變今諸法無生無作乃至無所行故則無和合",
    "X23n0438_005:0349c24": "無和合故則離一切遷變凡諸字門皆當逆順旋轉",
    "X23n0438_005:0350a01": "相釋使無罣礙今且約次第相承耳。",
    "X23n0438_005:0350a02": "車字門一切諸法影像不可得者梵音車(上)野是",
    "X23n0438_005:0350a03": "影義如人影像皆依自身如是三界萬法唯是識心",
    "X23n0438_005:0350a04": "因緣變似眾境是事如密嚴經廣說乃至修瑜伽者",
    "X23n0438_005:0350a05": "有種種不思議事或能面見十方諸佛普現色身亦",
    "X23n0438_005:0350a06": "皆是心之影像以心本不生故當知影像亦無所生",
    "X23n0438_005:0350a07": "無所生故乃至心無遷變無遷變故影像亦無遷變",
    "X23n0438_005:0350a08": "所以然者如影自無定性行止隨身心影亦爾以心",
    "X23n0438_005:0350a09": "動作戲論無一念住時故世間萬法亦復為之流轉",
    "X23n0438_005:0350a10": "若了心如實相時影亦如實相故不可得也。",
    "X23n0438_005:0350a11": "惹字門一切諸法生不可得故者梵云惹哆也是",
    "X23n0438_005:0350a12": "生義如泥團輪繩陶師等和合故有缾生縷繩機杼",
    "X23n0438_005:0350a13": "織師等和合故有疊生持地築基梁椽泥草人功等",
    "X23n0438_005:0350a14": "和合故有舍生酪酪器鑽人功等和合故有酥生種",
    "X23n0438_005:0350a15": "子地水火風虗空時節等和合故有芽生內法因緣",
    "X23n0438_005:0350a16": "亦如是無明行等各各生因而復生是故若見惹字",
    "X23n0438_005:0350a17": "門即知一切諸法無不從緣生如說偈言眾因緣生",
    "X23n0438_005:0350a18": "法是即無自性若無自性者云何有是法是故生不",
    "X23n0438_005:0350a19": "可得也外道論師說種種邪因緣或無因緣生一切",
    "X23n0438_005:0350a20": "法佛法中人亦有失般若方便故取著因緣生滅相",
    "X23n0438_005:0350a21": "如中論廣破。復次阿字門是諸法本性不生惹",
    "X23n0438_005:0350a22": "字門以十喻觀生雖從緣有而不可得若生畢竟不",
    "X23n0438_005:0350a23": "可得則不異無生際又十喻是心之影像影像不出",
    "X23n0438_005:0350a24": "法界故生亦不出無生際也。",
    "X23n0438_005:0350b01": "社字門一切諸法戰敵不可得故者梵云社麼攞",
    "X23n0438_005:0350b02": "是戰敵義若見社字則知一切法皆有戰敵如世間",
    "X23n0438_005:0350b03": "善不善法逆生死流順生死流法布施慳貪持戒破",
    "X23n0438_005:0350b04": "戒乃至智慧無明等更相待對勝負無常乃至如來",
    "X23n0438_005:0350b05": "出世以一切智力破四魔軍眾亦名為戰然一切法",
    "X23n0438_005:0350b06": "中我義不成故智慧煩惱竟為屬誰而言毗婆舍那",
    "X23n0438_005:0350b07": "能破煩惱耶若言明生時暗滅故名為破者為已生",
    "X23n0438_005:0350b08": "故破未生故破耶已生則無暗更何所破未生則自",
    "X23n0438_005:0350b09": "無有體又何能破若生時名為半已生半生生故明",
    "X23n0438_005:0350b10": "暗畢竟不相及又一切法本不生乃至無影像故便",
    "X23n0438_005:0350b11": "同一相不出於如云何佛界如與魔界如戰故佛坐",
    "X23n0438_005:0350b12": "道場時但了知諸法如無對而世間談議自立戰勝",
    "X23n0438_005:0350b13": "之名耳。",
    "X23n0438_005:0350b14": "吒字門一切諸法慢不可得故者梵音吒迦囉是",
    "X23n0438_005:0350b15": "慢義謂見彼法卑下此法高勝如三界六趣種種優",
    "X23n0438_005:0350b16": "劣不同所起慢心無量差別略說有七種相如毗曇",
    "X23n0438_005:0350b17": "中廣明乃至求三乘人猶有上地下地不平等見今",
    "X23n0438_005:0350b18": "觀諸法無生乃至無待對故則知阿耨多羅三藐三",
    "X23n0438_005:0350b19": "菩提於法平等無有高下是故如來亦名一切金剛",
    "X23n0438_005:0350b20": "菩薩亦名四果聖人亦名凡夫外道亦名種種惡趣",
    "X23n0438_005:0350b21": "眾生亦名五逆邪見人大悲漫荼羅正表此義也。",
    "X23n0438_005:0350b22": "吒字門一切諸法長養不可得故者梵音毗吒鉢",
    "X23n0438_005:0350b23": "那是長養義如世間種子為因五大時節為緣漸次",
    "X23n0438_005:0350b24": "滋長得成果實內法亦爾於業田中下識種子無明",
    "X23n0438_005:0350c01": "所覆愛水所潤而得滋長如稻芉經中廣明故今此",
    "X23n0438_005:0350c02": "經違世順世八心相續增長亦各有因緣乃至淨菩",
    "X23n0438_005:0350c03": "提心以五字門為緣生大悲根佛娑羅樹增長彌布",
    "X23n0438_005:0350c04": "滿於法界然一切法即由此五字門本不生離言說",
    "X23n0438_005:0350c05": "自性淨無因緣如虗空相故長養不可得。復次從",
    "X23n0438_005:0350c06": "阿迦字以來展轉相釋乃至諸法畢竟平等無",
    "X23n0438_005:0350c07": "有高下以無高下故當知無有增長也。",
    "X23n0438_005:0350c08": "拏字門一切諸法怨對不可得故者梵音云拏麼",
    "X23n0438_005:0350c09": "囉是怨對義如世間仇讐更相報復故名為對又前",
    "X23n0438_005:0350c10": "云戰敵是彼此相加此中怨對是避仇之義梵音各",
    "X23n0438_005:0350c11": "自不同毗尼中佛說以怨報怨怨終不絕唯有無怨",
    "X23n0438_005:0350c12": "怨乃息耳又女人是梵行者怨無量義經亦說生死",
    "X23n0438_005:0350c13": "怨敵自然散壞證無生忍半佛國寶是故行者見",
    "X23n0438_005:0350c14": "拏字門則知一切法悉有怨對名為了知字相又以",
    "X23n0438_005:0350c15": "諸法本不生乃至長養不可得故當知怨對亦復本",
    "X23n0438_005:0350c16": "來不生乃至無有長養是故如來畢竟無有怨對名",
    "X23n0438_005:0350c17": "為字門真實義也。",
    "X23n0438_005:0350c18": "荼字門一切諸法執持不可得故梵音湯迦是執",
    "X23n0438_005:0350c19": "持義以荼字上安點是故轉聲云湯其體則同又云",
    "X23n0438_005:0350c20": "蘖哩訶者亦是此別名經云鬼魅所著或云非人所",
    "X23n0438_005:0350c21": "持智度云著衰皆是蘖哩訶鬼所作以著人不相捨",
    "X23n0438_005:0350c22": "離故以為名其日月五星等亦以終始相隨故梵語",
    "X23n0438_005:0350c23": "名蘖哩訶翻為九執正相會一處天竺曆名正著時",
    "X23n0438_005:0350c24": "此執持義與陀羅不同也見此荼字門即知一切",
    "X23n0438_005:0351a01": "眾生從無始以來為四魔所著不能捨離是名字相",
    "X23n0438_005:0351a02": "今以阿字等種種門展轉觀一切諸法皆不可得故",
    "X23n0438_005:0351a03": "當知一切法無有怨對以怨對本不生故終不以平",
    "X23n0438_005:0351a04": "等法界執著平等法界故云一切法執持不可得也",
    "X23n0438_005:0351a05": "多字門一切諸法如如不可得故者梵云哆佗多",
    "X23n0438_005:0351a06": "是如如義語勢中兼有得聲證得如如即是解脫義",
    "X23n0438_005:0351a07": "如謂諸法實相種種不如實見戲論皆滅常如本性",
    "X23n0438_005:0351a08": "不可破壞若見多字門即知一切諸法皆是如如",
    "X23n0438_005:0351a09": "相名為字相然有一類外道計有如如之性若知見",
    "X23n0438_005:0351a10": "此者名為解脫雖作此說只是於我見上轉作異名",
    "X23n0438_005:0351a11": "龍樹以為聲聞經中言法住者亦是諸法如義以所",
    "X23n0438_005:0351a12": "入未深故而生滅度之想謂證涅槃然生死涅槃是",
    "X23n0438_005:0351a13": "相待法若知生死從本際以來常自如涅槃相復待",
    "X23n0438_005:0351a14": "誰故說為涅槃是故一切法畢竟非實非虗非如非",
    "X23n0438_005:0351a15": "異中論亦云涅槃之實際及與世間際如是二際者",
    "X23n0438_005:0351a16": "無毫釐無別以無差別故一切法差怨對無怨對故",
    "X23n0438_005:0351a17": "無執持無執持故亦無如如解脫也。",
    "X23n0438_005:0351a18": "佗字門一切諸法住處不可得故者梵云薩佗娜",
    "X23n0438_005:0351a19": "是住處義亦是位義如人從此住處昇上某處其所",
    "X23n0438_005:0351a20": "依處所說名為位諸賢聖地位亦如是約諸行道人",
    "X23n0438_005:0351a21": "心迹所依所止息處故說種種名若見佗字時即",
    "X23n0438_005:0351a22": "知一切諸法無不待緣成故當知悉有所依住處是",
    "X23n0438_005:0351a23": "為字相然諸法本來不生乃至如如解脫亦不可得",
    "X23n0438_005:0351a24": "則無去無來無行無住如是寂滅相中當有何次位",
    "X23n0438_005:0351b01": "耶。復次入多字門時了知諸法皆如故不住生",
    "X23n0438_005:0351b02": "死中即此如如亦不可得故不住涅槃中爾時行處",
    "X23n0438_005:0351b03": "盡息諸位皆盡遍一切處的無所依是名以不住法",
    "X23n0438_005:0351b04": "住於如來大住也。",
    "X23n0438_005:0351b05": "娜字門一切諸法施不可得故者梵云檀那是捨",
    "X23n0438_005:0351b06": "施義若見娜字即知一切諸法皆是可捨相所以",
    "X23n0438_005:0351b07": "者何以一切法離合在緣無有堅住若於中執著生",
    "X23n0438_005:0351b08": "愛必為所焚乃至十地諸菩薩於自地所生淨妙功",
    "X23n0438_005:0351b09": "德未到捨彼岸故猶有不思議退失不名第一安樂",
    "X23n0438_005:0351b10": "處今觀諸法不生故施者施處及所施物皆悉本來",
    "X23n0438_005:0351b11": "不生乃至一切法無住處無住處故即此三事亦無",
    "X23n0438_005:0351b12": "住處是故佛坐道場都無所得亦無所捨於虗空藏",
    "X23n0438_005:0351b13": "中無所蘊積而普門流出遍施群生是名見檀實相",
    "X23n0438_005:0351b14": "亦名具足檀波羅蜜又如來祕密之藏皆是法然所",
    "X23n0438_005:0351b15": "得所謂不可授人若施佗時還就眾生心室中開出",
    "X23n0438_005:0351b16": "之耳是故經云一切諸法施不可得名為字門真實",
    "X23n0438_005:0351b17": "義。",
    "X23n0438_005:0351b18": "馱字門一切諸法法界不可得故者梵云達磨馱",
    "X23n0438_005:0351b19": "都名為法界界是體義分義佛之舍利亦名如來馱",
    "X23n0438_005:0351b20": "都言是如來身分也若見馱字門即知一切諸法",
    "X23n0438_005:0351b21": "悉皆有體謂以法界為體所以者何若離諸法實相",
    "X23n0438_005:0351b22": "則一切法體義不成故夫法界者即是心界以心界",
    "X23n0438_005:0351b23": "本不生故當知法界亦本不生乃至心界無得無捨",
    "X23n0438_005:0351b24": "故當知法界亦復無得無捨尚無法可捨況可得乎",
    "X23n0438_005:0351c01": "若法界是可得相者即是從眾因緣生若從眾因緣",
    "X23n0438_005:0351c02": "生當知自無本體何況為諸法體故法界者唯是自",
    "X23n0438_005:0351c03": "證常心無別法也。復次如來大施者所謂大悲漫",
    "X23n0438_005:0351c04": "荼羅法界者即是普門實相如是實相不可以加持",
    "X23n0438_005:0351c05": "神力示人是故無法可得。",
    "X23n0438_005:0351c06": "跛字門一切諸法第一義諦不可得故者梵云跛",
    "X23n0438_005:0351c07": "羅麼佗翻為第一義或云勝義薩底也此翻為諦諦",
    "X23n0438_005:0351c08": "義相於娑字門說之今此跛字門正明第一義相龍",
    "X23n0438_005:0351c09": "樹云第一義名諸法實相不破不壞故。復次諸法",
    "X23n0438_005:0351c10": "中第一名為涅槃如阿毗曇云云何無上法謂智緣",
    "X23n0438_005:0351c11": "盡智緣盡即是涅槃若見跛字即知一切法不離",
    "X23n0438_005:0351c12": "第一義第一義不離諸法實相是為字相若知字門",
    "X23n0438_005:0351c13": "真實義者第一義亦不可得何以故無愛無著故智",
    "X23n0438_005:0351c14": "度論又云以眾生著涅槃音聲而作戲論若有若無",
    "X23n0438_005:0351c15": "以破著故說涅槃空是名第一義空不破聖人心中",
    "X23n0438_005:0351c16": "所得以聖人於一切法中不取相故。復次一切法",
    "X23n0438_005:0351c17": "皆入平等法界則無高下豈欲令無生法中有勝劣",
    "X23n0438_005:0351c18": "相耶是故第一義不可得也。",
    "X23n0438_005:0351c19": "頗字門一切諸法不堅如聚沫故者梵云沫奴譯",
    "X23n0438_005:0351c20": "云聚沫如大水中波濤鼓怒相激而成聚沫有種種",
    "X23n0438_005:0351c21": "相生乃至固結相持遂有堅固用然從麤至細一一",
    "X23n0438_005:0351c22": "觀察只是緣復從緣不可撮摩都無性實至其本際",
    "X23n0438_005:0351c23": "則舉體是水都無所生今世間種種五陰亦復如是",
    "X23n0438_005:0351c24": "今攝末歸本去丈就尺觀之乃至如絲忽之際介然",
    "X23n0438_005:0352a01": "微動皆是展轉從緣若是從眾緣生則無自性若無",
    "X23n0438_005:0352a02": "自性當知是生即不生至於本不生際但是心性海",
    "X23n0438_005:0352a03": "耳而隨六趣妄情遂有世界之目夫心性海者即是",
    "X23n0438_005:0352a04": "法界法界者即是勝義涅槃若能如是見時雖復洪",
    "X23n0438_005:0352a05": "波震蕩作種種普現色身亦不壞澄清之性也。",
    "X23n0438_005:0352a06": "麼字門一切諸法縛不可得故者梵云滿馱此翻",
    "X23n0438_005:0352a07": "為縛如人為縲紲所抅不可得動轉是縛義若以方",
    "X23n0438_005:0352a08": "便解是結時則名解脫若離身若離繩無別縛解法",
    "X23n0438_005:0352a09": "如天帝釋以微細縛縛阿脩羅王置忉利天上起念",
    "X23n0438_005:0352a10": "欲還時五縛已在其身若息念時縛自除解若波旬",
    "X23n0438_005:0352a11": "羂網復過於此百千倍數何況業煩惱縛無為縛意",
    "X23n0438_005:0352a12": "生縛等耶以要言之若離諸因緣不墮諸法數者乃",
    "X23n0438_005:0352a13": "謂無縛是為字義中論云若離五陰別有眾生者則",
    "X23n0438_005:0352a14": "應以五陰縛眾生而實離五陰無眾生若離五陰別",
    "X23n0438_005:0352a15": "有煩惱者則應以煩惱縛五陰而實離五陰無別煩",
    "X23n0438_005:0352a16": "惱以如是等種種因緣當知無縛無縛則無解無縛",
    "X23n0438_005:0352a17": "解故涅槃即生死生死即涅槃如觀縛解品中廣說。",
    "X23n0438_005:0352a18": "復次若諸法本來不生乃至如聚沫者是中誰為",
    "X23n0438_005:0352a19": "能解誰為所縛是故諸縛不可得也。",
    "X23n0438_005:0352a20": "婆字門一切諸法一切有不可得故者梵云婆囉",
    "X23n0438_005:0352a21": "嚩此翻為有有謂三有乃至二十五有等若見婆",
    "X23n0438_005:0352a22": "字即知一切諸法皆悉有因有緣眾緣和合故說名",
    "X23n0438_005:0352a23": "為有無決定性所以者何若云定有有相則終無無",
    "X23n0438_005:0352a24": "相是則為常如說三世者未來中有法相是法來至",
    "X23n0438_005:0352b01": "現在轉入過去不捨本相則墮常見若說定有無是",
    "X23n0438_005:0352b02": "無必先有今無是則為斷滅見因是二見故遠離佛",
    "X23n0438_005:0352b03": "法如中論破有無中廣明今觀諸有從緣即是本不",
    "X23n0438_005:0352b04": "生義以本不生故無作無行乃至無縛無脫是故",
    "X23n0438_005:0352b05": "婆字門以從緣有故具足一切字門若具足一切字",
    "X23n0438_005:0352b06": "門即是三昧王三昧能破二十五有釋迦牟尼由此",
    "X23n0438_005:0352b07": "義故名為破有法王也。",
    "X23n0438_005:0352b08": "野字門一切諸法乘不可得故者梵云衍那此翻",
    "X23n0438_005:0352b09": "為乘亦名為道如人乘馭舟車則能任重致遠有所",
    "X23n0438_005:0352b10": "至到若見野字門則知一切眾生以種種因緣趣",
    "X23n0438_005:0352b11": "向生死果報及趣涅槃者各有所乘亦知無量諸乘",
    "X23n0438_005:0352b12": "悉是佛乘名為字相今觀諸法本不生故即是無行",
    "X23n0438_005:0352b13": "無住不動不退是中誰為乘者當乘何法耶。復次",
    "X23n0438_005:0352b14": "是乘從三有中出至薩婆若中住若見三有實相即",
    "X23n0438_005:0352b15": "是薩婆若五百由旬無非寶所者欲行何道往詣何",
    "X23n0438_005:0352b16": "處乎是故一切乘不可得乃名摩訶衍道。",
    "X23n0438_005:0352b17": "囉字門一切諸法離一切塵染故者梵云囉逝是",
    "X23n0438_005:0352b18": "塵染義塵是妄情所行處故說眼等六情行色等六",
    "X23n0438_005:0352b19": "塵若見囉字門則知一切可見聞觸知法皆是塵",
    "X23n0438_005:0352b20": "相猶如淨衣為塵垢所染亦如遊塵紛動使太虗昏",
    "X23n0438_005:0352b21": "濁日月不明是為字相中論以種種門諦求若見法",
    "X23n0438_005:0352b22": "無有見者若無見者誰能用見法分別外色見可見",
    "X23n0438_005:0352b23": "見法法法無故識觸受愛四法皆無以無愛故十二",
    "X23n0438_005:0352b24": "因緣等分亦無是故眼見色時即是涅槃相餘塵例",
    "X23n0438_005:0352c01": "爾。復次以阿字門展轉觀察諸塵以其本不生",
    "X23n0438_005:0352c02": "故無造作故乃至無所乘法及乘者故當知所可見",
    "X23n0438_005:0352c03": "聞觸知法悉是淨法界豈以淨法界染汙如來六根",
    "X23n0438_005:0352c04": "耶鴦掘摩羅經以佛常眼具足無減明見常色乃至",
    "X23n0438_005:0352c05": "意法亦如是是囉字門真實義也。",
    "X23n0438_005:0352c06": "邏字門一切諸法一切相不可得故者梵云邏吃",
    "X23n0438_005:0352c07": "灑此翻為相有人言性相無有差別如說火性即是",
    "X23n0438_005:0352c08": "熱相或言少有差別性言其體相言可識如釋子受",
    "X23n0438_005:0352c09": "持禁戒是其性鬀髮割截染衣是其相若見邏字",
    "X23n0438_005:0352c10": "門即知一切法皆悉有相相復二種一者總相謂無",
    "X23n0438_005:0352c11": "常苦空無我相別謂諸法雖無常無我而有各各相",
    "X23n0438_005:0352c12": "別如地堅水溼火熱風動等捨為施相不悔不惱為",
    "X23n0438_005:0352c13": "持戒相心不變異為忍相發勤為精進相攝心為禪",
    "X23n0438_005:0352c14": "相無所住著為慧相能成事為方便相識作生死為",
    "X23n0438_005:0352c15": "世間相無識為涅槃相等今觀有為無為法體性皆",
    "X23n0438_005:0352c16": "空此相與誰為相耶如中論三相品及十二門中廣",
    "X23n0438_005:0352c17": "說。復次淨法界中百六十心等種種諸相本不生",
    "X23n0438_005:0352c18": "則無造作無造作故乃至畢竟無塵無塵故離一切",
    "X23n0438_005:0352c19": "相以離一切相故名為諸佛自證三菩提也。",
    "X23n0438_005:0352c20": "嚩字門一切諸法語言道斷故者梵云嚩劫跛名",
    "X23n0438_005:0352c21": "為語言若見嚩字時即知一切諸法不離語言地",
    "X23n0438_005:0352c22": "以是諸法無不有因有緣故若法本來不生則是離",
    "X23n0438_005:0352c23": "諸因緣是故語言道斷。復次若法是造作相則可",
    "X23n0438_005:0352c24": "宣說無造作則語言道斷若虗空相是有相則可宣",
    "X23n0438_005:0353a01": "說以諸法如虗空相亦復無相是故語言道斷若法",
    "X23n0438_005:0353a02": "有行有遷變有影像則可宣說若無行無遷變無影",
    "X23n0438_005:0353a03": "像則語言道斷乃至諸法若是有相者則可宣說今",
    "X23n0438_005:0353a04": "一切法離一切相故不可表示不可授人是故語言",
    "X23n0438_005:0353a05": "道斷。復次無相亦無定相當知一切法即相即無",
    "X23n0438_005:0353a06": "相即非相非無相如彼三目不可思議是故語言道",
    "X23n0438_005:0353a07": "斷餘法門例此可知也。",
    "X23n0438_005:0353a08": "奢字門一切諸法本性寂故者梵云扇底此翻為",
    "X23n0438_005:0353a09": "寂如世間凡夫獲少分恬怕之心止息諠動亦名為",
    "X23n0438_005:0353a10": "寂乃至二乘人等永斷諸行輪回得涅槃證亦名為",
    "X23n0438_005:0353a11": "寂然非本性常寂所以然者諸法從本來常自寂滅",
    "X23n0438_005:0353a12": "相三界六道何者非是涅槃無漏智生時復與凡夫",
    "X23n0438_005:0353a13": "何異而今獨於其中作滅度想豈非顛倒耶又若諸",
    "X23n0438_005:0353a14": "法本性寂者於四十二地中何者非是如來地何者",
    "X23n0438_005:0353a15": "非是凡夫地若彌勒菩薩以本性寂故得一生記者",
    "X23n0438_005:0353a16": "一切眾生皆亦應得記若一切眾生於本性寂中不",
    "X23n0438_005:0353a17": "妨修學凡夫事者彌勒菩薩亦應修學凡夫事而今",
    "X23n0438_005:0353a18": "作差別想豈非戲論耶若入奢字門時則知是法",
    "X23n0438_005:0353a19": "平等無有高下常無所動而無所不為故云解脫之",
    "X23n0438_005:0353a20": "中多所容受大般涅槃能建大義皆以此也。",
    "X23n0438_005:0353a21": "沙字門一切諸法性鈍故者若梵本存質當云性",
    "X23n0438_005:0353a22": "同於頑頑謂猶如木石無所識知無觸受之義所云",
    "X23n0438_005:0353a23": "同者是興喻之言非一向即同於彼也又大品云般",
    "X23n0438_005:0353a24": "若無知自性鈍故即與此字門義合故飾文者存古",
    "X23n0438_005:0353b01": "譯之辭耳夫自性鈍者即是極無分別心不愚不慧",
    "X23n0438_005:0353b02": "無識無智無妄無覺乃至一切諸法不能動搖但是",
    "X23n0438_005:0353b03": "一純固金剛地耳所以然者如世間人以取捨不忘",
    "X23n0438_005:0353b04": "故尚智慧而棄愚癡尊涅槃而賤生死而今一槩本",
    "X23n0438_005:0353b05": "不生乃至一槩本性寂則誰利誰鈍耶如彼金剛利",
    "X23n0438_005:0353b06": "刃以對不堅物故以偏用一邊故則名為利若令所",
    "X23n0438_005:0353b07": "向之處悉是金剛舉體皆圓不可偏用則利相同歸",
    "X23n0438_005:0353b08": "於鈍矣。",
    "X23n0438_005:0353b09": "沙字門一切諸法一切諦不可得故者梵云薩跢",
    "X23n0438_005:0353b10": "也此翻為諦諦謂如諸法真相而知不倒不謬如說",
    "X23n0438_005:0353b11": "日可令冷月可令熱佛說苦諦不可令異集真是因",
    "X23n0438_005:0353b12": "更無異因因滅則果滅滅苦之道即是真道更無餘",
    "X23n0438_005:0353b13": "道。復次涅槃云解苦無苦是故無苦而有真諦餘",
    "X23n0438_005:0353b14": "三亦爾乃至分別四諦有無量相及一實諦如聖行",
    "X23n0438_005:0353b15": "品中說之是為字門之相然一切法本不生乃至畢",
    "X23n0438_005:0353b16": "竟無相故語言斷故本性寂故自性鈍故當知無見",
    "X23n0438_005:0353b17": "無斷無證無修如是見斷證修悉是不思議法界亦",
    "X23n0438_005:0353b18": "空亦假亦中不實不妄無定相可示故云諦不可得",
    "X23n0438_005:0353b19": "中論四諦品中亦廣辨其義也。",
    "X23n0438_005:0353b20": "訶字門一切諸法因不可得故者梵云係怛嚩即",
    "X23n0438_005:0353b21": "是因義因有六種及因緣義中因有二十五種如阿",
    "X23n0438_005:0353b22": "毗曇廣說若見訶字門即知一切諸法無不從因緣",
    "X23n0438_005:0353b23": "生是名為字相以諸法展轉待因成故當知最後無",
    "X23n0438_005:0353b24": "依故說無住為諸法本所以然者如中論以種種門",
    "X23n0438_005:0353c01": "觀諸法因緣悉不生故當知萬法唯心心之實相即",
    "X23n0438_005:0353c02": "是一切種智一切種智即是諸佛法界法界即是諸",
    "X23n0438_005:0353c03": "法之體不得為因也以是言之因亦是法界緣亦是",
    "X23n0438_005:0353c04": "法界因緣所生法亦是法界前說阿字門從本歸末",
    "X23n0438_005:0353c05": "畢竟到如是處今亦訶字門亦從本歸末畢竟到如",
    "X23n0438_005:0353c06": "是處阿字從本不生生一切法今亦以無因待為",
    "X23n0438_005:0353c07": "諸法因終始同歸則中間旨趣皆可知矣。",
    "X23n0438_005:0353c08": "復次此中旋陀羅尼字輪相者謂以一字釋一切字",
    "X23n0438_005:0353c09": "義以一切字釋一字義以一字義成立一切字義以",
    "X23n0438_005:0353c10": "一切字義成立一字義以一字義破一切字義以一",
    "X23n0438_005:0353c11": "切字義破一字義如是一字一切字逆順旋轉例此",
    "X23n0438_005:0353c12": "可知云何以一字釋一切字如釋迦字時但以種種",
    "X23n0438_005:0353c13": "因緣觀本不生即見無所作義乃至釋訶字時亦",
    "X23n0438_005:0353c14": "以種種因緣觀本不生即見無因義云何以一切字",
    "X23n0438_005:0353c15": "釋一字如釋阿字門時以種種因緣觀無造作即",
    "X23n0438_005:0353c16": "見本不生義乃至以種種因緣觀諸法無因即見本",
    "X23n0438_005:0353c17": "不生義餘字例爾當廣說之云何一切字成立一字",
    "X23n0438_005:0353c18": "謂一切法本不生以無作故如虗空無相故無行故",
    "X23n0438_005:0353c19": "無合故乃至無因故云何一字成立一切字謂一切",
    "X23n0438_005:0353c20": "法無作以其本不生故乃至一切法無因以其本不",
    "X23n0438_005:0353c21": "生故云何以一切字破一字如人執諸法有本有生",
    "X23n0438_005:0353c22": "應破彼言若諸法離於造作而云有生者是義不然",
    "X23n0438_005:0353c23": "乃至若諸法因不可得而云有生者是義不然云何",
    "X23n0438_005:0353c24": "一字破一切字如人執有造作應破彼言若諸法本",
    "X23n0438_005:0354a01": "不生義已成立而云有作是義不然乃至執有因者",
    "X23n0438_005:0354a02": "亦破彼言若諸法本不生義已成立而云有因是義",
    "X23n0438_005:0354a03": "不然云何逆順旋轉所謂若法本來不生則無造作",
    "X23n0438_005:0354a04": "若無造作則如虗空無相若如虗空無相即無有行",
    "X23n0438_005:0354a05": "若無所行則無有合若無有合則無遷變乃至若無",
    "X23n0438_005:0354a06": "因者當知法本不生是名為順若法無因則諦不可",
    "X23n0438_005:0354a07": "得若諦不可得則自性鈍若自性鈍者當知本性寂",
    "X23n0438_005:0354a08": "若本性寂者當知無相乃至若本不生者當知無因",
    "X23n0438_005:0354a09": "如是以種種門自在旋轉說之。復次今言一切法",
    "X23n0438_005:0354a10": "者是總相耳若依摩訶般若從色乃至一切種智一",
    "X23n0438_005:0354a11": "一別異說之義則無量又一一門當約真言住心品",
    "X23n0438_005:0354a12": "中淺深之相次第分別以字門轉故義亦有不同以",
    "X23n0438_005:0354a13": "是義故能出生百千萬億旋陀羅尼也。復次如來",
    "X23n0438_005:0354a14": "一切言說無非真言故當以如是字義普入一切修",
    "X23n0438_005:0354a15": "多羅是故智度論云菩薩若一切語中聞阿字即時",
    "X23n0438_005:0354a16": "隨義知所謂一切法從初來不生相(阿提秦言初阿耨波陀秦言不",
    "X23n0438_005:0354a17": "生)若聞囉字即隨義知一切法離垢相(羅〔字〕秦言垢)若聞",
    "X23n0438_005:0354a18": "跛字即時知一切法入第一義中(波羅末陀秦言第一義)若聞",
    "X23n0438_005:0354a19": "遮字即時知一切行皆非行(遮利夜秦言行)若聞那字即知",
    "X23n0438_005:0354a20": "一切法不得不失不來不去(那字秦言不)如彼論四念處",
    "X23n0438_005:0354a21": "品中廣說。復次一切名言中有阿聲者悉入阿",
    "X23n0438_005:0354a22": "字門有迦聲者悉入迦字門乃至有訶聲者悉",
    "X23n0438_005:0354a23": "入訶字門是故一字門中具無量義非從訶字門",
    "X23n0438_005:0354a24": "中但有無因義也餘字門當知例爾且如娑哆也是",
    "X23n0438_005:0354b01": "諦義是故經云娑字門一切諸法諦不可得又娑哆",
    "X23n0438_005:0354b02": "是著義是故供養法中云娑字門一切諸法無染著",
    "X23n0438_005:0354b03": "又如婆縛是有義是故經云婆字門一切諸法有不",
    "X23n0438_005:0354b04": "可得又婆嚩娜是觀義是故供養法中云婆字門一",
    "X23n0438_005:0354b05": "切法離諸法觀餘皆效此所以大品經及華嚴經入",
    "X23n0438_005:0354b06": "法界品皆說四十二字門涅槃文字品文殊所問經",
    "X23n0438_005:0354b07": "大集陀羅尼自在王品各釋悉曇字母與此經所說",
    "X23n0438_005:0354b08": "其義或異或同若得此意則諸經冷然懸會無所違",
    "X23n0438_005:0354b09": "妨也。復次一一字門皆言不可得者為明中道義",
    "X23n0438_005:0354b10": "故今且寄車字以說之如觀鏡中面像以本質為因",
    "X23n0438_005:0354b11": "淨鏡為緣有影像現是為所生之法妍蚩之相現前",
    "X23n0438_005:0354b12": "不謬故名為有以種種方便推求都不可得是名為",
    "X23n0438_005:0354b13": "空此有此空皆不出鏡體體即一為名中三相不同",
    "X23n0438_005:0354b14": "而同不異而異是故世間論者不能思議今真言門",
    "X23n0438_005:0354b15": "亦爾以觀心為因三密為緣普門海會現前不謬故",
    "X23n0438_005:0354b16": "名為有以種種門推求都不可得是名為空此有此",
    "X23n0438_005:0354b17": "空皆不出法界故說為中三諦不同而同不異而異",
    "X23n0438_005:0354b18": "一切方便乘人不能思議餘法門例皆如此不可遍",
    "X23n0438_005:0354b19": "舉也。",
    "X23n0438_005:0354b20": "經云祕密主仰孃拏曩莽於一切三昧自在速能成",
    "X23n0438_005:0354b21": "辦諸事所為義利皆悉成就者於迦遮吒",
    "X23n0438_005:0354b22": "多跛五類聲中復各有五字其第一至第四字皆",
    "X23n0438_005:0354b23": "是慧門已如前說其第五字皆是證門今合說之梵",
    "X23n0438_005:0354b24": "書以此五字皆同圓點且如迦佉伽哦四",
    "X23n0438_005:0354c01": "字增加至第十一聲皆於首上安點若欲除去此點",
    "X23n0438_005:0354c02": "而於次後字上累加仰字其前字即與有點不殊",
    "X23n0438_005:0354c03": "又凡諸梵字十二聲中第一是本體故名為空第二",
    "X23n0438_005:0354c04": "字是行第三以去以諸畫增加者皆名三昧第十一",
    "X23n0438_005:0354c05": "其上安點是證第十二傍置二點是般涅槃若此",
    "X23n0438_005:0354c06": "仰字能遍智慧三昧聲故當知即是大空義是故別",
    "X23n0438_005:0354c07": "說不與前字合論也如涅槃經此五字亦具明字義",
    "X23n0438_005:0354c08": "今毗盧遮那宗寄此五字以明大空大空是證處無",
    "X23n0438_005:0354c09": "法可說故但以圓點表之又此圓點雖自體無門而",
    "X23n0438_005:0354c10": "遍一切法門如虗空遠離眾相而含萬像是故一切",
    "X23n0438_005:0354c11": "字門若加空點者具自在之用悉能成辦諸事也且",
    "X23n0438_005:0354c12": "如阿字門無生妙慧一切眾生等共有之但以不",
    "X23n0438_005:0354c13": "自證知故如貧女家寶藏不能得其勢力發行時如",
    "X23n0438_005:0354c14": "方便開發入證時如寶藏現前爾時隨意受用所求",
    "X23n0438_005:0354c15": "必獲故云加此大空點者諸有義利皆得成就也。",
    "X23n0438_005:0354c16": "次世尊說偈中真言三昧門圓滿一切願者具存梵",
    "X23n0438_005:0354c17": "本應於真言之下更加道字如行人一緣住於阿字",
    "X23n0438_005:0354c18": "即名阿字三昧此三昧即是開心明道門餘一切字",
    "X23n0438_005:0354c19": "亦如是一切願者梵云薩嚩奢是心所祈願之願謂",
    "X23n0438_005:0354c20": "諸眾生修此三昧門者一切志求皆得圓滿此願圓",
    "X23n0438_005:0354c21": "滿時即是如來不思議果也常住之果無師之慧猶",
    "X23n0438_005:0354c22": "能給與眾生何況世間悉地之願耶。復次如來一",
    "X23n0438_005:0354c23": "一三昧門聲字實相有佛無佛法如是故即是常故",
    "X23n0438_005:0354c24": "不流即是如來本地法身為欲以此法身遍施眾生",
    "X23n0438_005:0355a01": "故以自在神力加持如是法爾聲字故此聲字即是",
    "X23n0438_005:0355a02": "諸佛加持身加持身普作隨類之身無所不在當知",
    "X23n0438_005:0355a03": "加持聲字亦復如是是故行者但一心諦緣觀此聲",
    "X23n0438_005:0355a04": "字自當見佛加持身若見加持身即見本地法身若",
    "X23n0438_005:0355a05": "見本地法身時即是行者自身故此一一字門即是",
    "X23n0438_005:0355a06": "如來不思議果不從別處來也具足眾勝願真言決",
    "X23n0438_005:0355a07": "定義者具存梵本當云具一切所有勝願真言決定",
    "X23n0438_005:0355a08": "真實義此中勝願梵云嚩嚧是具足種種功德所謂",
    "X23n0438_005:0355a09": "三昧總持力無畏等所願已滿所求悉備之義義與",
    "X23n0438_005:0355a10": "前願字梵音各殊所云決定者且如阿字門若聲",
    "X23n0438_005:0355a11": "若字舉體不生聲字之義全舉體不生若證時還只",
    "X23n0438_005:0355a12": "證此不生中間更無間雜亦無異路若見此真實義",
    "X23n0438_005:0355a13": "時假使十方諸佛同時現前說種種相似波羅蜜欲",
    "X23n0438_005:0355a14": "令改易其心然亦不生疑惑故云決定也復次具足",
    "X23n0438_005:0355a15": "眾勝願者是如來十世界微塵數內證功德以決定",
    "X23n0438_005:0355a16": "故一一皆成金剛印從此自證身復起加持身故云",
    "X23n0438_005:0355a17": "超越於三世無垢同虗空者即是淨治無垢不思議",
    "X23n0438_005:0355a18": "心地也以大悲方便於此地上畫作普門漫荼羅故",
    "X23n0438_005:0355a19": "經次云住不思議心起作諸事業梵本具云心地以",
    "X23n0438_005:0355a20": "偈中五字成句不可累書然地即是心體故但云住",
    "X23n0438_005:0355a21": "不思議心也真言三昧門中雖有如是不思議果德",
    "X23n0438_005:0355a22": "堪能周給一國等賜眾生若諸眾生不能生難遭想",
    "X23n0438_005:0355a23": "供養修行譬如王膳盈前無心飲噉則諸佛其若之",
    "X23n0438_005:0355a24": "何故經次云若到修行地授不思議果此修行地即",
    "X23n0438_005:0355b01": "是淨菩提心初法明門例如聲聞見諦以後復入修",
    "X23n0438_005:0355b02": "道位也此菩薩於百字明門中各見蓮華胎藏漫荼",
    "X23n0438_005:0355b03": "羅世界海其莊嚴相皆悉不同先從佉字門大空",
    "X23n0438_005:0355b04": "輪中以訶字門起大風輪次於其上以嚩字門起",
    "X23n0438_005:0355b05": "香水海次於其上以阿字門起金剛地金剛輪山",
    "X23n0438_005:0355b06": "餘如華嚴經說於此百蓮華藏一一世界菩提漫荼",
    "X23n0438_005:0355b07": "羅各有十世界諸菩薩金剛等以為眷屬此瑜伽者",
    "X23n0438_005:0355b08": "能不起于座悉至如是諸佛會中亦能次第詢求諸",
    "X23n0438_005:0355b09": "善知識故云初地菩薩化歸百佛國也非徒見之而",
    "X23n0438_005:0355b10": "已亦能以此百蓮華藏轉作自身至初地芽莖華疱",
    "X23n0438_005:0355b11": "等十心滿時一明門中開出十解脫門成千世界皆",
    "X23n0438_005:0355b12": "是隨分蒙授不思議果至十一地時於虗空雲海明",
    "X23n0438_005:0355b13": "門中一一皆見蓮華藏世界性相形類展轉不同用",
    "X23n0438_005:0355b14": "作自身佗身自在無礙是名不思議果滿也次有二",
    "X23n0438_005:0355b15": "句偈勸信印成故云是第一真實諸佛所開示此中",
    "X23n0438_005:0355b16": "開示即是佛之知見與法華義同次半偈云若知此",
    "X23n0438_005:0355b17": "法教當得諸悉地是引諸佛道同勸信世諦若真言",
    "X23n0438_005:0355b18": "行者明解此法教中次第方便以必定信如說修行",
    "X23n0438_005:0355b19": "當得成就一切悉地若謂此說不然是十方三世佛",
    "X23n0438_005:0355b20": "有違負本誓欺誑眾生辠也次一偈勸信真諦然此",
    "X23n0438_005:0355b21": "悉曇字母幼童牧童皆亦誦持至於護摩供養等韋",
    "X23n0438_005:0355b22": "陀世仙亦皆共作而今此真言門所以獨成祕密者",
    "X23n0438_005:0355b23": "以真實義所加持耳若但口誦真言而不思惟其義",
    "X23n0438_005:0355b24": "只可成世間義利豈得成金剛體性法乎故偈云最",
    "X23n0438_005:0355c01": "勝真實聲真言真言相行者諦思惟得成不壞句此",
    "X23n0438_005:0355c02": "聲即是真言門語密之體如阿聲中第一真實義",
    "X23n0438_005:0355c03": "所謂本不生也初云真言梵本以多聲呼之即是總",
    "X23n0438_005:0355c04": "指百字門世諦字輪之相也次云真言相者是此真",
    "X23n0438_005:0355c05": "言實相由諦思惟故一一皆入蓮華臺句是迹息之",
    "X23n0438_005:0355c06": "處也。",
    "X23n0438_005:0355c07": "經云爾時執金剛祕密主白佛言希有世尊佛說不",
    "X23n0438_005:0355c08": "思議真言相道法者如聲聞法解脫之中無有文字",
    "X23n0438_005:0355c09": "而維摩詰不離文字說解脫相故名不思議解脫相",
    "X23n0438_005:0355c10": "今此字輪亦爾即以無相法身作種種聲字以種種",
    "X23n0438_005:0355c11": "聲字作無相法身故名不思議真言相也不共一切",
    "X23n0438_005:0355c12": "聲聞緣覺亦非世尊普為一切眾生者此經是法王",
    "X23n0438_005:0355c13": "祕寶不妄示卑賤之人如釋迦出世四十餘年因舍",
    "X23n0438_005:0355c14": "利弗等慇懃三請方為略說妙法蓮華義今此本地",
    "X23n0438_005:0355c15": "之身又是妙法蓮華最深祕密處故壽量品云常在",
    "X23n0438_005:0355c16": "靈鷲山及餘諸住處乃至我淨土不毀而眾見燒盡",
    "X23n0438_005:0355c17": "即此宗瑜伽之意耳又因補處菩薩慇懃三請方為",
    "X23n0438_005:0355c18": "說之苟無頓悟之機則不入其手故不普為一切眾",
    "X23n0438_005:0355c19": "生亦是領前偈中到修行地方授不思議果次又云",
    "X23n0438_005:0355c20": "領解勸信印成二偈故云若信此真言道者諸功德",
    "X23n0438_005:0355c21": "法皆當說滿足若滿足時即是具足眾勝願也已上",
    "X23n0438_005:0355c22": "廣說真言支分竟。",
    "X23n0438_005:0355c23": "執金剛復承躡上文請佛次說入漫荼羅所須次第",
    "X23n0438_005:0355c24": "世尊說偈中先答奉食香華等及與眾寶缾二句總",
    "X23n0438_005:0356a01": "名供養支分也就諸供養具中先明獻華凡所奉獻",
    "X23n0438_005:0356a02": "各隨諸尊性類及漫荼羅方位等一一善分別之當",
    "X23n0438_005:0356a03": "令色香味觸適悅人心其水陸不祥諸華但可作折",
    "X23n0438_005:0356a04": "伏用耳白黃赤三色中如來部類當用白色蓮華眷",
    "X23n0438_005:0356a05": "屬以黃色金剛眷屬以赤色。復次當如漫荼羅方",
    "X23n0438_005:0356a06": "位圓壇者以白方壇者以黃三角壇者以赤。復次",
    "X23n0438_005:0356a07": "諸佛白用諸菩薩以黃諸世天以赤其餘香等亦當",
    "X23n0438_005:0356a08": "準傍此意兼採蘇悉地瞿醯等文用之不可備載也",
    "X23n0438_005:0356a09": "鉢頭摩是紅蓮華凡青黃赤白蓮等水生諸華皆可",
    "X23n0438_005:0356a10": "通獻諸尊也龍華奔那伽者此奔那伽是龍樹華彌",
    "X23n0438_005:0356a11": "勒世尊於此樹下成佛其直云龍華者是龍中所尚",
    "X23n0438_005:0356a12": "之華西方頗有其種其計薩囉華末棃華得蘖囉華",
    "X23n0438_005:0356a13": "瞻蔔華無憂華底羅劒華鉢吒羅華娑羅樹華皆是",
    "X23n0438_005:0356a14": "天竺所有此方不可具識經云是等鮮妙華者梵本",
    "X23n0438_005:0356a15": "兼有或聲謂此等諸華皆可通用故舉以為例然或",
    "X23n0438_005:0356a16": "餘方所有彼方所無但使人心所好世間以為吉祥",
    "X23n0438_005:0356a17": "者皆可供養當一一存意善分別之採集以為鬘者",
    "X23n0438_005:0356a18": "謂錯雜莊嚴或綴或結以行人殷淨淳厚心故則令",
    "X23n0438_005:0356a19": "諸尊歡喜護念也。",
    "X23n0438_005:0356a20": "次明塗香其旃檀青木鬱金皆此方所有苜蓿香者",
    "X23n0438_005:0356a21": "梵名薩跛[口*栗]今迦頗類今時妒路婆艸是迦頗類今",
    "X23n0438_005:0356a22": "西方苜蓿香與此間苜蓿香稍異也及餘妙塗香者",
    "X23n0438_005:0356a23": "如沈水甘松丁香桂心西方豆蔻香附子等如蘇悉",
    "X23n0438_005:0356a24": "地瞿醯中說又云其塗香中勿用眾生身分及與紫",
    "X23n0438_005:0356b01": "鑛并蟲食等當取淨好者以水研之若獻佛當用新",
    "X23n0438_005:0356b02": "好鬱金或黑沈香和以龍腦蓮華眷屬當以白檀金",
    "X23n0438_005:0356b03": "剛眷屬亦當以白檀自餘諸尊隨意而合用之隨所",
    "X23n0438_005:0356b04": "合香皆置龍腦也。",
    "X23n0438_005:0356b05": "次明焚香當用沈水香甘松香嚩藍香龍腦香白檀",
    "X23n0438_005:0356b06": "香西方名為麼囉庾是山名即智度論所云除摩棃",
    "X23n0438_005:0356b07": "山更無出旃檀處是也白膠香是娑羅樹汁室利嚩",
    "X23n0438_005:0356b08": "塞迦香者似此方熏陸香室利是具德吉祥義言此",
    "X23n0438_005:0356b09": "香乃至天神皆悉愛樂故以為稱也及餘焚香類芬",
    "X23n0438_005:0356b10": "馥世稱美者亦如上說瞿醯云燒香用白檀沈水相",
    "X23n0438_005:0356b11": "和供養佛部其樹汁香供養蓮華部黑沈及安悉供",
    "X23n0438_005:0356b12": "養金剛部或依彼法作普通和香以獻諸尊應當隨",
    "X23n0438_005:0356b13": "法教者謂以真言密印去垢加持等如供養次第中",
    "X23n0438_005:0356b14": "說自餘塗香及華等例此可知。",
    "X23n0438_005:0356b15": "次云依教法獻諸食者如經大本中諸食供等各有",
    "X23n0438_005:0356b16": "修治方便至於深密之意一一與法門相應此方既",
    "X23n0438_005:0356b17": "不具傳但依蘇悉地等如法造作結護加持即名依",
    "X23n0438_005:0356b18": "教也乳糜者西方粥有多種或以烏麻汁或以諸豆",
    "X23n0438_005:0356b19": "并諸藥味如十誦藥法等文廣明然最以乳糜為上",
    "X23n0438_005:0356b20": "凡獻食時當更加以酥沙糖等令色味兼具而先奉",
    "X23n0438_005:0356b21": "之也又西方飯有多種亦以酪飯為上獻此食時應",
    "X23n0438_005:0356b22": "配以沙糖鹽薑諸味又當奉羮依彼方造食之法或",
    "X23n0438_005:0356b23": "隨國俗所用也歡喜丸應以酥煑諸餅糅以眾味及",
    "X23n0438_005:0356b24": "三種辛藥等令種種莊嚴漫荼迦是此方薄餅其百",
    "X23n0438_005:0356c01": "葉餅是西天竺食法以糖蜜諸味和麫酢油煑之至",
    "X23n0438_005:0356c02": "為甘美沙糖餅者此沙糖名為蹇荼狀如益州所出",
    "X23n0438_005:0356c03": "者而色甚白觸之便碎用此和水先以麫作餅數漬",
    "X23n0438_005:0356c04": "其中然後食之淨妙謂務令精潔使色香兼備也布",
    "X23n0438_005:0356c05": "利迦譯云著&#;餅以種種上味和合為&#;作之間穴",
    "X23n0438_005:0356c06": "餅有二種或刺為孔穴或狀如亂絲重重間穴加以",
    "X23n0438_005:0356c07": "眾味也末塗失囉餅亦著[飢-几+監]兼糖蜜塗之嫓諾迦餅",
    "X23n0438_005:0356c08": "用起麫作之著以&#;酥油煑狀如水上浮泡甚可愛",
    "X23n0438_005:0356c09": "也無憂是卷緣沙糖餅播鉢吒食是不起麫飽[飢-几+俞]如",
    "X23n0438_005:0356c10": "是諸肴餅者亦謂隨諸方國所有上味及珍妙果隨",
    "X23n0438_005:0356c11": "意獻之也其白糖白石蜜沙糖酥蜜又各別置之種",
    "X23n0438_005:0356c12": "種漿飲者西方漿法甚多皆雜以香藥美而愈疾及",
    "X23n0438_005:0356c13": "蒲桃等諸非時漿如毗尼所說其食乳酪亦用畢撥",
    "X23n0438_005:0356c14": "或龍腦等如醫明食法為之大氐西方造食及飲啖",
    "X23n0438_005:0356c15": "先後次第多依藥術有養性防疾之功故多盡其天",
    "X23n0438_005:0356c16": "年尟夭折之患也凡置食處當以塗香周遍塗之置",
    "X23n0438_005:0356c17": "食埦內遍布蓮荷葉或芭蕉葉等令使周帀若無應",
    "X23n0438_005:0356c18": "用新淨白疊或淨布極以淨水浣濯以香遍塗布食",
    "X23n0438_005:0356c19": "時上首諸尊當增加之謂中胎胎藏毗盧遮那第二",
    "X23n0438_005:0356c20": "院觀音金剛手次院文殊等四菩薩外院釋迦牟尼",
    "X23n0438_005:0356c21": "及所奉本尊等假令餘位置一分者上首諸尊當置",
    "X23n0438_005:0356c22": "二分或餘位置二分者上首諸尊置三分瞿醯云漫",
    "X23n0438_005:0356c23": "荼羅主當數倍加之雖有此階降不同然上自諸佛",
    "X23n0438_005:0356c24": "下至世間鬼神應等心供養務令豐厚均等也乃至",
    "X23n0438_005:0357a01": "不辦者但當供養部主或置食內院運心供養一切",
    "X23n0438_005:0357a02": "諸尊所奉香華等例此可知也。",
    "X23n0438_005:0357a03": "次說奉獻燈明者香油之類甚多謂薝蔔香油蘇摩",
    "X23n0438_005:0357a04": "那華油等凡作香油等法當取新華如作鬘法穿之",
    "X23n0438_005:0357a05": "懸置日中承以油器以物取油於華上灌之令還墮",
    "X23n0438_005:0357a06": "油已又復取油灌之如是周而復始從日出至日入",
    "X23n0438_005:0357a07": "乃停明日又取新華作之如前令此油香氣與此華",
    "X23n0438_005:0357a08": "香氣均等然後止也其獻食及燈明等諸器以眾寶",
    "X23n0438_005:0357a09": "為上若不能辦用銀銅等乃至新淨瓦器亦得充事",
    "X23n0438_005:0357a10": "也四方繒幡葢者若有財力當於一一尊所各別置",
    "X23n0438_005:0357a11": "之亦以雜寶為上若不能辦當用雜綵乃至繪畫畫",
    "X23n0438_005:0357a12": "時當用淨物不得用膠等也若不能廣造者下至四",
    "X23n0438_005:0357a13": "方各置一葢門標鈴鐸等皆隨力分作種種莊嚴兼",
    "X23n0438_005:0357a14": "準約入祕密漫荼羅位品中所示之相。",
    "X23n0438_005:0357a15": "經云或以心供養一切皆作之者如世尊說諸供養",
    "X23n0438_005:0357a16": "中心最為上如前一一供物皆當運心遍及法界以",
    "X23n0438_005:0357a17": "真言祕印持之如供養次第中廣說或觀大寶樹王",
    "X23n0438_005:0357a18": "遍覆一切世界如華嚴菩提樹王之相具足莊嚴隨",
    "X23n0438_005:0357a19": "一一所須受用之具悉於中出無有窮盡遍至一切",
    "X23n0438_005:0357a20": "賢聖前廣大供養并普濟一切眾生如是運心已當",
    "X23n0438_005:0357a21": "用虗空藏轉明妃加持自然隨意成就也。",
    "X23n0438_005:0357a22": "次說吉祥缾法當用金銀等寶乃至無者應以瓷或",
    "X23n0438_005:0357a23": "淨瓦為之極令圓滿端正又不洩漏如毗尼中方便",
    "X23n0438_005:0357a24": "灌漉淨水盛滿其中內五寶五穀五藥於瞿醯中說",
    "X23n0438_005:0357b01": "之然此五藥皆出五天此方不能遍有也又取如前",
    "X23n0438_005:0357b02": "所說諸塗香抹香和水兼置龍腦牛黃於缾中插以",
    "X23n0438_005:0357b03": "寶華或隨方土所有名華取其華果條葉茂好圓具",
    "X23n0438_005:0357b04": "者使間錯垂布令極端嚴以綵繒纏頸并繫華鬘塗",
    "X23n0438_005:0357b05": "以眾香結護作淨方便亦如供養次第中說於中胎",
    "X23n0438_005:0357b06": "藏當安五瓶最中大日缾安在華臺餘置外華蕊中",
    "X23n0438_005:0357b07": "凡獻中胎食時四佛四菩薩各隨本座在華臺內奉",
    "X23n0438_005:0357b08": "毗盧遮那者置華臺前也若有力者於一一尊所皆",
    "X23n0438_005:0357b09": "置一缾如不能爾隨內外方於上首諸尊處置之其",
    "X23n0438_005:0357b10": "四門處各置二缾四角各置一缾通門外別有一缾",
    "X23n0438_005:0357b11": "用降三世真言印加持之擬出入時灑身自護及召",
    "X23n0438_005:0357b12": "弟子入時亦用灑之護摩處又別置一缾大略可百",
    "X23n0438_005:0357b13": "餘缾也。經云六缾者最少之限當於中胎四方各",
    "X23n0438_005:0357b14": "置其一門外一缾必定不得闕之若用十八缾者中",
    "X23n0438_005:0357b15": "胎置一缾第二院大勤勇處蓮華金剛部主及門凡",
    "X23n0438_005:0357b16": "四缾第二院四大菩薩謂文殊等各置一缾外院四",
    "X23n0438_005:0357b17": "門四角及門外者用之適足所欲受灌頂者若多各",
    "X23n0438_005:0357b18": "隨人數令造一缾不得闕少也如香水缾者諸閼伽",
    "X23n0438_005:0357b19": "器亦然當用金銀白瑠璃等為椀乃至商佉熟銅石",
    "X23n0438_005:0357b20": "木或以樹葉新瓦盛眾香水置諸名華如前所置缾",
    "X23n0438_005:0357b21": "處亦一一置之又當於諸尊處各奉淨衣如前所說",
    "X23n0438_005:0357b22": "上首諸尊亦準獻食法倍增故云各奉兼服若不能",
    "X23n0438_005:0357b23": "辦者但於上首諸尊處置之或以箱篋隨其所有置",
    "X23n0438_005:0357b24": "在中胎院內運心供養一切諸尊凡獻中胎供養具",
    "X23n0438_005:0357c01": "當置胎中外一重空界中若獻無名諸尊當置三重",
    "X23n0438_005:0357c02": "界緣之內又供養時先當奉閼伽水次獻塗香次獻",
    "X23n0438_005:0357c03": "華燒香飲食後獻燈明經文先後不次也。復次若",
    "X23n0438_005:0357c04": "深祕釋者塗香是淨義如世間塗香能淨垢穢息除",
    "X23n0438_005:0357c05": "熱惱今行者以等虗空閼伽洗滌菩提心中百六十",
    "X23n0438_005:0357c06": "種戲論之垢以住無為戒塗之生死熱惱除滅得清",
    "X23n0438_005:0357c07": "涼性故曰塗香所謂華者是從慈悲生義即此淨心",
    "X23n0438_005:0357c08": "種子於大悲胎藏中萬行開敷莊嚴佛菩提樹故說",
    "X23n0438_005:0357c09": "為華燒香是遍至法界義如天樹王開敷時香氣逆",
    "X23n0438_005:0357c10": "風順風自然遍布菩提香亦爾隨一一功德即為慧",
    "X23n0438_005:0357c11": "火所焚解脫風所吹隨悲願力自在而轉普熏一切",
    "X23n0438_005:0357c12": "故曰燒香飲食是無上甘露不生不死之味若服此",
    "X23n0438_005:0357c13": "味果德成就更無過上味時即名入證故說為食所",
    "X23n0438_005:0357c14": "謂燈者是如來光明破暗之義言至果地時心障都",
    "X23n0438_005:0357c15": "盡傳無盡慧遍照眾生故說為燈若豎說者一一地",
    "X23n0438_005:0357c16": "中皆具如是五義若橫說者一一門中皆具如是五",
    "X23n0438_005:0357c17": "義例如上文所明諸食雖異適口則一然隨調膳人",
    "X23n0438_005:0357c18": "身手有種種滋味不同餘香華等當知例爾若行者",
    "X23n0438_005:0357c19": "善能以五字門作金剛舞戲普應眾生譬如和五味",
    "X23n0438_005:0357c20": "布五綵韻五音調五藥雖性分不過五種而千變萬",
    "X23n0438_005:0357c21": "化巧轉不窮當知是人則解塗香三昧義也亦解華",
    "X23n0438_005:0357c22": "三昧燒香三昧飲食三昧燈明三昧義亦解此五種",
    "X23n0438_005:0357c23": "陀羅尼義以如是種種法門供具供養心王如來能",
    "X23n0438_005:0357c24": "令諸尊歡喜所求必獲若以此中意趣及觀世諦香",
    "X23n0438_005:0358a01": "華等自然知彼色香性分所應用處無量方便觸物",
    "X23n0438_005:0358a02": "而生也。",
    "X23n0438_005:0358a04": "毗盧遮那成佛神變加持經義釋卷第五"
}