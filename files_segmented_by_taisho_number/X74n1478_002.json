{
    "X74n1478_002:0530a15": "依楞嚴究竟事懺卷下",
    "X74n1478_002:0530a17": "復次眾生愚昧。童習世典。躭著世事。飲食男女埋沒",
    "X74n1478_002:0530a18": "一生。耳目之表。六合之外。茫然不信。塵如雪飛。蟻若",
    "X74n1478_002:0530a19": "牛鬪。所不聞見。謂蒼蒼者。清氣為天。或如雞卵。或如",
    "X74n1478_002:0530a20": "倚蓋。都無主宰。日月亦氣。入地復昇。殂落為死。清氣",
    "X74n1478_002:0530a21": "歸天。濁氣歸地。魂魄消散。神明斷滅。鬼者歸也。至作",
    "X74n1478_002:0530a22": "無鬼之論。不信人死神識更生蛻。故趨新有。三世三",
    "X74n1478_002:0530a23": "報。善惡因。果錙銖不失。雖聖教久被於此。方熏陶漸",
    "X74n1478_002:0530a24": "漬。上根正信固多。然毀謗詆訾亦復不少。自餘悠悠",
    "X74n1478_002:0530b01": "泛泛。縱窺一班強半。為世法所奪。如隔日瘧。如石壓",
    "X74n1478_002:0530b02": "草。乍信乍疑。了無確見。高推聖境。不信自心。是佛不",
    "X74n1478_002:0530b03": "肯。抖擻塵勞。則流浪六道七趣。理勢之所不免六道",
    "X74n1478_002:0530b04": "者。一天道有三界。一欲界。同受微妙五欲。形雖出動。",
    "X74n1478_002:0530b05": "心迹尚交。二色界。尚有形質。而無欲念。獨行無交。未",
    "X74n1478_002:0530b06": "盡形累。三無色界。形色已無。依識而住。身心滅盡。定",
    "X74n1478_002:0530b07": "性現前。欲界六天。曰四天王天。忉利天。夜摩天。兜率",
    "X74n1478_002:0530b08": "天。化樂天。他化自在天。此天身長六十由旬。當二千",
    "X74n1478_002:0530b09": "四百里。以人間一千六百歲為一日。如是壽一萬六",
    "X74n1478_002:0530b10": "千歲。若人能持五戒行十善。即生彼界受天福樂。色",
    "X74n1478_002:0530b11": "界四禪天。初禪三天。曰梵眾天。梵輔天。大梵天。二禪",
    "X74n1478_002:0530b12": "三天。曰少光天。無量光天。光音天。三禪三天。曰少淨",
    "X74n1478_002:0530b13": "天。無量淨天。徧淨天。四禪九天。曰福生天。福愛天。廣",
    "X74n1478_002:0530b14": "果天。此處火水風災所不能及。凡夫於戒善中。兼修",
    "X74n1478_002:0530b15": "有漏禪定。得生彼界。受天福樂。曰無想天。外道伏惑",
    "X74n1478_002:0530b16": "修禪。第七識中俱生我執念念現流。生滅為因。不能",
    "X74n1478_002:0530b17": "發明。不生滅性。故生此天。曰無煩天。無熱天。善見天。",
    "X74n1478_002:0530b18": "善現天。色究竟天。壽五千劫。此五復名不還天。三果",
    "X74n1478_002:0530b19": "聖人於下界中。九品習氣修惑滅盡。安立居處。無色",
    "X74n1478_002:0530b20": "界四天。曰空處天。識處天。無所有天。非想非非想天。",
    "X74n1478_002:0530b21": "無業果色。有定果色。為窮空不盡空理。定性聲聞所",
    "X74n1478_002:0530b22": "居。壽八萬四千劫。從此三界。若是凡夫業果酬答。答",
    "X74n1478_002:0530b23": "盡入輪。二者人道。處於天地之間洲潬之上。亦欲界",
    "X74n1478_002:0530b24": "攝。有四千種類。種種身形狀貌壽量。名號心性。知見",
    "X74n1478_002:0530c01": "欲樂。意行威儀。衣服飲食。處於種種村營聚落城邑",
    "X74n1478_002:0530c02": "宮殿。皆貪受麤弊。五欲六塵。有利根大器。生於其中。",
    "X74n1478_002:0530c03": "遇佛正法。能修聖道。然得人身者如指甲上土。失人",
    "X74n1478_002:0530c04": "身者如大地土。於中岐出。不依正覺。別修妄念。遊於",
    "X74n1478_002:0530c05": "山林。十種仙趣。三者阿修羅道。亦有四生。或居鄰日",
    "X74n1478_002:0530c06": "月。或歸水宿穴。力洞無畏。乘通入空。能與忉利天爭",
    "X74n1478_002:0530c07": "衡。男醜女美。四趣所攝。壽同造化。四者畜生道。即今",
    "X74n1478_002:0530c08": "毛羣羽族鱗介蝡動水陸空散之類。五者餓鬼道。或",
    "X74n1478_002:0530c09": "住人間幽穢之處曠野沙漠。或沉水輪。或生火際。以",
    "X74n1478_002:0530c10": "夜為晝。質細無影。常被焚溺。恒受饑渴。壽經劫數。見",
    "X74n1478_002:0530c11": "舍衛國城七返成壞。六者地獄道。經云。三千大千世",
    "X74n1478_002:0530c12": "界鐵圍兩山黑闇之間。銕城縱廣一千六百萬里。有",
    "X74n1478_002:0530c13": "八萬四千鬲。以鐵為地。上覆銕網。火燒此城。表裏洞",
    "X74n1478_002:0530c14": "赤。其獄名曰眾合黑暗。刀輪劍林。鐵機刺林。鐵網鐵",
    "X74n1478_002:0530c15": "窟。鐵丸尖石。炭坑燒林。虎狼呌喚。鑊湯爐炭。刀山劍",
    "X74n1478_002:0530c16": "樹。火磨火城。銅柱鐵床。火車火輪。飲銅吐火。大熱大",
    "X74n1478_002:0530c17": "寒。拔舌釘身。犁耕斬斫。刀兵屠裂。灰河沸屎。寒氷淤",
    "X74n1478_002:0530c18": "泥。愚癡啼哭。聾盲瘖瘂。鐵鈎鐵觜。大小泥犁。阿鼻地",
    "X74n1478_002:0530c19": "獄。阿鼻柰何義。謂無遮無救。無間無動。極熱極惱。不",
    "X74n1478_002:0530c20": "住不閑。大燄猛熱。猛火入心。各有獄主獄卒牛頭阿",
    "X74n1478_002:0530c21": "傍異常苦具。苦中苦者。集在其中。人間歲月積六十",
    "X74n1478_002:0530c22": "小劫。為阿鼻獄一晝夜。諸罪人如是壽經八萬四千",
    "X74n1478_002:0530c23": "大劫。一人身受罪徧一大獄。多人亦徧。以業力故不",
    "X74n1478_002:0530c24": "相妨礙。閻羅大王總十八獄王。一名迦延。二屈尊。三",
    "X74n1478_002:0531a01": "沸壽。四沸屈。五迦世。六[山*蓋]傞。七湯謂八鐵迦然。九惡",
    "X74n1478_002:0531a02": "生。十呻吟。十一毗迦。十二遙頭。十三提薄。十四夷大。",
    "X74n1478_002:0531a03": "十五悅頭。十六穿骨。十七名身。十八觀身。又經云。東",
    "X74n1478_002:0531a04": "方鐵圍山間。其山崦[山*曇]。幽冥高峻。了無草木。名曰地",
    "X74n1478_002:0531a05": "獄。烏門千仞。黑壁萬尋。俠道兩邊。有三十六王。其王",
    "X74n1478_002:0531a06": "名曰恒伽噤王。波吉頭王。廣目都王。安頭羅王。虎目",
    "X74n1478_002:0531a07": "見王。陽聲吉王。大諍訟王。吸血鬼王。安得羅王。陀達",
    "X74n1478_002:0531a08": "王。達多羅王。吉棃善王。安睺羅王。寶首王。金樹吉王。",
    "X74n1478_002:0531a09": "大惡聲王。鳥頭王。等虎眼王。等象牙王。等震聲王。等",
    "X74n1478_002:0531a10": "歸首王。衣首王。見首王。廣安王。廣定王。王頭王。立正",
    "X74n1478_002:0531a11": "王。立見王。摩尼羅王。都曹王。部見王。惡目王。善王。龍",
    "X74n1478_002:0531a12": "口王。鬼王。南安王。所典獄名鐵車鐵馬鐵牛鐵驢鐵",
    "X74n1478_002:0531a13": "衣鐵珠。烊銅灌口。流火鐵床耕舌斫首燒脚。鐵丸飲。",
    "X74n1478_002:0531a14": "鐵珠飛。刀火箭[月*鬼]。肉身燃火丸。仰口諍論。雨火流火。",
    "X74n1478_002:0531a15": "糞屎鈎陰火象。洋聲咬呌。鐵[金*疾]鏫崩。埋燃手脚。銅狗",
    "X74n1478_002:0531a16": "鋸牙。剝皮飲血。解身鐵屋。鐵山飛火。咬呌分頭。地獄",
    "X74n1478_002:0531a17": "此中悉是作惡比丘比丘尼沙彌沙彌尼受罪。且以",
    "X74n1478_002:0531a18": "人間之火。釜中煑石。經年不壞。若投石地獄湯中。須",
    "X74n1478_002:0531a19": "臾粉碎。一事較量。餘即可知。六道明明。若此我等從",
    "X74n1478_002:0531a20": "朝至暮。從昏至旦。念念所起所造徧六道。業報不知",
    "X74n1478_002:0531a21": "多少。何況一月一年終身所為。於六道中。何力能免。",
    "X74n1478_002:0531a22": "惟有懺悔。乃得解脫。相與悲淚。怖懼翹勤。至到洗心。",
    "X74n1478_002:0531a23": "請忍願乞除滅。皈依四德三伊圓滿圓寂十方諸佛。",
    "X74n1478_002:0531a24": "南無清淨法身毗盧遮那佛",
    "X74n1478_002:0531b01": "南無圓滿報身盧舍那佛",
    "X74n1478_002:0531b02": "南無千百億化身釋迦牟尼佛",
    "X74n1478_002:0531b03": "南無一切十億國土微塵數同名金剛藏佛",
    "X74n1478_002:0531b04": "南無十億國土微塵數同名金剛雞兜佛",
    "X74n1478_002:0531b05": "南無十百千國土微塵數同名金剛幢佛",
    "X74n1478_002:0531b06": "南無十百千國土微塵數同名善法佛",
    "X74n1478_002:0531b07": "南無十百千國土微塵數同名稱心佛",
    "X74n1478_002:0531b08": "南無一佛國土微塵數同名普功德佛",
    "X74n1478_002:0531b09": "南無不可說佛國土微塵數同名不可勝佛",
    "X74n1478_002:0531b10": "南無不可說佛國土微塵數同名毗婆尸佛",
    "X74n1478_002:0531b11": "南無十佛國土微塵數同名普幢佛",
    "X74n1478_002:0531b12": "南無八十億佛國土微塵數不可數百千萬億那由",
    "X74n1478_002:0531b13": "他同名普賢佛",
    "X74n1478_002:0531b14": "南無一佛國土微塵數同名佛勝佛",
    "X74n1478_002:0531b15": "南無十佛國土微塵數百千萬億那由他不可說同",
    "X74n1478_002:0531b16": "名普稱自在佛",
    "X74n1478_002:0531b17": "南無恒河沙同名賢行佛",
    "X74n1478_002:0531b18": "南無恒河沙同名無邊命佛",
    "X74n1478_002:0531b19": "南無恒河沙同名不動佛南無恒河沙同名月智佛",
    "X74n1478_002:0531b20": "南無恒河沙同名日藏佛南無恒河沙同名善光佛",
    "X74n1478_002:0531b21": "南無恒河沙同名金剛佛南無五百同名大慈悲佛",
    "X74n1478_002:0531b22": "南無善眼劫七十那由他佛",
    "X74n1478_002:0531b23": "南無善見劫中七十二億佛",
    "X74n1478_002:0531b24": "南無梵讚歎劫中一萬八千佛",
    "X74n1478_002:0531c01": "南無意入世界無量華照垂髮菩薩",
    "X74n1478_002:0531c02": "南無現前受記一生補處兜率內宮彌勒菩薩",
    "X74n1478_002:0531c03": "南無地藏菩薩南無寶達菩薩",
    "X74n1478_002:0531c04": "經云。一切眾生實本真淨。妄見妄習。內因愛染。情妄",
    "X74n1478_002:0531c05": "不休。能生愛水。心憶珍羞。口中水出。心憶憐恨。目中",
    "X74n1478_002:0531c06": "淚盈。貪求財寶。舉體光潤。心著行婬。男女二根自然",
    "X74n1478_002:0531c07": "流液。流結潤濕。自然從墜。分外渴仰。發明虗想。能生",
    "X74n1478_002:0531c08": "勝氣。是故心持禁戒。舉身輕清。心持呪印。顧盼雄毅。",
    "X74n1478_002:0531c09": "心欲生天。夢想飛舉。心存佛國。聖境冥現。飛動不沉。",
    "X74n1478_002:0531c10": "自然超越死逆生順。二習相交純想即飛必生天上。",
    "X74n1478_002:0531c11": "兼福兼慧。心開見佛。隨願往生。一情九想。輕舉非遠。",
    "X74n1478_002:0531c12": "即為飛仙。二情八想為大力鬼。三情七想為夜叉。四",
    "X74n1478_002:0531c13": "情六想為羅剎。情想均等。不飛不墜。生於人間。想明",
    "X74n1478_002:0531c14": "斯聰。情幽斯鈍。情多想少。流入橫生。重為毛羣。輕為",
    "X74n1478_002:0531c15": "羽族。七情三想沉為餓鬼。八情二想生有間獄。九情",
    "X74n1478_002:0531c16": "一想生無間獄。身入風火。二交過地。純情即沉入阿",
    "X74n1478_002:0531c17": "鼻獄。若沉心中。有謗大乘。毀佛禁戒。誑妄說法。虗貪",
    "X74n1478_002:0531c18": "信施。濫膺恭敬。五逆十重。劫盡更生。十方阿鼻地獄",
    "X74n1478_002:0531c19": "循造惡業。雖則自招。眾同分中兼有元地。造十習因。",
    "X74n1478_002:0531c20": "受六交報。今當懺悔婬習交接。研磨不休。欲火火坑。",
    "X74n1478_002:0531c21": "大猛火光。於中發動。如手自摩。觸暖相現。前二習相",
    "X74n1478_002:0531c22": "然故。有鐵床銅柱。諸事燒煠罪報。懺悔貪習交計。吸",
    "X74n1478_002:0531c23": "攬不止。貪水瘴海。積寒堅氷。於中凍冽如吸縮風。氣",
    "X74n1478_002:0531c24": "有冷觸生。二習相陵。故有吒吒波波羅羅青赤白蓮",
    "X74n1478_002:0532a01": "寒氷等事。冷禁哀號罪報。懺悔慢習交陵。恃我貢高。",
    "X74n1478_002:0532a02": "矜驕不息。癡水巨溺。騰逸奔波。如口舌綿味因。而水",
    "X74n1478_002:0532a03": "發二習相鼓。故有血河灰河熱沙毒海融銅灌吞諸",
    "X74n1478_002:0532a04": "事罪報。懺悔瞋習交衝。忤結不息。熱惱居懷。性不安",
    "X74n1478_002:0532a05": "隱。心熱發火。鑄氣為金。即有刀山鐵梱。劍樹劉輪。斧",
    "X74n1478_002:0532a06": "鉞鎗鋸。如人銜冤殺氣飛動。二習相擊。故有宮割斬",
    "X74n1478_002:0532a07": "斫剉刺槌擊諸事罪報。懺悔詐習交誘。奸偽讒賊。矯",
    "X74n1478_002:0532a08": "設具儀。謟曲為性。調引不住。故有繩木絞校。如水浸",
    "X74n1478_002:0532a09": "田草木生長。二習相延。故有杻械枷鎻鞭杖撾棒諸",
    "X74n1478_002:0532a10": "事罪報。懺悔誑習交欺。矯現有德。蛇虺劫殺。誣罔不",
    "X74n1478_002:0532a11": "止。飛心造奸。故有塵土屎尿穢污不淨。如塵隨風各",
    "X74n1478_002:0532a12": "無所見。二習相加。故有沒溺騰擲飛墜漂淪諸事罪",
    "X74n1478_002:0532a13": "報。懺悔冤習交嫌。酖毒銜恨。懷結不捨。故有飛石投",
    "X74n1478_002:0532a14": "礰匣貯車檻甕盛囊撲。如陰毒人懷抱畜惡。二習相",
    "X74n1478_002:0532a15": "吞。故有投擲擒捉擊財拋撮騰砲牢柵諸事罪報。懺",
    "X74n1478_002:0532a16": "悔見習交明。異執謬解。因於身邊。無取戒禁五見。生",
    "X74n1478_002:0532a17": "六十二見。毒壑坑穽。邪悟諸業。違拒相反。故有王使",
    "X74n1478_002:0532a18": "主吏證執文籍。如行路人一往一來。事業不同。取捨",
    "X74n1478_002:0532a19": "違反。故有勘問權詐。考訊推鞠。察訪披究。照明善惡。",
    "X74n1478_002:0532a20": "童子手執。文簿辭辨諸事罪報。懺悔枉習交加。橫陷",
    "X74n1478_002:0532a21": "善類。抑直為曲。誣謗所無。讒虎射工。偏倚不正。故有",
    "X74n1478_002:0532a22": "合山合石。碾磑耕磨。如讒賊人逼枉良善。二習相排。",
    "X74n1478_002:0532a23": "故有押捺搥按蹙漉衡度[打-丁+聿]身透網支解倒懸諸事",
    "X74n1478_002:0532a24": "罪報。懺悔訟習交諠。藏覆己過。隱匿私謀。戴山履海。",
    "X74n1478_002:0532b01": "不肯服承。故有鑑見照燭。如於日中不能藏影。二習",
    "X74n1478_002:0532b02": "相陳。故有惡友業鏡火珠披露宿業對驗許發諸事",
    "X74n1478_002:0532b03": "罪報。如是十習業因。我等無不重疊備造。當受惡果。",
    "X74n1478_002:0532b04": "捫心撫己。毛髮聳竪。一一披瀝懺悔。并為多生此生",
    "X74n1478_002:0532b05": "父母累劫今世冤親真諦俗諦現前眷屬有緣聚會",
    "X74n1478_002:0532b06": "執勞運力見聞隨喜及四生六道一切眾生。同修懺",
    "X74n1478_002:0532b07": "悔。各發始覺之心。俱見本覺之性。共尊正覺之路。同",
    "X74n1478_002:0532b08": "入妙覺之海。歸命禮三寶。",
    "X74n1478_002:0532b09": "南無十千同名滿足佛南無三萬同名能聖佛",
    "X74n1478_002:0532b10": "南無十八億同名實體法式佛",
    "X74n1478_002:0532b11": "南無十八億同名日月燈佛",
    "X74n1478_002:0532b12": "南無千五百同名大威德佛",
    "X74n1478_002:0532b13": "南無一萬五千同名日佛",
    "X74n1478_002:0532b14": "南無一萬八千同名因陀羅幢王佛",
    "X74n1478_002:0532b15": "南無三十六億十一萬九千五百同名淨王佛",
    "X74n1478_002:0532b16": "南無不可嫌身佛",
    "X74n1478_002:0532b17": "南無八十億同名法體決定佛",
    "X74n1478_002:0532b18": "南無人自在聲佛南無千世自在聲佛",
    "X74n1478_002:0532b19": "南無千善無垢聲自在王佛",
    "X74n1478_002:0532b20": "南無千離無畏聲自在王佛",
    "X74n1478_002:0532b21": "南無千無垢威德自在王佛",
    "X74n1478_002:0532b22": "南無五百日聲自在王佛",
    "X74n1478_002:0532b23": "南無五百樂自在聲佛南無九千法莊嚴佛",
    "X74n1478_002:0532b24": "南無無垢世界無垢光塵沙諸佛",
    "X74n1478_002:0532c01": "南無無垢廣世界勝護塵沙諸佛",
    "X74n1478_002:0532c02": "南無安樂世界賢日光明菩薩",
    "X74n1478_002:0532c03": "南無安樂世界師子吼身菩薩",
    "X74n1478_002:0532c04": "南無寶塔須彌幢世界無上首妙德王菩薩",
    "X74n1478_002:0532c05": "南無香勝離垢光明世界普智光明慧燈菩薩",
    "X74n1478_002:0532c06": "復次懺悔。六交報經云。一切眾生六識造業。所招惡",
    "X74n1478_002:0532c07": "報。從六根出。良以性中元一。用中終六。一根造業。五",
    "X74n1478_002:0532c08": "根助發。故當根得報。餘根交受。種種苦事。悉繇心感。",
    "X74n1478_002:0532c09": "近如一肢有疾。百骸弗安。今耳聞一物。眼必欲見。心",
    "X74n1478_002:0532c10": "必欲得。舌必言之。身必取之。鼻必齅之。是則根互趣",
    "X74n1478_002:0532c11": "境。報亦交徧。理事當然。勿措疑惑。懺悔眼根見報。招",
    "X74n1478_002:0532c12": "引惡果。此見業交。則臨終時。先見猛火滿十方界。亡",
    "X74n1478_002:0532c13": "者神識飛墜乘煙。入無間獄。發明二相。一者明見。則",
    "X74n1478_002:0532c14": "能徧見種種惡物。生無量畏。二者暗見。寂然不見生",
    "X74n1478_002:0532c15": "無量恐。如是見火燒。見能為火城火網燒。聽能為鑊",
    "X74n1478_002:0532c16": "湯烊銅燒。息能為黑煙紫燄燒。味能為焦丸鐵糜燒。",
    "X74n1478_002:0532c17": "觸能為熱灰罏炭燒。心能生星火迸洒煽。鼓空界罪",
    "X74n1478_002:0532c18": "報。懺悔耳根聞報。招引惡果。此聞業交。則臨終時。先",
    "X74n1478_002:0532c19": "見波濤沒溺天地。亡者神識降注乘流。入無間獄。發",
    "X74n1478_002:0532c20": "明二相。一者開聽。聽種種閙。精神愗亂。二者閉聽。寂",
    "X74n1478_002:0532c21": "無所聞。幽魄沉沒。如是聞波。注聞則能為責為詰。注",
    "X74n1478_002:0532c22": "見則能為雷為吼。為惡毒氣。注息則能為雨為霧。洒",
    "X74n1478_002:0532c23": "諸毒蟲。周滿身體。注味則能為膿為血。種種雜穢。注",
    "X74n1478_002:0532c24": "觸則能為畜為鬼。為糞為尿。注意則能為電為雹。摧",
    "X74n1478_002:0533a01": "碎心魄罪報。懺悔鼻根齅報。招引惡果。此齅業交。則",
    "X74n1478_002:0533a02": "臨終時。先見毒氣充塞遠近。迷惑道路。亡者神識從",
    "X74n1478_002:0533a03": "地涌出。入無間獄。發明二相。一者通聞。被諸惡氣。熏",
    "X74n1478_002:0533a04": "極心擾。二者塞聞。氣掩不通。悶絕於地。如是齅氣。衝",
    "X74n1478_002:0533a05": "息則能為質為履。衝見則能為火為炬。衝聽則能為",
    "X74n1478_002:0533a06": "沒為溺。為洋為沸。衝味則能為餒為爽。衝觸則能為",
    "X74n1478_002:0533a07": "綻為爛。為大肉山。有百千眼。無量咂食。衝思則能為",
    "X74n1478_002:0533a08": "灰為瘴。為飛沙礫。擊碎身體罪報。懺悔舌根味報。招",
    "X74n1478_002:0533a09": "引惡果。此味業交。則臨終時。先見鐵網猛燄熾烈。周",
    "X74n1478_002:0533a10": "覆世界。亡者神識下透挂網。倒懸其頭。入無間獄。發",
    "X74n1478_002:0533a11": "明二相。一者吸氣。結成寒氷。凍裂身肉。二者吐氣。飛",
    "X74n1478_002:0533a12": "為猛火。焦爛骨髓。如是嘗味。歷嘗則能為承為忍。歷",
    "X74n1478_002:0533a13": "見則能為然金石。歷聽則能為利兵刃。歷息則能為",
    "X74n1478_002:0533a14": "大鐵籠。彌覆國土。歷觸則能為弓為箭。為弩為射。歷",
    "X74n1478_002:0533a15": "思則能為熱鐵從。從空雨下罪報。懺悔身根觸報。招",
    "X74n1478_002:0533a16": "引惡果。此觸業交。則臨終時。先見大山。四面來合。無",
    "X74n1478_002:0533a17": "復出路。亡者神識見大鐵城。火蛇火狗。虎狼獅子。牛",
    "X74n1478_002:0533a18": "頭獄卒。馬頭羅剎。手執鎗矟。驅入城門。向無間獄。發",
    "X74n1478_002:0533a19": "明二相。一者合觸。合山逼體。骨肉血潰。二者離觸。刀",
    "X74n1478_002:0533a20": "劍觸身。心肝屠裂。如是合觸。歷觸則能為道為觀。為",
    "X74n1478_002:0533a21": "廳為案。歷見則能為燒為熱。歷聽則能為撞為擊。為",
    "X74n1478_002:0533a22": "剚為射。歷息則能為括為袋。為考為縛。歷嘗則能為",
    "X74n1478_002:0533a23": "耕為鉗。為斬為截。歷思則能為墜為飛。為煎為炙罪",
    "X74n1478_002:0533a24": "報。懺悔意根思報。招引惡果。此思業交。則臨終時。先",
    "X74n1478_002:0533b01": "見惡風。吹壞國土。亡者神識被吹上空。旋落乘風。墮",
    "X74n1478_002:0533b02": "無間獄。發明二相。一者不覺。迷極則荒。奔走不息。二",
    "X74n1478_002:0533b03": "者不迷。知覺則苦。無量煎燒。痛深難忍。如是邪思。結",
    "X74n1478_002:0533b04": "思則能為方為所。結見則能為鑑為證。結聽則能為",
    "X74n1478_002:0533b05": "大合石。為氷為霜。為土為霧。結息則能為大火車。火",
    "X74n1478_002:0533b06": "船火檻。結嘗則能為大呌喚。為悔為泣。結觸則能為",
    "X74n1478_002:0533b07": "大為小。為一日中萬生萬死。為偃為仰罪報。懺悔十",
    "X74n1478_002:0533b08": "因六果具足。惡業同造。入阿鼻獄。受無量苦。經無量",
    "X74n1478_002:0533b09": "劫罪報。懺悔六根各造。及彼所作。兼境兼根。入八無",
    "X74n1478_002:0533b10": "間獄罪報。懺悔身口意三作殺盜婬。入十八地獄罪",
    "X74n1478_002:0533b11": "報。懺悔三業不兼中間。或為一殺一盜。入三十六地",
    "X74n1478_002:0533b12": "獄罪報。懺悔見見一根。單犯一業。入一百八地獄。別",
    "X74n1478_002:0533b13": "作別造。入同分地罪報。我等如是因果造業。日用同",
    "X74n1478_002:0533b14": "有。當造時不覺。自謂無妨。惡友讚助。無善友勸導。設",
    "X74n1478_002:0533b15": "有諫諭亦不肯從。及至報臨。獨自忍受。非世之小苦。",
    "X74n1478_002:0533b16": "剮剔一身。所得比況。當知形骸死而神識不死。其知",
    "X74n1478_002:0533b17": "覺與今相同。且夢中遇好境則喜。逢惡境則懼。至於",
    "X74n1478_002:0533b18": "驚醒移徙。可喻不宜。只快目前小適。遺後大殃。思之",
    "X74n1478_002:0533b19": "痛心酸鼻。魂懾魄散。相與投身叩首。瀝血披誠。以殷",
    "X74n1478_002:0533b20": "重心。依懺悔十法。歸命三身四智十方慈父。",
    "X74n1478_002:0533b21": "南無二十寶幢佛",
    "X74n1478_002:0533b22": "南無二十億千驚怖吼聲王佛",
    "X74n1478_002:0533b23": "南無百千光明滿足幢佛",
    "X74n1478_002:0533b24": "南無二十億百日月燃燈佛",
    "X74n1478_002:0533c01": "南無二十億百雲聲王佛南無十千同名莊嚴王佛",
    "X74n1478_002:0533c02": "南無一億百千萬同名菩提覺華佛",
    "X74n1478_002:0533c03": "南無八頻婆羅同名離愛佛",
    "X74n1478_002:0533c04": "南無千三百同名梵聲佛",
    "X74n1478_002:0533c05": "南無十千同名清淨優波羅香山佛",
    "X74n1478_002:0533c06": "南無一千同名閻浮檀佛",
    "X74n1478_002:0533c07": "南無六十二百同名寂行佛",
    "X74n1478_002:0533c08": "南無十二八千萬同名見一切義佛",
    "X74n1478_002:0533c09": "南無八千同名堅精進佛",
    "X74n1478_002:0533c10": "南無六十二同名毗留那佛",
    "X74n1478_002:0533c11": "南無六十千同名妙波頭摩佛",
    "X74n1478_002:0533c12": "南無四十千同名願莊嚴佛",
    "X74n1478_002:0533c13": "南無千同名燃火單荼自在王聲佛",
    "X74n1478_002:0533c14": "南無五百同名智幢佛南無五百同名法幢佛",
    "X74n1478_002:0533c15": "南無六十二同名月棄佛南無三千同名智勝佛",
    "X74n1478_002:0533c16": "南無東方九十億百千萬同名梵勝菩薩",
    "X74n1478_002:0533c17": "南無南方九十億百千萬同名不隣陀羅菩薩",
    "X74n1478_002:0533c18": "南無西方九十億百千萬同名大功德菩薩",
    "X74n1478_002:0533c19": "南無北方九十億百千萬同名大藥王菩薩",
    "X74n1478_002:0533c20": "次復懺悔。非破律儀。犯菩薩戒。毀佛涅槃。諸餘襍業。",
    "X74n1478_002:0533c21": "歷劫燒然。後還罪畢。受諸鬼形。若於本因。貪物為罪。",
    "X74n1478_002:0533c22": "是人罪畢。遇物成形。名為怪鬼。金銀草木妖蘖等類",
    "X74n1478_002:0533c23": "罪報。懺悔貪色為罪。遇風成形。名為魃鬼。飄風揚砂。",
    "X74n1478_002:0533c24": "黑風鼓浪。腥風迷人。陰風壓人旋風飲酒。妖風攝物",
    "X74n1478_002:0534a01": "[魅-未+雷]異等類罪報。懺悔貪惑為罪。遇畜成形。名為魅鬼。",
    "X74n1478_002:0534a02": "鯷魚挾賜。蛇魅□嚇。由猪為彭。生能為鯀。猫犬相語。",
    "X74n1478_002:0534a03": "牛馬能言。狐為美女。狸為書生。魅媚惑人等類罪報。",
    "X74n1478_002:0534a04": "懺悔貪恨為罪。遇蟲成形。名蟲毒鬼。蛇虺蝦蟆蜈蚣",
    "X74n1478_002:0534a05": "之形。密養附人。出如流星。垂涎洒毒[魅-未+苗]等罪報。懺悔",
    "X74n1478_002:0534a06": "貪憶為罪。遇衰成形。名為厲鬼。傳屍骨蒸。瘴厲傷寒。",
    "X74n1478_002:0534a07": "時疫大頭汗病。若夜叉吉蔗。若人吉蔗。若熱病。若一",
    "X74n1478_002:0534a08": "日二日乃至七日。若常熱病。若男形。若女形。童男童",
    "X74n1478_002:0534a09": "女形。及杜伯揚收。灌竇報復等類罪報。懺悔貪傲為",
    "X74n1478_002:0534a10": "罪。遇氣成形。名為餓鬼。針咽巨腹。不見漿水。不得涕",
    "X74n1478_002:0534a11": "唾等類罪報。懺悔貪罔為罪。遇幽為形。名為魘鬼。惡",
    "X74n1478_002:0534a12": "氣中人。異物魘人等類罪報。懺悔貪明為罪。遇精為",
    "X74n1478_002:0534a13": "形。名魍魎鬼。日月精魄。及附樹作祟。憑石出言。水之",
    "X74n1478_002:0534a14": "罔象。丘之崒。山之夔。野之方。皇澤之委。蛇等類罪報。",
    "X74n1478_002:0534a15": "懺悔貪成為罪。遇明為形。名役使鬼。嶽凟城隍。所屬",
    "X74n1478_002:0534a16": "功曹。執符差遣勾攝等類罪報。懺悔貪黨為罪。遇人",
    "X74n1478_002:0534a17": "為形。名傳送鬼。附亂降筆。巫師香童。嚮卜童謠等類",
    "X74n1478_002:0534a18": "罪報。懺悔純情墜落。業火燒乾。上出為鬼。鬼業既盡。",
    "X74n1478_002:0534a19": "二報俱空。方於世間。與元負人。冤對相值。身為畜生。",
    "X74n1478_002:0534a20": "酬其宿債。物恠之鬼。物銷報盡。生於世間。多為梟類。",
    "X74n1478_002:0534a21": "土梟鴟梟恠異罪報。懺悔風[颱-台+(犮-乂+ㄙ)]之鬼生為咎徵一切",
    "X74n1478_002:0534a22": "異類。機祥羣鳥為城眾鼠渡河商羊兆水赤大兆兵。",
    "X74n1478_002:0534a23": "畜魅之鬼生為狐類。蟲蠱之鬼生為毒類蜂蠆蝮蝎",
    "X74n1478_002:0534a24": "之屬。衰癘之鬼生為蛔類。受氣之鬼生為食類。世間",
    "X74n1478_002:0534b01": "供食之畜形分砧案。質布鼎鑊。以己血肉。充他人飽。",
    "X74n1478_002:0534b02": "綿幽之鬼生為服類。駝驢牛馬蠶繭為人服用。和精",
    "X74n1478_002:0534b03": "之鬼生為應類。寒鴻社燕春鶯秋蟲應時而至。明靈",
    "X74n1478_002:0534b04": "之鬼生為休徵一切諸類。瑞鳳祥麟。神[塵-土+角]角端。玄龜",
    "X74n1478_002:0534b05": "白鹿。喜鵲喜珠之類。依人之鬼生為循類。猫犬鷹鷂",
    "X74n1478_002:0534b06": "順人指使等類罪報。懺悔畜生酧償先債。若彼酬者。",
    "X74n1478_002:0534b07": "分越所酬。此等眾生。還復為人。反徵其剩。如彼有力。",
    "X74n1478_002:0534b08": "兼有福德。則於人中不捨人身。酧還彼力。若無福者。",
    "X74n1478_002:0534b09": "還為畜生。償彼餘直。若有錢物。或役其力。償足自停。",
    "X74n1478_002:0534b10": "如於中間。殺彼身命。或食其肉。如是乃至。經微塵劫。",
    "X74n1478_002:0534b11": "相食相誅。猶如轉輪。互為高下。無有休息罪報。懺悔",
    "X74n1478_002:0534b12": "彼梟倫者。酧足復形。生人道中。參合頑類。顓愚蒙昧。",
    "X74n1478_002:0534b13": "不知義理之報。懺除彼咎。徵者酬足。為人參合異類",
    "X74n1478_002:0534b14": "異形異心。為妖作禍之報。懺除狐倫者酬足。為人參",
    "X74n1478_002:0534b15": "於庸類。鄙鈍下劣。不識廉隅之報。懺除毒倫者酧足。",
    "X74n1478_002:0534b16": "復人參合佷類。陰險蓄恨。殘忍喪心。排探柔善之報。",
    "X74n1478_002:0534b17": "懺除蛔倫者酬足。復人參合微類。輕賤下流。贜獲奴",
    "X74n1478_002:0534b18": "婢。綱紀之僕。仰食侯門之報。懺除食倫者酬足。復人",
    "X74n1478_002:0534b19": "參合柔類。厚貌深情。柔奸軟媚之報。懺除服倫者酬",
    "X74n1478_002:0534b20": "足復人。參合勞類。肯綮疲憊。精氣勞碌之報。懺除應",
    "X74n1478_002:0534b21": "倫者酬足。復人參合文類。稍知章句。妄竊才名之報。",
    "X74n1478_002:0534b22": "懺除休徵者酬足。復人參合明類。小聰小慧。邪見邪",
    "X74n1478_002:0534b23": "思。或為齊諧。志恠山海搜神之書。或作淫辭。艶曲蕩",
    "X74n1478_002:0534b24": "佚人心之說。及絕技喪真。精藝溺志之報。懺除循倫",
    "X74n1478_002:0534c01": "者酬足。復人參合達類。狂放樗散。簡傲不覊。搥踶仁",
    "X74n1478_002:0534c02": "義。滅裂禮法之報。皆餘業旁受。非其正因。故曰參合。",
    "X74n1478_002:0534c03": "此等悉是妄想虗業之所招。引悟則非有。懺悔復有",
    "X74n1478_002:0534c04": "從人。不依正覺修三摩地。別修妄念。存想固形。遊於",
    "X74n1478_002:0534c05": "山林人不及處。有十種仙。較人為優。比天為劣。彼諸",
    "X74n1478_002:0534c06": "眾生堅固。服餌而不休息食道。圓成能駐孩童之顏。",
    "X74n1478_002:0534c07": "能延百千之壽。不得輕舉者。名地行仙堅固。草木藥",
    "X74n1478_002:0534c08": "道。圓成飡黃精松栢上品藥物。身輕冲舉者。名飛行",
    "X74n1478_002:0534c09": "仙堅固。金石化道。圓成鍊九轉還丹。尸解蟬蛻。點石",
    "X74n1478_002:0534c10": "死汞。往來人間者。名游行仙堅固。動止氣精。圓成熊",
    "X74n1478_002:0534c11": "經鳥伸。消息陰陽。專氣致柔。嗇精剉銳。履空入冥者。",
    "X74n1478_002:0534c12": "名空行仙堅固。精液潤德。圓成鼓華池吸。沆瀣婥約。",
    "X74n1478_002:0534c13": "若處子。不交人欲者。名天行仙堅固。精色吸碎。圓成",
    "X74n1478_002:0534c14": "吞日月精華。吐固納新飲流。霞服虹霓。胞合光耀者。",
    "X74n1478_002:0534c15": "名通行仙堅固。呪禁術法。圓成持呪入神禁蛇蟲無",
    "X74n1478_002:0534c16": "毒屍起能行呪水書符驅崇療病。役使鬼靈者。名道",
    "X74n1478_002:0534c17": "行仙堅固。思念思憶。圓成泥丸出神。丹田養珠。隔遠",
    "X74n1478_002:0534c18": "見物。名照行仙堅固。交遘感應。圓成坎離配合。金木",
    "X74n1478_002:0534c19": "調濟。裁接陽生。采取陰汞。名精行仙堅固。變化覺悟。",
    "X74n1478_002:0534c20": "圓成見春榮秋悴。覺化理綿密。觀滄海桑田。悟有力",
    "X74n1478_002:0534c21": "潛移。名絕行仙。皆不修三摩地。以邪法鍊心。別得生",
    "X74n1478_002:0534c22": "理。壽千萬歲。或住深山海島。斯亦輪迴妄想流轉報",
    "X74n1478_002:0534c23": "盡。還來散入諸趣之報。懺悔勝心作福。惡意行檀。怒",
    "X74n1478_002:0534c24": "人之求。帶恚而與施。慧多瞋故。得天福力而非天倫。",
    "X74n1478_002:0535a01": "阿修羅趣之報。懺除三界諸天之中。以凡夫前身。處",
    "X74n1478_002:0535a02": "人間世。因於婬欲。漸輕漸薄。轉微轉無。繇是報得妙",
    "X74n1478_002:0535a03": "身樂境。修齡勝趣。躭荒逸豫。不覺無常五衰相。現見",
    "X74n1478_002:0535a04": "生處。不如苦惱逼心之報。統懺隨順殺盜婬。起輪迴",
    "X74n1478_002:0535a05": "性。昏沈七趣。諸有為相。妄想受生。妄想隨業。經無量",
    "X74n1478_002:0535a06": "劫。不識本心。不得真淨之罪。惟願了見自性。達罪福",
    "X74n1478_002:0535a07": "相。如湯消氷。如鑪點雪。不入諸趣。徑登覺岸。歸投調",
    "X74n1478_002:0535a08": "御。加被攝受。得如所願(此八尊佛出菩薩藏經)。",
    "X74n1478_002:0535a09": "南無無憂世界月勝吉佛南無歡喜世界栴檀吉佛",
    "X74n1478_002:0535a10": "南無賢世界無邊光明佛南無饒益世界幢吉佛",
    "X74n1478_002:0535a11": "南無月光世界無憂吉佛南無有幢世界寶剎佛",
    "X74n1478_002:0535a12": "南無有鳴世界華德佛南無有月世界光明吉佛",
    "X74n1478_002:0535a13": "南無日輪光明勝佛南無普寶盖佛",
    "X74n1478_002:0535a14": "南無三昧勝奮迅佛",
    "X74n1478_002:0535a15": "南無寶俱蘇摩身光明勝佛",
    "X74n1478_002:0535a16": "南無最勝波頭摩奮迅勝佛",
    "X74n1478_002:0535a17": "南無無量香勝王佛",
    "X74n1478_002:0535a18": "南無金剛堅強消伏壞散佛",
    "X74n1478_002:0535a19": "南無電燈幡王佛",
    "X74n1478_002:0535a20": "南無東方藥師琉璃光七佛",
    "X74n1478_002:0535a21": "南無西方極樂世界三十六萬億一十一萬九千五",
    "X74n1478_002:0535a22": "百同名同號大慈大悲接引導師阿彌陀佛",
    "X74n1478_002:0535a23": "南無不誑一切眾生菩薩南無無量功德海意菩薩",
    "X74n1478_002:0535a24": "南無東方無畏佛國光明幢菩薩",
    "X74n1478_002:0535b01": "南無南方智聚佛國智勝菩薩",
    "X74n1478_002:0535b02": "南無西方智山佛國寂根菩薩",
    "X74n1478_002:0535b03": "南無北方那羅延佛國願意成就菩薩",
    "X74n1478_002:0535b04": "次復懺悔。我等以憤驕之心躁競之念。不懷忠孝。不",
    "X74n1478_002:0535b05": "崇道德。今身前世。於祖父母父母翁姑家長。不知感",
    "X74n1478_002:0535b06": "恩懷義。不能承顏順志。色養敬重。忤逆不孝。面則麤",
    "X74n1478_002:0535b07": "言牴觸。背則惡語罵詈。黑天悖理。甚至舉手歐打。平",
    "X74n1478_002:0535b08": "時不修定省溫清。有疾不加按摩湯藥。歸終不能盡",
    "X74n1478_002:0535b09": "禮殯塟。歲時或缺祭掃墳塋。乃至伯叔昆弟夫婦姑",
    "X74n1478_002:0535b10": "姨六親不和。起諸怨結。不信朋友。不睦鄉黨。不知禮",
    "X74n1478_002:0535b11": "義廉耻。母女姊妹褻無道行藏。偏頗買賣。欺乖造言。",
    "X74n1478_002:0535b12": "興訟傳播是非。平空架揑。破人身家。倚勢強梁。奪人",
    "X74n1478_002:0535b13": "妻女。操戈入室。德以怨酬。忍入井而下石。利其財而",
    "X74n1478_002:0535b14": "殺人。刀筆舞文。儓隸恐偈。為臣不忠。奉職無狀。希功",
    "X74n1478_002:0535b15": "誤國。裕己剝民。伐異黨同。進諛退直。草管人命。殺人",
    "X74n1478_002:0535b16": "媚人。掊尅錙銖。用若沙土。或交煽敵國。搆起兵端。戎",
    "X74n1478_002:0535b17": "馬生郊。生靈塗炭。或戮良抵。級殺降冐功。或寄形泉",
    "X74n1478_002:0535b18": "石。而捷徑終南。託迹江湖。而心懸魏闕。或山人術士。",
    "X74n1478_002:0535b19": "而挾制當衝。蓮社竹林。而譏評朝政。末法季運。僧尼",
    "X74n1478_002:0535b20": "沙彌殉利求名。缺齋犯戒。我相堅固。忍力尠微。侵損",
    "X74n1478_002:0535b21": "常住。驅役淨人。互用三寶財物。私竊伽藍華果。八種",
    "X74n1478_002:0535b22": "不淨。儲蓄過多。六種和敬。自來無有。以徂詐為權巧。",
    "X74n1478_002:0535b23": "以狼貪為幹蟲。傾險甚於俗子。媚嫉過於妬婦。入見",
    "X74n1478_002:0535b24": "儕輩。有勝善事。如釘入眼。熱惱忿恨。夢醒匪寧。便起",
    "X74n1478_002:0535c01": "惡心。肆加撓害。一粥一飯。不如其意。即生異事。報復",
    "X74n1478_002:0535c02": "於他。不念剃度恩深法乳義重。嫉師怨師。毀師謗師。",
    "X74n1478_002:0535c03": "嫌人嫌法。慢慢。過慢。增上慢。欺侮年高臘長。虗消檀",
    "X74n1478_002:0535c04": "越信施。詐現有德。謬稱知識。禪觀不修。雜攬俗事。鬬",
    "X74n1478_002:0535c05": "諍生端。幸災起訟。[撥-殳+弓]無因果。謗方等大乘。訶罵佛祖。",
    "X74n1478_002:0535c06": "輕西方淨土。假衣賴教。邪命非為。私心樹立私黨。惡",
    "X74n1478_002:0535c07": "性追隨惡朋。尅落為善錢財。減削眾僧衣食。指揑募",
    "X74n1478_002:0535c08": "化。自飽箱囊。毀售聖像。販賣經典。覆藏重罪。隱匿瑕",
    "X74n1478_002:0535c09": "玼。如獅子蟲。為魔伴侶。敗壞佛教。減損法門。如是耳",
    "X74n1478_002:0535c10": "磬目華。獨知之地。所作黑業。或於現身受報。或來生",
    "X74n1478_002:0535c11": "受報。或後多生受報。今仗三寶尊靈威德。一切懺悔。",
    "X74n1478_002:0535c12": "不敢萌作。若定業難逃。猶望轉重為輕成益。頓超帶",
    "X74n1478_002:0535c13": "業。往生無量壽國。令諸冤家同得無生法忍。上來懺",
    "X74n1478_002:0535c14": "悔。前五識第六意識末那識阿賴耶識見思煩惱。六",
    "X74n1478_002:0535c15": "根六塵十習因。六交報。七趣三報。餘罪已竟。身心內",
    "X74n1478_002:0535c16": "外。皎如氷壺。從今已去。不經大小三災。不生八難及",
    "X74n1478_002:0535c17": "無佛之世。於佛法僧。深加敬信。見四聖諦理。逆須觀",
    "X74n1478_002:0535c18": "悟十二因緣。迴聲聞緣覺心。立大菩提心。發妙耳門。",
    "X74n1478_002:0535c19": "得圓通本根。入首楞嚴三昧一切事究竟堅固。誓度",
    "X74n1478_002:0535c20": "眾生。成等正覺。於中修行奢摩他毗婆舍那三摩禪",
    "X74n1478_002:0535c21": "那。於色陰受陰想陰行陰識陰。洞達精明。生因識有。",
    "X74n1478_002:0535c22": "滅從色除。不遭羣魔撓亂。為細魔事魔境。現前悉能",
    "X74n1478_002:0535c23": "諳識。弗為惑動。心垢洗除。不落邪見。陰魔消滅。天魔",
    "X74n1478_002:0535c24": "摧碎。大刀鬼神。[示*(后-口+巾)]魄逃逝。魑魅魍魎。無復出生。直至",
    "X74n1478_002:0536a01": "菩提。無諸少乏。不劣增進。於大涅槃心不迷悶。令此",
    "X74n1478_002:0536a02": "羣魔悟妄想因。俱得道果。以此功德善。願佛法靈通。",
    "X74n1478_002:0536a03": "在會臣民。稽首虔誠。嵩呼忭躍。一心仰祝",
    "X74n1478_002:0536a04": "當今皇帝(陛)下萬壽萬安。萬福萬祿。萬天保佑。萬神",
    "X74n1478_002:0536a05": "護持。萬機之暇。萬法歸一。以一統萬。萬事得理。萬民",
    "X74n1478_002:0536a06": "安樂。萬國來朝。本技萬世。祚亭萬億。萬里塵清。萬方",
    "X74n1478_002:0536a07": "寧謐。五星順序。五穀豐登。五兵斂戢。五教興行。輔弼",
    "X74n1478_002:0536a08": "將相。部寺百僚。臺憲監司。忠貞亮直。郡邑臨民。清廉",
    "X74n1478_002:0536a09": "公止。高遷品秩。弘護教門。恒憶靈山之付囑。永為佛",
    "X74n1478_002:0536a10": "法之金湯。專為歸依大覺。得如所願。滿菩提願(此七尊佛",
    "X74n1478_002:0536a11": "出千佛因緣經)。",
    "X74n1478_002:0536a12": "南無寶華琉璃功德光照佛",
    "X74n1478_002:0536a13": "南無寶燈焰王佛南無須闍提大善寂佛",
    "X74n1478_002:0536a14": "南無帝寶幢摩尼勝光佛南無寶蓋照空佛",
    "X74n1478_002:0536a15": "南無殊勝月王佛",
    "X74n1478_002:0536a16": "南無妙樂國歡喜莊嚴珠王佛",
    "X74n1478_002:0536a17": "南無寶華奮迅佛南無大光明佛",
    "X74n1478_002:0536a18": "南無寶藏佛南無無量寶佛",
    "X74n1478_002:0536a19": "南無身尊佛南無梵自在佛",
    "X74n1478_002:0536a20": "南無內豐珠光佛南無樹王豐長佛",
    "X74n1478_002:0536a21": "南無波頭摩勝世界賢勝佛",
    "X74n1478_002:0536a22": "南無鏡輪光世界月智佛",
    "X74n1478_002:0536a23": "南無莊嚴慧世界一切通光佛",
    "X74n1478_002:0536a24": "南無難過世界法光明波頭摩敷身佛",
    "X74n1478_002:0536b01": "南無過去無量無邊海勝佛",
    "X74n1478_002:0536b02": "南無諸根常定不亂菩薩南無諸根常悅菩薩",
    "X74n1478_002:0536b03": "經云。俱生無明。輪轉生死。結根唯汝六根。更無他物。",
    "X74n1478_002:0536b04": "應當詳審煩惱根本。發業潤生。汝復欲知無上菩提。",
    "X74n1478_002:0536b05": "令汝速證安樂。解脫亦汝六根。更無他物。三世遷流。",
    "X74n1478_002:0536b06": "四方定位。世界相涉。三四四三。宛轉十二。流變三疊。",
    "X74n1478_002:0536b07": "一十百千。總括六根。各各功德。有千二百。依不變性。",
    "X74n1478_002:0536b08": "具隨緣染淨二義。逆順修行。根塵對發。四方各有三",
    "X74n1478_002:0536b09": "世。三世各有四方。就一方過現未。過中復過現未。現",
    "X74n1478_002:0536b10": "中復過現未。未中復過現未。及本法共成十。從此乘",
    "X74n1478_002:0536b11": "起過去十現在十未來十。又增三世各百。每方三百。",
    "X74n1478_002:0536b12": "四方共千二百。以今懺悔六根惡業因緣。所萃福利。",
    "X74n1478_002:0536b13": "願我等從此眼根。具足八百功德。父母所生清淨肉",
    "X74n1478_002:0536b14": "眼。見於三千大千世界內外所有山林河海。下至阿",
    "X74n1478_002:0536b15": "鼻地獄。上至有頂。其中眾生及業因緣果報生處。耳",
    "X74n1478_002:0536b16": "根周聽十方一切聲聞圓滿一千二百功德。鼻根聞",
    "X74n1478_002:0536b17": "於五分法身種種諸香具足八百功德。舌根宣揚妙",
    "X74n1478_002:0536b18": "法。恒嘗上味。圓滿一千二百功德。身根如淨琉璃。三",
    "X74n1478_002:0536b19": "乘賢聖說法。世界眾生。生死善惡。悉於中現。具足八",
    "X74n1478_002:0536b20": "百功德。意根默容通達無量妙義。治世語言皆順正",
    "X74n1478_002:0536b21": "法。六趣眾生心所行動。皆悉知之。圓滿一千二百功",
    "X74n1478_002:0536b22": "德。返流全一。六用不行。轉八識成四智。去泥純水。永",
    "X74n1478_002:0536b23": "斷根本無明。萬行密因。圓滿六波羅蜜。三增進故。單",
    "X74n1478_002:0536b24": "複十二。善能成就五十五位真菩提路。具足五根五",
    "X74n1478_002:0536c01": "力七覺支八聖道十八不共法三十七助道品圓寂",
    "X74n1478_002:0536c02": "涅槃清淨妙德。如上禮佛懺悔覺悟功德。更當發願",
    "X74n1478_002:0536c03": "迴向。但凡夫洞視分寸。隔紙膜而不見。聰聆百步。逾",
    "X74n1478_002:0536c04": "里井而弗聞。莫知嚮方。仰承。",
    "X74n1478_002:0536c05": "教主本師釋迦牟尼佛。深慈大悲。聞示西方公案橫",
    "X74n1478_002:0536c06": "截直超法門。為末世第一救度津梁。依教信受尊敬。",
    "X74n1478_002:0536c07": "奉持禮懺。眾等一心歸命。",
    "X74n1478_002:0536c08": "極樂世界阿彌陀如來。我聞如來廣發四十八願。莊",
    "X74n1478_002:0536c09": "嚴淨土。普攝有情。十方諸佛所共稱讚。我今發菩提",
    "X74n1478_002:0536c10": "心。觀念如來百福萬德十號三身。於念念中。仗如來",
    "X74n1478_002:0536c11": "力。我及眾生有識至今罪惡怨對。願悉滅除。魔事潛",
    "X74n1478_002:0536c12": "消。淨業成就。巍巍金相。燦燦寶池。但作思惟。隨意顯",
    "X74n1478_002:0536c13": "現。十二時中。寤寐靜散。恒與如來光明交接。常蒙如",
    "X74n1478_002:0536c14": "來醍醐灌頂。甘露洒心。授我等持。開我妙慧。預知捨",
    "X74n1478_002:0536c15": "報。正念安詳。阿彌陀佛觀音勢至化佛菩薩。寶幢珠",
    "X74n1478_002:0536c16": "盖。天樂異香。希光聖境。徧滿虗空。來至我所。令諸眾",
    "X74n1478_002:0536c17": "生同得見聞。喜踊感發。遞相勸誘。我時承佛垂手提",
    "X74n1478_002:0536c18": "接。金登剛臺。如彈指頃。隨佛往生極樂國內勝蓮華",
    "X74n1478_002:0536c19": "中。華開見佛。即聞佛乘。頓圓佛智。得授佛記。一時了",
    "X74n1478_002:0536c20": "達無量法門。不捨萬行。游行十方。佛佛出現。皆親奉",
    "X74n1478_002:0536c21": "事。等密迹之保綏。同梵王之勸請。獲慶喜之總持。興",
    "X74n1478_002:0536c22": "純陀之後供。起舍利塔。高至梵天。弘大乘典。住於劫",
    "X74n1478_002:0536c23": "盡。住首楞嚴三昧。於一念間。分形散影。徧應七趣。以",
    "X74n1478_002:0536c24": "身充滿無量阿鼻等獄。凡有苦具。都集我身。代諸眾",
    "X74n1478_002:0537a01": "生。受其極苦。令脫輪迴。咸登不退。如是三塗五濁。經",
    "X74n1478_002:0537a02": "歷靡休。六度四弘。勇徤無息。深誓如地藏。精進如能",
    "X74n1478_002:0537a03": "仁。證文殊智海。入普賢行門。具彌勒慈心。滿觀音悲",
    "X74n1478_002:0537a04": "願。亦如十方諸佛菩薩誓願迴向。統以法界為一佛",
    "X74n1478_002:0537a05": "土。必使六道業漏煩惱一切永盡。二乘迴心盡。菩薩",
    "X74n1478_002:0537a06": "行願盡。佛出興盡。涅槃盡。乃至盡虗法界情器世間。",
    "X74n1478_002:0537a07": "純成智正覺。真如是際。不生不滅。不增不減。不變不",
    "X74n1478_002:0537a08": "動。不出不沒。我願乃盡。最後作佛。有一不盡。不取滅",
    "X74n1478_002:0537a09": "度。我此願王。廣大如法界。究竟如虗空。窮未來際。不",
    "X74n1478_002:0537a10": "相捨離。假使鐵輪旋頂。五熱炙身。誓不退墮。仰惟。",
    "X74n1478_002:0537a11": "韋馱大士。哀憐護助。晝夜增長。福不障道。苦不忘修。",
    "X74n1478_002:0537a12": "倘我力微業重。德薄釁深。見倒情迷。反常異執。菩薩",
    "X74n1478_002:0537a13": "善友。亟生悲憫。開諭呵責。還得本心。十方三寶證盟",
    "X74n1478_002:0537a14": "攝受。",
    "X74n1478_002:0537a15": "南無東方滅諸怖畏佛南無南方日月燈明佛",
    "X74n1478_002:0537a16": "南無西方覺華光佛南無北方發功德佛",
    "X74n1478_002:0537a17": "南無東南方除眾慼冥佛南無西南方無生自在佛",
    "X74n1478_002:0537a18": "南無西北方大通王佛南無東北方空離垢心佛",
    "X74n1478_002:0537a19": "南無下方同像空無佛南無上方琉璃藏勝佛",
    "X74n1478_002:0537a20": "南無天上龍宮他方此界三乘五教十二分九部修",
    "X74n1478_002:0537a21": "多羅藏戒律藏對法藏一切經典",
    "X74n1478_002:0537a22": "南無他方此界塔廟伽藍天宮龍宮夜叉鬼神宮人",
    "X74n1478_002:0537a23": "王宮臣庶家堂所奉佛像菩薩羅漢像真身舍利",
    "X74n1478_002:0537a24": "一切形像",
    "X74n1478_002:0537b01": "南無准提佛母菩薩南無救度佛母菩薩",
    "X74n1478_002:0537b02": "南無訶利多辟支佛南無婆利多辟支佛",
    "X74n1478_002:0537b03": "南無西天東土宗教歷代祖師傳經翻譯三藏法師",
    "X74n1478_002:0537b04": "南無摩訶迦囉菩薩南無金剛亥母菩薩",
    "X74n1478_002:0537b05": "南無穢迹金剛菩薩南無密迹金剛菩薩",
    "X74n1478_002:0537b06": "南無金剛手菩薩南無摩利支天女菩薩",
    "X74n1478_002:0537b07": "南無護法護戒護諸伽藍塔廟擁護持呪護靜護人",
    "X74n1478_002:0537b08": "衛護國界影響權化諸天八部善神菩薩",
    "X74n1478_002:0537b09": "南無三洲感應韋馱菩薩",
    "X74n1478_002:0537b10": "自歸依佛當願眾生體解大道發無上心",
    "X74n1478_002:0537b11": "自歸依法當願眾生深入經藏智慧如海",
    "X74n1478_002:0537b12": "自歸依僧當願眾生統理大眾一切無礙",
    "X74n1478_002:0537b13": "禮懺眾等再將功德。分施各人先亡祖禰父母六親",
    "X74n1478_002:0537b14": "九族師友。乘此良因。在善道者增長天福。處惡趣者",
    "X74n1478_002:0537b15": "解脫苦輪。銷復六根。止息三報。觀罪性空。照無明惑。",
    "X74n1478_002:0537b16": "各悟本性。彌陀俱生。唯心淨土。見佛聞法。逮無生忍。",
    "X74n1478_002:0537b17": "散週沙界有情。齊成佛道。在會善信歡喜奉行。展轉",
    "X74n1478_002:0537b18": "勸導親友知識。改過遷善。人人悔悟。各於半月半月。",
    "X74n1478_002:0537b19": "修崇道場。繼續懺法。廣化有緣。同圓種智。虗空有盡。",
    "X74n1478_002:0537b20": "懺願無盡。至心頂禮三寶。",
    "X74n1478_002:0537b22": "依楞嚴究竟事懺卷下(終)(禮佛六進計一百五十拜)",
    "X74n1478_002:0537c04": "下卷繳懺意",
    "X74n1478_002:0537c05": "向上參究理懺決透疑。關根塵識業已銷除。現生後",
    "X74n1478_002:0537c06": "報俱清淨。地獄粉碎。業海枯乾。刀山劍樹作香林。鑊",
    "X74n1478_002:0537c07": "湯罏炭為池沼。阿旁生善道。刑措何施。獄主坐蓮臺。",
    "X74n1478_002:0537c08": "畫地不入。轉識情而成智境。變濁惡而化淨方。俱霑",
    "X74n1478_002:0537c09": "十地光明。同聽天皷說法。鬼道絕饑渴。畜類免戕吞。",
    "X74n1478_002:0537c10": "盡此一報之微形。咸悟三乘之妙理。愧恧自責。悔禍",
    "X74n1478_002:0537c11": "內慙。放捨前世怨家。種植未來道果。今則禮懺眾信",
    "X74n1478_002:0537c12": "并及有情等行難行之善。事懺難懺之惡。條服甘露",
    "X74n1478_002:0537c13": "之妙樂。入不死之壽邦。十障二十二愚應念銷落。刷",
    "X74n1478_002:0537c14": "結八十一使即時併除。人法悉空。斷常斯遣。二邊刷",
    "X74n1478_002:0537c15": "盪。慧日當天。三漏陶鎔。智鋒出匣。現前無少物。寂照",
    "X74n1478_002:0537c16": "一如。當下出言詮。是非雙泯。七處徵心。心已徹。八還",
    "X74n1478_002:0537c17": "辨見。見惟精。轉物即同如來。歇狂便登正覺。因緣自",
    "X74n1478_002:0537c18": "然皆戲論。合和離即示真常。無狀忽生。世界有愛。遂",
    "X74n1478_002:0537c19": "為眾生。斷殺盜婬。絕業果色。五濁澄靜。十界混融。一",
    "X74n1478_002:0537c20": "解六亡。而圓通自在。三義四律。而秘密總持。從前輕",
    "X74n1478_002:0537c21": "重罪障。未及懺悔者。如湯消雪。末世破戒棄殘。一聞",
    "X74n1478_002:0537c22": "法音者。如風吹沙。十二類盡入涅槃。五十種皆為護",
    "X74n1478_002:0537c23": "法。惡星凶煞。年歲巡官。保綏懺法。助佑善人。梵王天",
    "X74n1478_002:0537c24": "帝。金剛藥叉。默相(國)朝。陰翊(王)度。當道官員。超遷優",
    "X74n1478_002:0538a01": "擢。在會僧俗。福集身安。又為從來信為檀越施財。所",
    "X74n1478_002:0538a02": "以施命受供。實乃受恩。伐為懺罪。報答又酬。天地覆",
    "X74n1478_002:0538a03": "載。日月照臨。祖師傳譯。父母生鞠。先聖先賢播種五",
    "X74n1478_002:0538a04": "穀。設立房室。製作衣服。修置器用。種種資生之具。利",
    "X74n1478_002:0538a05": "益後代之恩。培植生成。統為禮懺報德。初機僧行不",
    "X74n1478_002:0538a06": "修戒簡。不閱律文。安知持犯之條。罔識昇墮之目。因",
    "X74n1478_002:0538a07": "循遷就。看面隨時。將常住信施財物。私竊公漁。明典",
    "X74n1478_002:0538a08": "暗賣。結納勢要。滋潤俗親。果報至重。即食彼人糞之",
    "X74n1478_002:0538a09": "蟲。尚墮地獄。況受彼人物之輩。厥罰可知。咸為懺悔。",
    "X74n1478_002:0538a10": "又眾生悖戾。恩地修怨。傾陷親友。毀詈師尊。縱逭王",
    "X74n1478_002:0538a11": "章。終遭鬼戮。并為懺謝。水乳和同。一切俱淨。今茲道",
    "X74n1478_002:0538a12": "場所在穢汙。陳設荒疎。對越之際。忽心思外緣。諷誦",
    "X74n1478_002:0538a13": "之間。乃意牽別事。禮拜欠恭。身衣弗潔。庖厨未淨。走",
    "X74n1478_002:0538a14": "使不虔。所有乖張。悉求懺悔。凡心未兆。聖智先通。",
    "X74n1478_002:0538a15": "普賢王菩薩摩訶薩",
    "X74n1478_002:0538a16": "修次依楞嚴了義究竟事懺跋語",
    "X74n1478_002:0538a17": "懺法度世。仗以滅罪生善。繇來尚矣。而華嚴懺。卷帙",
    "X74n1478_002:0538a18": "富愽。彌月方竟。不甚傳布。法華懺。金光明懺。南中人",
    "X74n1478_002:0538a19": "目所未覩。今之流通者。梁法雲僧祐諸師。以齊竟陵",
    "X74n1478_002:0538a20": "文宣王子良夢感所撰。淨住子二十卷。節為十卷。即",
    "X74n1478_002:0538a21": "梁皇懺也。南宋孝宗之世。左街僧錄若訥。摭取佛名",
    "X74n1478_002:0538a22": "經十五卷之文。為水懺三卷。觀夫兩懺。詳略雖殊。理",
    "X74n1478_002:0538a23": "無不該。事無不盡。無所容置喙矣。然人心輕佻。於祭",
    "X74n1478_002:0538a24": "祀之誠。肅敬難久。今梁懺竭蹶四日。以屬倦怠。中下",
    "X74n1478_002:0538b01": "之家以費鉅阻辦。而水懺一日有拜三部者。似乎繁",
    "X74n1478_002:0538b02": "簡未中。釋禪既獲退居牟尼山。止觀之際。覺其根塵",
    "X74n1478_002:0538b03": "之宿業偏重。思欲湔洗。乃依楞嚴經。修次懺法二卷",
    "X74n1478_002:0538b04": "四百餘拜。終日可畢持以澡雪罪垢。楷磨靈臺。不敢",
    "X74n1478_002:0538b05": "輙以示人。已而幡然曰。此豈一人之私願乎。遂聽徒",
    "X74n1478_002:0538b06": "屬抄寫。夫有可廢之人。無可廢之言。誠能不賤近貴",
    "X74n1478_002:0538b07": "耳。試熏修之。未必不為淨土禪悟之助因也。苟不當",
    "X74n1478_002:0538b08": "意置之也可。",
    "X74n1478_002:0538b09": "懺終梵讚",
    "X74n1478_002:0538b10": "楞嚴懺。慧日正當中。究竟堅固事無窮。六根虗妄罪",
    "X74n1478_002:0538b11": "俱空。毫光示現紫金。容解心。結悟心。宗法法盡。圓",
    "X74n1478_002:0538b12": "通。",
    "X74n1478_002:0538b13": "楞嚴懺悔。十習六交根塵虗妄罪俱銷。寶所信非遙。",
    "X74n1478_002:0538b14": "淨土名標。彈指即能超。",
    "X74n1478_002:0538b15": "南無普懺罪菩薩摩訶薩",
    "X74n1478_002:0538b17": "直音",
    "X74n1478_002:0538b18": "悛(佺)。躐(列)。驟(奏)。索(色)。嚮(向用)。鱍(鉢)。攪(狡)。睚眦(愛寨)。轇轕",
    "X74n1478_002:0538b19": "(交割)。顰(貧)。蹙(促)。瀛(銀)。渤(孛)。糲(辢)。羶(山)。乩(稽)。儓(臺)。獦(歇)。",
    "X74n1478_002:0538b20": "禪位(上善)。鬻(育)。羸(雷)。攣(鑾)。跛(波上聲)。菅(間)。蓏(裸)。恧(農入聲)。",
    "X74n1478_002:0538b21": "溷(混)。絫(累同)。囂(梟)。滌(狄)。稊(提)。蠡(禮)。噍(醮)。楫(節)。矚(竹)。繄",
    "X74n1478_002:0538b22": "(意)。濯(卓)。蘧(渠)。酷(哭)。嗾(湊)。暍(謁)。鏖(敖)。憊(拜)。盻(判)。村(村用)。",
    "X74n1478_002:0538b23": "塪(坎)。靚(淨)。蒨(茜)。遏(阿)。蝤(酋)。蠐(齊)。蛻(退)。蛤(古沓切)。蜃(瞬)。",
    "X74n1478_002:0538b24": "暈(運)。玦(决)。燐(林)。顓(專)。騃(岩)。璅蛣(早吉)。[虫*營]矴(營丁)。蠮螉(噎翁)。",
    "X74n1478_002:0538c01": "腊(昔)。戢(怎入聲)。鬬(豆)。殂(芻)。擻(叟)。潬(旦)。蝡(軟)。斫(斫)。蓋傞",
    "X74n1478_002:0538c02": "(渴蹉)。崦壜(弇曇)。魄(堆上聲)。研(年)。煠(扎)。鉞(月)。酖(正)。礰(力)。磑",
    "X74n1478_002:0538c03": "(外)。捺(衲)。[打-丁+聿](六)。迸(蚌崩去聲)。愗(貿)。綻(站)。矟(朔)。撞(壯)。剚(事)。射",
    "X74n1478_002:0538c04": "(石)。鉗(虔)。剮(寡)。懾(業)。襍(匣)。[嶭/示](業)。魃(薄)。[魅-未+雷](林)。鯷(提)。能(奴來",
    "X74n1478_002:0538c05": "切)。鯀(袞)。魅(謎)。[魅-未+苗](苗)。祟(歲)。崪(崔)。委蛇(下儀)。[袖-由+幾](機)。砧(珍)。",
    "X74n1478_002:0538c06": "麕(君)。鷂(要)。佷(恒上聲)。綮(頃慶二音)。樗(上平聲)。踶(提)。尸解(下假)。嗇",
    "X74n1478_002:0538c07": "(色)。瀣(戒)。[娟-口+日](妹物冐三音今從妹)。儕(柴)。褫(耻)。謐(密)。"
}