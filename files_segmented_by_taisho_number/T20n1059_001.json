{
    "T20n1059_001:0103c06": "No. 1059",
    "T20n1059_001:0103c07": "千手千眼觀世音菩薩治病合藥",
    "T20n1059_001:0103c08": "經",
    "T20n1059_001:0103c10": "西天竺國三藏伽梵達摩奉　詔譯",
    "T20n1059_001:0103c11": "爾時佛告阿難言。此觀世音菩薩所說廣大",
    "T20n1059_001:0103c12": "圓滿無礙大悲心陀羅尼神呪者。真實不虛。",
    "T20n1059_001:0103c13": "若有人等所求願。而欲請求觀世音自在菩",
    "T20n1059_001:0103c14": "薩摩訶薩者。取拙具羅香。呪三七遍燒。時",
    "T20n1059_001:0103c15": "觀世音菩薩必即來到拙具羅香者安悉香是也。",
    "T20n1059_001:0103c16": "若有人等橫鬼所著。取弭哩吒那燒作灰。和",
    "T20n1059_001:0103c17": "淨泥捻作橫鬼形。於千眼像前。取鑌鐵刀",
    "T20n1059_001:0103c18": "子。呪一百八遍。段段切斷為一百八遍。即稱",
    "T20n1059_001:0103c19": "彼名即差永差還復不著弭哩吒那猫兒頭骨是也。",
    "T20n1059_001:0103c20": "若有人等蠱毒所害者。取劫布羅香以和拙",
    "T20n1059_001:0103c21": "具羅香。各等分以井花水一斗和大上。煮取",
    "T20n1059_001:0103c22": "半升去滓取汁。於千眼像前呪一百遍呪即差",
    "T20n1059_001:0103c23": "劫布羅香者龍腦香是也。",
    "T20n1059_001:0103c24": "若有人等。為惡毒蛇蠍所螫者。乾薑大小末",
    "T20n1059_001:0103c25": "呪一七遍著瘡上。立即除愈。",
    "T20n1059_001:0103c26": "若有人等邪惡怨敵以邪辭相謨傷害者。取",
    "T20n1059_001:0103c27": "淨土或麵或蠟捨。作彼惡人形相。於千眼像",
    "T20n1059_001:0103c28": "前。取鑌鐵刀子。呪一百八遍。一呪一截。一",
    "T20n1059_001:0103c29": "稱其名。燒盡一百八段。彼人即歡喜修身厚",
    "T20n1059_001:0104a01": "重相愛恭敬。彼是無怨。",
    "T20n1059_001:0104a02": "若有人等患眼精壞者。若有清盲暗者。若白",
    "T20n1059_001:0104a03": "暈赤瞙無光明者。取呵梨勒果菴摩勒果鞞",
    "T20n1059_001:0104a04": "醯勒果。三各一顆擣破油下篩當研。時唯",
    "T20n1059_001:0104a05": "須淨護。莫令新產婦人及狗見。口中念佛。以",
    "T20n1059_001:0104a06": "白蜜若人乳汁和封眼中者。其人乳汁要須",
    "T20n1059_001:0104a07": "男孩子母乳汁。若女兒乳汁者。成其藥和竟",
    "T20n1059_001:0104a08": "者。還須千眼像前。呪一千八遍。著眼中。滿七",
    "T20n1059_001:0104a09": "日。在深室內。慎風房室五辛諸不淨物。即得",
    "T20n1059_001:0104a10": "精還明淨光盛。",
    "T20n1059_001:0104a11": "若有人等患虐鬼病者。取虎豹犲狼虎。呪三",
    "T20n1059_001:0104a12": "七遍。彼著身上即差。師子皮最上。",
    "T20n1059_001:0104a13": "若有人等被蛇螫。取被螫人結𦡲。呪三七遍。",
    "T20n1059_001:0104a14": "著瘡中即差結聹者所聹耳穴內結耳屎是也。",
    "T20n1059_001:0104a15": "若有人等患惡痓入心悶絕欲死者。取桃膠",
    "T20n1059_001:0104a16": "一丸。大小亦如桃實大。以清水一升和煎。取",
    "T20n1059_001:0104a17": "半升呪七遍。頓服盡即差。其藥莫令婦人煮。",
    "T20n1059_001:0104a18": "須淨護造也。夫諸藥造不須人無驗。",
    "T20n1059_001:0104a19": "若有人等患傳屍鬼氣伏連病者。取拙具羅",
    "T20n1059_001:0104a20": "香。呪三七遍。燒熏鼻孔中。又取七丸如菟失。",
    "T20n1059_001:0104a21": "大呪二七遍吞即差。慎酒肉五辛及惡罵。又",
    "T20n1059_001:0104a22": "取摩那屎羅和白芥子。印成鹽呪三七遍。於",
    "T20n1059_001:0104a23": "病者床下燒。其作病鬼身即壁裂也。鬼逆走",
    "T20n1059_001:0104a24": "不敢住也摩那屎羅者雄黃是也。白者淨也。印成鹽美是也。",
    "T20n1059_001:0104a25": "若有人等患一邊偏風。耳鼻不通手脚不便",
    "T20n1059_001:0104a26": "者。取胡麻油內木香煎。呪三七遍。摩拭身",
    "T20n1059_001:0104a27": "上永得除差。又取純牛蘇。呪三七遍。摩身上",
    "T20n1059_001:0104a28": "差好。若有婦人患產難者。取胡麻油。呪三七",
    "T20n1059_001:0104a29": "遍。摩產婦臍中及玉門中。若令口吞易生。若",
    "T20n1059_001:0104b01": "有女人懷妊死腹中者。取阿婆末唎草一大",
    "T20n1059_001:0104b02": "兩。以水二升和煮絞去滓。取一升汁。呪三七",
    "T20n1059_001:0104b03": "遍。服即出一無苦痛。若不出胎衣者。亦服此",
    "T20n1059_001:0104b04": "藥即出差阿婆末唎草牛膝草是也。",
    "T20n1059_001:0104b05": "若有人等卒患心痛不可忍者。為道屍疰取",
    "T20n1059_001:0104b06": "杜嚕香如乳頭成者一丸呪三七遍。口中嚼",
    "T20n1059_001:0104b07": "咽不限多小。令變吐即差。慎五辛酒肉油物",
    "T20n1059_001:0104b08": "諸不淨物及房內杜嚕香者薰陸香是也。",
    "T20n1059_001:0104b09": "若有人等被大燒瘡者。取熱瞿摩夷。呪二七",
    "T20n1059_001:0104b10": "遍。塗瘡上即差瞿摩夷者烏牛屎是也。",
    "T20n1059_001:0104b11": "若有人等患蛔虫齩心痛者。取骨嚕末遮半",
    "T20n1059_001:0104b12": "升。呪三七遍。服即差。若重者一升。虫即如綟",
    "T20n1059_001:0104b13": "索出來差骨嚕末遮者白馬屎也。",
    "T20n1059_001:0104b14": "若有人等患下瘡者。取菱󰼋葉搗絞取汁。呪",
    "T20n1059_001:0104b15": "三七遍。夜臥著眼中即差。若須用白牡馬失",
    "T20n1059_001:0104b16": "汁。呪三七遍。如上差骨魯怛佉者新驢糞是也。",
    "T20n1059_001:0104b17": "若有人等患腹中病痛者。取井花水和印成",
    "T20n1059_001:0104b18": "鹽二顆。呪三七遍。服半升即差。",
    "T20n1059_001:0104b19": "若有人等患赤眼者。及眼中有努肉。及有翳",
    "T20n1059_001:0104b20": "者。取奢弭葉。搗綟取汁。呪七遍。𣷽濱錢一宿",
    "T20n1059_001:0104b21": "更呪七遍。著眼中即差奢弭葉者苟杞葉是也。",
    "T20n1059_001:0104b22": "若有人等患畏夜不安。恐怖出入驚怕者。白",
    "T20n1059_001:0104b23": "線作索。呪三七遍。作二十一結。繫項恐即除。",
    "T20n1059_001:0104b24": "非但除怖。亦得福生滅罪壽命延長。",
    "T20n1059_001:0104b25": "若有人等於家內橫起災難者。取石榴枝等",
    "T20n1059_001:0104b26": "截一千段。兩頭塗蘇酪蜜。一呪一燒盡一千",
    "T20n1059_001:0104b27": "八遍。一切災難患悉除滅。要在千眼像前作",
    "T20n1059_001:0104b28": "之。",
    "T20n1059_001:0104b29": "若取白昌蒲。呪一百八遍。繫著右臂上。一",
    "T20n1059_001:0104c01": "切聞處論議得勝。",
    "T20n1059_001:0104c02": "若取奢弭葉。若枝柯寸截兩頭。塗真牛蘇白",
    "T20n1059_001:0104c03": "蜜牛酪。一呪一燒盡一千八段。日別三時。時",
    "T20n1059_001:0104c04": "別一百遍。滿七日呪師自悟通智。",
    "T20n1059_001:0104c05": "若有行人欲降諸大力鬼神者。取阿利瑟迦",
    "T20n1059_001:0104c06": "紫。呪三七遍。火中燒還須蘇酪蜜。要須於",
    "T20n1059_001:0104c07": "悲像前作之阿梨瑟迦紫者木槵子是也。",
    "T20n1059_001:0104c08": "若取胡盧遮那一大兩。著流漓瓶中。置大悲",
    "T20n1059_001:0104c09": "像前。呪一千八遍。塗身點額。一切天龍鬼神",
    "T20n1059_001:0104c10": "人及非人皆悉歡喜胡盧遮那牛黃是也。",
    "T20n1059_001:0104c11": "若有人身被杻械枷鎖者。取白領失。呪一百",
    "T20n1059_001:0104c12": "八遍。塗於手上。用摩杻械枷鎖者。即自解脫。",
    "T20n1059_001:0104c13": "若有夫婦不和狀如水火者。取鴛鴦尾。於大",
    "T20n1059_001:0104c14": "悲心像前呪一千八遍。上帶之。彼是即終",
    "T20n1059_001:0104c15": "身歡喜相愛敬。",
    "T20n1059_001:0104c16": "若有人等被虫食田苗及五菓子者。取淨灰",
    "T20n1059_001:0104c17": "砂。呪一千八遍。散田四邊。虫退散也。若有",
    "T20n1059_001:0104c18": "諸菓樹兼呪水一百八遍。乃至一千八遍。灑",
    "T20n1059_001:0104c19": "著樹上。虫不敢食害菓也。",
    "T20n1059_001:0104c20": "若有人等逢鬼口禁吐沫不知人色應急死",
    "T20n1059_001:0104c21": "者。取虎魄玉細屑。呪一百八遍。以酒令服。又",
    "T20n1059_001:0104c22": "取骨嚕萬異絞汁。呪二七遍令服。又造其",
    "T20n1059_001:0104c23": "額上鬼神建。呪一百一八遍即差骨嚕萬異者白馬屎是也。",
    "T20n1059_001:0104c24": "若有人等被湯爛傷者。取木灰和水。呪三七",
    "T20n1059_001:0104c25": "遍。泥瘡上。日三遍。又熱瞿摩夷呪三七遍。塗",
    "T20n1059_001:0104c26": "瘡上即差。",
    "T20n1059_001:0104c27": "若有人等食諸畜生災毒。煩心悶欲死者。取",
    "T20n1059_001:0104c28": "淨土一升。以水三升煮取一升汁。呪三七遍",
    "T20n1059_001:0104c29": "令服即差。",
    "T20n1059_001:0105a01": "若有人等卒得諸腫𤹿者。取蕪菁葉搗和清",
    "T20n1059_001:0105a02": "酒。呪三七遍。𭡺腫上即差。",
    "T20n1059_001:0105a03": "若有人等惡腫入腹欲死者。取瞿摩夷燒和",
    "T20n1059_001:0105a04": "酒。呪三七遍塗腫上。又口令服即差。",
    "T20n1059_001:0105a05": "若有人等患鼻大衄下欲死者。取生蓬萊和",
    "T20n1059_001:0105a06": "水煮取汁。不限大小呪三七遍。令吞即留生。",
    "T20n1059_001:0105a07": "若有人等亦血痢血者。取桃脂大如鷄子。呪",
    "T20n1059_001:0105a08": "三七遍令吞即差。",
    "T20n1059_001:0105a09": "若有人等患喈咳者。取桃子人一升。熱火和",
    "T20n1059_001:0105a10": "𥹋糖。呪一百八遍。頓令服盡。乃至須造三四",
    "T20n1059_001:0105a11": "劑病即愈。",
    "T20n1059_001:0105a12": "若有人患大便孔癢名。取草纏羅菓。熱細末",
    "T20n1059_001:0105a13": "和糖。呪一百八遍。塗孔日三即差草纏羅菓者菟糸子是也。",
    "T20n1059_001:0105a14": "若有人患大便不通。取葵子二升。以水四升",
    "T20n1059_001:0105a15": "煮取一升汁。呪三七遍數服即下。",
    "T20n1059_001:0105a16": "若有人患小便不通者。取瞿摩犢夷絞取汁。",
    "T20n1059_001:0105a17": "呪三七遍令服即愈瞿摩夷者犢牛子之失是也。",
    "T20n1059_001:0105a18": "若有人等患小便不通者。取房內樑上塵細",
    "T20n1059_001:0105a19": "下。篩以三指撮和清水。呪三七遍服差。",
    "T20n1059_001:0105a20": "若有人等小便數忽起者。若去斗許者。取括",
    "T20n1059_001:0105a21": "樓根一兩。以清水三升煮。絞取半汁。呪三",
    "T20n1059_001:0105a22": "七遍。若一百八遍。頓服即差。",
    "T20n1059_001:0105a23": "若有婦人任身卒得病。煮取小豆五升豉三",
    "T20n1059_001:0105a24": "升。以清水一斗煮。取三升汁。呪一百八遍。分",
    "T20n1059_001:0105a25": "為二服。即差病產生安樂。",
    "T20n1059_001:0105a26": "若有婦人患倒子產難生欲死者。取蓬萊一",
    "T20n1059_001:0105a27": "升。以水三升煮取一升汁。呪三七遍。令服即",
    "T20n1059_001:0105a28": "生無病。",
    "T20n1059_001:0105a29": "若有小兒患夜啼不安眠者。其兒目下書鬼",
    "T20n1059_001:0105b01": "之字。呪三七遍三唾即差息。",
    "T20n1059_001:0105b02": "若有小兒頭生諸瘡者。取瞿摩摩角鰓。燒末",
    "T20n1059_001:0105b03": "和猪暏。呪三七遍。塗瘡上即差半角中子。",
    "T20n1059_001:0105b04": "若有小兒患舌腫不能哺乳者。取東方乘汁。",
    "T20n1059_001:0105b05": "呪一百八遍。塗舌立愈。",
    "T20n1059_001:0105b06": "若有小兒口中生瘡不能食者。取黃連根。細",
    "T20n1059_001:0105b07": "搗篩下。以和男子母乳汁。呪三七遍。塗口瘡",
    "T20n1059_001:0105b08": "上即差。",
    "T20n1059_001:0105b09": "爾時觀世音菩薩摩訶薩告諸大眾言。若於",
    "T20n1059_001:0105b10": "如來般涅槃。末世眾生造蓬口。諸疾病應",
    "T20n1059_001:0105b11": "在無量。是故我今說療治法亦復如是。若比",
    "T20n1059_001:0105b12": "丘比丘尼。優婆塞優婆夷。善男子善女人等。",
    "T20n1059_001:0105b13": "若能受持此療治法救眾生苦者。當知是即",
    "T20n1059_001:0105b14": "我化身。以大悲心救眾生故。必我到其所。作",
    "T20n1059_001:0105b15": "諸法令有勝驗。是人受持大悲心隨心自在",
    "T20n1059_001:0105b16": "陀羅尼神妙章句能救世間苦。是人如我無",
    "T20n1059_001:0105b17": "異我身也。",
    "T20n1059_001:0105b18": "若有淨信男子女人。有能受持是救苦陀羅",
    "T20n1059_001:0105b19": "尼呪者。持世翳法。雖療諸病。以慈心故。必以",
    "T20n1059_001:0105b20": "至心應呪一百八遍。觀音力故無不著者。若",
    "T20n1059_001:0105b21": "有眾生能持我法。其人若在命終時。我急迎",
    "T20n1059_001:0105b22": "來。以無邊樂乘寶雲車。速令往生安樂世界。",
    "T20n1059_001:0105b23": "蓮華化生成佛不久。",
    "T20n1059_001:0105b24": "爾時釋迦牟尼佛讚觀世音菩薩言。善哉善",
    "T20n1059_001:0105b25": "哉大士。如是如是如汝所說。若有善士善女",
    "T20n1059_001:0105b26": "等。以一分藥施疾病者。現在得福滅罪。於",
    "T20n1059_001:0105b27": "當來世福報無盡。生生世世受無病身受諸",
    "T20n1059_001:0105b28": "快樂。天上人中受諸勝利。天上人中壽命無",
    "T20n1059_001:0105b29": "量。得道不久。",
    "T20n1059_001:0105c01": "爾時會中大眾菩薩摩訶薩等。梵釋四王天",
    "T20n1059_001:0105c02": "龍夜叉諸神鬼王人非人等。聞佛所說皆大",
    "T20n1059_001:0105c03": "歡喜。信受頂禮迴向奉行。",
    "T20n1059_001:0105c04": "千手千眼觀世音菩薩療病合藥經"
}