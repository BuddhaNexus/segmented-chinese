{
    "T31n1606_005:0714a05": "大乘阿毘達磨雜集論卷第五",
    "T31n1606_005:0714a07": "安慧菩薩糅",
    "T31n1606_005:0714a08": "大唐三藏法師玄奘奉　詔譯",
    "T31n1606_005:0714a09": "本事分中三法品第一之五",
    "T31n1606_005:0714a10": "等無間緣者。謂中無間隔。等無間故。同分異",
    "T31n1606_005:0714a11": "分心心法生。等無間故。是等無間緣義。中無",
    "T31n1606_005:0714a12": "間隔等無間者。不必剎那中無間隔。雖隔剎",
    "T31n1606_005:0714a13": "那。但於中間無異心隔。亦名中無間隔。若不",
    "T31n1606_005:0714a14": "爾入無心定心望出定心。應非等無間緣。然",
    "T31n1606_005:0714a15": "是彼緣。是故於一相續中前心望後心。中間",
    "T31n1606_005:0714a16": "無餘心隔故。是等無間緣。如心望心當知心",
    "T31n1606_005:0714a17": "法亦爾。同分異分心心法生等無間者。謂善",
    "T31n1606_005:0714a18": "心心法望同分善異分不善無記無間。生心",
    "T31n1606_005:0714a19": "心法為等無間緣。如是不善無記心心法",
    "T31n1606_005:0714a20": "望同分異分無間。生心心法亦爾。又欲界心",
    "T31n1606_005:0714a21": "心法望欲色無色界及無漏無間。生心心",
    "T31n1606_005:0714a22": "法為等無間緣。如是色界等心心法各各別",
    "T31n1606_005:0714a23": "望色界等及欲界等無間。生心心法如其所",
    "T31n1606_005:0714a24": "應盡當知。",
    "T31n1606_005:0714a25": "問為一切心無間一切心生耶。為有各別決",
    "T31n1606_005:0714a26": "定耶。答有。今於此中若廣別說如是心無間",
    "T31n1606_005:0714a27": "如是心生者。便生無量言論。是故唯應略總",
    "T31n1606_005:0714a28": "建立心生起相。謂諸心生起由十種力。一由",
    "T31n1606_005:0714a29": "串習力。二由樂欲力。三由方便力。四由等至",
    "T31n1606_005:0714b01": "力。五由引發力。六由因力。七由境界力。八",
    "T31n1606_005:0714b02": "由憶念力。九由作意力。十由相續力。",
    "T31n1606_005:0714b03": "串習力者復有三種。謂下中上品。若於諸定",
    "T31n1606_005:0714b04": "入住出相。未了達故是下品。雖已了達未善",
    "T31n1606_005:0714b05": "串習故是中品。既了達已復善習故是上品。",
    "T31n1606_005:0714b06": "若有下品串習力者。於諸靜慮諸無色定唯",
    "T31n1606_005:0714b07": "能次第入。若有中品串習力者。亦能超越入。",
    "T31n1606_005:0714b08": "唯能方便超越一間。若有上品串習力者。隨",
    "T31n1606_005:0714b09": "其所欲或超一切。若順若逆入諸等至。",
    "T31n1606_005:0714b10": "樂欲力者。謂已得第二靜慮者入初靜慮已。",
    "T31n1606_005:0714b11": "若欲以第二靜慮地心出。或欲以欲界善及",
    "T31n1606_005:0714b12": "無覆無記心出。即能現前而出於定。如是廣",
    "T31n1606_005:0714b13": "說。餘一切地如理當知。方便力者。謂初修",
    "T31n1606_005:0714b14": "行者唯欲界善心無間色界心生。未至定善",
    "T31n1606_005:0714b15": "心無間初根本靜慮心生。初根本靜慮善心",
    "T31n1606_005:0714b16": "無間第二靜慮地心生。如是廣說。乃至有頂",
    "T31n1606_005:0714b17": "皆如理知。等至力者。謂已入清淨三摩鉢底。",
    "T31n1606_005:0714b18": "或時還生清淨等至。或時生染。引發力者。謂",
    "T31n1606_005:0714b19": "從三摩地起乃至現行定地心。與不定剎那",
    "T31n1606_005:0714b20": "心間雜隨轉。乃至由彼相違煩惱現行故。即",
    "T31n1606_005:0714b21": "便退失。此相違煩惱相應心。復由因等四力",
    "T31n1606_005:0714b22": "方得現行。因力者。謂先以積習能退障故決",
    "T31n1606_005:0714b23": "定應退。境界力者。謂淨相勢力增上境界現",
    "T31n1606_005:0714b24": "前故。能隨順生貪等煩惱。憶念力者。謂憶念",
    "T31n1606_005:0714b25": "分別過去境界而生戲論。作意力者。謂由觀",
    "T31n1606_005:0714b26": "察作意思惟種種淨妙相貌。",
    "T31n1606_005:0714b27": "相續力者有九種。命終心與自體愛相應。於",
    "T31n1606_005:0714b28": "三界中各令欲色無色界生相續。謂從欲界",
    "T31n1606_005:0714b29": "沒還生欲界者。即以欲界自體愛相應命終",
    "T31n1606_005:0714c01": "心結生相續。若生色無色界者。即以色無色",
    "T31n1606_005:0714c02": "界自體愛相應命終心結生相續。如是從色",
    "T31n1606_005:0714c03": "無色界沒。若即生彼若生餘處。有六種心。如",
    "T31n1606_005:0714c04": "其所應盡當知。又此自體愛唯是俱生。不了",
    "T31n1606_005:0714c05": "所緣境。有覆無記性攝。而能分別我自體。生",
    "T31n1606_005:0714c06": "差別境界。由此勢力諸異生輩。令無間中有",
    "T31n1606_005:0714c07": "相續。未離欲聖者亦爾。臨命終時乃至未至",
    "T31n1606_005:0714c08": "不明了想位。其中能起此愛現行。然能了別。",
    "T31n1606_005:0714c09": "以對治力之所攝伏。已離欲聖者。對治力強",
    "T31n1606_005:0714c10": "故。雖未永斷然此愛不復現行。彼由隨眠勢",
    "T31n1606_005:0714c11": "力令生相續中有。初相續剎那唯無覆無記。",
    "T31n1606_005:0714c12": "以是異熟攝故。從此已後或善或不善或無",
    "T31n1606_005:0714c13": "記。隨其所應除彼沒心。以中有沒心常是染",
    "T31n1606_005:0714c14": "污。猶如死有生有相續心剎那。亦唯無覆無",
    "T31n1606_005:0714c15": "記。若諸菩薩願力受生者。命終等心當知一",
    "T31n1606_005:0714c16": "切一向是善。已說因論生論等無間緣義。所",
    "T31n1606_005:0714c17": "緣緣者。謂有分齊境所緣故。無分齊境所緣",
    "T31n1606_005:0714c18": "故。無異行相境所緣故。有異行相境所緣故。",
    "T31n1606_005:0714c19": "有事境所緣故。無事境所緣故。事所緣故。分",
    "T31n1606_005:0714c20": "別所緣故。有顛倒所緣故。無顛倒所緣故。有",
    "T31n1606_005:0714c21": "礙所緣故。無礙所緣故。是所緣緣義。有分齊",
    "T31n1606_005:0714c22": "境所緣者。謂五識身所緣境界。由五識身各",
    "T31n1606_005:0714c23": "別境界故。無分齊境所緣者。謂意識所緣境",
    "T31n1606_005:0714c24": "界。以意識身緣一切法為境界故。",
    "T31n1606_005:0714c25": "無異行相境所緣者。謂不能了別名想眾生",
    "T31n1606_005:0714c26": "意識所緣境界。由彼於境不能作名字故。有",
    "T31n1606_005:0714c27": "異行相境所緣者。謂與此相違。",
    "T31n1606_005:0714c28": "有事境所緣者。謂除見慢及此相應法。餘所",
    "T31n1606_005:0714c29": "緣境界。無事境所緣者。謂前所除所緣境界。",
    "T31n1606_005:0715a01": "由彼於我處起故。事所緣者。謂除無漏緣不",
    "T31n1606_005:0715a02": "同分界地遍行於事不決了及未來所緣。餘",
    "T31n1606_005:0715a03": "所緣境界。分別所緣者。謂前所除所緣境界。",
    "T31n1606_005:0715a04": "由彼唯緣自所分別為境界故。有顛倒所緣",
    "T31n1606_005:0715a05": "者。謂常等行所緣境界。無顛倒所緣者。謂無",
    "T31n1606_005:0715a06": "常等行所緣境界。有礙所緣者。謂未斷所知",
    "T31n1606_005:0715a07": "障者所緣境界。無礙所緣者。謂已斷所知障",
    "T31n1606_005:0715a08": "者所緣境界。復次若欲決擇所緣緣義。應以",
    "T31n1606_005:0715a09": "相故差別故安立故遍知故斷故。建立所緣",
    "T31n1606_005:0715a10": "相者。謂若義是似此顯現心心法生因。彼既",
    "T31n1606_005:0715a11": "生已還能執著。顯了內證此義。是所緣相。",
    "T31n1606_005:0715a12": "差別者有二十九種。一非有所緣。謂顛倒心",
    "T31n1606_005:0715a13": "心法及緣。過去未來夢影幻等所緣境界二",
    "T31n1606_005:0715a14": "有所緣。謂餘所緣境界。三無所緣所緣。謂色",
    "T31n1606_005:0715a15": "心不相應行無為。四有所緣所緣。謂心心",
    "T31n1606_005:0715a16": "法。五正性所緣。謂善法。六邪性所緣。謂染",
    "T31n1606_005:0715a17": "污法。七非正性非邪性所緣。謂無覆無記法。",
    "T31n1606_005:0715a18": "八如理所緣。謂善心心法。九不如理所緣。",
    "T31n1606_005:0715a19": "謂染污心心法。十非如理非不如理所緣。謂",
    "T31n1606_005:0715a20": "異此心心法。十一同類所緣。謂善等緣善",
    "T31n1606_005:0715a21": "等。自地緣自地。有漏緣有漏。無漏緣無漏。",
    "T31n1606_005:0715a22": "如是等。十二異類所緣。謂善等緣不善等。餘",
    "T31n1606_005:0715a23": "地緣餘地。有漏無漏緣無漏有漏。如是等十",
    "T31n1606_005:0715a24": "三異性所緣。謂有尋有伺心心法所緣。十四",
    "T31n1606_005:0715a25": "一性所緣。謂無尋無伺心心法所緣。十五威",
    "T31n1606_005:0715a26": "勢所緣。謂無想及彼方便心心法所緣境界。",
    "T31n1606_005:0715a27": "及空識無邊處所緣境界。此中前二句能除",
    "T31n1606_005:0715a28": "想故名威勢。所餘性大故名威勢。十六略",
    "T31n1606_005:0715a29": "細所緣。謂無所有處所緣境界。十七極細所",
    "T31n1606_005:0715b01": "緣。謂非想非非想所緣。過此更無極細性故。",
    "T31n1606_005:0715b02": "十八煩惱所緣。謂即此能有所緣故。如經中",
    "T31n1606_005:0715b03": "說斷滅所緣。十九法所緣。謂聖教名句文身。",
    "T31n1606_005:0715b04": "二十義所緣。謂依此法義。二十一狹小所緣。",
    "T31n1606_005:0715b05": "謂聲聞乘等。二十二廣大所緣。謂大乘。二十",
    "T31n1606_005:0715b06": "三相所緣。謂止舉捨相。二十四無相所緣。",
    "T31n1606_005:0715b07": "謂涅槃及第一有。二十五真實所緣。謂真如",
    "T31n1606_005:0715b08": "及十六行所緣諸諦。二十六安住所緣。謂滅",
    "T31n1606_005:0715b09": "盡定及定方便心心法所緣。二十七自在所",
    "T31n1606_005:0715b10": "緣。謂解脫等乃至一切種智諸功德所緣。二",
    "T31n1606_005:0715b11": "十八須臾所緣。謂無學所緣唯此生故。二十",
    "T31n1606_005:0715b12": "九隨轉所緣。謂佛菩薩所緣境界。",
    "T31n1606_005:0715b13": "安立者。謂所緣境體非真實。唯安立故。由四",
    "T31n1606_005:0715b14": "種因知所緣境體非真實。謂相違識相故。無",
    "T31n1606_005:0715b15": "所緣境。識可得故不由功用。應無倒故隨三",
    "T31n1606_005:0715b16": "智轉故。由此道理能取體性亦非真實。三",
    "T31n1606_005:0715b17": "智者。謂自在智。觀察智無。分別智。為顯四",
    "T31n1606_005:0715b18": "因。乃說頌曰。",
    "T31n1606_005:0715b19": "　鬼傍生人天　　各隨其所應",
    "T31n1606_005:0715b20": "　等事心異故　　許義非真實",
    "T31n1606_005:0715b21": "　於過去事等　　夢像二影中",
    "T31n1606_005:0715b22": "　雖所緣非實　　而境相成就",
    "T31n1606_005:0715b23": "　若義義性成　　無無分別智",
    "T31n1606_005:0715b24": "　此若無佛果　　證得不應理",
    "T31n1606_005:0715b25": "　得自在菩薩　　由願解力故",
    "T31n1606_005:0715b26": "　如欲地等成　　得定者亦爾",
    "T31n1606_005:0715b27": "　成就簡擇者　　有智得定者",
    "T31n1606_005:0715b28": "　思惟一切法　　如義皆顯現",
    "T31n1606_005:0715b29": "　無分別智行　　諸義皆不現",
    "T31n1606_005:0715c01": "　當知無有義　　由此亦無識",
    "T31n1606_005:0715c02": "遍知者。謂如實知相差別安立所緣境界。",
    "T31n1606_005:0715c03": "斷者。謂聲聞等及與大乘所得轉依。聲聞乘",
    "T31n1606_005:0715c04": "等所得轉依。雖於蘊界處所緣得解脫。然於",
    "T31n1606_005:0715c05": "彼不得自在。大乘所得轉依具得二種已說。",
    "T31n1606_005:0715c06": "所緣緣隨文決擇義。",
    "T31n1606_005:0715c07": "增上緣者。謂任持增上故。引發增上故。俱有",
    "T31n1606_005:0715c08": "增上故。境界增上故。產生增上故。住持增",
    "T31n1606_005:0715c09": "上故。受用果增上故。世間清淨離欲增上故。",
    "T31n1606_005:0715c10": "出世清淨離欲增上故。是增上緣義。",
    "T31n1606_005:0715c11": "任持增上者。謂風輪等。於水輪等器世間。",
    "T31n1606_005:0715c12": "於有情世間大種。於所造諸根。於諸識如是",
    "T31n1606_005:0715c13": "等。引發增上者。謂一切有情共業於器世間",
    "T31n1606_005:0715c14": "故。有漏業於異熟果。如是等俱有增上者。謂",
    "T31n1606_005:0715c15": "心於心法作意。於心觸。於受。如是等。此後",
    "T31n1606_005:0715c16": "增上依二十二根建立。境界增上者。謂眼耳",
    "T31n1606_005:0715c17": "鼻舌身意根。由此增上力色等生故。產生增",
    "T31n1606_005:0715c18": "上者。謂男女根。由此增上力得入胎故。住持",
    "T31n1606_005:0715c19": "增上者。謂命根。由此增上力眾同分得住故。",
    "T31n1606_005:0715c20": "受用果增上者。謂苦樂憂喜捨根。依此能受",
    "T31n1606_005:0715c21": "愛非愛異熟故。世間清淨離欲增上者。謂信",
    "T31n1606_005:0715c22": "勤念定慧根。由此制伏諸煩惱故。出世清淨",
    "T31n1606_005:0715c23": "離欲增上者。謂所建立。未知欲知根。已知",
    "T31n1606_005:0715c24": "根。具知根。由此永害諸隨眠故。",
    "T31n1606_005:0715c25": "云何同分彼同分。幾是同分彼同分為何義",
    "T31n1606_005:0715c26": "故。觀同分彼同分耶。謂不離識彼相似根於",
    "T31n1606_005:0715c27": "境相續生故。離識自相似相續生故。是同",
    "T31n1606_005:0715c28": "分彼同分義。初是同分。諸根與識俱識相似。",
    "T31n1606_005:0715c29": "於諸境界相續生故。由根與識相似轉義。說",
    "T31n1606_005:0716a01": "名同分。第二是彼同分。諸根離識自類相似。",
    "T31n1606_005:0716a02": "相續生故。由根不與識合。唯自體相似相續",
    "T31n1606_005:0716a03": "生。根相相似義。說名彼同分。色蘊一分。眼",
    "T31n1606_005:0716a04": "等五有色界處一分。是同分彼同分。為捨執",
    "T31n1606_005:0716a05": "著與識相應不相應我故。觀察同分彼同分。",
    "T31n1606_005:0716a06": "云何執受。幾是執受。為何義故觀執受耶。謂",
    "T31n1606_005:0716a07": "受生所依色故。是執受義。若依此色受得生。",
    "T31n1606_005:0716a08": "是名執受。色蘊一分。五有色界處全。及四",
    "T31n1606_005:0716a09": "一分。是執受。色蘊一分者。謂根根居處所",
    "T31n1606_005:0716a10": "攝。五有色界處全者。謂眼等。四一分者。",
    "T31n1606_005:0716a11": "謂不離根色香味觸。為捨執著身自在轉我",
    "T31n1606_005:0716a12": "故。觀察執受。",
    "T31n1606_005:0716a13": "云何根幾是根。為何義故觀根耶。謂取境增",
    "T31n1606_005:0716a14": "上故。種族不斷增上故。眾同分住增上故。受",
    "T31n1606_005:0716a15": "用淨不淨業果增上故。世間離欲增上故。出",
    "T31n1606_005:0716a16": "世離欲增上故。是根義。取境增上者。謂眼等",
    "T31n1606_005:0716a17": "六由此增上力。於色等境心心法轉故。種族",
    "T31n1606_005:0716a18": "不斷增上者。謂男女根由此增上力。子孫等",
    "T31n1606_005:0716a19": "胤流轉不絕故。餘如增上緣中說。受識蘊全。",
    "T31n1606_005:0716a20": "色行蘊一分。十二界六處全。法界法處一",
    "T31n1606_005:0716a21": "分是根。色蘊一分者。謂眼耳鼻舌身男女根。",
    "T31n1606_005:0716a22": "行蘊一分者。謂命信勤念定慧根。十二界全",
    "T31n1606_005:0716a23": "者。謂六根六識界。六處全者。謂內六處。法",
    "T31n1606_005:0716a24": "界法處一分者。謂命及樂等信等五根。為捨",
    "T31n1606_005:0716a25": "執著增上我故。觀察根。",
    "T31n1606_005:0716a26": "云何苦苦性。幾是苦苦性。為何義故觀苦苦",
    "T31n1606_005:0716a27": "性耶。謂苦受自相故。隨順苦受法自相故。是",
    "T31n1606_005:0716a28": "苦苦性義。苦受自相者。謂苦受即用苦體為",
    "T31n1606_005:0716a29": "自相故。名苦苦性。隨順苦受法自相者。謂",
    "T31n1606_005:0716b01": "能生此受根境及相應法隨順苦受故。名苦",
    "T31n1606_005:0716b02": "苦性。一切一分是苦苦性。為捨執著有苦我",
    "T31n1606_005:0716b03": "故。觀察苦苦性。",
    "T31n1606_005:0716b04": "云何壞苦性。幾是壞苦性。為何義故觀壞苦",
    "T31n1606_005:0716b05": "性耶。謂樂受變壞自相故。隨順樂受法變壞",
    "T31n1606_005:0716b06": "自相故。於彼愛心變壞故。是壞苦性義。此中",
    "T31n1606_005:0716b07": "樂受及隨順樂受法。於變壞位能生憂惱故。",
    "T31n1606_005:0716b08": "此變壞是壞苦性。又由愛故令心變壞。亦是",
    "T31n1606_005:0716b09": "壞苦。如經中說。入變壞心一切一分。是壞苦",
    "T31n1606_005:0716b10": "性。為捨執著有樂我故。觀察壞苦性。",
    "T31n1606_005:0716b11": "云何行苦性。幾是行苦性。為何義故觀行苦",
    "T31n1606_005:0716b12": "性耶。謂不苦不樂受自相故。隨順不苦不樂",
    "T31n1606_005:0716b13": "受法自相故。彼二麁重所攝受故。不離二無",
    "T31n1606_005:0716b14": "常所隨不安隱故。是行苦性義。不苦不樂受",
    "T31n1606_005:0716b15": "者。謂阿賴耶識相應受。隨順不苦不樂受法",
    "T31n1606_005:0716b16": "者。謂順此受。諸行。彼二麁重所攝受者。謂",
    "T31n1606_005:0716b17": "苦壞二苦麁重所隨故。不離二無常所隨不",
    "T31n1606_005:0716b18": "安隱者。謂不解脫二苦故。或於一時墮在苦",
    "T31n1606_005:0716b19": "位。或於一時墮在樂位。非一切時唯不苦不",
    "T31n1606_005:0716b20": "樂位。是故無常所隨不安隱義。是行苦性。除",
    "T31n1606_005:0716b21": "三界二處諸蘊一分。一切是行苦性。三界",
    "T31n1606_005:0716b22": "者。謂意界法界意識界。二處者。謂意處法",
    "T31n1606_005:0716b23": "處。一分者。謂除無漏相。為捨執著有不苦不",
    "T31n1606_005:0716b24": "樂我故。觀察行苦性。",
    "T31n1606_005:0716b25": "云何有異熟。幾是有異熟。為何義故觀有異",
    "T31n1606_005:0716b26": "熟耶。謂不善及善有漏。是有異熟。由不善及",
    "T31n1606_005:0716b27": "有漏善法。能有當來阿賴耶識及相應異熟。",
    "T31n1606_005:0716b28": "由彼異熟故此二種名有異熟。十界四處諸",
    "T31n1606_005:0716b29": "蘊一分。是有異熟。十界者。謂七識色聲法",
    "T31n1606_005:0716c01": "界。四處者。謂色聲意法處。一分者。謂除無",
    "T31n1606_005:0716c02": "記無漏。為捨執著能捨能續諸蘊我故。觀察",
    "T31n1606_005:0716c03": "有異熟。又異熟者。唯阿賴耶識及相應法。餘",
    "T31n1606_005:0716c04": "但異熟生非異熟餘者謂眼耳等及苦樂等。",
    "T31n1606_005:0716c05": "是阿賴耶識餘。此唯得名異熟生。從異熟生",
    "T31n1606_005:0716c06": "故。云何食。幾是食。為何義故觀食耶。謂變",
    "T31n1606_005:0716c07": "壞故有變壞者。境界故有境界者。悕望故有",
    "T31n1606_005:0716c08": "悕望者。取故有取者。是食義。初是段食。由",
    "T31n1606_005:0716c09": "變壞時長養根大故。二是觸食。由依可愛境",
    "T31n1606_005:0716c10": "觸攝益所依故。三是意思食。由繫意悕望可",
    "T31n1606_005:0716c11": "愛事力攝益所依故。四是識食。由阿賴耶識",
    "T31n1606_005:0716c12": "執持力身得住故。所以者何。若離此識所依",
    "T31n1606_005:0716c13": "止身便爛壞故。三蘊十一界五處一分是食。",
    "T31n1606_005:0716c14": "為捨執著由食住我故。觀察食。又此四食差",
    "T31n1606_005:0716c15": "別建立略有四種。一不淨依止住食。謂欲界",
    "T31n1606_005:0716c16": "異生由具縛故。二淨不淨依止住食。謂有學",
    "T31n1606_005:0716c17": "及色無色界異生有餘縛故。三清淨依止住",
    "T31n1606_005:0716c18": "食。謂阿羅漢等解脫一切縛故。四示現住食。",
    "T31n1606_005:0716c19": "謂諸佛及已證大威德菩薩。由唯示現食力",
    "T31n1606_005:0716c20": "住故。",
    "T31n1606_005:0716c21": "云何有上。幾是有上。為何義故觀有上耶。謂",
    "T31n1606_005:0716c22": "一切有為故。無為一分故。是有上義。除法界",
    "T31n1606_005:0716c23": "法處一分。一切是有上。以一切法中涅槃及",
    "T31n1606_005:0716c24": "清淨真如是最勝相故。為捨執著下劣事我",
    "T31n1606_005:0716c25": "故。觀察有上。",
    "T31n1606_005:0716c26": "云何無上。幾是無上。為何義故觀無上耶。謂",
    "T31n1606_005:0716c27": "無為一分故。是無上義。法界法處一分。如前",
    "T31n1606_005:0716c28": "所說是無上。為捨執著最勝事我故。觀察無",
    "T31n1606_005:0716c29": "上。由此所說差別道理。餘無量門可類觀察。",
    "T31n1606_005:0717a01": "復次蘊界處差別略有三種。謂遍計所執相",
    "T31n1606_005:0717a02": "差別。所分別相差別。法性相差別。遍計所執",
    "T31n1606_005:0717a03": "相差別者。謂於蘊界處中遍計所執。我有情",
    "T31n1606_005:0717a04": "命者生者養者數取趣者意生者摩納婆等。",
    "T31n1606_005:0717a05": "於蘊等中實無我等自性。但是遍計所執相",
    "T31n1606_005:0717a06": "故。所分別相差別者。謂即蘊界處法。由於此",
    "T31n1606_005:0717a07": "處我有情等虛妄分別轉故。法性相差別者。",
    "T31n1606_005:0717a08": "謂即於蘊界處中我等無性無我有性。由離",
    "T31n1606_005:0717a09": "有無相真如用蘊等中我等無性無我有性為",
    "T31n1606_005:0717a10": "相故。當知此中依三自性及多分依數取趣",
    "T31n1606_005:0717a11": "無我理說三種相。",
    "T31n1606_005:0717a12": "復有四種差別。謂相差別。分別差別。依止差",
    "T31n1606_005:0717a13": "別。相續差別。相差別者。謂蘊界處一一自相",
    "T31n1606_005:0717a14": "差別如色受等。分別差別者。謂即於蘊界處",
    "T31n1606_005:0717a15": "中。實有假有。世俗有勝義有。有色無色。有",
    "T31n1606_005:0717a16": "見無見。如是等無量差別。分別如前說。依止",
    "T31n1606_005:0717a17": "差別者。謂乃至有情依止差別有爾所。當知",
    "T31n1606_005:0717a18": "蘊界處亦爾。由依各別內身蘊等諸法種種",
    "T31n1606_005:0717a19": "異故。相續差別者。謂一一剎那蘊界處轉。於",
    "T31n1606_005:0717a20": "一身中蘊等諸法一一剎那性變異故。",
    "T31n1606_005:0717a21": "問於相差別善巧為何所了知耶。答了知我",
    "T31n1606_005:0717a22": "執過患。問於分別差別善巧為何所了知耶。",
    "T31n1606_005:0717a23": "答了知聚想過患。問於依止差別善巧為何",
    "T31n1606_005:0717a24": "所了知耶。答了知不作而得雖作而失想過",
    "T31n1606_005:0717a25": "患。問於相續差別。善巧為何所了知耶。答了",
    "T31n1606_005:0717a26": "知安住想過患。",
    "T31n1606_005:0717a27": "又蘊界處有六種差別。謂外門差別。內門差",
    "T31n1606_005:0717a28": "別。長時差別。分限差別。暫時差別。顯示差",
    "T31n1606_005:0717a29": "別。外門差別者。謂多分欲界差別。多分言為",
    "T31n1606_005:0717b01": "簡等流法。為因聞思所生慧。內門差別者。",
    "T31n1606_005:0717b02": "謂一切定地。長時差別者。謂諸異生。分限差",
    "T31n1606_005:0717b03": "別者。謂諸有學及除最後剎那蘊界處。所餘",
    "T31n1606_005:0717b04": "無學。暫時差別者。謂諸無學最後剎那蘊界",
    "T31n1606_005:0717b05": "處。顯示差別者。謂諸佛及已得究竟菩薩摩",
    "T31n1606_005:0717b06": "訶薩。所示現諸蘊界處。",
    "T31n1606_005:0717b07": "大乘阿毘達磨雜集論本事分中攝品第二",
    "T31n1606_005:0717b08": "復次若略說攝有十一種。謂相攝界攝種類",
    "T31n1606_005:0717b09": "攝分位攝。伴攝方攝時攝一分攝具分攝更",
    "T31n1606_005:0717b10": "互攝勝義攝。",
    "T31n1606_005:0717b11": "相攝者。謂蘊界處一一自相即體自攝。如",
    "T31n1606_005:0717b12": "色蘊攝色蘊。廣說乃至法處攝法處。界攝",
    "T31n1606_005:0717b13": "者。謂蘊界處所有種子阿賴耶識能攝彼界。",
    "T31n1606_005:0717b14": "由彼種子此中有故。種類攝者。謂蘊界處其",
    "T31n1606_005:0717b15": "相雖異。蘊義界義處義等故展轉相攝。蘊義",
    "T31n1606_005:0717b16": "等者。謂色受等皆有聚義。雖相各異一切相",
    "T31n1606_005:0717b17": "攝更互相望同一類故。界義等者。謂眼耳等",
    "T31n1606_005:0717b18": "皆有能持受用義故一切相攝。處義等者。謂",
    "T31n1606_005:0717b19": "眼耳等皆生長門義相應故一切相攝。",
    "T31n1606_005:0717b20": "分位攝者。謂樂位蘊界處即自相攝。苦位不",
    "T31n1606_005:0717b21": "苦不樂位亦爾。分位等故。如色受等雖同蘊",
    "T31n1606_005:0717b22": "類。然苦樂等分位差別。樂位還攝樂位非苦",
    "T31n1606_005:0717b23": "等位。如是苦位不苦不樂位還自相攝。如蘊",
    "T31n1606_005:0717b24": "界處亦爾。",
    "T31n1606_005:0717b25": "伴攝者。謂色蘊與餘蘊互為伴故。即攝助伴。",
    "T31n1606_005:0717b26": "餘蘊界處亦爾。如色蘊與餘受等互為助伴",
    "T31n1606_005:0717b27": "能攝五蘊。如是受等一一助伴各攝五蘊。如",
    "T31n1606_005:0717b28": "蘊界處亦爾。互為伴故。一一皆攝一切界處。",
    "T31n1606_005:0717b29": "方攝者。謂依東方諸蘊界處還自相攝餘方。",
    "T31n1606_005:0717c01": "蘊界處亦爾時攝者。謂過去世諸蘊界處還",
    "T31n1606_005:0717c02": "自相攝。未來現在諸蘊界處亦爾。",
    "T31n1606_005:0717c03": "一分攝者。謂所有法蘊界處所攝。但攝一分",
    "T31n1606_005:0717c04": "非餘。如戒蘊但攝色蘊等一分。定慧蘊等但",
    "T31n1606_005:0717c05": "攝行蘊一分。欲恚害界但攝法界一分。空無",
    "T31n1606_005:0717c06": "邊處等但攝意法處一分。如是等。",
    "T31n1606_005:0717c07": "具分攝者。謂所有法蘊界處所攝。能攝全分。",
    "T31n1606_005:0717c08": "如苦蘊攝五取蘊。欲界攝十八界。無想有情",
    "T31n1606_005:0717c09": "處攝十處除香味。由此道理於餘經中諸蘊",
    "T31n1606_005:0717c10": "界處所攝。一切法能攝全分。",
    "T31n1606_005:0717c11": "更互攝者。色蘊攝幾界幾處。十全一少分。受",
    "T31n1606_005:0717c12": "蘊攝幾界幾處。一少分。如受蘊想行蘊亦爾。",
    "T31n1606_005:0717c13": "識蘊攝幾界幾處。七界一處。眼界攝幾蘊幾",
    "T31n1606_005:0717c14": "處。色蘊少分一處全。如眼界耳鼻舌身色聲",
    "T31n1606_005:0717c15": "香味觸界亦爾。意界攝幾蘊幾處。一蘊一處。",
    "T31n1606_005:0717c16": "法界攝幾蘊幾處。三蘊全色蘊少分一處全。",
    "T31n1606_005:0717c17": "眼識界攝幾蘊幾處。識蘊意處少分。如眼識",
    "T31n1606_005:0717c18": "耳鼻舌身意識界亦爾。眼處攝幾蘊幾界。色",
    "T31n1606_005:0717c19": "蘊少分一界全。如眼處耳鼻舌身色聲香味",
    "T31n1606_005:0717c20": "觸處亦爾。意處攝幾蘊幾界。一蘊七界。法處",
    "T31n1606_005:0717c21": "攝幾蘊幾界。三蘊全一少分一界全。如是",
    "T31n1606_005:0717c22": "諸餘法以蘊界處名說。及餘非蘊界處名",
    "T31n1606_005:0717c23": "說。如實有假有世俗有勝義有所知所識所",
    "T31n1606_005:0717c24": "達有色無色有見無見。如是等如前所顯。隨",
    "T31n1606_005:0717c25": "其所應。與蘊界處更互相攝盡當知。隨其所",
    "T31n1606_005:0717c26": "應者。如蘊一一攝諸界處。界一一攝諸蘊處。",
    "T31n1606_005:0717c27": "處一一攝諸蘊界。如是廣說當思了知。勝義",
    "T31n1606_005:0717c28": "攝者。謂蘊界處真如所攝。",
    "T31n1606_005:0717c29": "如是攝相。隨諸世間共所成立。相攝道理復",
    "T31n1606_005:0718a01": "有六種。一依處攝。如世間說。贍部洲攝於",
    "T31n1606_005:0718a02": "人。阿練若攝於鹿。當知此中眼等諸根攝眼",
    "T31n1606_005:0718a03": "等識亦爾。二任持攝。如世間說。繩等攝薪",
    "T31n1606_005:0718a04": "束等。當知此中身根攝眼等根亦爾。三同事",
    "T31n1606_005:0718a05": "攝。如世間說。眾人同事共相保信更互相攝。",
    "T31n1606_005:0718a06": "當知此中同一緣轉。諸相應法更互相攝亦",
    "T31n1606_005:0718a07": "爾四攝受攝。如世間說。主能攝錄自僕使",
    "T31n1606_005:0718a08": "等。當知此中阿賴耶識攝受自身亦爾。五不",
    "T31n1606_005:0718a09": "流散攝。如世間說。瓶攝持水。當知此中。諸",
    "T31n1606_005:0718a10": "三摩地攝餘心心法亦爾。六略集攝。如世間",
    "T31n1606_005:0718a11": "說。海攝眾流。當知此中色受蘊等攝眼耳等",
    "T31n1606_005:0718a12": "亦爾。如前所說十一種攝。皆依此中略集攝",
    "T31n1606_005:0718a13": "說。",
    "T31n1606_005:0718a14": "問於攝善巧得何勝利。答得於所緣略集勝",
    "T31n1606_005:0718a15": "利隨彼彼境略聚其心。如是如是善根增勝。",
    "T31n1606_005:0718a16": "大乘阿毘達磨雜集論本事分中相應品第",
    "T31n1606_005:0718a17": "三",
    "T31n1606_005:0718a18": "復次略說相應有六種。謂不相離相應。和合",
    "T31n1606_005:0718a19": "相應。聚集相應。俱有相應。作事相應。同行",
    "T31n1606_005:0718a20": "相應。不相離相應者。謂一切有方分色與極",
    "T31n1606_005:0718a21": "微處互不相離。由諸色等極微所攝同一處",
    "T31n1606_005:0718a22": "所不相離故。和合相應者。謂極微已上一切",
    "T31n1606_005:0718a23": "有方分色更互和合。如濁水中地水極微更",
    "T31n1606_005:0718a24": "互和合。聚集相應者。謂方分聚色展轉集會。",
    "T31n1606_005:0718a25": "如二埿團相擊成聚。",
    "T31n1606_005:0718a26": "俱有相應者。謂一身中諸蘊界處。俱時流轉",
    "T31n1606_005:0718a27": "同生住滅。作事相應者。謂於一所作事展轉",
    "T31n1606_005:0718a28": "相攝。如二苾芻隨一所作更互相應。",
    "T31n1606_005:0718a29": "同行相應者。謂心心法於一所緣展轉同行。",
    "T31n1606_005:0718b01": "此同行相應復有多義。謂他性相應非己性。",
    "T31n1606_005:0718b02": "如心不與餘心相應。受不與餘受相應。如是",
    "T31n1606_005:0718b03": "等。又不相違相應非相違。如貪瞋不相應。善",
    "T31n1606_005:0718b04": "不善不相應。如是等。又同時相應非異時。如",
    "T31n1606_005:0718b05": "現在去來不相應。又同分界地相應非異分",
    "T31n1606_005:0718b06": "界地。如欲界色無色界不相應。初靜慮第二",
    "T31n1606_005:0718b07": "靜慮不相應。如是等。又有一切遍行同行相",
    "T31n1606_005:0718b08": "應。謂受想思觸作意及識。由此六法於一切",
    "T31n1606_005:0718b09": "位決定相應。隨無一法餘亦無故。又有染污",
    "T31n1606_005:0718b10": "遍行同行相應。謂於染污意四種煩惱。由此",
    "T31n1606_005:0718b11": "四法於一切時恒相應故。又有非一切時同",
    "T31n1606_005:0718b12": "行相應。謂依止心或時起信等善法。或時起",
    "T31n1606_005:0718b13": "貪等煩惱隨煩惱法。又有分位同行相應。謂",
    "T31n1606_005:0718b14": "與樂受諸相應法。與苦受不苦不樂受諸相",
    "T31n1606_005:0718b15": "應法。又有無間同行相應。謂在有心位又有",
    "T31n1606_005:0718b16": "有間同行相應。謂無心定所間。又有外門同",
    "T31n1606_005:0718b17": "行相應。謂多分欲界繫心心法。又有內門同",
    "T31n1606_005:0718b18": "行相應。謂諸定地所有心心法。又有曾習同",
    "T31n1606_005:0718b19": "行相應。謂諸異生所有心心法。及有學無學",
    "T31n1606_005:0718b20": "者一分心心法。一分言謂攝一向世間善不",
    "T31n1606_005:0718b21": "善無記法。如其所應。又有未曾習同行相應。",
    "T31n1606_005:0718b22": "謂出世間諸心心法。及初後時出世後所得",
    "T31n1606_005:0718b23": "諸心心法。初後時言為顯非先種類初念已",
    "T31n1606_005:0718b24": "去及第二念等已去出世心心法是未曾習",
    "T31n1606_005:0718b25": "性。",
    "T31n1606_005:0718b26": "問於相應善巧得何勝利。答能善了悟。唯",
    "T31n1606_005:0718b27": "依止心。有受想等染淨諸法相應不相應義。",
    "T31n1606_005:0718b28": "由此了悟。即能捨離計我能受能想能思能",
    "T31n1606_005:0718b29": "念染淨執著。又能善巧速入無我。",
    "T31n1606_005:0718c01": "大乘阿毘達磨雜集論本事分中成就品第",
    "T31n1606_005:0718c02": "四",
    "T31n1606_005:0718c03": "復次成就相如前已說謂於善不善無記法。",
    "T31n1606_005:0718c04": "若增若減假立獲得成就。此差別有三種。謂",
    "T31n1606_005:0718c05": "種子成就。自在成就。現行成就。",
    "T31n1606_005:0718c06": "種子成就者。謂若生欲界。欲色無色界繫煩",
    "T31n1606_005:0718c07": "惱隨煩惱由種子成就故成就。及生得善生",
    "T31n1606_005:0718c08": "欲界。三界煩惱隨煩惱成就者依未離欲異",
    "T31n1606_005:0718c09": "生說。若已離欲。或生上地隨所離欲地。即此",
    "T31n1606_005:0718c10": "地煩惱隨煩惱亦成就。亦不成就。未永害隨",
    "T31n1606_005:0718c11": "眠故。對治道所損故。如其次第。及生得善",
    "T31n1606_005:0718c12": "者。隨所生地即此地成就。若生色界欲界繫",
    "T31n1606_005:0718c13": "煩惱隨煩惱由種子成就故成就。亦名不成",
    "T31n1606_005:0718c14": "就。色無色界繫煩惱隨煩惱。由種子成就故",
    "T31n1606_005:0718c15": "成就。及生得善。若生無色界。欲色界繫煩惱",
    "T31n1606_005:0718c16": "隨煩惱由種子成就故成就。亦名不成就。無",
    "T31n1606_005:0718c17": "色界繫煩惱隨煩惱。由種子成就故成就。及",
    "T31n1606_005:0718c18": "生得善。若已得三界對治道。隨如是如是品",
    "T31n1606_005:0718c19": "類對治已生。如此如此品類種子成就。得不",
    "T31n1606_005:0718c20": "成就。隨如是如是品類對治未生。如此如此",
    "T31n1606_005:0718c21": "品類由種子成就故成就。已得三界對治道",
    "T31n1606_005:0718c22": "者。謂已得出世聖道。隨如是如是品類對治",
    "T31n1606_005:0718c23": "已生者。謂修道所斷。上品等煩惱對治已生。",
    "T31n1606_005:0718c24": "如此如此種類種子成就得不成就者。謂已",
    "T31n1606_005:0718c25": "永害隨眠故。",
    "T31n1606_005:0718c26": "自在成就者。謂諸方便善法。若世出世靜慮",
    "T31n1606_005:0718c27": "解脫三摩地三摩鉢底等功德。及一分無記",
    "T31n1606_005:0718c28": "法。由自在成就故成就方便善法者。謂聞所",
    "T31n1606_005:0718c29": "生慧等。雖先有種子。若離今生數習增長。終",
    "T31n1606_005:0719a01": "不能起現前故。一分無記法者。謂工巧處變",
    "T31n1606_005:0719a02": "化心等。",
    "T31n1606_005:0719a03": "現行成就者。謂諸蘊界處法。隨所現前若善",
    "T31n1606_005:0719a04": "若不善若無記。彼由現行成就故成就。",
    "T31n1606_005:0719a05": "若已斷善根者所有善法。由種子成就故成",
    "T31n1606_005:0719a06": "就。亦名不成就。若非涅槃法。一闡底迦究竟",
    "T31n1606_005:0719a07": "成就雜染諸法。由闕解脫因。亦名阿顛底迦。",
    "T31n1606_005:0719a08": "以彼解脫得因畢竟不成就故。",
    "T31n1606_005:0719a09": "問何等名為解脫得因。",
    "T31n1606_005:0719a10": "答若於真如先以集起煩惱麁重。若遇隨順",
    "T31n1606_005:0719a11": "得對治緣。便能永害此堪任性。名解脫得因。",
    "T31n1606_005:0719a12": "若與此相違名無解脫因。",
    "T31n1606_005:0719a13": "問於成就善巧得何勝利。答能善了知諸法",
    "T31n1606_005:0719a14": "增減。知增減故。於世興衰離決定想。乃至能",
    "T31n1606_005:0719a15": "斷若愛若恚。",
    "T31n1606_005:0719a16": "大乘阿毘達磨雜集論卷第五"
}