{
    "T07n0220_514:0624c07": "大般若波羅蜜多經卷第五百一",
    "T07n0220_514:0624c08": "十四",
    "T07n0220_514:0624c10": "三藏法師玄奘奉　詔譯",
    "T07n0220_514:0624c11": "第三分真如品第十九之二",
    "T07n0220_514:0624c12": "「復次，善現！若菩薩摩訶薩欲疾證得所求無",
    "T07n0220_514:0624c13": "上正等菩提，應自成熟有情，亦勸他成熟有",
    "T07n0220_514:0624c14": "情，恒正稱揚成熟有情法，歡喜讚歎成熟有",
    "T07n0220_514:0624c15": "情者。應自嚴淨佛土，亦勸他嚴淨佛土，恒正",
    "T07n0220_514:0624c16": "稱揚嚴淨佛土法，歡喜讚歎嚴淨佛土者。應",
    "T07n0220_514:0624c17": "自起菩薩殊勝神通，亦勸他起菩薩殊勝神",
    "T07n0220_514:0624c18": "通，恒正稱揚起菩薩殊勝神通法，歡喜讚歎",
    "T07n0220_514:0624c19": "起菩薩殊勝神通者。應自起一切智，亦勸他",
    "T07n0220_514:0624c20": "起一切智，恒正稱揚起一切智法，歡喜讚歎",
    "T07n0220_514:0624c21": "起一切智者。應自起道相智，亦勸他起道相",
    "T07n0220_514:0624c22": "智，恒正稱揚起道相智法，歡喜讚歎起道相",
    "T07n0220_514:0624c23": "智者。應自起一切相智，亦勸他起一切相智，",
    "T07n0220_514:0624c24": "恒正稱揚起一切相智法，歡喜讚歎起一切",
    "T07n0220_514:0624c25": "相智者。應自永斷一切煩惱習氣相續，亦勸",
    "T07n0220_514:0624c26": "他永斷一切煩惱習氣相續，恒正稱揚永斷",
    "T07n0220_514:0624c27": "一切煩惱習氣相續法，歡喜讚歎永斷一切煩",
    "T07n0220_514:0624c28": "惱習氣相續者。應自攝受圓滿壽量，亦勸他",
    "T07n0220_514:0624c29": "攝受圓滿壽量，恒正稱揚攝受圓滿壽量法，",
    "T07n0220_514:0625a01": "歡喜讚歎攝受圓滿壽量者。應自轉妙法輪，",
    "T07n0220_514:0625a02": "亦勸他轉妙法輪，恒正稱揚轉妙法輪法，歡",
    "T07n0220_514:0625a03": "喜讚歎轉妙法輪者。應自攝護正法令住，亦",
    "T07n0220_514:0625a04": "勸他攝護正法令住，恒正稱揚攝護正法令",
    "T07n0220_514:0625a05": "住法，歡喜讚歎攝護正法令住者。善現！若菩",
    "T07n0220_514:0625a06": "薩摩訶薩欲疾證得所求無上正等菩提，於",
    "T07n0220_514:0625a07": "如是法，以無所得而為方便，應如是住。「復次，",
    "T07n0220_514:0625a08": "善現！諸菩薩摩訶薩應如是學甚深般若波",
    "T07n0220_514:0625a09": "羅蜜多方便善巧，若如是學乃能安住所應",
    "T07n0220_514:0625a10": "住法。若如是學、如是安住，則於五蘊得無障",
    "T07n0220_514:0625a11": "礙，亦於六內處得無障礙，亦於六外處得無",
    "T07n0220_514:0625a12": "障礙，亦於六內界得無障礙，亦於六外界得",
    "T07n0220_514:0625a13": "無障礙，亦於六識界得無障礙，亦於六觸得",
    "T07n0220_514:0625a14": "無障礙，亦於六受得無障礙，亦於六界得無",
    "T07n0220_514:0625a15": "障礙，亦於四緣得無障礙，亦於無明乃至老",
    "T07n0220_514:0625a16": "死得無障礙，亦於離害生命乃至邪見得無",
    "T07n0220_514:0625a17": "障礙，亦於四靜慮、四無量、四無色定得無障",
    "T07n0220_514:0625a18": "礙，亦於布施乃至般若波羅蜜多得無障礙，",
    "T07n0220_514:0625a19": "亦於內空乃至無性自性空得無障礙，亦於",
    "T07n0220_514:0625a20": "真如乃至不思議界得無障礙，亦於苦、集、滅、",
    "T07n0220_514:0625a21": "道聖諦得無障礙，亦於四念住乃至八聖道",
    "T07n0220_514:0625a22": "支得無障礙，亦於空、無相、無願解脫門得無",
    "T07n0220_514:0625a23": "障礙，亦於八解脫乃至十遍處得無障礙，亦",
    "T07n0220_514:0625a24": "於淨觀地乃至如來地得無障礙，亦於極喜",
    "T07n0220_514:0625a25": "地乃至法雲地得無障礙，亦於陀羅尼門、三",
    "T07n0220_514:0625a26": "摩地門得無障礙，亦於五眼、六神通得無障",
    "T07n0220_514:0625a27": "礙，亦於如來十力乃至十八佛不共法得無",
    "T07n0220_514:0625a28": "障礙，亦於大慈、大悲、大喜、大捨得無障礙，亦",
    "T07n0220_514:0625a29": "於三十二相、八十隨好得無障礙，亦於無忘",
    "T07n0220_514:0625b01": "失法、恒住捨性得無障礙，亦於順逆觀十二",
    "T07n0220_514:0625b02": "支緣起得無障礙，亦於知苦、斷集、證滅、修道",
    "T07n0220_514:0625b03": "得無障礙，亦於預流果乃至獨覺菩提得無",
    "T07n0220_514:0625b04": "障礙，亦於入菩薩正性離生位得無障礙，亦",
    "T07n0220_514:0625b05": "於成熟有情、嚴淨佛土及起菩薩殊勝神通得",
    "T07n0220_514:0625b06": "無障礙，亦於一切智、道相智、一切相智得無障",
    "T07n0220_514:0625b07": "礙，亦於永斷一切煩惱習氣相續得無障礙，",
    "T07n0220_514:0625b08": "亦於圓滿壽量得無障礙，亦於轉妙法輪得",
    "T07n0220_514:0625b09": "無障礙，亦於攝護法住得無障礙。「何以故？善",
    "T07n0220_514:0625b10": "現！是菩薩摩訶薩從本際來，不攝受色蘊乃",
    "T07n0220_514:0625b11": "至識蘊，不攝受眼處乃至意處，不攝受色處",
    "T07n0220_514:0625b12": "乃至法處，不攝受眼界乃至意界，不攝受色",
    "T07n0220_514:0625b13": "界乃至法界，不攝受眼識界乃至意識界，不",
    "T07n0220_514:0625b14": "攝受眼觸乃至意觸，不攝受眼觸為緣所生",
    "T07n0220_514:0625b15": "諸受乃至意觸為緣所生諸受，不攝受地界",
    "T07n0220_514:0625b16": "乃至識界，不攝受因緣乃至增上緣，不攝受",
    "T07n0220_514:0625b17": "無明乃至老死，不攝受離害生命乃至邪見，",
    "T07n0220_514:0625b18": "不攝受四靜慮、四無量、四無色定，不攝受布",
    "T07n0220_514:0625b19": "施波羅蜜多乃至般若波羅蜜多，不攝受內",
    "T07n0220_514:0625b20": "空乃至無性自性空，不攝受真如乃至不思",
    "T07n0220_514:0625b21": "議界，不攝受苦、集、滅、道聖諦，不攝受四念住",
    "T07n0220_514:0625b22": "乃至八聖道支，不攝受空、無相、無願解脫門，",
    "T07n0220_514:0625b23": "不攝受八解脫乃至十遍處，不攝受淨觀地",
    "T07n0220_514:0625b24": "乃至如來地，不攝受極喜地乃至法雲地，不",
    "T07n0220_514:0625b25": "攝受陀羅尼門、三摩地門，不攝受五眼、六神",
    "T07n0220_514:0625b26": "通、不攝受如來十力乃至十八佛不共法，不",
    "T07n0220_514:0625b27": "攝受大慈、大悲、大喜、大捨，不攝受三十二相、",
    "T07n0220_514:0625b28": "八十隨好，不攝受無忘失法、恒住捨性，不攝",
    "T07n0220_514:0625b29": "受十二支緣起順逆觀，不攝受知苦、斷集、證",
    "T07n0220_514:0625c01": "滅、修道，不攝受預流果乃至獨覺菩提，不",
    "T07n0220_514:0625c02": "攝受入菩薩正性離生位，不攝受成熟有情、",
    "T07n0220_514:0625c03": "嚴淨佛土，不攝受菩薩殊勝神通，不攝受永",
    "T07n0220_514:0625c04": "斷一切煩惱習氣相續，不攝受圓滿壽量，不",
    "T07n0220_514:0625c05": "攝受轉妙法輪正法久住，不攝受一切智、道",
    "T07n0220_514:0625c06": "相智、一切相智。所以者何？色蘊乃至識蘊不",
    "T07n0220_514:0625c07": "可攝受，若不可攝受則非色蘊乃至識蘊，廣",
    "T07n0220_514:0625c08": "說乃至一切智、道相智、一切相智不可攝受，",
    "T07n0220_514:0625c09": "若不可攝受則非一切智、道相智、一切相智。」",
    "T07n0220_514:0625c10": "說是菩薩摩訶薩所應住法時，於眾會中二",
    "T07n0220_514:0625c11": "千菩薩同時證得無生法忍。",
    "T07n0220_514:0625c12": "第三分不退相品第二十之一",
    "T07n0220_514:0625c13": "爾時，善現復白佛言：「我等當以何行、狀、相知",
    "T07n0220_514:0625c14": "是不退轉菩薩摩訶薩？」佛告善現：「若菩薩摩",
    "T07n0220_514:0625c15": "訶薩能如實知若異生地、若聲聞地、若獨覺",
    "T07n0220_514:0625c16": "地、若菩薩地、若如來地，如是諸地雖說有異，",
    "T07n0220_514:0625c17": "而於諸法真如性中，無變異、無分別，皆無二",
    "T07n0220_514:0625c18": "無二分。是菩薩摩訶薩雖實悟入諸法真如，",
    "T07n0220_514:0625c19": "而於真如無所分別，以無所得為方便故。是",
    "T07n0220_514:0625c20": "菩薩摩訶薩既實悟入諸法真如，雖聞真如",
    "T07n0220_514:0625c21": "與一切法無二無別而無疑滯。何以故？真如",
    "T07n0220_514:0625c22": "與法不可說一，不可說異，不可說俱及不俱",
    "T07n0220_514:0625c23": "故。是菩薩摩訶薩終不輕爾而發語言，諸有",
    "T07n0220_514:0625c24": "所說皆引義利，若無義利終不發言；是菩薩",
    "T07n0220_514:0625c25": "摩訶薩終不觀他好惡長短，平等怜愍而為",
    "T07n0220_514:0625c26": "說法；是菩薩摩訶薩不觀法師種姓好惡，唯",
    "T07n0220_514:0625c27": "求所說真淨法義。善現！不退轉菩薩摩訶薩",
    "T07n0220_514:0625c28": "有如是等諸行、狀、相，應以如是諸行、狀、相知",
    "T07n0220_514:0625c29": "是不退轉菩薩摩訶薩。」具壽善現復白佛言：",
    "T07n0220_514:0626a01": "「更以何等諸行、狀、相，知是不退轉菩薩摩訶",
    "T07n0220_514:0626a02": "薩？」佛告善現：「若菩薩摩訶薩能觀諸法無行、",
    "T07n0220_514:0626a03": "狀、相，當知是不退轉菩薩摩訶薩。」爾時，善現復",
    "T07n0220_514:0626a04": "白佛言：「若一切法無行、狀、相，是菩薩摩訶薩",
    "T07n0220_514:0626a05": "於何法轉故名不退轉？」佛告善現：「是菩薩摩",
    "T07n0220_514:0626a06": "訶薩於色蘊乃至識蘊轉故名不退轉，於眼處",
    "T07n0220_514:0626a07": "乃至意處轉故名不退轉，於色處乃至法處",
    "T07n0220_514:0626a08": "轉故名不退轉，於眼界乃至意界轉故名不",
    "T07n0220_514:0626a09": "退轉，於色界乃至法界轉故名不退轉，於眼",
    "T07n0220_514:0626a10": "識界乃至意識界轉故名不退轉，於眼觸乃至",
    "T07n0220_514:0626a11": "意觸轉故名不退轉，於眼觸為緣所生諸受乃",
    "T07n0220_514:0626a12": "至意觸為緣所生諸受轉故名不退轉，於地",
    "T07n0220_514:0626a13": "界乃至識界轉故名不退轉，於因緣乃至增",
    "T07n0220_514:0626a14": "上緣轉故名不退轉，於無明乃至老死轉故",
    "T07n0220_514:0626a15": "名不退轉，於布施波羅蜜多乃至般若波羅",
    "T07n0220_514:0626a16": "蜜多轉故名不退轉，於內空乃至無性自性",
    "T07n0220_514:0626a17": "空轉故名不退轉，於真如乃至不思議界轉",
    "T07n0220_514:0626a18": "故名不退轉，於苦、集、滅、道聖諦轉故名不退",
    "T07n0220_514:0626a19": "轉，於四靜慮、四無量、四無色定轉故名不退",
    "T07n0220_514:0626a20": "轉，於四念住乃至八聖道支轉故名不退轉，",
    "T07n0220_514:0626a21": "於空、無相、無願解脫門轉故名不退轉，於八",
    "T07n0220_514:0626a22": "解脫乃至十遍處轉故名不退轉，於淨觀地",
    "T07n0220_514:0626a23": "乃至如來地轉故名不退轉，於極喜地乃至",
    "T07n0220_514:0626a24": "法雲地轉故名不退轉，於陀羅尼門、三摩地",
    "T07n0220_514:0626a25": "門轉故名不退轉，於五眼、六神通轉故名不",
    "T07n0220_514:0626a26": "退轉，於如來十力乃至十八佛不共法轉故",
    "T07n0220_514:0626a27": "名不退轉，於大慈、大悲、大喜、大捨轉故名不",
    "T07n0220_514:0626a28": "退轉，於三十二大士相、八十隨好轉故名不",
    "T07n0220_514:0626a29": "退轉，於無忘失法、恒住捨性轉故名不退轉，",
    "T07n0220_514:0626b01": "於預流果乃至獨覺菩提轉故名不退轉，於",
    "T07n0220_514:0626b02": "一切智、道相智、一切相智轉故名不退轉，於",
    "T07n0220_514:0626b03": "異生地、若聲聞地、若獨覺地、若菩薩地、若如來",
    "T07n0220_514:0626b04": "地轉故名不退轉，於諸菩薩摩訶薩行轉故",
    "T07n0220_514:0626b05": "名不退轉，於佛無上正等菩提轉故名不退",
    "T07n0220_514:0626b06": "轉。所以者何？色自性無所有，乃至諸佛無上",
    "T07n0220_514:0626b07": "正等菩提自性無所有，是菩薩摩訶薩於中",
    "T07n0220_514:0626b08": "不住故名為轉。若菩薩摩訶薩能如是知，是",
    "T07n0220_514:0626b09": "名不退轉菩薩摩訶薩。「復次，善現！一切不退",
    "T07n0220_514:0626b10": "轉菩薩摩訶薩終不樂觀外道沙門、婆羅門",
    "T07n0220_514:0626b11": "等形相言說。彼諸沙門、婆羅門等於所知法實",
    "T07n0220_514:0626b12": "知實見，或能施設正見法門，定無是處。若菩",
    "T07n0220_514:0626b13": "薩摩訶薩成就如是諸行、狀、相，知是不退轉",
    "T07n0220_514:0626b14": "菩薩摩訶薩。「復次，善現！一切不退轉菩薩摩",
    "T07n0220_514:0626b15": "訶薩於佛善說法毘奈耶，深生信解不生疑",
    "T07n0220_514:0626b16": "惑，於世間事無戒禁取，不墮惡見，不執世俗",
    "T07n0220_514:0626b17": "諸吉祥事以為清淨，終不禮敬諸餘天神，如",
    "T07n0220_514:0626b18": "諸世間外道所事，亦終不以種種花鬘、塗散",
    "T07n0220_514:0626b19": "等香、衣服、瓔珞、寶幢、幡蓋、伎樂、燈明供養天神",
    "T07n0220_514:0626b20": "及諸外道。若菩薩摩訶薩成就如是諸行、狀、",
    "T07n0220_514:0626b21": "相，知是不退轉菩薩摩訶薩。「復次，善現！一切",
    "T07n0220_514:0626b22": "不退轉菩薩摩訶薩不生地獄、傍生、鬼界、阿",
    "T07n0220_514:0626b23": "素洛中，亦不生於卑賤種族，謂旃茶羅、補",
    "T07n0220_514:0626b24": "羯娑等，亦終不受扇[打丁+虎]、半擇、無形、二形及女",
    "T07n0220_514:0626b25": "人身，亦復不受盲聾、瘖瘂、攣躄、癲癎、矬陋等",
    "T07n0220_514:0626b26": "身，亦終不生無暇時處。若菩薩摩訶薩成就",
    "T07n0220_514:0626b27": "如是諸行、狀、相，知是不退轉菩薩摩訶薩。「復",
    "T07n0220_514:0626b28": "次，善現！一切不退轉菩薩摩訶薩常樂受",
    "T07n0220_514:0626b29": "行十善業道，自離害生命乃至邪見，亦勸他",
    "T07n0220_514:0626c01": "離害生命乃至邪見，恒正稱揚離害生命乃",
    "T07n0220_514:0626c02": "至邪見法，歡喜讚歎離害生命乃至邪見者。",
    "T07n0220_514:0626c03": "是菩薩摩訶薩乃至夢中亦不現受行十不",
    "T07n0220_514:0626c04": "善業道，況在覺時受行是事！若菩薩摩訶薩",
    "T07n0220_514:0626c05": "成就如是諸行、狀、相，知是不退轉菩薩摩訶",
    "T07n0220_514:0626c06": "薩。「復次，善現！一切不退轉菩薩摩訶薩普為",
    "T07n0220_514:0626c07": "饒益一切有情，以無所得而為方便，常修布",
    "T07n0220_514:0626c08": "施波羅蜜多乃至般若波羅蜜多恒無懈廢。",
    "T07n0220_514:0626c09": "若菩薩摩訶薩成就如是諸行、狀、相，知是不",
    "T07n0220_514:0626c10": "退轉菩薩摩訶薩。「復次，善現！一切不退轉菩",
    "T07n0220_514:0626c11": "薩摩訶薩，諸所受持、思惟、讀誦所有契經乃",
    "T07n0220_514:0626c12": "至論議，一切皆令究竟通利，以如是法常樂",
    "T07n0220_514:0626c13": "布施一切有情，恒作是念：『云何當令諸有情",
    "T07n0220_514:0626c14": "類求正發願皆得滿足？』復持如是法施善根，",
    "T07n0220_514:0626c15": "與諸有情平等共有，以無所得而為方便，迴向",
    "T07n0220_514:0626c16": "無上正等菩提。若菩薩摩訶薩成就如是諸",
    "T07n0220_514:0626c17": "行、狀、相，知是不退轉菩薩摩訶薩。「復次，善現！",
    "T07n0220_514:0626c18": "一切不退轉菩薩摩訶薩於佛所說甚深法",
    "T07n0220_514:0626c19": "門，終不生於疑惑、猶豫。」具壽善現便白佛言：",
    "T07n0220_514:0626c20": "「何緣不退轉菩薩摩訶薩於佛所說甚深法",
    "T07n0220_514:0626c21": "門，終不生於疑惑、猶豫？」佛告善現：「一切不退",
    "T07n0220_514:0626c22": "轉菩薩摩訶薩，都不見有法可疑惑、猶豫。謂",
    "T07n0220_514:0626c23": "不見有色蘊乃至識蘊，亦不見有眼處乃至",
    "T07n0220_514:0626c24": "意處，亦不見有色處乃至法處，亦不見有眼",
    "T07n0220_514:0626c25": "界乃至意界，亦不見有色界乃至法界，亦不",
    "T07n0220_514:0626c26": "見有眼識界乃至意識界，亦不見有眼觸乃",
    "T07n0220_514:0626c27": "至意觸，亦不見有眼觸為緣所生諸受乃至",
    "T07n0220_514:0626c28": "意觸為緣所生諸受，亦不見有地界乃至識",
    "T07n0220_514:0626c29": "界，亦不見有因緣乃至增上緣，亦不見有無",
    "T07n0220_514:0627a01": "明乃至老死，亦不見有布施波羅蜜多乃至",
    "T07n0220_514:0627a02": "般若波羅蜜多，亦不見有內空乃至無性自",
    "T07n0220_514:0627a03": "性空，亦不見有真如乃至不思議界，亦不見",
    "T07n0220_514:0627a04": "有苦、集、滅、道聖諦，亦不見有四靜慮、四無量、",
    "T07n0220_514:0627a05": "四無色定，亦不見有四念住乃至八聖道支，",
    "T07n0220_514:0627a06": "亦不見有空、無相、無願解脫門，亦不見有八",
    "T07n0220_514:0627a07": "解脫乃至十遍處，亦不見有淨觀地乃至如",
    "T07n0220_514:0627a08": "來地，亦不見有極喜地乃至法雲地，亦不見",
    "T07n0220_514:0627a09": "有陀羅尼門、三摩地門，亦不見有五眼、六神",
    "T07n0220_514:0627a10": "通，亦不見有如來十力乃至十八佛不共法，",
    "T07n0220_514:0627a11": "亦不見有大慈、大悲、大喜、大捨，亦不見有三",
    "T07n0220_514:0627a12": "十二相、八十隨好，亦不見有無忘失法、恒住",
    "T07n0220_514:0627a13": "捨性，亦不見有一切智、道相智、一切相智，亦",
    "T07n0220_514:0627a14": "不見有預流果乃至獨覺菩提，亦不見有一",
    "T07n0220_514:0627a15": "切菩薩摩訶薩行、諸佛無上正等菩提，可於其",
    "T07n0220_514:0627a16": "中疑惑、猶豫。若菩薩摩訶薩成就如是諸行、",
    "T07n0220_514:0627a17": "狀、相，知是不退轉菩薩摩訶薩。「復次，善現！一",
    "T07n0220_514:0627a18": "切不退轉菩薩摩訶薩，成就調柔可愛可樂",
    "T07n0220_514:0627a19": "身、語、意業，於諸有情心無罣礙。若菩薩摩訶",
    "T07n0220_514:0627a20": "薩成就如是諸行、狀、相，知是不退轉菩薩摩",
    "T07n0220_514:0627a21": "訶薩。「復次，善現！一切不退轉菩薩摩訶薩恒",
    "T07n0220_514:0627a22": "常成就慈、悲、喜、捨等，起相應身、語、意業，於諸",
    "T07n0220_514:0627a23": "有情作利樂事。若菩薩摩訶薩成就如是諸",
    "T07n0220_514:0627a24": "行、狀、相，知是不退轉菩薩摩訶薩。「復次，善現！",
    "T07n0220_514:0627a25": "一切不退轉菩薩摩訶薩心常不與五蓋共",
    "T07n0220_514:0627a26": "居，所謂貪欲、瞋恚、惛沈睡眠、掉舉惡作、疑蓋。",
    "T07n0220_514:0627a27": "若菩薩摩訶薩成就如是諸行、狀、相，知是不",
    "T07n0220_514:0627a28": "退轉菩薩摩訶薩。「復次，善現！一切不退轉菩",
    "T07n0220_514:0627a29": "薩摩訶薩一切隨眠皆已摧伏。一切結縛、隨",
    "T07n0220_514:0627b01": "煩惱縛皆永不起。若菩薩摩訶薩成就如是",
    "T07n0220_514:0627b02": "諸行、狀、相，知是不退轉菩薩摩訶薩。「復次，善",
    "T07n0220_514:0627b03": "現！一切不退轉菩薩摩訶薩入出往來心不",
    "T07n0220_514:0627b04": "迷謬，恒時安住正念正知，進止威儀、行住坐",
    "T07n0220_514:0627b05": "臥、舉足下足亦復如是，諸所遊履必觀其地，",
    "T07n0220_514:0627b06": "安庠繫念直視而行，運動語言常無卒暴。若",
    "T07n0220_514:0627b07": "菩薩摩訶薩成就如是諸行、狀、相，知是不退",
    "T07n0220_514:0627b08": "轉菩薩摩訶薩。「復次，善現！一切不退轉菩薩",
    "T07n0220_514:0627b09": "摩訶薩諸所受用臥具、衣服，皆常香潔無諸臭",
    "T07n0220_514:0627b10": "穢，亦無垢膩、蟣虱等蟲；心樂清華，身無疾病。",
    "T07n0220_514:0627b11": "若菩薩摩訶薩成就如是諸行、狀、相，知是不",
    "T07n0220_514:0627b12": "退轉菩薩摩訶薩。「復次，善現！一切不退轉菩",
    "T07n0220_514:0627b13": "薩摩訶薩身心清淨，非如常人身中恒為八",
    "T07n0220_514:0627b14": "萬戶蟲之所侵食。所以者何？是諸菩薩善根",
    "T07n0220_514:0627b15": "增上出過世間，所受身形內外清淨，故無蟲",
    "T07n0220_514:0627b16": "類侵食其身。如如善根漸漸增益，如是如是",
    "T07n0220_514:0627b17": "身心轉淨，由此因緣，是諸菩薩身心堅固猶",
    "T07n0220_514:0627b18": "若金剛，不為違緣之所侵惱。若菩薩摩訶薩",
    "T07n0220_514:0627b19": "成就如是諸行、狀、相，知是不退轉菩薩摩訶",
    "T07n0220_514:0627b20": "薩。」具壽善現復白佛言：「如是不退轉菩薩摩",
    "T07n0220_514:0627b21": "訶薩，云何常得身、語、意淨？」佛告善現：「是菩薩",
    "T07n0220_514:0627b22": "摩訶薩如如善根漸漸增長，如是如是身、語、",
    "T07n0220_514:0627b23": "意曲，由善根力所除遣故，窮未來際畢竟不",
    "T07n0220_514:0627b24": "起，由此常得身、語、意淨。復次，善現！是菩薩摩",
    "T07n0220_514:0627b25": "訶薩身三、語四、意三妙行常現在前故，一切",
    "T07n0220_514:0627b26": "時身、語、意淨，由此淨故，超過聲聞、獨覺等地，",
    "T07n0220_514:0627b27": "住菩薩位堅固不動，由斯常得身、語、意淨。若",
    "T07n0220_514:0627b28": "菩薩摩訶薩成就如是諸行、狀、相，知是不退",
    "T07n0220_514:0627b29": "轉菩薩摩訶薩。「復次，善現！一切不退轉菩薩",
    "T07n0220_514:0627c01": "摩訶薩不重利養，不徇名譽，於諸飲食、衣服、",
    "T07n0220_514:0627c02": "臥具、房舍、資財不生耽著，雖受十二杜多功",
    "T07n0220_514:0627c03": "德，而於其中無所恃怙。若菩薩摩訶薩成就",
    "T07n0220_514:0627c04": "如是諸行、狀、相，知是不退轉菩薩摩訶薩。「復",
    "T07n0220_514:0627c05": "次，善現！一切不退轉菩薩摩訶薩，常修布施",
    "T07n0220_514:0627c06": "乃至般若波羅蜜多，畢竟不起慳貪、破戒、忿",
    "T07n0220_514:0627c07": "恚、懈怠、散亂、愚癡，及餘種種煩惱、纏、結相應之",
    "T07n0220_514:0627c08": "心。若菩薩摩訶薩成就如是諸行、狀、相，知是",
    "T07n0220_514:0627c09": "不退轉菩薩摩訶薩。「復次，善現！一切不退轉",
    "T07n0220_514:0627c10": "菩薩摩訶薩所有覺慧堅固甚深，聽聞正法",
    "T07n0220_514:0627c11": "恭敬信受，繫念思惟究竟理趣，隨所聽受世、",
    "T07n0220_514:0627c12": "出世法，皆能方便會入般若波羅蜜多甚深",
    "T07n0220_514:0627c13": "理趣，諸所造作世間事業，亦依般若波羅蜜",
    "T07n0220_514:0627c14": "多會入法性，不見一事出法性者，設有不與",
    "T07n0220_514:0627c15": "法性相應，亦能方便會入般若波羅蜜多甚",
    "T07n0220_514:0627c16": "深理趣，由斯不見出法性者。若菩薩摩訶薩",
    "T07n0220_514:0627c17": "成就如是諸行、狀、相，知是不退轉菩薩摩訶",
    "T07n0220_514:0627c18": "薩。「復次，善現！一切不退轉菩薩摩訶薩，設有",
    "T07n0220_514:0627c19": "惡魔現前化作八大地獄，復於一一大地獄",
    "T07n0220_514:0627c20": "中，化作無量百千菩薩，皆被猛焰交徹燒燃，",
    "T07n0220_514:0627c21": "各受辛酸楚毒大苦，作是化已，語不退轉諸",
    "T07n0220_514:0627c22": "菩薩言：『此諸菩薩皆受無上正等菩提不退",
    "T07n0220_514:0627c23": "轉記，故墮如是大地獄中，恒受如斯種種劇",
    "T07n0220_514:0627c24": "苦。汝等菩薩既受無上正等菩提不退轉記，",
    "T07n0220_514:0627c25": "亦當墮此大地獄中受諸劇苦。佛授汝等大",
    "T07n0220_514:0627c26": "地獄中受極苦記，非授無上正等菩提不退轉",
    "T07n0220_514:0627c27": "記，是故汝等應疾棄捨大菩提心，可得免脫",
    "T07n0220_514:0627c28": "此地獄苦，當生天上或生人中，受諸妙樂。』是",
    "T07n0220_514:0627c29": "時，不退轉菩薩摩訶薩見聞此事，其心不動",
    "T07n0220_514:0628a01": "亦不驚疑，但作是念：『受不退轉記菩薩摩訶",
    "T07n0220_514:0628a02": "薩，若墮地獄、傍生、鬼界、阿素洛中定無是處。",
    "T07n0220_514:0628a03": "所以者何？諸不退轉菩薩，定無不善業故，亦",
    "T07n0220_514:0628a04": "無善業招苦果故，諸佛必無虛誑語故，如來",
    "T07n0220_514:0628a05": "所說皆為利樂一切有情，大慈悲心所流出",
    "T07n0220_514:0628a06": "故。今見聞者，定是惡魔所作、所說、皆非實有。』",
    "T07n0220_514:0628a07": "若菩薩摩訶薩成就如是諸行、狀、相，知是不",
    "T07n0220_514:0628a08": "退轉菩薩摩訶薩。「復次，善現！一切不退轉菩",
    "T07n0220_514:0628a09": "薩摩訶薩，設有惡魔作沙門像，來至其所說",
    "T07n0220_514:0628a10": "如是言：『汝先所聞應修布施乃至般若波羅",
    "T07n0220_514:0628a11": "蜜多令速圓滿，乃至應證所求無上正等菩",
    "T07n0220_514:0628a12": "提，如是所聞皆是邪說，應疾棄捨勿謂為",
    "T07n0220_514:0628a13": "真。又汝先聞應於過去、未來、現在一切如來、",
    "T07n0220_514:0628a14": "應、正等覺及諸弟子，從初發心乃至法住，其",
    "T07n0220_514:0628a15": "中所有功德善根，皆生隨喜一切合集，與諸",
    "T07n0220_514:0628a16": "有情平等共有，以無所得而為方便，迴求無",
    "T07n0220_514:0628a17": "上正等菩提，如是所聞亦是邪說，應疾棄捨",
    "T07n0220_514:0628a18": "勿謂為真。若汝捨彼所聞邪法，我當教汝真",
    "T07n0220_514:0628a19": "淨佛法，令汝修學速證無上正等菩提。汝先",
    "T07n0220_514:0628a20": "所聞非真佛語，是文頌者虛妄撰集，我之所",
    "T07n0220_514:0628a21": "說是真佛語。』善現當知！若菩薩摩訶薩聞如",
    "T07n0220_514:0628a22": "是語心動驚疑，當知未受不退轉記，彼於無",
    "T07n0220_514:0628a23": "上正等菩提猶未決定，未名不退轉菩薩摩",
    "T07n0220_514:0628a24": "訶薩。「善現當知！若菩薩摩訶薩聞如是語，其",
    "T07n0220_514:0628a25": "心不動亦不驚疑，但隨無作、無相、無生法性",
    "T07n0220_514:0628a26": "而住，是菩薩摩訶薩諸有所作，不信他語，不",
    "T07n0220_514:0628a27": "隨他教而修布施乃至般若波羅蜜多不隨",
    "T07n0220_514:0628a28": "他教乃至趣證所求無上正等菩提，當知如",
    "T07n0220_514:0628a29": "是菩薩摩訶薩已於無上正等菩提得不退",
    "T07n0220_514:0628b01": "轉。如漏盡阿羅漢諸有所為，不信他語現證",
    "T07n0220_514:0628b02": "法性無惑無疑，一切惡魔不能傾動，如是不",
    "T07n0220_514:0628b03": "退轉菩薩摩訶薩，一切聲聞、獨覺、外道、諸惡",
    "T07n0220_514:0628b04": "魔等不能破壞、折伏其心，令於菩提而生退",
    "T07n0220_514:0628b05": "屈。是菩薩摩訶薩決定已住不退轉地，所有",
    "T07n0220_514:0628b06": "事業皆自審思，非但信他而便起作，乃至如",
    "T07n0220_514:0628b07": "來、應、正等覺所有言教，尚不輕爾信受奉行，",
    "T07n0220_514:0628b08": "況信聲聞、獨覺、外道、惡魔等語而有所作！是",
    "T07n0220_514:0628b09": "菩薩摩訶薩諸有所作不自審思，但信他言",
    "T07n0220_514:0628b10": "終無是處。所以者何？是菩薩摩訶薩不見有",
    "T07n0220_514:0628b11": "法可信行者。何以故？是菩薩摩訶薩不見有",
    "T07n0220_514:0628b12": "色可信行者，不見有受、想、行、識可信行者；亦",
    "T07n0220_514:0628b13": "不見有色真如可信行者，不見有受、想、行、識",
    "T07n0220_514:0628b14": "真如可信行者。廣說乃至不見有一切菩薩",
    "T07n0220_514:0628b15": "摩訶薩行可信行者，不見有諸佛無上正等菩",
    "T07n0220_514:0628b16": "提可信行者；亦不見有一切菩薩摩訶薩行",
    "T07n0220_514:0628b17": "真如可信行者，亦不見有諸佛無上正等菩",
    "T07n0220_514:0628b18": "提真如可信行者。若菩薩摩訶薩成就如是",
    "T07n0220_514:0628b19": "諸行、狀、相，知是不退轉菩薩摩訶薩。「復次，善",
    "T07n0220_514:0628b20": "現！一切不退轉菩薩摩訶薩設有惡魔作苾",
    "T07n0220_514:0628b21": "芻像，來至其所唱如是言：『汝等所行是生死",
    "T07n0220_514:0628b22": "法，非菩薩行，非由此得所求無上正等菩提。",
    "T07n0220_514:0628b23": "汝等今應修盡苦道，速盡眾苦得般涅槃。』是",
    "T07n0220_514:0628b24": "時，惡魔即為菩薩說墮生死相似道法，所謂",
    "T07n0220_514:0628b25": "骨想、或青瘀想、或膿爛想、或膖脹想、或蟲",
    "T07n0220_514:0628b26": "食想、或異赤想、或慈、或悲、或喜、或捨、或初",
    "T07n0220_514:0628b27": "靜慮、或乃至第四靜慮、或空無邊處、或乃至",
    "T07n0220_514:0628b28": "非想非非想處，告菩薩言：『此是真道真行，汝",
    "T07n0220_514:0628b29": "由此道此行當得預流果、或一來果、或不還",
    "T07n0220_514:0628c01": "果、或阿羅漢果、或獨覺菩提。汝由此道由此",
    "T07n0220_514:0628c02": "行故，速盡一切生老病死，何用久受生死苦",
    "T07n0220_514:0628c03": "為？現在苦身尚應厭捨，況更求受當來苦身！",
    "T07n0220_514:0628c04": "宜自審思捨先所信。』「善現當知！是菩薩摩訶",
    "T07n0220_514:0628c05": "薩聞彼語時，其心不動亦不驚疑，但作是念：",
    "T07n0220_514:0628c06": "『今此苾芻益我不少，能為我說相似道法，令",
    "T07n0220_514:0628c07": "我識知此道不能得預流果乃至不得獨覺",
    "T07n0220_514:0628c08": "菩提，況當能證所求無上正等菩提！』是菩薩",
    "T07n0220_514:0628c09": "摩訶薩作此念已，深生歡喜復作是念：『今此",
    "T07n0220_514:0628c10": "苾芻甚為益我，方便為我說障道法，令我識",
    "T07n0220_514:0628c11": "知障道法已，於三乘道自在修學。』「善現當知！",
    "T07n0220_514:0628c12": "時，彼惡魔知此菩薩深心歡喜，復作是言：『咄！",
    "T07n0220_514:0628c13": "善男子！汝今欲見諸菩薩摩訶薩，長時勤行",
    "T07n0220_514:0628c14": "無益行不？謂諸菩薩摩訶薩眾經如殑伽沙",
    "T07n0220_514:0628c15": "數大劫，以無量種上妙飲食、衣服、臥具、醫藥、",
    "T07n0220_514:0628c16": "資財、華香等物，供養恭敬、尊重讚歎諸佛世",
    "T07n0220_514:0628c17": "尊。復於殑伽沙等佛所，修行布施乃至般若",
    "T07n0220_514:0628c18": "波羅蜜多，學住內空乃至無性自性空，學住",
    "T07n0220_514:0628c19": "真如乃至不思議界，學住苦、集、滅、道聖諦，修",
    "T07n0220_514:0628c20": "四念住乃至八聖道支，修四靜慮、四無量、四",
    "T07n0220_514:0628c21": "無色定，修空、無相、無願解脫門，修八解脫乃",
    "T07n0220_514:0628c22": "至十遍處，修諸菩薩摩訶薩地，修一切陀羅",
    "T07n0220_514:0628c23": "尼門、三摩地門，修五眼、六神通，修如來十力",
    "T07n0220_514:0628c24": "乃至十八佛不共法，修大慈、大悲、大喜、大捨，",
    "T07n0220_514:0628c25": "修無忘失法、恒住捨性，修順逆觀十二支緣",
    "T07n0220_514:0628c26": "起，成熟有情、嚴淨佛土，修諸菩薩殊勝神通，",
    "T07n0220_514:0628c27": "乃至修一切智、道相智、一切相智。是諸菩薩",
    "T07n0220_514:0628c28": "摩訶薩眾亦親近承事如殑伽沙佛，於諸佛",
    "T07n0220_514:0628c29": "所請問菩薩摩訶薩道，謂作是言：「云何菩薩",
    "T07n0220_514:0629a01": "摩訶薩安住大乘？云何菩薩摩訶薩修行布",
    "T07n0220_514:0629a02": "施波羅蜜多乃至般若波羅蜜多，安住內空",
    "T07n0220_514:0629a03": "乃至無性自性空，安住真如乃至不思議界，",
    "T07n0220_514:0629a04": "安住苦、集、滅、道聖諦，修行四念住乃至八聖",
    "T07n0220_514:0629a05": "道支，修行四靜慮、四無量、四無色定，修行空、",
    "T07n0220_514:0629a06": "無相、無願解脫門，修行八解脫乃至十遍處，",
    "T07n0220_514:0629a07": "修行菩薩摩訶薩地，修行一切陀羅尼門、三",
    "T07n0220_514:0629a08": "摩地門，修行如來十力乃至十八佛不共法，",
    "T07n0220_514:0629a09": "修行大慈、大悲、大喜、大捨，修行無忘失法、恒",
    "T07n0220_514:0629a10": "住捨性，修行十二支緣起順逆觀，成熟有情、",
    "T07n0220_514:0629a11": "嚴淨佛土，修行菩薩殊勝神通，乃至修行一",
    "T07n0220_514:0629a12": "切智、道相智、一切相智？」殑伽沙等諸佛世尊",
    "T07n0220_514:0629a13": "如所請問次第為說，是諸菩薩摩訶薩眾如",
    "T07n0220_514:0629a14": "佛教誡安住修學，經無量劫熾然精進，尚不",
    "T07n0220_514:0629a15": "能得所求無上正等菩提，況今汝等所修所",
    "T07n0220_514:0629a16": "學能得無上正等菩提！』「善現當知！是菩薩摩",
    "T07n0220_514:0629a17": "訶薩雖聞其言而心無異，不驚不恐，無疑無",
    "T07n0220_514:0629a18": "惑，倍復歡喜作是念言：『今此苾芻多益於我，",
    "T07n0220_514:0629a19": "方便為我說障道法，令我知此障道之法決",
    "T07n0220_514:0629a20": "定不能得預流果，乃至不得獨覺菩提，況當",
    "T07n0220_514:0629a21": "能得所求無上正等菩提！』「時，彼惡魔知此菩",
    "T07n0220_514:0629a22": "薩心不退屈，無惑無疑，即於是處化作無量",
    "T07n0220_514:0629a23": "苾芻形像，語菩薩言：『此諸苾芻皆於過去勤",
    "T07n0220_514:0629a24": "求無上正等菩提，經無量劫修行種種難行",
    "T07n0220_514:0629a25": "苦行，而不能得所求無上正等菩提，今皆退",
    "T07n0220_514:0629a26": "住阿羅漢果，諸漏已盡至苦邊際，云何汝等",
    "T07n0220_514:0629a27": "能得無上正等菩提？』「善現當知！是菩薩摩訶",
    "T07n0220_514:0629a28": "薩見聞此已，即作是念：『定是惡魔化作如此",
    "T07n0220_514:0629a29": "苾芻形像擾亂我心，因說障礙相似道法，定",
    "T07n0220_514:0629b01": "無菩薩摩訶薩眾修行般若波羅蜜多至圓",
    "T07n0220_514:0629b02": "滿位，不證無上正等菩提，退墮聲聞、獨覺等",
    "T07n0220_514:0629b03": "地。』爾時，菩薩復作是念：『若菩薩摩訶薩修行",
    "T07n0220_514:0629b04": "布施乃至般若波羅蜜多至究竟位，不得無",
    "T07n0220_514:0629b05": "上正等菩提必無是處；廣說乃至若菩薩摩",
    "T07n0220_514:0629b06": "訶薩修行一切智、道相智、一切相智至圓滿",
    "T07n0220_514:0629b07": "位，不得無上正等菩提必無是處。』若菩薩摩",
    "T07n0220_514:0629b08": "訶薩成就如是諸行、相、狀，知是不退轉菩薩",
    "T07n0220_514:0629b09": "摩訶薩。「復次，善現！一切不退轉菩薩摩訶薩",
    "T07n0220_514:0629b10": "恒行般若波羅蜜多，常作是念：『若菩薩摩訶",
    "T07n0220_514:0629b11": "薩如諸佛教精勤修學，恒不遠離六波羅蜜",
    "T07n0220_514:0629b12": "多所攝妙行，恒不遠離六波羅蜜多相應作",
    "T07n0220_514:0629b13": "意，恒不遠離一切智智相應作意，常以方便勸",
    "T07n0220_514:0629b14": "諸有情，精勤修學布施、淨戒、安忍、精進、靜慮、",
    "T07n0220_514:0629b15": "般若波羅蜜多，是菩薩摩訶薩決定不退布",
    "T07n0220_514:0629b16": "施波羅蜜多乃至般若波羅蜜多，決定不退",
    "T07n0220_514:0629b17": "內空乃至無性自性空，決定不退真如乃至",
    "T07n0220_514:0629b18": "不思議界，決定不退四聖諦理，決定不退四",
    "T07n0220_514:0629b19": "念住乃至八聖道支，決定不退四靜慮、四無",
    "T07n0220_514:0629b20": "量、四無色定，決定不退三解脫門，決定不退",
    "T07n0220_514:0629b21": "八解脫乃至十遍處，決定不退諸菩薩地，決",
    "T07n0220_514:0629b22": "定不退陀羅尼門、三摩地門，決定不退五眼、",
    "T07n0220_514:0629b23": "六神通，決定不退如來十力乃至十八佛不",
    "T07n0220_514:0629b24": "共法，決定不退大慈、大悲、大喜、大捨，決定不",
    "T07n0220_514:0629b25": "退無忘失法、恒住捨性，決定不退一切智、道",
    "T07n0220_514:0629b26": "相智、一切相智，必證無上正等菩提。』若菩薩",
    "T07n0220_514:0629b27": "摩訶薩成就如是諸行、狀、相，知是不退轉菩",
    "T07n0220_514:0629b28": "薩摩訶薩。「復次，善現！一切不退轉菩薩摩訶",
    "T07n0220_514:0629b29": "薩恒行般若波羅蜜多，常作是念：『若菩薩摩",
    "T07n0220_514:0629c01": "訶薩覺知魔事不隨魔事，覺知惡友不隨惡",
    "T07n0220_514:0629c02": "友語，覺知境界不隨境界轉，是菩薩摩訶薩",
    "T07n0220_514:0629c03": "決定不退布施波羅蜜多乃至般若波羅蜜",
    "T07n0220_514:0629c04": "多，決定不退內空乃至無性自性空，決定不",
    "T07n0220_514:0629c05": "退真如乃至不思議界，決定不退四聖諦理，",
    "T07n0220_514:0629c06": "決定不退四念住乃至八聖道支，決定不退",
    "T07n0220_514:0629c07": "四靜慮、四無量、四無色定，決定不退空、無相、",
    "T07n0220_514:0629c08": "無願解脫門，決定不退八解脫乃至十遍處，",
    "T07n0220_514:0629c09": "決定不退諸菩薩地，決定不退陀羅尼門、三",
    "T07n0220_514:0629c10": "摩地門，決定不退五眼、六神通，決定不退如",
    "T07n0220_514:0629c11": "來十力乃至十八佛不共法，決定不退大慈、",
    "T07n0220_514:0629c12": "大悲、大喜、大捨，決定不退無忘失法、恒住捨",
    "T07n0220_514:0629c13": "性，決定不退一切智、道相智、一切相智，必證",
    "T07n0220_514:0629c14": "無上正等菩提。』若菩薩摩訶薩成就如是諸",
    "T07n0220_514:0629c15": "行、狀、相，知是不退轉菩薩摩訶薩。「復次，善現！",
    "T07n0220_514:0629c16": "一切不退轉菩薩摩訶薩聞諸如來、應、正等覺",
    "T07n0220_514:0629c17": "所說法要，深心歡喜、恭敬信受、善解義趣，其",
    "T07n0220_514:0629c18": "心堅固猶若金剛，不可動轉不可引奪，常勤",
    "T07n0220_514:0629c19": "修學布施、淨戒、安忍、精進、靜慮、般若波羅蜜",
    "T07n0220_514:0629c20": "多，亦勸他學心無厭倦。若菩薩摩訶薩成就",
    "T07n0220_514:0629c21": "如是諸行、狀、相，知是不退轉菩薩摩訶薩。」爾",
    "T07n0220_514:0629c22": "時，善現復白佛言：「如是不退轉菩薩摩訶薩，",
    "T07n0220_514:0629c23": "於何退轉故名不退轉耶？」佛告善現：「是菩薩",
    "T07n0220_514:0629c24": "摩訶薩於色蘊想乃至識蘊想有退轉故名不",
    "T07n0220_514:0629c25": "退轉，於眼處想乃至意處想有退轉故名不退",
    "T07n0220_514:0629c26": "轉，於色處想乃至法處想有退轉故名不退",
    "T07n0220_514:0629c27": "轉，於眼界想乃至意界想有退轉故名不退",
    "T07n0220_514:0629c28": "轉，於色界想乃至法界想有退轉故名不退",
    "T07n0220_514:0629c29": "轉，於眼識界想乃至意識界想有退轉故名",
    "T07n0220_514:0630a01": "不退轉，於眼觸想乃至意觸想有退轉故名",
    "T07n0220_514:0630a02": "不退轉，於眼觸為緣所生諸受想乃至意觸",
    "T07n0220_514:0630a03": "為緣所生諸受想有退轉故名不退轉，於地",
    "T07n0220_514:0630a04": "界想乃至識界想有退轉故名不退轉，於因",
    "T07n0220_514:0630a05": "緣想乃至增上緣想有退轉故名不退轉，於",
    "T07n0220_514:0630a06": "無明想乃至老死想有退轉故名不退轉，於",
    "T07n0220_514:0630a07": "貪、瞋、癡想、諸見趣想有退轉故名不退轉，於",
    "T07n0220_514:0630a08": "布施波羅蜜多想乃至般若波羅蜜多想有退",
    "T07n0220_514:0630a09": "轉故名不退轉，於內空想乃至無性自性空",
    "T07n0220_514:0630a10": "想有退轉故名不退轉，於真如想乃至不思",
    "T07n0220_514:0630a11": "議界想有退轉故名不退轉，於四聖諦想有",
    "T07n0220_514:0630a12": "退轉故名不退轉，於四念住想乃至八聖道",
    "T07n0220_514:0630a13": "支想有退轉故名不退轉，於四靜慮、四無量、",
    "T07n0220_514:0630a14": "四無色定想有退轉故名不退轉，於空、無相、",
    "T07n0220_514:0630a15": "無願解脫門想有退轉故名不退轉，於八解",
    "T07n0220_514:0630a16": "脫想乃至十遍處想有退轉故名不退轉，於",
    "T07n0220_514:0630a17": "淨觀地想乃至如來地想有退轉故名不退",
    "T07n0220_514:0630a18": "轉，於極喜地想乃至法雲地想有退轉故名",
    "T07n0220_514:0630a19": "不退轉，於陀羅尼門、三摩地門想有退轉故",
    "T07n0220_514:0630a20": "名不退轉，於五眼、六神通想有退轉故名不",
    "T07n0220_514:0630a21": "退轉，於如來十力想乃至十八佛不共法想",
    "T07n0220_514:0630a22": "有退轉故名不退轉，於大慈、大悲、大喜、大捨",
    "T07n0220_514:0630a23": "想有退轉故名不退轉，於三十二相、八十隨",
    "T07n0220_514:0630a24": "好想有退轉故名不退轉，於無忘失法、恒住",
    "T07n0220_514:0630a25": "捨性想有退轉故名不退轉，於預流果想乃",
    "T07n0220_514:0630a26": "至獨覺菩提想有退轉故名不退轉，於諸菩",
    "T07n0220_514:0630a27": "薩摩訶薩行及佛無上正等菩提想有退轉故",
    "T07n0220_514:0630a28": "名不退轉，於一切智、道相智、一切相智想有",
    "T07n0220_514:0630a29": "退轉故名不退轉，於諸異生、聲聞、獨覺、菩薩、",
    "T07n0220_514:0630b01": "佛想有退轉故名不退轉。所以者何？如是不",
    "T07n0220_514:0630b02": "退轉菩薩摩訶薩，以自相空觀一切法，已入",
    "T07n0220_514:0630b03": "菩薩正性離生，乃至不見少法可得，不可得",
    "T07n0220_514:0630b04": "故無所造作，無造作故名畢竟不生，畢竟不",
    "T07n0220_514:0630b05": "生故名無生法忍，由得如是無生法忍故名",
    "T07n0220_514:0630b06": "不退轉菩薩摩訶薩。若菩薩摩訶薩成就如",
    "T07n0220_514:0630b07": "是諸行、狀、相，知是不退轉菩薩摩訶薩。",
    "T07n0220_514:0630b08": "大般若波羅蜜多經卷第五百一十四"
}