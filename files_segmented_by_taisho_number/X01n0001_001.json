{
    "X01n0001_001:0001a04": "圓覺經佚文",
    "X01n0001_001:0001a06": "余嚮偶獲古宋本大方廣圓覺修多羅了義經下",
    "X01n0001_001:0001a07": "卷一帖。一紙廿行。行十二字。經末有左藏庫西潘",
    "X01n0001_001:0001a08": "閬巷(一行)內李三二郎印行(二行)之記。今撿尋其文。汝",
    "X01n0001_001:0001a09": "善男子當獲來世是修行者。無令惡魔及諸外道",
    "X01n0001_001:0001a10": "惱其身心。令生退屈之下。有爾時世尊(乃至)無令",
    "X01n0001_001:0001a11": "生退屈等一百一十三言。此現存諸藏本所無也",
    "X01n0001_001:0001a12": "按此經文。圓覺會中有十二菩薩。各從座起發法",
    "X01n0001_001:0001a13": "問。佛亦各答之之事。而經先以長行詳述。而後以",
    "X01n0001_001:0001a14": "偈重說之。然至於敘最後起座賢善首菩薩與佛",
    "X01n0001_001:0001a15": "問答。唯有長行而無偈。文體既不一。乃其為誤脫",
    "X01n0001_001:0001a16": "可知耳。今為看舊藏經者具錄其文于左云爾。",
    "X01n0001_001:0001a17": "明治辛亥歲十二月　　　　松本文識",
    "X01n0001_001:0001a18": "爾時世尊。欲重宣此義。而說偈言。",
    "X01n0001_001:0001a19": "　賢善首當知　　是經諸佛說　　如來等護持",
    "X01n0001_001:0001a20": "　十二部眼目　　名為大方廣　　圓覺陀羅尼",
    "X01n0001_001:0001a21": "　顯如來境界　　依此修行者　　增進至佛地",
    "X01n0001_001:0001a22": "　如海納百川　　飲者皆充滿　　假使施七寶",
    "X01n0001_001:0001a23": "　積滿三千界　　不如聞此經　　若化河沙眾",
    "X01n0001_001:0001a24": "　皆得阿羅漢　　不如聞半偈　　汝等於來世"
}