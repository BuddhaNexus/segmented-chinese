{
    "T50n2040_004:0068a15": "釋迦譜卷第四",
    "T50n2040_004:0068a17": "梁沙門釋僧祐撰",
    "T50n2040_004:0068a18": "釋迦雙樹般涅槃記第二十七",
    "T50n2040_004:0068a19": "釋迦八國分舍利記第二十八",
    "T50n2040_004:0068a20": "釋迦天上龍宮舍利寶塔記第二十九",
    "T50n2040_004:0068a21": "釋迦龍宮佛[咨*毛]塔記第三十",
    "T50n2040_004:0068a22": "釋迦雙樹般涅槃記第二十七(出大般涅槃經)",
    "T50n2040_004:0068a23": "佛在拘尸那城。力士生地阿夷羅跋提河邊",
    "T50n2040_004:0068a24": "娑羅雙樹間。與大比丘八十億百千人俱。前",
    "T50n2040_004:0068a25": "後圍繞。二月十五日臨涅槃時。以佛神力",
    "T50n2040_004:0068a26": "出大音聲。乃至有頂隨其類音。普告眾生。今",
    "T50n2040_004:0068a27": "日如來應供正遍知。憐愍眾生如羅睺羅。為",
    "T50n2040_004:0068a28": "作歸依。大覺世尊將欲涅槃。一切眾生若有",
    "T50n2040_004:0068a29": "所疑。今悉可問。為最後問。",
    "T50n2040_004:0068b01": "長阿含經云。佛於毘耶離與阿難獨坐。於",
    "T50n2040_004:0068b02": "後夏安居中。佛身疾生舉軀皆痛。佛告阿",
    "T50n2040_004:0068b03": "難。諸有修四神足多修習行常念不忘。在意",
    "T50n2040_004:0068b04": "所欲。可得不死一劫有餘。阿難。佛四神足已",
    "T50n2040_004:0068b05": "多。如來可止一劫有餘。為世除冥天人獲安。",
    "T50n2040_004:0068b06": "爾時阿難默然不對。如是再三。阿難為魔之",
    "T50n2040_004:0068b07": "所蔽。曚曚不悟。佛告阿難宜知是時。阿難",
    "T50n2040_004:0068b08": "承旨禮佛而去。其間未久。時魔波旬來。白",
    "T50n2040_004:0068b09": "佛意無欲般涅槃。佛告波旬。且止且止我",
    "T50n2040_004:0068b10": "自知時。如來今者未取涅槃。波旬復白佛",
    "T50n2040_004:0068b11": "言。佛昔初成正覺。我時勸請如來可般涅槃。",
    "T50n2040_004:0068b12": "爾時如來報言。須我諸弟子集化。今正是",
    "T50n2040_004:0068b13": "時．何不滅度。佛言止止波旬。佛自知時不久",
    "T50n2040_004:0068b14": "住也。是後三月。於本生處拘尸那竭。娑羅園",
    "T50n2040_004:0068b15": "雙樹間。當取滅度。時魔即念佛不虛言。歡喜",
    "T50n2040_004:0068b16": "踊躍忽然不現。佛即於遮波羅塔。定意三昧",
    "T50n2040_004:0068b17": "捨命住壽。當此之時地大振動。人民驚怖",
    "T50n2040_004:0068b18": "衣毛為竪。佛放大光。幽冥之處莫不蒙明。",
    "T50n2040_004:0068b19": "各得相見。賢者阿難心驚毛竪。疾行詣佛頭",
    "T50n2040_004:0068b20": "面禮足。白佛言。怪哉地動。是何因緣。佛告",
    "T50n2040_004:0068b21": "阿難。凡世地動有八因緣。夫地在水上。水",
    "T50n2040_004:0068b22": "止於風。風止於空。空中大風有時自起。則",
    "T50n2040_004:0068b23": "大水擾則普地動。是為一。復次有時。得道",
    "T50n2040_004:0068b24": "比丘比丘尼。及大神尊天觀水性多觀地性",
    "T50n2040_004:0068b25": "少。欲自試力則普地動。是為二。菩薩降神",
    "T50n2040_004:0068b26": "母胎地為大動。是為三。菩薩從右脇生則普",
    "T50n2040_004:0068b27": "地動。是為四。菩薩初成正覺。是為五。初轉",
    "T50n2040_004:0068b28": "無上法輪。是為六。佛教將畢欲捨性命則普",
    "T50n2040_004:0068b29": "地動。是為七。如來欲入無餘涅槃界。而般",
    "T50n2040_004:0068c01": "涅槃時地大振動。是為八也。爾時世尊告",
    "T50n2040_004:0068c02": "阿難。俱詣香塔現在比丘普勅令集。如來不",
    "T50n2040_004:0068c03": "久是後三月當般泥洹。諸比丘聞已。皆悉愕",
    "T50n2040_004:0068c04": "然殞絕迷荒。自投於地舉聲大呼。一何駛哉",
    "T50n2040_004:0068c05": "佛取滅度。婉轉[口*睪]叫不能自勝。佛告諸比",
    "T50n2040_004:0068c06": "丘。汝等且止勿懷憂悲。天地人物無生不終。",
    "T50n2040_004:0068c07": "欲使有為不變易者。無有是處。天魔波旬向",
    "T50n2040_004:0068c08": "來請我。我言是後三月當般涅槃。爾時賢者",
    "T50n2040_004:0068c09": "阿難。右膝著地叉手白佛言。唯願世尊。留",
    "T50n2040_004:0068c10": "住一劫勿取滅度。爾時世尊默然不對。如是",
    "T50n2040_004:0068c11": "三請。佛告阿難。汝親從佛聞。佛四神足已多。",
    "T50n2040_004:0068c12": "習行不忘。可止不死一劫有餘。多所饒益天",
    "T50n2040_004:0068c13": "人獲安。汝爾時何不勸請如來使不滅度。今",
    "T50n2040_004:0068c14": "汝方言豈不過耶。吾已捨性命已棄已吐。欲",
    "T50n2040_004:0068c15": "使如來自違言者。無有是處。",
    "T50n2040_004:0068c16": "爾時世尊於晨朝時。從其面門放種種光。遍",
    "T50n2040_004:0068c17": "照三千大千佛之世界。乃至十方六趣眾生。",
    "T50n2040_004:0068c18": "遇斯光者。罪垢煩惱一切消除。是諸眾生見",
    "T50n2040_004:0068c19": "聞是已。心大憂惱同時舉聲悲號啼哭。爾時",
    "T50n2040_004:0068c20": "大地諸山大海皆悉震動。時諸眾生共相謂",
    "T50n2040_004:0068c21": "言。當共疾往詣拘尸城。勸請如來莫般涅槃。",
    "T50n2040_004:0068c22": "住世一劫若減一劫。諸大弟子尊者摩訶迦",
    "T50n2040_004:0068c23": "旃延等。遇佛光者。其身戰掉不能自持。發",
    "T50n2040_004:0068c24": "聲大叫生種種苦惱。復有八十百千諸比丘。",
    "T50n2040_004:0068c25": "皆阿羅漢如大龍王。復有六十億比丘尼。",
    "T50n2040_004:0068c26": "亦是大阿羅漢。各於晨朝日初出時舉身毛",
    "T50n2040_004:0068c27": "竪遍體血現。如波羅奢花。涕泣盈目生大",
    "T50n2040_004:0068c28": "苦惱。疾至佛所稽首佛足。繞百千匝却坐",
    "T50n2040_004:0068c29": "一面。復有一恒河沙菩薩摩訶薩。位階十",
    "T50n2040_004:0069a01": "地日初出時遇佛光明。遍體血現涕泣盈目。",
    "T50n2040_004:0069a02": "疾至佛所稽首佛足。繞百千匝却坐一面。復",
    "T50n2040_004:0069a03": "有二恒河沙諸優婆塞。三恒河沙優婆夷。",
    "T50n2040_004:0069a04": "四恒河沙毘舍離城諸離車等。五恒河沙大",
    "T50n2040_004:0069a05": "臣長者。復有閻浮提內所有諸王。復有七恒",
    "T50n2040_004:0069a06": "河沙諸王夫人。唯除阿闍世王夫人。所設供",
    "T50n2040_004:0069a07": "養七倍於前。復有八恒河沙諸天女等。九恒",
    "T50n2040_004:0069a08": "河沙諸龍王等。十恒河沙諸鬼神王。所設供",
    "T50n2040_004:0069a09": "具倍於諸龍。復有二十恒河沙金翅鳥王。三",
    "T50n2040_004:0069a10": "十恒河沙乾闥婆王。四十恒河沙緊那羅王。",
    "T50n2040_004:0069a11": "五十恒河沙摩睺羅伽王。六十恒河沙阿修",
    "T50n2040_004:0069a12": "羅王。七十恒河沙阿那婆王。八十恒河沙",
    "T50n2040_004:0069a13": "羅剎王。更不食人其形醜陋。以佛神力皆悉",
    "T50n2040_004:0069a14": "端正。復有九十恒河沙樹林神王。千恒河",
    "T50n2040_004:0069a15": "沙持呪王。一億恒河沙貪色鬼魅。百億恒河",
    "T50n2040_004:0069a16": "沙天諸婇女。千億恒河沙地諸鬼王。十萬億",
    "T50n2040_004:0069a17": "恒河沙諸天王。及四天王等。復有十萬億恒",
    "T50n2040_004:0069a18": "河沙。四方風神吹諸樹上。時非時花散雙樹",
    "T50n2040_004:0069a19": "間。十萬億恒河沙主雲雨神。皆作是念。如來",
    "T50n2040_004:0069a20": "涅槃梵身之時。我當注雨令火時滅。復有二",
    "T50n2040_004:0069a21": "十恒河沙大香象王。拔取諸妙蓮花來至佛",
    "T50n2040_004:0069a22": "所。二十恒河沙師子獸王。持諸花果來至佛",
    "T50n2040_004:0069a23": "所。二十恒河沙諸飛鳥王。鳧雁鴛鴦孔雀迦",
    "T50n2040_004:0069a24": "陵頻伽鳥耆婆鳥。持諸花果稽首佛足。二十",
    "T50n2040_004:0069a25": "恒河沙水牛王。往至佛所出妙香乳。其乳",
    "T50n2040_004:0069a26": "流滿拘尸城。所有溝坑。色香美味悉皆具",
    "T50n2040_004:0069a27": "足二十恒河沙四天下中諸神仙人持諸香花",
    "T50n2040_004:0069a28": "甘果。稽首佛足閻浮提中一切蜂王。持種種",
    "T50n2040_004:0069a29": "花來詣佛所。復有無量世界中間。及閻浮提",
    "T50n2040_004:0069b01": "所有諸山神。四大海神及諸河神。有大威德。",
    "T50n2040_004:0069b02": "所設供養倍勝於前。以詹婆花散熙連河。",
    "T50n2040_004:0069b03": "稽首佛足却住一面。爾時拘尸城。娑羅林",
    "T50n2040_004:0069b04": "變白猶如白鵠。於虛空中自然而有七寶堂",
    "T50n2040_004:0069b05": "閣。彫文刻鏤。流泉浴池上妙蓮花。亦如忉",
    "T50n2040_004:0069b06": "利歡喜之園。是諸天人阿修羅等。咸覩如來",
    "T50n2040_004:0069b07": "涅槃之相。皆悉悲感。時四天王及三十三天。",
    "T50n2040_004:0069b08": "乃至第六天所設供養。展轉勝前。大梵天",
    "T50n2040_004:0069b09": "王及餘梵眾。放身光明遍四天下。欲界人天",
    "T50n2040_004:0069b10": "日月光明悉不復現。持諸寶幢幡極短者。",
    "T50n2040_004:0069b11": "懸於梵宮。到娑羅樹間。稽首佛足白言。",
    "T50n2040_004:0069b12": "唯願如來哀受我等最後供養。如來知時默",
    "T50n2040_004:0069b13": "然不受。爾時毘摩質多阿修羅王。與無量",
    "T50n2040_004:0069b14": "大眷屬俱。身諸光明勝於梵天。持諸寶幢其",
    "T50n2040_004:0069b15": "蓋小者。覆千世界。上妙甘饍來詣佛所欲界",
    "T50n2040_004:0069b16": "魔王波旬。與其眷屬諸天婇女。阿僧祇眾。",
    "T50n2040_004:0069b17": "開地獄門施諸清淨水。因而告曰。汝等今",
    "T50n2040_004:0069b18": "者無所能為。唯當專念如來。當令汝等長",
    "T50n2040_004:0069b19": "夜獲安。時魔波旬於地獄中。悉除刀劍無量",
    "T50n2040_004:0069b20": "苦毒。熾然炎火注雨滅之。以佛神力復令",
    "T50n2040_004:0069b21": "諸眷屬。皆捨刀劍弓弩矛銏長鉤。鬪輪羂",
    "T50n2040_004:0069b22": "索所持供養。倍勝一切人天所設。其蓋小",
    "T50n2040_004:0069b23": "者覆中千界。來至佛所稽首佛足。唯願如來",
    "T50n2040_004:0069b24": "哀受我等最後供養。如是三請皆亦不受。時",
    "T50n2040_004:0069b25": "魔波旬不果所願。心懷愁惱却住一面。爾時",
    "T50n2040_004:0069b26": "大自在天王。與其眷屬無量無邊。及諸天眾",
    "T50n2040_004:0069b27": "所設供具。悉覆梵釋。人天八部所有供具。",
    "T50n2040_004:0069b28": "梵釋所設猶如聚墨。在珂貝邊悉不復現。寶",
    "T50n2040_004:0069b29": "蓋小者能覆三千大千世界。來詣佛所稽首",
    "T50n2040_004:0069c01": "佛足。繞無數匝。爾時東方去此。無數阿僧祇",
    "T50n2040_004:0069c02": "恒河沙微塵世界。彼有佛土名意樂美音。",
    "T50n2040_004:0069c03": "佛號虛空等如來十號具足。爾時彼佛告第",
    "T50n2040_004:0069c04": "一大弟子言。汝今宜往西方娑婆世界釋迦",
    "T50n2040_004:0069c05": "牟尼如來。彼佛不久當般涅槃。汝可持此世",
    "T50n2040_004:0069c06": "界香飯。奉獻彼佛。世尊食已入般涅槃。爾時",
    "T50n2040_004:0069c07": "無邊身菩薩。即受佛教稽首佛足發彼國來。",
    "T50n2040_004:0069c08": "應時此間三千大千世界。大地六種震動。",
    "T50n2040_004:0069c09": "梵釋四王魔王波旬。摩醯首羅。見是地動。",
    "T50n2040_004:0069c10": "舉身毛竪喉舌枯燥。驚怖戰慄各欲四散。自",
    "T50n2040_004:0069c11": "見其身無復光明。是時文殊師利即從坐起。",
    "T50n2040_004:0069c12": "告諸大眾。汝等勿懼。東方去此。無量阿僧祇",
    "T50n2040_004:0069c13": "恒河沙微塵等世界。有佛號虛空等如來。十",
    "T50n2040_004:0069c14": "號具足。彼有菩薩。名無邊身與無量菩薩。欲",
    "T50n2040_004:0069c15": "來至此供養如來。以彼菩薩威德力故。令汝",
    "T50n2040_004:0069c16": "身光悉不復現。爾時大眾悉遙見彼佛。如",
    "T50n2040_004:0069c17": "明鏡中自觀己身。見無邊身菩薩一一毛孔。",
    "T50n2040_004:0069c18": "各各出生一大蓮花。各有七萬八千城邑。七",
    "T50n2040_004:0069c19": "寶雜廁。是中眾生不聞餘名。純聞無上大乘",
    "T50n2040_004:0069c20": "之聲。書持讀誦大乘經典。一切大眾悉皆得",
    "T50n2040_004:0069c21": "見。無邊身菩薩。身大無邊量同虛空。唯除諸",
    "T50n2040_004:0069c22": "佛餘無能見。身量邊際。時無邊身菩薩稽",
    "T50n2040_004:0069c23": "首佛足。合掌白言。世尊。唯願哀愍受我等",
    "T50n2040_004:0069c24": "食。如來知時默然不受。南西北方諸佛世",
    "T50n2040_004:0069c25": "界。亦有無量無邊身菩薩。所持供養倍勝於",
    "T50n2040_004:0069c26": "前。時娑羅樹吉祥福地。縱廣三十二由旬。",
    "T50n2040_004:0069c27": "大眾充滿間無空缺。爾時四方無邊身菩薩。",
    "T50n2040_004:0069c28": "及其眷屬所坐之處。或如錐頭鍼鋒。十方如",
    "T50n2040_004:0069c29": "微塵世界。諸大菩薩悉來集會。唯除尊者",
    "T50n2040_004:0070a01": "摩訶迦葉阿難二眾。阿闍世王及其眷屬。乃",
    "T50n2040_004:0070a02": "至毒蛇視能殺人。蛣蜣蝮蝎及十六種行惡",
    "T50n2040_004:0070a03": "業者。悉皆來集。陀那婆神阿修羅等。悉捨",
    "T50n2040_004:0070a04": "惡念皆生慈心。除一闡提。爾時三千大千世",
    "T50n2040_004:0070a05": "界。以佛神力地皆柔軟。眾寶莊嚴。猶如西方",
    "T50n2040_004:0070a06": "無量壽佛極樂世界。是時大眾悉見十方微",
    "T50n2040_004:0070a07": "塵等諸佛世界。如於明鏡自觀己身。爾時如",
    "T50n2040_004:0070a08": "來面門所出五色光明。其光明耀覆諸大會。",
    "T50n2040_004:0070a09": "令彼身光悉不復現。所應作已還從口入。時",
    "T50n2040_004:0070a10": "諸天人阿修羅等。見佛光明還從口入。皆大",
    "T50n2040_004:0070a11": "恐怖身毛為竪。復作是言。如來光明出已還",
    "T50n2040_004:0070a12": "入。必於十方所作已辦將。是最後涅槃之相。",
    "T50n2040_004:0070a13": "嗚呼痛哉。世間大苦。悲號啼哭不能自持。",
    "T50n2040_004:0070a14": "爾時會中有優婆塞。是拘尸城工巧之子。名",
    "T50n2040_004:0070a15": "曰純陀。與其同類十五人俱。從座而起偏袒",
    "T50n2040_004:0070a16": "右臂右膝著地合掌向佛。悲感流淚頂禮佛",
    "T50n2040_004:0070a17": "足。白佛言。唯願世尊。及比丘僧。哀受我等最",
    "T50n2040_004:0070a18": "後供養。我等從今無主無親。無救無護貧窮",
    "T50n2040_004:0070a19": "飢困。欲從如來求將來食。唯願哀受我等微",
    "T50n2040_004:0070a20": "供然後涅槃。爾時世尊一切種智。告純陀曰。",
    "T50n2040_004:0070a21": "善哉善哉。我今為汝除斷貧窮。無上法雨雨",
    "T50n2040_004:0070a22": "汝身田令生法牙。令汝具足檀波羅蜜。爾時",
    "T50n2040_004:0070a23": "大眾歡喜踊躍。同聲讚言。善哉善哉。希有純",
    "T50n2040_004:0070a24": "陀。佛已受汝最後供養。汝今純陀真是佛子。",
    "T50n2040_004:0070a25": "佛告純陀。汝所奉施佛及大眾今正是時。如",
    "T50n2040_004:0070a26": "來正爾當般涅槃。第二第三亦復如是。爾時",
    "T50n2040_004:0070a27": "純陀聞佛語已。舉聲號哭復白大眾。我等今",
    "T50n2040_004:0070a28": "者一切當共。五體投地同聲勸佛莫般涅槃。",
    "T50n2040_004:0070a29": "佛告純陀。莫大啼哭自亂其心。我以哀愍汝",
    "T50n2040_004:0070b01": "及一切。是故今日欲入涅槃。何以故。諸佛法",
    "T50n2040_004:0070b02": "爾有為亦然。速辦所施不宜久停。爾時世尊。",
    "T50n2040_004:0070b03": "從其面門放種種色。青黃赤白紅紫光明。照",
    "T50n2040_004:0070b04": "純陀身。純陀遇已。與諸眷屬持諸餚饌。疾往",
    "T50n2040_004:0070b05": "佛所憂悲悵怏。重白佛言。唯願如來。猶見哀",
    "T50n2040_004:0070b06": "愍住壽一劫若減一劫。佛告純陀。汝欲令我",
    "T50n2040_004:0070b07": "久住世者。宜當速奉最後具足檀波羅蜜。爾",
    "T50n2040_004:0070b08": "時一切菩薩天人雜類。異口同音唱言。奇哉",
    "T50n2040_004:0070b09": "純陀成大福德。我等無福所設供具則為唐",
    "T50n2040_004:0070b10": "捐。爾時世尊。欲令一切眾望滿足。於自身",
    "T50n2040_004:0070b11": "上一一毛孔化無量佛。一一諸佛各有無量",
    "T50n2040_004:0070b12": "諸比丘僧。悉皆示現受其供養。釋迦如來自",
    "T50n2040_004:0070b13": "受純陀所奉設者。爾時純陀。所持粳糧成熟",
    "T50n2040_004:0070b14": "之食。摩伽陀國滿足八斛。以佛神力。皆悉充",
    "T50n2040_004:0070b15": "足一切大會。",
    "T50n2040_004:0070b16": "長阿含經云。世尊與諸大眾。至波波城闍頭",
    "T50n2040_004:0070b17": "園中。時有工師子名曰周那。即自嚴服至世",
    "T50n2040_004:0070b18": "尊所。頭面禮足即請世尊。明日舍食時。佛默",
    "T50n2040_004:0070b19": "然受請。明日時到。爾時世尊法服持鉢。大眾",
    "T50n2040_004:0070b20": "圍繞往詣其舍。周那尋會設飯食供佛及僧。",
    "T50n2040_004:0070b21": "別煮栴檀樹耳世所奇珍。獨奉世尊。佛漸為",
    "T50n2040_004:0070b22": "說法示教利喜已。大眾圍遶侍從而還。中路",
    "T50n2040_004:0070b23": "止一樹下。告阿難言。吾患背痛汝可敷座。",
    "T50n2040_004:0070b24": "尋即敷座。阿難白佛言。周那設供無有福",
    "T50n2040_004:0070b25": "利。所以者何。如來最後。於其舍食便取涅槃。",
    "T50n2040_004:0070b26": "佛告阿難勿作是言。周那為獲大利。得壽命",
    "T50n2040_004:0070b27": "得色得力。所以者何。佛初成道能施食者。佛",
    "T50n2040_004:0070b28": "臨滅度能施食者。此二功德正等無異。雙卷",
    "T50n2040_004:0070b29": "大般泥洹經云。佛語賢者。阿難俱之波旬國。",
    "T50n2040_004:0070c01": "弟子皆行。到止城外禪顯園中。波旬豪姓",
    "T50n2040_004:0070c02": "有諸花氏。聞佛來到皆出作禮。稽首畢一面",
    "T50n2040_004:0070c03": "坐。有花氏子淳。獨留長跪白佛。欲設微食。",
    "T50n2040_004:0070c04": "願與聖眾俱屈威神。佛默然可之。淳喜為",
    "T50n2040_004:0070c05": "禮而歸。而調作腆美。晨施床座。佛與眾弟",
    "T50n2040_004:0070c06": "子俱到其舍就高座。淳手自斟酌奉鉢致漿。",
    "T50n2040_004:0070c07": "供養行澡水畢。佛說法已。淳歡喜。佛語阿難",
    "T50n2040_004:0070c08": "俱之拘夷邑。行半道所。佛疾生身背痛。止樹",
    "T50n2040_004:0070c09": "下坐。於是佛語賢者。阿難至熙連河自澡浴",
    "T50n2040_004:0070c10": "已。告阿難朝從花子淳飯。夜當滅度。天下",
    "T50n2040_004:0070c11": "有二難。一為若施飯食。成無上道。為至聖",
    "T50n2040_004:0070c12": "佛。二為若施飯食。棄所受餘。無為之情而滅",
    "T50n2040_004:0070c13": "度。今淳飯佛。當得長壽。得受無欲。得大富",
    "T50n2040_004:0070c14": "得極貴。得官屬。終生天上獲此五福。語淳勿",
    "T50n2040_004:0070c15": "憂宜用歡喜。",
    "T50n2040_004:0070c16": "祐尋此二經。與大般涅槃所說。淳陀最後供",
    "T50n2040_004:0070c17": "養。多有不同。此大小乘經現化之各殊也。",
    "T50n2040_004:0070c18": "爾時樹林其地陜小。以佛神力如針鋒處。皆",
    "T50n2040_004:0070c19": "有無量諸佛。世尊所食之物亦無差別。是時",
    "T50n2040_004:0070c20": "天人阿修羅等。啼泣悲嘆。如來今日已受我",
    "T50n2040_004:0070c21": "等最後供養。當般涅槃。我等當復更供養誰。",
    "T50n2040_004:0070c22": "爾時世尊為欲安慰一切大眾。而說偈言。",
    "T50n2040_004:0070c23": "　若有不能　　如是觀了　　三寶常者",
    "T50n2040_004:0070c24": "　是栴陀羅　　若有能知　　三法常住",
    "T50n2040_004:0070c25": "　實法因緣　　離苦安樂",
    "T50n2040_004:0070c26": "爾時人天大眾。阿修羅等聞是法已。心生歡",
    "T50n2040_004:0070c27": "喜踊躍無量。知佛常住。散種種花。鼓天妓",
    "T50n2040_004:0070c28": "樂。爾時世尊與文殊師利迦葉菩薩。及與純",
    "T50n2040_004:0070c29": "陀受記別已。說如是言。諸善男子。自修",
    "T50n2040_004:0071a01": "其心。慎莫放逸。我今背疾舉體皆痛。我今欲",
    "T50n2040_004:0071a02": "臥。如彼小兒及常患者。文殊汝等當為四部",
    "T50n2040_004:0071a03": "廣說大法。今以此法付囑於汝。乃至迦葉阿",
    "T50n2040_004:0071a04": "難等至當復付囑。爾時如來說是語已。為",
    "T50n2040_004:0071a05": "調伏諸眾生故。現身有疾右脇而臥。如彼病",
    "T50n2040_004:0071a06": "人。",
    "T50n2040_004:0071a07": "長阿含經云。爾時世尊入拘尸城。向本生處",
    "T50n2040_004:0071a08": "末羅雙樹間。告阿難曰。汝為如來於雙樹間。",
    "T50n2040_004:0071a09": "敷置床座。使頭北首面向西方。所以然者。",
    "T50n2040_004:0071a10": "吾法流布當久住北方。爾時世尊自四牒僧",
    "T50n2040_004:0071a11": "伽梨。偃右脇如師子王。累足而臥。時雙樹間",
    "T50n2040_004:0071a12": "鬼神。以非時花布散于地。阿難長跪叉手白",
    "T50n2040_004:0071a13": "佛言。莫於此鄙陋。小城荒毀之土。取滅度",
    "T50n2040_004:0071a14": "也。更有大國迦維羅衛國。波羅捺國。民人",
    "T50n2040_004:0071a15": "眾多必能恭敬供養舍利。佛言止止。無謂此",
    "T50n2040_004:0071a16": "土以為鄙陋。昔者此國土有王。名大善見",
    "T50n2040_004:0071a17": "七寶具足王。有四德主四天下。善見命終",
    "T50n2040_004:0071a18": "生第七梵天。其王死七日後。輪寶珠寶自",
    "T50n2040_004:0071a19": "然不見。象寶馬寶玉女寶居士寶主兵寶",
    "T50n2040_004:0071a20": "同日命終。城池法殿金色羅園變為土水。",
    "T50n2040_004:0071a21": "有法無常要歸磨滅。唯得聖諦道爾乃知",
    "T50n2040_004:0071a22": "之。我自憶念曾於此處。六反作轉輪聖王。",
    "T50n2040_004:0071a23": "終厝骨於此。今我成無上正覺。復捨性命厝",
    "T50n2040_004:0071a24": "身於此。自今已後生死永終。無有方土厝吾",
    "T50n2040_004:0071a25": "身處。此最後邊更不受有。",
    "T50n2040_004:0071a26": "爾時迦葉菩薩白佛言。世尊。如來已免一切",
    "T50n2040_004:0071a27": "諸病。苦患悉除無復怖畏。世尊一切眾生",
    "T50n2040_004:0071a28": "有四毒箭。則為病因。何等為四。貪欲瞋恚愚",
    "T50n2040_004:0071a29": "癡憍慢。若有病因則有病生。所謂愛熱肺病。",
    "T50n2040_004:0071b01": "上氣吐逆。膚體[病丙+習][病丙+習]。其心悶亂。下利噦噎。",
    "T50n2040_004:0071b02": "小便淋瀝。眼耳疼痛。背滿腹脹。顛狂乾痟。鬼",
    "T50n2040_004:0071b03": "魅所著。如是種種身心諸病。諸佛世尊悉無",
    "T50n2040_004:0071b04": "復有。今日如來何緣。顧命文殊師利而作是",
    "T50n2040_004:0071b05": "言。我今背痛汝等當為大眾說法。有二因緣",
    "T50n2040_004:0071b06": "則無病苦。何等為二。一者憐愍一切眾生。",
    "T50n2040_004:0071b07": "二者給施病者醫藥。如來往昔已於無量萬",
    "T50n2040_004:0071b08": "億劫中。修菩薩道當行愛語。利益眾生不",
    "T50n2040_004:0071b09": "令苦惱。施疾病者種種醫藥。何緣於今自言",
    "T50n2040_004:0071b10": "有病。世尊。世有病人或坐或起。不安其所。或",
    "T50n2040_004:0071b11": "索飲食誡勅家屬。修治產業。何故如來默",
    "T50n2040_004:0071b12": "然而臥。不教弟子聲聞人等。尸波羅蜜諸禪",
    "T50n2040_004:0071b13": "解脫。三摩跋提。修諸正勤。何緣不說如是甚",
    "T50n2040_004:0071b14": "深大乘經典。如來何故。不以無量方便教。大",
    "T50n2040_004:0071b15": "迦葉人中象王。諸大人等令不退於阿耨",
    "T50n2040_004:0071b16": "多羅三藐三菩提。何故不治諸惡比丘。受畜",
    "T50n2040_004:0071b17": "一切不淨物者。世尊實無有病。云何默然右",
    "T50n2040_004:0071b18": "脇而臥。一切愚人生滅。盡想當為外道九",
    "T50n2040_004:0071b19": "十五種之所輕慢。沙門瞿曇無常所遷。如來",
    "T50n2040_004:0071b20": "世尊無上仙人。已拔毒箭得無所畏。今者何",
    "T50n2040_004:0071b21": "故右脇而臥。令諸人天悲愁苦惱。爾時世尊",
    "T50n2040_004:0071b22": "大悲熏心。知諸眾生各各所念。將欲隨順畢",
    "T50n2040_004:0071b23": "竟利益。即從臥起結跏趺坐。顏貌熙怡如融",
    "T50n2040_004:0071b24": "金聚。放大光明充遍虛空。其光大盛過百千",
    "T50n2040_004:0071b25": "日。照于東方南西北方四維上下。諸佛世界。",
    "T50n2040_004:0071b26": "於其身上一切毛孔。一一毛孔出一蓮華。各",
    "T50n2040_004:0071b27": "具千葉純真金色。各出種種雜色光明。皆",
    "T50n2040_004:0071b28": "悉遍至阿鼻地獄。想地獄。黑繩地獄。眾合地",
    "T50n2040_004:0071b29": "獄。叫喚地地。大叫喚地獄。燋熱地獄。大燋",
    "T50n2040_004:0071c01": "熱地獄。是八地獄其中眾生。常為諸苦之所",
    "T50n2040_004:0071c02": "逼切。所謂燒煮火炙。斫刺[利禾+皮]剝。乃至八種",
    "T50n2040_004:0071c03": "寒氷地獄。所謂擘裂身體碎壞。遇斯光已。",
    "T50n2040_004:0071c04": "如是等苦悉滅無餘。是光明中。言諸眾生皆",
    "T50n2040_004:0071c05": "有佛性。眾生聞已即便命終。生人天中。此",
    "T50n2040_004:0071c06": "閻浮提及餘世界。所有地獄。皆悉虛空無受",
    "T50n2040_004:0071c07": "罪者。除一闡提。餓鬼眾生飢渴所逼。遇斯",
    "T50n2040_004:0071c08": "光已飢渴即除。是光明中。亦說眾生皆有佛",
    "T50n2040_004:0071c09": "性。聞已命終生天人中。餓鬼悉空。除謗大",
    "T50n2040_004:0071c10": "乘。畜生共相殘食。遇斯光已恚心悉滅。是",
    "T50n2040_004:0071c11": "光明中。亦說眾生皆有佛性。聞已命終生天",
    "T50n2040_004:0071c12": "人中。畜生亦盡。除謗正法。是一一花各有",
    "T50n2040_004:0071c13": "一佛。圓光一尋端嚴最上。是諸世尊。或震雷",
    "T50n2040_004:0071c14": "音或注洪雨。或扇大風或出烟炎。或有示現",
    "T50n2040_004:0071c15": "初生出家。轉妙法輪入于涅槃。此閻浮提中",
    "T50n2040_004:0071c16": "眾生。遇斯光已盲者見色。聾者聽聲啞言",
    "T50n2040_004:0071c17": "癖行。貧者得財慳者能施。恚者慈心不信",
    "T50n2040_004:0071c18": "者信。無一眾生修行惡法。除一闡提。爾時",
    "T50n2040_004:0071c19": "一切天龍鬼神。乾闥婆阿修羅。及人非人等。",
    "T50n2040_004:0071c20": "悉同聲唱如是言。善哉善哉。無上天尊多",
    "T50n2040_004:0071c21": "所利益。踊躍歡喜或歌或舞。以種種花散",
    "T50n2040_004:0071c22": "佛及僧。諸天妓樂供養於佛爾時佛告迦葉",
    "T50n2040_004:0071c23": "菩薩。是諸眾生。不知大乘方等密語。便謂如",
    "T50n2040_004:0071c24": "來真實有疾。如來今於娑羅雙樹間。示現",
    "T50n2040_004:0071c25": "倚臥師子之床欲入涅槃。令諸未得阿羅漢",
    "T50n2040_004:0071c26": "果。眾弟子等。及諸力士生大憂苦。令諸天",
    "T50n2040_004:0071c27": "人阿修羅等。大設供養。欲使諸人以千端[疊*毛]",
    "T50n2040_004:0071c28": "纏裹其身。七寶為棺盛滿香油。積諸香木",
    "T50n2040_004:0071c29": "以火焚之。唯除二端不可得燒。一者襯身。",
    "T50n2040_004:0072a01": "二最在外。為諸眾生分散舍利。以為八分。一",
    "T50n2040_004:0072a02": "切聲聞弟子。咸言如來入於涅槃。當知如來。",
    "T50n2040_004:0072a03": "亦不畢定入於涅槃。何以故。如來常住不變",
    "T50n2040_004:0072a04": "易故。",
    "T50n2040_004:0072a05": "長阿含經云。爾時世尊。即記莂千二百弟子",
    "T50n2040_004:0072a06": "所得道果。世尊披欝多羅僧。出金色臂告諸",
    "T50n2040_004:0072a07": "比丘。汝等當觀。如來時時出世。如優曇花",
    "T50n2040_004:0072a08": "時一現耳。",
    "T50n2040_004:0072a09": "雙卷大般泥洹經云。佛語阿難。其已願樂如",
    "T50n2040_004:0072a10": "來正化。當棄貪欲憍慢之心。遵承佛教。以精",
    "T50n2040_004:0072a11": "進思惟道行。是為最後佛之遺令。必共慎",
    "T50n2040_004:0072a12": "之。汝諸比丘。觀佛儀容。難可得覩。却後一",
    "T50n2040_004:0072a13": "億四千餘歲。乃當復有彌勒佛耳。難常遇也。",
    "T50n2040_004:0072a14": "天下有優曇花不花而實。若其生花則世有",
    "T50n2040_004:0072a15": "佛。為世間日恒除眾冥。自我為聖師至七",
    "T50n2040_004:0072a16": "十九。所應作者亦已究暢。汝其勉之。夜已半",
    "T50n2040_004:0072a17": "矣。",
    "T50n2040_004:0072a18": "是故比丘無為放逸。我以不放逸故自致正",
    "T50n2040_004:0072a19": "覺。無量眾善亦由不放逸。得一切萬物無常",
    "T50n2040_004:0072a20": "存者。此是如來末後所說。於是世尊即入初",
    "T50n2040_004:0072a21": "禪。從初禪起入第二禪。從第二禪起入第三",
    "T50n2040_004:0072a22": "禪。從三禪起入第四禪。從四禪起入空處",
    "T50n2040_004:0072a23": "定。從空處定起入識處定。從識處定起入不",
    "T50n2040_004:0072a24": "用定。從不用定起入有想無想定。從有想無",
    "T50n2040_004:0072a25": "想定起入滅想定。是時阿難問阿那律。世尊",
    "T50n2040_004:0072a26": "已般涅槃耶。阿那律言。未也阿難。世尊今",
    "T50n2040_004:0072a27": "者在滅想定。我昔親從佛聞。從四禪起乃般",
    "T50n2040_004:0072a28": "涅槃。於時世尊從滅想定起入有想無想定。",
    "T50n2040_004:0072a29": "從有想無想定起入不用定。從不用定起入",
    "T50n2040_004:0072b01": "識處定。從識處定起入空處定。從空處定起",
    "T50n2040_004:0072b02": "入第四禪。從四禪起入第三禪。從三禪起入",
    "T50n2040_004:0072b03": "第二禪。從二禪起入第一禪。從第一禪起",
    "T50n2040_004:0072b04": "入第二禪。從二禪起入第三禪。從第三禪起",
    "T50n2040_004:0072b05": "入第四禪。從四禪起佛般涅槃。當於爾時",
    "T50n2040_004:0072b06": "大地振動。諸天世人皆大驚怖。諸有幽冥。",
    "T50n2040_004:0072b07": "日月光明所不照處。皆蒙大明各得相見。迭",
    "T50n2040_004:0072b08": "相謂言。彼人生此。其光普遍遏諸天光時",
    "T50n2040_004:0072b09": "忉利天於虛空中。以文陀羅花。優鉢羅花",
    "T50n2040_004:0072b10": "波頭摩等花。散如來上及散眾會。又以天末",
    "T50n2040_004:0072b11": "栴檀。雨散佛上及散大眾。佛滅度已。時梵",
    "T50n2040_004:0072b12": "天王釋提桓因。金毘羅神密迹力士。佛母摩",
    "T50n2040_004:0072b13": "耶雙樹神。娑羅園林神。四天王忉利天王。",
    "T50n2040_004:0072b14": "炎摩天王。兜率陀天王。化自在天王。他化自",
    "T50n2040_004:0072b15": "在天王。各作偈頌。諸比丘。悲慟殞絕自投",
    "T50n2040_004:0072b16": "於地。譬如斬蛇婉轉迴遑莫知所湊。歔欷",
    "T50n2040_004:0072b17": "而言。如來滅度何其駛哉。大法淪翳何其",
    "T50n2040_004:0072b18": "速哉。群生長衰世間眼滅。爾時阿那律告諸",
    "T50n2040_004:0072b19": "比丘。止止勿悲。諸天在上儻有怪責。時諸比",
    "T50n2040_004:0072b20": "丘問阿那律。上有幾天。阿那律言。充滿虛空",
    "T50n2040_004:0072b21": "豈可計量。皆於空中徘徊搔擾。悲號躄踊",
    "T50n2040_004:0072b22": "垂淚而言。如來滅度何其駛哉。群生長衰",
    "T50n2040_004:0072b23": "世間眼滅。",
    "T50n2040_004:0072b24": "雙卷大般泥洹經。與長阿含說略同。",
    "T50n2040_004:0072b25": "時諸比丘。竟夜達曉講法語已。阿那律告阿",
    "T50n2040_004:0072b26": "難言。汝可入城語諸末羅。佛已滅度。所欲",
    "T50n2040_004:0072b27": "施作宜及時為。是時阿難起禮佛足已。將",
    "T50n2040_004:0072b28": "一比丘涕泣入城。遙見五百末羅集在一處。",
    "T50n2040_004:0072b29": "諸末羅奉迎禮足。白言今來何早。阿難答言。",
    "T50n2040_004:0072c01": "汝等當知。如來昨夜已取滅度。汝欲施作宜",
    "T50n2040_004:0072c02": "及時為。諸末羅聞是語已。莫不悲慟捫淚而",
    "T50n2040_004:0072c03": "言。一何駛哉佛般涅槃。一何疾哉世間眼滅。",
    "T50n2040_004:0072c04": "時諸末羅各自還家。辦諸香花及眾妓樂。",
    "T50n2040_004:0072c05": "詣雙樹間供養舍利。竟一日已。以佛舍利置",
    "T50n2040_004:0072c06": "於床上。諸末羅童子等來舉輿床皆不能",
    "T50n2040_004:0072c07": "勝。時阿那律語末羅。汝等且止勿空疲勞。今",
    "T50n2040_004:0072c08": "者諸天欲來舉床。汝等欲使末羅童子。舉床",
    "T50n2040_004:0072c09": "四角。入東城門遍諸里巷。使國人民皆得供",
    "T50n2040_004:0072c10": "養。然後出西城門。詣高顯處而闍維之。而",
    "T50n2040_004:0072c11": "諸天意欲留舍利。七日之中。使國人民皆得",
    "T50n2040_004:0072c12": "供養。然後出城北門。渡熙連禪河。於天冠",
    "T50n2040_004:0072c13": "寺而闍維之。是上天意使床不動。末羅曰",
    "T50n2040_004:0072c14": "諾。快哉斯言。隨諸天意。時諸末羅即共入城。",
    "T50n2040_004:0072c15": "平治道路掃灑燒香。已出雙樹間。以香花",
    "T50n2040_004:0072c16": "伎樂供養舍利。訖七日已時日向暮。舉佛",
    "T50n2040_004:0072c17": "舍利置於床上。末羅童子捧舉四角。擎持幡",
    "T50n2040_004:0072c18": "蓋燒香散花。作眾伎樂前後導從。安詳而",
    "T50n2040_004:0072c19": "行。時忉利諸天。雨文陀羅花。優鉢羅花等。",
    "T50n2040_004:0072c20": "天末栴檀散舍利上。充滿街路諸天作樂。",
    "T50n2040_004:0072c21": "鬼神歌詠供養舍利。於是末羅捧床漸進。入",
    "T50n2040_004:0072c22": "東城門止。諸街巷設供養已。出城北門渡熙",
    "T50n2040_004:0072c23": "連禪河。到天冠寺告阿難曰。我等復應以何",
    "T50n2040_004:0072c24": "供養。阿難報曰。我親從佛聞。欲葬舍利當如",
    "T50n2040_004:0072c25": "轉輪聖王葬法。生獲福死得上天。時末羅",
    "T50n2040_004:0072c26": "即共入城。供辦葬具已。還到天冠寺。以淨",
    "T50n2040_004:0072c27": "香湯洗浴佛身。以新劫貝周匝纏身。五百張",
    "T50n2040_004:0072c28": "[疊*毛]次如纏之。內身金棺灌以香油置於第二",
    "T50n2040_004:0072c29": "大鐵槨中。栴檀木槨重衣其外。以眾名香",
    "T50n2040_004:0073a01": "而積其上。末羅大臣名曰路幾。執大炬火欲",
    "T50n2040_004:0073a02": "燃佛[卄/積]。而火不燃。又諸大末羅次前燃[卄/積]。火",
    "T50n2040_004:0073a03": "又不燃。時阿那律語末羅言。止止諸賢。非汝",
    "T50n2040_004:0073a04": "所能火滅不燃。是諸天意。以大迦葉將五百",
    "T50n2040_004:0073a05": "弟子。從波波國來欲見佛身。天知其意使火",
    "T50n2040_004:0073a06": "不燃。爾時大迦葉。從波波國遇一尼乾子。",
    "T50n2040_004:0073a07": "手執文陀羅花問言。汝知我師在乎。答曰。滅",
    "T50n2040_004:0073a08": "度以來已經七日。迦葉聞之悵然不悅。五",
    "T50n2040_004:0073a09": "百比丘。婉轉號咷不能自勝。迦葉詣拘尸",
    "T50n2040_004:0073a10": "城。波尼連禪河到天冠寺。至阿難所語阿難",
    "T50n2040_004:0073a11": "言。我等欲一面覲舍利。及未闍維寧可見不。",
    "T50n2040_004:0073a12": "阿難答言。雖未闍維以劫貝五百張[疊*毛]次如",
    "T50n2040_004:0073a13": "纏之。藏於金棺置鐵槨中。以為佛身難復可",
    "T50n2040_004:0073a14": "覩。迦葉三請。阿難答如初。時大迦葉適向香",
    "T50n2040_004:0073a15": "[卄/積]。於時佛身從重棺內。雙出兩足足有異色。",
    "T50n2040_004:0073a16": "迦葉見已怪問阿難。佛身金色足何故異。阿",
    "T50n2040_004:0073a17": "難報曰。向有一老母悲哀而前。淚墮其上故",
    "T50n2040_004:0073a18": "色異耳。迦葉即向香[卄/積]禮佛舍利。時四部眾",
    "T50n2040_004:0073a19": "及上諸天。同時俱禮。於是佛足忽然不現。",
    "T50n2040_004:0073a20": "時大迦葉遶[卄/積]三匝而作偈頌。時彼佛[卄/積]不",
    "T50n2040_004:0073a21": "燒自燃。諸末羅等各相謂言。今火燭熾炎",
    "T50n2040_004:0073a22": "盛難止。闍維舍利或能消盡。當於何所求水",
    "T50n2040_004:0073a23": "滅之。時有娑羅樹神。尋以神力滅佛[卄/積]火。",
    "T50n2040_004:0073a24": "時諸末羅指拘尸城側。取諸香花以用供",
    "T50n2040_004:0073a25": "養。",
    "T50n2040_004:0073a26": "雙卷泥洹經說。與長阿含說略同又云。大",
    "T50n2040_004:0073a27": "迦葉至。於是佛[卄/積]不燒自然。至終其夜。佛[卄/積]",
    "T50n2040_004:0073a28": "燒盡自然生四樹。蘇尼禪樹。迦維屠樹。阿世",
    "T50n2040_004:0073a29": "鞮樹。尼拘類樹。",
    "T50n2040_004:0073b01": "菩薩處胎經云。佛在雙樹。欲捨身壽入涅",
    "T50n2040_004:0073b02": "槃。二月八日夜半。躬自擗僧伽梨。欝多羅",
    "T50n2040_004:0073b03": "僧。安陀羅跋薩。各三條敷金棺裏。[打丁+親]身臥",
    "T50n2040_004:0073b04": "上脚脚相累。以鉢錫杖手付阿難。八大國王。",
    "T50n2040_004:0073b05": "皆持五百張白[疊*毛]。栴檀木蜜盡內金棺裏。",
    "T50n2040_004:0073b06": "大梵天王將諸梵眾。在右面立。釋提桓因將",
    "T50n2040_004:0073b07": "忉利諸天。在左面立。彌勒菩薩十方菩薩。",
    "T50n2040_004:0073b08": "當前立。爾時世尊。欲入金剛三昧碎身舍利。",
    "T50n2040_004:0073b09": "從金棺裏出金色臂。即問阿難。迦葉比丘今",
    "T50n2040_004:0073b10": "來至不。對曰未至。即復斂[疊*毛]入金棺裏。寂",
    "T50n2040_004:0073b11": "然不語。世尊將欲示現。識所趣向道識俗識。",
    "T50n2040_004:0073b12": "有為識無為識。世尊即於胎中。現句瑣骸",
    "T50n2040_004:0073b13": "骨。遍滿三千大千世界。佛告彌勒。汝觀句",
    "T50n2040_004:0073b14": "瑣骸骨。令一切眾。所知識所趣。分別決了。彌",
    "T50n2040_004:0073b15": "勒菩薩即從座起。手執金剛七寶神杖。撓句",
    "T50n2040_004:0073b16": "瑣骨聽彼骨聲。即白佛言。此人命終瞋恚結",
    "T50n2040_004:0073b17": "多。識墮龍中。此人前身十跡行具。得生天上。",
    "T50n2040_004:0073b18": "有一全身舍利無有缺減。彌勒以杖撓之。推",
    "T50n2040_004:0073b19": "尋此識了不知處。如是三撓前白佛言。此人",
    "T50n2040_004:0073b20": "神識了不可知。將非如來入涅槃耶。佛告彌",
    "T50n2040_004:0073b21": "勒。諸佛舍利流布。非汝等境界所能分別。何",
    "T50n2040_004:0073b22": "以故。此舍利即是吾舍利。何能尋究如來神",
    "T50n2040_004:0073b23": "識。又世尊還攝威神。在金棺裏寂然無聲。",
    "T50n2040_004:0073b24": "諸天燒香散花供養。時大迦葉將五百弟子",
    "T50n2040_004:0073b25": "至。世尊以天耳聞。即從金棺雙出兩足。",
    "T50n2040_004:0073b26": "摩耶經云。佛般涅槃。摩耶夫人。天上五衰相",
    "T50n2040_004:0073b27": "現。一者頭上花萎。二者腋下汗出。三者頂",
    "T50n2040_004:0073b28": "中光滅。四者兩目數瞬。五者不樂本座。又",
    "T50n2040_004:0073b29": "於其夜得五大惡夢。一須彌山崩。四海水竭。",
    "T50n2040_004:0073c01": "二羅剎奔走挑人眼目。三天失寶冠身無光",
    "T50n2040_004:0073c02": "明。四寶珠幢倒失如意珠。五師子嚙身痛如",
    "T50n2040_004:0073c03": "刀割。得此夢已即便驚寤。此非吉祥。我昔在",
    "T50n2040_004:0073c04": "於白淨王宮。因晝寢中得希有夢。見一天子",
    "T50n2040_004:0073c05": "身黃金色。乘白象王從諸天子。作妙伎樂",
    "T50n2040_004:0073c06": "觀日之精。入我右脇身心安樂。即便懷妊",
    "T50n2040_004:0073c07": "悉達大子。為世照明。今此五夢甚可怖畏。",
    "T50n2040_004:0073c08": "必是我子涅槃之相。爾時阿那律。棺殯如來",
    "T50n2040_004:0073c09": "身已。即昇忉利天。偈告摩耶。摩耶聞已悶絕",
    "T50n2040_004:0073c10": "躄地。良久乃蘇自拔頭髮悲泣而言。昨夜得",
    "T50n2040_004:0073c11": "夢知有怪異。佛果滅度。不久便當即就闍維。",
    "T50n2040_004:0073c12": "何其苦哉世間眼滅。即與諸眷屬從空來下。",
    "T50n2040_004:0073c13": "趣雙樹間遙見佛棺悶絕不能自勝。以水灑",
    "T50n2040_004:0073c14": "面然後方蘇。前至棺所頂禮悲泣。而作是言。",
    "T50n2040_004:0073c15": "共於過去無量劫來。長為母子未曾捨離。",
    "T50n2040_004:0073c16": "一旦於今相見無期。嗚呼苦哉眾生福盡。",
    "T50n2040_004:0073c17": "即以種種天花。布散棺上。摩耶夫人顧見如",
    "T50n2040_004:0073c18": "來。僧伽梨衣及鉢並錫杖。右手執之舉身",
    "T50n2040_004:0073c19": "投地。如大山崩悲號慟絕。而作是言。我子",
    "T50n2040_004:0073c20": "執著福度天人。今此諸物空無有主。嗚呼",
    "T50n2040_004:0073c21": "痛哉。四眾悲感淚下如雨。帝釋力故變成河",
    "T50n2040_004:0073c22": "流。爾時世尊以神力故。令諸棺蓋皆自開發。",
    "T50n2040_004:0073c23": "便從棺中合掌而起。如師子王初出窟已。奮",
    "T50n2040_004:0073c24": "迅之勢。身毛孔中放千光明。一一光明有千",
    "T50n2040_004:0073c25": "化佛。悉皆合掌向於摩耶。以梵軟音問訊母",
    "T50n2040_004:0073c26": "言。遠屈來下此閻浮提。諸行法爾願勿啼泣。",
    "T50n2040_004:0073c27": "時阿難見佛起又聞說偈垂淚嗚咽。強自抑",
    "T50n2040_004:0073c28": "忍即便白佛。後世眾生必當問我。佛臨滅",
    "T50n2040_004:0073c29": "度復何所說。云何答之。佛告阿難。汝當答",
    "T50n2040_004:0074a01": "言。世尊已入涅槃。摩耶夫人來下。如來為後",
    "T50n2040_004:0074a02": "不孝諸眾生故。從金棺出合掌問訊。并說上",
    "T50n2040_004:0074a03": "諸偈。故此經名為佛臨涅槃母子相見經。如",
    "T50n2040_004:0074a04": "是受持說此語已。與母辭別即便闔棺。三千",
    "T50n2040_004:0074a05": "世界普皆震動。八部大眾悲號懊惱。聲動天",
    "T50n2040_004:0074a06": "地。摩耶夫人問阿難言。我子悉達。臨滅度時",
    "T50n2040_004:0074a07": "有何教勅。阿難白言。世尊中夜。為諸比丘略",
    "T50n2040_004:0074a08": "說教誡。又以所說十二部經。付囑尊者摩訶",
    "T50n2040_004:0074a09": "迦葉。末後勅我令助宣布。時摩訶摩耶聞此",
    "T50n2040_004:0074a10": "語已。又增感絕即問阿難。汝於往昔侍佛已",
    "T50n2040_004:0074a11": "來。聞世尊說。如來正法幾時當滅。阿難垂淚",
    "T50n2040_004:0074a12": "而便答言。我於往昔。曾聞世尊說於當來法",
    "T50n2040_004:0074a13": "滅之事云涅槃後。摩訶迦葉。與阿難結集",
    "T50n2040_004:0074a14": "法藏。事悉畢已。摩訶迦葉於狼跡山入滅盡",
    "T50n2040_004:0074a15": "定。我亦當得果證。次第隨後入般涅槃。當以",
    "T50n2040_004:0074a16": "正法付優波掘多。善說法要如富樓那。廣度",
    "T50n2040_004:0074a17": "人眾。又復勸化阿輸迦王令於佛法。得固正",
    "T50n2040_004:0074a18": "信。以佛舍利。廣起八萬四千諸塔。二百歲已。",
    "T50n2040_004:0074a19": "尸羅難陀比丘善說法要。於閻浮提度十二",
    "T50n2040_004:0074a20": "億人。三百歲已。青蓮花眼比丘。善說法要",
    "T50n2040_004:0074a21": "度半億人。四百歲已。牛口比丘善說法要。",
    "T50n2040_004:0074a22": "度一萬人。五百歲已。寶天比丘善說法要。",
    "T50n2040_004:0074a23": "度二萬人八萬眾生。發阿耨多羅三藐三菩",
    "T50n2040_004:0074a24": "提心。正法於此便就盡滅。六百歲已。九十六",
    "T50n2040_004:0074a25": "種諸外道等。邪見競興破壞佛法。有一比丘。",
    "T50n2040_004:0074a26": "名曰馬鳴。善說法要。降伏一切諸外道輩。七",
    "T50n2040_004:0074a27": "百歲已。有一比丘。名曰龍樹善說法要。滅邪",
    "T50n2040_004:0074a28": "見幢燃正法炬。八百歲後諸比丘等。樂好衣",
    "T50n2040_004:0074a29": "服縱逸嬉戲。百千人中。或有一兩得道果者。",
    "T50n2040_004:0074b01": "九百歲已。奴為沙門婢為比丘尼。一千歲已。",
    "T50n2040_004:0074b02": "諸比丘等聞不淨觀。阿那波那[真/心]恚不欲。",
    "T50n2040_004:0074b03": "無量比丘。若一若兩思惟正受。千一百歲已。",
    "T50n2040_004:0074b04": "諸比丘等。如世俗人嫁娶行媒。於大眾中毀",
    "T50n2040_004:0074b05": "謗毘尼。千二百歲已。是諸比丘及比丘尼。",
    "T50n2040_004:0074b06": "作非梵行若有子息。男為比丘。女為比丘尼。",
    "T50n2040_004:0074b07": "千三百歲已。袈裟變白不受染色。千四百歲",
    "T50n2040_004:0074b08": "已。時諸四眾猶如獵師好樂殺生賣三寶物。",
    "T50n2040_004:0074b09": "千五百歲俱睒彌國。有三藏比丘善說法要。",
    "T50n2040_004:0074b10": "徒眾五百人一羅漢比丘善持戒行。徒眾五",
    "T50n2040_004:0074b11": "百。布薩之時。羅漢比丘昇於高座。說清",
    "T50n2040_004:0074b12": "淨法云。此所應作。此不應作。彼三藏比丘弟",
    "T50n2040_004:0074b13": "子。答羅漢云。汝今身口自不清淨。云何而",
    "T50n2040_004:0074b14": "反說是麁言。羅漢答言。我久清淨身口意業。",
    "T50n2040_004:0074b15": "無諸過患。三藏弟子。聞此語已倍更[真/心]忿。",
    "T50n2040_004:0074b16": "即於座上殺彼羅漢。時羅漢弟子。而作此言。",
    "T50n2040_004:0074b17": "我師所說會於法理。云何汝等害我和尚。",
    "T50n2040_004:0074b18": "即以利刀殺彼三藏。天龍八部莫不憂惱。惡",
    "T50n2040_004:0074b19": "魔波旬及外道眾。踊躍歡喜競破塔寺。殺害",
    "T50n2040_004:0074b20": "比丘一切經藏皆悉流移。至鳩尸那蝎國。",
    "T50n2040_004:0074b21": "阿耨達龍王悉持入海。於是佛法而滅盡也。",
    "T50n2040_004:0074b22": "時摩訶摩耶聞此語已。號哭懊惱語阿難言。",
    "T50n2040_004:0074b23": "如來遺勅。既以正法付囑尊者。及摩訶迦葉。",
    "T50n2040_004:0074b24": "宜應精勤護持讀誦。我今不忍。見於如來",
    "T50n2040_004:0074b25": "闍維之時。即禮佛棺右繞七匝。涕淚號叫還",
    "T50n2040_004:0074b26": "歸天上。",
    "T50n2040_004:0074b27": "祐敬惟。涅槃義總八味。古今講論精理已備。",
    "T50n2040_004:0074b28": "妄率愚管。略言其跡。夫常住至寂畢竟無為。",
    "T50n2040_004:0074b29": "但機感所誘隨方應俗。既曰現生焉得無滅。",
    "T50n2040_004:0074c01": "斯則群萌覩始終。而法身無出沒也。是以",
    "T50n2040_004:0074c02": "假言背痛而方轉甘露。託臥右脇而還放光",
    "T50n2040_004:0074c03": "明。此無病之跡也。及千[疊*毛]既纏而示雙足於",
    "T50n2040_004:0074c04": "迦葉。金棺將闔而起合掌於摩耶。此不滅",
    "T50n2040_004:0074c05": "之徵也。無病而示病。不滅而現滅。故知。灰",
    "T50n2040_004:0074c06": "身顯權常住真實。月喻妙音不其明乎。",
    "T50n2040_004:0074c07": "釋迦八國分舍利記第二十八(出雙卷泥洹經)",
    "T50n2040_004:0074c08": "時波波國末羅民眾。聞佛雙樹滅度。皆",
    "T50n2040_004:0074c09": "自念言。今我宜往求舍利分。起塔供養。時",
    "T50n2040_004:0074c10": "波波國諸末羅即下國中嚴四種兵。象兵",
    "T50n2040_004:0074c11": "馬兵。車兵步兵。到拘尸城遣使者言。聞佛眾",
    "T50n2040_004:0074c12": "祐止此滅度。彼亦我師敬慕之心。來請骨",
    "T50n2040_004:0074c13": "分。當於本國起塔供養。拘尸王答如是如是。",
    "T50n2040_004:0074c14": "誠如君言。但世尊垂降此土。於茲滅度。國",
    "T50n2040_004:0074c15": "內士民當自供養。遠勞諸君分舍利。分恐不",
    "T50n2040_004:0074c16": "可得。時遮頗國諸跋離民眾。及羅摩伽國",
    "T50n2040_004:0074c17": "拘利民眾。毘留提國婆羅門眾。迦維衛國釋",
    "T50n2040_004:0074c18": "種民眾。毘舍離國離車民眾。及摩竭王阿",
    "T50n2040_004:0074c19": "闍世聞如來於拘尸城雙樹間。而取滅度",
    "T50n2040_004:0074c20": "皆自念言。今我宜往求舍利分。時諸國王",
    "T50n2040_004:0074c21": "阿闍世等。即下國中嚴四種兵進渡恒水。",
    "T50n2040_004:0074c22": "即勅婆羅門香姓。汝持我名入拘尸城。致問",
    "T50n2040_004:0074c23": "諸末羅等。起居輕利遊步強耶。吾於諸賢",
    "T50n2040_004:0074c24": "每相宗敬。隣國義和曾無諍訟。我聞如來",
    "T50n2040_004:0074c25": "於君國內。而取滅度。唯無上尊實我所天。",
    "T50n2040_004:0074c26": "故從遠來求諸骨分。欲還本土起塔供養。",
    "T50n2040_004:0074c27": "設與我者。舉國重寶與君共之。時香姓婆羅",
    "T50n2040_004:0074c28": "門受王教已。即詣彼城語諸末羅。時諸末羅",
    "T50n2040_004:0074c29": "報香姓曰。誠如君言。但為世尊。垂降此土",
    "T50n2040_004:0075a01": "於茲滅度。國內士民自當供養。遠勞諸君分",
    "T50n2040_004:0075a02": "舍利分。不可得。時諸國王即集群臣眾。共",
    "T50n2040_004:0075a03": "立議作頌告曰。",
    "T50n2040_004:0075a04": "　吾等和議　　遠來拜首　　遜言求分",
    "T50n2040_004:0075a05": "　如不見與　　四兵在此　　不惜身命",
    "T50n2040_004:0075a06": "　義而弗獲　　當以力取",
    "T50n2040_004:0075a07": "時拘尸國即集群臣眾。共立議以偈答曰。",
    "T50n2040_004:0075a08": "　遠勞諸君　　屈辱拜首　　如來遺形",
    "T50n2040_004:0075a09": "　不敢相許　　彼欲舉兵　　吾斯亦有",
    "T50n2040_004:0075a10": "　畢命相抵　　未之有畏",
    "T50n2040_004:0075a11": "時香姓婆羅門。曉眾人曰。諸賢。長夜受佛教",
    "T50n2040_004:0075a12": "戒。口誦法言。一切眾生常念欲安。寧可諍佛",
    "T50n2040_004:0075a13": "舍利。共相殘害。如來遺形欲以廣益。舍利現",
    "T50n2040_004:0075a14": "在但當分耳。眾咸稱善。尋復議言誰堪分者。",
    "T50n2040_004:0075a15": "皆曰香姓婆羅門。仁智平均可使分也。時諸",
    "T50n2040_004:0075a16": "國王即命香姓。汝為我等分佛舍利。均作八",
    "T50n2040_004:0075a17": "分。於時香姓即詣舍利所。頭面禮畢。徐前取",
    "T50n2040_004:0075a18": "佛上牙。別置一面。尋遣使者齎佛上牙。詣阿",
    "T50n2040_004:0075a19": "闍世所。語使者言。汝以我聲上白大王。起",
    "T50n2040_004:0075a20": "居輕利遊步強耶。舍利未至傾遲無量耶。",
    "T50n2040_004:0075a21": "今付使者如來上牙。並可供養以慰企望。明",
    "T50n2040_004:0075a22": "星出時分舍利訖。當自奉送。爾時香姓。以",
    "T50n2040_004:0075a23": "一瓶受石許。即分舍利均為八分已。告眾",
    "T50n2040_004:0075a24": "人言。願以此瓶眾議見與。自欲於舍起塔供",
    "T50n2040_004:0075a25": "養。皆言智哉是為知時。即共聽與。時有畢鉢",
    "T50n2040_004:0075a26": "村人。白眾人言。乞地燋炭起塔供養。皆言與",
    "T50n2040_004:0075a27": "之。爾時拘尸國人。得舍利分即於其土。起塔",
    "T50n2040_004:0075a28": "供養。波波國。遮羅國。羅摩伽國。毘留提國。",
    "T50n2040_004:0075a29": "迦維衛國。毘舍羅國。摩竭國。阿闍世王等。",
    "T50n2040_004:0075b01": "得舍利分各歸其國。起塔供養。香姓婆羅門",
    "T50n2040_004:0075b02": "持瓶歸起塔。畢鉢村人。持地燋炭歸起塔。當",
    "T50n2040_004:0075b03": "於爾時。如來舍利起於八塔。第九瓶塔。第十",
    "T50n2040_004:0075b04": "炭塔。第十一生時髮塔。何等時佛生。沸星出",
    "T50n2040_004:0075b05": "時生。沸星出出家。沸星出成道。沸星出滅",
    "T50n2040_004:0075b06": "度。八日佛出家。八日成菩提。八日取滅度。",
    "T50n2040_004:0075b07": "二月如來生。二月佛出家。二月成菩提。二月",
    "T50n2040_004:0075b08": "取涅槃。",
    "T50n2040_004:0075b09": "雙卷大般泥洹經云。時波旬國。諸花氏可",
    "T50n2040_004:0075b10": "樂國。諸拘隣有行國。諸滿離神州國。諸梵志",
    "T50n2040_004:0075b11": "維耶國。諸離昌聞佛止雙樹般泥曰。各嚴",
    "T50n2040_004:0075b12": "四兵。到拘夷止城外。赤澤國諸釋氏。亦嚴四",
    "T50n2040_004:0075b13": "兵來到。報言釋尊聖雄。出自我親。實我諸",
    "T50n2040_004:0075b14": "父敬慕之心。來請骨分。摩竭王阿闍世。又嚴",
    "T50n2040_004:0075b15": "四兵度河津來。使梵志屯蹶入問消息。今佛",
    "T50n2040_004:0075b16": "眾祐止此滅度。實我所天敬慕之心。來請骨",
    "T50n2040_004:0075b17": "分。王答佛自來此。我當供養。謝汝大王舍",
    "T50n2040_004:0075b18": "利分不可得。於是屯蹶聚眾人作頌告曰。",
    "T50n2040_004:0075b19": "　今各遠離　　四兵在此　　義言不用",
    "T50n2040_004:0075b20": "　必命相抵",
    "T50n2040_004:0075b21": "拘夷國人亦答頌曰。",
    "T50n2040_004:0075b22": "　如欲舉眾　　吾斯亦有　　俱命相抵",
    "T50n2040_004:0075b23": "　則未為恐",
    "T50n2040_004:0075b24": "梵志屯蹶曉眾人言。諸君皆宿夜承佛嚴教。",
    "T50n2040_004:0075b25": "佛大慈故燒形遺骨。欲廣祐天下。何宜當為",
    "T50n2040_004:0075b26": "毀本慧意。舍利現在但當分耳。眾咸稱善。",
    "T50n2040_004:0075b27": "皆詣舍利稽首畢。乃使屯蹶分之。於是屯蹶",
    "T50n2040_004:0075b28": "持一甖。受一石許蜜塗其裏。分為八分已白",
    "T50n2040_004:0075b29": "眾言。吾既敬佛。願得著甖舍利。歸起塔廟。",
    "T50n2040_004:0075c01": "皆言智哉。即共聽與。梵志溫達乞地燋炭。歸",
    "T50n2040_004:0075c02": "起塔寺。皆言與之。後有衡國異道士。求得地",
    "T50n2040_004:0075c03": "灰。於是八國得佛八分舍利。各還起塔有八",
    "T50n2040_004:0075c04": "塔。第九甖塔。第十炭塔。第十一灰塔。既",
    "T50n2040_004:0075c05": "分舍利。又為遠方諸四輩弟子。未悉聞故留",
    "T50n2040_004:0075c06": "九十日。乃去城四十里。於衛致鄉四衢道中。",
    "T50n2040_004:0075c07": "作塔寺拘夷豪姓。共作[番*瓦]瓳石墼。縱廣三",
    "T50n2040_004:0075c08": "尺集用作塔。及高縱廣皆丈五尺。藏黃金甖。",
    "T50n2040_004:0075c09": "舍利於其中置。立長表法輪。柈蓋懸繒。燃",
    "T50n2040_004:0075c10": "燈花香伎樂。禮事供養。",
    "T50n2040_004:0075c11": "祐以為雙樹八枝義各有明。舍利八分緣亦",
    "T50n2040_004:0075c12": "有會。故蛻化之體或全或散。用能留瑞群剎。",
    "T50n2040_004:0075c13": "降福人天。夫不生而假胎。無形而委骨。其",
    "T50n2040_004:0075c14": "示跡垂教。即不思議之事也。",
    "T50n2040_004:0075c15": "釋迦天上龍宮舍利寶塔記第二十九(出菩薩處胎經)",
    "T50n2040_004:0075c16": "有一大臣名優波吉。諫言諸王莫諍。佛舍利",
    "T50n2040_004:0075c17": "應當分之普共供養。何為興兵共相征罰。爾",
    "T50n2040_004:0075c18": "時釋提桓因。即現為人語諸王言。我等諸天",
    "T50n2040_004:0075c19": "亦當有分。若共諍力則有勝負。幸可見與勿",
    "T50n2040_004:0075c20": "足為難。爾時阿耨達龍王。文隣龍王。伊那",
    "T50n2040_004:0075c21": "鉢龍王。語八王言。我等亦應有舍利分。若不",
    "T50n2040_004:0075c22": "見與力足相伏。時優波吉言。諸君且止。舍",
    "T50n2040_004:0075c23": "利宜共分之。即分為三分。一分與諸天。一分",
    "T50n2040_004:0075c24": "與龍王。一分與八王。分瓮受碩餘。此臣密",
    "T50n2040_004:0075c25": "以蜜塗瓮裏。以瓮量分舍利。諸天得舍利。",
    "T50n2040_004:0075c26": "還於天上即起七寶塔。龍得舍利還於龍宮。",
    "T50n2040_004:0075c27": "亦起七寶塔。八王得舍利各還本國。亦起",
    "T50n2040_004:0075c28": "七寶塔。臣優波吉著瓮。舍利并瓮亦起七寶",
    "T50n2040_004:0075c29": "塔。灰及土四十九斛。起四十九寶塔。當闍",
    "T50n2040_004:0076a01": "維處亦起寶塔。高三十九仞。",
    "T50n2040_004:0076a02": "釋迦龍宮佛[咨*毛]塔記第三十(出阿育王經)",
    "T50n2040_004:0076a03": "八國王競諍取舍利。各各起兵天帝釋見之。",
    "T50n2040_004:0076a04": "即遣天邊自下曉喻諸王言。佛在時諸王皆",
    "T50n2040_004:0076a05": "如兄弟。佛適泥洹云何相罰。橫殺萬民當",
    "T50n2040_004:0076a06": "共分之。各還起塔普皆得福。諸王皆言快哉。",
    "T50n2040_004:0076a07": "籍卿作評為我分之。得無諍也。邊自以金",
    "T50n2040_004:0076a08": "甖分之。阿闍世王共數各得八萬四千舍利。",
    "T50n2040_004:0076a09": "餘有佛口一[咨*毛]無敢取者。以阿闍世王初來",
    "T50n2040_004:0076a10": "求舍利時。車中投身著地。氣欲不報。故共",
    "T50n2040_004:0076a11": "持與阿闍世王。阿闍世王得舍利及[咨*毛]。還",
    "T50n2040_004:0076a12": "大歡喜作倡伎樂。鼓角動天。難頭禾龍王",
    "T50n2040_004:0076a13": "聞佛般泥洹。亦從諸龍化作人身。到泥洹所。",
    "T50n2040_004:0076a14": "道逢阿闍世王。還語言佛留舍利。非但唯使",
    "T50n2040_004:0076a15": "人間供養。可持一分見與不。阿闍世言不可",
    "T50n2040_004:0076a16": "得也。龍王言。我是難頭禾龍。舉卿國土。",
    "T50n2040_004:0076a17": "著八萬里外磨碎成屑。阿闍世王怖懅故。",
    "T50n2040_004:0076a18": "即舉佛[咨*毛]與之。更復欲取舍利。龍王便言",
    "T50n2040_004:0076a19": "我得此[咨*毛]足供養也。旋別各去。龍王即還",
    "T50n2040_004:0076a20": "須彌山下。起水高八萬四千里。起水精琉璃",
    "T50n2040_004:0076a21": "塔。阿闍世王命終後。阿育王得其國土。時有",
    "T50n2040_004:0076a22": "大臣白阿育王言。難頭禾龍先輕阿闍世。",
    "T50n2040_004:0076a23": "奪佛[咨*毛]去。阿育聞大瞋。即勅諸鬼神王。",
    "T50n2040_004:0076a24": "作鐵網鐵藉。縱置須彌山下水中。欲縛取龍",
    "T50n2040_004:0076a25": "王。龍王大怖共設計言。阿育事佛當伺其臥",
    "T50n2040_004:0076a26": "取其宮殿。移著須彌山下。水精塔中。自出",
    "T50n2040_004:0076a27": "與相見具說本末道意。狀其瞋必息。即便",
    "T50n2040_004:0076a28": "遣龍捧取阿育王宮殿。阿育王臥覺。不知是",
    "T50n2040_004:0076a29": "何處。見水精塔高八萬四千里。喜怖交心。",
    "T50n2040_004:0076b01": "難頭禾龍自出謝言。阿闍世王自與我佛",
    "T50n2040_004:0076b02": "[咨*毛]我不奪也。釋迦文佛在世。與我要言。",
    "T50n2040_004:0076b03": "般泥洹後劫盡時。所有經戒及袈裟應器。",
    "T50n2040_004:0076b04": "我皆當取藏著是塔中。彌勒來下當復出著。",
    "T50n2040_004:0076b05": "阿育王聞此言大謝。實不知此難頭禾龍王。",
    "T50n2040_004:0076b06": "便使諸龍。還復阿育王宮殿置於本處。",
    "T50n2040_004:0076b07": "祐以為。能供三寶本在天人。故忉利閻浮塔",
    "T50n2040_004:0076b08": "廟森列。至於難頭龍王。及大士應化。所以",
    "T50n2040_004:0076b09": "法滅之時收藏尊經。其能建剎不亦宜乎。",
    "T50n2040_004:0076b10": "釋迦譜卷第四"
}