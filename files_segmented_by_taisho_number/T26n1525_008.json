{
    "T26n1525_008:0265b09": "彌勒菩薩所問經論卷第八",
    "T26n1525_008:0265b11": "後魏天竺三藏菩提流支譯",
    "T26n1525_008:0265b12": "「成就善知方便。」問曰：「以何義故，說無量後",
    "T26n1525_008:0265b13": "次說成就善知方便？」答曰：「為欲示現以方便",
    "T26n1525_008:0265b14": "力攝取所修四無量行，隨順自心受果報故，",
    "T26n1525_008:0265b15": "如說四大隨順。此明何義？略說菩薩二種善",
    "T26n1525_008:0265b16": "巧利益方便，以外道等一切無有第一義諦",
    "T26n1525_008:0265b17": "巧方便故，修行無量為愛所潤成色界果。又",
    "T26n1525_008:0265b18": "諸聲聞辟支佛人，為取涅槃心取以為究竟，",
    "T26n1525_008:0265b19": "善根棄捨利益一切眾生，棄捨世諦所作諸",
    "T26n1525_008:0265b20": "業，其心專為利益自身，不能如實修四無量，",
    "T26n1525_008:0265b21": "不能究竟斷諸煩惱，唯能折伏一切煩惱。若",
    "T26n1525_008:0265b22": "諸菩薩摩訶薩等，能如實知二種之法有為",
    "T26n1525_008:0265b23": "無為，觀察眾生不捨有為，雖如實知寂靜無",
    "T26n1525_008:0265b24": "為，以為成就一切佛法不墮有為，以諸所修",
    "T26n1525_008:0265b25": "為利益他，以如實知自相同相，以不能得隨",
    "T26n1525_008:0265b26": "心自在定得色界清淨果報；四無量行，以彼",
    "T26n1525_008:0265b27": "愛心所不能潤，而隨順心成就果報，如隨順",
    "T26n1525_008:0265b28": "四大。此明何義？如四大相非是成就第一義",
    "T26n1525_008:0265b29": "諦，如禪定人隨順心力而能捨離四大自相；",
    "T26n1525_008:0265c01": "此亦如是，雖復成就有為法相，以諸菩薩清",
    "T26n1525_008:0265c02": "淨持戒諸功德眾，修四無量隨順心力成就",
    "T26n1525_008:0265c03": "果報，而不隨順四無量心。以是義故，《聖者思",
    "T26n1525_008:0265c04": "益梵天所問修多羅》中，如來說言：『若諸菩薩",
    "T26n1525_008:0265c05": "摩訶薩等，成就四法修行四禪生於欲界。何",
    "T26n1525_008:0265c06": "等四法？一者、得心自在；二者、具足諸善根力；",
    "T26n1525_008:0265c07": "三者、觀察一切眾生；四者、修行方便般若。』是",
    "T26n1525_008:0265c08": "故示現方便攝取無量修行隨心受果，說無",
    "T26n1525_008:0265c09": "量後次說方便。」",
    "T26n1525_008:0265c10": "問曰：「應說方便義。云何方便義？」答曰：「次說",
    "T26n1525_008:0265c11": "方便義，有二種：一者、求異義；二者、不捨二",
    "T26n1525_008:0265c12": "義，心修諸行智慧觀察名為方便。此明何義？",
    "T26n1525_008:0265c13": "求異義者，諸菩薩等非為現前證聖道果，亦",
    "T26n1525_008:0265c14": "非為厭世間苦惱捨於世間心，為利益一切",
    "T26n1525_008:0265c15": "眾生，及為自身取大菩提方便、為教眾生菩",
    "T26n1525_008:0265c16": "提方便，及欲清淨大悲等行取菩提法，出過",
    "T26n1525_008:0265c17": "聲聞辟支佛等所證之位、道功德等所對治",
    "T26n1525_008:0265c18": "法，菩薩所證聖道現前，名求異義。「不捨二",
    "T26n1525_008:0265c19": "義者，謂菩薩心不捨世諦、第一義諦故。此明",
    "T26n1525_008:0265c20": "何義？以諸菩薩實見一切有為諸法皆悉無",
    "T26n1525_008:0265c21": "常，觀察眾生不捨一切有為諸法，不離有為",
    "T26n1525_008:0265c22": "法、不捨無為法，如是菩薩摩訶薩般若行不",
    "T26n1525_008:0265c23": "退轉因，說名方便。如聖者文殊師利於經中",
    "T26n1525_008:0265c24": "說：『天子！菩薩摩訶薩般若智，知菩薩摩訶薩",
    "T26n1525_008:0265c25": "非行有為智、不墮無為智。如是菩薩摩訶薩，",
    "T26n1525_008:0265c26": "名為無畏菩薩。復次，天子！若諸菩薩觀察眾",
    "T26n1525_008:0265c27": "生不捨有為行，觀察諸佛法不墮無為行，如",
    "T26n1525_008:0265c28": "是菩薩摩訶薩，名為無畏菩薩。』如是等。又隨",
    "T26n1525_008:0265c29": "順心所求之義，稱心所求能成就行，名為方",
    "T26n1525_008:0266a01": "便。又以畢竟具足智故，名為方便。」問曰：「善",
    "T26n1525_008:0266a02": "知世諦者，如是等句說何等義？」答曰：「善知世",
    "T26n1525_008:0266a03": "諦者，善知自相故。善知第一義諦者，善知同",
    "T26n1525_008:0266a04": "相故。善知二義者，善知自相同相故。」問曰：",
    "T26n1525_008:0266a05": "「但說善知世諦、善知第一義諦便足，何故復",
    "T26n1525_008:0266a06": "說善知二義？」答曰：「為欲示現菩薩勝義知方",
    "T26n1525_008:0266a07": "便故，是故復說善知二義。此明何義？外道遠",
    "T26n1525_008:0266a08": "離如實般若智，唯有世智無出世智；聲聞辟",
    "T26n1525_008:0266a09": "支佛捨世間智，但有涅槃智無世間智；菩薩",
    "T26n1525_008:0266a10": "摩訶薩為欲利益一切眾生求妙法故，於世",
    "T26n1525_008:0266a11": "諦中及第一義諦中修行方便智。如來為欲",
    "T26n1525_008:0266a12": "示現菩薩勝方便智，是故復說善知二義，",
    "T26n1525_008:0266a13": "成就般若波羅蜜。」問曰：「何故如來說方便後，",
    "T26n1525_008:0266a14": "次說成就般若波羅蜜？」答曰：「示現方便攝取",
    "T26n1525_008:0266a15": "般若故，又以示現諸菩薩等所證位義，是故",
    "T26n1525_008:0266a16": "如來說方便後，次說成就般若波羅蜜。此明",
    "T26n1525_008:0266a17": "何義？以觀能成菩提分法清淨善根，菩薩欲",
    "T26n1525_008:0266a18": "見真如法體，而未能見真如實智，於先觀察",
    "T26n1525_008:0266a19": "出過聲聞辟支佛位所對治法，觀察大慈悲",
    "T26n1525_008:0266a20": "等，成就根本大慈悲等，然後得見彼真如法。",
    "T26n1525_008:0266a21": "以是義故，見真如法不墮聲聞辟支佛地，是",
    "T26n1525_008:0266a22": "故如來示現修行次第義故，先說方便次說",
    "T26n1525_008:0266a23": "成就般若波羅蜜。」",
    "T26n1525_008:0266a24": "問曰：「成就般若波羅蜜者，應說般若義，如實",
    "T26n1525_008:0266a25": "知見名為般若，能觀所觀境界名為般若。如",
    "T26n1525_008:0266a26": "實知深淺數量名為般若，是義應說。」答曰：「到",
    "T26n1525_008:0266a27": "彼岸故名波羅蜜義。又諸佛如來已到彼岸",
    "T26n1525_008:0266a28": "名波羅蜜，初地菩薩以其畢竟到彼岸故名",
    "T26n1525_008:0266a29": "波羅蜜，以諸菩薩畢竟得彼岸行名波羅蜜。",
    "T26n1525_008:0266b01": "是故如來經中說言：『隨順彼行名波羅蜜，以",
    "T26n1525_008:0266b02": "彼處未決定，彼岸義故。』是故如來於《無盡意",
    "T26n1525_008:0266b03": "所問經》中說：『滿足行菩薩行名波羅蜜義，快",
    "T26n1525_008:0266b04": "深智滿足名波羅蜜義。』如是等。」",
    "T26n1525_008:0266b05": "問曰：「應說般若波羅蜜義。云何般若波羅蜜",
    "T26n1525_008:0266b06": "義？」答曰：「求佛菩提大慈悲心，攝取所起方",
    "T26n1525_008:0266b07": "便智慧，能如實知一切諸法同相別相勝義，",
    "T26n1525_008:0266b08": "名為般若波羅蜜義。」",
    "T26n1525_008:0266b09": "問曰：「應說成就義。云何成就義？」答曰：「究竟",
    "T26n1525_008:0266b10": "義成就義，遠離一切凡夫名為般若波羅蜜",
    "T26n1525_008:0266b11": "究竟義，依般若波羅蜜遠離世間得究竟義，",
    "T26n1525_008:0266b12": "名為般若波羅蜜成就。此明何義？依般若波",
    "T26n1525_008:0266b13": "羅蜜，得究竟無畏處。」問曰：「若如是者，證初",
    "T26n1525_008:0266b14": "地時即得名為究竟成就般若波羅蜜？」答曰：",
    "T26n1525_008:0266b15": "「彼依如分次第應知。此明何義？從初地來",
    "T26n1525_008:0266b16": "得佛菩提，以得對治法現前，以得對治法故。",
    "T26n1525_008:0266b17": "又初地方便攝取方便般若，離一切惡道及",
    "T26n1525_008:0266b18": "離聲聞辟支佛地，如是餘地隨分相應分處",
    "T26n1525_008:0266b19": "應知。菩薩若能如是知者，隨順如實智般若，",
    "T26n1525_008:0266b20": "觀有為行他力相依，無有自體。」",
    "T26n1525_008:0266b21": "問曰：「依此法有此法，依此法生此法，而重說",
    "T26n1525_008:0266b22": "者，有何勝義？」答曰：「為欲示現二種因義故二",
    "T26n1525_008:0266b23": "種說。此明何義？有為行生因有二種。何者",
    "T26n1525_008:0266b24": "為二？一者、先生因；二者、共生因。先生因者，如",
    "T26n1525_008:0266b25": "眼識等欲生之時，先生意識相似隨順，前心",
    "T26n1525_008:0266b26": "不滅不容後心，要前心滅後心得生，前心雖",
    "T26n1525_008:0266b27": "滅與後為因，名先生因。共生因者，諸識相",
    "T26n1525_008:0266b28": "應，謂受等法及心不相應法，共彼法生，眼等",
    "T26n1525_008:0266b29": "諸法能作因緣，依止彼法能生彼法，彼法生",
    "T26n1525_008:0266c01": "時能與作因，名共生因。又依此法者，說先生",
    "T26n1525_008:0266c02": "因，生此法者，說共生因。」問曰：「說依此法生此",
    "T26n1525_008:0266c03": "法者，此義不然。何以故？共生之法無定因",
    "T26n1525_008:0266c04": "故、無因果差別故。此明何義？共生之法，此法",
    "T26n1525_008:0266c05": "是因、此法是果，無有如是定因差別，以不可",
    "T26n1525_008:0266c06": "說此法是因、此法是果、故無定因因果差別。」",
    "T26n1525_008:0266c07": "答曰：「以見故說。此明何義？亦見世間共生",
    "T26n1525_008:0266c08": "之法：一法是因、一法非因。猶如燈炷共照俱",
    "T26n1525_008:0266c09": "生，而此燈炷能作照因，照不能與燈炷作因。",
    "T26n1525_008:0266c10": "何以故？以此照法隨順燈炷。此明何義？以",
    "T26n1525_008:0266c11": "見照法隨順燈炷，而非燈炷隨順於照，以見",
    "T26n1525_008:0266c12": "燈炷有增有減，照亦如是有增有減，以燈炷",
    "T26n1525_008:0266c13": "滅照亦隨滅。又以燈炷異處去時照亦隨去，",
    "T26n1525_008:0266c14": "如是共生眼識等法，依眼身等、因身眼等生",
    "T26n1525_008:0266c15": "眼識等，非因眼識等生眼身等。又依此法者，",
    "T26n1525_008:0266c16": "諸菩薩等如是觀察，先時生法無有作者，唯",
    "T26n1525_008:0266c17": "共因緣和合而生，以有此法生此法故。「又諸",
    "T26n1525_008:0266c18": "菩薩生如是心：『因既無常，云何而得生于此",
    "T26n1525_008:0266c19": "法？』是故菩薩生如是心：『依此法故而生此法。",
    "T26n1525_008:0266c20": "非先有法於後時生法。若先有後時生者，即",
    "T26n1525_008:0266c21": "是常法。』以是義故，即法生時因緣和合，無有",
    "T26n1525_008:0266c22": "一法是定實者，無有定實眼識境界照了等",
    "T26n1525_008:0266c23": "法。以是義故，此法生時決定不從彼處而來。",
    "T26n1525_008:0266c24": "「又以即共因緣而滅，若法即共因緣滅者，離",
    "T26n1525_008:0266c25": "諸因緣念時不住，以是義故，此法滅時不離",
    "T26n1525_008:0266c26": "此處而餘處去。又依此法生此法者，謂依彼",
    "T26n1525_008:0266c27": "彼因緣和合，生彼彼法、見彼彼法，示現彼法",
    "T26n1525_008:0266c28": "因緣而生非無因緣。又依此法生此法者，因",
    "T26n1525_008:0266c29": "觀念故。「又依此法生此法者，示現過去無明",
    "T26n1525_008:0267a01": "行分。此明何義？以依過去無明等二，得有現",
    "T26n1525_008:0267a02": "在識等八分，示現現在有分故。又依此法生",
    "T26n1525_008:0267a03": "此法者，示現現在有分。此明何義？依現在有",
    "T26n1525_008:0267a04": "分示現速有生老死分。又依此法生此法者，",
    "T26n1525_008:0267a05": "以無明愛取示現煩惱道，依此煩惱道生行",
    "T26n1525_008:0267a06": "有業道。又依此法生此法者，依於業道生餘",
    "T26n1525_008:0267a07": "有支，謂苦道等。又依此法生此法者，依無",
    "T26n1525_008:0267a08": "明行及愛取有集諦因故，生餘七分名為苦",
    "T26n1525_008:0267a09": "諦。又依此法生此法者，即依七分苦諦法故，",
    "T26n1525_008:0267a10": "生無明等五分集諦。「又依此法生此法者，如",
    "T26n1525_008:0267a11": "來修多羅中說，依無明行而生識等。復有修",
    "T26n1525_008:0267a12": "多羅中說，依行因緣生於無明。此明何義？以",
    "T26n1525_008:0267a13": "生相時無明等法共心相應，及心不相應法",
    "T26n1525_008:0267a14": "身業口業皆悉共生，非後時生。又依此法生",
    "T26n1525_008:0267a15": "此法者，即生念時無明闇智共同時生，非先",
    "T26n1525_008:0267a16": "時生。」",
    "T26n1525_008:0267a17": "問曰：「說無明因緣以為初因緣，若如是者，",
    "T26n1525_008:0267a18": "十二因緣則為有始。何以故？以無明前更不",
    "T26n1525_008:0267a19": "說有餘因緣故，於諸世間有為法中，以彼無",
    "T26n1525_008:0267a20": "明為最初故。」答曰：「以生、煩惱、業迭共因緣故。",
    "T26n1525_008:0267a21": "此義云何？從生生煩惱，從煩惱生業，從業",
    "T26n1525_008:0267a22": "生生，如是無始輪生。以是義故，世間無始。」問",
    "T26n1525_008:0267a23": "曰：「自在天等所作，此明何義？從自在天及微",
    "T26n1525_008:0267a24": "塵等而生世間，以是義故，世間有始。」答曰：",
    "T26n1525_008:0267a25": "「此義不然。何以故？常法不能生世間故，不見",
    "T26n1525_008:0267a26": "一法從自在天、微塵等生，見從無常因緣中",
    "T26n1525_008:0267a27": "生。以不見從常法中生，見從無常因緣中",
    "T26n1525_008:0267a28": "生，而汝法中自在天等皆悉是常。以是義故，",
    "T26n1525_008:0267a29": "自在天等不能生法。「又以現見異異因中生",
    "T26n1525_008:0267b01": "種種果。何以故？以見象馬牛羊驢駝至人天",
    "T26n1525_008:0267b02": "等有差別故。以是故，非自在等作。」問曰：「非",
    "T26n1525_008:0267b03": "從因緣生一切法。何以故？以見棘刺及孔雀",
    "T26n1525_008:0267b04": "等異異不同故，知不從無明因緣有世間生。",
    "T26n1525_008:0267b05": "此明何義，以無因緣有世間生。何以故？我",
    "T26n1525_008:0267b06": "見棘刺及孔雀等，非從因緣而有差別，如",
    "T26n1525_008:0267b07": "是世間非無明生。」答曰：「此義不然。何以故？",
    "T26n1525_008:0267b08": "我以現見果從因生、非無因生，猶如種子，地",
    "T26n1525_008:0267b09": "水時熟和合生芽，非離此等種種因緣而有",
    "T26n1525_008:0267b10": "芽生。若離於因無因而有萬物生者，此義不",
    "T26n1525_008:0267b11": "然。何以故？見異異法。於異異法以比智知。",
    "T26n1525_008:0267b12": "世間亦爾，未曾見有離因無因而有法生。以",
    "T26n1525_008:0267b13": "是義故，從因生果，是故世間一切諸法非無",
    "T26n1525_008:0267b14": "因生。「又有過咎，若爾不應生種種果。從種種",
    "T26n1525_008:0267b15": "因生種種果，不離種種因生種種果。而汝說",
    "T26n1525_008:0267b16": "果無因而有。若如是者，萬物應等，世間不應",
    "T26n1525_008:0267b17": "生種種果，以我現見，從種種因生種種果，以",
    "T26n1525_008:0267b18": "是義故，非無因生。「又復有答，若一切物無",
    "T26n1525_008:0267b19": "因生者，應一物中一切法生，不爾便應一切",
    "T26n1525_008:0267b20": "物中一一各有一切物生。而此義不然。以是",
    "T26n1525_008:0267b21": "義故，非無因果。又復有答應無變異。此義云",
    "T26n1525_008:0267b22": "何？若一切物不從因生，應不變異猶如虛空。",
    "T26n1525_008:0267b23": "而此義不然。何以故？以變異故。云何變異？先",
    "T26n1525_008:0267b24": "無後有、已有還無，異生異滅，無因法中不見",
    "T26n1525_008:0267b25": "如是果法轉變，是故諸法從因而生，非無因",
    "T26n1525_008:0267b26": "生。「又復有過，一切所作諸業空故。此明何",
    "T26n1525_008:0267b27": "義？若無因生一切物者，諸所作業空無利益。",
    "T26n1525_008:0267b28": "而實不見有如此事，以是故非無因有果。」",
    "T26n1525_008:0267b29": "問曰：「我見從智生智。此明何義？現見外物有",
    "T26n1525_008:0267c01": "為法中種子為因，非過去因，如是現見內有",
    "T26n1525_008:0267c02": "為法，因赤白等和合而生，非過去因。」答曰：",
    "T26n1525_008:0267c03": "「此義不然。何以故？以現在智從過去智而得",
    "T26n1525_008:0267c04": "生故。此明何義？以見智生從於過去智因而",
    "T26n1525_008:0267c05": "有，非無智生。若智不從前智生者，應從土塊",
    "T26n1525_008:0267c06": "木石等生，亦非從於異相續生。何以故？若異",
    "T26n1525_008:0267c07": "相續生於智者，父母亦應能生兒智。以是故，",
    "T26n1525_008:0267c08": "我知彼胎等諸眾生智從相續生。此明何義？",
    "T26n1525_008:0267c09": "以胎等智前更有智，彼胎等智不離先智相",
    "T26n1525_008:0267c10": "續而生，是故知有過去世因。」問曰：「此義不",
    "T26n1525_008:0267c11": "然。何以故？如從攢燧、人功、牛糞眾緣和合，",
    "T26n1525_008:0267c12": "先無有火而能生火；智亦如是，先無有智，因",
    "T26n1525_008:0267c13": "緣和合而能生智。」答曰：「此義不然。何以故？",
    "T26n1525_008:0267c14": "以見餘法比智知故。此明何義？以見何等法",
    "T26n1525_008:0267c15": "中生法，彼法相似，能生於法，非無相似異生",
    "T26n1525_008:0267c16": "中見。如見從稻生稻，雖不見稻，而見從稻還",
    "T26n1525_008:0267c17": "生於稻，是故種稻；火亦如是，以見從於攢",
    "T26n1525_008:0267c18": "燧、牛糞等中生火，雖不見火，而從攢燧等中",
    "T26n1525_008:0267c19": "求火。如是以見從智生智，雖不見智，而知智",
    "T26n1525_008:0267c20": "從過去智生。是以汝說如先無火而能生火，",
    "T26n1525_008:0267c21": "先無有智而能生智，說一切物唯從現在因",
    "T26n1525_008:0267c22": "生，不從過去因生者，是義不然。以是義故，",
    "T26n1525_008:0267c23": "從煩惱業生世間法。此云何知？以聖人論世",
    "T26n1525_008:0267c24": "間人說。此義云何？以離煩惱一切聖人諸佛如",
    "T26n1525_008:0267c25": "來及佛弟子聲聞人等，彼如是說從煩惱業",
    "T26n1525_008:0267c26": "因而生世間。作如是言：『若人著貪，身作惡行、",
    "T26n1525_008:0267c27": "口作惡行、意作惡行。彼人依於惡行因緣，此",
    "T26n1525_008:0267c28": "身壞已生惡道中。』一切諸論亦如是說，從業",
    "T26n1525_008:0267c29": "有生。是故經言：『從明入明，從闇入闇。』世間之",
    "T26n1525_008:0268a01": "人亦如是說，從業有生，作如是言：『以畏一切",
    "T26n1525_008:0268a02": "不樂生處，遠離一切種種惡行，以求一切可",
    "T26n1525_008:0268a03": "樂生處，修行一切種種善行。』以是義故，依諸",
    "T26n1525_008:0268a04": "聖人、依一切論、依世間人，我如是知從業因",
    "T26n1525_008:0268a05": "故而生世間，非無因生。」",
    "T26n1525_008:0268a06": "問曰：「因念不住何能生果。此以何義？諸煩惱",
    "T26n1525_008:0268a07": "業剎那不住，以煩惱業剎那即滅，是故非從",
    "T26n1525_008:0268a08": "諸業煩惱而生世間。」答曰：「我見因滅而能生",
    "T26n1525_008:0268a09": "果。此以何義？以見因滅，依彼滅因而能生果，",
    "T26n1525_008:0268a10": "如於摩多隆伽果中見有酢味，而於彼子芽",
    "T26n1525_008:0268a11": "莖枝葉及華等中悉皆不見，而依彼子芽莖",
    "T26n1525_008:0268a12": "枝等相續，後時於果中見。而彼摩多隆伽果",
    "T26n1525_008:0268a13": "中所有酢味，非即彼因亦非異因。如是見外因",
    "T26n1525_008:0268a14": "果和合生如是法，如是比智知因滅已，依彼",
    "T26n1525_008:0268a15": "滅因有世間生，非無因生亦非異因。」問曰：",
    "T26n1525_008:0268a16": "「若非無因、非顛倒因生於世間，而依業煩惱",
    "T26n1525_008:0268a17": "有世間者。此云何知？」答曰：「不知生過為作",
    "T26n1525_008:0268a18": "業行。此明何義？諸世間人不知生過，彼人",
    "T26n1525_008:0268a19": "則著五欲境界一切種種無利益事，為生世",
    "T26n1525_008:0268a20": "間一切種種無利益事，是故修行為得世間",
    "T26n1525_008:0268a21": "果報，作業非為除斷煩惱作業。此以何義？一",
    "T26n1525_008:0268a22": "切世間愚癡凡夫無智慧故，不能觀察，以",
    "T26n1525_008:0268a23": "無明闇智於無量百千種種苦惱中見有功",
    "T26n1525_008:0268a24": "德生，求未來世受樂果故，行功德行修戒",
    "T26n1525_008:0268a25": "施等諸功德行。又復有人心顛倒故，著現",
    "T26n1525_008:0268a26": "在世五欲境界，見未來世無有福德，是故修",
    "T26n1525_008:0268a27": "行無福德行殺生等業。又復有人，著三昧樂",
    "T26n1525_008:0268a28": "愛禪、見禪、慢禪、疑禪、增上禪等，修行一切諸",
    "T26n1525_008:0268a29": "通等行，是故於彼三界中生不斷不絕、從生",
    "T26n1525_008:0268b01": "復起一切煩惱，從煩惱故起一切業，如是世",
    "T26n1525_008:0268b02": "間無始以來不斷不絕。」",
    "T26n1525_008:0268b03": "問曰：「若從一切煩惱而生世間行者，如來於",
    "T26n1525_008:0268b04": "此修多羅中，何故唯說從於無明而生世間？」",
    "T26n1525_008:0268b05": "答曰：「雖說無明，攝得貪等一切煩惱。此明何",
    "T26n1525_008:0268b06": "義？雖說無明而攝貪等一切諸過。此云何知？",
    "T26n1525_008:0268b07": "以愚癡人起於貪等，以無智故起於貪等一",
    "T26n1525_008:0268b08": "切煩惱非無過起。如經中說，無明因緣起",
    "T26n1525_008:0268b09": "於貪過、起於瞋過、起於闇過。是故說彼無明",
    "T26n1525_008:0268b10": "根本攝得其餘煩惱諸過，猶如世間王來王",
    "T26n1525_008:0268b11": "去，諸臣兵眾亦來亦去。」",
    "T26n1525_008:0268b12": "問曰：「以何義故？過去分中唯說無明而不說",
    "T26n1525_008:0268b13": "愛，未來分中而但說愛不說無明。」答曰：「大境",
    "T26n1525_008:0268b14": "界故。此明何義？以無明遍一切境界，愛不如",
    "T26n1525_008:0268b15": "是。此以何義？以彼無明遍一切處，愛不遍故。",
    "T26n1525_008:0268b16": "又以緣於有為無為。此以何義？以彼無明緣",
    "T26n1525_008:0268b17": "有為法及無為法，愛不如是唯緣有為。又",
    "T26n1525_008:0268b18": "以緣於同不同地。此以何義？以無明緣同不",
    "T26n1525_008:0268b19": "同地，愛不如是唯緣同地。又以一切煩惱相",
    "T26n1525_008:0268b20": "應。此以何義？以彼無明一切煩惱皆共相",
    "T26n1525_008:0268b21": "應，愛不如是，唯愚人起非智者起。又一切",
    "T26n1525_008:0268b22": "苦不斷絕因。此以何義？以無明於一切苦聚",
    "T26n1525_008:0268b23": "以為根本。以是義故，於初分中唯說無明，依",
    "T26n1525_008:0268b24": "彼第二煩惱門中唯示現愛，是故於彼未來",
    "T26n1525_008:0268b25": "分中唯說於愛不說無明。」",
    "T26n1525_008:0268b26": "問曰：「以何義故，過去世中所攝諸業，隨何煩",
    "T26n1525_008:0268b27": "惱能與作因？彼諸煩惱以無明名說，現在世",
    "T26n1525_008:0268b28": "中所攝諸業，隨何煩惱能與作因，彼諸煩惱",
    "T26n1525_008:0268b29": "以愛取名說？」答曰：「以非現見、以現見故。此以",
    "T26n1525_008:0268c01": "何義？過去世中所有煩惱，以是遠故不可現",
    "T26n1525_008:0268c02": "見，是故彼中煩惱差別不可示現，以彼闇相",
    "T26n1525_008:0268c03": "不可得說，是故皆以無明名說。現在世生所",
    "T26n1525_008:0268c04": "攝煩惱可現見故，彼諸煩惱差別可說，可得",
    "T26n1525_008:0268c05": "示現此是愛取，此是欲取，此是見取，如是等，",
    "T26n1525_008:0268c06": "是故現在所有煩惱以愛取名說。」",
    "T26n1525_008:0268c07": "問曰：「此說是妙說，以因煩惱業有世間生死，",
    "T26n1525_008:0268c08": "非自在天微塵等故。而無明等十二有支，其",
    "T26n1525_008:0268c09": "義云何？」答曰：「不如實知三世中事，名為無明；",
    "T26n1525_008:0268c10": "無明轉起取後有因，福業、罪業、不動業等，是",
    "T26n1525_008:0268c11": "名為行；依行因有生分染意，是名為識；為彼",
    "T26n1525_008:0268c12": "識住，名為名色；彼清淨識之所依止，名為六",
    "T26n1525_008:0268c13": "入；根識境界三事和合，對意地法是名為觸；",
    "T26n1525_008:0268c14": "依觸而生愛、不愛二顛倒念受，是名為受；見",
    "T26n1525_008:0268c15": "著受等集樂名愛；依止於愛求有斷有，取我",
    "T26n1525_008:0268c16": "依止樂諸煩惱隨順煩惱，是名為取；取能轉",
    "T26n1525_008:0268c17": "起取後生因身口意業，是名為有；依止行有",
    "T26n1525_008:0268c18": "取後世身，是名為生；依止生身增長熟變，是",
    "T26n1525_008:0268c19": "名為老；先得身壞，是名為死；遠離不離愛不",
    "T26n1525_008:0268c20": "愛事求供養等從意地生，焚燒自心，是名為",
    "T26n1525_008:0268c21": "憂；依懷憂心說愛功德，內心愁縛種種悲言",
    "T26n1525_008:0268c22": "名為啼哭；依色識身共意相應，非愛樂受，",
    "T26n1525_008:0268c23": "是名為苦；唯意識身意地相應，是名為愁；於",
    "T26n1525_008:0268c24": "愛不愛二種境界，或有求有或不求有求資",
    "T26n1525_008:0268c25": "生故受種種苦，其心逼惱，是名為極。」",
    "T26n1525_008:0268c26": "問曰：「無明緣行，云何名行？」答曰：「依止容受伴",
    "T26n1525_008:0268c27": "侶觀起隨順共生，名為行義。」問曰：「應釋因緣",
    "T26n1525_008:0268c28": "名，云何名因緣？」答曰：「能成就果是名為因；依",
    "T26n1525_008:0268c29": "此法故能顯彼法、因此法故能生彼法，是名",
    "T26n1525_008:0269a01": "為緣。」問曰：「何故但說無明緣行，而不說言無",
    "T26n1525_008:0269a02": "明因行？」答曰：「為攝一切諸因緣故。若說無",
    "T26n1525_008:0269a03": "明因於行者，但攝因因緣不攝因緣，是故不",
    "T26n1525_008:0269a04": "說無明因行。以四因緣無明等共能因緣行，",
    "T26n1525_008:0269a05": "是故唯依因緣名說，以能攝取四因緣故。」問",
    "T26n1525_008:0269a06": "曰：「行亦能作無明因緣。若如是者，何故但",
    "T26n1525_008:0269a07": "說無明緣行，而不說言行緣無明？」答曰：「以有",
    "T26n1525_008:0269a08": "二義：定、不定故。此以何義？以無明因定緣於",
    "T26n1525_008:0269a09": "行，而非業行定緣無明。何以知之？以阿羅",
    "T26n1525_008:0269a10": "漢雖復有業而無無明，是故非業定緣無明，",
    "T26n1525_008:0269a11": "是故不說行緣無明。又依無明因緣有業，以",
    "T26n1525_008:0269a12": "是義故依彼無明因緣有業。若如是者，唯依",
    "T26n1525_008:0269a13": "無明因緣有業，不應遠離無明有業。而實遠",
    "T26n1525_008:0269a14": "離無明有業，是故說依無明緣行，不說依行",
    "T26n1525_008:0269a15": "緣於無明。」問曰：「以何義故，已受果業以行",
    "T26n1525_008:0269a16": "名說，未受果業以有名說？」答曰：「未受果業",
    "T26n1525_008:0269a17": "但有有為分，是故說有。以畢竟有故，以未來",
    "T26n1525_008:0269a18": "世畢竟得果，業體雖滅而畢竟有，以必能與",
    "T26n1525_008:0269a19": "未來世果，是故名有，以有名說。已受果業、",
    "T26n1525_008:0269a20": "已受有為分，是故說行以得受果，是故名有，",
    "T26n1525_008:0269a21": "以有名說。「又復有義，何故名有？以依此法",
    "T26n1525_008:0269a22": "能生名有。此以何義？隨何等業能畢竟生未",
    "T26n1525_008:0269a23": "來世果，以有名說。隨何等業非是畢竟未來",
    "T26n1525_008:0269a24": "世有，如鴦瞿離魔羅等業未曾有故，以行名",
    "T26n1525_008:0269a25": "說。是故經中行緣業果，以識名說，非生名說。",
    "T26n1525_008:0269a26": "何以故？以彼行業非是畢竟生有支故。此以",
    "T26n1525_008:0269a27": "何義？以現身中受果報業，彼業行緣能生識",
    "T26n1525_008:0269a28": "支，而不能生彼生支故。又以見有力無力故。",
    "T26n1525_008:0269a29": "此以何義？何故名行？能辦事故。過去世生所",
    "T26n1525_008:0269b01": "作諸業，見彼有力以能成果，是故彼業以行",
    "T26n1525_008:0269b02": "名說。現在世生所作諸業，未見彼力，以未成",
    "T26n1525_008:0269b03": "果，彼業果報在未來故，是故彼業不得名行，",
    "T26n1525_008:0269b04": "以有名說。」",
    "T26n1525_008:0269b05": "問曰：「以何義故名為不動？」答曰：「異地不能",
    "T26n1525_008:0269b06": "與果報故，名為不動。此以何義？如欲界業",
    "T26n1525_008:0269b07": "於異地中能與果報，隨以何等善根業道應",
    "T26n1525_008:0269b08": "生人中，即彼善業依願求心，乃至生於他化",
    "T26n1525_008:0269b09": "自在，如如來依《功德生修多羅》說：『又隨何等",
    "T26n1525_008:0269b10": "惡不善業應生地獄受果報者，即依彼業人",
    "T26n1525_008:0269b11": "中受苦。』如如來依《鹽喻經》說：『色無色業不得",
    "T26n1525_008:0269b12": "如是。』此以何義？初禪地業不生二禪，二禪地",
    "T26n1525_008:0269b13": "業不生初禪，如是餘地皆亦如是應知。是",
    "T26n1525_008:0269b14": "故佛說色無色業名為不動，又諸蓋障所不",
    "T26n1525_008:0269b15": "能動，故名不動，如密室燈。」",
    "T26n1525_008:0269b16": "彌勒菩薩所問經論卷第八"
}