{
    "T32n1639_001:0155a12": "No. 1639",
    "T32n1639_001:0155a13": "提婆菩薩破楞伽經中外道小乘",
    "T32n1639_001:0155a14": "四宗論",
    "T32n1639_001:0155a16": "提波菩薩造",
    "T32n1639_001:0155a17": "後魏北印度三藏菩提流支譯",
    "T32n1639_001:0155a18": "問曰：外道所立四宗法非佛法者，何者是？答",
    "T32n1639_001:0155a19": "曰：謂一、異、俱、不俱。問曰：云何言一、異、俱、不",
    "T32n1639_001:0155a20": "俱。答曰：有諸外道言一切法一，有諸外道",
    "T32n1639_001:0155a21": "言一切法異，有諸外道言一切法俱，有諸",
    "T32n1639_001:0155a22": "外道言一切法不俱。是諸外道於虛妄法中",
    "T32n1639_001:0155a23": "各各執著，以為實有物故。問曰：何等外道",
    "T32n1639_001:0155a24": "說一切法一？答曰：言一切法一者，外道僧佉",
    "T32n1639_001:0155a25": "論師說。言一切法異者，外道毘世師論師說。",
    "T32n1639_001:0155a26": "言一切法俱者，外道尼犍子論師說。言一切",
    "T32n1639_001:0155a27": "法不俱者，外道若提子論師說。問曰：云何",
    "T32n1639_001:0155a28": "僧佉人說一切法一？答曰：僧佉外道言，我、覺",
    "T32n1639_001:0155a29": "二，法是一。何以故？二相差別不可得故。問",
    "T32n1639_001:0155b01": "曰：云何二相差別不可得？答曰：如牛、馬異法，",
    "T32n1639_001:0155b02": "二相差別可見可取，言此是牛、此是馬。而我",
    "T32n1639_001:0155b03": "離覺我不可得，離我覺不可得，如《我經》中說：",
    "T32n1639_001:0155b04": "我、覺體相如火與熱，二法差別不可得。問",
    "T32n1639_001:0155b05": "曰：云何差別不可得？答曰：彼法不可說異故。",
    "T32n1639_001:0155b06": "譬如白疊，不可說言此是白、此是疊二法差",
    "T32n1639_001:0155b07": "別。如白疊，一切法因果亦如是。問曰：云何",
    "T32n1639_001:0155b08": "毘世師外道說一切法異？答曰：所言異者，我",
    "T32n1639_001:0155b09": "與覺異。何以故？以說異法。問曰：云何名說",
    "T32n1639_001:0155b10": "異法？答曰：如說此是白、此是疊，此是天德、此",
    "T32n1639_001:0155b11": "是天德疊。我與覺異亦如是，此是我、此是智",
    "T32n1639_001:0155b12": "故。問曰：有何差別彼法不可說一？答曰：譬如",
    "T32n1639_001:0155b13": "白疊，此是白、此是疊。如是一切因果各異，不",
    "T32n1639_001:0155b14": "可說一故。問曰：云何尼乾子說一切法俱？",
    "T32n1639_001:0155b15": "答曰：言一切法俱者，如我與覺不可說一不",
    "T32n1639_001:0155b16": "可說異，復有異義可說一可說異故。問曰：",
    "T32n1639_001:0155b17": "云何不一不異、亦一亦異？答曰：如我與命用",
    "T32n1639_001:0155b18": "相有異，方便異故言，如貪瞋癡等得言有異。",
    "T32n1639_001:0155b19": "譬如燈明，得說言一、得說言異，以有此有彼、",
    "T32n1639_001:0155b20": "無此無彼得言一。燈異處明異處，故得言異。",
    "T32n1639_001:0155b21": "如燈明因果，白疊一切法亦如是，亦得說一",
    "T32n1639_001:0155b22": "亦得說異，故言俱也。問曰：云何若提子外",
    "T32n1639_001:0155b23": "道說一切法不俱？答曰：不俱者，謂一切法不",
    "T32n1639_001:0155b24": "可說一、不可說異，以二邊見過故。以說一、異、",
    "T32n1639_001:0155b25": "俱論師等皆有過失故，智者不立如是三法。",
    "T32n1639_001:0155b26": "問曰：云何過失？答曰：若離白別無疊者，白滅",
    "T32n1639_001:0155b27": "疊亦應滅。若異白更有疊者，應有疊非白、有",
    "T32n1639_001:0155b28": "白非疊。是故一、異、俱等法，我俱不立。雖然一、",
    "T32n1639_001:0155b29": "異、俱等，一切法不可得言無。答曰：此諸外道",
    "T32n1639_001:0155c01": "虛妄分別，是邪見相非是智相，皆是不善。",
    "T32n1639_001:0155c02": "此義云何？又一等法虛妄分別，以不得言即",
    "T32n1639_001:0155c03": "彼法，彼法一，不得言瓶。瓶一，以瓶即是瓶，故",
    "T32n1639_001:0155c04": "亦不得異法。異法一，以不得言瓶共疊一，以",
    "T32n1639_001:0155c05": "瓶相異、疊相異，以異法離異法，異法不得一、",
    "T32n1639_001:0155c06": "不得異，以異法不成異法。以異法不得言異",
    "T32n1639_001:0155c07": "法，若二法說一、說異，彼二法應說一、應說異。",
    "T32n1639_001:0155c08": "若不說一、不說異者，此是虛妄分別。若彼二",
    "T32n1639_001:0155c09": "法是一者，不得言彼法是異。若無二者，云何",
    "T32n1639_001:0155c10": "言一？以彼法相待成，故依世諦虛妄分別。第",
    "T32n1639_001:0155c11": "一義諦中無彼外道虛妄分別，戲論過故。此",
    "T32n1639_001:0155c12": "是總答四種外道邪見之相。",
    "T32n1639_001:0155c13": "自此已下別答四義。如是一一觀察迦毘羅、",
    "T32n1639_001:0155c14": "憂樓佉等外道虛妄分別義不成就。此義云",
    "T32n1639_001:0155c15": "何？言一切法一者，此義不然，以滅應滅、不",
    "T32n1639_001:0155c16": "滅不應滅、俱滅俱不滅。此義云何？汝向說我",
    "T32n1639_001:0155c17": "與覺相差別不可得如白疊，我破此義。何以",
    "T32n1639_001:0155c18": "故？以此義不與諸經論相應故。汝說諸法差",
    "T32n1639_001:0155c19": "別不可得者，此義不然，如手、爪，彼法二相差",
    "T32n1639_001:0155c20": "別不可得故。此明何義？如爪指掌名之為",
    "T32n1639_001:0155c21": "手，若異此法手不可得。如是白疊一不可得。",
    "T32n1639_001:0155c22": "何以故？無異法故。我覺一不可得，如是白疊",
    "T32n1639_001:0155c23": "一不可得，如手與指掌。若此滅者彼亦應滅。",
    "T32n1639_001:0155c24": "此義云何？若白滅者疊應滅故，如截手即截",
    "T32n1639_001:0155c25": "指掌。汝意若謂白滅疊不滅者，此義不然，若",
    "T32n1639_001:0155c26": "疊不滅，白亦不應滅。如截於手指，掌應在；如",
    "T32n1639_001:0155c27": "截指掌，手亦應在故。汝意若謂青黃赤等唯",
    "T32n1639_001:0155c28": "滅白色不滅疊者，云何言一？若不爾者，青黃",
    "T32n1639_001:0155c29": "赤等色不應滅。不爾，疊不滅者，青黃白等色",
    "T32n1639_001:0156a01": "亦不應滅。",
    "T32n1639_001:0156a02": "問曰：我青黃赤等覆白色而不滅白。此義云",
    "T32n1639_001:0156a03": "何？答曰：疊亦如是，覆疊而不滅疊。又此義不",
    "T32n1639_001:0156a04": "然，洗疊已還見白色故。疊亦如是，覆疊不滅",
    "T32n1639_001:0156a05": "疊，是故白即是疊、疊即是白。若疊滅者，青黃",
    "T32n1639_001:0156a06": "赤白等色云何見？若汝意謂白滅覆非滅疊，",
    "T32n1639_001:0156a07": "應滅覆疊不應滅白。若爾，有法滅覆、有法不",
    "T32n1639_001:0156a08": "滅不覆，云何言一？是故一義不成。已答外道",
    "T32n1639_001:0156a09": "僧佉論師一切法一竟。",
    "T32n1639_001:0156a10": "問曰：迦那陀外道論師言一切法異者，我與",
    "T32n1639_001:0156a11": "覺異，以說異法故。此是我、此是覺，如白疊，此",
    "T32n1639_001:0156a12": "是白、此是疊故。答曰：此義不然，以無譬喻故。",
    "T32n1639_001:0156a13": "如人說言：此是手、此是指掌。彼人雖說此語，",
    "T32n1639_001:0156a14": "不能說異法，是故不得言我覺異，如白疊，以",
    "T32n1639_001:0156a15": "見世間有二種差別故，一者相、二者處。相差",
    "T32n1639_001:0156a16": "別者，色香味觸不異相有異相故。處差別者，",
    "T32n1639_001:0156a17": "如穀豆等有白疊不異相有差別，如彼色香",
    "T32n1639_001:0156a18": "味觸。若不爾者，有四種過。此義云何？白滅",
    "T32n1639_001:0156a19": "疊亦滅，如彼色香味觸。譬如火和合燒瓶成",
    "T32n1639_001:0156a20": "赤色已又為青色，香味亦爾。若不爾者，色香",
    "T32n1639_001:0156a21": "味觸亦不應滅，如彼白疊異不可得。若白滅",
    "T32n1639_001:0156a22": "者疊亦應滅，疊不滅者白亦不應滅。",
    "T32n1639_001:0156a23": "問曰：此義不然，依彼法有此法，譬如畫壁，依",
    "T32n1639_001:0156a24": "壁有畫，壁滅畫亦滅，畫滅壁不滅。我白滅、",
    "T32n1639_001:0156a25": "疊不滅，義亦如是。答曰：汝此譬喻，事不相似。",
    "T32n1639_001:0156a26": "壁是先有、畫是後作，而彼白疊起無前後，不",
    "T32n1639_001:0156a27": "可得言此白先有、疊是後作。已答外道衛世",
    "T32n1639_001:0156a28": "師論師一切法異義竟。",
    "T32n1639_001:0156a29": "問曰：尼揵子外道論師言一切法俱，迦毘羅",
    "T32n1639_001:0156b01": "等論師皆有過失，以說一異故，是故我說俱",
    "T32n1639_001:0156b02": "而不俱。譬如燈明，有此有彼、有彼有此，無",
    "T32n1639_001:0156b03": "此無彼、無彼無此。如有燈有明、有明有燈，無",
    "T32n1639_001:0156b04": "燈無明、無明無燈。異者能照所照，以燈異處",
    "T32n1639_001:0156b05": "明異處，是故說異。如我覺白疊等，亦得說一",
    "T32n1639_001:0156b06": "亦得說異。譬如白於疊中，別處不可得言此",
    "T32n1639_001:0156b07": "是白、此是疊，如世間此是牛、此是馬等。白疊",
    "T32n1639_001:0156b08": "不爾，是故我不說異亦不說一。若一者，白滅",
    "T32n1639_001:0156b09": "疊應滅。又若一者，亦不應說赤疊黑疊等。是",
    "T32n1639_001:0156b10": "故我言得說一、得說異。此義云何？答曰：此義",
    "T32n1639_001:0156b11": "不然，如向說僧佉、毘世師等過失，與此無異。",
    "T32n1639_001:0156b12": "以何等義僧佉一如向說？以何等義毘世師",
    "T32n1639_001:0156b13": "異如向說？云何向說？如向說言，燈明一者，燈",
    "T32n1639_001:0156b14": "即是明、明即是燈。此唯有別數而無別義。若",
    "T32n1639_001:0156b15": "爾，燈亦應明、明亦應燈。若此二法一者，云何",
    "T32n1639_001:0156b16": "異處？如手與指掌無差別，脚手有差別，手",
    "T32n1639_001:0156b17": "指掌無差別。若一者云何言異？是故不得言",
    "T32n1639_001:0156b18": "一言異。此一異義不成，已答外道尼犍子論",
    "T32n1639_001:0156b19": "師一切法俱竟。",
    "T32n1639_001:0156b20": "問曰：若提子論師言，僧佉等論師說一切法",
    "T32n1639_001:0156b21": "一、異、俱皆有過失。我若提子不說一切法一、",
    "T32n1639_001:0156b22": "異、俱，如《我論》中不許此義，唯許不俱。是故我",
    "T32n1639_001:0156b23": "無僧佉等過失。雖然，不得說言無不俱。此義",
    "T32n1639_001:0156b24": "云何？答曰：此義不然，以無譬喻故。以無譬喻",
    "T32n1639_001:0156b25": "者，我說世諦有如是法，第一義諦中無如是",
    "T32n1639_001:0156b26": "相，是故此成我所說義。此明何義？以無彼法",
    "T32n1639_001:0156b27": "即無此法，無彼法體亦無此法體。以此法不",
    "T32n1639_001:0156b28": "成彼法、彼法不成此法，以此法畢竟非彼法、",
    "T32n1639_001:0156b29": "彼法亦畢竟非此法，以白非疊、以疊非白，以",
    "T32n1639_001:0156c01": "滅不應滅。以一者，即白是疊、疊即是白。不爾",
    "T32n1639_001:0156c02": "者，滅是滅、不滅者不滅。若爾，云何虛妄分別",
    "T32n1639_001:0156c03": "彼法是一、異、俱、不俱？若爾，疊亦應非疊非不",
    "T32n1639_001:0156c04": "疊，白亦應非白非不白，以疊即是疊、白即是",
    "T32n1639_001:0156c05": "白，是故疊非疊、白非白，是故非白不得白。如",
    "T32n1639_001:0156c06": "是一、異、俱、不俱皆是虛妄分別，唯有言說無",
    "T32n1639_001:0156c07": "有實義。如是我、覺因果等義亦如是故，已答",
    "T32n1639_001:0156c08": "外道若提子論師一切法不俱竟。",
    "T32n1639_001:0156c09": "提婆菩薩破楞伽經中外道小乘四宗論"
}