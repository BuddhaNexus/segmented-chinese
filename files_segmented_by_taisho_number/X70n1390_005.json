{
    "X70n1390_005:0448b01": "希叟和尚廣錄卷第五",
    "X70n1390_005:0448b03": "拈古并頌",
    "X70n1390_005:0448b04": "舉溈山臥次。(長蛇偃月勢難分)仰山上問訊。(赤脚",
    "X70n1390_005:0448b05": "上刀梯)溈山轉面覰後。(綿裹蒺藜)仰云。某甲是和",
    "X70n1390_005:0448b06": "尚弟子。何用形跡。(撩鈎搭索)溈山作起勢。(利動君",
    "X70n1390_005:0448b07": "子。半是真情半脫空)仰山便出。(黃蘗作驢鍬)溈喚",
    "X70n1390_005:0448b08": "回云。我適來得一夢。汝試為原看。(滿口嚼氷霜)仰",
    "X70n1390_005:0448b09": "山將一盆水。一手巾度與。(賊須賊捉)溈山遂洗面。",
    "X70n1390_005:0448b10": "(將錯就錯)香嚴至。溈云。我適來與寂子。做一上神",
    "X70n1390_005:0448b11": "通。不同小小。(不獨謾人亦自謾)嚴云。我在下面。一",
    "X70n1390_005:0448b12": "一知得分明。(賊口難憑)溈云試道看。(重重納敗)嚴",
    "X70n1390_005:0448b13": "點一盌茶與之。(前箭猶輕後箭深)溈云。二子神通。",
    "X70n1390_005:0448b14": "智過鶖子(誣人之罪。以罪加之)。",
    "X70n1390_005:0448b15": "拈云。細影密鋪金鎻碎。清聲微動玉玲瓏。不無溈山",
    "X70n1390_005:0448b16": "父子。點檢將來。總是開眼做夢。雖然。洛陽花下路。迷",
    "X70n1390_005:0448b17": "却幾多人。",
    "X70n1390_005:0448b18": "頌。　古洞桃花發嫰枝　　施朱施粉兩相宜",
    "X70n1390_005:0448b19": "　要渠成結千年實　　多謝春風著意吹",
    "X70n1390_005:0448b20": "舉明招上堂。眾集定。招云。這裏風頭稍硬。且歸暖",
    "X70n1390_005:0448b21": "處商量。(作賊人心虗)眾隨至方丈。(逼狗上墻)招云。",
    "X70n1390_005:0448b22": "才到煖處。便見瞌睡。以主丈。一時趕散(滿川龍虎",
    "X70n1390_005:0448b23": "舉。猶自說平基)。",
    "X70n1390_005:0448b24": "拈云。明招獨眼龍。可謂秦無人。當時若是箇漢。待他",
    "X70n1390_005:0448c01": "道。這裏風頭稍硬。且歸暖處商量。便撫掌呵呵大笑。",
    "X70n1390_005:0448c02": "非惟增光一眾。使這老漢。有身無著處。",
    "X70n1390_005:0448c03": "拈。明招雖則嫌客罵婦。點檢將來。未免如猫捕鼠。",
    "X70n1390_005:0448c04": "頌。　田厙翁翁兩鬢霜　　苦貪濁酒弄觥觴",
    "X70n1390_005:0448c05": "　兒孫步步相隨逐　　扶得歸家又發狂",
    "X70n1390_005:0448c06": "舉臺山婆子。僧問。臺山路向什麼處去。(刺腦入膠",
    "X70n1390_005:0448c07": "盆)婆云驀直去。(荊棘參天)僧才行。(脚下泥深三尺)",
    "X70n1390_005:0448c08": "婆云。好箇師僧。便恁麼去。(貪杯惜醉人)趙州聞云。",
    "X70n1390_005:0448c09": "須勘過這老婆始得。(只聞人作鬼。不見寉成仙。)及",
    "X70n1390_005:0448c10": "見便問。臺山路向什麼處去。(劒甲未施。賊身已露)",
    "X70n1390_005:0448c11": "婆云。驀直去。(銕鑄巖崖)州云。勘破了也(兩手扶犂)。",
    "X70n1390_005:0448c12": "拈云。臺山一路。平如鏡面。險似懸崖。千人萬人。只解",
    "X70n1390_005:0448c13": "貪程。不知蹉過。要見婆子麼。去路一身輕似葉。要見",
    "X70n1390_005:0448c14": "趙州麼。佳名千古重如山。",
    "X70n1390_005:0448c15": "頌。　收拾成都賣卜家　　君平術肆獨宏開",
    "X70n1390_005:0448c16": "　閙中人献支機石　　掀倒卦盤歸去來",
    "X70n1390_005:0448c17": "舉馬祖西藏百丈南泉。翫月次。祖云。正恁麼時如",
    "X70n1390_005:0448c18": "何。(藕絲牽動五須彌)藏云。正好供養。(過山尋蟻跡)",
    "X70n1390_005:0448c19": "又云。正好修行。(度水覔魚踪)南泉拂袖便行。(蝦跳",
    "X70n1390_005:0448c20": "不出斗)祖云。經歸藏禪歸海。惟有普願。獨超物外",
    "X70n1390_005:0448c21": "(渾家送上渡頭船)。",
    "X70n1390_005:0448c22": "拈。寶峰山頂。皓月流輝。幸自可怜生。無端一陣黑風。",
    "X70n1390_005:0448c23": "吹數片雲。翳却清光了也。致令千古之下。揑目生花。",
    "X70n1390_005:0448c24": "眾中莫有忍俊不禁底麼。如無。山僧不惜眉毛。為伊",
    "X70n1390_005:0449a01": "點破。(以拂子。空中畫云)風休雲淨。(打一圓相云)皓月",
    "X70n1390_005:0449a02": "流輝。(擲拂子云)直饒光影滅。何似未生時。",
    "X70n1390_005:0449a03": "頌。　百戲場中賽錦標　　蠻牌竹馬舞兒多",
    "X70n1390_005:0449a04": "　頭籌暗地奪將去　　行主喃喃強說呵",
    "X70n1390_005:0449a05": "拈。一種弄光影。就中南泉較險。何故。拂跡成痕",
    "X70n1390_005:0449a06": "舉。趙州問南泉。如何是道。(太平休整閑戈甲)泉云。",
    "X70n1390_005:0449a07": "平常心是道。(黃金包裹爛泥團)州云。還可趣向也",
    "X70n1390_005:0449a08": "無。(金剛腦後抽生銕)泉云。擬向即乖。(截斷脚跟)州",
    "X70n1390_005:0449a09": "云。不擬爭知是道。(錮鏴著生銕)泉云。道不屬知。不",
    "X70n1390_005:0449a10": "屬不知。知是妄覺。不知是無記。若真達不疑之道。",
    "X70n1390_005:0449a11": "譬如太虗。廓然寥豁。豈可強是非耶。(舌頭拖地)州",
    "X70n1390_005:0449a12": "禮拜(李陵雖好手。未免陷番身)。",
    "X70n1390_005:0449a13": "拈。南泉父子。激揚錚鏗。如驪龍玩珠。吞吐自如。若是",
    "X70n1390_005:0449a14": "真正衲僧。寧免嘔噦。",
    "X70n1390_005:0449a15": "頌。　一塊郴州銕　　渾崙擘不開　　輪槌輕擊著",
    "X70n1390_005:0449a16": "　雪刃暗飛來",
    "X70n1390_005:0449a17": "舉僧問馬祖。離四句絕百非。請師直指西來意。(含",
    "X70n1390_005:0449a18": "元殿裏覔長安)祖云。我今日勞倦。不能為汝說。問",
    "X70n1390_005:0449a19": "取智藏。(利刃〔□〕蜜)僧問智藏。云我今日頭痛。不能",
    "X70n1390_005:0449a20": "為汝說。問取海兄。(綿裹蒺藜)海云。我到這裏。却不",
    "X70n1390_005:0449a21": "會。(幽州猶自可。最苦是新羅)僧舉似馬祖。云藏頭",
    "X70n1390_005:0449a22": "白海頭黑(苕箒畫蛾眉)。",
    "X70n1390_005:0449a23": "拈云。眾中皆謂。這僧死而不弔。殊不知。馬師父子。被",
    "X70n1390_005:0449a24": "他一狀領過。",
    "X70n1390_005:0449b01": "頌。　出匣神鋒瑩鸊鵜　　將軍珍襲已多時",
    "X70n1390_005:0449b02": "　相承不是誅龍手　　只作三文補履錐",
    "X70n1390_005:0449b03": "舉南泉耡田次。有僧來參。泉云。汝去庵中做飯喫。",
    "X70n1390_005:0449b04": "與老僧。送一分上山來。(左搓芒繩縛鬼子)僧歸。做",
    "X70n1390_005:0449b05": "飯喫了。將家生一時打破。就南泉床上展脚睡。(六",
    "X70n1390_005:0449b06": "月黃河連底凍)泉歸見。亦就半壁眠。(玻璃萬頃含",
    "X70n1390_005:0449b07": "秋月。折筯如何攪得渾)僧拂袖便行。(海枯終見底。",
    "X70n1390_005:0449b08": "人死不知心)泉後云。三十年前。有箇伶利道者。至",
    "X70n1390_005:0449b09": "今不知落處(泪出痛膓)。",
    "X70n1390_005:0449b10": "拈。南泉老漢。有定亂之謀。無定亂之劒。致令這僧無",
    "X70n1390_005:0449b11": "禮。當時見在床上眠。便縱火燒却庵。直饒這僧全機。",
    "X70n1390_005:0449b12": "未免髑髏著地。",
    "X70n1390_005:0449b13": "頌。　勢罷奴欺主　　年衰鬼弄人　　南泉招致得",
    "X70n1390_005:0449b14": "　冷泪濕衣巾",
    "X70n1390_005:0449b15": "舉世尊初生。一手指天。一手指地。云天上天下。唯",
    "X70n1390_005:0449b16": "吾獨尊。(借人面具舞三臺。鴉臭當風立)雲門云。我",
    "X70n1390_005:0449b17": "當時若見。一棒打殺。與狗子喫。貴圖天下太平(李",
    "X70n1390_005:0449b18": "陵雖好手。未免陷番身)。",
    "X70n1390_005:0449b19": "拈。清平世界。管絃沸月。花錦妍春。無端一陣妖氛。大",
    "X70n1390_005:0449b20": "地山河。皆成墨聚。雲門憤氣不平。握生苕菷。痛與掃",
    "X70n1390_005:0449b21": "除。雖則千兵易得。一將難求。其柰貪程太過。墮在萬",
    "X70n1390_005:0449b22": "丈深坑。至今出頭不得。(遂左右顧眎云)眾中莫有為",
    "X70n1390_005:0449b23": "雲門雪屈底麼。如無。山僧不惜眉毛。(驀拈主丈。橫按",
    "X70n1390_005:0449b24": "云)吽吽。須知海嶽歸明主。未信乾坤陷吉人(卓一下)",
    "X70n1390_005:0449c01": "又。雲門雖則把手共行無間路。點檢將來。趂得老鼠。",
    "X70n1390_005:0449c02": "打破油缸。",
    "X70n1390_005:0449c03": "頌。　落賴兒郎自小愚　　為貪花酒廢詩書",
    "X70n1390_005:0449c04": "　當時早得嚴師訓　　破壞箕裘未到渠",
    "X70n1390_005:0449c05": "舉。世尊拈花。(清平世界皷烟塵)迦葉微笑。(助桀為",
    "X70n1390_005:0449c06": "虐)世尊云。吾有正法眼藏。涅槃妙心。分付摩訶迦",
    "X70n1390_005:0449c07": "葉(餿飯祭閑神)。",
    "X70n1390_005:0449c08": "拈。諸方老宿或云。迦葉失却一隻眼。或云。被特石驀",
    "X70n1390_005:0449c09": "口一塞。至今有屈無雪處。點檢將來。只解扶強。不能",
    "X70n1390_005:0449c10": "扶弱。殊不知。釋迦老子。展盡神通。不滿迦葉一笑。何",
    "X70n1390_005:0449c11": "故。春風得意馬蹄疾。一日看盡長安花。",
    "X70n1390_005:0449c12": "頌。　塞北安南幾戰爭　　老來卜築傍煙村",
    "X70n1390_005:0449c13": "　却將舊斬樓蘭劒　　換得黃牛教子孫",
    "X70n1390_005:0449c14": "舉。文殊是七佛之師。因甚出女子定不得。(銕牛不",
    "X70n1390_005:0449c15": "食欄邊草。誅龍之劒不揮蛇)罔明下界菩薩。因甚",
    "X70n1390_005:0449c16": "出得(癩馬空嘶柳下風。太阿補履不如錐)。",
    "X70n1390_005:0449c17": "拈。文殊買銕得金。罔明如虫禦木。向使女子。把得定",
    "X70n1390_005:0449c18": "千聖頂[寧*頁]。瞥轉一機。看這一隊漢。面皮厚多少。",
    "X70n1390_005:0449c19": "頌。　仙苑名花取次糚　　鼕鼕羯皷謾催芳",
    "X70n1390_005:0449c20": "　春風不費纖毫力　　拂掠枝頭便有香",
    "X70n1390_005:0449c21": "舉。文殊普賢。起佛見法見。(貧兒思舊債。家衰窮相",
    "X70n1390_005:0449c22": "現)世尊。以神力。攝向二鐵圍山(毒蛇須是乞兒捉。",
    "X70n1390_005:0449c23": "樂則同歡。賞不避仇讎)。",
    "X70n1390_005:0449c24": "拈。文殊普賢。佛見法見。璞玉渾金。塼頭瓦片。盡情掃",
    "X70n1390_005:0450a01": "却不留踪。萬里神光腦後箭。諸人還知黃面老子。敗",
    "X70n1390_005:0450a02": "缺處麼。(良久云)若不同床處。焉知被底穿",
    "X70n1390_005:0450a03": "又。黃面瞿曇。只顧他非。不知己過。當時盡令而行。也",
    "X70n1390_005:0450a04": "是鐵圍山裏漢。何故。若不同床睡。焉知被底穿。且道。",
    "X70n1390_005:0450a05": "誵訛在甚麼處。",
    "X70n1390_005:0450a06": "頌。　美如西子離金闕　　嬌似楊妃倚玉樓",
    "X70n1390_005:0450a07": "　猶把琵琶半遮面　　不令人見轉風流",
    "X70n1390_005:0450a08": "又。　拂苔高臥白雲根　　夢繞春風錦綉園",
    "X70n1390_005:0450a09": "　驀聽采樵歌一曲　　醒來月掛客愁村",
    "X70n1390_005:0450a10": "舉。舍利弗問須菩提。夢中說法。與覺時。是同是別。",
    "X70n1390_005:0450a11": "(醉人說話不堪聽。莫寐語你又醉也)須菩提云。此",
    "X70n1390_005:0450a12": "義甚深。吾不能說。此會有彌勒大士。汝可往問。(慣",
    "X70n1390_005:0450a13": "作搕[打-丁+(天/韭)]污人門)舍利弗往問彌勒。(避得風雷遭雨",
    "X70n1390_005:0450a14": "雹。出得醬甕。又入虀甕)彌勒云。誰名彌勒。誰是彌",
    "X70n1390_005:0450a15": "勒者(屎無兩般臭。傳尸勞病怕沾身)。",
    "X70n1390_005:0450a16": "拈。須菩提一生。虗空作活計。被人問著。不說便休無",
    "X70n1390_005:0450a17": "事。駕禍與別人作麼。若非補處大士。深辨端倪。寧免",
    "X70n1390_005:0450a18": "寐熟饒譫語。",
    "X70n1390_005:0450a19": "頌。　風前不見花中葉　　雨後難尋葉底花",
    "X70n1390_005:0450a20": "　蜂蝶紛紛過墻去　　只疑春色在隣家",
    "X70n1390_005:0450a21": "舉。達磨見武帝。帝問。如何是聖諦我一義。(八角蒺",
    "X70n1390_005:0450a22": "藜當面擲)磨云。廓然無聖。(鐵網漫空)帝云。對朕者",
    "X70n1390_005:0450a23": "誰。(砒霜未是毒)磨云不識。(截斷脚跟)帝不契。(買金",
    "X70n1390_005:0450a24": "須是賣金人)磨遂渡江(善為道路)。",
    "X70n1390_005:0450b01": "拈。老胡殫千金之產。學屠龍之技。技成無以施其巧。",
    "X70n1390_005:0450b02": "雖然。誰知冷灰裏。九轉透瓶香。",
    "X70n1390_005:0450b03": "頌。　宮花壓鬢墜烏雲　　傾國風流宛勝秦",
    "X70n1390_005:0450b04": "　玉笛插藏人不見　　夜深吹起鳳樓春",
    "X70n1390_005:0450b05": "(乃顧左右云)還有第相品弄者麼。自云有。(拍膝云)邪",
    "X70n1390_005:0450b06": "法難扶",
    "X70n1390_005:0450b07": "舉。世尊一日與阿難行次。見一塔。世尊便禮拜。(奴",
    "X70n1390_005:0450b08": "見婢殷勤)難云。此是誰人之塔。(言中設網羅)世尊",
    "X70n1390_005:0450b09": "云。過去諸佛塔。(牛死空欄)難云。過去諸佛。是誰弟",
    "X70n1390_005:0450b10": "子。(捉賊求贓)世尊云。是吾弟子(河水從源濁)。",
    "X70n1390_005:0450b11": "拈。過去諸佛。是世尊弟子。則故是。且道。世尊是誰弟",
    "X70n1390_005:0450b12": "子。若也知得。楊柳春風行樂處。若也不知。芭蕉夜雨",
    "X70n1390_005:0450b13": "斷腸時。",
    "X70n1390_005:0450b14": "頌。　碧綠青紅百樣花　　盡從春色巧安排",
    "X70n1390_005:0450b15": "　不知春色端倪處　　平地危分萬仞崖",
    "X70n1390_005:0450b16": "舉。外問者佛。不問有言。不問無言。(黃金鑄就鐵崑",
    "X70n1390_005:0450b17": "崙)世尊良久。(殺人刀活人劒。誰知冷灰裏。九轉透",
    "X70n1390_005:0450b18": "瓶香)外道云。世尊大慈大悲。開我迷雲。令我得入。",
    "X70n1390_005:0450b19": "(削玉求瑕)世尊云。如世良馬。見鞭影而行(茅戶挂",
    "X70n1390_005:0450b20": "珠簾。直饒描得似。未免費丹青)。",
    "X70n1390_005:0450b21": "拈。騎賊馬趕賊。奪賊槍殺賊。則不無黃面老兒。反被",
    "X70n1390_005:0450b22": "阿難輕輕拶著。便見將南作北。雖然如是。玉印不離",
    "X70n1390_005:0450b23": "天子手。金箱豈可庶人知。又。息黥補劓。拂跡成痕。黃",
    "X70n1390_005:0450b24": "面老人。寧免諸方唇吻。只如不動鋒鋩。不施藥線。活",
    "X70n1390_005:0450c01": "必死於膏肓。還有人辨得底麼。若也辨得。良馬窺鞭。",
    "X70n1390_005:0450c02": "已遲八刻。若也未辨。東土阿師。不如西天外道。",
    "X70n1390_005:0450c03": "頌。　萬里澄江雪霽時　　玉壺一色冷涵輝",
    "X70n1390_005:0450c04": "　漁翁認得烟村路　　柳線穿魚帶月歸",
    "X70n1390_005:0450c05": "舉。月上女入城。舍利弗出城。相值。弗問云。聖女何",
    "X70n1390_005:0450c06": "處去。女云。如舍利弗恁麼去。弗云。我方出城。汝方",
    "X70n1390_005:0450c07": "入城。何云如某甲恁麼去。女云。諸佛弟子。依何而",
    "X70n1390_005:0450c08": "住。弗云。依大涅槃而住。女云。若依大涅槃而住。則",
    "X70n1390_005:0450c09": "我如舍利弗恁麼去。",
    "X70n1390_005:0450c10": "拈。月上女。前頭較些子。後頭笑殺人。若是箇丈夫漢。",
    "X70n1390_005:0450c11": "向千聖頂[寧*頁]。別行一路。直饒古今佛祖。競出頭來。亦",
    "X70n1390_005:0450c12": "仰望不及。爭肯受人平地活埋。雖然如是。誰知冷灰",
    "X70n1390_005:0450c13": "裏。九轉透瓶香。",
    "X70n1390_005:0450c14": "頌。　黃金肌骨鐵心腸　　曉出重城眩巧糚",
    "X70n1390_005:0450c15": "　賺入涅槃門路去　　連天荒草看人忙",
    "X70n1390_005:0450c16": "舉。二僧見風吹剎旛。一人云風動。一云幡動。爭論",
    "X70n1390_005:0450c17": "未已。六祖云。非風幡動。仁者心動。",
    "X70n1390_005:0450c18": "拈。擔柴漢。黃梅席上。竊得衣盂。半夜三更。驚忙奔走。",
    "X70n1390_005:0450c19": "及見風幡。便言心動。也是作賊人心虗。雖然如是。只",
    "X70n1390_005:0450c20": "如風幡未動。何處求心。還知麼。白雲盡處見明月。黃",
    "X70n1390_005:0450c21": "葉落時聞搗衣。",
    "X70n1390_005:0450c22": "頌。　烟雨溟濛望眼迷　　蘭舟小泊畫橋西",
    "X70n1390_005:0450c23": "　兒童不識春流漲　　却怪湖邊柳樹低",
    "X70n1390_005:0450c24": "舉。馬祖送書與國一。開見書中圓相。國一於中著",
    "X70n1390_005:0451a01": "一點。封回。國師聞云。欽師猶被馬師惑。",
    "X70n1390_005:0451a02": "拈。大小國師。三緘不密。錯斷諸方名言。山僧要問。欽",
    "X70n1390_005:0451a03": "師被惑則固是。且道。馬師還曾被惑麼。待渠擬議。便",
    "X70n1390_005:0451a04": "云惑了也。教這老漢。知道螗蜋貪怒臂。黃雀已爭擒。",
    "X70n1390_005:0451a05": "頌。　[病-丙+斯]撲場中作斷交　　拳來脚去不相饒",
    "X70n1390_005:0451a06": "　誰知用盡平生力　　却被閑人奪錦標",
    "X70n1390_005:0451a07": "舉。鳥窠因侍者相辭。師云甚處去。侍云。某甲為法",
    "X70n1390_005:0451a08": "出家。和尚不垂慈誨。今往諸方。學佛法去。師云。若",
    "X70n1390_005:0451a09": "是佛法。我這裏亦有少許。侍云。如何是和尚。此間",
    "X70n1390_005:0451a10": "佛法。師拈布毛。吹一吹。侍者因此有省。",
    "X70n1390_005:0451a11": "拈。鳥窠吹布毛。幸自可怜生。無端侍者。因而悟去。冷",
    "X70n1390_005:0451a12": "眼看來。也是鈍鳥不離窠。",
    "X70n1390_005:0451a13": "頌。　擬學鵬搏九萬風　　誰知折翅鳥窠中",
    "X70n1390_005:0451a14": "　至今秦望山前雨　　血泪千林花泪紅",
    "X70n1390_005:0451a15": "舉。破竈墮。山前有一廟。中惟一竈。別無神像。終日",
    "X70n1390_005:0451a16": "祭祀不歇。師一日入廟云。汝本泥土所成。靈從何",
    "X70n1390_005:0451a17": "來。聖從何起。日受宰殺。遂以杖擊之云。破也墮也。",
    "X70n1390_005:0451a18": "竈即隨手而壞。是夜竇神。拜謝而去。",
    "X70n1390_005:0451a19": "拈。靈從何來。聖從何起。潑土頹塼。有何奇異。輕輕拈",
    "X70n1390_005:0451a20": "出瘦藤枝。擊碎元來無一伎。雖然。世諦流布即得。衲",
    "X70n1390_005:0451a21": "僧門下。也是餿飯祭閑神。",
    "X70n1390_005:0451a22": "頌。　苦戀京華不肯歸　　行裝須待送窮時",
    "X70n1390_005:0451a23": "　茆舡寂寞煙汀月　　別後何人更有詩",
    "X70n1390_005:0451a24": "舉。國師三喚侍者。侍者三應。師云。將謂吾辜負汝。",
    "X70n1390_005:0451b01": "誰知汝辜負吾。",
    "X70n1390_005:0451b02": "拈。國師年老心孤。怜兒不覺醜。侍者孝當竭力。無日",
    "X70n1390_005:0451b03": "不承顏。因甚却道。汝辜負吾。會麼。黃金滿眼書盈屋。",
    "X70n1390_005:0451b04": "只恐承家得力遲。",
    "X70n1390_005:0451b05": "頌。　仙翁還斾武陵家　　仙女歡迎步彩霞",
    "X70n1390_005:0451b06": "　貪弄玉簫頻勸酒　　不知凋盡碧桃花",
    "X70n1390_005:0451b07": "舉。丹霞訪國師。問逢侍者問。國師在否(云云)。不謬",
    "X70n1390_005:0451b08": "為南陽國師。",
    "X70n1390_005:0451b09": "拈。侍者有抱關擊柝之意。無隄防暴客之心。致遭他",
    "X70n1390_005:0451b10": "人毒手。當時若解慎初護末。待他道。龍生龍子。鳳產",
    "X70n1390_005:0451b11": "鳳兒。即向道。老賊。我識得你。非惟截斷丹霞脚跟。亦",
    "X70n1390_005:0451b12": "免渾家窮煎餓炒。",
    "X70n1390_005:0451b13": "頌。　南陽家法是人知　　剛被丹霞教壞伊",
    "X70n1390_005:0451b14": "　致使親生龍鳳子　　一時翻作鼠黏兒",
    "X70n1390_005:0451b15": "舉。馬祖同百丈游山次。見野鴨子。祖遂扭丈鼻頭。",
    "X70n1390_005:0451b16": "忍痛失聲。遂大悟。後歸寮。或哭或笑。",
    "X70n1390_005:0451b17": "拈。川僧素無頭腦。步步引人入草。忽驚野鴨群飛。便",
    "X70n1390_005:0451b18": "把鼻頭揑破。哭不成聲。笑還絕倒。只因家富小兒嬌。",
    "X70n1390_005:0451b19": "七世門風都壞了。且道。還可扶持也無。遂扭侍者鼻",
    "X70n1390_005:0451b20": "云。更添一箇。",
    "X70n1390_005:0451b21": "頌。　送目群飛野鴨邊　　不勝情事與誰論",
    "X70n1390_005:0451b22": "　輕輕扭定娘生鼻　　海月山雲亦斷魂",
    "X70n1390_005:0451b23": "舉。龐居士問馬祖。不與萬法為侶。是什麼人。祖云。",
    "X70n1390_005:0451b24": "待汝一口。吸盡西江水。即向汝道。",
    "X70n1390_005:0451c01": "拈。大小龐翁。向鬼窟裏作活計。更得傍人。燒錢酹酒。",
    "X70n1390_005:0451c02": "助發狂魂。至今出陰界不得。山僧雖無肘後靈符。也",
    "X70n1390_005:0451c03": "要與渠勦絕。(拈主丈云)敕敕吉吉攝攝",
    "X70n1390_005:0451c04": "又。避得風雷。重遭雨雹。",
    "X70n1390_005:0451c05": "頌。　脫體無依是病由　　直須大死一回休",
    "X70n1390_005:0451c06": "　西江吸盡無涓滴　　便解人前不識羞",
    "X70n1390_005:0451c07": "舉。百丈再參馬祖。",
    "X70n1390_005:0451c08": "拈。舉拂子掛拂子。大用全提。曾無肯路。當機一喝三",
    "X70n1390_005:0451c09": "日聾。大冶精金如糞土。諸人要知二老相見處麼。火",
    "X70n1390_005:0451c10": "雲飛碧漢。氷片滿長街。",
    "X70n1390_005:0451c11": "頌。　閃電光中奪信旗　　怒雷一擊喪全機",
    "X70n1390_005:0451c12": "　從茲獨據雄峰頂　　佛祖低頭聽指揮",
    "X70n1390_005:0451c13": "舉。僧問百丈。如何是奇特。丈云。獨坐大雄峰。",
    "X70n1390_005:0451c14": "拈。無人處。斫額望汝。",
    "X70n1390_005:0451c15": "又。將謂奇特。元來在草窠裏輥。",
    "X70n1390_005:0451c16": "頌。　鼻孔親遭扭揑來　　乞兒得食向人誇",
    "X70n1390_005:0451c17": "　雄峰獨坐稱奇特　　斷綆何曾是活蛇",
    "X70n1390_005:0451c18": "舉。百丈問溈山云。併却咽喉唇吻。道將一句來。溈",
    "X70n1390_005:0451c19": "山云。却請和尚道。道吾云。和尚也須併却。雲巖云。",
    "X70n1390_005:0451c20": "和尚有也未。",
    "X70n1390_005:0451c21": "拈。丁公七箭鎻喉法。善用者不露鋒鋩。百丈老人。雖",
    "X70n1390_005:0451c22": "解發。不能中的。返被群驍攢箭射殺。雖然如是。李將",
    "X70n1390_005:0451c23": "軍有佳聲在。不得封侯亦是閑。",
    "X70n1390_005:0451c24": "頌。　破鏡生兒惜似金　　晨昏不敢離煙林",
    "X70n1390_005:0452a01": "　羽毛長就飛求食　　聚口粉爭喫母心",
    "X70n1390_005:0452a02": "舉。麻谷參章敬。遶禪床一帀。振錫一下。卓然而立。",
    "X70n1390_005:0452a03": "敬云。是是。又到南泉。亦遶禪床一帀。振錫一下。卓",
    "X70n1390_005:0452a04": "然而立。泉云。不是不是。谷云。章敬道是。和尚未審",
    "X70n1390_005:0452a05": "道不是。泉云。章敬即是。是汝不是。此是風力所轉。",
    "X70n1390_005:0452a06": "終成敗壞。",
    "X70n1390_005:0452a07": "拈。麻谷用盡自己心。笑破他人口。章敬南泉。一等天",
    "X70n1390_005:0452a08": "行病。陰陽證不同。",
    "X70n1390_005:0452a09": "頌。　學得陶米小術些　　當場撮弄數般花",
    "X70n1390_005:0452a10": "　雖然過得常人眼　　到底難瞞是作家",
    "X70n1390_005:0452a11": "舉。丹霞訪居士。門逢靈照女。便問。居士在否。照放",
    "X70n1390_005:0452a12": "下菜籃。斂手而立。又問。居士在否。女提籃便行。丹",
    "X70n1390_005:0452a13": "霞遂回。女歸舉似龐翁。翁云。丹霞在否。女云已去。",
    "X70n1390_005:0452a14": "翁云。赤土塗牛妳。",
    "X70n1390_005:0452a15": "拈。丹霞阿魏無真。遇物便噬。靈照水銀無假。入煆即",
    "X70n1390_005:0452a16": "流。只如道赤土塗牛妳。未審落在賓家。落在主家。具",
    "X70n1390_005:0452a17": "透關眼者。必能甄別。",
    "X70n1390_005:0452a18": "頌。　雲鬢慵梳劣性多　　逢人專要逞慺[怡-台+羅]",
    "X70n1390_005:0452a19": "　門前落節歸誇俊　　不柰爺爺咬齒何",
    "X70n1390_005:0452a20": "舉。南泉示眾云。喚作如如。早變了也。今時師僧。須",
    "X70n1390_005:0452a21": "向異類中行始得。趙州云。出異即不問。如何是類。",
    "X70n1390_005:0452a22": "南泉以手托地。州一踏踏倒。急歸延壽。呌云悔悔。",
    "X70n1390_005:0452a23": "泉令侍者問。悔箇甚麼。州云。悔不更與兩踏。",
    "X70n1390_005:0452a24": "拈。異類中行。不無南泉。爭柰鼻繩。在趙州手裏。趙州",
    "X70n1390_005:0452b01": "雖得便宜。未免出南泉圈繢不得。",
    "X70n1390_005:0452b02": "頌。　飛騎將軍入虜庭　　兵機煉得十分精",
    "X70n1390_005:0452b03": "　誰知敗績緣欺敵　　致使凌烟易姓名",
    "X70n1390_005:0452b04": "舉。南泉與歸宗麻谷。同謁國師。至中路。泉畫一圓",
    "X70n1390_005:0452b05": "相。歸宗便於中坐。麻谷作女人拜。泉云。恁麼則不",
    "X70n1390_005:0452b06": "去也。遂相喚而回。",
    "X70n1390_005:0452b07": "拈。家貧猶自可。路貧愁殺人。",
    "X70n1390_005:0452b08": "頌。　上林春色正繁華　　公子聯轆去賞花",
    "X70n1390_005:0452b09": "　貪弄玉盃泥樣醉　　笙歌中路逆歸家",
    "X70n1390_005:0452b10": "舉。臨濟參黃蘗。三度問佛法大意。三度被打。遂往",
    "X70n1390_005:0452b11": "見大愚。乃問有過無過。愚云。黃蘗恁麼老婆心切。",
    "X70n1390_005:0452b12": "猶問有過無過。濟大悟。遂於大愚肋下。築三拳。愚",
    "X70n1390_005:0452b13": "托云。汝師黃蘗。非關我事。",
    "X70n1390_005:0452b14": "拈。黃蘗棒頭無活眼。大愚舌上有龍泉。直饒臨濟得",
    "X70n1390_005:0452b15": "路翻身。鷂子已過新羅國。",
    "X70n1390_005:0452b16": "頌。　南國江山入戰圖　　生靈何處問漁樵",
    "X70n1390_005:0452b17": "　憑君休說封侯事　　一將功成萬骨枯",
    "X70n1390_005:0452b18": "舉。盤山云。三界無法。何處求心。",
    "X70n1390_005:0452b19": "拈。劒閣路雖險。夜行人更多。",
    "X70n1390_005:0452b20": "頌。　柳掛金絲鶯織曉　　花鋪翠錦蝶眠春",
    "X70n1390_005:0452b21": "　見成一幅新圖畫　　不待王維手眼親",
    "X70n1390_005:0452b22": "舉。天皇住時。龍潭開餅鋪。日將十餅奉皇。每留一",
    "X70n1390_005:0452b23": "餅還潭。潭乃問。皇云。是汝持來。還復於汝。渾遂出",
    "X70n1390_005:0452b24": "家名信。後得法。",
    "X70n1390_005:0452c01": "拈。本是善因。而招惡果。",
    "X70n1390_005:0452c02": "頌。　胡餅朝朝供一僧　　知他結了幾生冤",
    "X70n1390_005:0452c03": "　甜瓜換得胡盧種　　才出頭來便滅門",
    "X70n1390_005:0452c04": "舉。世尊陞座。文殊白槌云。諦觀法王法。法王法如",
    "X70n1390_005:0452c05": "是。",
    "X70n1390_005:0452c06": "拈。皓玉無瑕。雕文喪德。",
    "X70n1390_005:0452c07": "頌。　雪徑輕寒蝶未知　　暗香誰遣好風吹",
    "X70n1390_005:0452c08": "　野橋漏洩春光處　　正為橫斜一兩枝",
    "X70n1390_005:0452c09": "舉。南泉云。王老師賣身去也。(云云)不作貴不作賤。",
    "X70n1390_005:0452c10": "拈。諸方酧價。或云。來年與和尚。作一領布衫。或云。和",
    "X70n1390_005:0452c11": "尚屬我也。山僧㧞貧作富。勉強酧一句看。和尚年尊。",
    "X70n1390_005:0452c12": "恐難使喚。又云。切莫嫌麤難惡。",
    "X70n1390_005:0452c13": "頌。　赤窮王老賣渾身　　賤似黃金貴似塵",
    "X70n1390_005:0452c14": "　不費分文收買得　　一程送與采樵人",
    "X70n1390_005:0452c15": "舉。十二時中。不依倚一物。",
    "X70n1390_005:0452c16": "拈。死水不藏龍。",
    "X70n1390_005:0452c17": "頌。　太平時節歲豐登　　旅不賷粮戶不扄",
    "X70n1390_005:0452c18": "　官路無人夜無月　　唱歌歸去月三更",
    "X70n1390_005:0452c19": "舉。雲門問僧。甚處來。僧云江西來。門云。江西一隊",
    "X70n1390_005:0452c20": "老漢。寐語住也未。僧無對。",
    "X70n1390_005:0452c21": "拈。鸕鷀語鶴。",
    "X70n1390_005:0452c22": "頌。　村落誰家醜女兒　　愛將苕菷畫蛾眉",
    "X70n1390_005:0452c23": "　逢人掩鼻嫌腥穢　　鴉臭當風自不知",
    "X70n1390_005:0452c24": "舉。麻谷問臨濟。大悲千手眼。那箇是正眼。濟云。大",
    "X70n1390_005:0453a01": "悲千手眼。作麼生是正眼。速道速道。谷拽濟下禪",
    "X70n1390_005:0453a02": "床便坐。濟云不審。谷擬議。濟便喝。拽谷下禪床却",
    "X70n1390_005:0453a03": "坐。谷便休去。",
    "X70n1390_005:0453a04": "拈。臨濟麻谷。如屯百萬軍對壘相似。皂旗閃爍。雪刃",
    "X70n1390_005:0453a05": "縱橫。凜然有不可犯之勢。及至兩將挑戰。却只以瓦",
    "X70n1390_005:0453a06": "礫相攻。正眼看來。當甚小兒戲劇。",
    "X70n1390_005:0453a07": "頌。　大悲正眼露堂堂　　百步常搖閃電光",
    "X70n1390_005:0453a08": "　被掣風顛醫瞎了　　暗中拖拽下禪床",
    "X70n1390_005:0453a09": "舉。僧問投子。如何是十身調御。投子下繩牀立。",
    "X70n1390_005:0453a10": "拈。畫虎成狸。",
    "X70n1390_005:0453a11": "頌。　白髮宮娃不解愁　　滿頭猶自插花枝",
    "X70n1390_005:0453a12": "　曾緣玉兒君王寵　　準擬人看似舊時",
    "X70n1390_005:0453a13": "舉。供養百千諸佛。不如供養一箇無心道人。",
    "X70n1390_005:0453a14": "拈。召大眾云。百千諸佛有何過。無心道人有何德。會",
    "X70n1390_005:0453a15": "麼。仙壇無客到。鬼市足人行。",
    "X70n1390_005:0453a16": "頌。　霜拂金鞍玉墜腰　　鷄聲催入紫宸朝",
    "X70n1390_005:0453a17": "　何如雲壑飽清夢　　殘月半囪松影搖",
    "X70n1390_005:0453a18": "舉。南泉山下。有一庵主。僧過云。近日南泉出世。何",
    "X70n1390_005:0453a19": "不上山禮拜。主云。莫道南泉出世。任是千佛出世。",
    "X70n1390_005:0453a20": "亦不去禮拜。南泉聞得。令趙州去勘。州到便禮拜。",
    "X70n1390_005:0453a21": "主不顧。州從西過東。從東過西。主並不顧。州云。草",
    "X70n1390_005:0453a22": "賊大敗。遂拽下簾子便行。歸舉似泉。泉云。我從來",
    "X70n1390_005:0453a23": "疑著這漢。",
    "X70n1390_005:0453a24": "拈。南泉父子。平地喫交。至今無人扶得起。庵主雖則",
    "X70n1390_005:0453b01": "牢關把定。千聖窺覰無門。點檢將來。未免燒錢惹鬼。",
    "X70n1390_005:0453b02": "頌。　奴顏婢膝走人間　　羞見羊裘七里灘",
    "X70n1390_005:0453b03": "　文叔雖為天子貴　　子陵只作故人看",
    "X70n1390_005:0453b04": "舉。清淨行者。不入涅槃。破戒比丘。不入地獄。",
    "X70n1390_005:0453b05": "拈。功德天黑暗女。有智人前。二俱不受。",
    "X70n1390_005:0453b06": "頌。　濁酒松醪喫兩鍾　　醉拖長袖舞春風",
    "X70n1390_005:0453b07": "　天崩地裂誰能管　　幾見落花堆亂紅",
    "X70n1390_005:0453b08": "舉。居一切時。不起妄念。於諸妄心。亦不息滅。住妄",
    "X70n1390_005:0453b09": "想境。不加了知。於無了知。不辨真實。",
    "X70n1390_005:0453b10": "拈。無孔鐵鎚。",
    "X70n1390_005:0453b11": "頌。　喫粥喫飯過　　聽風聽雨眠　　風光俱買盡",
    "X70n1390_005:0453b12": "　不費一文錢",
    "X70n1390_005:0453b13": "舉。藥山坐次。石頭問云。作甚麼。山云。一物不為。頭",
    "X70n1390_005:0453b14": "云。恁麼則閑坐也。山云。閑坐則為也。頭云。千聖亦",
    "X70n1390_005:0453b15": "不識。",
    "X70n1390_005:0453b16": "拈。古井須防有毒蛇。",
    "X70n1390_005:0453b17": "頌。　一塊松根石　　頑然自古來　　更無人覰著",
    "X70n1390_005:0453b18": "　歲歲長莓苔",
    "X70n1390_005:0453b19": "舉。僧問如何是清淨法身。雲門云。花藥闌。僧云。便",
    "X70n1390_005:0453b20": "恁麼去時如何。門云。金毛獅子。雪竇拈云。大無端。",
    "X70n1390_005:0453b21": "拈。進人若將加諸膝。退人若將墜諸淵。雲門放去較",
    "X70n1390_005:0453b22": "憨。雪竇收來較險。諸人還有恁麼時節麼。若有。切不",
    "X70n1390_005:0453b23": "得坐在這裏。",
    "X70n1390_005:0453b24": "頌。　玉闌花藥鬪春工　　雨濕胭脂臉暈紅",
    "X70n1390_005:0453c01": "　絲管紛紛來賞玩　　可怜吹落五更風",
    "X70n1390_005:0453c02": "舉。大耳三藏。得他心通。朝見肅宗。帝命國師驗之。",
    "X70n1390_005:0453c03": "藏見師便拜。侍立于右。師云。汝得他心通。是否。藏",
    "X70n1390_005:0453c04": "云不敢。師云。汝道老僧。即今在什麼處。藏云。和尚",
    "X70n1390_005:0453c05": "是一國之師。何得在西川看競渡。師再問。藏云。和",
    "X70n1390_005:0453c06": "尚是一國之師。何得在天津橋上。看弄胡孫。第三",
    "X70n1390_005:0453c07": "次問。老僧只今在什麼處。藏罔知去處。國師叱云。",
    "X70n1390_005:0453c08": "這野狐精。他心通在什麼處。",
    "X70n1390_005:0453c09": "拈。大耳三藏。不道他不得他心通。只是龍頭蛇尾。致",
    "X70n1390_005:0453c10": "被國師呵叱。若是通身具眼。第三次待問。老僧只今",
    "X70n1390_005:0453c11": "在什麼處。只向道。和尚是一國之師。因甚在鬼窟裏",
    "X70n1390_005:0453c12": "作活計。倘能如是。直饒國師不高竪降旗。未免舉手",
    "X70n1390_005:0453c13": "加額。",
    "X70n1390_005:0453c14": "頌。　黃金包褁爛泥團　　不惜當場撮弄看",
    "X70n1390_005:0453c15": "　破綻遭人窺戲了　　末梢依舊被渠瞞",
    "X70n1390_005:0453c16": "舉。波斯匿王問。勝義諦中。還有世俗諦也無。若言",
    "X70n1390_005:0453c17": "其有。(云云戽水潑鴛鴦)佛云。我今無說。汝亦無聞。",
    "X70n1390_005:0453c18": "無說無聞。是名一義二義(酷嫌蠆尾長搖毒。終使",
    "X70n1390_005:0453c19": "花頭不損香)。",
    "X70n1390_005:0453c20": "拈。波斯匿王。如戰澶淵發幢子努。擬山山摧。擬海海",
    "X70n1390_005:0453c21": "竭。爭奈世尊不動鋒芒。折衝千里。諸人還知二老落",
    "X70n1390_005:0453c22": "處麼。幾般雲色出峰頂。一樣泉聲落檻前。",
    "X70n1390_005:0453c23": "頌。　十字街頭鋪席開　　牛溲馬渤盡収來",
    "X70n1390_005:0453c24": "　等閑落在名醫手　　貴賤無非是藥材",
    "X70n1390_005:0454a01": "舉。無著往五臺。禮文殊。路逢老人。著問莫便是文",
    "X70n1390_005:0454a02": "殊麼。老人云。豈有二文殊。著禮拜起。老人不見。",
    "X70n1390_005:0454a03": "拈。可笑無著。賊在面前。不能捉得。空自掩門呌屈。有",
    "X70n1390_005:0454a04": "甚共語處。當時待他道。豈有二文殊。劈面便唾。直饒",
    "X70n1390_005:0454a05": "老人。有冲天之計。管使入地三尺。",
    "X70n1390_005:0454a06": "頌。　遠望蓬萊去學仙　　途中遇著呂先生",
    "X70n1390_005:0454a07": "　還丹一粒吞還吐　　回首空山獨自行",
    "X70n1390_005:0454a08": "舉。肅宗問國師云。和尚百年後。所須何物。師云。為",
    "X70n1390_005:0454a09": "我造箇無縫塔子。帝展手云。塔樣。國師良久云。會",
    "X70n1390_005:0454a10": "麼。帝云不會。師云。吾有得法耽源。可詔而問之。後",
    "X70n1390_005:0454a11": "詔問源。源云。湘之南潭之北。中有黃金充一國。無",
    "X70n1390_005:0454a12": "影樹下合同船。琉璃殿上無知識。",
    "X70n1390_005:0454a13": "拈。國師無縫塔。不勞斤斧。本自圓成。及乎被人請樣。",
    "X70n1390_005:0454a14": "便是七穿八穴。耽源任是巧奪工輸。未免方木逗圓",
    "X70n1390_005:0454a15": "竅。",
    "X70n1390_005:0454a16": "頌。　八面玲瓏逗月寒　　要尋形影十分難",
    "X70n1390_005:0454a17": "　無端平地生層級　　湘北潭南作樣看",
    "X70n1390_005:0454a18": "舉。馬大師示眾云。汝等諸人。各信自心是佛。",
    "X70n1390_005:0454a19": "拈。馬大師壓良為賤。當時一眾。皮下還有血麼。若使",
    "X70n1390_005:0454a20": "稍知衲僧巴鼻。八十四人。灼然別有生涯。不致阿轆",
    "X70n1390_005:0454a21": "轆地。何故。俊鷹不瞬愁胡眼。爭打籬根死雀兒。",
    "X70n1390_005:0454a22": "頌。　讀破燈窗萬卷書　　經綸勛業付洪儒",
    "X70n1390_005:0454a23": "　古今多少麒麟畫　　幼學誰人不順朱",
    "X70n1390_005:0454a24": "舉。稅闍梨問曹山。清稅孤貧。乞師拯濟。(八角蒺藜",
    "X70n1390_005:0454b01": "當面擲)山喚云。稅闍梨。(藕絲牽動五須彌)稅應諾。",
    "X70n1390_005:0454b02": "(砒霜未是毒)山云。清原白家三盞酒。喫了猶道未",
    "X70n1390_005:0454b03": "沾唇(淚出痛腸)。",
    "X70n1390_005:0454b04": "拈云。稅闍梨。寸鐵在手。撥亂乾坤。若不是曹山。洎合",
    "X70n1390_005:0454b05": "牽羊納璧。雖然。畢竟那裏是他喫酒處。",
    "X70n1390_005:0454b06": "頌。　紅錦纏頭舞醉身　　笙歌聲沸鳳樓春",
    "X70n1390_005:0454b07": "　百花藂裏扶歸去　　誰道郎兒徹骨貧",
    "X70n1390_005:0454b08": "舉。德山示眾云。今夜小參不答話。問話者三十棒。",
    "X70n1390_005:0454b09": "(當門懸白澤)有僧出禮拜。山便打。(賞不避仇讎)僧",
    "X70n1390_005:0454b10": "云。某甲話也未問。因甚打某甲。(泪出痛腸)山云。汝",
    "X70n1390_005:0454b11": "是什麼處人。(入泥入水)僧云。新羅人。(不勞再勘)山",
    "X70n1390_005:0454b12": "云。未跨舡舷。好與三十棒(貪行荒草裏。不覺露沾衣)。",
    "X70n1390_005:0454b13": "拈云。諸人還會麼。德山可謂。少年曾決龍蛇陣。老大",
    "X70n1390_005:0454b14": "還同稚子歌。",
    "X70n1390_005:0454b15": "頌。　萬戰森嚴細柳營　　信威獨許漢將軍",
    "X70n1390_005:0454b16": "　誰知袖隱屠龍劒　　却把蒿枝箭策勳",
    "X70n1390_005:0454b17": "舉。雪峰普請。搬柴次。路逢一僧。峰颺一束藤於地。",
    "X70n1390_005:0454b18": "(千鈞弩發)僧擬取。(把髻投衙)峰遂踏倒。(為人須用",
    "X70n1390_005:0454b19": "殺人心)歸遂舉似長生云。我適來踏著這僧。(乞兒",
    "X70n1390_005:0454b20": "見小利)生云。和尚代這僧。入涅槃堂始得。(賊過後",
    "X70n1390_005:0454b21": "張弓)峰休去(軟如綿硬似鐵)。",
    "X70n1390_005:0454b22": "拈云。這僧貪觀天上月。失却手中橈。致令雪峰無禮。",
    "X70n1390_005:0454b23": "當時見他颺下藤束。便云。淨地上不得狼籍。擬議劈",
    "X70n1390_005:0454b24": "胸便摟。何故。國覇有謀臣。",
    "X70n1390_005:0454c01": "頌。　颺下山藤設意深　　嗅烏喙藥禍沾身",
    "X70n1390_005:0454c02": "　脚跟未斷紅絲線　　智鑑難逃明眼人",
    "X70n1390_005:0454c03": "舉。香嚴侍立溈山次。溈問云。聞子在先師會下。問",
    "X70n1390_005:0454c04": "一答十。問十答百。是否。(折筯攪滄溟)嚴云不敢。(全",
    "X70n1390_005:0454c05": "身陷鐵圍)溈云。我不問汝問一答十。問十答百。父",
    "X70n1390_005:0454c06": "母未生以前。道將一句來。(要窮圓澤意。須到葛洪",
    "X70n1390_005:0454c07": "川)香嚴返復搜尋。無啟口處。(消得龍王多少風)乃",
    "X70n1390_005:0454c08": "云。望和尚慈悲。為某甲說。(蒼天中更加怨苦)溈云。",
    "X70n1390_005:0454c09": "我若為汝說。他日悟去。決定罵我。(煉銅為膽鐵為",
    "X70n1390_005:0454c10": "心。小心人難得)嚴云。今生更不參禪。做个長行粥",
    "X70n1390_005:0454c11": "飯僧去。(只恐不是玉。却較些子)遂卜南陽遺趾居",
    "X70n1390_005:0454c12": "焉。(不到烏江不肯休)一日掃地擲瓦。擊竹作聲。忽",
    "X70n1390_005:0454c13": "然大悟。(莫將鶴唳。悞作鶯啼)乃云。一擊忘所知。(笑",
    "X70n1390_005:0454c14": "破他人口)更不假修持。(脚下泥深三尺)動容揚古",
    "X70n1390_005:0454c15": "路。(何曾夢見)不墮峭然機。(正好喫棒)處處無踪跡。",
    "X70n1390_005:0454c16": "(堆山積嶽)聲色外威儀。(重重。圭角)諸方達道者。(癩",
    "X70n1390_005:0454c17": "兒牽伴)咸言上上機。(誰恁麼道)乃望溈山。炷香作",
    "X70n1390_005:0454c18": "禮云。和尚當時。若為某甲說。何得有今日。(乞兒拾",
    "X70n1390_005:0454c19": "得席。消得龍王多少風)溈山聞得。乃令仰山去勘。",
    "X70n1390_005:0454c20": "(賊須賊捉)仰到問云。聞師弟。擊竹有省。試為我說",
    "X70n1390_005:0454c21": "看。(相牽入火坑)嚴云。去年貧未是貧。今年貧始是",
    "X70n1390_005:0454c22": "貧。去年貧尚有卓錐之地。今年貧錐也無。(巧盡拙",
    "X70n1390_005:0454c23": "出)仰云。師弟會得如來禪。祖師禪未夢見在。(低聲",
    "X70n1390_005:0454c24": "低聲)嚴云。我有一機。瞬目示伊。若也不會。却喚沙",
    "X70n1390_005:0455a01": "彌。(萬里崖州)仰云。且喜師弟。會祖師禪(便喝　掩",
    "X70n1390_005:0455a02": "面而出)。",
    "X70n1390_005:0455a03": "拈。盡底掃除窮活計。要渠赤手立生涯。不無溈仰父",
    "X70n1390_005:0455a04": "子。點檢將來。也是怜兒不覺醜。香嚴悟去。閉目食蝸",
    "X70n1390_005:0455a05": "牛。",
    "X70n1390_005:0455a06": "頌。　爝火初經一線開　　寶盤終日自縈迴",
    "X70n1390_005:0455a07": "　也知物理關人事　　歷盡崎嶇心始灰",
    "X70n1390_005:0455a08": "舉。真園頭問良山。家賊難防時如何。(殷勤送別瀟",
    "X70n1390_005:0455a09": "湘岸)山云。識破後不為冤。(金剛杵打鐵山摧)真云。",
    "X70n1390_005:0455a10": "識破後如何。(樂則同歡)山云。貶向無生國裏。(擘開",
    "X70n1390_005:0455a11": "太華手。須是巨靈神。天堂未就。地獄先成)真云。莫",
    "X70n1390_005:0455a12": "便是他安身立命處也無。(頭上著枷。脚下著杻。賺",
    "X70n1390_005:0455a13": "却一船人)山云。死水不藏龍。(盡力扶不起)真云。如",
    "X70n1390_005:0455a14": "何是活水裏龍。(舉拂子。看看)山云。興波不作浪。(何",
    "X70n1390_005:0455a15": "曾夢見。莫嚇我)真云。或遇傾湫倒嶽來時如何。(且",
    "X70n1390_005:0455a16": "緩緩。只聞人作鬼。不見鶴成仙)山下禪床扭住云。",
    "X70n1390_005:0455a17": "闍梨莫教濕却老僧袈裟角(盡力跳不出。棺木裏",
    "X70n1390_005:0455a18": "瞠眼)。",
    "X70n1390_005:0455a19": "拈。作家相見。一拶一挨。平如鏡面。險似懸崖。頭頭具",
    "X70n1390_005:0455a20": "生殺之機。著著有出身之路。明眼人前。未免如虫禦",
    "X70n1390_005:0455a21": "木。",
    "X70n1390_005:0455a22": "頌。　荒廢人家命蹇迍　　行年在坎鬼臨身",
    "X70n1390_005:0455a23": "　燒錢遠送他方去　　轉禍來為五福神",
    "X70n1390_005:0455a24": "舉。雪峰一日謂玄沙云。備頭陀。何不徧參去。(掘窖",
    "X70n1390_005:0455b01": "深埋)沙云。達磨不來東土。二祖不往西天。(蝦跳不",
    "X70n1390_005:0455b02": "出斗)雪峰肯之(面皮厚多少)。",
    "X70n1390_005:0455b03": "拈。眾中總道。玄沙如龍馬駒。奔軼絕塵。不受控制。殊",
    "X70n1390_005:0455b04": "不知。被雪峰芒繩縛定。至今無出身之路。",
    "X70n1390_005:0455b05": "頌。　幼小勤書懶出門　　春風花柳自村村",
    "X70n1390_005:0455b06": "　芳心不被笙歌引　　時把唐虞子細論",
    "X70n1390_005:0455b07": "舉。定上座參臨濟。問如何是祖師西來意。(太平休",
    "X70n1390_005:0455b08": "整閑戈甲)濟下禪床擒住云。道道。(利劒斬虗空。萬",
    "X70n1390_005:0455b09": "象鳴剝剝)定擬議。(閉目食蝸牛)傍僧云。定上座。何",
    "X70n1390_005:0455b10": "不禮拜。(與賊過梯。捧上不成龍)定禮拜。忽然大悟",
    "X70n1390_005:0455b11": "(朝打三千。暮打八百)。",
    "X70n1390_005:0455b12": "拈。臨濟如排百萬迷魂之陣。只要褰旗斬將。若不得",
    "X70n1390_005:0455b13": "傍僧。幾成虗設。雖然如是。衲僧門下。豈止笑三十年。",
    "X70n1390_005:0455b14": "頌。　剪酥蹙錦上林花　　曉怯春寒不放開",
    "X70n1390_005:0455b15": "　驀聽一聲撾羯鼓　　檀心遠送異香來",
    "X70n1390_005:0455b16": "舉。晏國師赴皷山。雪峰云。一隻聖箭子。射入九重",
    "X70n1390_005:0455b17": "城裏去也。(誤將魚目作明珠。怜兒不覺醜)孚上座",
    "X70n1390_005:0455b18": "云。渠未在。(疑殺天下人)峰云。渠是徹底人。(錮鏴著",
    "X70n1390_005:0455b19": "生鐵)孚云。待某與伊勘過。(脚上刀梯)國師云。九重",
    "X70n1390_005:0455b20": "城裏去。(開眼堂堂入鑊湯)孚云。忽遇三軍圍遶時",
    "X70n1390_005:0455b21": "如何。(知君不是金牙作。爭敢彎弓射尉遲)國師云。",
    "X70n1390_005:0455b22": "他家自有通霄路。(脚下泥深三尺)孚云。恁麼則離",
    "X70n1390_005:0455b23": "宮失殿去也。(千聖覔無踪)國師云。何處不稱尊。(頭",
    "X70n1390_005:0455b24": "上著枷。脚下著杻)孚歸謂雪峰云。聖箭子折也。(桀",
    "X70n1390_005:0455c01": "犬吠堯)峰云。渠語在。(盡力扶不起)孚云。這老凍膿。",
    "X70n1390_005:0455c02": "終是有鄉情(伎窮也伎窮也)。",
    "X70n1390_005:0455c03": "拈。孚上座不戰屈人兵。煞人不眨眼。因甚向雪峰面",
    "X70n1390_005:0455c04": "前。倒戈卸甲。會麼。(良久云)攻乎異端。斯害也已。",
    "X70n1390_005:0455c05": "頌。　白髮將軍坐碧油　　教嬰兒打百花毬",
    "X70n1390_005:0455c06": "　被人馳馬拏將去　　猶把兵書說未休",
    "X70n1390_005:0455c07": "舉。定山與夾山同行次。定云。生死中無佛。則無生",
    "X70n1390_005:0455c08": "死。(黑牛臥死水)夾山云。生死中有佛。則不迷生死。",
    "X70n1390_005:0455c09": "(癩馬繫枯樁)二人不肯。同上大梅。人事了。夾山便",
    "X70n1390_005:0455c10": "問。未審二人見處。那箇較親。(截耳臥街)梅云。且去",
    "X70n1390_005:0455c11": "明日來。(心急馬行遲)山明日上問。(記劒刻舟)梅云。",
    "X70n1390_005:0455c12": "一親一疎。(別寶撞著瞎波斯)山云。那个親那个疎。",
    "X70n1390_005:0455c13": "(低聲低聲。墻壁有耳)梅云。親者不問。問者不親。(金",
    "X70n1390_005:0455c14": "剛杵打鐵山摧)夾山住後云。我當時在大梅處。失",
    "X70n1390_005:0455c15": "却一隻眼。(只堪忍咲不堪陳)雪竇拈云。夾山殊不",
    "X70n1390_005:0455c16": "知。在大梅處。換得一隻眼(為蛇畫足不成龍)。",
    "X70n1390_005:0455c17": "拈。有佛無佛。一親一疎。(以拂子畫云)山僧為汝。盡情",
    "X70n1390_005:0455c18": "裂破了也。且道。還出得生死也無。(喝云)清平世界。切",
    "X70n1390_005:0455c19": "忌訛言。",
    "X70n1390_005:0455c20": "又拈。大梅老漢。得處瞞盰。用處儱侗。引得許多葛藤。",
    "X70n1390_005:0455c21": "當時若解主丈用事。將這兩个漢。倒卓屎坑頭。使知",
    "X70n1390_005:0455c22": "衲僧門下。道佛一字。嗽口三年。有甚有無生死可辯。",
    "X70n1390_005:0455c23": "具眼者薦取。",
    "X70n1390_005:0455c24": "頌。　飛騎將軍入虜庭　　鎗旗未動死生分",
    "X70n1390_005:0456a01": "　戰酣馳入中軍寨　　且聽元戎議賞勳",
    "X70n1390_005:0456a02": "舉。石頭因藥山問。三乘十二分教。某甲粗知。常聞",
    "X70n1390_005:0456a03": "南方直指人心。見性成佛。實未明了。望和尚慈悲",
    "X70n1390_005:0456a04": "指示。(掘地覔青天。棄却甜桃樹。沿山摘醋梨)頭云。",
    "X70n1390_005:0456a05": "恁麼也不得。不恁麼也不得。恁麼不恁麼總不得。",
    "X70n1390_005:0456a06": "汝作麼生會。(八角蒺藜當面擲　迷魂陣奪元戎)",
    "X70n1390_005:0456a07": "山佇思。(髑髏著地)頭云。子因緣不在此。江西見馬",
    "X70n1390_005:0456a08": "大師去。(推過又爭得。平地擠人落險崖)山至祖處。",
    "X70n1390_005:0456a09": "復如前問。(幽州猶自可。最苦是新羅)祖云。我有時",
    "X70n1390_005:0456a10": "教伊揚眉瞬目是。有時教伊揚眉瞬目不是。(上林",
    "X70n1390_005:0456a11": "花萬朵。輕付〔豆〕娘兒)山有省。便禮拜。(頭上著枷。脚",
    "X70n1390_005:0456a12": "下著杻)祖云。子見个什麼道理。(將蝦釣鼈)山云。某",
    "X70n1390_005:0456a13": "甲在石頭時。如蚊子上鐵牛。(甚處得這消息來。秤",
    "X70n1390_005:0456a14": "鎚有什麼汁)祖云。汝既如是。宜善護持。(蒼天蒼天。",
    "X70n1390_005:0456a15": "面皮厚多少)法雲秀云。石頭好个無孔鐵鎚。太似",
    "X70n1390_005:0456a16": "分付不著人。(說什麼無孔鐵鎚。直是金聲玉振)大",
    "X70n1390_005:0456a17": "溈智云。說什麼石頭時。如蚊子上鐵牛。只今又何",
    "X70n1390_005:0456a18": "曾吐得出。(直饒吐得。堪作何用)溈山果云。前箭猶",
    "X70n1390_005:0456a19": "自可。後箭射人深。藥山直饒悟去。已落第二月。(好",
    "X70n1390_005:0456a20": "箭只是無芒。射中草人。有甚麼用處。折也折也)　五",
    "X70n1390_005:0456a21": "祖東山道。只見波濤湧。不見海龍宮。可謂盡美矣。",
    "X70n1390_005:0456a22": "點檢將來。只解扶強。不能扶弱。法華狗尾續貂。試",
    "X70n1390_005:0456a23": "下一轉語看。藥山當時。若是箇漢。但只喫果子。莫",
    "X70n1390_005:0456a24": "管樹曲彔。著然別有生涯。",
    "X70n1390_005:0456b01": "拈。石頭馬祖。向洪波浩渺處。金鉤拋月。鐵網鋪雲。要",
    "X70n1390_005:0456b02": "打衝浪錦鱗。惜乎藥山。這裏翻身。那邊點額。當時待",
    "X70n1390_005:0456b03": "他恁麼道。但云。大好直指。拂袖便行。非惟坐斷二老",
    "X70n1390_005:0456b04": "舌頭。亦免掛後人唇吻。具眼者辨取。",
    "X70n1390_005:0456b05": "頌。　籠養翎毛不記名　　春來巧弄百般聲",
    "X70n1390_005:0456b06": "　臨風放出丹山鳳　　多謝簫韶奏九成",
    "X70n1390_005:0456b07": "舉。藥山久不上堂。(古墓深深埋暗箭)院主白云。大",
    "X70n1390_005:0456b08": "眾久思示誨。(爛泥有刺)山云。打鐘著。(皂旗閃閃陣",
    "X70n1390_005:0456b09": "雲排)主打鐘。(火牛鞭起奪齊城)眾才集。藥山便歸",
    "X70n1390_005:0456b10": "方丈。(倒携無柄箒。六合掃胡塵)主隨云。既許示誨。",
    "X70n1390_005:0456b11": "因甚一言不措。(甲不開倉)山云。經有經師。論有論",
    "X70n1390_005:0456b12": "師。爭怪得老僧(笑殺人。龍頭蛇尾。百花帽子布纏",
    "X70n1390_005:0456b13": "腰。賴有推托處)。",
    "X70n1390_005:0456b14": "拈。雪竇道。可惜藥山老漢。平地喫撲。盡大地人扶不",
    "X70n1390_005:0456b15": "起。而今還有為藥山。出手底麼。若有。也須救取雪竇。",
    "X70n1390_005:0456b16": "又眾中道。藥山閉門屋裏坐。禍從天上來。殊不知。院",
    "X70n1390_005:0456b17": "主。雖得一場榮。刖却一雙足。",
    "X70n1390_005:0456b18": "又。藥山雖解隨機應變。爭柰通身泥水。笑倒傍觀。當",
    "X70n1390_005:0456b19": "時若知主丈用事。非惟令行院主。直須一眾萬里崖",
    "X70n1390_005:0456b20": "州。",
    "X70n1390_005:0456b21": "頌。　九曲明珠素蘊藏　　走盤時見發寒光",
    "X70n1390_005:0456b22": "　當陽拈出還収拾　　瞎眼波斯自著忙",
    "X70n1390_005:0456b23": "舉。藥山示眾云。我有一句。待特牛生兒。只向汝道。",
    "X70n1390_005:0456b24": "(鐵索鎻長江。豈知魚變化)時有僧出云。特牛生兒。",
    "X70n1390_005:0456c01": "只是和尚不道。(倒用司農印)山喚侍者點燈來。(閉",
    "X70n1390_005:0456c02": "目食蝸牛)僧便抽身入眾。(虎斑終不是人斑)。",
    "X70n1390_005:0456c03": "拈。藥山老漢。向千聖頂[寧*頁]。輥出百花毬。直是不形文",
    "X70n1390_005:0456c04": "彩。爭柰這僧。機如掣電。眼似流星。等閑一擊百雜碎。",
    "X70n1390_005:0456c05": "待點得火來。片帆已過東海。",
    "X70n1390_005:0456c06": "頌。　鈎餌深拋五十牛　　鯨鰲吞海悞吞鈎",
    "X70n1390_005:0456c07": "　急須身逐洪波去　　暗織滄溟一片愁",
    "X70n1390_005:0456c08": "舉。僧問藥山。平田淺草。塵鹿成群。如何射得主中",
    "X70n1390_005:0456c09": "主。(不勞弓矢力。徧界髑髏乾)山云看箭。(費力不少)",
    "X70n1390_005:0456c10": "僧便作倒勢。(綿裹蒺藜)山云。拖出這死屍。(相隨來",
    "X70n1390_005:0456c11": "也)僧[跳-兆+孛]跳便出。(新扌泥彈子。便作走盤珠)山云。捏",
    "X70n1390_005:0456c12": "泥團漢。有什麼限(鬼去挂桃符)。",
    "X70n1390_005:0456c13": "拈。藥山平地喫攧。盡大地人扶不起。致令琅邪道。賊",
    "X70n1390_005:0456c14": "出關門。家中呌屈。當時待他問。平田淺草。塵鹿成群。",
    "X70n1390_005:0456c15": "如何射得主中主。拈主丈和聲便打。豈不為天下宗",
    "X70n1390_005:0456c16": "匠。何故。鵰鶚在秋天。大地狐踪滅。",
    "X70n1390_005:0456c17": "舉。僧問藥山。學人有疑。請師決。(折筯攪滄溟。把髻",
    "X70n1390_005:0456c18": "投衙)山云。晚間來。與汝決。(暗藏機陷虎。難免自傷",
    "X70n1390_005:0456c19": "身)至晚上堂。眾集定。山云。今日要決疑僧在麼。(計",
    "X70n1390_005:0456c20": "較成也。發過砒霜不殺人)其僧便出。(不到烏江不",
    "X70n1390_005:0456c21": "肯休)山下床把住云。大眾這僧有疑。與一推。便歸",
    "X70n1390_005:0456c22": "方丈　(草繩弄活不成蛇。用盡自己心。笑破他人口)。",
    "X70n1390_005:0456c23": "拈。藥山決疑。大似嚼飯餧嬰孩。不顧傍觀者醜。這僧",
    "X70n1390_005:0456c24": "若是箇漢。待他道晚間來與汝決。便撫掌大笑而出。",
    "X70n1390_005:0457a01": "非惟把斷要津。亦免藥山傷鋒犯手。",
    "X70n1390_005:0457a02": "舉。遵布衲作殿主。浴佛次。藥山云。汝只浴得這箇。",
    "X70n1390_005:0457a03": "還浴得那个麼。(含元殿裏覔長安)遵云。把將那个",
    "X70n1390_005:0457a04": "來。(樊噲踏鴻門。危亡全不顧。又云儉)山休去(殺人",
    "X70n1390_005:0457a05": "可恕。無禮難當)。",
    "X70n1390_005:0457a06": "拈。二尊宿。各出一隻手。沐浴金軀。正眼看來。只成惡",
    "X70n1390_005:0457a07": "水相潑。若是那个。何曾動著。何故。雲在嶺頭閑不徹。",
    "X70n1390_005:0457a08": "水流磵下太忙生(又云隔)。",
    "X70n1390_005:0457a09": "舉。世尊一日。見文殊在門外立。乃云。文殊文殊。何",
    "X70n1390_005:0457a10": "不入門來。(平地推人落險崖。是何心存)殊云。我不",
    "X70n1390_005:0457a11": "見一法在門外。何以教我入(頭上漫漫。脚下漫漫)。",
    "X70n1390_005:0457a12": "拈。七佛之師。將謂有多少奇特。元來在鬼窟作活計。",
    "X70n1390_005:0457a13": "當時若是个漢。待世尊道。何不入門來。遂撫掌呵呵",
    "X70n1390_005:0457a14": "大笑。管使這老漢。開口了合不得。",
    "X70n1390_005:0457a15": "舉。文殊三處度夏。(入水見長人。三盞酒糚公子面)",
    "X70n1390_005:0457a16": "迦葉欲擯出。(知心能幾人。一枝花插美人頭)才近",
    "X70n1390_005:0457a17": "椎。見百千文殊。(年衰鬼弄人)盡其神力。椎不能舉。",
    "X70n1390_005:0457a18": "(買石得雲饒)世尊問云。汝欲擯那个文殊。(醉後添",
    "X70n1390_005:0457a19": "盃)迦葉默然(袖藏花塢月。恐泄玉樓春)。",
    "X70n1390_005:0457a20": "拈。諸方盡道。迦葉當斷不斷。返招其亂。殊不知。世尊",
    "X70n1390_005:0457a21": "文殊鼻孔。總在這老漢手裏。何故。齊之以禮。又云。盡",
    "X70n1390_005:0457a22": "法無民。",
    "X70n1390_005:0457a23": "舉。大集會上。勑天下獰惡鬼神。吾滅後。護擁正法。",
    "X70n1390_005:0457a24": "(不知禍起蕭墻內。虗築防胡萬里城)若有一人不",
    "X70n1390_005:0457b01": "到。令四天門王。飛熱鐵輪追之。(抑逼人作麼)有一",
    "X70n1390_005:0457b02": "魔王。謂世尊云。瞿曇瞿曇。我待一切成佛竟。我然",
    "X70n1390_005:0457b03": "後發菩提心。",
    "X70n1390_005:0457b04": "拈。釋迦老子。市漫天鐵網。只圖打鳳羅龍。只這魔王。",
    "X70n1390_005:0457b05": "也不易得。既解裂網而出。惜乎羽力不全。又遭纏殺。",
    "X70n1390_005:0457b06": "當時即向道。乍可永劫沉淪。不求諸聖解脫。非惟象",
    "X70n1390_005:0457b07": "頭檀特。枯木重榮。亦使黃面瞿曇。退身三舍。",
    "X70n1390_005:0457b08": "又舉。天衣道。何者是佛。何者是魔。還有辨得底麼。舉",
    "X70n1390_005:0457b09": "了呵呵大咲云。有甚麼難辨處。有甚麼奇特處。若是",
    "X70n1390_005:0457b10": "咬人師子。豈露爪牙。惜乎大集會上。更無一人。具天",
    "X70n1390_005:0457b11": "然氣槩。平白贏他一著。當時若有个挺特漢。他道。瞿",
    "X70n1390_005:0457b12": "曇瞿曇。我待一切眾生成佛竟。我然後發菩提心。只",
    "X70n1390_005:0457b13": "向道。只聞人作鬼。不見鶴成仙。(或云。將謂將謂。元來元來)非惟教",
    "X70n1390_005:0457b14": "伊隱身無路。亦使天下鬼神。唾面而散。何故。邯鄲學",
    "X70n1390_005:0457b15": "唐步。",
    "X70n1390_005:0457b16": "舉。達磨云。我本來茲土。(作任麼)說法救迷情。(笑破",
    "X70n1390_005:0457b17": "他人口)一花開五葉。(司空見慣)結果自然成(可知",
    "X70n1390_005:0457b18": "道)。",
    "X70n1390_005:0457b19": "拈。缺齒老胡。可謂秦無人。一年一度。洪纖長短。誰不",
    "X70n1390_005:0457b20": "開花。誰不結果。須要節上生枝作麼。遂顧左右云。這",
    "X70n1390_005:0457b21": "裏還有祖師麼。拽主丈下座。",
    "X70n1390_005:0457b22": "舉。臨濟云。我在先師處。三度喫六十主丈。如蒿枝",
    "X70n1390_005:0457b23": "拂相似。而今更思一頓。誰為下手。(鐵網漫空。貧兒",
    "X70n1390_005:0457b24": "思舊債)有僧出云。某甲下手。(赤身挨白刃。探驪龍",
    "X70n1390_005:0457c01": "頷扶明珠)濟拈主丈度與。(鴆鳥落毛)僧才接。濟便",
    "X70n1390_005:0457c02": "打(犯著商君令。分身兩處看)。",
    "X70n1390_005:0457c03": "拈。臨濟施陷虎之機。惜乎這僧。只知逞俊。不解番身。",
    "X70n1390_005:0457c04": "遂致落他深穽。當時若是箇漢。待他道。而今更思一",
    "X70n1390_005:0457c05": "頓。誰為下手。只向道。活棒不打死漢。直饒臨濟全機。",
    "X70n1390_005:0457c06": "未免退身無路。",
    "X70n1390_005:0457c07": "舉。世尊拈花。迦葉微笑。",
    "X70n1390_005:0457c08": "霜風括地掃枯荄。誰覺東君令已回。唯有嶺梅曾漏",
    "X70n1390_005:0457c09": "洩。一枝先向雪中開。",
    "X70n1390_005:0457c10": "舉。殃崛救產。我自賢聖劫來。未曾殺生。",
    "X70n1390_005:0457c11": "綠蘿窗底枕肱時。夢遶華胥客路迷。聽得煙村一聲",
    "X70n1390_005:0457c12": "笛。醒來元是住居西。",
    "X70n1390_005:0457c13": "舉。那吒太子。折肉還父。折骨還母。",
    "X70n1390_005:0457c14": "九十芳春日。遊蜂競採花。花歸蜜房盡。殘葉落誰家。",
    "X70n1390_005:0457c15": "舉。大士講經。",
    "X70n1390_005:0457c16": "道冠儒履佛袈裟。弄鬼精魂却有些。多謝寶公勤照",
    "X70n1390_005:0457c17": "拂。雙檮枯盡再生花。",
    "X70n1390_005:0457c18": "拍板門槌伎倆窮。人前徧要辱宗風。驢鳴狗吠成狼",
    "X70n1390_005:0457c19": "籍。瞞得梁王屈寶公。",
    "X70n1390_005:0457c20": "舉。吾不見時。何不見吾不見之見。",
    "X70n1390_005:0457c21": "十年不作抓棱夢。一旦來從帝苑遊。召對金鸞酧一",
    "X70n1390_005:0457c22": "問。布衣脫下便封侯。",
    "X70n1390_005:0457c23": "舉。居一切時。不起妄念。",
    "X70n1390_005:0457c24": "春有百花秋有月。夏有凉風冬有雪。莫將閑事掛心",
    "X70n1390_005:0458a01": "頭。便是人間好時節。",
    "X70n1390_005:0458a02": "舉。少林面壁。",
    "X70n1390_005:0458a03": "竺乾逴得屠龍技。袖隱神鋒入海南。弄巧不消人一",
    "X70n1390_005:0458a04": "笑。九年面壁好羞慚。",
    "X70n1390_005:0458a05": "舉。二祖安心。",
    "X70n1390_005:0458a06": "平白將身入草窠。折娘生臂凍驢腰。一年一度嵩山",
    "X70n1390_005:0458a07": "雪。雪有消時恨不消。",
    "X70n1390_005:0458a08": "舉。三祖懺罪。",
    "X70n1390_005:0458a09": "通身紅爛業非輕。血染千山草木腥。一陣西風捲黃",
    "X70n1390_005:0458a10": "葉。月華如水滿空庭。",
    "X70n1390_005:0458a11": "舉。韓文公見大顛。問佛法省要。",
    "X70n1390_005:0458a12": "幽賞春華到畫橋。金絲拖柳錦翻桃。臨風不識東皇",
    "X70n1390_005:0458a13": "意。却聽流鶯舌弄嬌。",
    "X70n1390_005:0458a14": "舉。五祖再來。",
    "X70n1390_005:0458a15": "身後身前不丈夫。钁頭邊事想含糊。不知費幾蒼松",
    "X70n1390_005:0458a16": "機。換得渠儂破鉢盂。",
    "X70n1390_005:0458a17": "舉。六祖傳衣。",
    "X70n1390_005:0458a18": "不依本分去擔柴。負石黃梅驗作家。半夜三更設分",
    "X70n1390_005:0458a19": "曉。和糠舂出古菱花。",
    "X70n1390_005:0458a20": "舉。文殊令善財采藥。",
    "X70n1390_005:0458a21": "拈。善財信手拈來。文殊當面[恪-口+(彰-章)]合。色香美味。非不完",
    "X70n1390_005:0458a22": "全。遇明眼人。快須収抗。何故。陳橘皮。(或云)萬病丸。",
    "X70n1390_005:0458a23": "舉。阿育王。問賓頭盧尊者。親見佛來。亦預一數。",
    "X70n1390_005:0458a24": "拈。實謂古今罕聞　又云。不易不易。",
    "X70n1390_005:0458b01": "舉。十七祖問童子。風鈴鳴耶。子云。非風鈴鳴。我心",
    "X70n1390_005:0458b02": "鳴耳。祖遂印可。",
    "X70n1390_005:0458b03": "拈。大小祖師。用心不臧。何故。見人落井。將桶子盖頭。",
    "X70n1390_005:0458b04": "舉。罽賓國王。斬師子尊者。",
    "X70n1390_005:0458b05": "拈。尊者好一顆九曲明珠。惜乎只作豌豆粜却。罽賓",
    "X70n1390_005:0458b06": "雖乘快便。爭柰白折一隻臂。",
    "X70n1390_005:0458b07": "舉。文殊問疾。論不二法門。維摩默然。",
    "X70n1390_005:0458b08": "拈。大士默然。直得山河大地。草木藂林。情與無情。共",
    "X70n1390_005:0458b09": "轉根本法輪。非惟文殊。贊嘆不及。任是古今佛祖。競",
    "X70n1390_005:0458b10": "出頭來。亦無啟口處。美則美矣。點檢將來。也是持鉢",
    "X70n1390_005:0458b11": "不得。",
    "X70n1390_005:0458b12": "舉。障蔽魔王。一千年。不見金剛齊菩薩。",
    "X70n1390_005:0458b13": "拈。金剛齊。瞞障蔽魔王即得。衲僧門下。喫棒趂出有",
    "X70n1390_005:0458b14": "分。何故。兩手扶犁水過膝。",
    "X70n1390_005:0458b15": "舉。七賢女遊尸陀林。",
    "X70n1390_005:0458b16": "拈。聖女作麼作麼。認驢鞍橋。作阿爺下頷。引得諸姊。",
    "X70n1390_005:0458b17": "束手墮懸崖。帝釋既知善說般若。因甚三件物。會麼。",
    "X70n1390_005:0458b18": "自從掣得金鰲後。更不晴江理釣絲。",
    "X70n1390_005:0458b19": "舉。城東老母。與佛同生。不愿見佛。",
    "X70n1390_005:0458b20": "拈。城東老母。太煞老婆。既不柰何。與渠同生。何用苦",
    "X70n1390_005:0458b21": "苦作麼要好。日日香花夜夜燈。教渠自知慚愧去。何",
    "X70n1390_005:0458b22": "故。見怪不怪。其怪自壞。",
    "X70n1390_005:0458b23": "釋迦老子。可謂貴買賤賣。他既不要便休。何苦亞渠",
    "X70n1390_005:0458b24": "作麼。遂顧左右。召大眾云。還見釋迦老子麼。自云。在",
    "X70n1390_005:0458c01": "這裏。乃云。無事提瓶挈水去。",
    "X70n1390_005:0458c02": "舉。鹽官問座主。華嚴有幾重法界。主云。略有四重。",
    "X70n1390_005:0458c03": "廣則重重無盡。官提起拂子云。這个是第幾重。主",
    "X70n1390_005:0458c04": "良久。官云。思而知慮而解。鬼家活計。日下孤燈。果",
    "X70n1390_005:0458c05": "然失照。",
    "X70n1390_005:0458c06": "拈。舉諸方拈提了。乃云。諸方老宿。只解扶強。不能扶",
    "X70n1390_005:0458c07": "弱。殊不知。這僧良久。華嚴法界。如帝網交羅。重重攝",
    "X70n1390_005:0458c08": "入。說甚麼第幾重。會麼。但見皇風成一片。不知何處",
    "X70n1390_005:0458c09": "是封疆。",
    "X70n1390_005:0458c10": "舉。達磨謂門人曰。時將至矣。汝自各言所得。",
    "X70n1390_005:0458c11": "拈云。三千弟子鴛行立。一一呼來教順朱。",
    "X70n1390_005:0458c12": "達磨大師。如弄棚頭傀儡。雖則語言進退。雍容可觀。",
    "X70n1390_005:0458c13": "殊不知。用盡自己心。笑破他人口。",
    "X70n1390_005:0458c14": "舉。僧問曹山。抱璞投師。乞師雕琢。曹云不雕琢。僧",
    "X70n1390_005:0458c15": "云。因甚不雕琢。曹云。須信曹山好手。",
    "X70n1390_005:0458c16": "拈。黃閣簾垂。難傳信息。紫羅帳合。暗撒真珠。曹洞家",
    "X70n1390_005:0458c17": "風。可謂綿密。子細看來。猶欠大人相在。山僧即不然。",
    "X70n1390_005:0458c18": "忽有問抱璞投師。乞師雕琢。即向道。侍者寮喫茶去。",
    "X70n1390_005:0458c19": "忽然瞥地。鷂子已過新羅國。",
    "X70n1390_005:0458c20": "舉。雲門問僧。甚處來。僧云。岳山來也。門云。老僧不",
    "X70n1390_005:0458c21": "曾與人葛藤。僧珍重便出。門喚云。近前來。僧近前。",
    "X70n1390_005:0458c22": "門云。去。徑山拈云。葛藤不少。",
    "X70n1390_005:0458c23": "拈。得也得也。",
    "X70n1390_005:0458c24": "舉。雪峰示眾云。雪峰門下。不得咳嗽。時有僧。咳嗽",
    "X70n1390_005:0459a01": "一聲。峰云作恁麼。僧云傷風。峰云傷風即得。",
    "X70n1390_005:0459a02": "拈。雷聲浩大。雨點全無。",
    "X70n1390_005:0459a03": "舉。洞山示眾。秋初夏末。東去西去。直須向萬里無",
    "X70n1390_005:0459a04": "寸草處去。石霜道。出門便是草。",
    "X70n1390_005:0459a05": "拈。一人平地上險崕。一人險崕中平地。點檢將來。總",
    "X70n1390_005:0459a06": "欠一著。萬里無寸草。出門便是草。支笻寂寞中。望斷",
    "X70n1390_005:0459a07": "無人到。",
    "X70n1390_005:0459a08": "舉。李殿撰問雪竇云。三教中。那个[宋-木+取]尊。竇起身側",
    "X70n1390_005:0459a09": "立。撰云。有口何不道。竇云。對夫子以難言。",
    "X70n1390_005:0459a10": "拈。三教誰尊。側身而立。當門不用[栽-木+土]荊棘。對夫子以",
    "X70n1390_005:0459a11": "難言。賊賊。",
    "X70n1390_005:0459a12": "舉。忠國師。問紫璘供奉。佛是什麼義。奉云。是覺義。",
    "X70n1390_005:0459a13": "師云。佛曾迷否。云不曾迷。師云。用覺什麼。奉無對。",
    "X70n1390_005:0459a14": "拈。不因樵子徑。爭到葛洪家　又。家無小使。",
    "X70n1390_005:0459a15": "舉。忠國師云。語漸也返常合道。語頓也不留眹迹。",
    "X70n1390_005:0459a16": "大慧喝一喝云。寐語作什麼。遂舉拂子。復彈指云。",
    "X70n1390_005:0459a17": "徑山即今舉拂彈指。若向這裡覔眹迹。入地獄如",
    "X70n1390_005:0459a18": "箭射。",
    "X70n1390_005:0459a19": "拈。寐語不少。",
    "X70n1390_005:0459a20": "舉。歸宗因僧問。如何是佛。宗云。我與汝道。恐汝不",
    "X70n1390_005:0459a21": "信。僧云。和尚誠言。焉敢不信。宗云。只汝是。僧云。如",
    "X70n1390_005:0459a22": "何保任。宗云。一翳在眼。空花徧界。僧於此有省。",
    "X70n1390_005:0459a23": "拈。歸宗為人。雖無迃曲。點檢將來。大似嚼飯餧孩兒。",
    "X70n1390_005:0459a24": "當是个漢。待他道。只你是。便掩耳而出。教這老漢。開",
    "X70n1390_005:0459b01": "口了合不得。",
    "X70n1390_005:0459b02": "舉。清原令石頭。與大慧通書。乃云。回來與汝鈯斧",
    "X70n1390_005:0459b03": "子。住山去。",
    "X70n1390_005:0459b04": "拈。大小石頭。虗張意氣。既不求諸聖。不重己靈。因甚",
    "X70n1390_005:0459b05": "却求鈯斧子。會麼。折得荷花渾忘却。空將荷葉盖頭",
    "X70n1390_005:0459b06": "歸。",
    "X70n1390_005:0459b07": "舉。盤山將順世云。莫有邈得吾真否。或呈頂相。皆",
    "X70n1390_005:0459b08": "不契。普化云。某甲邈得和尚真。山云。何不呈似老",
    "X70n1390_005:0459b09": "僧。化打筋斗而出。山云。這漢向後。掣風顛去在。",
    "X70n1390_005:0459b10": "拈。將謂普化邈真。元來只呈死伎。何故。手脚俱露。",
    "X70n1390_005:0459b11": "舉。水潦自從一喫馬師踏。直到而今笑不休。",
    "X70n1390_005:0459b12": "拈。我當時若見。便與攔胷扭住云。笑則不問。喚什麼",
    "X70n1390_005:0459b13": "作一毫頭。待渠擬議。更與一踏。",
    "X70n1390_005:0459b14": "舉。香嚴示眾云。若論此事。如人在百尺懸崖。口咬",
    "X70n1390_005:0459b15": "樹枝。手不攀枝。脚不踏枝。下有問西來意。若不答",
    "X70n1390_005:0459b16": "他。又辜他問。若答又恐喪身失命。正恁麼時。如何。",
    "X70n1390_005:0459b17": "時有虎頭上座云。樹上問即易。未上樹時。道得一",
    "X70n1390_005:0459b18": "句來。嚴休去。",
    "X70n1390_005:0459b19": "拈。香嚴用盡平生伎倆。如邊底小將。排得个陣。依稀",
    "X70n1390_005:0459b20": "偃月。彷彿長蛇。將謂折衝千里。殊不知。被虎頭上座。",
    "X70n1390_005:0459b21": "不動烟塵。等閑一擊。星羅雲散。坐致太平。雖然如是。",
    "X70n1390_005:0459b22": "諸人畢竟。知得香嚴落處麼。(良久云)簾幙垂垂花影",
    "X70n1390_005:0459b23": "轉。一壺春色滿樓臺。",
    "X70n1390_005:0459b24": "舉。黃蘗上堂。眾集定。以主丈。一時打下。却招大眾。",
    "X70n1390_005:0459c01": "眾回首。蘗云。月似彎弓。少雨多風。",
    "X70n1390_005:0459c02": "拈。著死急。",
    "X70n1390_005:0459c03": "舉。趙州洗鉢。",
    "X70n1390_005:0459c04": "拈。趙州覿面無私。就地撮將黃葉去。這僧當機得路。",
    "X70n1390_005:0459c05": "入山推出白雲來。只如東山謂無為泰云。你只知路",
    "X70n1390_005:0459c06": "上事。且不知路上滋味。諸人又作麼生會。莫守寒巖",
    "X70n1390_005:0459c07": "異草青。坐却白雲宗不妙。",
    "X70n1390_005:0459c08": "舉。南泉云。不是心。不是佛。不是佛。",
    "X70n1390_005:0459c09": "拈。過得龍門。風濤更惡。",
    "X70n1390_005:0459c10": "舉。趙州路逢婆子。趙州問云。甚處去。婆云。偷趙州",
    "X70n1390_005:0459c11": "笋去。州云。忽遇趙州時如何。婆與一掌。趙州便休。",
    "X70n1390_005:0459c12": "後東山拈云。婆子可謂。去路一身輕似葉。",
    "X70n1390_005:0459c13": "拈。東山雖為出氣。猶涉人情在。說甚麼一身輕似葉。",
    "X70n1390_005:0459c14": "殊不知。這婆子。被趙州草繩縛定。至今求生不得生。",
    "X70n1390_005:0459c15": "求死不得死。具眼者辨取。",
    "X70n1390_005:0459c16": "舉。外道問佛。昨日說甚法。(云云)昨日定。今日不定。",
    "X70n1390_005:0459c17": "拈。不是任公子。徒勞話釣竿。",
    "X70n1390_005:0459c18": "舉。僧問睦州。靈山還有蛇否。州云者丘引。雲門代",
    "X70n1390_005:0459c19": "山。白骨連山。",
    "X70n1390_005:0459c20": "拈。睦州鬪劣。雲門鬪勝。山僧志微力弱。不能恁麼得。",
    "X70n1390_005:0459c21": "待有問靈山還有蛇否。(將主丈攛下。舉手作怕云)阿",
    "X70n1390_005:0459c22": "爺阿爺。",
    "X70n1390_005:0459c23": "舉。國師因僧請益。國師云。直下應難會。尋言轉更",
    "X70n1390_005:0459c24": "賒。若言佛與祖。特地隔天涯。其僧不會。遂問侍者。",
    "X70n1390_005:0460a01": "者云。和尚恁麼道。猶隔天涯在。國師聞得。乃喚侍",
    "X70n1390_005:0460a02": "者問云。你為這僧。恁麼道那。侍者云是。國師遂打",
    "X70n1390_005:0460a03": "出院。",
    "X70n1390_005:0460a04": "拈。國師父子。激揚錚鏗。一期可觀。爭柰蚌鷸相持。俱",
    "X70n1390_005:0460a05": "落漁人之手。",
    "X70n1390_005:0460a07": "希叟和尚廣錄卷第五"
}