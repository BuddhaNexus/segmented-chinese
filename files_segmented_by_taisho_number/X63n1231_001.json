{
    "X63n1231_001:0082a03": "註心賦卷第一",
    "X63n1231_001:0082a05": "宋杭州慧日永明寺智覺禪師延壽述",
    "X63n1231_001:0082a06": "覺王同稟。",
    "X63n1231_001:0082a07": "楞伽經。佛語心為宗。無門為法門。又經頌云。如世",
    "X63n1231_001:0082a08": "有良醫。以妙藥救病。諸佛亦如是。為物說唯心。問。",
    "X63n1231_001:0082a09": "佛語心為宗。無門為法門。既稱心賦。便是標宗。何",
    "X63n1231_001:0082a10": "假廣用文言。仍繁註解。且凡論宗旨。唯逗頓機。如",
    "X63n1231_001:0082a11": "日出照高山。駛馬見鞭影。所以丹霞和尚云。相逢",
    "X63n1231_001:0082a12": "不擎出。舉意便知有。首楞嚴經云。圓明了知。不因",
    "X63n1231_001:0082a13": "心念。揚眉動目。早是周遮。如先德頌云。便是猶倍",
    "X63n1231_001:0082a14": "句。動目即差違。若問曹溪旨。不更待揚眉。答。今為",
    "X63n1231_001:0082a15": "樂佛乘人。實未薦者。假以詞句。助顯真心。雖挂文",
    "X63n1231_001:0082a16": "言。妙旨斯在。俯收中下。盡罩羣機。但任當人。各資",
    "X63n1231_001:0082a17": "己利。百川雖潤。何妨大海廣含。五嶽自高。不礙太",
    "X63n1231_001:0082a18": "陽普照。根機莫等。樂欲匪同。於四門入處雖殊。在",
    "X63n1231_001:0082a19": "一真見時無別。如獲鳥者羅之一目。不可以一目",
    "X63n1231_001:0082a20": "為羅。治國者功在一人。不可以一人為國。如內德",
    "X63n1231_001:0082a21": "論云。夫一水無以和羮。一木無以建室。一衣不稱",
    "X63n1231_001:0082a22": "眾體。一藥不療殊疾。一彩無以為文繡。一聲無以",
    "X63n1231_001:0082a23": "諧琴瑟。一言無以勸眾善。一戒無以防多失。何得",
    "X63n1231_001:0082a24": "怪漸頓之異。令法門之專一。故云。如為一人。眾多",
    "X63n1231_001:0082b01": "亦然。如為眾多。一人亦然。豈同劣解凡情。而生局",
    "X63n1231_001:0082b02": "見。我此無礙廣大法門。如虗空非相。不拒諸相發",
    "X63n1231_001:0082b03": "揮。似法性無身。匪礙諸身頓現。所以藏法師云。自",
    "X63n1231_001:0082b04": "有眾生。尋教得真。會理無礙。常觀理而不礙持教。",
    "X63n1231_001:0082b05": "恒誦習而不礙觀空。則理教俱融。合成一觀。方為",
    "X63n1231_001:0082b06": "究竟博通耳。斯乃教觀一如。詮旨同原矣。",
    "X63n1231_001:0082b07": "祖胤親傳。",
    "X63n1231_001:0082b08": "此土初祖達磨大師云。以心傳心。不立文字。又云。",
    "X63n1231_001:0082b09": "直指人心。見性成佛。亦云。默傳心印。代代相承。迄",
    "X63n1231_001:0082b10": "至今日。",
    "X63n1231_001:0082b11": "大開真俗之本。",
    "X63n1231_001:0082b12": "如大乘起信論云。有摩訶衍。能發起一切眾生大",
    "X63n1231_001:0082b13": "乘信根。所言摩訶衍者。此云大乘。又大乘者。是眾",
    "X63n1231_001:0082b14": "生心。心體周遍。故名為大。心能運載。故名為乘。立",
    "X63n1231_001:0082b15": "心真如門。心生滅門。論云。摩訶衍者。總說有二種。",
    "X63n1231_001:0082b16": "一者法。二者義。所言法者。謂眾生心。是心則攝一",
    "X63n1231_001:0082b17": "切世間出世間法。依於此心。顯示摩訶衍義。何以",
    "X63n1231_001:0082b18": "故。是心真如相。即示摩訶衍體故。是心生滅因緣",
    "X63n1231_001:0082b19": "相。能示摩訶衍自體相用故。所言義者。則有三種。",
    "X63n1231_001:0082b20": "一者體大。謂一切法真如平等不增減故。二者相",
    "X63n1231_001:0082b21": "大。謂如來藏具足無漏性功德故。三者用大。能生",
    "X63n1231_001:0082b22": "一切世間出世間善因果故。一切諸佛本所乘故。",
    "X63n1231_001:0082b23": "一切菩薩皆乘此法到如來地故。是知一心。是諸",
    "X63n1231_001:0082b24": "佛本所乘。菩薩因乘此心法。皆到如來地故。離此",
    "X63n1231_001:0082c01": "一心外。別無殊勝。故今賦詠。志在於此。藏法師云。",
    "X63n1231_001:0082c02": "真俗雙泯。二諦恒存。空有兩亡。一味常現。所以華",
    "X63n1231_001:0082c03": "嚴疏云。真俗雖相即。而各不壞其相。謂即有之空。",
    "X63n1231_001:0082c04": "方是真空。即空之有。方為妙有。空有不二。兩相歷",
    "X63n1231_001:0082c05": "然。如波即水而恒動。俗即真而俗相立。如水即波",
    "X63n1231_001:0082c06": "而恒溼。真即俗而真體存。已上皆況心之體用。非",
    "X63n1231_001:0082c07": "一非異。又云。不壞生滅門說真如門。不隱真如門",
    "X63n1231_001:0082c08": "說生滅門。良以二門唯一心故。所以十方諸佛。常",
    "X63n1231_001:0082c09": "依二諦說法。若不得俗諦。不得第一義諦。以俗諦",
    "X63n1231_001:0082c10": "無有自體。即第一義諦故。",
    "X63n1231_001:0082c11": "獨標天地之先。",
    "X63n1231_001:0082c12": "傅大士頌云。有物先天地。無形本寂寥。能為萬象",
    "X63n1231_001:0082c13": "主。不逐四時彫。老子云。有物渾成。先天地生。寂兮",
    "X63n1231_001:0082c14": "寥兮。獨立而不改。周行而不殆。可以為天下母。吾",
    "X63n1231_001:0082c15": "不知其名。字之曰道。強之曰大。寶藏論云。空可空。",
    "X63n1231_001:0082c16": "非真空。色可色。非真色。真色無形。真空無名。無名",
    "X63n1231_001:0082c17": "名之父。無色色之母。作萬法之根源。為天地之太",
    "X63n1231_001:0082c18": "祖。上施玄象。下列冥庭。元氣含於大象。大象隱於",
    "X63n1231_001:0082c19": "無形。為識物之靈。靈中有神。神中有身。無為變化。",
    "X63n1231_001:0082c20": "各稟乎自然。",
    "X63n1231_001:0082c21": "常為諸佛之師。能含眾妙。",
    "X63n1231_001:0082c22": "諸佛以法為師。起信論云。所言法者。眾生心是。又",
    "X63n1231_001:0082c23": "知之一字。眾妙之門。禪源集云。夫言心者是心之",
    "X63n1231_001:0082c24": "名。言知者是心之體。能含眾妙者。一心杳冥之內。",
    "X63n1231_001:0083a01": "眾妙存焉。清淨法界。杳杳冥冥。以為能含。恒沙妙",
    "X63n1231_001:0083a02": "德。微妙相大。以為所含。相依乎性。性無不包。故稱",
    "X63n1231_001:0083a03": "為含。又云。妄念本寂。塵境本空。空寂之心。靈知不",
    "X63n1231_001:0083a04": "昧。即此空寂之知。是前達磨所傳清淨心也。任迷",
    "X63n1231_001:0083a05": "任悟。心本自知。不籍緣生。不因境起。迷時煩惱。知",
    "X63n1231_001:0083a06": "非煩惱。悟時神變。知非神變。然由迷此知。即起我",
    "X63n1231_001:0083a07": "相。若了此知。剎那成佛。故心要牋云。心法本乎無",
    "X63n1231_001:0083a08": "住。無住心體。靈知不昧。又況如一摩尼珠。一靈心",
    "X63n1231_001:0083a09": "也。唯圓明淨。空寂知也。都無一切差別色相。以體",
    "X63n1231_001:0083a10": "明故。對外物時。能現一切差別色相。色相自有差",
    "X63n1231_001:0083a11": "別。明珠不曾變易。且如珠現黑時。但云黑等是珠。",
    "X63n1231_001:0083a12": "如洪州馬大師云。起心動念。彈指瞬目。所作所為。",
    "X63n1231_001:0083a13": "皆是佛性。此是即妄明真。或擬離黑覓珠。如北宗",
    "X63n1231_001:0083a14": "秀大師云。眾生本有覺性。如鏡有明性。煩惱覆之",
    "X63n1231_001:0083a15": "不見。如鏡有塵闇。妄念盡則心明。昏塵滅則鏡朗。",
    "X63n1231_001:0083a16": "此是離妄明真。或云明黑都無者。如牛頭融大師",
    "X63n1231_001:0083a17": "云。諸法如夢。本來無事。心境本寂。非今始空。宜喪",
    "X63n1231_001:0083a18": "己忘情。情忘即絕。此是真妄俱無。初一皆真。次一",
    "X63n1231_001:0083a19": "皆妄。後一皆無。皆是未見珠也。如荷澤和尚。於空",
    "X63n1231_001:0083a20": "無相處。指示知見。了了常知。不昧心性。見珠黑之",
    "X63n1231_001:0083a21": "時。但見珠體明白。不觀黑色。及青黃等雜色。既不",
    "X63n1231_001:0083a22": "即黑。亦不離黑。亦不黑白俱拂。了了見心性之時。",
    "X63n1231_001:0083a23": "不即不離。無住無著。非一非異。不取不捨。又真心",
    "X63n1231_001:0083a24": "本體。有二種用。一者自性本有。二者隨緣應用。猶",
    "X63n1231_001:0083b01": "如銅鏡。銅之質是自性體。銅之明是自性用。明所",
    "X63n1231_001:0083b02": "現影是隨緣用。影即對緣方現。現有千差。明即光",
    "X63n1231_001:0083b03": "明。明唯一味。以喻心常寂是自性體。心常知是自",
    "X63n1231_001:0083b04": "性用。今洪州指示能語言分別等。但是隨緣用。闕",
    "X63n1231_001:0083b05": "自性用也。又顯教。有比量顯。現量顯。洪州云。心不",
    "X63n1231_001:0083b06": "可指示。但以能語言等驗之。知有佛性。是比量顯",
    "X63n1231_001:0083b07": "也。荷澤直云。心體能知。知即是心。不約知以顯心。",
    "X63n1231_001:0083b08": "是現量顯。洪州闕此。又不變是體。隨緣是用。又荷",
    "X63n1231_001:0083b09": "澤所宗空寂知者。空寂即是無相。以神解之性。雖",
    "X63n1231_001:0083b10": "無形相。而靈知不昧。故云寂知。亦云寂照。亦云無",
    "X63n1231_001:0083b11": "相之智。亦云無知之知。如肇論云。放光般若云。般",
    "X63n1231_001:0083b12": "若無所有相。無生滅相。道行般若云。般若無所知",
    "X63n1231_001:0083b13": "無所見。此辯智照之用。而曰無相無知者。何耶。果",
    "X63n1231_001:0083b14": "有無相之知。不知之照。明矣。何者。夫有所知。則有",
    "X63n1231_001:0083b15": "所不知。以聖心無知。故無所不知。不知之知。乃曰",
    "X63n1231_001:0083b16": "一切知。故經云。聖心無知。無所不知。信矣。空寂即",
    "X63n1231_001:0083b17": "是無相。即是無知。論云無所不知。又云。乃曰一切",
    "X63n1231_001:0083b18": "知者。此知即是真知。為一切眾生自心之體。真性",
    "X63n1231_001:0083b19": "靈知。湛然恒照。亦云無念之知。若有念而知。凡夫",
    "X63n1231_001:0083b20": "境界。故云知覺乃眾生。若無念無知。二乘境界。若",
    "X63n1231_001:0083b21": "無念而知。諸佛境界。空寂即是無念。亦云無住之",
    "X63n1231_001:0083b22": "知。若有所住。如人入闇。則無所見。若無所住。如日",
    "X63n1231_001:0083b23": "月光明。照見種種色。華嚴錦冠云。含眾妙而有餘",
    "X63n1231_001:0083b24": "者。謂一切事。皆不改本相。不離本位。法法皆能為",
    "X63n1231_001:0083c01": "大為小。為一為多。為主為伴。即此即彼。即隱即顯。",
    "X63n1231_001:0083c02": "即延即促。互相攝入。重重無盡。如帝網天珠。以要",
    "X63n1231_001:0083c03": "言之。隨一一事。念念皆具十玄之義。同時具足。無",
    "X63n1231_001:0083c04": "有前後。如海一滴。即具百川。滴滴皆爾。故名為妙。",
    "X63n1231_001:0083c05": "恒作羣賢之母。可謂幽玄。",
    "X63n1231_001:0083c06": "夫般若者。是諸佛之母。故淨名經頌云。智度菩薩",
    "X63n1231_001:0083c07": "母。能生一切導師。所言般若者。即一切眾生自心",
    "X63n1231_001:0083c08": "靈知之性耳。如寶藏論云。夫天地之內。宇宙之間。",
    "X63n1231_001:0083c09": "中有一寶。祕在形山。識物靈照。內外空然。寂寞難",
    "X63n1231_001:0083c10": "見。其謂玄玄。巧出於紫微之表。用在於虗無之間。",
    "X63n1231_001:0083c11": "端化不動。獨而無雙。聲出妙響。色吐華容。窮覩無",
    "X63n1231_001:0083c12": "所。寄號空空。誰留其聲。不見其形。唯留其功。不見",
    "X63n1231_001:0083c13": "其容。幽顯朗照。物理虗通。森羅寶印。萬象真宗。其",
    "X63n1231_001:0083c14": "為也形。其寂也冥。本淨非瑩。法爾圓成。光超日月。",
    "X63n1231_001:0083c15": "德越太清。萬物無作。一切無名。能轉變天地。自在",
    "X63n1231_001:0083c16": "縱橫。恒沙妙用。混沌而成。誰聞不喜。誰聞不驚。如",
    "X63n1231_001:0083c17": "何以無價之寶。隱於陰入之坑。哀哉哀哉。其謂自",
    "X63n1231_001:0083c18": "輕。悲哉悲哉。晦何由明。其寶也。煥煥煌煌。朗照十",
    "X63n1231_001:0083c19": "方。閴寂無物。圓應堂堂。應聲應色。應陰應陽。奇特",
    "X63n1231_001:0083c20": "無根。妙用常存。瞬目不見。側耳不聞。其本也冥。其",
    "X63n1231_001:0083c21": "化也形。其為也聖。其用也靈。可謂大道之真精。其",
    "X63n1231_001:0083c22": "精甚靈。萬有之因。凝然常住。與道同倫。故經云。隨",
    "X63n1231_001:0083c23": "其心淨。則佛土淨。任用森羅。其名曰聖。又若證此",
    "X63n1231_001:0083c24": "一心。則解一切法門。如止觀云。譬如良醫。有一祕",
    "X63n1231_001:0084a01": "方。總攝諸方。阿伽陀藥。功兼諸藥。如食乳糜。更無",
    "X63n1231_001:0084a02": "所須。一切具足。如如意珠。乃至此一心。是大中大。",
    "X63n1231_001:0084a03": "上中上。圓中圓。滿中滿。實中實。真中真。了義中了",
    "X63n1231_001:0084a04": "義。玄中玄。妙中妙。不可思議中不可思議。若能如",
    "X63n1231_001:0084a05": "此簡非顯是。體權實而發心者。是一切諸佛種。譬",
    "X63n1231_001:0084a06": "如金剛。從金性生。佛菩提心。從大悲起。是諸行先。",
    "X63n1231_001:0084a07": "如服阿婆羅藥。先用清水。諸行中最。如諸根中。命",
    "X63n1231_001:0084a08": "根為最。佛正法正行中。此心為最。如太子生。具王",
    "X63n1231_001:0084a09": "儀相。大臣恭敬。有大聲名。如迦陵頻伽鳥。殻中鳴",
    "X63n1231_001:0084a10": "聲已勝諸鳥。此菩提心有大勢力。如師子筋絃。如",
    "X63n1231_001:0084a11": "師子乳。如金剛鎚。如那羅延箭。具足眾寶。能除貧",
    "X63n1231_001:0084a12": "苦。如如意珠。雖小懈怠。小失威儀。猶勝二乘功德。",
    "X63n1231_001:0084a13": "舉要言之。此心即具一切菩薩功德。能成三世無",
    "X63n1231_001:0084a14": "上正覺。",
    "X63n1231_001:0084a15": "靈性有珠。該通匪一。",
    "X63n1231_001:0084a16": "此一心靈臺之性。最靈最妙。作萬法之王。為羣有",
    "X63n1231_001:0084a17": "之體。竪徹三世。橫亘十方。大智度論云。在有情數",
    "X63n1231_001:0084a18": "中為佛性。在無情數中為法性。所以華嚴經頌云。",
    "X63n1231_001:0084a19": "法性遍在一切處。一切眾生及國土。三世悉在無",
    "X63n1231_001:0084a20": "有餘。亦無形相而可得。如肇論離微體淨品云。夫",
    "X63n1231_001:0084a21": "性離微者。則非取非捨。非修非學。非本無今有。非",
    "X63n1231_001:0084a22": "本有今無。乃至一法不生。一法不滅。非三界所攝。",
    "X63n1231_001:0084a23": "非六趣所變。非愚智所改。非真妄所轉。平等普遍。",
    "X63n1231_001:0084a24": "一切圓滿。總為一大法界幻化靈宅。迷之者歷劫",
    "X63n1231_001:0084b01": "浪修。悟之者當體凝寂。",
    "X63n1231_001:0084b02": "千途盡向於彼生。萬象皆從於此出。",
    "X63n1231_001:0084b03": "淨名經云。一切法以無住為本。無住者。一切眾生",
    "X63n1231_001:0084b04": "第八識心。此心無住無本。故云從無住本。立一切",
    "X63n1231_001:0084b05": "法。如華嚴經云。不離於心。所見清淨。又云。不離於",
    "X63n1231_001:0084b06": "心無處所。是知心生一切法。如地出水。如谷孕風。",
    "X63n1231_001:0084b07": "如石生雲。如木出火。是知離心無法。離法無心。如",
    "X63n1231_001:0084b08": "長者論云。若直說第八種子識為如來藏者。即業",
    "X63n1231_001:0084b09": "種恒真。生怖難信。以法如是之力。何一含識而不",
    "X63n1231_001:0084b10": "具神通。承本覺性之功。豈一剎塵而靡含道跡。故",
    "X63n1231_001:0084b11": "華嚴經云法如是力者。本合如然。又云佛神力者。",
    "X63n1231_001:0084b12": "應真曰神。所以古德云。自力與佛力無別。自智與",
    "X63n1231_001:0084b13": "佛智無差。又云。一身即以法界為量。自他之境都",
    "X63n1231_001:0084b14": "亡。法界即自身遍周。能所之情見絕。如大海之渧。",
    "X63n1231_001:0084b15": "渧渧之中皆得大海。比眾生之心。心心皆含佛智。",
    "X63n1231_001:0084b16": "事廓恒沙。理標精實。吞滄溟於毛孔。唯是自因。卷法",
    "X63n1231_001:0084b17": "界於塵中。匪求他術。",
    "X63n1231_001:0084b18": "首楞嚴經云。眾生迷悶。背覺合塵。故發塵勞。有世",
    "X63n1231_001:0084b19": "間相。我以妙明不生不滅合如來藏。而如來藏。唯",
    "X63n1231_001:0084b20": "妙覺明圓照法界。是故於中。一為無量。無量為一。",
    "X63n1231_001:0084b21": "小中現大。大中現小。不動道場現十方界。身含十",
    "X63n1231_001:0084b22": "方無盡虗空。於一毛端現寶王剎。坐微塵裏轉大",
    "X63n1231_001:0084b23": "法輪。是知背境觀心。自然大明相含。不為物轉。亦",
    "X63n1231_001:0084b24": "如芥納須彌等。百門義海云。且如見山高廣。是自",
    "X63n1231_001:0084c01": "心現作大。今見塵小時。亦是自心現作小。今由見",
    "X63n1231_001:0084c02": "塵。全以見山高之心。而今現塵也。是故即小容大。",
    "X63n1231_001:0084c03": "如云萬象如須彌。淨心如芥子。故云森羅及萬象。",
    "X63n1231_001:0084c04": "一法之所印。即是萬法一心。一心萬法。故稱毛吞",
    "X63n1231_001:0084c05": "巨海。芥納須彌。非干神通變化之力。真心具德法",
    "X63n1231_001:0084c06": "性如是。如華嚴記云。如經一毛端中一切世界差",
    "X63n1231_001:0084c07": "別性者。謂一毛端性。即是一切世界差別性。今一",
    "X63n1231_001:0084c08": "切世界即事。隨其法性即一毛端。以性即毛端。諸",
    "X63n1231_001:0084c09": "界即性故。",
    "X63n1231_001:0084c10": "任機啟號。應物成名。",
    "X63n1231_001:0084c11": "一切法本無名。但是心為名。故般若經云。六塵鈍",
    "X63n1231_001:0084c12": "故。不自名。不自立。皆是因心立名。故云萬法本閑。",
    "X63n1231_001:0084c13": "而人自閙。又云三阿僧祇名字。皆是心之異號。如",
    "X63n1231_001:0084c14": "天台淨名疏云。一法異名者。諸經異名。說真性實",
    "X63n1231_001:0084c15": "相。或言一實諦。或言自性清淨心。或言如來藏。或",
    "X63n1231_001:0084c16": "言如如。或言實際。或言實相般若。或言一乘。或言",
    "X63n1231_001:0084c17": "即是首楞嚴。或言法性。或言法身。或言中道。或言",
    "X63n1231_001:0084c18": "畢竟空。或言正因佛性。性淨涅槃。如是等種種異",
    "X63n1231_001:0084c19": "名。此皆是實相之異稱。故大智論偈言。般若是一",
    "X63n1231_001:0084c20": "法。佛說種種名。隨諸眾生類。為之立異字。大涅槃",
    "X63n1231_001:0084c21": "經云。如天帝釋有千種名。解脫亦爾。多諸名字。又",
    "X63n1231_001:0084c22": "云佛性者有五種名故。皆是赴機利物。為立異名",
    "X63n1231_001:0084c23": "也。而法體是一。未曾有異。如帝釋千名。名雖不同。",
    "X63n1231_001:0084c24": "終是目於天主。豈有聞異名故。而言非實相理。如",
    "X63n1231_001:0085a01": "人供養帝釋。毀憍尸迦。供養憍尸迦。毀於帝釋。如",
    "X63n1231_001:0085a02": "此供養。未必得福。末代執法者亦爾。或信賴耶自",
    "X63n1231_001:0085a03": "性清淨心。而毀畢竟空。或信畢竟空無所有。毀賴",
    "X63n1231_001:0085a04": "耶識自性清淨心。或言般若明實相。法華明一乘。",
    "X63n1231_001:0085a05": "皆非佛性。此之求福。豈不慮禍。若知名異體一。則",
    "X63n1231_001:0085a06": "隨喜之善。遍於法界。何所諍乎。又諸經內。逗緣稱",
    "X63n1231_001:0085a07": "機。更有多名。隨處安立。以廣大義邊。目之為海。以",
    "X63n1231_001:0085a08": "圓明理顯。稱之曰珠。以萬法所宗。號之曰王。以能",
    "X63n1231_001:0085a09": "生一切。詺之曰母。但是無義之真義。多亦不多。無",
    "X63n1231_001:0085a10": "心之真心。一亦不一。故華嚴私記云。取決斷義。以",
    "X63n1231_001:0085a11": "智言之。取能生長。以地言之。取其高顯。以山言之。",
    "X63n1231_001:0085a12": "取其深廣。以海言之。取其圓淨。以珠言之。此上約",
    "X63n1231_001:0085a13": "有名。尚乃無數。更有無名。豈可測量。如大法炬陀",
    "X63n1231_001:0085a14": "羅尼經云。佛告諸菩薩。汝等勿謂天定天也。人定",
    "X63n1231_001:0085a15": "人也。餓鬼定餓鬼也。乃至如一事有種種名。如一",
    "X63n1231_001:0085a16": "人有種種名。如一天。乃至餓鬼畜生有種種名。亦",
    "X63n1231_001:0085a17": "復如是。亦有多餓鬼。全無名字。於一彈指頃。轉變",
    "X63n1231_001:0085a18": "身體作種種形。如是眾生於一時間現無量色身。",
    "X63n1231_001:0085a19": "云何可得呼其名也。若餓鬼等。有生處名字。受食",
    "X63n1231_001:0085a20": "名字。及壽命名字。若地獄眾生。無有名字生處者。",
    "X63n1231_001:0085a21": "則其形亦無定。彼中惡業因緣未盡。故於一念中",
    "X63n1231_001:0085a22": "種種變身。釋曰。如地獄中。一日一夜之中萬生萬",
    "X63n1231_001:0085a23": "死。豈可名其名字耶。又無間獄中。一一身無間。各",
    "X63n1231_001:0085a24": "各盡遍八萬四千由旬。地獄之量不相障礙。是知",
    "X63n1231_001:0085b01": "業果不可思議。非獨聖果。如云清淨妙法身。湛然",
    "X63n1231_001:0085b02": "應一切。今時人將謂諸佛法身能分能遍。不信眾",
    "X63n1231_001:0085b03": "生亦一身無量身。以眾生業果不可思議故。是以",
    "X63n1231_001:0085b04": "經云。佛界不可思議。眾生界亦不可思議。",
    "X63n1231_001:0085b05": "大士修之而行立。",
    "X63n1231_001:0085b06": "菩薩所行十波羅蜜。四攝。萬行。皆從真慈悲心起。",
    "X63n1231_001:0085b07": "故金剛三昧經云。空心不動。具足六波羅蜜。又般",
    "X63n1231_001:0085b08": "若經云。一心具足萬行十波羅蜜者。檀因心捨。經",
    "X63n1231_001:0085b09": "云。無可與者。名為布施。是名真施。若心外有法。即",
    "X63n1231_001:0085b10": "名住相布施。如人入闇。即無所見。戒因心持。經云。",
    "X63n1231_001:0085b11": "戒性如虗空。持者為迷倒。自性之律豈執事相。妄",
    "X63n1231_001:0085b12": "分持犯耶。忍因心受。經云。云何菩薩能行忍辱。佛",
    "X63n1231_001:0085b13": "言。見心相念念滅。豈可將心對治前境。為忍受耶。",
    "X63n1231_001:0085b14": "進因心作。經云。若能心不起。精進無有涯。寧著有",
    "X63n1231_001:0085b15": "為。妄興勞慮耶。禪因心發。經云。能觀心性。名為上",
    "X63n1231_001:0085b16": "定。豈避喧雜。而守靜塵耶。般若從心起。經云。不求",
    "X63n1231_001:0085b17": "諸法性相因緣。是名正慧。寧外徇文言。強生知解",
    "X63n1231_001:0085b18": "耶。方便從心生。經云。菩薩以無所得而為方便。則",
    "X63n1231_001:0085b19": "心外無法。方能行菩薩之道。力從心運。四大之力",
    "X63n1231_001:0085b20": "皆不如心。心無形故力最無上。神通變化入不思",
    "X63n1231_001:0085b21": "議。心之力也。願從心布。一切意願盡從心生。一切",
    "X63n1231_001:0085b22": "行門。皆從願起。智從心達。如來靈智。是眾生心。此",
    "X63n1231_001:0085b23": "心念念具足十波羅蜜。乃至八萬四千法門。皆從",
    "X63n1231_001:0085b24": "心出。如眾生心中有體大。今日修行引出法身。心",
    "X63n1231_001:0085c01": "中有相大。今日修行引出報身。心中有用大。今日",
    "X63n1231_001:0085c02": "修行引出化身。故知三身四智。皆自心中出。心外",
    "X63n1231_001:0085c03": "更無一事一法而能建立。如還源觀云。一體起二",
    "X63n1231_001:0085c04": "用。一者海印森羅常住用。海印者。真如本覺也。妄",
    "X63n1231_001:0085c05": "盡心澄。萬象齊現。猶如大海。因風起浪。若風止息。",
    "X63n1231_001:0085c06": "海水澄清。無像而不現。故云森羅及萬象。一法之",
    "X63n1231_001:0085c07": "所印。一法者。所謂一心。是心則攝一切世間出世",
    "X63n1231_001:0085c08": "間法。則是一法界大總相法門。體唯是一。依妄念",
    "X63n1231_001:0085c09": "而有差別。若離妄念。唯一真如。故云海印三昧。二",
    "X63n1231_001:0085c10": "者法界圓明自在用。是華嚴三昧也。謂廣修萬行。",
    "X63n1231_001:0085c11": "稱理成德。普同法界。而證菩提。良以非真流之行。",
    "X63n1231_001:0085c12": "無以契真。何有飾真之行。不從真起。此則真該妄",
    "X63n1231_001:0085c13": "末。行無不修。妄徹真源。相無不寂。",
    "X63n1231_001:0085c14": "覺帝體之而圓成。",
    "X63n1231_001:0085c15": "諸佛了一切法。皆是真心圓成實性。眾生迷於自",
    "X63n1231_001:0085c16": "心。但是遍計所執性。情有理無。如還源觀云。良以",
    "X63n1231_001:0085c17": "法無分劑。起必同時。真理不礙萬差。顯應無非一",
    "X63n1231_001:0085c18": "際。用即波騰海沸。全真體以運行。體即鏡淨水澄。",
    "X63n1231_001:0085c19": "舉隨緣而會寂。若曦光之流彩。無心而朗十方。如",
    "X63n1231_001:0085c20": "明鏡之端形。不動而呈萬象。",
    "X63n1231_001:0085c21": "聲聞證之為四諦。",
    "X63n1231_001:0085c22": "聲聞不了自心。但見人空。證作苦諦集諦滅諦道",
    "X63n1231_001:0085c23": "諦。生滅四諦。為灰斷之果。不達一心圓教無作四",
    "X63n1231_001:0085c24": "諦。具廣大神通。所以舍利弗。於法華會中得見心",
    "X63n1231_001:0086a01": "性。親受佛記。後方懺悔云。同共一法中。而不得此",
    "X63n1231_001:0086a02": "事。",
    "X63n1231_001:0086a03": "支佛悟之詺緣生。",
    "X63n1231_001:0086a04": "辟支佛但於自心境內。見因緣性離。證十二因緣",
    "X63n1231_001:0086a05": "法門。亦成灰斷之果。皆不能一心圓具十法界之",
    "X63n1231_001:0086a06": "體用。",
    "X63n1231_001:0086a07": "天女之華無著。",
    "X63n1231_001:0086a08": "淨名經中。天女散華之菩薩身上即無著。於聲聞",
    "X63n1231_001:0086a09": "身上即華著身。大凡一切菩薩施為。皆是自心作",
    "X63n1231_001:0086a10": "用。以心無著故。華亦無著。是以聲聞執為心外之",
    "X63n1231_001:0086a11": "華。妄起厭離。云不如法。乃隨拂隨生。故知萬法。隨",
    "X63n1231_001:0086a12": "自心生。隨自心滅。",
    "X63n1231_001:0086a13": "海慧之水澄清。",
    "X63n1231_001:0086a14": "大集經中。海慧菩薩初來之時。不見四眾。盡見為",
    "X63n1231_001:0086a15": "水。以法外無法故。",
    "X63n1231_001:0086a16": "執謬解而外道門開。邊邪網密。",
    "X63n1231_001:0086a17": "西天九十六種外道。皆不達自心。唯苦其身。行投",
    "X63n1231_001:0086a18": "巖赴火無益苦行。但心外見法。理外別求。皆是外",
    "X63n1231_001:0086a19": "道盡成邪見。如密網自圍。不能得出三界。",
    "X63n1231_001:0086a20": "役妄念而凡途業起。生死波橫。",
    "X63n1231_001:0086a21": "一切諸業。皆從有心起。無心即無業。故經頌云。諸",
    "X63n1231_001:0086a22": "法不牢固。但立在於念。善解見空者。一切無想念。",
    "X63n1231_001:0086a23": "又云。一念中有九十剎那。一剎那中有九百生滅。",
    "X63n1231_001:0086a24": "故知生死即念。念即生死。所以經頌云。有念即生",
    "X63n1231_001:0086b01": "死。無念即泥洹。",
    "X63n1231_001:0086b02": "括古搜今。深含獨占。",
    "X63n1231_001:0086b03": "此一心法。諸教同詮。無不指歸傳通於此。如大乘",
    "X63n1231_001:0086b04": "本生心地觀經觀心品云。爾時文殊師利菩薩摩",
    "X63n1231_001:0086b05": "訶薩白佛言。世尊。如佛所說。告妙德等五百長者。",
    "X63n1231_001:0086b06": "我為汝等敷演心地微妙法門。我今為是啟問如",
    "X63n1231_001:0086b07": "來。云何為心。云何為地。乃至薄伽梵告諸佛母無",
    "X63n1231_001:0086b08": "垢大聖文殊師利菩薩摩訶薩言。大善男子。此法",
    "X63n1231_001:0086b09": "名為十方如來最勝祕密心地法門。此法名為一",
    "X63n1231_001:0086b10": "切凡夫入如來地頓悟法門。此法名為一切菩薩",
    "X63n1231_001:0086b11": "趣大菩提真實正路。此法名為三世諸佛自受法",
    "X63n1231_001:0086b12": "樂微妙寶宮。此法名為一切饒益有情無盡寶藏。",
    "X63n1231_001:0086b13": "此法能引諸菩薩眾到色究竟自在智處。此法能",
    "X63n1231_001:0086b14": "引詣菩提樹後身菩薩真實導師。此法能雨世出",
    "X63n1231_001:0086b15": "世財。如摩尼寶滿眾生願。此法能生十方三世一",
    "X63n1231_001:0086b16": "切諸佛功德本原。此法能消一切眾生諸惡業果。",
    "X63n1231_001:0086b17": "此法能與一切眾生所求願印。此法能度一切眾",
    "X63n1231_001:0086b18": "生生死險難。此法能息一切眾生苦海波浪。此法",
    "X63n1231_001:0086b19": "能救苦惱眾生而作急難。此法能竭一切眾生老",
    "X63n1231_001:0086b20": "病死海。此法善能出生諸佛因緣種子。此法能與",
    "X63n1231_001:0086b21": "生死長夜為大智炬。此法能破四魔兵眾而作甲",
    "X63n1231_001:0086b22": "冑。此法即是正勇猛軍戰勝旍旗。此法即是一切",
    "X63n1231_001:0086b23": "諸佛無上法輪。此法即是最勝法幢。此法即是擊",
    "X63n1231_001:0086b24": "大法鼓。此法即是吹大法螺。此法即是大師子王。",
    "X63n1231_001:0086c01": "此法即是大師子吼。此法猶如國大聖王。善能正",
    "X63n1231_001:0086c02": "法。若順王化獲大安樂。若違王化尋被誅滅。善男",
    "X63n1231_001:0086c03": "子。三界之中。以心為主。能觀心者。究竟解脫。不能",
    "X63n1231_001:0086c04": "觀者。究竟沈淪。眾生之心。猶如大地。五穀五菓。從",
    "X63n1231_001:0086c05": "大地生。如是心法。生世出世善惡五趣。有學無學。",
    "X63n1231_001:0086c06": "獨覺菩薩。及於如來。以是因緣。三界唯心。心名為",
    "X63n1231_001:0086c07": "地。一切凡夫。親近善友。聞心地法。如理觀察。如說",
    "X63n1231_001:0086c08": "修行。自利教他。讚勵慶慰。如是之人。能斷二障。速",
    "X63n1231_001:0086c09": "圓眾行。疾得阿耨多羅三藐三菩提。",
    "X63n1231_001:0086c10": "五乘道。鍊出於沖襟。",
    "X63n1231_001:0086c11": "五乘者。一持五戒。得人乘。二行十善。得天乘。三修",
    "X63n1231_001:0086c12": "四諦。得聲聞乘。四悟十二因緣法。得緣覺乘。五具",
    "X63n1231_001:0086c13": "六度行。得菩薩乘。此五乘法。皆從一念善心熏鍊",
    "X63n1231_001:0086c14": "而出。",
    "X63n1231_001:0086c15": "十法界。孕成於初念。",
    "X63n1231_001:0086c16": "十法界者。一天法界修十善業。二人法界。持五戒",
    "X63n1231_001:0086c17": "業。三脩羅法界。行憍慢業。四地獄法界。造十惡業。",
    "X63n1231_001:0086c18": "五餓鬼法界。造慳貪業。六畜生法界。造愚癡業。七",
    "X63n1231_001:0086c19": "聲聞法界。證四諦法。八緣覺法界。悟十二因緣法。",
    "X63n1231_001:0086c20": "九菩薩法界。行六度門。十佛法界。行平等一乘法。",
    "X63n1231_001:0086c21": "已上凡聖。共成十法界。陞降雖殊。皆從最初一念",
    "X63n1231_001:0086c22": "發起。爾後念念相續成事。善因樂果。惡因若果。前",
    "X63n1231_001:0086c23": "後相酬。未曾遺失。故經云。心能天堂。心能地獄。且",
    "X63n1231_001:0086c24": "約地獄界。法華中十如唯心。上九界亦然。如觀音",
    "X63n1231_001:0087a01": "玄義云。地獄界具十如。性相體力作因緣果報本",
    "X63n1231_001:0087a02": "末究竟等。一如是地獄性者。性名不改。如竹中有",
    "X63n1231_001:0087a03": "火性。若其無者。不應從竹求火。從地求水。從扇求",
    "X63n1231_001:0087a04": "風。心有地獄界性。亦復如是。二地獄相者。攬而可",
    "X63n1231_001:0087a05": "別。名之為相。善觀心者。即識地獄之相。如善相師。",
    "X63n1231_001:0087a06": "占相無謬。三地獄體者。以心為體。心覺苦樂。故以",
    "X63n1231_001:0087a07": "當體。譬如釵鐺環釧之珠。終以銀為體質。六道之",
    "X63n1231_001:0087a08": "色雖異。祇是約心。故心為體也。四地獄力者。運御",
    "X63n1231_001:0087a09": "名力。緣刀山。入火聚。皆是其心力也。五地獄作者。",
    "X63n1231_001:0087a10": "發動曰作。既能有力。即有所作。或作善作惡。皆是",
    "X63n1231_001:0087a11": "心作也。六地獄因者。業是心因也。七地獄緣者。緣",
    "X63n1231_001:0087a12": "者假藉為緣也。如貪愛潤業。即因緣會合也。八地",
    "X63n1231_001:0087a13": "獄果者。習果也。如地獄人。前世多婬。生地獄中。還",
    "X63n1231_001:0087a14": "約多婬。見可愛境。即往親附。如見美女。近前抱之。",
    "X63n1231_001:0087a15": "即是銅柱。名習果也。九地獄報者。報者果也。昔有",
    "X63n1231_001:0087a16": "婬罪。今墮地獄。受燒炙之苦。昔行婬罪。名為慾火。",
    "X63n1231_001:0087a17": "後受其報。即受火車鐵牀之苦。初後相等。報應無",
    "X63n1231_001:0087a18": "善。名為報果也。十本末者。地獄本者。性德法也。地",
    "X63n1231_001:0087a19": "獄末者。修德法也。究竟等者。覽修德即等有性德。",
    "X63n1231_001:0087a20": "覽性德即具有修德。初後相在。故言等也。餘九法",
    "X63n1231_001:0087a21": "界亦然。雖逐界行相各別。都不出一心。如性相體",
    "X63n1231_001:0087a22": "力作因緣果報本末等。十界十如。皆從心體而起。",
    "X63n1231_001:0087a23": "先因心造作善惡等業因緣。後受凡聖苦樂等果",
    "X63n1231_001:0087a24": "報。初後是心。本末皆等。故云本末究竟等。",
    "X63n1231_001:0087b01": "虗聲頓息。法空之正信旋生。",
    "X63n1231_001:0087b02": "高僧傳云。法空禪師初棲蘭若。每至中宵。庵外常",
    "X63n1231_001:0087b03": "有清聲所召。屢呼空禪。及至開關。又無蹤跡。後乃",
    "X63n1231_001:0087b04": "悟云。乃是自心境界。爾後其聲永絕。",
    "X63n1231_001:0087b05": "猛燄俄消。靈潤之真誠立驗。",
    "X63n1231_001:0087b06": "高僧傳云。釋靈潤。常與四僧共遊山谷。忽遇野火",
    "X63n1231_001:0087b07": "四合。三僧迸走。其靈潤獨不動。乃曰。心外無火。火",
    "X63n1231_001:0087b08": "是自心。為火可逃。焉能免火。言訖。火至身自斂。",
    "X63n1231_001:0087b09": "陞沈表用。體具靈知。",
    "X63n1231_001:0087b10": "此知是一切眾生心體。不同虗空。性自神解。亦不",
    "X63n1231_001:0087b11": "作意。任運而知。禪源集云。此言知者。不是證知。意",
    "X63n1231_001:0087b12": "說真性不同木石。故云知也。非如緣境分別之識。",
    "X63n1231_001:0087b13": "非如照禮了達之智。直是真如之性自然常知。又",
    "X63n1231_001:0087b14": "不同虗空者。靈然覺知。覺知即神解義。陰陽不測",
    "X63n1231_001:0087b15": "謂之神。解即是智。智即是知。知即一心也。故祖師",
    "X63n1231_001:0087b16": "云。空寂體上。自有本智能知。於一切染淨法中。有",
    "X63n1231_001:0087b17": "真實之體。了然鑒覺。目之為心。如是無漏無明種",
    "X63n1231_001:0087b18": "種業幻。皆同真如性相。蓋為真如隨緣成於一切。",
    "X63n1231_001:0087b19": "一切不離真如。以理融之。唯是一味。此是通相。相",
    "X63n1231_001:0087b20": "即無相。若約別顯。染淨施為造作。即是真心不守",
    "X63n1231_001:0087b21": "自性。隨緣之相用。隱顯不定。陞降一差。",
    "X63n1231_001:0087b22": "惺惺不昧。了了何虧。湛爾而無依無住。",
    "X63n1231_001:0087b23": "一切法依虗空。虗空無所依。一切法依真智。真智",
    "X63n1231_001:0087b24": "無所依。",
    "X63n1231_001:0087c01": "蕭然而非合非離。",
    "X63n1231_001:0087c02": "祖師偈云。汝言與心親。父母非可比。汝行與道合。",
    "X63n1231_001:0087c03": "諸佛心即是。外求有相佛。與汝不相似。欲識汝本",
    "X63n1231_001:0087c04": "心。非合亦非離。",
    "X63n1231_001:0087c05": "一字寶王。演出難思之法海。",
    "X63n1231_001:0087c06": "心為一字中王。經云。一句能訓誨八萬四千之國",
    "X63n1231_001:0087c07": "邑。又一切法中。心最為勝。萬象含於一字。千訓備",
    "X63n1231_001:0087c08": "於一言。如云依境教理行果五。唯識中。一明境唯",
    "X63n1231_001:0087c09": "識。捨離心外無境。一切境不離心故。二教唯識。成",
    "X63n1231_001:0087c10": "論本教。釋彼唯識說故。三理唯識。成立本教所說",
    "X63n1231_001:0087c11": "之理。分別唯識性相義故。四行唯識。明五位修唯",
    "X63n1231_001:0087c12": "識行故。五果唯識。求大果亦證唯識性故。",
    "X63n1231_001:0087c13": "羣生慈父。訓成莫測之宗師。",
    "X63n1231_001:0087c14": "淨名經頌云。方便以為父。一切諸聖。皆從一心方",
    "X63n1231_001:0087c15": "便門入。得成祖佛。為人天之師。故華嚴經云。以少",
    "X63n1231_001:0087c16": "方便。疾得菩提。以即心是故。所以疾證。又般若經",
    "X63n1231_001:0087c17": "云。以無所得為方便。心外無法。豈有得耶。是以菩",
    "X63n1231_001:0087c18": "薩親證自心。方能入世間幻化之綱。自利利他。無",
    "X63n1231_001:0087c19": "有斷絕。是知十方如來。皆悟心成佛。故華嚴經頌",
    "X63n1231_001:0087c20": "曰。若人欲了知。三世一切佛。應觀法界性。一切唯",
    "X63n1231_001:0087c21": "心造。是以經中所說西方阿彌陀等諸佛。皆是釋",
    "X63n1231_001:0087c22": "迦。如古釋云。以理推之。結成正義。皆我本師海印",
    "X63n1231_001:0087c23": "頓現。且法華分身有多淨土。如來何不指己淨土。",
    "X63n1231_001:0087c24": "而令別往彌陀妙喜。思之。故知賢首彌陀等佛。皆",
    "X63n1231_001:0088a01": "本師矣。復何怪哉。言賢首者。即壽量品中。過百萬",
    "X63n1231_001:0088a02": "阿僧祇剎。最後勝蓮華世界之如來也。經中偈云。",
    "X63n1231_001:0088a03": "或見蓮華勝妙剎。賢首如來住其中。若此不是歎",
    "X63n1231_001:0088a04": "本師者。說他如來在他國土。為何用耶。且如總持",
    "X63n1231_001:0088a05": "教中。亦說三十七尊。皆遮那一佛所現。謂毗盧遮",
    "X63n1231_001:0088a06": "那如來。內心證自受用。成於五智。從四智流出四",
    "X63n1231_001:0088a07": "方四如來。謂大圓鏡智。流出東方阿閦如來。平等",
    "X63n1231_001:0088a08": "性智。流出南方寶生如來。妙觀察智。流出西方無",
    "X63n1231_001:0088a09": "量壽如來。成所作智。流出北方不空成就如來。法",
    "X63n1231_001:0088a10": "界清淨智。即自當毗盧遮那如來。言三十七者。五",
    "X63n1231_001:0088a11": "方如來。各有四大菩薩在於左右。復成二十。謂中",
    "X63n1231_001:0088a12": "方毗盧遮那如來四大菩薩者。一金剛波羅蜜菩",
    "X63n1231_001:0088a13": "薩。二寶波羅蜜菩薩。三法波羅蜜菩薩。四羯磨波",
    "X63n1231_001:0088a14": "羅蜜菩薩。東方阿閦如來四菩薩者。一金剛薩埵",
    "X63n1231_001:0088a15": "菩薩。二金剛王菩薩。三金剛愛菩薩。四金剛善哉",
    "X63n1231_001:0088a16": "菩薩。南方寶生如來四菩薩者。一金剛寶菩薩。二",
    "X63n1231_001:0088a17": "金剛威光菩薩。三金剛幢菩薩。四金剛笑菩薩。西",
    "X63n1231_001:0088a18": "方無量壽如來。亦名觀自在王如來。四菩薩者。一",
    "X63n1231_001:0088a19": "金剛法菩薩。二金剛劍菩薩。三金剛因菩薩。四金",
    "X63n1231_001:0088a20": "剛利菩薩。北方不空成就如來四菩薩者。一金剛",
    "X63n1231_001:0088a21": "業菩薩。二金剛法菩薩。三金剛藥叉菩薩。四金剛",
    "X63n1231_001:0088a22": "拳菩薩。已具二十五。及四攝八供養。故成三十七。",
    "X63n1231_001:0088a23": "言四攝者。即鈎索鎖鈴。八供養者。即燒散燈塗華",
    "X63n1231_001:0088a24": "鬘歌舞。皆上有金剛。下有菩薩。然此三十七尊。各",
    "X63n1231_001:0088b01": "有種子。皆是本師智用流出。與今經中海印頓現",
    "X63n1231_001:0088b02": "大意同也。問。若依此義。豈不違於平等意趣。平等",
    "X63n1231_001:0088b03": "意趣云定即我者。依於平等意趣而說。非即我身。",
    "X63n1231_001:0088b04": "如何皆說為本師耶。答中平等之定。乃是一義。唯",
    "X63n1231_001:0088b05": "識尚說一切眾生中有屬多佛。多佛共化以為一",
    "X63n1231_001:0088b06": "佛。佛能示現以為多身。十方如來一一皆爾。今正",
    "X63n1231_001:0088b07": "一佛能為多身。依此而讚本師。又本師者。即我心",
    "X63n1231_001:0088b08": "耳。我攝歸自心。無法不備。豈止他耶。",
    "X63n1231_001:0088b09": "任性卷舒。隨緣出沒。挺一真之元始。總萬有之綱骨。",
    "X63n1231_001:0088b10": "原始該終。唯一心道。大教至理。皆同所詮。如華嚴",
    "X63n1231_001:0088b11": "經云。佛子。諸菩薩初住地時。應善觀察。隨其所有",
    "X63n1231_001:0088b12": "一切法門。隨其所有甚深智慧。隨所修因。隨所得",
    "X63n1231_001:0088b13": "果。隨其境界。隨其力用。隨其示現。隨其分別。隨其",
    "X63n1231_001:0088b14": "所得。悉善觀察。知一切法皆是自心。而無所著。如",
    "X63n1231_001:0088b15": "是知已。入菩薩地。能善安住。",
    "X63n1231_001:0088b16": "十二因緣之大樹。產自玄根。",
    "X63n1231_001:0088b17": "此十二因緣法。皆從眾生心中建立。云何稱樹。若",
    "X63n1231_001:0088b18": "眾生界中。即以無明為根。愛水溉注。抽名色芽。開",
    "X63n1231_001:0088b19": "有漏華。結生死果。生住異滅四相常遷。無有斷絕。",
    "X63n1231_001:0088b20": "若諸聖界中。發正覺芽。開萬行華。成菩提果。盡未",
    "X63n1231_001:0088b21": "來際供佛利生。無有休息。並從一心十二因緣大",
    "X63n1231_001:0088b22": "樹生起。故云十二因緣即是佛性。又一心十二因",
    "X63n1231_001:0088b23": "緣者。如眼見色時。心不了名無明。心於色生愛惡",
    "X63n1231_001:0088b24": "名行。是中心意名識。色共識行即名色。眼與色等",
    "X63n1231_001:0088c01": "六處生貪名六入。色與眼作對名觸。心見色時領",
    "X63n1231_001:0088c02": "納名受。心於色纏綿不斷名愛。心想像色相名取。",
    "X63n1231_001:0088c03": "念色心起名有。一念心生名生。一念心滅名滅。如",
    "X63n1231_001:0088c04": "華嚴經云。三界所有。唯是一心。如來於此分別演",
    "X63n1231_001:0088c05": "說十二有支。皆依一心如是而立。又頌云。了達三",
    "X63n1231_001:0088c06": "界依心有。十二因緣亦復然。生死皆由心所作。心",
    "X63n1231_001:0088c07": "若滅者生死盡。",
    "X63n1231_001:0088c08": "五千教典之圓詮。終歸理窟。",
    "X63n1231_001:0088c09": "諸佛案一切眾生心。宣說諸法。華嚴經頌云。諸佛",
    "X63n1231_001:0088c10": "不說法。佛於何有說。但隨其自心。為說如是法。如",
    "X63n1231_001:0088c11": "普賢行願疏云。指其源也。情塵有經。智海無外。妄",
    "X63n1231_001:0088c12": "惑非取。重玄不空。四句之火莫焚。萬法之門皆入。",
    "X63n1231_001:0088c13": "冥二際而不一。動千變而非多。事理交徹而兩亡。",
    "X63n1231_001:0088c14": "性相融通而無盡。若秦鏡之互照。猶帝珠之相含。",
    "X63n1231_001:0088c15": "重重交光。歷歷齊現。故得圓至功於頃刻。見佛境",
    "X63n1231_001:0088c16": "於塵毛。諸佛心內眾生。新新作佛。眾生心中諸佛。",
    "X63n1231_001:0088c17": "念念證真。",
    "X63n1231_001:0088c18": "孤標寂寂。獨立堂堂。若華中之靈瑞。",
    "X63n1231_001:0088c19": "此華三千年一現。當佛出世。表說圓教一心法門",
    "X63n1231_001:0088c20": "時。難聞難遇。",
    "X63n1231_001:0088c21": "猶照內之神光。",
    "X63n1231_001:0088c22": "於眾光中。神光為最。祖師云。眾明之中。心明為上。",
    "X63n1231_001:0088c23": "截瓊枝而寸寸是寶。析栴檀而片片皆香。",
    "X63n1231_001:0088c24": "此明法法是心。塵塵合道。",
    "X63n1231_001:0089a01": "剋從凡夫之身。便登覺位。類在白衣之地。直坐龍牀。",
    "X63n1231_001:0089a02": "若信入華嚴一心無盡宗趣。長者論云。如將寶位。",
    "X63n1231_001:0089a03": "直授凡庸。似夜夢千秋。覺已隨滅。華嚴疏云。頓教",
    "X63n1231_001:0089a04": "之人一念不生即是佛者。即一切眾生心。未是佛",
    "X63n1231_001:0089a05": "體。妄念起故為眾生。一念妄心不生。何為不得名",
    "X63n1231_001:0089a06": "佛。故華嚴經頌云。法性本空寂。無取亦無見。性空",
    "X63n1231_001:0089a07": "即是佛。不可得思量。又頌云。法性如虗空。諸佛於",
    "X63n1231_001:0089a08": "中住。又般若經云。以本性空為佛眼。若論性空。皆",
    "X63n1231_001:0089a09": "是凡聖之體。祇為不覺。忽起妄念。隨境流轉。所以",
    "X63n1231_001:0089a10": "云法身流轉五道。號曰眾生。設一念起時亦是佛。",
    "X63n1231_001:0089a11": "以妄念無體。不出性空故。但要直下信解圓明。不",
    "X63n1231_001:0089a12": "在更思量推度也。華嚴疏云。眾生心中佛。為佛心",
    "X63n1231_001:0089a13": "中眾生說法。此明眾生稱性普周。而佛不壞相在",
    "X63n1231_001:0089a14": "眾生心內。又佛心稱性普周。而眾生不壞相在佛",
    "X63n1231_001:0089a15": "心內。喻如水乳和同一處。而互為能和所和。且約",
    "X63n1231_001:0089a16": "說聽解釋。以能和為說。所和為聽。且將水喻於佛。",
    "X63n1231_001:0089a17": "乳喻眾生。應言乳中之水。和水中之乳。水中之乳。",
    "X63n1231_001:0089a18": "受乳中之水。雖一味。能所宛然。雖能所宛然。而互",
    "X63n1231_001:0089a19": "相在相遍相攝。",
    "X63n1231_001:0089a20": "聽而不聞。觀之莫見。",
    "X63n1231_001:0089a21": "法身無像。真聽無聲。",
    "X63n1231_001:0089a22": "常在而莫更推尋。本瑩而何勞熏鍊。三界之門無體。",
    "X63n1231_001:0089a23": "谷裏傳聲。",
    "X63n1231_001:0089a24": "首楞嚴經云。三界之法。揑所成故。是知無體。猶如",
    "X63n1231_001:0089b01": "谷響。皆是我聲。長者論云。一切法如谷響。以表萬",
    "X63n1231_001:0089b02": "法唯心故。華嚴經云。一念之間悉包法界。又云。一",
    "X63n1231_001:0089b03": "念三世畢無餘。又云。一念現於無盡相。",
    "X63n1231_001:0089b04": "六塵之境本空。鏡中寫面。",
    "X63n1231_001:0089b05": "六塵之境。皆從妄念而生。如人照鏡。自見其面。非",
    "X63n1231_001:0089b06": "有別影。",
    "X63n1231_001:0089b07": "寂寞虗沖。無事不融。彌勒閣而普現。",
    "X63n1231_001:0089b08": "華嚴經云。善財童子入彌勒閣時。見其樓閣廣博",
    "X63n1231_001:0089b09": "無量。同於虗空。阿僧祇寶以為其地。乃至見彌勒",
    "X63n1231_001:0089b10": "菩薩初發心。行菩薩道。八相成佛。三生之事耳。",
    "X63n1231_001:0089b11": "摩耶腹而無窮。",
    "X63n1231_001:0089b12": "華嚴經云。摩耶夫人腹中。悉現三千大千世界一",
    "X63n1231_001:0089b13": "切形像。其百億閻浮提內。各有都邑。各有園林。名",
    "X63n1231_001:0089b14": "號不同。皆有摩耶夫人於中止住。天眾圍繞。為顯",
    "X63n1231_001:0089b15": "現菩薩將生不可思議神變之相。又廣大如法界。",
    "X63n1231_001:0089b16": "究竟若虗空。是處胎義。",
    "X63n1231_001:0089b17": "文殊寶冠之內。",
    "X63n1231_001:0089b18": "文殊般泥洹經云。文殊身如紫金山等。其文殊冠。",
    "X63n1231_001:0089b19": "毗楞伽寶之所嚴飾。有五百種色。一一色中。日月",
    "X63n1231_001:0089b20": "星辰。諸天龍宮。世間眾生。所希有事。皆於中現。",
    "X63n1231_001:0089b21": "淨名方丈之中。",
    "X63n1231_001:0089b22": "淨名經云。東方度三十六恒河沙國。有世界名須",
    "X63n1231_001:0089b23": "彌相。其佛號須彌燈王。今現在。彼佛身長八萬四",
    "X63n1231_001:0089b24": "千由旬。其師子座。高八萬四千由旬。嚴飾第一。於",
    "X63n1231_001:0089c01": "是長者維摩詰現神通力。即時彼佛遣三萬二千",
    "X63n1231_001:0089c02": "師子座。高廣嚴淨。來入維摩詰室。乃至其室廣博",
    "X63n1231_001:0089c03": "悉包容三萬二千師子座。無所妨礙。",
    "X63n1231_001:0089c04": "芥子針鋒而不窄。",
    "X63n1231_001:0089c05": "淨名經云。以須彌之高廣。納芥子中。而不迫窄。涅",
    "X63n1231_001:0089c06": "槃經云。於針鋒上。立無邊身菩薩等。",
    "X63n1231_001:0089c07": "近塵遠剎而全通。",
    "X63n1231_001:0089c08": "華嚴經頌云。一一微塵中。能證一切法。如是無所",
    "X63n1231_001:0089c09": "礙。周行十方國。又云。於一微塵中。一切國土曠然",
    "X63n1231_001:0089c10": "安住。古德云。一切不思議事。於一切處悉能普現。",
    "X63n1231_001:0089c11": "其唯一毗盧清淨法身之應用耳。此法身者。即是",
    "X63n1231_001:0089c12": "心也。心是法家之身。所以言若能諦觀心不二。方",
    "X63n1231_001:0089c13": "見毗盧清淨身。一念起惡。法身亦隨現。一念起善。",
    "X63n1231_001:0089c14": "法身亦隨現。名為處處互現。乃至色處現。空處現。",
    "X63n1231_001:0089c15": "自在無礙。更莫遠推諸佛。唯一念空心是。華嚴疏",
    "X63n1231_001:0089c16": "云。猶如海印頓現。經云。一念現故。謂無前後。如印",
    "X63n1231_001:0089c17": "頓成。又常現。非如明鏡有現不現時。又非現現。如",
    "X63n1231_001:0089c18": "明鏡對至方現。以不待對。是故常現。該三際故。已",
    "X63n1231_001:0089c19": "上俱是一真心寂照普現之義耳。",
    "X63n1231_001:0089c20": "靡減靡增。綿綿而常凝妙體。非成非壞。續續而不墜",
    "X63n1231_001:0089c21": "玄風。",
    "X63n1231_001:0089c22": "亘古垂今。通凡徹聖。更無異法。唯是一心。得時不",
    "X63n1231_001:0089c23": "增。失時不減。陞時不成。墜時不壞。如華嚴錦冠云。",
    "X63n1231_001:0089c24": "大方廣佛華嚴經者。大者即是心體。心體無邊。故",
    "X63n1231_001:0090a01": "名為大。方是心相。心具德相之法。故名為方。廣是",
    "X63n1231_001:0090a02": "心用。心有稱體之用。故名為廣。佛是心果。心解脫",
    "X63n1231_001:0090a03": "處。名之為佛。華是心因。心所行行。喻之以華。嚴是",
    "X63n1231_001:0090a04": "心之功用。心能善巧嚴飾。目之為嚴。經是心教。心",
    "X63n1231_001:0090a05": "起名言。詮顯於此。故名為經。斯即大等七字。並不",
    "X63n1231_001:0090a06": "離心。然心之一字。非體非用。非因非果。非義非教。",
    "X63n1231_001:0090a07": "雖非一切。能為一切。何以故。謂一法界心是體。若",
    "X63n1231_001:0090a08": "能依此悟解。念念即是華嚴法界。念念即是毗盧",
    "X63n1231_001:0090a09": "法身。如華嚴經云。若與如是觀行相應。於諸法中",
    "X63n1231_001:0090a10": "不生二解。一切佛法疾得現前。初發心時即成正",
    "X63n1231_001:0090a11": "覺。得阿耨多羅三藐三菩提。",
    "X63n1231_001:0090a12": "大業機關。金輪種族。",
    "X63n1231_001:0090a13": "釋迦佛是金輪王之種。一鉢和尚歌云。萬代金輪",
    "X63n1231_001:0090a14": "聖王子。祇這真如靈覺是。所以祖代相傳。但示即",
    "X63n1231_001:0090a15": "心是佛。纔生信解。即紹祖位矣。",
    "X63n1231_001:0090a16": "如頻伽鳥而韻壓羣音。",
    "X63n1231_001:0090a17": "頻伽鳥未出殻時。於殻中發聲。已勝眾鳥之音。此",
    "X63n1231_001:0090a18": "況一切生死最初際底下凡夫。未脫煩惱殻。便能",
    "X63n1231_001:0090a19": "識心。我當作佛。已超過一切聲聞辟支佛上。",
    "X63n1231_001:0090a20": "猶好堅樹而高陞眾木。",
    "X63n1231_001:0090a21": "西天有好堅樹。出土便高百尺。超過羣木之上。此",
    "X63n1231_001:0090a22": "況圓教之人。知心即具法界。圓解圓修。出過二乘",
    "X63n1231_001:0090a23": "藏通別教修行之人。若論功程。日劫相倍。",
    "X63n1231_001:0090a24": "一翳初起。繽紛而華影駢空。瞥念纔興。縱橫而森羅",
    "X63n1231_001:0090b01": "滿目。",
    "X63n1231_001:0090b02": "首楞嚴經云。由汝無始心性狂亂。知見妄發。發妄",
    "X63n1231_001:0090b03": "不息。勞見發塵。如勞目睛。則有狂華。於湛精明無",
    "X63n1231_001:0090b04": "因亂起。一切世間山河大地生死涅槃。皆即狂勞",
    "X63n1231_001:0090b05": "顛倒華相。是知萬法因想而生。隨念而至。故瓔珞",
    "X63n1231_001:0090b06": "經云。佛言。我從本來。不得一法。究竟定意。如今始",
    "X63n1231_001:0090b07": "知。所謂無念。若得無念者。觀一切法悉皆無形。因",
    "X63n1231_001:0090b08": "此得成無上正真之道。又如起信論云。是故三界",
    "X63n1231_001:0090b09": "虗偽。唯心所作。離心即無六塵境界。此義云何。以",
    "X63n1231_001:0090b10": "一切法。皆從心起妄念而生。一切分別。即分別自",
    "X63n1231_001:0090b11": "心。心不見心。無相可得。當知世間一切境界。皆依",
    "X63n1231_001:0090b12": "眾生無明妄念而得住持。是故一切法。如鏡中像。",
    "X63n1231_001:0090b13": "無體可得。唯心虗妄。以心生則種種法生。心滅則",
    "X63n1231_001:0090b14": "種種法滅故。又云。一切境界。唯心妄動。心若不動。",
    "X63n1231_001:0090b15": "則一切境相滅。唯一真心遍一切處。是知心外見",
    "X63n1231_001:0090b16": "有境界。皆自妄念情想而生。故云。情生智隔。想變",
    "X63n1231_001:0090b17": "體殊。情生智隔者。失正智而成妄想故。想變體殊",
    "X63n1231_001:0090b18": "者。迷真如以成名相故。還源觀云。真空滯於心首。",
    "X63n1231_001:0090b19": "恒為緣慮之場。實際居在目前。翻成名相之境。唯",
    "X63n1231_001:0090b20": "識樞要云。起自心相有二。一者影像相。萬法是心",
    "X63n1231_001:0090b21": "之影像。二者所執相。諸境無體。隨執而生。因自心",
    "X63n1231_001:0090b22": "生。還與心為相。",
    "X63n1231_001:0090b23": "道絕浮言。至妙難論。出生死而無別路。登涅槃而唯",
    "X63n1231_001:0090b24": "一門。",
    "X63n1231_001:0090c01": "華嚴經云。一切無礙人。一道出生死。首楞嚴經云。",
    "X63n1231_001:0090c02": "十方薄伽梵。一路涅槃門。此二教。唯宗一心法而",
    "X63n1231_001:0090c03": "求出離。是以既了一心而出。亦不住生死涅槃。謂",
    "X63n1231_001:0090c04": "大悲故。常處生死。謂大智故。常處涅槃。是俱住義。",
    "X63n1231_001:0090c05": "二大悲故不住涅槃。大智故不住生死。即二俱不",
    "X63n1231_001:0090c06": "住。又一明俱不住者。有二義故。不住生死。一見生",
    "X63n1231_001:0090c07": "死過患故不可住。二由見生死本空故無可住。上",
    "X63n1231_001:0090c08": "二皆約智故不住。有二義故。不住涅槃。一見涅槃",
    "X63n1231_001:0090c09": "本自有故不住。二由不異生死故不可住。",
    "X63n1231_001:0090c10": "須臾而即俗歸真。莫儔茲旨。頃刻而從凡入聖。難報",
    "X63n1231_001:0090c11": "斯恩。",
    "X63n1231_001:0090c12": "禪宗門下。從上已來。但了即心是佛。便入祖位。即",
    "X63n1231_001:0090c13": "坐道場。但信之。凡聖不隔一念。若不信。天地懸殊。",
    "X63n1231_001:0090c14": "如經頌云。諸佛從心得解脫。心者清淨名無垢。五",
    "X63n1231_001:0090c15": "道鮮潔不受染。有解此者成大道。直饒未信自心",
    "X63n1231_001:0090c16": "是佛。雖淪五道。心性常淨。染不能染。故云五道鮮",
    "X63n1231_001:0090c17": "潔不受染。以眾生法身。即諸佛法身。不增不減。雖",
    "X63n1231_001:0090c18": "隨流返流。其性不改。是以隨流作眾生時不滅。返",
    "X63n1231_001:0090c19": "流成佛時不增。以一切眾生。垢深障重。設遇善友",
    "X63n1231_001:0090c20": "開發。亦不信受。唯逐情生。不見自性。故先德云。妄",
    "X63n1231_001:0090c21": "情牽引何年了。辜負靈臺一點光。",
    "X63n1231_001:0090c22": "羣籍共推。罕逾深理。吞蛇得病而皆是疑生。",
    "X63n1231_001:0090c23": "晉書樂廣傳。廣有親客。久隔闊不復來。廣問其故。",
    "X63n1231_001:0090c24": "答曰。前在座。蒙賜酒。見盃中有蛇。意甚惡之。既飲",
    "X63n1231_001:0091a01": "而疾。於時河南廳署。壁上有角弓。上畫作蛇。廣意",
    "X63n1231_001:0091a02": "盃中蛇。即角影也。復置酒前處。客見如初。豁然意",
    "X63n1231_001:0091a03": "解。沈疴頓愈。",
    "X63n1231_001:0091a04": "懸砂止饑而悉從思起。",
    "X63n1231_001:0091a05": "如律中四食章云。思食者。如饑饉之歲。小兒從母",
    "X63n1231_001:0091a06": "求食。啼而不止。母遂懸砂囊。誑云此是飯。兒七日",
    "X63n1231_001:0091a07": "諦視其囊。特為是食。其母七日後。解下示之。其兒",
    "X63n1231_001:0091a08": "見是砂。絕望。因此命終。方驗生老病死。皆是自心。",
    "X63n1231_001:0091a09": "地水火風。終無別體。",
    "X63n1231_001:0091a10": "乃至筍拔寒林。",
    "X63n1231_001:0091a11": "孟宗父病。冬中索筍。宗遂抱竹而泣。筍乃隨生。",
    "X63n1231_001:0091a12": "魚跳冰沚。",
    "X63n1231_001:0091a13": "晉王祥至孝。早喪所親。後母朱氏喜食生魚。時寒。",
    "X63n1231_001:0091a14": "祥乃解衣冰上。冰忽自釋。雙鯉躍出。時人以為孝",
    "X63n1231_001:0091a15": "感。",
    "X63n1231_001:0091a16": "酒變河中。",
    "X63n1231_001:0091a17": "越王單醪投河。三軍告醉。",
    "X63n1231_001:0091a18": "箭穿石裏。",
    "X63n1231_001:0091a19": "李廣少失殳。問母。父安在。母云。汝父早被虎所傷。",
    "X63n1231_001:0091a20": "廣遂攜弓捉虎。至山向晚。見石似虎。挽弓射之沒",
    "X63n1231_001:0091a21": "羽。近前觀看。乃知是石。",
    "X63n1231_001:0091a22": "非麴糵之所成。豈功力之能恃。",
    "X63n1231_001:0091a23": "上四事。皆從孝心及平等心所感。",
    "X63n1231_001:0091a24": "無纖塵而不因識變。道理昭然。",
    "X63n1231_001:0091b01": "此八識心有四分。一見分。二相分。三自證分。四證",
    "X63n1231_001:0091b02": "自證分。華嚴記云。如契經說。一切唯有覺。所覺義",
    "X63n1231_001:0091b03": "皆無。能覺所覺分。各自然而轉。釋曰。此即華嚴經。",
    "X63n1231_001:0091b04": "上半明無外境。下半明有見相二分。各各自從因",
    "X63n1231_001:0091b05": "緣所生。名自然而轉。下結正義。論云。達無離識所",
    "X63n1231_001:0091b06": "緣境者。則所變相分是所緣。見分名自行相。相見",
    "X63n1231_001:0091b07": "所依自體名事。即自證分。釋曰。此中雖是立二分",
    "X63n1231_001:0091b08": "家。義已有三。故次論云。若無自證分。此者應不自",
    "X63n1231_001:0091b09": "憶心所法。如不曾更境。必不能憶。故釋曰。此明有",
    "X63n1231_001:0091b10": "自證分。意云。相離於見。無別自體。但二功能。故應",
    "X63n1231_001:0091b11": "別有一所依體。若無自證。應不自憶。心心所法如",
    "X63n1231_001:0091b12": "不曾更境。必不能憶。謂如見分不更相分之境。則",
    "X63n1231_001:0091b13": "不能憶。要曾更之。方能憶之。若無自證。已滅心所。",
    "X63n1231_001:0091b14": "則不能憶。以曾不為自證緣故。則如見分不曾更",
    "X63n1231_001:0091b15": "憶。今能憶之。明先有自證已曾緣故。如於見分憶",
    "X63n1231_001:0091b16": "曾更境故。次下立三分。論云。然心心所一一生時。",
    "X63n1231_001:0091b17": "以理推徵。各有三分。所量。能量。量果。別故。相見必",
    "X63n1231_001:0091b18": "有所依體故。釋曰。所量是相分。能量是見分。量果",
    "X63n1231_001:0091b19": "是自證分。自證分與相見為所依故。論如集量論",
    "X63n1231_001:0091b20": "伽陀中說。似境相所量。能取相自證。即能量及果。",
    "X63n1231_001:0091b21": "此三體無別。釋曰。所量如絹。能量如人。量果如解",
    "X63n1231_001:0091b22": "數智。果是何義。成滿因義。言無別體者。唯一識故。",
    "X63n1231_001:0091b23": "則離心無境。次立四分。論云。又心心所。若細分別。",
    "X63n1231_001:0091b24": "應有四分。見分。相分。自證分。如前。第四證自證分。",
    "X63n1231_001:0091c01": "若無此者。誰證第三。心分別既同。應皆證故。釋曰。",
    "X63n1231_001:0091c02": "見分是心分。說有自證分。自證分應無有果。諸能",
    "X63n1231_001:0091c03": "量者皆有果故。釋曰。見分是能量。須有自證量見",
    "X63n1231_001:0091c04": "分。說有第四果。恐被救云。却用見分為第三果。故",
    "X63n1231_001:0091c05": "次論云。不應見分是第三果。見分或則非量攝故。",
    "X63n1231_001:0091c06": "因此見分不證第三。證自體者必現量故。釋曰。意",
    "X63n1231_001:0091c07": "明見分通於三量。三量者。謂現量。比量。非量。即明",
    "X63n1231_001:0091c08": "見緣相時。或量非量。不可非量法。為現量果。或見",
    "X63n1231_001:0091c09": "緣相。是於比量。及緣自證。復是現量。故自證是心",
    "X63n1231_001:0091c10": "體。得與比量非量而為果。見分非心體。不得與自",
    "X63n1231_001:0091c11": "證而為其量果。故不得見分證於第三。證自體者",
    "X63n1231_001:0091c12": "必現量故。第三四分既是現量。故得相證無窮過",
    "X63n1231_001:0091c13": "矣。意云。若以見分為能量。但用三分亦得足矣。若",
    "X63n1231_001:0091c14": "以見分為所量。必須第四為量果。若通作喻者。絹",
    "X63n1231_001:0091c15": "如所量。尺如能量。智所量果。是自證分。若人為所",
    "X63n1231_001:0091c16": "使。智為能使。何物用智。即是於人。如證自證分。人",
    "X63n1231_001:0091c17": "能用智。智能使人。故能更證。亦如明鏡。鏡像為相",
    "X63n1231_001:0091c18": "分。鏡明為見分。鏡面如自證分。鏡背如證自證分。",
    "X63n1231_001:0091c19": "面依於背。背復依面。故得互證。亦可以銅為證自",
    "X63n1231_001:0091c20": "證分。鏡依於銅。銅依於鏡。",
    "X63n1231_001:0091c21": "非一種而罔賴心成。言思絕矣。",
    "X63n1231_001:0091c22": "心識變者。如密嚴經頌云。汝等諸佛子。云何不見",
    "X63n1231_001:0091c23": "聞。藏識體清淨。眾或所依止。或具三十二。佛相及",
    "X63n1231_001:0091c24": "輪王。或為種種形。世間皆悉見。譬如淨空月。眾星",
    "X63n1231_001:0092a01": "所環遶。諸識阿賴耶。如是身中住。譬如欲天主。侍",
    "X63n1231_001:0092a02": "衛遊寶宮。江海等諸神。水中而自在。藏識處於世。",
    "X63n1231_001:0092a03": "當知亦復然。如地生眾物。是心多所現。譬如日天",
    "X63n1231_001:0092a04": "子。赫奕乘寶宮。旋遶須彌山。周流照天下。諸天世",
    "X63n1231_001:0092a05": "人等。見之而禮敬。藏識佛地中。其相亦如是。十地",
    "X63n1231_001:0092a06": "行眾行。顯發大乘法。普與眾生樂。常讚於如來。在",
    "X63n1231_001:0092a07": "於菩薩身。是即名菩薩。佛與諸菩薩。皆是賴耶名。",
    "X63n1231_001:0092a08": "佛及諸佛子。已受當受記。廣大阿賴耶。而成於正",
    "X63n1231_001:0092a09": "覺。密嚴諸定者。與妙定相應。能於阿賴耶。明了而",
    "X63n1231_001:0092a10": "觀見。佛及辟支佛。聲聞諸異道。見理無怯人。所觀",
    "X63n1231_001:0092a11": "皆此識。種種諸識境。皆從心所變。瓶衣等眾物。如",
    "X63n1231_001:0092a12": "是性皆無。悉依阿賴耶。眾生迷惑見。以諸習氣故。",
    "X63n1231_001:0092a13": "所取能取轉。此性非如幻。陽燄及毛輪。非生非不",
    "X63n1231_001:0092a14": "生。非空亦非有。譬如長短等。離一即皆無。智者觀",
    "X63n1231_001:0092a15": "幻事。此皆唯幻術。未曾有一物。與幻而同起。幻燄",
    "X63n1231_001:0092a16": "毛輪等。在在諸物相。此皆心變異。無體亦無名。世",
    "X63n1231_001:0092a17": "中迷惑人。其心不自在。妄說有能幻。幻成種種名。",
    "X63n1231_001:0092a18": "去來皆非實。如鐵因磁石。所向而轉移。藏識亦如",
    "X63n1231_001:0092a19": "是。隨於分別轉。一切諸世間。無處不周遍。如日摩",
    "X63n1231_001:0092a20": "尼寶。無思及分別。此識遍諸處。見之謂流轉。不死",
    "X63n1231_001:0092a21": "亦不生。本非流轉法。定者勤觀察。生死猶如夢。是",
    "X63n1231_001:0092a22": "時即轉依。說名為解脫。此即是諸佛。最上之教理。",
    "X63n1231_001:0092a23": "審量一切法。如秤如明鏡。若以此一心。為一切法",
    "X63n1231_001:0092a24": "之定量者。如秤稱物。斤兩無差。似鏡照像。妍醜皆",
    "X63n1231_001:0092b01": "現。又心成者。古釋一心有四。一紇利陀耶。此云肉",
    "X63n1231_001:0092b02": "團心。身中五藏心也。如黃庭經所明。二緣慮心。此",
    "X63n1231_001:0092b03": "是八識。俱能緣慮自分境故。色是眼識境。根身種",
    "X63n1231_001:0092b04": "子器世界。阿賴耶識之境。各緣一分。故云自分。三",
    "X63n1231_001:0092b05": "質多耶。此云集起心。唯第八識。積集種子。生起現",
    "X63n1231_001:0092b06": "行。四乾栗陀耶。此云堅實心。亦云貞實心。此是真",
    "X63n1231_001:0092b07": "心也。故祖佛法中。皆以心為印。楷定萬法故。若能",
    "X63n1231_001:0092b08": "決定信入。請各收疑。離此別無奇特。故云言思絕",
    "X63n1231_001:0092b09": "矣。",
    "X63n1231_001:0092b10": "動靜之境。皆我緣持。如雲駛而月運。似舟行而岸移。",
    "X63n1231_001:0092b11": "圓覺經云。佛言。善男子。一切世界。始終生滅。前後",
    "X63n1231_001:0092b12": "有無。聚散起止。念念相續。循環往復。種種取捨。皆",
    "X63n1231_001:0092b13": "是輪迴。未出輪迴而辯圓覺。彼圓覺性即同流轉。",
    "X63n1231_001:0092b14": "若免輪迴無有是處。譬如動目能搖湛水。又如定",
    "X63n1231_001:0092b15": "眼猶迴轉火。雲駛月運。舟行岸移。亦復如是。善男",
    "X63n1231_001:0092b16": "子。諸旋未息。彼物先住。尚不可得。何況輪轉生死",
    "X63n1231_001:0092b17": "垢心曾未清淨。觀佛圓覺而不旋復。譬如動目能",
    "X63n1231_001:0092b18": "搖湛水者。古釋云。以眼勞觀水。見水有動。眼若不",
    "X63n1231_001:0092b19": "瞬。池水則不搖。妄見若除。亦無草木成壞之相。若",
    "X63n1231_001:0092b20": "舉眼見色。由有色陰。舉身受苦樂。由有受陰。舉心",
    "X63n1231_001:0092b21": "即亂。由有想陰。舉眼見生滅。由有行陰。精明湛不",
    "X63n1231_001:0092b22": "搖處。即識陰。又若以遍身針刺俱知。不帶分別。則",
    "X63n1231_001:0092b23": "是識陰。若次第分別。則餘識陰。故知一念纔起。五",
    "X63n1231_001:0092b24": "陰俱生。微識未亡。六塵不滅。若唯識之義燈常照。",
    "X63n1231_001:0092c01": "妄何由生。一心之智鏡恒明。旨終不昧。又如定眼",
    "X63n1231_001:0092c02": "猶迴轉火者。如定目看旋火輪之時。眼亦迴轉。前",
    "X63n1231_001:0092c03": "因眼動而水動。即是因心動而境動。後因火動而",
    "X63n1231_001:0092c04": "眼動。即是因境動而心動。故知心即是境。境即是",
    "X63n1231_001:0092c05": "心。能所雖分。一體常現。故華嚴疏云。往復無際。動",
    "X63n1231_001:0092c06": "靜一源。雲駛月運舟行岸移者。亦復如是。故知真",
    "X63n1231_001:0092c07": "心不動。妄念成差。如起信論云。復次顯示從生滅",
    "X63n1231_001:0092c08": "門即入真如門。所謂推求五陰。色之與心。六塵境",
    "X63n1231_001:0092c09": "界。畢竟無念。以心無形相。十方求之終不可得。如",
    "X63n1231_001:0092c10": "人迷故謂東為西。方實不轉。眾生亦爾。無明迷故",
    "X63n1231_001:0092c11": "謂心為念。心實不動。若能觀察知心無念。即得隨",
    "X63n1231_001:0092c12": "順入真如門故。",
    "X63n1231_001:0092c13": "魚母憶而魚子長。",
    "X63n1231_001:0092c14": "如魚散子。魚母不憶持。其子即爛壞。魚母若憶。子",
    "X63n1231_001:0092c15": "即生長。如獨影境。過去等諸法。心若不緣。境不現",
    "X63n1231_001:0092c16": "前。一切諸法。皆是心緣識變。若無心。即無法。",
    "X63n1231_001:0092c17": "蜂王起而蜂眾隨。",
    "X63n1231_001:0092c18": "大智度論云。諸法入佛心中。唯一寂滅三昧門。攝",
    "X63n1231_001:0092c19": "無量三昧。如牽衣一角。舉衣皆得。亦如得蜜蜂王。",
    "X63n1231_001:0092c20": "餘蜂盡攝。心王若起。從心所有善惡等法。悉皆隨",
    "X63n1231_001:0092c21": "起。況如王出。百司盡隨。",
    "X63n1231_001:0092c22": "印前後而無差。諸賢共仰。揩初終而不謬。千聖同推。",
    "X63n1231_001:0092c23": "如王寶印。其文頓現。無前後際。又印定天下。如佛",
    "X63n1231_001:0092c24": "法中。若無心印。不成佛法。是知前亦是心。後亦是",
    "X63n1231_001:0093a01": "心。古亦是心。今亦是心。故云。非古盛而今衰。匪愚",
    "X63n1231_001:0093a02": "亡而智現。又云。萬法不出一心矣。華嚴經頌云。眾",
    "X63n1231_001:0093a03": "生心行無有量。能令平等入一心。以智慧門悉開",
    "X63n1231_001:0093a04": "悟。於所修行不退轉。又云。如是一切人中主。隨其",
    "X63n1231_001:0093a05": "所有諸境界。於一念中皆了悟。而亦不捨菩提行。",
    "X63n1231_001:0093a06": "又云。諸佛隨宜所作業。無量無邊等法界。智者能",
    "X63n1231_001:0093a07": "以一方便。一切了知無不盡。",
    "X63n1231_001:0093a08": "是以朕迹纔生。皆從此建。快馬見鞭而鶖子先知。",
    "X63n1231_001:0093a09": "經云。外道問佛。不問有語不問無言時如何。佛默",
    "X63n1231_001:0093a10": "然而坐。外道讚曰。快哉。瞿曇。開我迷雲。令我得入。",
    "X63n1231_001:0093a11": "禮拜而出。後阿難問佛。外道得何道理而稱讚之。",
    "X63n1231_001:0093a12": "佛言如快馬見鞭影。疾入正道。鶖子先知者。舍利",
    "X63n1231_001:0093a13": "弗亦名鶖子。於法華會上。初周法說。最先領解。前",
    "X63n1231_001:0093a14": "得授記。",
    "X63n1231_001:0093a15": "香象迴旋而龍女親獻。",
    "X63n1231_001:0093a16": "象王迴旋者。文殊師利於覺城東畔。如象王迴。顧",
    "X63n1231_001:0093a17": "示四眾。最初善財童子得入。法華會上龍女獻珠。",
    "X63n1231_001:0093a18": "此是實報畜生女。以不得人身。是戒緩。得悟大乘",
    "X63n1231_001:0093a19": "心宗。是乘急。如淨名經云。於念知一切法是道場。",
    "X63n1231_001:0093a20": "成就一切智故。又處胎經云。釋梵女。皆不受身不",
    "X63n1231_001:0093a21": "捨身。皆現身成佛。又偈云。法性如大海。不說有是",
    "X63n1231_001:0093a22": "非。凡愚賢聖人。平等無高下。唯在心垢滅。取證如",
    "X63n1231_001:0093a23": "返掌。",
    "X63n1231_001:0093a24": "得果而榮枯已定。盡合前因。舉念而苦樂隨生。悉諧",
    "X63n1231_001:0093b01": "初願。",
    "X63n1231_001:0093b02": "唯識變定。豐儉由心。飲啄有分。追身受報。未曾遺",
    "X63n1231_001:0093b03": "失。不唯人間報應隨心。一切出世功德。皆在初心",
    "X63n1231_001:0093b04": "圓滿。如華嚴演義記云。初發心時。得如來一身無",
    "X63n1231_001:0093b05": "量身。則法身開顯。得究竟智慧。得一切智慧光明。",
    "X63n1231_001:0093b06": "則般若開顯。以心離妄取。寂照雙流。故解脫開顯。",
    "X63n1231_001:0093b07": "故此心中無德不攝。因該果海。並在初心。從初發",
    "X63n1231_001:0093b08": "心時便成正覺。即梵行品。又言初後圓融者。以初",
    "X63n1231_001:0093b09": "是即後之初。後是即初之後。以緣起法。離初無後。",
    "X63n1231_001:0093b10": "離後無初。故舉初攝後。若約法性融通。一切因果。",
    "X63n1231_001:0093b11": "不離心性。契同心性。無德不收。以一切法隨所依",
    "X63n1231_001:0093b12": "住。皆於初心頓圓滿故。如梵行品云。若諸菩薩。能",
    "X63n1231_001:0093b13": "與如是觀行相應。於諸法中不生二解。一切佛法",
    "X63n1231_001:0093b14": "疾得現前。初發心時。即得阿耨多羅三藐三菩提。",
    "X63n1231_001:0093b15": "知一切法即心自性。成就慧身不由他悟。十善業",
    "X63n1231_001:0093b16": "道經云。爾時世尊告龍王言。一切眾生心想異故。",
    "X63n1231_001:0093b17": "造業亦異。由是故有諸趣輪轉。龍王。汝見此會及",
    "X63n1231_001:0093b18": "大海中形色種類各別不耶。如是一切靡不由心",
    "X63n1231_001:0093b19": "造。乃至又觀此諸大菩薩妙色嚴淨。一切皆由修",
    "X63n1231_001:0093b20": "集善業福德而生。又諸天龍八部眾等大威勢者。",
    "X63n1231_001:0093b21": "亦因善業福德所生。今大海中所有眾生。形色麤",
    "X63n1231_001:0093b22": "鄙。或大或小。皆由自心種種想念。作身語意諸不",
    "X63n1231_001:0093b23": "善業。是故隨業各自受報。是知境隨業識轉。是故",
    "X63n1231_001:0093b24": "說唯心。不淨之財變為膿血。非分之寶化作毒蛇。",
    "X63n1231_001:0093c01": "如昔有娼姬。捨錢造普光王寺。主者不受。遂令理",
    "X63n1231_001:0093c02": "於寺東北上。邇後尋掘。悉變為血。所亦有屠羊之",
    "X63n1231_001:0093c03": "人。聚錢於竹筒之內。死後。母開之。亦成赤血。如古",
    "X63n1231_001:0093c04": "德云。眾生世界海。依住形相。苦樂淨穢。皆是眾生",
    "X63n1231_001:0093c05": "自業果報之所莊嚴。不從他有。諸佛菩薩世界海。",
    "X63n1231_001:0093c06": "皆依大願力。自體清淨法性力。大慈悲智力。不思",
    "X63n1231_001:0093c07": "議變化力。之所成就。故知染淨緣起。不出自心。世",
    "X63n1231_001:0093c08": "界果成。更無別體。如經頌云。或從心海生。隨心所",
    "X63n1231_001:0093c09": "解住。如幻無處所。一切是分別。又頌云。始從一念",
    "X63n1231_001:0093c10": "終成劫。悉依眾生心想生。一切剎海劫無邊。以一",
    "X63n1231_001:0093c11": "方便皆清淨。又唯識變定。報應無差。千駟一瓢。各",
    "X63n1231_001:0093c12": "任其分。朱門華戶。盡逐其緣。隨善惡現行之心。感",
    "X63n1231_001:0093c13": "豐儉等流之境。如前定錄云。韓晉公在中書。因召",
    "X63n1231_001:0093c14": "一吏。不時而至。公怒。將撻之。吏曰。某有所屬。不得",
    "X63n1231_001:0093c15": "遽至。乞宥其罪。晉公曰。宰相之吏。更屬何人。吏曰。",
    "X63n1231_001:0093c16": "某不幸。兼屬陰司。晉公以為不誠。怒曰。既屬陰司。",
    "X63n1231_001:0093c17": "有何所綰。吏曰。某主三品已上食料。晉公曰。若然。",
    "X63n1231_001:0093c18": "某明日當以何食。吏曰。此非細事。不可顯之。請疏",
    "X63n1231_001:0093c19": "於紙。過後為驗。乃如之。而繫其吏。明旦。遽有詔命。",
    "X63n1231_001:0093c20": "既對。適遇大官進食。有餻糜一器。上以一半賜晉",
    "X63n1231_001:0093c21": "公。食之美。又以賜之。既而腹脹。歸私第。召醫者視",
    "X63n1231_001:0093c22": "之。曰食物所擁。宜服少橘皮湯。至夜可啗漿水粥。",
    "X63n1231_001:0093c23": "明日愈。思前夕吏言。召之。視其書。則皆如其說。公",
    "X63n1231_001:0093c24": "固復問。人間之食。皆有籍也。答曰。三品已上。日支。",
    "X63n1231_001:0094a01": "五品已上而有權位者。旬支。凡六品者。季支。其有",
    "X63n1231_001:0094a02": "不食祿者。歲支。又云。京兆府趙郡李敏求。應進士。",
    "X63n1231_001:0094a03": "入就禮部試不利。太和九年秋。旅居宣平里。日晚",
    "X63n1231_001:0094a04": "擁膝愁坐。忽如沈醉。俄而精魂去身。約行六七十",
    "X63n1231_001:0094a05": "里。至一城門之外。有數百千人。忽有一人出拜之。",
    "X63n1231_001:0094a06": "敏求曰。何人也。答曰。某李岸也。敏求曰。汝前年隨",
    "X63n1231_001:0094a07": "吾旅遊。卒於涇州。何得在此。對曰。某自離二十二",
    "X63n1231_001:0094a08": "郎後。事柳十八郎。職甚雄盛。二十二郎既至此。亦",
    "X63n1231_001:0094a09": "須一見。遂於稠人中引入通見。入門。兩廊多有衣",
    "X63n1231_001:0094a10": "冠。或有愁立者。或白衣者。或簡板者。或有將通狀",
    "X63n1231_001:0094a11": "者。其服率多黲紫。或綠色。既至廳。柳揖坐。與之言",
    "X63n1231_001:0094a12": "曰。公何為到此。得非為他物所誘乎。某力及。公宜",
    "X63n1231_001:0094a13": "速去。非久駐之所也。敏求具如此答。柳命吏送出。",
    "X63n1231_001:0094a14": "將去。懇求知將來之事。柳曰。人生在世。一食一宿。",
    "X63n1231_001:0094a15": "無不前定。所不欲人知。慮君子不進德修業。小人",
    "X63n1231_001:0094a16": "惰於農耳。君固欲見。亦不難爾。乃命一吏。引敏求",
    "X63n1231_001:0094a17": "至東院。約有屋一百餘間。從地至屋。書架滿文簿。",
    "X63n1231_001:0094a18": "籤帖一一可觀。吏取一卷。出三行。第一行云。太和",
    "X63n1231_001:0094a19": "二年罷舉。第二行云。其年得伊宰宅錢二十萬。其",
    "X63n1231_001:0094a20": "第三行云。受官於張平子。餘不復見。敏求既醒。具",
    "X63n1231_001:0094a21": "書於標帙之間。明年客遊西京。過時不赴舉。明年",
    "X63n1231_001:0094a22": "遂娶韋氏。韋氏之外祖伊宰。將鬻別第。召敏求而",
    "X63n1231_001:0094a23": "售之。敏求因訪所親。得價錢二百萬。伊宰乃以二",
    "X63n1231_001:0094a24": "十萬貺敏求。既而當用之劵頭。以四萬為貨。時敏",
    "X63n1231_001:0094b01": "求與萬年尉戶曹善。因請之九十君用所資伊亦",
    "X63n1231_001:0094b02": "貺焉。累為二十四萬。明年以蔭調授河北縣。有張",
    "X63n1231_001:0094b03": "平子墓。時說者失其縣名。以俟知者。",
    "X63n1231_001:0094b04": "美惡無體。因念所持。",
    "X63n1231_001:0094b05": "一切萬法。因第八識之所持。一切好惡。是第六意",
    "X63n1231_001:0094b06": "識分別之所起。",
    "X63n1231_001:0094b07": "聲響冥合。形影相隨。",
    "X63n1231_001:0094b08": "心直事直。心邪法邪。一一法但隨心開合。更無別",
    "X63n1231_001:0094b09": "旨。或正殺悞殺。實報虗報。絲毫匪濫。晷刻不移。既",
    "X63n1231_001:0094b10": "自心口所為。還自心口所受。如自鏡錄云。昔月氏",
    "X63n1231_001:0094b11": "國城西有大山。是離越辟支佛住處。去此不遠。有",
    "X63n1231_001:0094b12": "人失牛。尋到此山。值此辟支燃火染衣。宿業力故。",
    "X63n1231_001:0094b13": "當於爾時。鉢變為牛頭。法衣變為牛皮。染汁變為",
    "X63n1231_001:0094b14": "血。染滓變為肉。柴變為骨。其迹既爾。遂為牛主執",
    "X63n1231_001:0094b15": "入獄中。弟子推覓。莫知所在。從是荏苒經十二年。",
    "X63n1231_001:0094b16": "後遇因緣。知在獄中。便向王說。我師在獄。願王放",
    "X63n1231_001:0094b17": "赦。王問獄典。有僧否。典曰。無僧。白王。願喚獄中沙",
    "X63n1231_001:0094b18": "門者出。我師自出。獄典尋喚。辟支佛即出。此辟支",
    "X63n1231_001:0094b19": "佛在獄既久。髮長衣壞。沙門形滅。諸弟子等。禮而",
    "X63n1231_001:0094b20": "問曰。師何在此。師於爾時答以上事。弟子復問。宿",
    "X63n1231_001:0094b21": "世造何因。今令致此。師答曰。吾於昔時謗他人偷",
    "X63n1231_001:0094b22": "牛。致使如此耳。故經云。假使百千劫。所作業不亡。",
    "X63n1231_001:0094b23": "因緣會遇時。果報還自受。",
    "X63n1231_001:0094b24": "本性希奇。莫可思議。似服伽陀之藥。如餐真乳之糜。",
    "X63n1231_001:0094c01": "經云。阿伽陀藥。功兼諸藥。能治一切病。又經云。如",
    "X63n1231_001:0094c02": "食乳糜。更無所須。況了心之人。一切悉皆具足。",
    "X63n1231_001:0094c03": "同如意樹。雨無盡之寶。",
    "X63n1231_001:0094c04": "此如意樹。隨一切眾生心所念。悉皆雨寶。心亦如",
    "X63n1231_001:0094c05": "是。隨念出生萬法。無有窮盡。",
    "X63n1231_001:0094c06": "類水清珠。澄眾濁之池。",
    "X63n1231_001:0094c07": "大水清珠。能清濁水。如悟一心。能破一切塵勞境",
    "X63n1231_001:0094c08": "界。",
    "X63n1231_001:0094c09": "陞第一義天。正會大仙之日。登普光明殿。當朝法界",
    "X63n1231_001:0094c10": "之時。",
    "X63n1231_001:0094c11": "教中有第一義天。故號佛為天中天。又號佛為大",
    "X63n1231_001:0094c12": "仙。普光明殿者。華嚴經中。佛登普光明殿。說華嚴",
    "X63n1231_001:0094c13": "經。華嚴經以法界為宗。如法華經云。以禪定智慧",
    "X63n1231_001:0094c14": "力。得法國土。王於三界。又普光明智者。若說等覺",
    "X63n1231_001:0094c15": "說妙覺是約位。普光明智不屬因果。該通因果。其",
    "X63n1231_001:0094c16": "由自覺聖智超絕因果故。七卷楞伽。妙覺位外。更",
    "X63n1231_001:0094c17": "立自覺聖智之位。亦猶佛性。有因有果。有因因。有",
    "X63n1231_001:0094c18": "果果。以因取之。是因佛性。以果取之。是果佛性。然",
    "X63n1231_001:0094c19": "則佛性非因非果。普光明智亦復如是。體絕因果。",
    "X63n1231_001:0094c20": "為因果依。果方究竟。故云如來普光明智。",
    "X63n1231_001:0094c21": "冥真寂照。含虗吐耀。",
    "X63n1231_001:0094c22": "肇論云。玄道在乎妙悟。妙悟在乎即真。即真則有",
    "X63n1231_001:0094c23": "無齊觀。有無齊觀則彼己莫二。所以天地與我同",
    "X63n1231_001:0094c24": "根。萬物與我一體。同我則非復有無。異我則乖於",
    "X63n1231_001:0095a01": "會通。所以不出不在。而道存乎其中。又云。至人虗",
    "X63n1231_001:0095a02": "心冥照。理無不統。懷六合於胸中。而靈鑒有餘。鏡",
    "X63n1231_001:0095a03": "萬有於方寸。而其神常虗。",
    "X63n1231_001:0095a04": "罔象兮獲明珠。",
    "X63n1231_001:0095a05": "黃帝於赤水求玄珠。有臣離婁。百步能觀毫末。求",
    "X63n1231_001:0095a06": "之不得。乃罔象而得之。罔象即無心也。故弄珠吟",
    "X63n1231_001:0095a07": "云。罔象無心却得珠。能見能聞是虗偽。",
    "X63n1231_001:0095a08": "希夷兮宗法要。",
    "X63n1231_001:0095a09": "眼不見謂之希。耳不聞謂之夷。故云無心道現。又",
    "X63n1231_001:0095a10": "真心無形。非見聞覺知之所能解。",
    "X63n1231_001:0095a11": "恩覆羣生而無得。不作不為。",
    "X63n1231_001:0095a12": "肇論云。夫聖人功高二儀而不仁。明踰日月而彌",
    "X63n1231_001:0095a13": "昏。註云。是以聖人不仁。以百姓為蒭[卄/狗]。天地不仁。",
    "X63n1231_001:0095a14": "以萬物為蒭[卄/狗]。蒭[卄/狗]者。無吠守之功也。不仁者。施",
    "X63n1231_001:0095a15": "恩不望報。彌昏者。照而無照也。即無心矣。",
    "X63n1231_001:0095a16": "光含萬象而絕思。忘知忘照。",
    "X63n1231_001:0095a17": "永嘉集云。若以知知寂。此非無緣知。如手執如意。",
    "X63n1231_001:0095a18": "非無如意手。若以自知知。亦非無緣知。如手自作",
    "X63n1231_001:0095a19": "拳。非是不拳手。亦不知知寂。亦不自知知。不可為",
    "X63n1231_001:0095a20": "無知。以性了然故。不同於木石。如手不執物。亦不",
    "X63n1231_001:0095a21": "自作拳。不可為無手。以手安然故。不同於兔角。斯",
    "X63n1231_001:0095a22": "為禪宗之妙。故今用之。而復小異。以彼但顯無緣",
    "X63n1231_001:0095a23": "真智。以為真道。若奪之者。但顯本心。不隨妄心。未",
    "X63n1231_001:0095a24": "有智慧照了心原。故云直須能所平等。等不失照。",
    "X63n1231_001:0095b01": "為無知之知。此知知於空寂無生如來藏性。方為",
    "X63n1231_001:0095b02": "妙耳。",
    "X63n1231_001:0095b03": "如是則塵成佛國。念契圓音。",
    "X63n1231_001:0095b04": "心要牋云。心心作佛。無一心而非佛心。處處道成。",
    "X63n1231_001:0095b05": "無一塵而非佛國。又唯心訣云。巖樹庭莎。各挺無",
    "X63n1231_001:0095b06": "邊之妙相。猿吟鳥噪。皆談不二之圓音。又佛以一",
    "X63n1231_001:0095b07": "音演說法。眾生隨類各得解。猶如滿月唯一圓形。",
    "X63n1231_001:0095b08": "隨器差別而現多影。謂多即是一。若多不即一。則",
    "X63n1231_001:0095b09": "非一音。一復即多。若一不即多。即非圓音矣。",
    "X63n1231_001:0095b10": "但顯金色之世界。",
    "X63n1231_001:0095b11": "華嚴經云。一切處文殊師利。從金色世界來。金色",
    "X63n1231_001:0095b12": "者。即一切眾生自心白淨之色。文殊者。即信自心",
    "X63n1231_001:0095b13": "無依住性妙慧解脫。是自文殊。若人若法。皆是自",
    "X63n1231_001:0095b14": "心所表之法。如法華經云。入如來室者。即眾生大",
    "X63n1231_001:0095b15": "慈悲心是。豈可入於有相屋宅乎。所以牛頭第一",
    "X63n1231_001:0095b16": "祖融大師。天台智者大師。所釋佛經。皆作觀心之",
    "X63n1231_001:0095b17": "釋。如是即深契祖佛之本懷矣。",
    "X63n1231_001:0095b18": "唯聞薝蔔之園林。",
    "X63n1231_001:0095b19": "如淨名經云。方丈之內。唯談大乘一心之旨。故云。",
    "X63n1231_001:0095b20": "唯聞薝蔔之香。不齅餘香三乘之氣。",
    "X63n1231_001:0095b21": "莫比商人之寶。",
    "X63n1231_001:0095b22": "任商人採寶。設獲驪珠。皆是世珍。徒勞功力。如管",
    "X63n1231_001:0095b23": "子云。利之所在。雖千仞之山。無所不上。深源之下。",
    "X63n1231_001:0095b24": "無所不入。商人通賈。倍道兼行。夜以續日。千里不",
    "X63n1231_001:0095c01": "遠。利在前也。漁人入海。海水百仞。衝波逆流。宿夜",
    "X63n1231_001:0095c02": "不出。利在水也。此乃世間勤苦求利之耳。如或堅",
    "X63n1231_001:0095c03": "求志道。曉夕忘疲。不向外求。虗襟澄慮。密室靜坐。",
    "X63n1231_001:0095c04": "端拱寧神。利在心也。如利之所在。求無不獲。況道",
    "X63n1231_001:0095c05": "之在心。信無不得矣。故知訓格之言。不得暫捨。可",
    "X63n1231_001:0095c06": "以鏤於骨。書於紳。染於神。熏於識。所以楚莊輕千",
    "X63n1231_001:0095c07": "乘之國。而重申叔一言。范獻賤萬畝之田。以貴舟",
    "X63n1231_001:0095c08": "人片說。此乃成家立國。尚輕珍重言。況稱揚心地",
    "X63n1231_001:0095c09": "法門。諸佛祕密。言下契無生。聞之成大道。寧容輕",
    "X63n1231_001:0095c10": "慢乎。",
    "X63n1231_001:0095c11": "寧齊樵客之金。",
    "X63n1231_001:0095c12": "如採樵人。負薪而歸。路逢黃金。即棄薪拾金。價逾",
    "X63n1231_001:0095c13": "萬倍。況捨偽歸真。不依權漸不了義教。直入一心",
    "X63n1231_001:0095c14": "實教之門。則所學功程。日劫相倍。如孤寂吟云。不",
    "X63n1231_001:0095c15": "迷須有不迷心。看時淺淺用時深。此箇真珠若採",
    "X63n1231_001:0095c16": "得。豈同樵客負黃金。黃金烹鍊轉為新。此珠含光",
    "X63n1231_001:0095c17": "未示人。了則毛端吞巨海。始知大地一微塵。一滴",
    "X63n1231_001:0095c18": "一塵並舉喻一心包含廣大矣。豈比人間之寶。此",
    "X63n1231_001:0095c19": "乃出世之珍。標萬化之原。統一真之本。隨緣應用。",
    "X63n1231_001:0095c20": "猶如意珠。對物現形。若大圓鏡。是以能包萬象。是",
    "X63n1231_001:0095c21": "大法藏。出生無盡。是無盡藏。妙慧無窮。是大智藏。",
    "X63n1231_001:0095c22": "法法恒如。是如來藏。本性無形。是淨法身。體合真",
    "X63n1231_001:0095c23": "空。是虗空身。相好虗玄。是妙色身。妙辯無窮。是智",
    "X63n1231_001:0095c24": "慧身。隱顯無礙。是應化身。萬行莊嚴。是功德身。念",
    "X63n1231_001:0096a01": "念無滯。是入解脫法門。心心寥廓。是入空寂法門。",
    "X63n1231_001:0096a02": "六根自在。是入無礙法門。一念不生。是入無相法",
    "X63n1231_001:0096a03": "門。又此中旨趣。若相資。則唯廣唯大。演之無際。若",
    "X63n1231_001:0096a04": "相奪。則唯微唯細。究之無蹤。斯乃離有無而不壞",
    "X63n1231_001:0096a05": "有無。標一異而非一異。則四邊之火莫能燒。百非",
    "X63n1231_001:0096a06": "之垢焉能染。但隨緣顯現。如空谷響。故大涅槃經",
    "X63n1231_001:0096a07": "云。譬如一人。多有所能。若其走時。則名走者。若收",
    "X63n1231_001:0096a08": "刈時。復名刈者。若作飲食。名作食者。若治材木。則",
    "X63n1231_001:0096a09": "名工匠。鍛金銀時。言金銀師。如是一人。有多名字。",
    "X63n1231_001:0096a10": "法亦如是。其實是一。而有多名。故知約用分多。體",
    "X63n1231_001:0096a11": "恒冥一。廬山遠大師云。唯一知心隨用分多。非全",
    "X63n1231_001:0096a12": "心外別有諸數。譬如一金作種種器。非是金外別",
    "X63n1231_001:0096a13": "有器體。",
    "X63n1231_001:0096a14": "厭異忻同而情自隔。",
    "X63n1231_001:0096a15": "摩訶衍釋論云。厭異捨別。唯一真如。譬如有人避",
    "X63n1231_001:0096a16": "影畏空。終不得離。任九十六種外道。常合圓宗。縱",
    "X63n1231_001:0096a17": "八萬四千塵勞。恒當正位。以各不離心故。",
    "X63n1231_001:0096a18": "捨此取彼而理恒任。",
    "X63n1231_001:0096a19": "任背覺合塵。遺心驟境。且一心真如之理。未嘗移",
    "X63n1231_001:0096a20": "易。如釋摩訶衍論云。一心真如體大。通於五人。平",
    "X63n1231_001:0096a21": "等平等。無差別故。云何名為五種假人。一者凡夫。",
    "X63n1231_001:0096a22": "二者聲聞。三者緣覺。四者菩薩。五者如來。是名為",
    "X63n1231_001:0096a23": "五。如是五人。名自是五。真自唯一。所以者何。真如",
    "X63n1231_001:0096a24": "自體。無有增減。亦無大小。亦無有無。亦無中邊。亦",
    "X63n1231_001:0096b01": "無去來。從本已來。一自成一。同自作同。厭異捨別。",
    "X63n1231_001:0096b02": "唯一真如。是故諸法。真如一相。三昧契經中作如",
    "X63n1231_001:0096b03": "是說。譬如金剛作五趣像。五人平等亦復如是。於",
    "X63n1231_001:0096b04": "諸人中無有增減。故起信論云。心真如者。即是一",
    "X63n1231_001:0096b05": "法界大總相法門體。所謂心性不生不滅相。一切",
    "X63n1231_001:0096b06": "諸法。皆由妄念而有差別。若離妄念。則無一切境",
    "X63n1231_001:0096b07": "界差別之相。",
    "X63n1231_001:0096b08": "繩上生蛇而驚悸。",
    "X63n1231_001:0096b09": "論頌云。白日看繩繩是麻。夜裏看繩繩是蛇。麻上",
    "X63n1231_001:0096b10": "生繩猶是妄。豈堪繩上更生蛇。此況迷心作境之",
    "X63n1231_001:0096b11": "人。如繩上生蛇。若麻上生繩。是依他起性。若繩上",
    "X63n1231_001:0096b12": "生蛇。是遍計所執性。無名無體。情有理無。例觀萬",
    "X63n1231_001:0096b13": "境。亦復如是。悉落周遍計度之心。",
    "X63n1231_001:0096b14": "杌中見鬼而沈吟。",
    "X63n1231_001:0096b15": "如夜看杌。疑為是鬼。雖無真實。而起怖心。亦如夢",
    "X63n1231_001:0096b16": "中所見。以萬法體虗成事。此亦喻迷心作境。自起",
    "X63n1231_001:0096b17": "怖心。若了一心。無境作對。自然忻厭不生。",
    "X63n1231_001:0096b18": "癡猿捉月而費力。渴鹿逐燄而虗尋。",
    "X63n1231_001:0096b19": "並喻心外取法。無有得理。故證道歌云。不離當處",
    "X63n1231_001:0096b20": "常湛然。覓即知君不可見。寶藏論云。察察精勤。徒",
    "X63n1231_001:0096b21": "興夢慮。遑遑外覓。轉失玄路。",
    "X63n1231_001:0096b22": "飲狂藥而情隨轉日。食蒗蕩而眼布華針。",
    "X63n1231_001:0096b23": "大涅槃經云。如人醉時。見有轉日。此況妄心纔動。",
    "X63n1231_001:0096b24": "幻境旋生。又經云。如人服蒗蕩子。眼見針華。並況",
    "X63n1231_001:0096c01": "不達一心。妄生境界。",
    "X63n1231_001:0096c02": "皆自想生。萬品而始終常寂。盡因念起。一真而境界",
    "X63n1231_001:0096c03": "恒深。",
    "X63n1231_001:0096c04": "經云。一切國土。皆想持之。若無想。即無法。又一切",
    "X63n1231_001:0096c05": "境界。隨念而至。若無念。諸境不生。如還源觀云。攝",
    "X63n1231_001:0096c06": "境歸心真空觀者。謂三界所有法。唯是一心。心外",
    "X63n1231_001:0096c07": "更無一法可得。故曰歸心。謂一切分別。但由自心。",
    "X63n1231_001:0096c08": "曾無心外境。能與心為緣。何以故。由心不起。外境",
    "X63n1231_001:0096c09": "本空。論云。由依唯識故。境本無體。真空義成故。以",
    "X63n1231_001:0096c10": "塵無有故。本識即不生。",
    "X63n1231_001:0096c11": "法內規模。人間軌則。",
    "X63n1231_001:0096c12": "此一心法門。可謂盡善盡美。何者。體含虗寂。不能",
    "X63n1231_001:0096c13": "讚其美。理絕見聞。不能書其過。降茲已下。皆墮形",
    "X63n1231_001:0096c14": "名。則難逃毀讚矣。如昔人云。夫大道混然無形。寂",
    "X63n1231_001:0096c15": "爾無聲。視之不見。聽之不聞。非可以影響知。不得",
    "X63n1231_001:0096c16": "以毀譽稱也。降此以往。則事不雙美。名不並盛矣。",
    "X63n1231_001:0096c17": "雖天地之大。三光之明。聖賢之智。猶未免於毀譽",
    "X63n1231_001:0096c18": "也。故天有拆之象。地有裂之形。日月有謫蝕之變。",
    "X63n1231_001:0096c19": "五星有勃彗之妖。堯有不慈之誹。舜有謫父之謗。",
    "X63n1231_001:0096c20": "湯主有放君之稱。武王有弑主之譏。齊桓有貪婬",
    "X63n1231_001:0096c21": "之目。晉文有不臣之聲。伊尹有誣君之迹。管仲有",
    "X63n1231_001:0096c22": "僭上之名。以夫二儀七曜之靈。不能無虧彌。堯舜",
    "X63n1231_001:0096c23": "湯武之聖。也不能免嫌謗。桓文伊管之賢。也不能",
    "X63n1231_001:0096c24": "遺纖過。由此觀之。宇宙庸流。奚能得免怨謗。而無",
    "X63n1231_001:0097a01": "悔悋也。若以心智通靈。成無為之化。則萬累不能",
    "X63n1231_001:0097a02": "干矣。又真俗二諦。並從心起。第八識心是持種依。",
    "X63n1231_001:0097a03": "真如心是迷悟依。如華嚴記云。依生滅八識辯二",
    "X63n1231_001:0097a04": "所由。顯法相但是心境依持。而即如來藏。辯其二",
    "X63n1231_001:0097a05": "所以。於中先總。後以會緣入實。下別示二相。即以",
    "X63n1231_001:0097a06": "起信真如生滅二門為二義耳。存壞不二。唯一緣",
    "X63n1231_001:0097a07": "起。結歸華嚴會緣入實。言二門無礙。唯是一心者。",
    "X63n1231_001:0097a08": "結歸起信依一心法立二種門。故須具足二義。方",
    "X63n1231_001:0097a09": "名具分唯識。問。唯識第九。亦說其所轉依有其二",
    "X63n1231_001:0097a10": "種。一持種依。謂第八識。二迷悟依。謂即真如。何以",
    "X63n1231_001:0097a11": "說。言然依生滅八識。唯有心境依持。答。彼雖說迷",
    "X63n1231_001:0097a12": "悟依。非即心境依持。以真如不變。不隨於心變萬",
    "X63n1231_001:0097a13": "境故。但是所迷耳。後還淨時。非是攝相即真如故。",
    "X63n1231_001:0097a14": "但是所悟耳。今乃心境依持。即是真妄非有二體。",
    "X63n1231_001:0097a15": "故說一。約義不同。分成兩義。說二門別。故論云。然",
    "X63n1231_001:0097a16": "此二門。皆各總攝一切法。以此二門不相離故。",
    "X63n1231_001:0097a17": "願無不從。信無不剋。見萬像於掌中。收十方於座側。",
    "X63n1231_001:0097a18": "華嚴策林云。全色為眼。恒見色而無緣者。色是所",
    "X63n1231_001:0097a19": "緣之境。眼是能緣之根。今即是眼。故無緣也。言全",
    "X63n1231_001:0097a20": "眼為色。恒稱見而非我者。眼是我能見。今全為色。",
    "X63n1231_001:0097a21": "正見之時。即非我也。非我離於情想。無緣絕於貪",
    "X63n1231_001:0097a22": "求。收萬像於目前。全十方於眼際。是以緣義無盡。",
    "X63n1231_001:0097a23": "隨見見而不窮。物性叵思。應法法而難準。法普即",
    "X63n1231_001:0097a24": "眼普。義通乃見通。體之自隱隱。照之遂重重。然後",
    "X63n1231_001:0097b01": "窮十方於眼際。鏡空有而皎明。收萬像以成身。顯",
    "X63n1231_001:0097b02": "事理而通徹。",
    "X63n1231_001:0097b03": "感現而唯徇吾心。美惡而咸歸我識。",
    "X63n1231_001:0097b04": "此明具分唯識者。以不生滅與生滅和合。非一非",
    "X63n1231_001:0097b05": "異。名阿賴耶識。即是具分。以具有生滅不生滅故。",
    "X63n1231_001:0097b06": "不生滅即如來藏。即通真心也。若不全依真心。事",
    "X63n1231_001:0097b07": "不依理。故唯約生滅。便非具分。有云影外有質。為",
    "X63n1231_001:0097b08": "半頭唯識。質影俱影。為具分者。此乃唯識宗中之",
    "X63n1231_001:0097b09": "具分耳。又三界唯心。萬法唯識。唯心法總有四義。",
    "X63n1231_001:0097b10": "一是事。隨境分別。見聞覺知。二是法。論體唯是生",
    "X63n1231_001:0097b11": "滅法數。此二義。論俗故有。約真故無。三是理。窮之",
    "X63n1231_001:0097b12": "空寂。四是實。論其本性。唯是真實如來藏法。又如",
    "X63n1231_001:0097b13": "進趣大乘方便經云。佛言。一實境界者。謂眾生心",
    "X63n1231_001:0097b14": "體。從本已來。不生不滅。乃至一切眾生心。一切二",
    "X63n1231_001:0097b15": "乘心。一切菩薩心。一切諸佛心。皆同不生不滅真",
    "X63n1231_001:0097b16": "如相故。乃至盡於十方虗空一切世界。求心形狀。",
    "X63n1231_001:0097b17": "無一區分而可得者。但以眾生無明癡闇熏習因",
    "X63n1231_001:0097b18": "緣。現妄境界。令生念著。所謂此心不能自知。妄自",
    "X63n1231_001:0097b19": "謂有。起覺知想。計我我所。而實無有覺知之相。以",
    "X63n1231_001:0097b20": "此妄心。畢竟無體。不可見故。若無覺知能分別者。",
    "X63n1231_001:0097b21": "則無十方三世一切境界差別之相。以一切法皆",
    "X63n1231_001:0097b22": "不能自有。恒依妄心分別故有。所謂一切境界。各",
    "X63n1231_001:0097b23": "各不自念為有。知此為自。知彼為他。是故一切法",
    "X63n1231_001:0097b24": "不能自有。則無別異。唯依妄心。不了不知。內自無",
    "X63n1231_001:0097c01": "故。為有前外所知境界。妄生種種法想。謂有謂無。",
    "X63n1231_001:0097c02": "謂好謂惡。謂是謂非。謂得謂失。乃至生於無量無",
    "X63n1231_001:0097c03": "邊法想。當如是知。一切諸法。皆從妄想生。依妄心",
    "X63n1231_001:0097c04": "為本。然此妄心無自相故。亦依境界而有。所謂緣",
    "X63n1231_001:0097c05": "念覺知前境界故。說名為心。又此妄心。與前境界。",
    "X63n1231_001:0097c06": "雖俱相依。起無前後。而此妄心。能為一切境界原",
    "X63n1231_001:0097c07": "主。所以者何。謂依妄心不了法界一相故。說心有",
    "X63n1231_001:0097c08": "無明。依無明力因故。現妄境界。亦依無明滅故。一",
    "X63n1231_001:0097c09": "切境界滅。非依一切境界自不了故。說境界有無",
    "X63n1231_001:0097c10": "明。亦非依境界故。生於無明。以一切諸佛。於一切",
    "X63n1231_001:0097c11": "境界。不生無明故。又復不依境界滅故。無明心滅。",
    "X63n1231_001:0097c12": "以一切境界。從本已來。體性自滅。未曾有故。因如",
    "X63n1231_001:0097c13": "此義。是故但說一切諸法依心為本。當知一切諸",
    "X63n1231_001:0097c14": "法。悉名為心。以義體不異。為心所攝故。又一切諸",
    "X63n1231_001:0097c15": "法。從心所起。與心作相。和合而有。共生共滅。同無",
    "X63n1231_001:0097c16": "有住。以一切境界。但隨心所緣。念念相續故。而得",
    "X63n1231_001:0097c17": "住持。暫時而有。",
    "X63n1231_001:0097c18": "手出金毛師子。皆籍善根。城變七寶華池。盡承慈力。",
    "X63n1231_001:0097c19": "大涅槃經云。阿闍世王欲害如來。放護財狂醉之",
    "X63n1231_001:0097c20": "象。佛即舒手示之。即於五指出五師子。是象見已。",
    "X63n1231_001:0097c21": "投地敬禮。佛言。我於爾時手五指頭實無師子。乃",
    "X63n1231_001:0097c22": "是修慈善根力故。令彼見如斯事。又云。南天竺國",
    "X63n1231_001:0097c23": "有一大城。名首波羅。城中有一長者。名曰盧至。為",
    "X63n1231_001:0097c24": "眾導首。佛欲至彼城邑。化度彼人。彼眾尼乾。聞佛",
    "X63n1231_001:0098a01": "欲至。遂破壞林泉。堅閉城壁。各嚴器仗。防護固守。",
    "X63n1231_001:0098a02": "設彼來者。莫令得前。佛言。我於爾時至彼城已。不",
    "X63n1231_001:0098a03": "見一切樹木叢林。唯見諸人莊嚴器仗當壁自守。",
    "X63n1231_001:0098a04": "見是事已。尋生憐愍。慈心向之。所有樹木還生如",
    "X63n1231_001:0098a05": "本。河池泉井清淨盈滿。如清淨池生眾雜華。變其",
    "X63n1231_001:0098a06": "城壁為紺瑠璃。我於爾時實不化作種種樹木清",
    "X63n1231_001:0098a07": "淨華池。當知皆是慈善根力。能令彼見如是事。故",
    "X63n1231_001:0098a08": "知凡有一切苦樂境界。仗佛力為增上緣。但是自",
    "X63n1231_001:0098a09": "心感現。例見目前實境。悉是想生。心外實無一法。",
    "X63n1231_001:0098a10": "但從識變耳。",
    "X63n1231_001:0098a11": "卷舒不定。隱顯千端。或閴爾無跡。或爛然可觀。處繁",
    "X63n1231_001:0098a12": "而不亂。履險而常安。",
    "X63n1231_001:0098a13": "心境諸法。互奪互資。相泯相入。若相資相入。則性",
    "X63n1231_001:0098a14": "相俱存。爛然可見。若互奪互泯。則理事俱空。閴爾",
    "X63n1231_001:0098a15": "無跡。以萬法從心。隨緣建立。以無性從緣故有。以",
    "X63n1231_001:0098a16": "從緣無性故空。如寶印重玄序云。蘊大千之經卷。",
    "X63n1231_001:0098a17": "不出情塵。布極淨之身雲。常居穢土。會寂滅於因",
    "X63n1231_001:0098a18": "緣之際。得圓常於生死之輪。理事雙現而兩亡。性",
    "X63n1231_001:0098a19": "相共成而互奪。一真湛爾而非寂。萬化紛然而匪",
    "X63n1231_001:0098a20": "繁。頓虗諸相而不空。遍興多事而非有。不得一法",
    "X63n1231_001:0098a21": "而密傳心要。不演一字而恒轉圓音。一體遍多。猶",
    "X63n1231_001:0098a22": "朗月而影分千水。多身入一。若明鏡而光寫萬形。",
    "X63n1231_001:0098a23": "醍醐之海泓深。橫吞眾派。法性之山挺出。高落羣巒。",
    "X63n1231_001:0098a24": "法華經云。譬如一切川流江河。諸水之中。海為第",
    "X63n1231_001:0098b01": "一。此法華經亦復如是。於諸如來所說經中最為",
    "X63n1231_001:0098b02": "深大。又云。及十寶山眾山之中。須彌山為第一。此",
    "X63n1231_001:0098b03": "法華經亦復如是。於諸經中最為其上。此經是醍",
    "X63n1231_001:0098b04": "醐之教。為第一心宗。故經云。十方諸國土。唯有一",
    "X63n1231_001:0098b05": "乘法。",
    "X63n1231_001:0098b06": "理體融通。芳名震烈。瞻時而別相難窮。入處而一門",
    "X63n1231_001:0098b07": "深徹。",
    "X63n1231_001:0098b08": "若以事相觀。隨差別而迷旨。若以一心照。隨平等",
    "X63n1231_001:0098b09": "而歸根。所以首楞嚴經云。但於一門深入。則六知",
    "X63n1231_001:0098b10": "根一時清淨。又云。入一無妄。李長者論云。一入全",
    "X63n1231_001:0098b11": "真。如新豐和尚悟道頌云。向前物物上求通。祇為",
    "X63n1231_001:0098b12": "從前不悟宗。如今悟了渾無事。方知萬法本來空。",
    "X63n1231_001:0098b13": "服善見王之藥餌。眾病咸消。奏師子筋之琴絃。羣音",
    "X63n1231_001:0098b14": "頓絕。",
    "X63n1231_001:0098b15": "善見王藥。能治眾病。心之妙藥亦復如是。能治諸",
    "X63n1231_001:0098b16": "法。故偈云。一丸療萬病。不假藥方多。又云。以師子",
    "X63n1231_001:0098b17": "筋為琴絃。其音一奏。羣音斷絕。況說一心能收萬",
    "X63n1231_001:0098b18": "法。",
    "X63n1231_001:0098b19": "爾乃明逾皎日。德越太清。隨機起用。順物無生。",
    "X63n1231_001:0098b20": "問。初心學人。悟入此宗。信解圓通。有何勝力。答。若",
    "X63n1231_001:0098b21": "正解圓明。決定信入。有超劫之功。獲頓成之力。雖",
    "X63n1231_001:0098b22": "在生死。常入涅槃。恒處塵勞。長居淨剎。現具肉眼。",
    "X63n1231_001:0098b23": "而開慧眼之光明。匪易凡心。便同佛心之知見。則",
    "X63n1231_001:0098b24": "煩惱塵勞。不待斷而自滅。菩提妙果。弗假修而自",
    "X63n1231_001:0098c01": "圓。乃至等冤親。和諍論。齊凡聖。泯自他。一去來。印",
    "X63n1231_001:0098c02": "同異。融延促。混中邊。世出世間。不可稱不可量不",
    "X63n1231_001:0098c03": "可說不可說之力。莫能過者。亦名佛力。亦名般若",
    "X63n1231_001:0098c04": "力。亦名大乘力。亦名法力。亦名無住力。所以先德",
    "X63n1231_001:0098c05": "釋云。無住力持者。則大劫不離一念。又云。色平等",
    "X63n1231_001:0098c06": "是佛力。色既平等。則唯心義成。故知觀心之門。理",
    "X63n1231_001:0098c07": "無過者。最尊最貴。絕妙絕倫。剎那成佛之功。頓截",
    "X63n1231_001:0098c08": "苦輪之力。大涅槃經云。譬如藥樹。名曰藥王。於諸",
    "X63n1231_001:0098c09": "藥中。最為殊勝。能滅諸病。樹不作念。若取枝葉及",
    "X63n1231_001:0098c10": "皮身等。雖不作念。能愈諸病。涅槃亦爾。是以若於",
    "X63n1231_001:0098c11": "一心。有圓信圓修。乃至見聞隨喜。一念發心者。無",
    "X63n1231_001:0098c12": "不除八萬塵勞三障二死之病。大品經云。如摩尼",
    "X63n1231_001:0098c13": "珠。所在住處。一切非人不得其便。以珠著身。闇中",
    "X63n1231_001:0098c14": "得明。熱時得涼。寒時得溫。若在水中。隨物現色。即",
    "X63n1231_001:0098c15": "況識此自心如意靈珠。圓信堅固。一切時處。不為",
    "X63n1231_001:0098c16": "無明塵勞非人之所侵害。則處繁不亂。履險恒安。",
    "X63n1231_001:0098c17": "高而不危。滿而不溢。",
    "X63n1231_001:0098c18": "非異非同。盈剎而坦然平現。不大不小。遍空而法爾",
    "X63n1231_001:0098c19": "圓成。",
    "X63n1231_001:0098c20": "此一心法。是大真理。不假有緣生。亦非無緣生。以",
    "X63n1231_001:0098c21": "法體故。為萬法之性。遍一切處。隨人所感。應現無",
    "X63n1231_001:0098c22": "盡。異而非異。同而非同。大而非大。小而非小。如華",
    "X63n1231_001:0098c23": "嚴經頌云。一一微塵中。能證一切法。一切眾生心。",
    "X63n1231_001:0098c24": "普在三世中。如來於一念。一切悉明達。",
    "X63n1231_001:0099a01": "神靈之臺。祕密之府。",
    "X63n1231_001:0099a02": "此一心法。是神解之性。能通靈通聖。故曰靈臺。又",
    "X63n1231_001:0099a03": "萬法之指歸。千途之通體。故云祕府。",
    "X63n1231_001:0099a04": "病遇良醫。民逢聖主。",
    "X63n1231_001:0099a05": "法華經云。如商人得主。如子得母。如渡得船。如病",
    "X63n1231_001:0099a06": "得醫。如闇得燈。如貧得寶。如民得王。如賈客得海。",
    "X63n1231_001:0099a07": "此況人間所遇。若於佛法中。直了心人。可以永脫",
    "X63n1231_001:0099a08": "塵勞。長居聖地。治煩惱之重病。成無上之法王。校",
    "X63n1231_001:0099a09": "量得失。天地懸殊矣。",
    "X63n1231_001:0099a10": "以本攝末。駕智海之津梁。",
    "X63n1231_001:0099a11": "一心為本。諸法為末。欲渡生死海。應以心智而度",
    "X63n1231_001:0099a12": "之。",
    "X63n1231_001:0099a13": "舉一蔽諸。闢玄關之規矩。",
    "X63n1231_001:0099a14": "舉一心法。攝盡無餘。此一法門。能建立凡聖境界。",
    "X63n1231_001:0099a15": "攝生化門。六度萬行。無不具足。如還源觀云。從一",
    "X63n1231_001:0099a16": "心體。出生二用。三遍。四德。五止。六觀。一體者。即自",
    "X63n1231_001:0099a17": "性清淨圓明體。即通為十定之體。言二用者。一海",
    "X63n1231_001:0099a18": "印森羅常住用。即海印三昧。二法界圓明自在用。",
    "X63n1231_001:0099a19": "即華嚴三昧。言三遍者。一者一塵普周法界遍。二",
    "X63n1231_001:0099a20": "一塵出生無盡遍。三一塵含容空有遍。此三並是",
    "X63n1231_001:0099a21": "因陀羅網三昧門。言四德者。一隨緣妙用無方德。",
    "X63n1231_001:0099a22": "二威儀住持有則德。三柔和質直攝生德。四普代",
    "X63n1231_001:0099a23": "眾生受苦德。言五止者。一照法清虗離緣止。二觀",
    "X63n1231_001:0099a24": "人寂泊絕欲止。三性起繁興法爾止。四錠光顯現",
    "X63n1231_001:0099b01": "無念止。五事理玄通非相止。言六觀者。一攝境歸",
    "X63n1231_001:0099b02": "心真空觀。二從心現境妙有觀。三心境祕密圓融",
    "X63n1231_001:0099b03": "觀。四智身影現眾緣觀。五多身入一鏡像觀。六主",
    "X63n1231_001:0099b04": "伴互現帝網觀。上之止觀。並是寂用無涯三昧門",
    "X63n1231_001:0099b05": "也。",
    "X63n1231_001:0099b06": "匡時龜鏡。為物權衡。",
    "X63n1231_001:0099b07": "此一心法。能考古推今。窮凡達聖。如秤知輕重。似",
    "X63n1231_001:0099b08": "鏡鑒妍媸。但了一心。無不知諸法根源巨細矣。",
    "X63n1231_001:0099b09": "相奪則境智互泯。相資則彼我俱生。",
    "X63n1231_001:0099b10": "以境奪智則智泯。以智奪境則境亡。以彼資我則",
    "X63n1231_001:0099b11": "我立。以我資彼則彼生。",
    "X63n1231_001:0099b12": "無明樹上而覺華頓發。八苦海內而一味恒清。",
    "X63n1231_001:0099b13": "經云。煩惱大悔中。有圓滿如來。宣說實相常住之",
    "X63n1231_001:0099b14": "理。本覺實性中。有無明眾生。起無量無邊煩惱之",
    "X63n1231_001:0099b15": "波。論云。唯真不立。單妄不成。真妄相成。方能建立。",
    "X63n1231_001:0099b16": "如水因風而起波。風水不相捨離故。",
    "X63n1231_001:0099b17": "全體現前。豈用更思於妙悟。本來具足。何須苦待於",
    "X63n1231_001:0099b18": "功成。",
    "X63n1231_001:0099b19": "諸佛將眾生心為佛。眾生將佛心為眾生。一體無",
    "X63n1231_001:0099b20": "差。但隔迷悟。以即心是佛故。雖分三身之異。終無",
    "X63n1231_001:0099b21": "別體。故云。法身相好。一際無差。又古德云。新佛舊",
    "X63n1231_001:0099b22": "成。曾無二體。以報身就法身。如出模之像。像本舊",
    "X63n1231_001:0099b23": "成。故無二體。新成舊佛。法報似分。以法身就報身。",
    "X63n1231_001:0099b24": "如金成像。金像似分。以有未成像金故。今成像竟。",
    "X63n1231_001:0099c01": "似分於二。諸佛如已成像之金。眾生如未成像之",
    "X63n1231_001:0099c02": "金。成與未成。似分前後。則金體始終。更無別異。",
    "X63n1231_001:0099c03": "顯異標奇。精明究竟。如舒杲日之光。似布勾芒之令。",
    "X63n1231_001:0099c04": "此一心法。如日照天下。無法而不明。猶春遍寰中。",
    "X63n1231_001:0099c05": "無物而不發。",
    "X63n1231_001:0099c06": "三毒四倒而非凡。八解六通而非聖。",
    "X63n1231_001:0099c07": "在凡非凡。處聖非聖。以但是自心故。終無別理。寶",
    "X63n1231_001:0099c08": "藏論云。如實際中。無毫釐凡聖可得。",
    "X63n1231_001:0099c09": "至寶居懷兮終不他求。靈珠在握兮應須自慶。",
    "X63n1231_001:0099c10": "肇論云。聖遠乎哉。體之即神。何者。為眾生自心。皆",
    "X63n1231_001:0099c11": "是般若。但能體悟至理。即心是佛。即今日靈覺之",
    "X63n1231_001:0099c12": "真性。即是般若聖智也。此明真智。斯乃悟理之聖。",
    "X63n1231_001:0099c13": "非神通果證也。又所云般若聖智者。若正智即觀",
    "X63n1231_001:0099c14": "照般若。如如即實相般若。此正智如如。即是圓成",
    "X63n1231_001:0099c15": "實性。圓成實性。即是如來藏心。如來藏心。即是眾",
    "X63n1231_001:0099c16": "生靈覺之性。眾生靈覺之性。即是般若真智。",
    "X63n1231_001:0099c17": "愍同體兮起無緣。",
    "X63n1231_001:0099c18": "菩薩觀一切眾生。同一體性。愍彼不達。而行大悲。",
    "X63n1231_001:0099c19": "無緣者。即無緣慈。如石吸鐵。任運吸取一切眾生。",
    "X63n1231_001:0099c20": "而無度想。",
    "X63n1231_001:0099c21": "溢法財兮資慧命。",
    "X63n1231_001:0099c22": "法財者有七。一聞。二信。三戒。四定。五進。六捨。七慚",
    "X63n1231_001:0099c23": "愧。慧命者。即自心無盡真如之性。此七種法財。乃",
    "X63n1231_001:0099c24": "至恒沙智德。皆是心所有法。悟入之者。資益無窮。",
    "X63n1231_001:0100a01": "履得一之旨。豁爾消疑。",
    "X63n1231_001:0100a02": "天得一以清。地得一以寧。人得一而道成。經云。若",
    "X63n1231_001:0100a03": "得一。萬邪滅矣。又云。若得一。萬事畢。若了一真心。",
    "X63n1231_001:0100a04": "何理而不圓。何事而不畢也。如古德問云。所言心",
    "X63n1231_001:0100a05": "性是一者。何得眾生界見有種種。答。以真如心性",
    "X63n1231_001:0100a06": "是一。隨緣生滅而成種種。又第八識。正是所熏心",
    "X63n1231_001:0100a07": "體。含多種子。熏成種種。即是真如隨緣義。又心性",
    "X63n1231_001:0100a08": "是一者。古釋有二義。一者妄心之性。成心之性。以",
    "X63n1231_001:0100a09": "性相不同故。真心之性。真心即性故。二者通成。謂",
    "X63n1231_001:0100a10": "此二性。別明二藏。前之二性。皆具二藏。但為妄覆。",
    "X63n1231_001:0100a11": "名如來藏。直語藏體。即自性心故。此自性清淨真",
    "X63n1231_001:0100a12": "心。不與妄合。名為空藏。具恒沙德。名不空藏。前明",
    "X63n1231_001:0100a13": "即離。此明空有。故重出也。言皆平等無二者。上二",
    "X63n1231_001:0100a14": "即離不同。由心之性故不即。由心即性故不離。不",
    "X63n1231_001:0100a15": "即不離。為心之性。後二即空之實為不空。即實之",
    "X63n1231_001:0100a16": "空為空藏。空有不二。為心之性。然空有無二之性。",
    "X63n1231_001:0100a17": "即是不即不離之性。故但云一也。",
    "X63n1231_001:0100a18": "入不二之門。廓然無諍。",
    "X63n1231_001:0100a19": "心外有法。即見有二。便有對治。即乃成諍。若了境",
    "X63n1231_001:0100a20": "即心。能所冥一。即無諍矣。既不涉能所。即非情無",
    "X63n1231_001:0100a21": "情。但直論見性之門。匪落是非之道。是以能所不",
    "X63n1231_001:0100a22": "同。不可執一。心境一味。不可稱異。若以性從緣。則",
    "X63n1231_001:0100a23": "情非情異。為性亦殊。若泯緣從性。則非覺不覺。若",
    "X63n1231_001:0100a24": "二性互融。則無非覺悟。華嚴經云。真如無少分非",
    "X63n1231_001:0100b01": "覺悟者。則真如遍一切有情無情之處。若無少分",
    "X63n1231_001:0100b02": "非覺悟者。豈無情非佛性乎。又經意但除執瓦礫",
    "X63n1231_001:0100b03": "無情之見。非除佛性。則性無不在。量出虗空。寧可",
    "X63n1231_001:0100b04": "除乎。又古德云。覺性是理。覺了屬事。如無情中。但",
    "X63n1231_001:0100b05": "有覺性。而無覺了。如木中但有火性。亦無火照。今",
    "X63n1231_001:0100b06": "言性者。但據理本。誰論枝末。又覺智緣慮名情。自",
    "X63n1231_001:0100b07": "性不改名性。愚人迷性生情。故境智不一。智者了",
    "X63n1231_001:0100b08": "情成性。故物我無二。",
    "X63n1231_001:0100b09": "大理齊平。不虧不盈。道性如是。無送無迎。千潯海底",
    "X63n1231_001:0100b10": "而孤峻。萬仞峰頭而坦平。",
    "X63n1231_001:0100b11": "傅大士行路易云。須彌芥子父。芥子須彌爺。山海",
    "X63n1231_001:0100b12": "坦然平。敲冰來煑茶。",
    "X63n1231_001:0100b13": "竹祖搖風而自長。桐孫向日而潛榮。數朵之青山長",
    "X63n1231_001:0100b14": "在。一片之閑雲忽生。",
    "X63n1231_001:0100b15": "丹霞和尚忘己吟云。青山不用白雲朝。白雲不用",
    "X63n1231_001:0100b16": "青山管。雲常在山山在雲。青山自閑雲自緩。皆比",
    "X63n1231_001:0100b17": "一心之道性。智境閑閑。",
    "X63n1231_001:0100b18": "意地頓空。如兔角之銛利。解心全息。猶燄水之澄清。",
    "X63n1231_001:0100b19": "新豐和尚頌云。井底熢塵生。高山起波浪。石女生",
    "X63n1231_001:0100b20": "得兒。龜毛長數丈。若欲學菩提。應須看此樣。",
    "X63n1231_001:0100b21": "大建法幢。深提寶印。居下恒高。處違常順。",
    "X63n1231_001:0100b22": "此一心法門。是高建法幢。又是祖佛之心印。乃平",
    "X63n1231_001:0100b23": "等門。為一際地。高下自相傾。順逆自違諍。若入真",
    "X63n1231_001:0100b24": "智。必無差別。如華嚴經云。智入三世悉皆平等。此",
    "X63n1231_001:0100c01": "明俗體本真。故云平等。以六相該之。即總而全別。",
    "X63n1231_001:0100c02": "即別而全總。即同而俱異。即異而恒同。即成而俱",
    "X63n1231_001:0100c03": "壞。即壞而俱成。",
    "X63n1231_001:0100c04": "握王庫刀之真形。撫脩羅琴之正韻。",
    "X63n1231_001:0100c05": "涅槃經中。況眾生佛性。昧者不見。如王庫中。有真",
    "X63n1231_001:0100c06": "寶刀。羣臣無能識者。又經云。阿脩羅王琴。不撫而",
    "X63n1231_001:0100c07": "韻。此況眾生心。恒轉根本法輪。未嘗間斷。如華嚴",
    "X63n1231_001:0100c08": "經云。剎說眾生說。三世一時說。",
    "X63n1231_001:0100c09": "得趣而幽途大闢。胡用多求。了一而萬事齊休。但生",
    "X63n1231_001:0100c10": "深信。",
    "X63n1231_001:0100c11": "信心銘云。一即一切。一切即一。若能如是。何慮不",
    "X63n1231_001:0100c12": "畢。華嚴經頌云。種種變化無量身。一切世界微塵",
    "X63n1231_001:0100c13": "等。欲悉了達從心起。菩薩以此初發心。",
    "X63n1231_001:0100c14": "自在無礙。超古絕倫。荊棘變為行樹。梟獍啼或梵輪。",
    "X63n1231_001:0100c15": "高僧傳云。釋智通云。若夫尋近大乘修正觀者。察",
    "X63n1231_001:0100c16": "微塵之本際。識一念之初原。便可荊棘播無常之",
    "X63n1231_001:0100c17": "音。梟獍說甚深之法。十方淨土。未必過此矣。凡言",
    "X63n1231_001:0100c18": "唯心淨土者。則一淨一切淨。可謂即塵勞而成佛",
    "X63n1231_001:0100c19": "國也。",
    "X63n1231_001:0100c20": "似毛端之頭含於寶月。",
    "X63n1231_001:0100c21": "龐居士偈云。毛頭含寶月。徹底見真源。",
    "X63n1231_001:0100c22": "如瑠璃之內現出金身。",
    "X63n1231_001:0100c23": "法華經偈云。如淨瑠璃中。內現真金像。",
    "X63n1231_001:0100c24": "若暢斯宗。發明妙慧。剔摩訶衍之骨髓。摘優曇華之",
    "X63n1231_001:0101a01": "根蒂。",
    "X63n1231_001:0101a02": "摩訶衍。即大乘心。優曇華。是靈瑞華。表說心時。難",
    "X63n1231_001:0101a03": "遇難解。",
    "X63n1231_001:0101a04": "任聚須彌之筆。未寫纖毫。縱饒樂說之門。難敷一偈。",
    "X63n1231_001:0101a05": "華嚴經云。聚須彌山為筆。未寫普眼經之一句一",
    "X63n1231_001:0101a06": "偈。",
    "X63n1231_001:0101a07": "印同異。泯中邊。等來去。絕偏圓。",
    "X63n1231_001:0101a08": "以自心之體。非同異中邊之見。如太虗空。更無異",
    "X63n1231_001:0101a09": "相。故經云。菩薩知一切法。即心自性。成就慧身。不",
    "X63n1231_001:0101a10": "由他悟。又起信論云。復次真如自體相者。一切凡",
    "X63n1231_001:0101a11": "夫聲聞緣覺菩薩佛。無有增減。非前際生。非後際",
    "X63n1231_001:0101a12": "滅。畢竟常恒。無始已來。本性具足一切功德。所謂",
    "X63n1231_001:0101a13": "自體有大智慧光明義。遍照法界義。真實識知義。",
    "X63n1231_001:0101a14": "自性清淨心義。常樂我淨義。清涼不變自在義。",
    "X63n1231_001:0101a15": "水朝東而星拱北。",
    "X63n1231_001:0101a16": "水朝東者。尚書云。江漢朝宗于海。宗者尊也。有似",
    "X63n1231_001:0101a17": "於朝。如心為萬法宗。未有一法而不歸心者。星拱",
    "X63n1231_001:0101a18": "北者。論語云。子曰。為政以德。譬如北辰。居其所而",
    "X63n1231_001:0101a19": "眾星拱之。為政以德者。無為之德也。猶北辰之不",
    "X63n1231_001:0101a20": "移。而眾星拱之。如一心不動。眾行歸之。",
    "X63n1231_001:0101a21": "谷孕風而海納川。",
    "X63n1231_001:0101a22": "斯皆法爾如是。道性自然。如寶藏論云。谷風無絕。",
    "X63n1231_001:0101a23": "泉水無竭。亦比道性無有間絕。則道不離心。心不",
    "X63n1231_001:0101a24": "離道。故先德云。至妙靈通。目之曰道。又楞嚴經云。",
    "X63n1231_001:0101b01": "汝之心靈。一切明了。豈非真道耶。",
    "X63n1231_001:0101b02": "寂爾無聲。眾響羣音而吼地。蕩然無相。奇形異狀而",
    "X63n1231_001:0101b03": "參天。",
    "X63n1231_001:0101b04": "即相無相。無相即相。以是一心之境界故。如華嚴",
    "X63n1231_001:0101b05": "經中。境界重重。佛身無盡。互相徹入。能同能別。全",
    "X63n1231_001:0101b06": "異全同。淨穢國土。無障無礙。不論有情無情之異。",
    "X63n1231_001:0101b07": "皆為一心真智之境界。",
    "X63n1231_001:0101b08": "約理而分。稱真而說。蜜齊海內之甜。火均天下之熱。",
    "X63n1231_001:0101b09": "一蜜甜。遍天下之蜜皆甜。一火熱。盡寰中之火皆",
    "X63n1231_001:0101b10": "熱。此況若此一法是心。則世出世間一切諸法。皆",
    "X63n1231_001:0101b11": "即是心矣。",
    "X63n1231_001:0101b12": "當正位之發揚。因法性之施設。",
    "X63n1231_001:0101b13": "此心賦者有二觀。一唯心識觀。二真如實觀。先觀",
    "X63n1231_001:0101b14": "唯心。次入真如。楞伽經云。自覺聖智者。令覺自心",
    "X63n1231_001:0101b15": "耳。攝論云。通達唯是意言分別。無有實法。即為入",
    "X63n1231_001:0101b16": "唯識方便。不取外相。即入唯心。占察經云。一唯心",
    "X63n1231_001:0101b17": "識觀。二真如實觀。唯心觀淺。真如觀深。能入法性。",
    "X63n1231_001:0101b18": "法性即真如異名。如起信論云。心若馳散。即當攝",
    "X63n1231_001:0101b19": "來。令住正念。其正念者。當知唯心。無外境界。此即",
    "X63n1231_001:0101b20": "唯心識觀。次云。即復此心。亦無自相。念念不可得。",
    "X63n1231_001:0101b21": "此即真如實觀。若了唯心。成唯心識觀。若了無性。",
    "X63n1231_001:0101b22": "成真如實觀。心境兩亡。則成無分別智。",
    "X63n1231_001:0101b23": "弗從事而失體。非一非多。不守己而任緣。亦同亦別。",
    "X63n1231_001:0101b24": "如前云正位發揚者。未曾有一法。出心之正位。如",
    "X63n1231_001:0101c01": "法華經云。是法住法位。世間相常住。又前云法性",
    "X63n1231_001:0101c02": "施設者。般若經云。未曾有一法。而出於法性。真如",
    "X63n1231_001:0101c03": "一心。不守自性。隨事建立。故云亦同亦別。雖隨事",
    "X63n1231_001:0101c04": "建立。不失自體。故云非一非多。",
    "X63n1231_001:0101c05": "本迹雙舉。權實俱存。",
    "X63n1231_001:0101c06": "肇論云。非本無以垂末。非末無以顯本。本迹雖殊。",
    "X63n1231_001:0101c07": "不思議一也。心即是本。法即是末。",
    "X63n1231_001:0101c08": "言中而盡提綱要。指下而全見根源。",
    "X63n1231_001:0101c09": "萬法雖殊。一言而無不該盡。千月不等。一指而各",
    "X63n1231_001:0101c10": "見根源。如錦冠云。一一事中。皆具如是無盡之德。",
    "X63n1231_001:0101c11": "如海一滴。即具百川。又一一事。不壞本相。不離本",
    "X63n1231_001:0101c12": "位。而圓融即入。謂欲言相用。即同體寂。欲謂之寂。",
    "X63n1231_001:0101c13": "相用紛然。故華嚴疏序云。超言思而迥出。匪但超",
    "X63n1231_001:0101c14": "言思。抑亦出於超言思。超與不超俱出。華嚴經云。",
    "X63n1231_001:0101c15": "雖復不依言語道。亦復不著無言說。但即言亡言。",
    "X63n1231_001:0101c16": "即思忘思。以契超出之旨。",
    "X63n1231_001:0101c17": "如一金分眾器之形。不變隨緣之道。猶千波含溼性",
    "X63n1231_001:0101c18": "之理。隨緣不變之門。",
    "X63n1231_001:0101c19": "金是不變。器是隨緣。波是隨緣。溼是不變。則一心",
    "X63n1231_001:0101c20": "門。具隨緣不變二義。如演義記云。由隨緣即不變",
    "X63n1231_001:0101c21": "故。奪差別令體空。則末寂也。由體空差別故。奪不",
    "X63n1231_001:0101c22": "變令隨緣。故本寂也。以全本為末。故本便隱。全末",
    "X63n1231_001:0101c23": "為本。故末便亡也。是則真如隨緣成眾生時。未曾",
    "X63n1231_001:0101c24": "失於真體。故令眾生非眾生也。眾生體空即法身",
    "X63n1231_001:0102a01": "時。未曾無眾生。故令法身非法身也。故二雙絕。二",
    "X63n1231_001:0102a02": "既互絕。則真妄平等。無可異也。",
    "X63n1231_001:0102a03": "若達斯宗。無在不在。",
    "X63n1231_001:0102a04": "淨名經云。佛說一切法。皆無在無不在。約理實而",
    "X63n1231_001:0102a05": "隱。云無在。約相虗而現。云無不在。斯即一心隱顯。",
    "X63n1231_001:0102a06": "無礙自在也。",
    "X63n1231_001:0102a07": "入聖體而靡高。居凡身而弗改。即狹而廣。毫端遍於",
    "X63n1231_001:0102a08": "十方。以短攝長。剎那包於劫海。",
    "X63n1231_001:0102a09": "先德云。塵含法界。無虧大小。念包九世。延促同時。",
    "X63n1231_001:0102a10": "即是一心開合。以彰殊勝。如朝菌之類。夕死之徒。",
    "X63n1231_001:0102a11": "豈等大椿之歲耶。此是世間人物。延促之情見耳。",
    "X63n1231_001:0102a12": "如華嚴經。明毗目仙人執善財手。時經多劫。處歷",
    "X63n1231_001:0102a13": "無邊。故不可以長短思也。若顯超勝。一生頓圓。若",
    "X63n1231_001:0102a14": "約甚深。多劫莫究。延促不可定執。貴在入玄。即權",
    "X63n1231_001:0102a15": "機淺學。罔測津涯矣。如華嚴經頌云。始從一念終",
    "X63n1231_001:0102a16": "成劫。悉依眾生心想生。一切剎海劫無邊。以一方",
    "X63n1231_001:0102a17": "便皆清淨。釋曰。一方便者。即是自心。延促由心定",
    "X63n1231_001:0102a18": "量。若了一心。長短之劫自盡。故云皆清淨。華嚴經",
    "X63n1231_001:0102a19": "頌云。有數無數一切劫。菩薩了知即一念。於此善",
    "X63n1231_001:0102a20": "入菩提行。常勤修習不退轉。",
    "X63n1231_001:0102a21": "一葉落時天下秋。一塵起處厚地收。向空門而及第。",
    "X63n1231_001:0102a22": "龐居士偈云。十方同聚會。箇箇學無為。此是選佛",
    "X63n1231_001:0102a23": "場。心空及第歸。",
    "X63n1231_001:0102a24": "於禪苑而封侯。",
    "X63n1231_001:0102b01": "世間以成功立德。以為封侯。出世悟心得記。以為",
    "X63n1231_001:0102b02": "封候。",
    "X63n1231_001:0102b03": "敵生死軍之甲冑。戰煩惱陣之戈矛。",
    "X63n1231_001:0102b04": "唯識疏云。心外有法。生死輪迴。心外無法。生死永",
    "X63n1231_001:0102b05": "絕。",
    "X63n1231_001:0102b06": "得大總持。可作超塵之本。",
    "X63n1231_001:0102b07": "心是總持都院。無法不收。",
    "X63n1231_001:0102b08": "具王三昧。堪為入道之由。",
    "X63n1231_001:0102b09": "能觀心性。名為上定。此心是真如三昧。一切三昧",
    "X63n1231_001:0102b10": "之根本。故心為三昧之王。名王三昧。是以悟心成",
    "X63n1231_001:0102b11": "道。萬行俱成。夫若了即心是佛者。自然謙下。何以",
    "X63n1231_001:0102b12": "故。信自心故。知一切眾生皆有心。悉即是佛故。既",
    "X63n1231_001:0102b13": "不自憍[怡台+居]。亦不輕慢他。以知一心平等故。經云。柔",
    "X63n1231_001:0102b14": "和之行。以順法界。謙下是忍辱之本。周易云。謙亨",
    "X63n1231_001:0102b15": "君子有終。彖曰。謙亨。天道下濟而光明。地道卑而",
    "X63n1231_001:0102b16": "上行。天道虧盈而益謙。地道變盈而流謙。鬼神害",
    "X63n1231_001:0102b17": "盈而福謙。人道惡盈而好謙。是以於自於他。不讚",
    "X63n1231_001:0102b18": "不毀。若自讚非大人之相。是衒惑人。若自毀。是妖",
    "X63n1231_001:0102b19": "諂之人。若毀他。是讒賊之人。若讚他。是諂諛之人。",
    "X63n1231_001:0102b20": "是以傅大士云。見好見惡但低頭。有底因緣得成",
    "X63n1231_001:0102b21": "病。故知得地萬物皆生。得理萬行皆成。唯心之理。",
    "X63n1231_001:0102b22": "不可忘也。迄至成佛。無有增減。",
    "X63n1231_001:0102b23": "學問宗師。菩提牓樣。功德叢林。真如庫藏。",
    "X63n1231_001:0102b24": "一切眾生第八識心。名含藏識。亦名宅識。如華嚴",
    "X63n1231_001:0102c01": "經云。菩薩摩訶薩知善巧說法。示現涅槃。為度眾",
    "X63n1231_001:0102c02": "生所有方便。一切皆是心想建立。非是顛倒。亦非",
    "X63n1231_001:0102c03": "虗誑。何以故。菩薩了知一切諸法。三世平等。如如",
    "X63n1231_001:0102c04": "不動。實際無住。不見有一眾生已受化。今受化。當",
    "X63n1231_001:0102c05": "受化。亦自了知無所修行。無有少法若生若滅而",
    "X63n1231_001:0102c06": "可得者。而依於一切法。令所願不空。是為第九如",
    "X63n1231_001:0102c07": "實住。",
    "X63n1231_001:0102c08": "縱橫幻境。在一性而融虗。寂滅靈空。寄千門而顯相。",
    "X63n1231_001:0102c09": "一性是萬法之性。千門是萬法之相。性相分二。融",
    "X63n1231_001:0102c10": "之歸一。如涅槃經云。佛性者。名第一義空。第一義",
    "X63n1231_001:0102c11": "空。名為智慧。此二不二。以為佛性。然第一義空。是",
    "X63n1231_001:0102c12": "佛性。名為智慧。即佛性相。第一義空不在智慧。但",
    "X63n1231_001:0102c13": "名法性。由在智慧。故名佛性。以性從相。則唯眾生",
    "X63n1231_001:0102c14": "得有佛性。有智慧故。牆壁瓦礫無有智慧。故無佛",
    "X63n1231_001:0102c15": "性。若以相從性。第一義空無所不在。則牆壁等。皆",
    "X63n1231_001:0102c16": "是第一義空。如何非性。故經云。知一切法即心自",
    "X63n1231_001:0102c17": "性。論云。以色性即智性故。色體無形說名智身。以",
    "X63n1231_001:0102c18": "智性即色故。說名法身遍一切處。其體本均。今分",
    "X63n1231_001:0102c19": "性相。故分二義。",
    "X63n1231_001:0102c20": "妙跡無等。寰中最親。",
    "X63n1231_001:0102c21": "天下最親。莫過心也。以一切法從心所生。離心則",
    "X63n1231_001:0102c22": "無一法。所以華嚴經云。以從波羅蜜所生一切寶",
    "X63n1231_001:0102c23": "葢。於一切佛境界清淨解所生一切華帳。無生法",
    "X63n1231_001:0102c24": "忍所生一切衣。入金剛法無礙心所生一切鈴網。",
    "X63n1231_001:0103a01": "解一切法如幻心所生一切堅固香。周遍一切佛",
    "X63n1231_001:0103a02": "境界如來座心所生一切佛眾寶妙座。供養佛不",
    "X63n1231_001:0103a03": "懈心所生一切寶幢。解諸法如夢歡喜心所生佛",
    "X63n1231_001:0103a04": "所住一切寶宮殿。無著善根所生一切寶蓮華雲",
    "X63n1231_001:0103a05": "等。",
    "X63n1231_001:0103a06": "小器出無邊之嘉饌。",
    "X63n1231_001:0103a07": "華嚴經云。有具足優婆夷。得菩薩無盡福德藏解",
    "X63n1231_001:0103a08": "脫門。能於小器中。隨諸眾生種種欲樂。出生種種",
    "X63n1231_001:0103a09": "美味飲食。悉令充滿。以此小器。能於天中充足天",
    "X63n1231_001:0103a10": "食。乃至人中充足人食。諸佛聲聞羅漢及遍鬼趣",
    "X63n1231_001:0103a11": "等。乃至云。善男子。且待須臾。汝當自見。說是語時。",
    "X63n1231_001:0103a12": "善財則見無量眾生。從四門入。皆是優婆夷本願",
    "X63n1231_001:0103a13": "所請。既來集已。敷座令坐。隨其所須。給施飲食。悉",
    "X63n1231_001:0103a14": "皆充足。於小器中者。即是心器。心為無盡藏。隨念",
    "X63n1231_001:0103a15": "出生一切世出世間珍寶法門。有何窮盡。",
    "X63n1231_001:0103a16": "仰空雨莫測之殊珍。",
    "X63n1231_001:0103a17": "華嚴經中。明智居士云。我得隨意出生福德藏解",
    "X63n1231_001:0103a18": "脫門。凡有所須。悉滿其願。所謂衣服瓔珞。象馬車",
    "X63n1231_001:0103a19": "乘。華香幢葢。飲食湯藥等。乃至爾時居士知會眾",
    "X63n1231_001:0103a20": "普集。須臾繫念。仰視虗空。如其所須。悉從空下。一",
    "X63n1231_001:0103a21": "切眾會。普皆滿足。然後為說種種法。所謂為得美",
    "X63n1231_001:0103a22": "食而充足者。與說種種集福德行等。釋曰。空中雨",
    "X63n1231_001:0103a23": "物者。一是居士心中出。故云隨意出生。又云須臾",
    "X63n1231_001:0103a24": "繫念。二是所化眾生自心感現。機應冥合。非一非",
    "X63n1231_001:0103b01": "異。成就斯事。仰視虗空者。即是法空中現。故法句",
    "X63n1231_001:0103b02": "經云。菩薩於畢竟空中。熾然建立。",
    "X63n1231_001:0103b03": "仙人執手之時。動經塵劫。",
    "X63n1231_001:0103b04": "如華嚴經中。毗目仙人執善財手。即時善財自見",
    "X63n1231_001:0103b05": "其身。往十方十佛剎微塵數世界中。到十佛剎微",
    "X63n1231_001:0103b06": "塵數諸佛所。見彼佛剎及其眾會。諸佛相好種種",
    "X63n1231_001:0103b07": "莊嚴。乃至經百千億不可說不可說佛剎微塵數",
    "X63n1231_001:0103b08": "劫。乃至時彼仙人放善財手。善財童子即自見身",
    "X63n1231_001:0103b09": "還在本處。是知不動本位之地。身遍十方。未離一",
    "X63n1231_001:0103b10": "念之中。時經塵劫。古釋云。善財隨事差別。皆入法",
    "X63n1231_001:0103b11": "界。若圓融門。纔舉一門。即融諸門。然以理融事。令",
    "X63n1231_001:0103b12": "事如理。以理顯事。令理如事。故云理非無分。謂理",
    "X63n1231_001:0103b13": "即事。事既有分。理亦有分。不爾。真理不即事故。理",
    "X63n1231_001:0103b14": "既如事。隨舉一法。即一法界。若舉多法。即多法界。",
    "X63n1231_001:0103b15": "如善財親證。暫時執手。便經多劫。明一切時圓融。",
    "X63n1231_001:0103b16": "後入樓閣。普見無邊。明一切處圓融。是以善財一",
    "X63n1231_001:0103b17": "生能辦多劫之行者。既善友力。瞬息之間。或有佛",
    "X63n1231_001:0103b18": "所。見經不可說不可說佛剎微塵數劫修行。何得",
    "X63n1231_001:0103b19": "一生不經多劫。仙人之力長短自在故。如世王質",
    "X63n1231_001:0103b20": "遇仙之碁。令斧柯爛。三世尚謂食頓。既然以長為",
    "X63n1231_001:0103b21": "短。亦能以短為長。如周穆隨於幻人。雖經多年。實",
    "X63n1231_001:0103b22": "唯瞬息。故結云。不應以長短之時。廣狹之處。定其",
    "X63n1231_001:0103b23": "旨也。",
    "X63n1231_001:0103b24": "童子登樓之日。倐見前因。",
    "X63n1231_001:0103c01": "善財童子登彌勒樓閣。見彌勒三生之事。",
    "X63n1231_001:0103c02": "成現而雖圓至道。弘闡而全在當人。",
    "X63n1231_001:0103c03": "人能弘道。非道弘人。十方三世諸佛。皆是了心成",
    "X63n1231_001:0103c04": "佛。心即是法。法即是心。所以由人信故。乃能弘之。",
    "X63n1231_001:0103c05": "又人即是法。法即是人。離人無有法。離法無有人。",
    "X63n1231_001:0103c06": "故云此法先佛已說。後佛隨順不加一字。故云佛",
    "X63n1231_001:0103c07": "以法為師。如燕公張悅問水南善知識云。法在前",
    "X63n1231_001:0103c08": "耶。佛在前耶。答云。法在前。諸佛所師所謂法故。便",
    "X63n1231_001:0103c09": "被難云。若爾。最初成佛。前無佛說。何由悟法。答云。",
    "X63n1231_001:0103c10": "自然而悟。如月令中。獺乃祭天。豈有人教。燕公大",
    "X63n1231_001:0103c11": "伏也。",
    "X63n1231_001:0103c12": "殊功警世。大用通神。樂蘊奇音。指妙而宮商應節。心",
    "X63n1231_001:0103c13": "懷覺性。智巧而動用冥真。",
    "X63n1231_001:0103c14": "首楞嚴經云。譬如琴瑟箜篌琵琶。雖有妙音。若無",
    "X63n1231_001:0103c15": "妙指。終不能發。汝與眾生亦復如是。寶覺真心各",
    "X63n1231_001:0103c16": "各圓滿。如我按指海印發光。汝蹔舉心塵勞先起。",
    "X63n1231_001:0103c17": "是知指不妙故。五音不成。智不巧故。一心不現。如",
    "X63n1231_001:0103c18": "藏教是拙度。通教是巧度。又但了諸法實相。不須",
    "X63n1231_001:0103c19": "勤苦而修。是名巧度。",
    "X63n1231_001:0103c20": "十力功高。上賢能踐。日月潛光。山川迴轉。",
    "X63n1231_001:0103c21": "龐居士偈云。劫火燃天天不熱。嵐風吹動不聞聲。",
    "X63n1231_001:0103c22": "百川競注海之溢。五嶽名山不見形。澄清靜慮無",
    "X63n1231_001:0103c23": "蹤跡。千途盡總入無生。故知無有一法不入一心",
    "X63n1231_001:0103c24": "無生之旨。",
    "X63n1231_001:0104a01": "摧慢峯兮涸愛河。拆疑城兮截魔罥。",
    "X63n1231_001:0104a02": "若了一心。悟法空理。則入平等際。住實相門。乃能",
    "X63n1231_001:0104a03": "倒慢山。拔愛箭。裂疑網。突魔圍。何者。以達魔界即",
    "X63n1231_001:0104a04": "佛界。歸一實心故。如論有喻云。譬如蠅能緣一切",
    "X63n1231_001:0104a05": "物。唯不能緣火燄。緣火燄即為燒故。魔亦如是。能",
    "X63n1231_001:0104a06": "緣一切法。唯不能緣諸法實相。若入實相。魔即實",
    "X63n1231_001:0104a07": "相。何所惑耶。故論云。魔界如佛界如。一如無二如。",
    "X63n1231_001:0104a08": "皆法界印。豈以法界印。更壞法界印。又論云。絕見",
    "X63n1231_001:0104a09": "解般若菩薩。如捕魚人。見一大魚入深大水。鈎網",
    "X63n1231_001:0104a10": "所不及。則絕望憂愁。以離六十二見網故。",
    "X63n1231_001:0104a11": "明之而法法在我。巨嶽可移。昧之而事事隨他。纖毫",
    "X63n1231_001:0104a12": "莫辯。",
    "X63n1231_001:0104a13": "還源觀云。明者德隆於即日。昧者望絕於多生。又",
    "X63n1231_001:0104a14": "李長者論云。迷之者歷劫浪修。悟之者當體凝寂。",
    "X63n1231_001:0104a15": "皆是一心迷悟。致茲得失。",
    "X63n1231_001:0104a16": "法無難易。轉變由人。",
    "X63n1231_001:0104a17": "迷時人逐法。悟了法由人。迷時執心為境。被境所",
    "X63n1231_001:0104a18": "轉。悟時了境即心。一切由我。",
    "X63n1231_001:0104a19": "促多生於一念。化寒谷為芳春。",
    "X63n1231_001:0104a20": "一念證真。功超累劫。如寒谷遇春。萌芽頓發。故華",
    "X63n1231_001:0104a21": "嚴論云。不如一念緣起無生。超彼三乘權學等見。",
    "X63n1231_001:0104a22": "如華嚴策林問云。成功立德。三教修同。如何此經。",
    "X63n1231_001:0104a23": "讚無功用。答。緣修積行。即說立功。造極體真。須忘",
    "X63n1231_001:0104a24": "功用。無功即功。流未來際。無用之用。用周十方。無",
    "X63n1231_001:0104b01": "功之功。曰真功矣。如乘舟入海。頓息篙橈。而舉帆",
    "X63n1231_001:0104b02": "隨風。萬里非遠。功用行息。是止篙橈。無相智圓。即",
    "X63n1231_001:0104b03": "錦帆高舉。無依無住。既無功用。則處法流。長遊智",
    "X63n1231_001:0104b04": "海。",
    "X63n1231_001:0104b05": "秉大矩而燭幽關。炳然見旨。駕迅航而渡深濟。倐爾",
    "X63n1231_001:0104b06": "登真。",
    "X63n1231_001:0104b07": "若直了一心。菩提易辦。如登車立屆於遐方。似乘",
    "X63n1231_001:0104b08": "船坐至於千里。",
    "X63n1231_001:0104b09": "生如來家之要。",
    "X63n1231_001:0104b10": "若心外行法。是生世俗家。若了心即佛。是生如來",
    "X63n1231_001:0104b11": "家。此一心法。諸佛本宗。語默卷舒。常順一真之道。",
    "X63n1231_001:0104b12": "治生產業。不違實相之門。運用施為。念念而未離",
    "X63n1231_001:0104b13": "法界。行住坐臥。步步而常在其中。若不信之人。對",
    "X63n1231_001:0104b14": "面千里。如寒山子詩云。可貴天然物。獨一無伴侶。",
    "X63n1231_001:0104b15": "促之在方寸。延之一切處。汝若不信受。相逢不相",
    "X63n1231_001:0104b16": "遇。如明達之者。寓目關懷。悉能先覺。若未遇之子。",
    "X63n1231_001:0104b17": "可以事知。舉動施為。未嘗間斷。如蔡順字君仲。順",
    "X63n1231_001:0104b18": "少孤。養母。常出求薪。有客卒至。母望順不還。乃囓",
    "X63n1231_001:0104b19": "其指。順即心動。棄薪馳歸。跪問其故。母曰。有急客",
    "X63n1231_001:0104b20": "來。吾囓指以悟汝耳。又唐裴敬彝。父為陳王典所",
    "X63n1231_001:0104b21": "殺。敬彝時在城。忽自覺流涕不食。謂人曰。我大人",
    "X63n1231_001:0104b22": "凡有痛處。吾即不安。今日心痛。手足皆廢。事在不",
    "X63n1231_001:0104b23": "測。遂乃歸覲。父果已死。又唐張志安。居鄉閭稱孝。",
    "X63n1231_001:0104b24": "差為里尹。在縣。忽稱母疾急縣令問。志安曰。母有",
    "X63n1231_001:0104c01": "疾。志安亦病。志安適患心痛。是以知母有疾。令因",
    "X63n1231_001:0104c02": "之差人覆之。果如所說。尋奏高表門閭。拜為散騎",
    "X63n1231_001:0104c03": "常侍。",
    "X63n1231_001:0104c04": "行菩薩道之因。",
    "X63n1231_001:0104c05": "法華經云。若未聞法華經者。當知是人未善行菩",
    "X63n1231_001:0104c06": "薩道。若有得聞是經典者。乃能善行菩薩之道。又",
    "X63n1231_001:0104c07": "菩薩所修萬行。皆是不空如來藏真心不變性起",
    "X63n1231_001:0104c08": "功德。如起信論云。復次真如依言說分別。有二種",
    "X63n1231_001:0104c09": "義。云何為二。一者如實空。以能究竟顯實故。二者",
    "X63n1231_001:0104c10": "如實不空。以有自體具足無漏性功德故。華嚴記",
    "X63n1231_001:0104c11": "云。自性清淨心。不與妄合。則名為空。性具萬德。即",
    "X63n1231_001:0104c12": "名不空。若離妄心。實無可空。則顯空藏因妄而顯。",
    "X63n1231_001:0104c13": "不空藏要由翻染。方顯不空。如本有檀德。今為慳",
    "X63n1231_001:0104c14": "貪。本有尸德。今隨五欲。本有寂定。今為亂想。本有",
    "X63n1231_001:0104c15": "大智。今為愚癡。是則慳藏於施。乃至愚藏於慧。故",
    "X63n1231_001:0104c16": "論云。以知法性無慳貪故。隨順修行檀波羅蜜等。",
    "X63n1231_001:0104c17": "萬行例然。故本有真實識知義。云若心有動。非真",
    "X63n1231_001:0104c18": "識知。明妄心之動。藏其真如。是以即妄之空。藏不",
    "X63n1231_001:0104c19": "空之萬德。故經云。知妄本自真。見佛則清淨。以能",
    "X63n1231_001:0104c20": "究竟顯實。故名為空。故知空藏。能藏不空。能藏既",
    "X63n1231_001:0104c21": "空。則顯不空藏之本來具矣。又普賢行。遊入十方。",
    "X63n1231_001:0104c22": "略有十門。一入世界。法界緣起於即入故。二入眾",
    "X63n1231_001:0104c23": "生界。生界佛界無二體故。三供養。一一供具皆稱",
    "X63n1231_001:0104c24": "真故。四明請法。窮法界智。無時不請諸佛無時不",
    "X63n1231_001:0105a01": "雨法故。五大智攝生。了生迷倒。而無眾生。不礙化",
    "X63n1231_001:0105a02": "故。六明現通。十方塵剎互入重重。震動現相而無",
    "X63n1231_001:0105a03": "息故。七常寂定。未曾一念有起動故。八廣出生。念",
    "X63n1231_001:0105a04": "念毛孔出現諸境無窮盡故。九者說法。念念常雨",
    "X63n1231_001:0105a05": "無邊法雨。雨一切故。十明總說。上之九義。舉一全",
    "X63n1231_001:0105a06": "收。無前後故。",
    "X63n1231_001:0105a07": "萬別千差。靡出虗空之性。尊高卑下。難逃平等之津。",
    "X63n1231_001:0105a08": "一切法性。即是眾生心性。眾生心性。即是虗空性。",
    "X63n1231_001:0105a09": "問。真妄相乖。其猶水火。云何此二得交徹耶。答。真",
    "X63n1231_001:0105a10": "妄二法同一心故而得交徹。若演若達多。狂故失",
    "X63n1231_001:0105a11": "頭却復本心。頭不曾失。設爾狂時。頭亦不失。狂情",
    "X63n1231_001:0105a12": "纔歇。歇即菩提。性淨明心不從人得。如迷真執妄。",
    "X63n1231_001:0105a13": "迷情纔悟。即復真心。設正迷時。真亦不失。",
    "X63n1231_001:0105a14": "剪惑裁疑。標真顯正。使佛法之穹崇。致宗門之昌盛。",
    "X63n1231_001:0105a15": "類秋江萬影而交羅。",
    "X63n1231_001:0105a16": "經明十喻中。一如影喻。一喻體虗無實。二喻有用",
    "X63n1231_001:0105a17": "能廕覆義。故華嚴記云。如明淨物。得日光曜。於屋",
    "X63n1231_001:0105a18": "壁上有光影現。如來應機現身亦爾。謂曰喻如來。",
    "X63n1231_001:0105a19": "身樹等質以喻眾生。日無異體。質有萬差。樹側影",
    "X63n1231_001:0105a20": "邪。形端影正。影不現於日內。但有質邊弄影多端。",
    "X63n1231_001:0105a21": "隨心萬品。",
    "X63n1231_001:0105a22": "狀寒室千燈而互暎。",
    "X63n1231_001:0105a23": "一室千燈光光涉入。一心萬境。萬境一心。如光無",
    "X63n1231_001:0105a24": "礙。",
    "X63n1231_001:0105b01": "若鳥戞以翱翔。似魚沈淵而游泳。",
    "X63n1231_001:0105b02": "入楞伽經云。若一切唯心。世間何處住。去來依何",
    "X63n1231_001:0105b03": "法。云何見地中。如鳥虗空中。依心風而去。不住不",
    "X63n1231_001:0105b04": "觀察。於地上而去。如是諸眾生。依分別心動。自心",
    "X63n1231_001:0105b05": "中來去。如空中飛鳥。見是資生器。佛說心如是。故",
    "X63n1231_001:0105b06": "知舉足下足。不離自心。如鳥若離空。何以騫翥。魚",
    "X63n1231_001:0105b07": "若離水。豈得浮沈。故祖師彌遮迦。問祖師婆須蜜",
    "X63n1231_001:0105b08": "曰。何方而來。復往何許。答曰。從自心來。復往無處。",
    "X63n1231_001:0105b09": "啼笑而佛慧分明。行坐而覺源清淨。",
    "X63n1231_001:0105b10": "長者論云。不乖當念。蘊功即佛。都無時分遷轉之",
    "X63n1231_001:0105b11": "相。應真自性。常轉法輪。又云。纖塵不隔於十方。毛",
    "X63n1231_001:0105b12": "孔詎妨於剎海。又云。三世一念。古今咸即。過去未",
    "X63n1231_001:0105b13": "來無盡之劫。同時無礙。一念成正覺時也。三賢菩",
    "X63n1231_001:0105b14": "薩。念念入法流水中。任運至佛。初水後水。一性水",
    "X63n1231_001:0105b15": "故。因佛果佛。一性佛故。於其中間無初中後。不隔",
    "X63n1231_001:0105b16": "念故。依本法故。無念可隔。因果便終。一念相應一",
    "X63n1231_001:0105b17": "念佛。不論相好及與神通。相好神通。從此正覺中",
    "X63n1231_001:0105b18": "得。若證正覺。即不著諸相。但以覺道相應故。神通",
    "X63n1231_001:0105b19": "相好不求自至。又云。明眾生世間即法界故。眾生",
    "X63n1231_001:0105b20": "性即不思議故。眾生分別即如來智故。又如來根",
    "X63n1231_001:0105b21": "本智。是眾生分別心。契同無二故。法界自在。",
    "X63n1231_001:0105b22": "妙解而唯應我是。列祖襟喉。",
    "X63n1231_001:0105b23": "此心賦者。但說真心。不言妄識。以真心妄心。各有",
    "X63n1231_001:0105b24": "性相。且真心以靈知寂照為心。不空無住為體。實",
    "X63n1231_001:0105c01": "相為相。妄心以六塵緣影為心。無性為體。攀緣思",
    "X63n1231_001:0105c02": "慮為相。此緣慮覺了能知之妄心。而無自體。但是",
    "X63n1231_001:0105c03": "前塵。隨境有無。境來即生。境去即滅。因境而起。全",
    "X63n1231_001:0105c04": "境是心。又因心照境。全心是境。各無自性。唯是因",
    "X63n1231_001:0105c05": "緣。故法句經云。燄光無水。但陽氣耳。陰中無色。但",
    "X63n1231_001:0105c06": "緣氣耳。以熱時炎氣。因日光爍。遠看似水。但從想",
    "X63n1231_001:0105c07": "生。唯陽氣耳。此虗妄色心亦復如是。以自業為因。",
    "X63n1231_001:0105c08": "父母外塵為緣。和合似現色心。唯緣氣耳。故圓覺",
    "X63n1231_001:0105c09": "經云。妄認六塵緣影為自心性。故知此能推之心。",
    "X63n1231_001:0105c10": "若無因緣。即不生起。但從緣生。緣生之法。皆是無",
    "X63n1231_001:0105c11": "常。如鏡裏之形。無體而全因外境。似水中之月。不",
    "X63n1231_001:0105c12": "實而虗現空輪。認此為真。愚之甚矣。所以慶喜執",
    "X63n1231_001:0105c13": "而無據。七處茫然。二祖了而不生。一言契道。則二",
    "X63n1231_001:0105c14": "祖求此緣慮不安之心不得。即知真心遍一切處。",
    "X63n1231_001:0105c15": "悟此為宗。遂乃最初紹於祖位。阿難因如來推破",
    "X63n1231_001:0105c16": "妄心。乃至於五陰六入十二處十八界七大性。一",
    "X63n1231_001:0105c17": "一微細窮詰。徹底唯空。皆無自性。既非因緣自他",
    "X63n1231_001:0105c18": "和合而有。又非自然無因而生。悉是意言識想分",
    "X63n1231_001:0105c19": "別。因茲豁悟妙明真心。廣大含容徧一切處。即與",
    "X63n1231_001:0105c20": "大眾俱達此心。同聲讚佛云。妙湛總持不動尊。首",
    "X63n1231_001:0105c21": "楞嚴王世希有。消我億劫顛倒想。不歷僧祇獲法",
    "X63n1231_001:0105c22": "身。即同初祖直指人心見性成佛。此一真心。則列",
    "X63n1231_001:0105c23": "祖之襟喉也。",
    "X63n1231_001:0105c24": "通心而莫更餘思。羣賢性命。",
    "X63n1231_001:0106a01": "如不增不減經云。甚深義者。即第一義諦。第一義",
    "X63n1231_001:0106a02": "諦者。即眾生界。眾生界者。即如來藏。如來藏者。即",
    "X63n1231_001:0106a03": "法身。釋曰。夫心者。為諸法總持之門。作萬有真實",
    "X63n1231_001:0106a04": "之性。故稱第一義諦。雜雜心念。故號眾生。是心之",
    "X63n1231_001:0106a05": "界。即眾生界。從真如性起。名曰如來。無所缺減。乃",
    "X63n1231_001:0106a06": "目為藏。能積聚恒沙功德。故名法身。是以仁王經",
    "X63n1231_001:0106a07": "云。最初一念。具足八萬四千波羅蜜。諸身分中。命",
    "X63n1231_001:0106a08": "根為上。諸法門中心。為其上。",
    "X63n1231_001:0106a10": "註心賦卷第一"
}