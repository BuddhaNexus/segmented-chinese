{
    "X71n1418_002:0488c01": "呆菴莊禪師語錄卷之二",
    "X71n1418_002:0488c02": "門人　智粵　等編",
    "X71n1418_002:0488c03": "徑山語錄",
    "X71n1418_002:0488c04": "師於洪武二十六年十一月十三日入寺。指山門云。",
    "X71n1418_002:0488c05": "我此法門。天寬地闊。汝等諸人。於中出入。須知有向",
    "X71n1418_002:0488c06": "上關棙子始得。喝一喝。",
    "X71n1418_002:0488c07": "佛殿。燒香云。三世諸佛。即今向香烟起處。放光現瑞。",
    "X71n1418_002:0488c08": "轉大法輪。狸奴白牯。呵呵大笑。露柱燈籠。呵呵大笑。",
    "X71n1418_002:0488c09": "據室。拈拄杖云。明頭來明頭合。暗頭來暗頭合。道得",
    "X71n1418_002:0488c10": "也二十拄杖。道不得也二十拄杖。何故。重賞之下。必",
    "X71n1418_002:0488c11": "有勇夫。卓拄杖。",
    "X71n1418_002:0488c12": "拈劄。這一句子。盡大地人。受用不盡。老僧今日感恩",
    "X71n1418_002:0488c13": "有分。",
    "X71n1418_002:0488c14": "指座。從上先德。推此一位。以為極則。莊上座。見得只",
    "X71n1418_002:0488c15": "是尋常。遂陞座。拈香祝　聖罷。斂衣就座。僧問。九重",
    "X71n1418_002:0488c16": "天上承　恩澤。五髻峰頭據祖關。四海禪流齊側耳。",
    "X71n1418_002:0488c17": "願聞一曲萬年歡。學人上來。請師舉唱。師云。須彌頂",
    "X71n1418_002:0488c18": "上擊金鐘。進云。與麼則過量人明過量事。太平時唱",
    "X71n1418_002:0488c19": "太平歌。師云。毫釐有差。天地懸隔。進云。和尚遠辭",
    "X71n1418_002:0488c20": "　京國。近到徑山。如何是不動尊。師云。待盋盂峰[跳-兆+孛]跳。",
    "X71n1418_002:0488c21": "即向汝道。進云。適聞疏中有語。千年枯木逢春。一代",
    "X71n1418_002:0488c22": "曇華現瑞。可謂誠實之言。師云。汝用許多心識。計較",
    "X71n1418_002:0488c23": "作麼。進云。龍象筵開當此日。等閑掣取錦標歸。師云。",
    "X71n1418_002:0488c24": "不是龍門客。切忌遭點額。乃云。山僧道慚先哲。跡混",
    "X71n1418_002:0489a01": "叢林。任運度時。貴圖藏拙。何期京師宿德。謬採虗聲。",
    "X71n1418_002:0489a02": "俾預高僧之選。叨蒙　聖主之恩。召對　禁庭。親承",
    "X71n1418_002:0489a03": "睿獎。法衣特賜。光揚少室宗風。　寵命載頒。來主國",
    "X71n1418_002:0489a04": "一祖席。教中所謂我本無心希求。今此法王大寶自",
    "X71n1418_002:0489a05": "然而至。當此之時。下情惟知忻感而已。若曰闡揚佛",
    "X71n1418_002:0489a06": "法。報答　皇恩。且佛法如何闡揚　皇恩如何報答。",
    "X71n1418_002:0489a07": "到者裏。也要諸人共相知委。擊拂子。萬派千溪皆渤",
    "X71n1418_002:0489a08": "澥。七金五嶽盡須彌　復說偈曰。親奉　綸音出",
    "X71n1418_002:0489a09": "　禁圍。凌霄峰頂唱玄機。報恩一句能相委。選佛場中",
    "X71n1418_002:0489a10": "及第歸。",
    "X71n1418_002:0489a11": "冬至日上堂。魯公臺上書雲。是世法不是佛法。慈明",
    "X71n1418_002:0489a12": "堂前揭榜。是佛法不是世法。徑山門下。佛法世法。拈",
    "X71n1418_002:0489a13": "放一邊。施主今日辦供。堂中大有胡餅。一任諸人橫",
    "X71n1418_002:0489a14": "咬竪咬。",
    "X71n1418_002:0489a15": "上堂。逢佛殺佛。逢祖殺祖。橫按鏌鎁。拋沙撒土。敢問",
    "X71n1418_002:0489a16": "諸人。既是橫按鏌鎁。因甚拋沙撒土。莫是徑山老漢",
    "X71n1418_002:0489a17": "說禪全無本據麼。掇轉南辰向北看。天上日輪正卓",
    "X71n1418_002:0489a18": "午。",
    "X71n1418_002:0489a19": "師因僧請益次。師云。汝自己分上。少箇什麼。却來請",
    "X71n1418_002:0489a20": "益。僧擬對。師云。只知貪程。不覺蹉路。",
    "X71n1418_002:0489a21": "佛成道上堂。舉世尊於正覺山前。夜覩明星。成無上",
    "X71n1418_002:0489a22": "道。嘆云。奇哉。一切眾生。具有如來智慧德相。只為妄",
    "X71n1418_002:0489a23": "想執著。而不證得。師云。我要問釋迦老子。喚什麼作",
    "X71n1418_002:0489a24": "智慧德相。喚什麼作妄想執著。擬議不來。劈脊便棓。",
    "X71n1418_002:0489b01": "眾中。還有與釋迦老子出氣者麼。拈拄杖。不敢望汝",
    "X71n1418_002:0489b02": "與釋迦老子出氣。只是自己鼻孔。摸索得著也好。靠",
    "X71n1418_002:0489b03": "拄杖。",
    "X71n1418_002:0489b04": "上堂。徑山今日無可管待來賓。未免將佛祖骨髓。和",
    "X71n1418_002:0489b05": "盤托出。以當藥石。只恐諸人向諸方。築著一肚皮殘",
    "X71n1418_002:0489b06": "羮餿飯。遇斯藥石。吞又吞不下。吐又吐不出。返使旁",
    "X71n1418_002:0489b07": "觀一場笑具。正與麼時。且道。誰是旁觀者。回顧侍者",
    "X71n1418_002:0489b08": "云。幾乎錯下注脚。便下座。",
    "X71n1418_002:0489b09": "元旦上堂。老僧未開口已前。一切時一切處。普光心",
    "X71n1418_002:0489b10": "印。文彩全彰。待汝著眼覷來。早是塗糊了也。今朝特",
    "X71n1418_002:0489b11": "為點出。普請諸人證據。驀拈拄杖。卓一下云。新年把",
    "X71n1418_002:0489b12": "筆。萬事大吉。靠拄杖下座。",
    "X71n1418_002:0489b13": "師問僧云。盡十方世界。是毗盧正印。你道。印紐落在",
    "X71n1418_002:0489b14": "什麼人手裏。僧擬議。師厲聲云。且去別時來。",
    "X71n1418_002:0489b15": "上堂。舉古德云。有一人。常在途中。不離家舍。有一人。",
    "X71n1418_002:0489b16": "離家舍不在途中。且道。那一人。合受人天供養。師云。",
    "X71n1418_002:0489b17": "離家舍不離家舍。在途中不在途中。即不論。徑山道。",
    "X71n1418_002:0489b18": "盡大地。止有一人。合受人天供養。諸人還識那一人",
    "X71n1418_002:0489b19": "麼。擊拂子。莫教開却眼。鷂子過新羅。",
    "X71n1418_002:0489b20": "上堂。三世諸佛也與麼。六代祖師也與麼。天下老和",
    "X71n1418_002:0489b21": "尚也只與麼。獨有徑山却不與麼。你道。與麼不與麼。",
    "X71n1418_002:0489b22": "還有優劣也無。拈拄杖。畫一畫云。一二三四五六七。",
    "X71n1418_002:0489b23": "七六五四三二一。昨夜三更月到窻。文殊坐對維摩",
    "X71n1418_002:0489b24": "詰。便下座。",
    "X71n1418_002:0489c01": "藥監寺火。應病與藥。據欵結按。金剛圈栗棘蓬。透不",
    "X71n1418_002:0489c02": "過吞不下。摠是死漢。山前猛虎趂於菟。火裏蝍蟟吞",
    "X71n1418_002:0489c03": "鼈鼻。",
    "X71n1418_002:0489c04": "上堂。舉盤山和尚云。心月孤圓。光吞萬像。光非照境。",
    "X71n1418_002:0489c05": "境亦非存。光境俱忘。復是何物。洞山和尚云。光境未",
    "X71n1418_002:0489c06": "忘。復是何物。師云。二尊宿。弄物不知名。各與二十拄",
    "X71n1418_002:0489c07": "杖。不見道。見義不為。何勇之有。",
    "X71n1418_002:0489c08": "芥室和尚忌。拈香云。巴陵三轉語。太殺誇張。楊岐女",
    "X71n1418_002:0489c09": "人拜。徒勞賣弄。徑山今日爇此枯木。不是供養先師。",
    "X71n1418_002:0489c10": "只要天下衲僧。知有些子氣息。遂插香。召大眾云。且",
    "X71n1418_002:0489c11": "道。是甚氣息。眾無語。師哭云。蒼天蒼天。",
    "X71n1418_002:0489c12": "上堂。顛倒想滅。生死路絕。生死路絕。涅槃界空。洞山",
    "X71n1418_002:0489c13": "五位。臨濟三玄。擬向甚處安著。朝悠悠。暮悠悠。欲窮",
    "X71n1418_002:0489c14": "千里目。更上一層樓。拍禪床。下座。",
    "X71n1418_002:0489c15": "上堂。古人說不到處。今人說得到。今人行不到處。古",
    "X71n1418_002:0489c16": "人行得到。要知行不到處。便是說不到處。要知說得",
    "X71n1418_002:0489c17": "到處。便是行得到處。古人今人鼻孔。摠在徑山拄杖",
    "X71n1418_002:0489c18": "頭上。諸方老宿。作麼拈掇。現前大眾。作麼拈掇。拈拄",
    "X71n1418_002:0489c19": "杖卓一下。便下座。",
    "X71n1418_002:0489c20": "冬至上堂。舉洞山。冬夜與泰首座。喫果子次。問云。有",
    "X71n1418_002:0489c21": "一物。明如日黑如漆。常在動用中。動用中收不得。過",
    "X71n1418_002:0489c22": "在甚麼處。座云。過在動用中。洞山令侍者掇退果卓。",
    "X71n1418_002:0489c23": "泰首座不得果子吃。師拈云。當斷不斷。反招其亂。若",
    "X71n1418_002:0489c24": "是徑山。見他道過在甚麼處。便與掀翻果卓。亦使洞",
    "X71n1418_002:0490a01": "山。知有宗門向上爪牙。今日兒孫。不致寂寥。雖然。也",
    "X71n1418_002:0490a02": "須脚踏實地始得。拈拄杖。不向藍田射石虎。何人知",
    "X71n1418_002:0490a03": "是李將軍。卓拄杖。下座。",
    "X71n1418_002:0490a04": "上堂。祖師心印。狀似鉄牛之機。搆得搆不得。即不問。",
    "X71n1418_002:0490a05": "你道。祖師開口。舌頭落在甚麼處。擊拂子。不是一番",
    "X71n1418_002:0490a06": "寒徹骨。爭得梅花撲鼻香。",
    "X71n1418_002:0490a07": "上堂。舉古德因僧問。如何是新年頭佛法。古德云。春",
    "X71n1418_002:0490a08": "來草自青。師云。古德與麼答話。雖赴來機。要且未能",
    "X71n1418_002:0490a09": "脫洒。今日忽有人問徑山如何是新年頭佛法。即向",
    "X71n1418_002:0490a10": "他道。八荒開壽域。一氣轉洪鈞。三十年後。一任天下",
    "X71n1418_002:0490a11": "衲僧。胡卜亂卜。",
    "X71n1418_002:0490a12": "上堂。妙用全彰。無在不在。通身是眼。覰不能及。通身",
    "X71n1418_002:0490a13": "是口。說不能到。汝等諸人。聞與麼道。將謂有多少奇",
    "X71n1418_002:0490a14": "特。殊不知。賤如糞土。輕似毫毛。便下座。",
    "X71n1418_002:0490a15": "佛涅槃上堂。舉世尊於涅槃會上。以手摩胸。告眾云。",
    "X71n1418_002:0490a16": "汝等善觀吾紫磨金色之身。瞻仰取足。勿令後悔。若",
    "X71n1418_002:0490a17": "謂吾滅度。非吾弟子。若謂吾不滅度。亦非吾弟子。時",
    "X71n1418_002:0490a18": "百萬億眾。悉皆契悟。師云。瞿曇末上。一塲敗闕。百萬",
    "X71n1418_002:0490a19": "億眾中。更無一人有衲僧氣息。諸人還見世尊以手",
    "X71n1418_002:0490a20": "摩胸麼。水向石邊流出冷。風從花裏過來香。",
    "X71n1418_002:0490a21": "上堂。良久云。自有生佛以來。說法如雲如雨者。不可",
    "X71n1418_002:0490a22": "勝紀。徑山今日權借虗空為口。須彌為舌。宣說真俗",
    "X71n1418_002:0490a23": "不二法門。十方世界。情與無情。一時異口同聲讚言。",
    "X71n1418_002:0490a24": "善哉善哉。希有希有。眾中莫有旁不甘的麼。出來與",
    "X71n1418_002:0490b01": "拄杖子相見。拈拄杖卓一下云。諦觀法王法。法王法",
    "X71n1418_002:0490b02": "如是。便下座。",
    "X71n1418_002:0490b03": "上堂。大道只在目前。要且目前難覩。欲識大道真體。",
    "X71n1418_002:0490b04": "不離聲色言語。豎拂子云。誌公和尚。即今在徑山拂",
    "X71n1418_002:0490b05": "子頭上。打筋斗供養。諸人昔所未見者。看看。南天台",
    "X71n1418_002:0490b06": "北五臺。走得遍還到來。喝一喝。下座。",
    "X71n1418_002:0490b07": "佛誕上堂。瞿曇降誕是斯辰。啜賺古今多少人。恨殺",
    "X71n1418_002:0490b08": "雲門棒頭短。虗空迸作一條痕。",
    "X71n1418_002:0490b09": "上堂。豎拂子云。十方諸佛。在拂子頭上。異口同音。宣",
    "X71n1418_002:0490b10": "說安居法門云。九旬無虗棄之功。百刼即今時之用。",
    "X71n1418_002:0490b11": "撞著十字街頭廖胡子。揚聲唱言。恁麼說話。面皮厚",
    "X71n1418_002:0490b12": "多少。好點一把火照看。諸佛世尊。一時懡[怡-台+羅]而散。汝",
    "X71n1418_002:0490b13": "等沙門釋子。作麼生與諸佛出氣。擊拂子云。徒將不",
    "X71n1418_002:0490b14": "平事。說與負心人。",
    "X71n1418_002:0490b15": "上堂。僧問。如何是宗門向上第一句。師云。我若向你",
    "X71n1418_002:0490b16": "說。即是第二句。進云。二六時中。如何用心。師云。無你",
    "X71n1418_002:0490b17": "用心處。乃云。大光明藏。無幽不燭。一槌打碎。孰辨端",
    "X71n1418_002:0490b18": "倪。赤梢鯉魚。跳入龍門。南山起雲。北山下雨。諸人濕",
    "X71n1418_002:0490b19": "却袈裟角。還知麼。喝一喝。下座。",
    "X71n1418_002:0490b20": "上堂。解夏止有一月日在。剋期取證事作麼生。眾中",
    "X71n1418_002:0490b21": "忽有箇漢出來道。長長年儱侗月。老僧拽拄杖趂出。",
    "X71n1418_002:0490b22": "然則膏肓之門難以發藥。布袋裏盛錐子。不出頭是",
    "X71n1418_002:0490b23": "好手。喝一喝。下座。",
    "X71n1418_002:0490b24": "上堂。諸禪德。解制之後。東去西去。南去北去。忽然三",
    "X71n1418_002:0490c01": "家村裏。撞著个風顛漢。問云。上座自徑山來。只如開",
    "X71n1418_002:0490c02": "山和尚有言。山上有鯉魚。井底有蓬塵。畢竟意作麼",
    "X71n1418_002:0490c03": "生。須是方便答他始得。不可向伊舉古舉今。說事說",
    "X71n1418_002:0490c04": "理。不可拂袖便行。驀面便吐。設若答他不契。被他叱",
    "X71n1418_002:0490c05": "云。徑山飽柴飽水。輸與上座受用。若是佛法。未夢見",
    "X71n1418_002:0490c06": "在。累及老僧。也是箇無孔鐵槌。擊拂子云。一等共行",
    "X71n1418_002:0490c07": "山下路。眼頭各自看風烟。",
    "X71n1418_002:0490c08": "上堂。子胡喝僧看狗。趙州喚僧喫茶。冷地看來。慚惶",
    "X71n1418_002:0490c09": "殺人。老僧不曾辜負諸人。諸人不得辜負老僧。",
    "X71n1418_002:0490c10": "因事上堂。嗟末法惡時世。眾生薄福難調制。去聖遠",
    "X71n1418_002:0490c11": "兮邪見深。魔強法弱多冤害。聞說如來頓教門。恨不",
    "X71n1418_002:0490c12": "滅除令瓦碎。古人一期說話。誰知驗在今日。雖然。從",
    "X71n1418_002:0490c13": "他謗任他非。把火燒天徒自疲。我聞恰似飲甘露。消",
    "X71n1418_002:0490c14": "融頓入不思議。且道。是什麼人分上事。拈拄杖敲香",
    "X71n1418_002:0490c15": "几云。永嘉大師來也。卓拄杖。上士一決一切了。中下",
    "X71n1418_002:0490c16": "多聞多不信。",
    "X71n1418_002:0490c17": "上堂。僧問。如何是祖師西來意。師云。盋盂口向天。進",
    "X71n1418_002:0490c18": "云。此是古人語[妳-女+口]。師云。老僧用得恰好。進云。如何是",
    "X71n1418_002:0490c19": "奇特事。師云。千年田八百主。進云。學人不會。師云。至",
    "X71n1418_002:0490c20": "今將不去。留與老農耕。僧禮拜。師乃云。善能分別諸",
    "X71n1418_002:0490c21": "法相。於第一義而不動。菩提涅槃。真如解脫。盡是法",
    "X71n1418_002:0490c22": "相。喚什麼作第一義。有者背地裏商量。便道。常在心",
    "X71n1418_002:0490c23": "目之間。逈出思議之表。殊不知。金屑雖貴。落眼成翳。",
    "X71n1418_002:0490c24": "要明第一義。猶隔海在。擊拂子云。海枯終見底。人死",
    "X71n1418_002:0491a01": "不知心。",
    "X71n1418_002:0491a02": "祖忌拈香。梁王殿上。將金博金。少室峰前。以楔出楔。",
    "X71n1418_002:0491a03": "葱嶺那邊逢宋雲。誰知弄巧翻成拙。",
    "X71n1418_002:0491a04": "上堂。群陰剝盡一陽生。萬國懽呼賀太平。日出三竿",
    "X71n1418_002:0491a05": "天四霽。五雲獨繞九重城。",
    "X71n1418_002:0491a06": "履首座入塔。真實履踐的人。出生入死。如同游戲。且",
    "X71n1418_002:0491a07": "眉間掛劒時如何。擬議不來。髑髏著地。",
    "X71n1418_002:0491a08": "上堂。舉真淨和尚上堂云。衲僧門下。無非過量境界。",
    "X71n1418_002:0491a09": "自在禪定。乃喝一喝云。豈不是過量境界。又謦欬一",
    "X71n1418_002:0491a10": "聲云。豈不是自在禪定。阿呵呵。將此深心奉塵剎。是",
    "X71n1418_002:0491a11": "則名為報佛恩。師云。顯示過量境界。自在禪定。還他",
    "X71n1418_002:0491a12": "真淨老人。若是衲僧門下。猶欠悟在。徑山則不然。拈",
    "X71n1418_002:0491a13": "拄杖卓一下云。得之於心。事事無碍。應之於手。法法",
    "X71n1418_002:0491a14": "圓成。靠拄杖。他家自有通霄路。不向如來行處行。",
    "X71n1418_002:0491a15": "上堂。一迷一切迷。一悟一切悟。一暗一切暗。一明一",
    "X71n1418_002:0491a16": "切明。所以具足凡夫法。凡夫不知。具足聖人法。聖人",
    "X71n1418_002:0491a17": "不會。聖人若會。即是凡夫。凡夫若知。即是聖人。到這",
    "X71n1418_002:0491a18": "裏。塵勞煩惱。菩提解脫。縛作一塊。且道。非非想天。即",
    "X71n1418_002:0491a19": "今有幾人修因證果。拈拄杖云。一年三百六十日。一",
    "X71n1418_002:0491a20": "日日從今日始。拄杖子亦從今日始。卓拄杖。擊碎三",
    "X71n1418_002:0491a21": "玄三要門。普天匝地清風起。",
    "X71n1418_002:0491a22": "上堂。衲僧門下。貴圖直截。如何是佛。殿裏底。如何是",
    "X71n1418_002:0491a23": "道。墻外底。此是趙州和尚。直截為人處。然則徑山直",
    "X71n1418_002:0491a24": "截處。也要諸人共知。喝一喝。下座。",
    "X71n1418_002:0491b01": "上堂。盡大地是光明藏。盡大地是解脫門。盡大地是",
    "X71n1418_002:0491b02": "金剛寶座。盡大地是毗盧正體。汝等諸人。同一心知。",
    "X71n1418_002:0491b03": "同一眼見。因甚緇素不出。不得自在受用。徑山今日",
    "X71n1418_002:0491b04": "一一拋向諸人面前。普請證據。良久云。楊岐驢子[跳-兆+孛]",
    "X71n1418_002:0491b05": "跳。觸碎雲峰桶篐。不是龍門上客。莫來倒捋虎鬚。擊",
    "X71n1418_002:0491b06": "拂子下座。",
    "X71n1418_002:0491b07": "師問僧云。汝破夏來見老僧。著甚來由。僧云。生死事",
    "X71n1418_002:0491b08": "大。師云。山上與山下。同一天地。因甚炎凉不同。僧云。",
    "X71n1418_002:0491b09": "和尚自生分別。師以坐具摵之云。他時異日。也道見",
    "X71n1418_002:0491b10": "徑山來。僧發憤趨出。師喚云。上座。僧回首。師云。生死",
    "X71n1418_002:0491b11": "事大那。僧禮拜。",
    "X71n1418_002:0491b12": "上堂。人從廬岳來。接得華頂信。報道。南山白額虎。却",
    "X71n1418_002:0491b13": "在龍淵裏。藏牙伏爪。東海赤梢鯉。直上鷲峰頭。躍浪",
    "X71n1418_002:0491b14": "衝波。好大眾。一大藏教。何曾說到這裏。雖然。徑山拄",
    "X71n1418_002:0491b15": "杖子。未肯放過在。拈拄杖。畫一畫云。仙人張古老。不",
    "X71n1418_002:0491b16": "受藥葫蘆。靠拄杖。下座。",
    "X71n1418_002:0491b17": "上堂。破有法王。出現世間。隨眾生欲。種種說法。釋迦",
    "X71n1418_002:0491b18": "老子。四楞塌地了也。還有扶得起者麼。唯此一事實。",
    "X71n1418_002:0491b19": "餘二則非真。忽若睦州和尚道。三九二十七。菩提涅",
    "X71n1418_002:0491b20": "槃。真如解脫。有什麼過。擊拂子。下座。",
    "X71n1418_002:0491b21": "元旦上堂。新年頭。不可與諸人葛藤。德山棒臨濟喝。",
    "X71n1418_002:0491b22": "拈放一邊。你道。趙州和尚。使得十二時辰。還有勘驗",
    "X71n1418_002:0491b23": "處也無。擊拂子。家家門前赫日月。太平不用將軍威。",
    "X71n1418_002:0491b24": "上堂。鳥窠吹起布毛。通侍者便解悟去。如蟲禦木。偶",
    "X71n1418_002:0491c01": "爾成文。雲門颺下柴爿。一大藏教。只這是為蛇畫足。",
    "X71n1418_002:0491c02": "取笑旁觀。徑山與麼批判。譬如獅子王哮吼。諸獅子",
    "X71n1418_002:0491c03": "兒聞之。悉增勇徤。若是野干之流。自懷狂怖。又爭怪",
    "X71n1418_002:0491c04": "得。喝一喝。下座。",
    "X71n1418_002:0491c05": "上堂。最初一機。末後一句。耀古騰今。撑天拄地。明眼",
    "X71n1418_002:0491c06": "衲僧。無摸索處。覿面當機。一槌粉碎。這箇說話。惟悟",
    "X71n1418_002:0491c07": "者方知。若是無智人前。未免翻成戲論。驀拈拄杖。卓",
    "X71n1418_002:0491c08": "一下云。青山不鎻長飛勢。滄海合知來處高。",
    "X71n1418_002:0491c09": "上堂。今朝五月初一。箇事為君指出。堦下流水潺湲。",
    "X71n1418_002:0491c10": "門外新篁蓊鬱。非惟歷歷明明。抑且綿綿密密。老僧",
    "X71n1418_002:0491c11": "更無傳持。大眾何有得失。回顧侍者云。忽若有个無",
    "X71n1418_002:0491c12": "面目漢。到來相看。只向他道。不必不必。便下座。",
    "X71n1418_002:0491c13": "解夏上堂。諸法從本來。常自寂滅相。若無諸佛住持",
    "X71n1418_002:0491c14": "首楞嚴定。眾生隨順無明業識。然迷悟在人。而不在",
    "X71n1418_002:0491c15": "法。徑山。一夏與諸人同出同入。要且不離一相三昧。",
    "X71n1418_002:0491c16": "今當自恣之辰。西天蠟人氷。東土銕彈子。即不問。拈",
    "X71n1418_002:0491c17": "拄杖云。拄杖子。穿過釋迦老子鼻孔。因甚諸人罔知",
    "X71n1418_002:0491c18": "痛覺。靠拄杖云。大海若無山隔斷。天光直與水相連。",
    "X71n1418_002:0491c19": "上堂。玄沙因皷山至。畵一圓相。山云。人人出這箇不",
    "X71n1418_002:0491c20": "得。沙云。誠知你向驢胎馬腹作活計。山云。和尚又作",
    "X71n1418_002:0491c21": "麼生。沙云。人人出這個不得。山云。和尚為什麼道得。",
    "X71n1418_002:0491c22": "某甲道不得。沙云。我得你不得。師云。玄沙與皷山。難",
    "X71n1418_002:0491c23": "兄亦難弟。若要出得這個。總欠悟在。雪竇云。只知貪",
    "X71n1418_002:0491c24": "觀白浪。不知失却手橈。師云。緇素眼何在。驀拈拄杖。",
    "X71n1418_002:0492a01": "畫一畫云。一把柳絲收不得。和烟搭在玉闌干。",
    "X71n1418_002:0492a02": "上堂。明明向汝道。開口不在舌頭上。擊石火閃電光。",
    "X71n1418_002:0492a03": "搆得搆不得。未免喪身失命。若自伶俐漢。聞與麼道。",
    "X71n1418_002:0492a04": "自然別有出身之句。有麼有麼。擊拂子。不是龍門客。",
    "X71n1418_002:0492a05": "切忌遭點額。",
    "X71n1418_002:0492a06": "上堂。釋迦掩室於摩竭提國。淨名杜口於毗耶離城。",
    "X71n1418_002:0492a07": "是皆靈龜曳尾。拂跡跡生。太陽溢目。萬里不掛片雲。",
    "X71n1418_002:0492a08": "爭奈覆盆之下。漆黑黑地。四來禪侶。同此坐夏。既無",
    "X71n1418_002:0492a09": "兩錯商量。亦無正因可說。蒲團靜倚無餘事。永日寥",
    "X71n1418_002:0492a10": "寥謝太平。",
    "X71n1418_002:0492a11": "上堂。心心不昧。法法無差。金剛與泥人揩背。即不問。",
    "X71n1418_002:0492a12": "且道。鴟吻咬却佛殿脊。還有勘驗處也無。昨夜三更",
    "X71n1418_002:0492a13": "失却牛。天明起來捉得賊。賊賊。便下座。",
    "X71n1418_002:0492a14": "上堂。布袋頭解開了。十方世界。蕩蕩無邊。衲僧家。緊",
    "X71n1418_002:0492a15": "峭草鞋。橫擔拄杖。東西南北。去住自由。不妨慶快。忽",
    "X71n1418_002:0492a16": "若撞著杜撰巡官問道。上座。如何是行脚事。也須好",
    "X71n1418_002:0492a17": "好祗對他始得。驀拈拄杖。卓一下云。不向藍田射石",
    "X71n1418_002:0492a18": "虎。何人知是李將軍。",
    "X71n1418_002:0492a19": "璣藏主火。辯傾河漢。文綴珠璣。生死岸頭。總用不著。",
    "X71n1418_002:0492a20": "一大藏教。是箇之字。祖師西來。是箇右字。提起火云。",
    "X71n1418_002:0492a21": "勝熱門頭參得透。丙丁童子念摩訶。",
    "X71n1418_002:0492a22": "上堂。八月秋何處熱。岩桂吹香滿寥泬。風景凄清。泉",
    "X71n1418_002:0492a23": "聲幽咽。祖意明明誰辨別。大藏小藏。橫說竪說。不出",
    "X71n1418_002:0492a24": "如今箇時節。同不同別不別。堪悲堪咲老寒山。剛道",
    "X71n1418_002:0492b01": "吾心似秋月。拍禪床。下座。",
    "X71n1418_002:0492b02": "上堂。我宗無語句。亦無一法與人。達磨大師。從南天",
    "X71n1418_002:0492b03": "笁國。來我東震旦土。唯傳心印。接上乘人。大是可笑。",
    "X71n1418_002:0492b04": "笑須三十年。眾中忽有个漢。出來道。徑山與麼道。也",
    "X71n1418_002:0492b05": "好笑三十年。老僧下禪床。與伊握手共笑。當是之時。",
    "X71n1418_002:0492b06": "也無佛。也無祖。也無禪。也無道。也無人。也無我。豈不",
    "X71n1418_002:0492b07": "快哉。拈拄杖。有麼有麼。卓拄杖。囉囉招。囉囉搖。囉囉",
    "X71n1418_002:0492b08": "送。莫怪空疎。伏惟珍重。",
    "X71n1418_002:0492b09": "上堂。前念昬迷是病。後念覺悟是藥。直教脫體風流。",
    "X71n1418_002:0492b10": "藥病盡情拈却。所以道。一大藏教。盡是療狂子之方。",
    "X71n1418_002:0492b11": "都無實義。只如文殊舉起玻璃盞。問無著云。南方還",
    "X71n1418_002:0492b12": "有者個也無。畢竟是何道理。拈拄杖。畫一畫云。上大",
    "X71n1418_002:0492b13": "人丘乙己。化三千七十士。可知禮也。",
    "X71n1418_002:0492b14": "浴佛上堂。舉藥山因遵布衲作殿主。浴佛次。乃問云。",
    "X71n1418_002:0492b15": "汝只浴得這個。還浴得那個麼。遵云。把將那個來。山",
    "X71n1418_002:0492b16": "休去。師云。藥山。能縱不能奪。遵布衲。能奪不能縱。摠",
    "X71n1418_002:0492b17": "未具超宗眼在。黃龍南禪師云。二尊宿。一出一入。未",
    "X71n1418_002:0492b18": "見輸贏。三十年後。不得錯舉。早是錯下名言。徑山見",
    "X71n1418_002:0492b19": "處。也要諸人共知。今日殿中普請浴佛。這個那個。不",
    "X71n1418_002:0492b20": "得動著。杓柄到手。更莫顢頇。擊拂子。將此深心奉塵",
    "X71n1418_002:0492b21": "剎。是則名為報佛恩。",
    "X71n1418_002:0492b22": "上堂。舉雲門大師。因僧問。如何是和尚家風。答云。門",
    "X71n1418_002:0492b23": "外讀書人報來。師頌云。問著和尚家風。開口便成話",
    "X71n1418_002:0492b24": "墮。門外讀書人來。未免之乎者也。",
    "X71n1418_002:0492c01": "上堂。諸方說禪說道。舉古舉今。龍象駢闐。法筵隆盛。",
    "X71n1418_002:0492c02": "徑山這裏。一味據欵結案。有人渾身錦繡入來。直教",
    "X71n1418_002:0492c03": "他寸絲不挂而去。有人不挂寸絲入來。直教他渾身",
    "X71n1418_002:0492c04": "錦繡而去。眾中忽有個漢。出來道。總不與麼來時如",
    "X71n1418_002:0492c05": "何。二十棒一棒也不放過。大眾且道。此棒是賞伊罰",
    "X71n1418_002:0492c06": "伊。拈拄杖云。他時異日。逢人不得錯舉。卓拄杖下座。",
    "X71n1418_002:0492c07": "上堂。前半夏過去已過去。後半夏未來猶未來。即今",
    "X71n1418_002:0492c08": "中夏。現在空寂。過去心不可得。未來心不可得。現在",
    "X71n1418_002:0492c09": "心不可得。即心即佛。非心非佛。不是心不是佛不是",
    "X71n1418_002:0492c10": "物。三脚驢子弄蹄行。頂門放出遼天鶻。",
    "X71n1418_002:0492c11": "上堂。舉五祖演和尚。因諸寺長老入山。上堂云。臨濟",
    "X71n1418_002:0492c12": "入門便喝。是甚麼熱碗鳴聲。德山入門便棒。抝曲作",
    "X71n1418_002:0492c13": "直。雲門三句。洞山五位。大開眼了作夢。何故如此。國",
    "X71n1418_002:0492c14": "清才子貴。家富小兒嬌。師云。五祖老人。大似將常住",
    "X71n1418_002:0492c15": "物。作自己人情。徑山見處。也要諸人共知。乃豎起拂",
    "X71n1418_002:0492c16": "子云。德山臨濟洞山雲門。只今在拂子頭上。各說不",
    "X71n1418_002:0492c17": "二法門了。一時走入淨瓶裏。澡浴去也。何故如此。水",
    "X71n1418_002:0492c18": "流元在海。月落不離天。",
    "X71n1418_002:0492c19": "上堂。舉雲門和尚。因僧問。樹凋葉落時如何。門云。體",
    "X71n1418_002:0492c20": "露金風。師云。這僧置箇問頭。不妨親切。只如雲門與",
    "X71n1418_002:0492c21": "麼答。還有為人處也無。徑山則不然。忽有人與麼問。",
    "X71n1418_002:0492c22": "但向伊道。不因夜來鴈。爭見海門秋。拈拄杖。畫一畫。",
    "X71n1418_002:0492c23": "下座。",
    "X71n1418_002:0492c24": "呆菴莊禪師語錄卷之二"
}