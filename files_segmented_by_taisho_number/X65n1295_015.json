{
    "X65n1295_015:0560c10": "禪宗頌古聯珠通集卷第十五",
    "X65n1295_015:0560c12": "宋池州報恩光孝禪寺沙門法應　集",
    "X65n1295_015:0560c13": "元紹興天衣萬壽禪寺沙門普會續集",
    "X65n1295_015:0560c14": "　　祖師機緣",
    "X65n1295_015:0560c15": "六祖下第三世之餘(清源下第二世之餘)",
    "X65n1295_015:0560c16": "潮州靈山大顛寶通禪師。(嗣石頭)韓文公一日",
    "X65n1295_015:0560c17": "相訪。問師春秋多少。師提起數珠曰。會麼。曰不",
    "X65n1295_015:0560c18": "會。師曰。晝夜一百八。公不曉遂回。次日再來。至",
    "X65n1295_015:0560c19": "門前見首座。舉前話問意旨如何。座扣齒三下。",
    "X65n1295_015:0560c20": "及見師。理前問。師亦扣齒三下。公曰。元來佛法",
    "X65n1295_015:0560c21": "無兩般。師曰。是何道理。曰適來問首座亦如是。",
    "X65n1295_015:0560c22": "師乃召首座。是汝如此對否。曰是。師便打趂出",
    "X65n1295_015:0560c23": "院。　頌曰。",
    "X65n1295_015:0560c24": "解展機鋒是大顛。明知不是小因緣。一般扣齒叢林",
    "X65n1295_015:0561a01": "異。出院韓公始得閒。(汾陽昭)。",
    "X65n1295_015:0561a02": "宗師一等展家風。盡情施設為韓公。師子窟中無異",
    "X65n1295_015:0561a03": "獸。象王行處絕狐蹤。(黃龍南)。",
    "X65n1295_015:0561a04": "潮者如山。觀者如市。本分弄潮人。出沒如遊戲。可憐",
    "X65n1295_015:0561a05": "不是弄潮人。往往須向潮中死。(海印信)。",
    "X65n1295_015:0561a06": "一步纔行兩步移。門前驚起鳳凰兒。栖蹤不在梧桐",
    "X65n1295_015:0561a07": "樹。羣鳥東西空繞枝。(保寧勇)。",
    "X65n1295_015:0561a08": "問來歲數數珠呈。百八循環意甚明。底事如何觸風",
    "X65n1295_015:0561a09": "化。潮陽從此令嚴行。(照覺總　二)。",
    "X65n1295_015:0561a10": "文公問處無多子。大顛直答豈千差。首座若教能返",
    "X65n1295_015:0561a11": "擲。當時二老亦離家。",
    "X65n1295_015:0561a12": "佛法無別好商量。門前扣齒便承當。一般出院難分",
    "X65n1295_015:0561a13": "雪。疑殺唐朝韓侍郎。(佛國白)。",
    "X65n1295_015:0561a14": "【續收】一串摩尼。覿面當機。賺却首座。疑殺昌黎。弄盡許",
    "X65n1295_015:0561a15": "多窮伎倆。春秋元自不曾知。(石帆衍)。",
    "X65n1295_015:0561a16": "牙齒唇皮包不過。吾家密事俗人知。首座出院未為",
    "X65n1295_015:0561a17": "過。長老罰油方合宜。(橫川珙)。",
    "X65n1295_015:0561a18": "【增收】大顛因韓文公至白師曰。弟子軍州事繁。佛法",
    "X65n1295_015:0561a19": "省要處。乞師一語。師良久。公罔措。時三平為侍",
    "X65n1295_015:0561a20": "者。乃敲禪床三下。師曰作麼。平曰。先以定動。後",
    "X65n1295_015:0561a21": "以智拔。公乃曰。和尚門風高峻。弟子於侍者邊",
    "X65n1295_015:0561a22": "得箇入處。　頌曰。",
    "X65n1295_015:0561a23": "徑截之言問大顛。文公良馬暗窺鞭。敏手三平加智",
    "X65n1295_015:0561a24": "拔。中霄雲散月當天。(大洪遂)。",
    "X65n1295_015:0561b01": "省要之言伸一問。宗師遽坐不輕酬。無端醉後添盃",
    "X65n1295_015:0561b02": "酒。惱亂春風卒未休。(枯禪鏡)。",
    "X65n1295_015:0561b03": "將軍宴坐碧油幢。凜凜威風冷似霜。却把機關輕漏",
    "X65n1295_015:0561b04": "泄。至今千古錯商量。(北海心)。",
    "X65n1295_015:0561b05": "事繁求省要。省要事頻繁。縱得三平老。文公只姓韓。",
    "X65n1295_015:0561b06": "(西巖惠)。",
    "X65n1295_015:0561b07": "【增收】大顛因韓文公問。如何是佛。師曰看。　頌曰。",
    "X65n1295_015:0561b08": "宗師一等展家風。盡情施設與韓公。師子窟中無異",
    "X65n1295_015:0561b09": "獸。象王行處絕狐踪。(黃龍南)。",
    "X65n1295_015:0561b10": "轟然如雷。瞥然如電。非青非黃。非見不見。兔角杖龜",
    "X65n1295_015:0561b11": "毛拂。萬法宗千聖骨。即處分明千百億。何必釋迦又",
    "X65n1295_015:0561b12": "彌勒。(佛鑑懃)。",
    "X65n1295_015:0561b13": "潭州長髭曠禪師。(嗣石頭)師初往曹溪禮祖塔。",
    "X65n1295_015:0561b14": "回參石頭。頭問。甚處來。師曰。嶺南來。曰嶺頭一",
    "X65n1295_015:0561b15": "尊功德成就也未。師曰。成就久矣。祇欠點眼在。",
    "X65n1295_015:0561b16": "曰莫要點眼麼。師曰。便請。頭乃翹一足。師禮拜。",
    "X65n1295_015:0561b17": "頭曰。汝見箇什麼道理便禮拜。師曰。據某甲所",
    "X65n1295_015:0561b18": "見。如紅爐上一點雪　玄覺云。且道長髭具眼",
    "X65n1295_015:0561b19": "祗對。不具眼祗對。若具眼。為甚麼請他點眼。若",
    "X65n1295_015:0561b20": "不具眼。又道成就久矣。且作麼生商量　法燈",
    "X65n1295_015:0561b21": "代云。和尚可謂眼昏。　頌曰。",
    "X65n1295_015:0561b22": "一鋪大悲千手眼。十分圓就未開光。君看筆下神通",
    "X65n1295_015:0561b23": "現。更有靈蹤在上方。(保寧勇)。",
    "X65n1295_015:0561b24": "長髭未向嶺南來。功德圓成眼已開。珍重善財回首",
    "X65n1295_015:0561c01": "處。文殊元不下樓臺。(智海清)。",
    "X65n1295_015:0561c02": "撥草瞻風到石頭。關山重疊路迢迢。嶺頭功德圓成",
    "X65n1295_015:0561c03": "久。一點紅爐雪未消。(草堂清)。",
    "X65n1295_015:0561c04": "這鋪功德自何來。垂足清機孰可猜。點雪分明休指",
    "X65n1295_015:0561c05": "注。木人心眼自然開。(禾山方)。",
    "X65n1295_015:0561c06": "圓光皎皎耀寒虗。妙手丹青書不如。當日石頭輕點",
    "X65n1295_015:0561c07": "破。至今赤土亂搽糊。(普融平)。",
    "X65n1295_015:0561c08": "嶺頭功德眼。倦足等閒垂。紅爐一點雪。直下廓亡依。",
    "X65n1295_015:0561c09": "(天童覺)。",
    "X65n1295_015:0561c10": "國手精奇老石頭。毫端點出佛雙眸。破繩床上閒垂",
    "X65n1295_015:0561c11": "足。兩道神光夜不收。(張無盡)。",
    "X65n1295_015:0561c12": "大庾嶺頭功德成。謾言點眼訪知音。紅爐片雪明端",
    "X65n1295_015:0561c13": "的。象外風光照古今。(疎山如)。",
    "X65n1295_015:0561c14": "【續收】紅爐一點雪。知音瞥不瞥。龜毛扇子扇。泥牛一點",
    "X65n1295_015:0561c15": "血。(五祖演)。",
    "X65n1295_015:0561c16": "一足垂來親點眼。嶺頭功德已圓成。長髭只怕精神",
    "X65n1295_015:0561c17": "露。却指紅爐片雪輕。(心聞賁)。",
    "X65n1295_015:0561c18": "南岳峯前老石頭。憐兒何事不知羞。為人點眼長伸",
    "X65n1295_015:0561c19": "脚。直至而今懶不收。(無凖範)。",
    "X65n1295_015:0561c20": "【增收】長髭因李行婆來乃問。憶得在絳州時事麼。曰",
    "X65n1295_015:0561c21": "非師不委。師曰。多虗少實在。曰有甚諱處。師曰。",
    "X65n1295_015:0561c22": "念你是女人。放你拄杖。曰某甲終不見尊宿過。",
    "X65n1295_015:0561c23": "師曰。老僧過在甚處。曰和尚無過。婆豈有過。師",
    "X65n1295_015:0561c24": "曰。無過底人作麼生。婆竪拳曰。與麼總成顛倒。",
    "X65n1295_015:0562a01": "師曰。實無諱處。　頌曰。",
    "X65n1295_015:0562a02": "長髭李行婆。相見打破鍋。彼此兩無失。是非轉更多。",
    "X65n1295_015:0562a03": "大圓若見伊。掃蕩葛藤窠。奉勸參學者。休哆哆囉囉",
    "X65n1295_015:0562a04": "(咄　大圓智)。",
    "X65n1295_015:0562a05": "長髭解接無根樹。婆子能挑水底燈。燈爛樹生真可",
    "X65n1295_015:0562a06": "笑。佳聲千古播。乾坤諱得麼。(方菴顯)。",
    "X65n1295_015:0562a07": "【增收】長髭有僧為點茶。三巡後僧問。不負從上諸聖。",
    "X65n1295_015:0562a08": "如何是長髭第一句。師曰。有口不能言。曰為什",
    "X65n1295_015:0562a09": "麼有口不能言。師乃頌云。石師子木女兒。第一",
    "X65n1295_015:0562a10": "句諸佛機。言不得也大奇。直下是莫狐疑。(良久",
    "X65n1295_015:0562a11": "云)是第一句第二句。曰不一不二。師曰。見利忘",
    "X65n1295_015:0562a12": "錐猶自多在。僧禮拜。師拈起盞子曰。直下不負",
    "X65n1295_015:0562a13": "從上諸聖。曰直指人心見性成佛又作麼生。師",
    "X65n1295_015:0562a14": "放下盞子便歸方丈。僧隨後入。師翹一足曰。大",
    "X65n1295_015:0562a15": "地不容針。汝從何處來。曰直是維摩也緘口不",
    "X65n1295_015:0562a16": "得。師曰。偶爾之間又逢猛虎。僧便作虎聲。師以",
    "X65n1295_015:0562a17": "拄杖作亞鏘勢。僧却把住曰。大地不容針。何處",
    "X65n1295_015:0562a18": "得這箇來。師曰。不但維摩。文殊也緘口不得。曰",
    "X65n1295_015:0562a19": "著箭虎不可當。師與一掌推出方丈。　頌曰。",
    "X65n1295_015:0562a20": "是精識精。是賊識賊。猛虎鼈蛇。釋迦彌勒。觀音勢至。",
    "X65n1295_015:0562a21": "寒山拾得。一盞清茶。古今規則。(南堂興)。",
    "X65n1295_015:0562a22": "一句兩句。葛藤路布。維摩文殊。緘口無處。暗箭藏鋒。",
    "X65n1295_015:0562a23": "射中猛虎。一掌相酬。繪事後素。(方菴顯)。",
    "X65n1295_015:0562a24": "第一句言不及。見利忘錐。何得何失。拈起放下。翹足",
    "X65n1295_015:0562b01": "而立。文殊維摩。鎗箭交擊。果不可當。一掌推出。縱是",
    "X65n1295_015:0562b02": "舜若多神。額頭也須汗出。(石溪月)。",
    "X65n1295_015:0562b03": "【增收】鳳翔府法門寺佛陀禪師。(嗣石頭)尋常持一串",
    "X65n1295_015:0562b04": "數珠念三種名號。曰一釋迦。二元和。三佛陀。自",
    "X65n1295_015:0562b05": "餘是甚麼椀躂丘。乃過一珠。終而復始。事迹異",
    "X65n1295_015:0562b06": "常。時人莫測。　頌曰。",
    "X65n1295_015:0562b07": "三種佳名一箇過。邀君把手上高坡。時人自沒登山",
    "X65n1295_015:0562b08": "力。空負當年一曲歌。(佛燈珣)。",
    "X65n1295_015:0562b09": "【增收】澧州大同普濟禪師(嗣石頭)因僧問。如何是本",
    "X65n1295_015:0562b10": "來人。師曰。共住不相識。曰恁麼則禮拜去也。師",
    "X65n1295_015:0562b11": "曰。暗寫愁腸寄阿誰。　頌曰。",
    "X65n1295_015:0562b12": "共住同行世莫知。幾人當面便逢伊。縱饒紹續家門",
    "X65n1295_015:0562b13": "者。半是貧寒乞養兒。(保寧勇)。",
    "X65n1295_015:0562b14": "【增收】大同一日問龐居士曰。是箇言語。今古少人避",
    "X65n1295_015:0562b15": "得。只如龐公還避得麼。曰諾。師再舉前話曰。什",
    "X65n1295_015:0562b16": "麼處去來。師曰。非但如今。古人亦有此語。士作",
    "X65n1295_015:0562b17": "舞出去。師曰。風顛老風顛老。自過教誰檢。　頌",
    "X65n1295_015:0562b18": "曰。",
    "X65n1295_015:0562b19": "慣逐羊腸路。相逢莫問津。江山異今古。風物逐時新。",
    "X65n1295_015:0562b20": "(方菴顯)。",
    "X65n1295_015:0562b21": "【增收】大同因龐居士來訪。提起笊籬喚曰。大同師大",
    "X65n1295_015:0562b22": "同師。師不顧。士曰。石頭一宗瓦解冰消。師曰。若",
    "X65n1295_015:0562b23": "不得龐公輩。灼然如此。士拋下笊籬曰。寧教不",
    "X65n1295_015:0562b24": "直一文錢。師曰。錢雖不直。欠他又爭得。士作舞",
    "X65n1295_015:0562c01": "而退。師乃提起笊籬曰。龐公龐公。士曰。你要我",
    "X65n1295_015:0562c02": "笊籬。我要你木杓。師作舞而退。士撫掌笑曰。歸",
    "X65n1295_015:0562c03": "去來歸去來。　頌曰。",
    "X65n1295_015:0562c04": "提起笊籬。清風滿寰宇。放下笊籬。黃金如糞土。可憐",
    "X65n1295_015:0562c05": "兩箇老古錐。相見何用同作舞。(塗毒策)。",
    "X65n1295_015:0562c06": "你愛我笊籬。我愛你木杓。主山纔放高。案山又岌嶫。",
    "X65n1295_015:0562c07": "居士大同師。將錯便就錯。歸去來兮天地寬。一對鐵",
    "X65n1295_015:0562c08": "槌何處著。(瞎堂遠)。",
    "X65n1295_015:0562c09": "普濟把定。被龐公痛處一錐。直得左轉右側前依後",
    "X65n1295_015:0562c10": "隨。笊籬提起處。相呼作舞時。若言依樣畫猫兒。定把",
    "X65n1295_015:0562c11": "黃金鑄子期。(石溪月)。",
    "X65n1295_015:0562c12": "【增收】大同因僧問。十二時中如何合道。師曰。汝還識",
    "X65n1295_015:0562c13": "十二時麼。曰如何是十二時。師曰。子丑寅卯。僧",
    "X65n1295_015:0562c14": "禮拜。師示頌曰。十二時中那字別。子丑寅卯吾",
    "X65n1295_015:0562c15": "今說。若會惟心萬法空。釋迦彌勒從茲訣。　頌",
    "X65n1295_015:0562c16": "曰。",
    "X65n1295_015:0562c17": "十二時中別不別。通身是口難分說。東村王老暗嗟",
    "X65n1295_015:0562c18": "吁。達磨西來有妙訣。(佛鑑懃)。",
    "X65n1295_015:0562c19": "十二時中時時別。終日說兮未甞說。經行坐臥在其",
    "X65n1295_015:0562c20": "中。吾今直下為君訣。(大圓智)。",
    "X65n1295_015:0562c21": "子丑寅卯何曾別。古人今人如是說。喪盡靈臺一物",
    "X65n1295_015:0562c22": "無。佛祖分明為秘訣。(塗毒策)。",
    "X65n1295_015:0562c23": "識得子丑寅卯句。應須繼紹此門風。如王仗劒當堂",
    "X65n1295_015:0562c24": "坐。佛魔俱拂一時空。(石溪月)。",
    "X65n1295_015:0563a01": "六祖下第四世之一(南嶽下前第三世之一)",
    "X65n1295_015:0563a02": "潭州溈山靈祐禪師。(嗣百丈)一日侍立。百丈問",
    "X65n1295_015:0563a03": "誰。師曰靈祐。丈曰。汝撥爐中有火否。師撥曰。無",
    "X65n1295_015:0563a04": "火。丈躬起深撥得少火。舉以示之曰。此不是火。",
    "X65n1295_015:0563a05": "師發悟禮謝陳其所解。丈曰。此乃暫時岐路耳。",
    "X65n1295_015:0563a06": "經曰。欲見佛性。當觀時節因緣。時節既至。如迷",
    "X65n1295_015:0563a07": "忽悟。如忘忽憶。方省己物。不從他得。故祖師云。",
    "X65n1295_015:0563a08": "悟了同未悟。無心亦無法。只是無虗妄。凡聖等",
    "X65n1295_015:0563a09": "心。本來心法元自備足。汝今既爾。善自護持。(傳燈",
    "X65n1295_015:0563a10": "錄所載如此。五燈會元於護持下云)次日同百丈入山作務。丈曰。",
    "X65n1295_015:0563a11": "將得火來麼。師曰。將得來。曰在甚處。師乃拈一",
    "X65n1295_015:0563a12": "枝柴。吹兩吹度與丈。丈曰。如蟲禦木。　頌曰。",
    "X65n1295_015:0563a13": "提起都來只一星。豁然騰焰亘天明。連延野外猶難",
    "X65n1295_015:0563a14": "救。直得三年草不生。(保寧勇)。",
    "X65n1295_015:0563a15": "力士曾遺額上珠。搜尋無處幾嗟吁。傍人為指珠元",
    "X65n1295_015:0563a16": "在。始覺平生用意麤。(大洪邃)。",
    "X65n1295_015:0563a17": "撥動寒灰火便明。曉來山外尚熒熒。堪嗟法眼堂前",
    "X65n1295_015:0563a18": "客。猶向南方問丙丁。(上方益)。",
    "X65n1295_015:0563a19": "大雄山下路遙長。父子相將草裏行。拈得枯柴呈是",
    "X65n1295_015:0563a20": "火。家私穩密自斟量。門前幸有通津路。信脚何妨步",
    "X65n1295_015:0563a21": "夕陽。四海五湖龍世界。高梧脩竹鳳雛鄉。(佛燈珣)。",
    "X65n1295_015:0563a22": "【續收】通身是口。徧身是舌。口欲談而不談。舌欲說而不",
    "X65n1295_015:0563a23": "說。說不說瞥不瞥。皎皎光明徧大千。任從天下紛紛",
    "X65n1295_015:0563a24": "說。(南堂興)。",
    "X65n1295_015:0563b01": "拈起枯柴吹兩吹。應時星燄亘天飛。可憐癡坐圍爐",
    "X65n1295_015:0563b02": "底。面面相看總不知。(高原泉)。",
    "X65n1295_015:0563b03": "用盡工夫夜欲蘭。東挑西撥見還難。驀然豆爆寒灰",
    "X65n1295_015:0563b04": "裏。便把柴頭作火看。(別山智)。",
    "X65n1295_015:0563b05": "重重何必逞風流。箇事纔知便合休。縱使見烟非是",
    "X65n1295_015:0563b06": "火。也須燒手更燒頭。(寶葉源)。",
    "X65n1295_015:0563b07": "根尋到底得星兒。冷燄騰輝是此時。拈一莖茅輕點",
    "X65n1295_015:0563b08": "著。不知燒殺五須彌。(雪巖欽)。",
    "X65n1295_015:0563b09": "溈山在百丈為典座。因司馬頭陀自湖南來。尋",
    "X65n1295_015:0563b10": "得一山名大溈。是一千五百人善知識所居之",
    "X65n1295_015:0563b11": "處。丈曰。老僧住得否。曰彼是肉山。和尚是骨人。",
    "X65n1295_015:0563b12": "若居徒不盈千。觀典座可住得。丈呼來說與。時",
    "X65n1295_015:0563b13": "首座聞得曰。合當某去。彼何人也。丈乃告眾。下",
    "X65n1295_015:0563b14": "語。出格者得。遂拈淨瓶置地上設問。不得喚作",
    "X65n1295_015:0563b15": "淨瓶。喚作什麼。座曰。不可喚作木[木*突]。丈復問典",
    "X65n1295_015:0563b16": "座。座乃踢倒淨瓶而去。丈笑曰。首座輸却山子",
    "X65n1295_015:0563b17": "也。因命典座往住山。即大溈圓祐禪師也。果安",
    "X65n1295_015:0563b18": "千眾。　頌曰。",
    "X65n1295_015:0563b19": "定奪英雄是淨缾。毫釐分處更無情。太平本是將軍",
    "X65n1295_015:0563b20": "致。不許將軍見太平。(照覺總)。",
    "X65n1295_015:0563b21": "正令全提作者知。淨缾拈起定狐疑。須知大智無私",
    "X65n1295_015:0563b22": "鑑。解道溈山却屬伊。(佛迹昱)。",
    "X65n1295_015:0563b23": "淨缾踢處有來由。自是行人不到頭。須信春風生大",
    "X65n1295_015:0563b24": "野。不風流處也風流。(兜率悅)。",
    "X65n1295_015:0563c01": "百丈堂前定大溈。金毛師子振全威。淨缾踢倒還元",
    "X65n1295_015:0563c02": "化。千里淳風動地歸。(智海清)。",
    "X65n1295_015:0563c03": "不顧山前有信旗。單刀一直入籌帷。長戈短戟都無",
    "X65n1295_015:0563c04": "用。奪得將軍金印歸。(上方益)。",
    "X65n1295_015:0563c05": "大用應須作者知。當場一踢絕狐疑。堪嗟不紹家園",
    "X65n1295_015:0563c06": "者。只向缾邊定是非。(通照逢)。",
    "X65n1295_015:0563c07": "淨缾踢倒贏山子。體用全彰邁古今。洞徹玄關垂手",
    "X65n1295_015:0563c08": "處。到頭須是遇知音。(踈山如)。",
    "X65n1295_015:0563c09": "溈山與仰山摘茶次。師謂仰曰。終日摘茶。祇聞",
    "X65n1295_015:0563c10": "子聲不見子形。請現本形相見。仰撼茶樹。師曰。",
    "X65n1295_015:0563c11": "子祇得其用。不得其體。曰未審和尚如何。師良",
    "X65n1295_015:0563c12": "久。仰曰。和尚祇得其體。不得其用。師曰。放子三",
    "X65n1295_015:0563c13": "十棒。(五燈會元於此下又云)仰曰。和尚棒某甲喫。某甲棒",
    "X65n1295_015:0563c14": "教誰喫。師曰。放子三十棒　玄覺云。且道過在",
    "X65n1295_015:0563c15": "甚麼處。　頌曰。",
    "X65n1295_015:0563c16": "摘茶更莫別思量。處處分明是道場。體用共推真應",
    "X65n1295_015:0563c17": "物。禪流頓覺雨前香。(汾陽昭)。",
    "X65n1295_015:0563c18": "體用全彰用不難。當時溈仰自相謾。禪流若具金剛",
    "X65n1295_015:0563c19": "眼。互換機鋒子細看。(佛印元)。",
    "X65n1295_015:0563c20": "龍生龍子鬪全威。霹靂聲中掣電機。雨過雲收何處",
    "X65n1295_015:0563c21": "去。溈山千古獨巍巍。(野軒遵)。",
    "X65n1295_015:0563c22": "體用俱非。烏飛兔走。撼樹默然。天長地久。三十拄杖",
    "X65n1295_015:0563c23": "令雖嚴。也是憐兒不覺醜。(佛慧泉)。",
    "X65n1295_015:0563c24": "春暖相呼出翠微。時行時坐幾忘歸。黃昏一陣東風",
    "X65n1295_015:0564a01": "雨。未免渾身透濕衣。(保寧勇)。",
    "X65n1295_015:0564a02": "【續收】祇聞子聲不見子形。茶株撼處太分明。要知寂子",
    "X65n1295_015:0564a03": "惺惺處。便乃徐徐著眼聽。(慈受深)。",
    "X65n1295_015:0564a04": "家醜不可外揚。父子體用全彰。父奪子機猶可。子奪",
    "X65n1295_015:0564a05": "父機無良。(大溈智)。",
    "X65n1295_015:0564a06": "張翁乍與李公友。待罰李公一盞酒。倒被李公罰一",
    "X65n1295_015:0564a07": "杯。好手手中無好手。(佛鑑懃)。",
    "X65n1295_015:0564a08": "溈山得體。仰山得用。體用俱全。夢中說夢(喝一喝)。",
    "X65n1295_015:0564a09": "(誰菴演)。",
    "X65n1295_015:0564a10": "聞聲不見形。撼樹却惺惺。體用何須論。歸家落日明。",
    "X65n1295_015:0564a11": "(橫川珙)。",
    "X65n1295_015:0564a12": "【增收】溈山問仰山。從何處歸。曰田中歸。師曰。禾好刈",
    "X65n1295_015:0564a13": "也未。曰好刈。師曰。作青見作黃見。作不青不黃",
    "X65n1295_015:0564a14": "見。曰和尚背後是甚麼。師曰。子還見麼。仰拈起",
    "X65n1295_015:0564a15": "禾穗曰。和尚何曾問這箇。師曰。此是鵞王擇乳。",
    "X65n1295_015:0564a16": "　頌曰。",
    "X65n1295_015:0564a17": "不作青黃見。其如稻穗何。鵞王能擇乳。鷂子過新羅。",
    "X65n1295_015:0564a18": "(天目禮)。",
    "X65n1295_015:0564a19": "【增收】溈山冬月問仰山。天寒人寒。曰大家在這裏。師",
    "X65n1295_015:0564a20": "曰。何不直說。曰適來也不曲。和尚如何。師曰。直",
    "X65n1295_015:0564a21": "須隨流。　頌曰。",
    "X65n1295_015:0564a22": "北風逞寒威。凜凜侵肌骨。一句括天寒。幾曾容朕迹。",
    "X65n1295_015:0564a23": "隨流認得本來身。徧界莫非無價珍。(圓悟勤)。",
    "X65n1295_015:0564a24": "吹盡風流大石調。唱出富貴黃鍾宮。舞腰催拍月當",
    "X65n1295_015:0564b01": "曉。更進蒲萄酒一鍾。(正堂辨)。",
    "X65n1295_015:0564b02": "大家在這裏。兩手扶不起。放下近前看。是什麼面觜。",
    "X65n1295_015:0564b03": "(無際派)。",
    "X65n1295_015:0564b04": "大家在這裏。初不礙隨流。兩口無一舌。葛藤殊未休。",
    "X65n1295_015:0564b05": "茫茫大地人無數。幾箇男兒解點頭。(寂巖中)。",
    "X65n1295_015:0564b06": "大家在裏許。南山焦尾虎。牙爪利如鋒。日輪正當午。",
    "X65n1295_015:0564b07": "(已菴深)。",
    "X65n1295_015:0564b08": "【增收】溈山睡次。仰山問訊。師便面向壁。仰曰。和尚何",
    "X65n1295_015:0564b09": "得如此。師起曰。我適來得一夢。汝試為我原看。",
    "X65n1295_015:0564b10": "仰取一盆水與師洗面。少頃香嚴亦來問訊。師",
    "X65n1295_015:0564b11": "曰。我適來得一夢。寂子原了。汝更與我原看。嚴",
    "X65n1295_015:0564b12": "乃點一椀茶來。師曰。二子見解過於鶖子。　頌",
    "X65n1295_015:0564b13": "曰。",
    "X65n1295_015:0564b14": "取水烹茶不失機。當時原夢善知時。如斯始謂仙陀",
    "X65n1295_015:0564b15": "客。鶖子神通豈及伊。(本覺一)。",
    "X65n1295_015:0564b16": "撥草瞻風。孤峯獨宿。鼓無絃琴。唱無生曲。溈仰香嚴。",
    "X65n1295_015:0564b17": "鼎之三足。臨機不費纖毫力。任運分身千百億。(南",
    "X65n1295_015:0564b18": "堂興)。",
    "X65n1295_015:0564b19": "神機妙用。開眼作夢。非時現通。顯異惑眾。(萬菴顯)。",
    "X65n1295_015:0564b20": "一杯晴雪早茶香。午睡初醒春晝長。拶著通身俱是",
    "X65n1295_015:0564b21": "眼。半窓疎影轉斜陽。(雪巖欽)。",
    "X65n1295_015:0564b22": "溈山示眾曰。老僧百年後。向山下作一頭水牯",
    "X65n1295_015:0564b23": "牛。左脇書五字。曰溈山僧某甲。此時喚作溈山",
    "X65n1295_015:0564b24": "僧。又是水牯牛。喚作水牯牛。又是溈山僧。喚作",
    "X65n1295_015:0564c01": "甚麼即得。(五燈會元於即得下又云)仰山出禮拜而退　雲",
    "X65n1295_015:0564c02": "居膺代曰。師無異號　資福寶曰。當時但作此",
    "X65n1295_015:0564c03": "○相拓呈之　新羅和尚作此[○@牛]相拓呈之。又",
    "X65n1295_015:0564c04": "曰。同道者方知　芭蕉徹作此相拓呈之。又",
    "X65n1295_015:0564c05": "曰。說也說了也。注也注了也。悟取好。乃述偈曰。",
    "X65n1295_015:0564c06": "不是溈山不是牛。一身兩號實難酬。離却兩頭應須",
    "X65n1295_015:0564c07": "道。如何道得出常流。",
    "X65n1295_015:0564c08": "古德垂慈力未酬。纔聞異相便爭牛。聲前句後明玄",
    "X65n1295_015:0564c09": "旨。失却溈山見不週。且與同袍通一線。蘆花雪覆菊",
    "X65n1295_015:0564c10": "當秋。(汾陽昭)。",
    "X65n1295_015:0564c11": "千羣萬羣水牯牛。不出溈山這一隻。無心管帶常現",
    "X65n1295_015:0564c12": "前。作意追尋尋不得。不大不小有筋力。一身兩號少",
    "X65n1295_015:0564c13": "人識。隨緣放去草木青。遇晚收來天地黑。收放須得",
    "X65n1295_015:0564c14": "鼻頭繩。若不得繩無準則。世間多少無繩人。對面走",
    "X65n1295_015:0564c15": "却這牛賊。(黃龍南　二)。",
    "X65n1295_015:0564c16": "昔日溈山有水牯。而今老倒臥荒坵。形容卓犖雖無",
    "X65n1295_015:0564c17": "力。灌啖依前是好牛。四野草青隨處放。千峯雪白早",
    "X65n1295_015:0564c18": "須收。若能提舉及時節。極目桑田何用憂。",
    "X65n1295_015:0564c19": "水牯溈山峭峻機。分明人類顯幽奇。兩途語出分明",
    "X65n1295_015:0564c20": "處。夜鳥投林曉復飛。(道吾真)。",
    "X65n1295_015:0564c21": "山下為牛山上僧。河沙異號未為能。常愛暮雲歸未",
    "X65n1295_015:0564c22": "合。遠山無限碧層層。(海印信)。",
    "X65n1295_015:0564c23": "不道溈山不道牛。酌然何處辨蹤由。絲毫差却來時",
    "X65n1295_015:0564c24": "路。萬劫無由得出頭。(白雲端)。",
    "X65n1295_015:0565a01": "改却形容換却頭。當陽難隱箇蹤由。驢名馬字雖呼",
    "X65n1295_015:0565a02": "喚。多少傍觀滿面羞。(保寧勇)。",
    "X65n1295_015:0565a03": "山上山僧山下牛。披毛戴角混同流。普天成佛兼成",
    "X65n1295_015:0565a04": "祖。獨有溈山作水牛。(佛國白)。",
    "X65n1295_015:0565a05": "蹄角分明觸處周。不勞管帶不勞收。但知不犯他苗",
    "X65n1295_015:0565a06": "稼。水草隨緣得自由。(真如喆)。",
    "X65n1295_015:0565a07": "溈山山上老禪翁。山下作牛而已矣。是非些子不能",
    "X65n1295_015:0565a08": "消。說甚參禪明自己。(寶峯祥)。",
    "X65n1295_015:0565a09": "反手書空事已成。忙忙人問兩頭明。屈原不是逢漁",
    "X65n1295_015:0565a10": "父。千古誰人論獨醒。(佛心才)。",
    "X65n1295_015:0565a11": "野逕蹄涔賺殺人。早曾耕徧大田春。有時落草無尋",
    "X65n1295_015:0565a12": "處。顯現溈山老漢身。(張無盡)。",
    "X65n1295_015:0565a13": "千頭萬頭只一頭。騎去騎來得自由。放去高原水草",
    "X65n1295_015:0565a14": "足。也須時把鼻繩收。(佛鑑懃)。",
    "X65n1295_015:0565a15": "異類中行得自由。須知千聖亦難收。和光日照溪山",
    "X65n1295_015:0565a16": "曉。笑指乾坤那一頭。(楚安方)。",
    "X65n1295_015:0565a17": "【續收】溈山水牯牛。禪人聚頭咬。可憐負舂人。喚作嶺南",
    "X65n1295_015:0565a18": "獠。(天童覺)。",
    "X65n1295_015:0565a19": "春寒料峭。凍殺年少。切忌參商。別無玄妙。(龍門遠)。",
    "X65n1295_015:0565a20": "溈山水牯異常流。不是溈山不是牛。舉世有誰能道",
    "X65n1295_015:0565a21": "得。波聲漁笛釣魚舟。(南堂興)。",
    "X65n1295_015:0565a22": "一箇形骸兩姓名。入泥入水可憐生。回頭掣斷黃金",
    "X65n1295_015:0565a23": "鏁。肯向毗盧頂上行。(別峯印)。",
    "X65n1295_015:0565a24": "百年猶恐沒人知。名字仍將左脇題。入水入泥難放",
    "X65n1295_015:0565b01": "牧。仰山只得半邊騎。(虛堂愚)。",
    "X65n1295_015:0565b02": "【增收】溈山上堂云。仲冬嚴寒年年事。晷運推移事若",
    "X65n1295_015:0565b03": "何。仰山進前叉手而立。師曰。我情知汝答這話",
    "X65n1295_015:0565b04": "不得。却顧香嚴。嚴曰。某甲偏答得這話。師躡前",
    "X65n1295_015:0565b05": "問。嚴亦進前叉手而立。師曰。賴遇寂子不會。",
    "X65n1295_015:0565b06": "　頌曰。",
    "X65n1295_015:0565b07": "晷運推移事若何。絲來線去定譊訛。織成蜀錦千般",
    "X65n1295_015:0565b08": "巧。不出當時一隻梭。(懶菴樞)。",
    "X65n1295_015:0565b09": "叉手進前。寂子不會。殺人活人。好箇三昧。這般阿師。",
    "X65n1295_015:0565b10": "叢林殃害。白雲盡處是青山。行人更在青山外。(月",
    "X65n1295_015:0565b11": "林觀)。",
    "X65n1295_015:0565b12": "一竿絲線兩金魚。不犯清波意自殊。斜拽蓑衣遮蓋",
    "X65n1295_015:0565b13": "後。空餘明月滿江湖。(石溪月)。",
    "X65n1295_015:0565b14": "一箭暗穿紅日影。雙鵰已落碧雲端。不知李廣無玄",
    "X65n1295_015:0565b15": "妙。多向弓弦發處看。(閑極雲)。",
    "X65n1295_015:0565b16": "溈山見尼劉鐵磨來。師曰。老牸牛汝來也。磨曰。",
    "X65n1295_015:0565b17": "來日臺山大會齋。和尚還去麼。師乃放身作臥",
    "X65n1295_015:0565b18": "勢。磨便出去。　頌曰。",
    "X65n1295_015:0565b19": "曾騎鐵馬入重城。勑下傳聞六國清。猶握金鞭問歸",
    "X65n1295_015:0565b20": "客。夜深誰共御街行。(雪竇顯)。",
    "X65n1295_015:0565b21": "百戰功成老太平。優游誰肯共爭衡。玉鞭金馬閒終",
    "X65n1295_015:0565b22": "日。明月清風富一生。(天童覺)。",
    "X65n1295_015:0565b23": "老牸牛來到此間。明朝大會去臺山。白雲一曲知音",
    "X65n1295_015:0565b24": "少。樵唱漁歌自往還。(張無盡)。",
    "X65n1295_015:0565c01": "【續收】主人無德客無機。石火光中閃電飛。同死同生同",
    "X65n1295_015:0565c02": "得失。此心能有幾人知。(中菴空)。",
    "X65n1295_015:0565c03": "雲巢夢斷月華秋。玉女翻身過斗牛。卸却花冠歸舊",
    "X65n1295_015:0565c04": "隱。玄途鳥道未容收。(足菴鑒)。",
    "X65n1295_015:0565c05": "共樂昇平道泰時。相逢終不展鎗旗。隨宜淡飯清茶",
    "X65n1295_015:0565c06": "外。困臥閒行幾箇知。(無凖範)。",
    "X65n1295_015:0565c07": "岸草青青得自由。等閒牽著便昂頭。通身露出一般",
    "X65n1295_015:0565c08": "白。莫是山前水牯牛。(雪巖欽)。",
    "X65n1295_015:0565c09": "打鼓弄琵琶。相逢一會家。陽春同唱罷。蘸雪喫冬瓜。",
    "X65n1295_015:0565c10": "(雲衲慶)。",
    "X65n1295_015:0565c11": "【增收】溈山因僧問。如何是百丈真。師下禪床叉手立。",
    "X65n1295_015:0565c12": "曰如何是和尚真。師却坐。　頌曰。",
    "X65n1295_015:0565c13": "百丈狸奴面。溈山鬼眼睛。見人空解咲。弄物不知名。",
    "X65n1295_015:0565c14": "(松源岳)。",
    "X65n1295_015:0565c15": "老婦臨粧絳點唇。人前自逞好精神。顰眉冷笑渾相",
    "X65n1295_015:0565c16": "似。不顏傍邊掩鼻人。(石帆衍)。",
    "X65n1295_015:0565c17": "【增收】溈山問仰山。即今事且置。古來事作麼生。仰叉",
    "X65n1295_015:0565c18": "手近前。師曰。猶是即今事。古來事作麼生。仰退",
    "X65n1295_015:0565c19": "後立。師曰。汝屈我我屈汝。仰便禮拜　方菴顯",
    "X65n1295_015:0565c20": "云。仰山進前退後。洞古明今。溈山因甚道。彼此",
    "X65n1295_015:0565c21": "相屈。乃頌曰。",
    "X65n1295_015:0565c22": "相見錦江頭。相携上酒樓。會醫還少病。知分不多愁。",
    "X65n1295_015:0565c23": "師資會遇意何深。驀地臨機問古今。叉手近前還退",
    "X65n1295_015:0565c24": "後。曾經百鍊見真金。(本覺一)。",
    "X65n1295_015:0566a01": "溈山坐次。仰山香嚴侍立。師舉手曰。如今恁麼",
    "X65n1295_015:0566a02": "者少。不恁麼者多。嚴從東過西立。仰從西過東",
    "X65n1295_015:0566a03": "立。師曰。這箇因緣三十年後如金擲地相似。仰",
    "X65n1295_015:0566a04": "曰。亦須是和尚提唱始得。嚴曰。即今亦不少。師",
    "X65n1295_015:0566a05": "曰。合取狗口。　頌曰。",
    "X65n1295_015:0566a06": "一窟金光師子兒。相將無事共遊嬉。同時啐啄知機",
    "X65n1295_015:0566a07": "變。鳳轉龍盤也大奇。(本覺一)。",
    "X65n1295_015:0566a08": "溈山垂語辨龍蛇。一對驪珠絕點瑕。師子窟中無異",
    "X65n1295_015:0566a09": "獸。嘉聲動地徧天涯。(隱靜儼)。",
    "X65n1295_015:0566a10": "象王嚬呻師子哮吼。踞地盤空移星換斗。坐斷舌頭",
    "X65n1295_015:0566a11": "合取狗口。一回擲地作金聲。九曲黃河徹底清。(南",
    "X65n1295_015:0566a12": "　興)。",
    "X65n1295_015:0566a13": "待得郎來月已西。寒暄不道醉如泥。五更又欲向何",
    "X65n1295_015:0566a14": "去。騎馬出門烏夜啼。(寂窓照)。",
    "X65n1295_015:0566a15": "【增收】溈山坐次。仰山入來。師以兩手握拳相交示之。",
    "X65n1295_015:0566a16": "仰作女人拜。師曰。如是如是。　頌曰。",
    "X65n1295_015:0566a17": "仰山自外纔方入。兩手相交復握拳。寂子深深女人",
    "X65n1295_015:0566a18": "拜。謝師特為老婆禪。(本覺一)。",
    "X65n1295_015:0566a19": "佳人十八正嬌癡。一曲堂前舞柘枝。祇有五郎知雅",
    "X65n1295_015:0566a20": "態。更無人道柳如眉。(慈受深)。",
    "X65n1295_015:0566a21": "芙蓉月向懷中照。楊柳風來面上吹。夜半庭前柘枝",
    "X65n1295_015:0566a22": "舞。天明羅袖濕臙脂。(心聞賁)。",
    "X65n1295_015:0566a23": "【增收】溈山方丈內坐次。仰山入來。師曰。寂子近日宗",
    "X65n1295_015:0566a24": "門令嗣作麼生。曰大有人疑著此事。師曰。寂子",
    "X65n1295_015:0566b01": "作麼生。曰慧寂祇管困來合眼。健即坐禪。所以",
    "X65n1295_015:0566b02": "未曾說著在。師曰。到這田地也。難得曰據慧寂",
    "X65n1295_015:0566b03": "所見祗如此。一句也著不得。師曰。汝為一人也",
    "X65n1295_015:0566b04": "不得。曰自古聖人盡皆如此。師曰。大有人笑汝",
    "X65n1295_015:0566b05": "恁麼祇對。曰解笑者是慧寂同參。師曰。出頭事",
    "X65n1295_015:0566b06": "作麼生。仰繞禪牀一帀。師曰。裂破古今。　頌曰。",
    "X65n1295_015:0566b07": "宗門中令嗣。合眼坐禪處。平地打毬子。急須著眼覷。",
    "X65n1295_015:0566b08": "兩挑挑得上。三築築不住。築得住依前。輥向毬門去。",
    "X65n1295_015:0566b09": "(石溪月)。",
    "X65n1295_015:0566b10": "【增收】溈山問仰山。妙淨明心汝作麼生會。曰山河大",
    "X65n1295_015:0566b11": "地日月星辰。師曰。汝祇得其事。曰和尚適來問",
    "X65n1295_015:0566b12": "甚麼。師曰。妙淨明心。曰喚作事得麼。師曰。如是",
    "X65n1295_015:0566b13": "如是。　頌曰。",
    "X65n1295_015:0566b14": "妙淨明心一句全真。山河大地日月星辰。舒肝瀝膽",
    "X65n1295_015:0566b15": "照徹古今。箇中如不昧。徧界是黃金。(雪竇宗)。",
    "X65n1295_015:0566b16": "【增收】溈山因僧問。如何是祖師西來意。師竪起拂子。",
    "X65n1295_015:0566b17": "後有僧到王常侍處舉前話。王曰。彼中兄弟如",
    "X65n1295_015:0566b18": "何商量。曰即色明心。附物顯理。理曰。不是這箇",
    "X65n1295_015:0566b19": "道理。上座快歸溈山去。某甲寄一封書與和尚。",
    "X65n1295_015:0566b20": "僧得書馳上師。師開書見一圓相。相中書日字。",
    "X65n1295_015:0566b21": "師曰。誰知千里外有箇知音。仰山侍立乃曰。雖",
    "X65n1295_015:0566b22": "然如是。也祇是箇俗漢。師曰。子又作麼生。仰作",
    "X65n1295_015:0566b23": "圓相。於中書日字。以脚抹却。師乃大笑。　頌曰。",
    "X65n1295_015:0566b24": "南星北斗忽移位。四海九州如鼎沸。波斯匿王鼻拄",
    "X65n1295_015:0566c01": "天。樓至如來脚踏地。(保寧勇)。",
    "X65n1295_015:0566c02": "竪起拂子封白紙。千里誰知有知己。行人莫與路為",
    "X65n1295_015:0566c03": "讎。四海五湖王化裏。(別峯印)。",
    "X65n1295_015:0566c04": "【增收】溈山因僧問。如何是道。師曰。無心是道。曰某甲",
    "X65n1295_015:0566c05": "不會。師曰。會取不會底好。曰如何是不會底。師",
    "X65n1295_015:0566c06": "曰。祇汝是不是別人。復曰。今時人但直下體取",
    "X65n1295_015:0566c07": "不會底。正是汝心正是汝佛。若向外得一知一",
    "X65n1295_015:0566c08": "解將為禪道。且沒交涉。名運糞入。不名運糞出。",
    "X65n1295_015:0566c09": "污汝心田。所以道不是道。　頌曰。",
    "X65n1295_015:0566c10": "雪中送炭堪為喜。醬裏添鹽更是佳。往往盡隨言語",
    "X65n1295_015:0566c11": "轉。却同蛙步[馬*展]泥沙。(東叟頴)。",
    "X65n1295_015:0566c12": "溈山問仰山。什麼處來。曰田中來。師曰。田中多",
    "X65n1295_015:0566c13": "少人。仰插鍬子叉手而立。師曰。南山大有人刈",
    "X65n1295_015:0566c14": "茅。仰㧞鍬子便行　玄沙云。當時便踏倒鍬子。",
    "X65n1295_015:0566c15": "　頌曰。",
    "X65n1295_015:0566c16": "溈山問處少知音。插地酬他佛祖沈。踏倒玄沙傍不",
    "X65n1295_015:0566c17": "肯。免教蒼翠帶春深。(投子青)。",
    "X65n1295_015:0566c18": "淺種深耕正及時。入泥入水更同誰。南山茅草多人",
    "X65n1295_015:0566c19": "刈。獨是爺兒兩箇知。(保寧勇)。",
    "X65n1295_015:0566c20": "借問親從甚處來。插鍬叉手口慵開。雖然不犯當頭",
    "X65n1295_015:0566c21": "令。爭奈音聲徧九垓。(成枯木)。",
    "X65n1295_015:0566c22": "盡道溈山父子和。插鍬猶自帶干戈。至今一井明如",
    "X65n1295_015:0566c23": "鏡。時有無風帀帀波。(黃龍震)。",
    "X65n1295_015:0566c24": "老覺情多念子孫。而今慚愧起家門。是須記取南山",
    "X65n1295_015:0567a01": "語。鏤骨銘肌共報恩。(天童覺)。",
    "X65n1295_015:0567a02": "金鞭擊動蒼龍窟。吐霧拏雲出海門。溟渤吸乾天上",
    "X65n1295_015:0567a03": "去。空餘雷電滿山川。(佛心才)。",
    "X65n1295_015:0567a04": "數目分明舉即難。衲僧無不膽毛寒。須知別有壺中",
    "X65n1295_015:0567a05": "路。但向須彌頂上看。(龍門遠)。",
    "X65n1295_015:0567a06": "插鍬叉手異何同。要顯全機立大功。雖然有數通呈",
    "X65n1295_015:0567a07": "了。留得高傳振祖風。(楚安方)。",
    "X65n1295_015:0567a08": "【續收】叉手當胸鍬插深。幾人遺劒刻舟尋。面前水牯全",
    "X65n1295_015:0567a09": "頭角。田裏生涯自古今。雪後始知松柏操。事難方見",
    "X65n1295_015:0567a10": "丈夫心。刈茅盡是南山事。達磨休言在少林。(佛鑑懃)。",
    "X65n1295_015:0567a11": "試問田中有幾人。插鍬叉手意分明。可憐不逐南山",
    "X65n1295_015:0567a12": "去。撒手歸家罷問程。(佛性泰)。",
    "X65n1295_015:0567a13": "插鍬叉手事希奇。誰識溈山父子機。回首南山山下",
    "X65n1295_015:0567a14": "路。刈茅人去已多時。(文殊道)。",
    "X65n1295_015:0567a15": "賊火相逢恰五更。見成贓物不須爭。暗中多少都分",
    "X65n1295_015:0567a16": "了。天曉依然各自行。(無凖範)。",
    "X65n1295_015:0567a17": "一日頻來三五度。有時歡喜有時瞋。改頭換面休疑",
    "X65n1295_015:0567a18": "著。元是尖簷帽下人。(虛堂愚)。",
    "X65n1295_015:0567a19": "【增收】溈山坐次。仰山問。和尚百年後。有人問先師法",
    "X65n1295_015:0567a20": "道。如何祇對。師曰。一粥一飯。曰前面有人不肯",
    "X65n1295_015:0567a21": "又作麼生。師曰。作家師僧。仰便禮拜。師曰。逢人",
    "X65n1295_015:0567a22": "不得錯舉　慧海儀曰。自古及今多少人下語",
    "X65n1295_015:0567a23": "道。嚴而不威。恭而無禮。橫按拄杖。竪起拳頭。若",
    "X65n1295_015:0567a24": "只恁麼。如何知得他父子相契處。山僧今日也",
    "X65n1295_015:0567b01": "要諸人共知。乃頌曰。",
    "X65n1295_015:0567b02": "莫分彼我彼我無殊。困魚止濼病鳥棲蘆。逡巡不進",
    "X65n1295_015:0567b03": "泥中履。爭得先生一卷書。",
    "X65n1295_015:0567b04": "溈山在百丈。因司馬頭陀問。野狐話作麼生會。",
    "X65n1295_015:0567b05": "師以手撼門扇三下。陀曰。太麤生。師曰。佛法不",
    "X65n1295_015:0567b06": "是這箇道理。　頌曰。",
    "X65n1295_015:0567b07": "因果雙行孰共知。茫茫四海路多岐。擡頭拶出初生",
    "X65n1295_015:0567b08": "月。便効張公畫翠眉。(佛心才)。",
    "X65n1295_015:0567b09": "春至自花開。朱顏安在哉。可憐園裏色。不入鏡中來。",
    "X65n1295_015:0567b10": "(龍門遠)。",
    "X65n1295_015:0567b11": "盲人來與啞人抓。說著無因話病苗。一下被他抓著",
    "X65n1295_015:0567b12": "後。平生癢處一時消。(佛燈珣)。",
    "X65n1295_015:0567b13": "【增收】溈山因。仰山問如何是西來意。師曰。大好燈籠",
    "X65n1295_015:0567b14": "曰莫只這個便是麼。師曰。只這箇是什麼。曰大",
    "X65n1295_015:0567b15": "好燈籠。師曰。果然不識。　頌曰。",
    "X65n1295_015:0567b16": "覿面提來付與伊。分明此意沒東西。腕頭有力千鈞",
    "X65n1295_015:0567b17": "重。誰道通身是水泥。(雪巖欽)。",
    "X65n1295_015:0567b18": "溈山問仰山。終日與子商量。成得箇什麼邊事。",
    "X65n1295_015:0567b19": "仰空中畫一畫。師曰。若不是吾終被子惑。　頌",
    "X65n1295_015:0567b20": "曰。",
    "X65n1295_015:0567b21": "盡日商量古佛言。當時一畫却成冤。至今尚有溈山",
    "X65n1295_015:0567b22": "在。莫道宗枝絕子孫。(佛印元)。",
    "X65n1295_015:0567b23": "松直棘曲烏玄鵠。白末後商量空中。一畫若言向上",
    "X65n1295_015:0567b24": "玄。關走殺諸方禪客。(地藏恩)。",
    "X65n1295_015:0567c01": "【續收】父子雖親共較量。胸中爭信有刀鎗。當時一畫畫",
    "X65n1295_015:0567c02": "得斷。徧界葛藤無復生。(簡翁敬)。",
    "X65n1295_015:0567c03": "【增收】溈山一日見野火乃問道吾。還見火麼。曰見師",
    "X65n1295_015:0567c04": "曰。從何處起。曰除却經行坐臥。請師別致一問",
    "X65n1295_015:0567c05": "來。師便休去。　頌曰。",
    "X65n1295_015:0567c06": "野火連天誰云不見。道吾有準聊通一線。坐臥經行",
    "X65n1295_015:0567c07": "風力所轉。妙辯縱橫機輪掣電。還會麼。若也擬議。事",
    "X65n1295_015:0567c08": "久多變。(大圓智)。",
    "X65n1295_015:0567c09": "連天野火了無涯。起處猶來辨作家。眼裏瞳人雙翳",
    "X65n1295_015:0567c10": "盡。面前徧界絕空華。道吾老也堪誇(旦道畢竟從什麼處起)汲",
    "X65n1295_015:0567c11": "水僧歸林下寺。待船人立渡頭沙。(佛燈珣)。",
    "X65n1295_015:0567c12": "野火炎炎何處起。紫烟紅燄便燒人。須知坐臥經行",
    "X65n1295_015:0567c13": "裏。見得無殊用得親。(石溪月)。",
    "X65n1295_015:0567c14": "【增收】溈山因僧問。如何是露地白牛。師曰。叱叱。僧云。",
    "X65n1295_015:0567c15": "噉餧何物。師曰。喫喫。　頌曰。",
    "X65n1295_015:0567c16": "白牛生下是白牛。現起堂堂莫外求。是我不能藏委",
    "X65n1295_015:0567c17": "曲。直下分明是一頭。(般若柔)。",
    "X65n1295_015:0567c18": "白牛露地沒遮闌。在處橫眠在處閒。水草恣情甘美",
    "X65n1295_015:0567c19": "足。醍醐純出潤良田。(汾陽昭)。",
    "X65n1295_015:0567c20": "玉角霜毛露地牛。人間天上顯蹤由。不同雪嶺時時",
    "X65n1295_015:0567c21": "吼。肯若溈山日日收。冷吸月光無影像。徧經塵國任",
    "X65n1295_015:0567c22": "遨遊。牧童忽上須彌頂。指出乾坤那一頭。(洞山聰)。",
    "X65n1295_015:0567c23": "露地白牛起問端。隨緣叱叱齒牙寒。不知飲啄是何",
    "X65n1295_015:0567c24": "物。喫喫直教滄海乾。(天童覺)。",
    "X65n1295_015:0568a01": "【增收】溈山問僧。甚處來。曰西京來。師曰。還得西京主",
    "X65n1295_015:0568a02": "人公書來麼。曰不敢妄通消息。師曰。作家師僧",
    "X65n1295_015:0568a03": "天然猶在。曰殘羮餿飯誰人喫之。師曰。獨有闍",
    "X65n1295_015:0568a04": "黎不喫。僧作嘔吐勢。師曰。扶出者病僧著。僧便",
    "X65n1295_015:0568a05": "出去。　頌曰。",
    "X65n1295_015:0568a06": "莫怪相逢無信息。誰能長作置書郵。直饒說盡千般",
    "X65n1295_015:0568a07": "事。那箇心中得到頭。(懶菴樞)。",
    "X65n1295_015:0568a09": "禪宗頌古聯珠通集卷第十五"
}