{
    "X55n0919_007:0826a09": "止觀輔行搜要記卷第七",
    "X55n0919_007:0826a11": "天台沙門釋湛然於佛壟述",
    "X55n0919_007:0826a12": "初釋通塞中。初略名。次來意中有法譬合。法中先來",
    "X55n0919_007:0826a13": "意。次結生。破遍結前。應入下。生後。即俱用三名於三",
    "X55n0919_007:0826a14": "有失。須今通塞撿校三名。若不撿校恐同諸外。若無",
    "X55n0919_007:0826a15": "失者。依前進破。言一向者。勿恒守破遍而不撿校。故",
    "X55n0919_007:0826a16": "立此門撿前破遍。",
    "X55n0919_007:0826a17": "何者下。正明來意。於能生著同彼外道。宜用通塞四",
    "X55n0919_007:0826a18": "句撿破。是故須以四句三假破能著心。破能著智如",
    "X55n0919_007:0826a19": "所破惑。故云能破如所破。雖不著能而猶著所。故云",
    "X55n0919_007:0826a20": "若不愛著等。則能破不如所破。則但用破遍。是故須",
    "X55n0919_007:0826a21": "以二句分別。一者通相則能通所塞。如前破遍。二者",
    "X55n0919_007:0826a22": "別相則於能起著。如今通塞。故文云。法相任有通塞。",
    "X55n0919_007:0826a23": "況復於中起苦集等。於中有四。一橫。二竪。三別。四一",
    "X55n0919_007:0826a24": "心。文四義二。意在一心。一一義中皆以四句分別。一",
    "X55n0919_007:0826b01": "者塞中得通。二通中有塞。三者塞自是塞。四者通自",
    "X55n0919_007:0826b02": "是通。初二在今。後二屬前。度入今文成前二句。",
    "X55n0919_007:0826b03": "次舉譬中。除瞙分喻。破賊遍喻。賊將可護。珠瞙不然。",
    "X55n0919_007:0826b04": "若爾下。合。先正合。次通五百由旬義。義當通塞故也。",
    "X55n0919_007:0826b05": "故經云。善知通塞。故有破立。以成今意。問。破初師云",
    "X55n0919_007:0826b06": "非七八地。正當二乘。云何言非。答。此用釋論論意。以",
    "X55n0919_007:0826b07": "界內惑盡為六地。出外入城為七八地。故今且以七",
    "X55n0919_007:0826b08": "八破之。云與論違。此師用通。不解引通意。故引破之。",
    "X55n0919_007:0826b09": "後之二家皆約煩惱以為五百。前家不數塵沙。後家",
    "X55n0919_007:0826b10": "不數於見。故辨失中不復更破。",
    "X55n0919_007:0826b11": "此之下。指經破古。諸師下。辨失。先總。次別。總中別如",
    "X55n0919_007:0826b12": "太方。通如太圓。二乘檀行如太動。界內立城如太靜。",
    "X55n0919_007:0826b13": "雖各據一義。所失處多。欲判圓經意則未可。如持一",
    "X55n0919_007:0826b14": "乳等者。各偏二見。難釋通途。",
    "X55n0919_007:0826b15": "初家下。別判。但判前四。略無後二。判初家云。四百立",
    "X55n0919_007:0826b16": "城者。通七八地。亦屬二乘。經云。三百立城。此師對於",
    "X55n0919_007:0826b17": "四百則成四百立城。攝家者。攝師立七種生死。但用",
    "X55n0919_007:0826b18": "前五。不取後二。如汝所釋。寶渚之外猶有後二。故名",
    "X55n0919_007:0826b19": "為割。荒服之外名為荒外。故以極地而為遠荒。如寶",
    "X55n0919_007:0826b20": "渚也。次判地家。界內立城者。以住對二百。住斷見思",
    "X55n0919_007:0826b21": "豈非二百立化城耶。次家以二乘足為四百五百二",
    "X55n0919_007:0826b22": "乘。只云住於三百。今云四百。豈非檀行開權方進。復",
    "X55n0919_007:0826b23": "無二名。故未開權名之為檀。況復開已豈對三四。",
    "X55n0919_007:0826b24": "人師下。釋疑。恐人見論疑。破初家論正以二乘為四",
    "X55n0919_007:0826c01": "百。何以破他。故先序論文。言二文者。論初又云。欲過",
    "X55n0919_007:0826c02": "四百由旬嶮道。論初以欲界為一百。乃至二乘為四",
    "X55n0919_007:0826c03": "百。又云復以四百為欲界。乃至一百為二乘。過四百",
    "X55n0919_007:0826c04": "已。近菩提城。今通之下。申論文意。",
    "X55n0919_007:0826c05": "今明下。正釋。方乃稱經。若爾五百由旬即是寶所。經",
    "X55n0919_007:0826c06": "乃云過。故今依經以三義釋。若約智釋方可云過。餘",
    "X55n0919_007:0826c07": "二不過。故云空觀智知三百等。知即是過。初約生死。",
    "X55n0919_007:0826c08": "五百皆是所過。故不對寂先。次約煩惱見通三界故。",
    "X55n0919_007:0826c09": "故為一。下分繫下故為一。上分繫上故為一。下分者。",
    "X55n0919_007:0826c10": "身見．戒取．疑．貪．嗔。上分者。悼．慢．無明．色染．無色染。",
    "X55n0919_007:0826c11": "又諸下。結斥。諸師教權是故位高。於權教中釋又不",
    "X55n0919_007:0826c12": "了。故下正以橫竪等判。方曉權人所行之法。若橫若",
    "X55n0919_007:0826c13": "竪俱破五百。但非一念。故判屬權。逈遠為遼。二邊之",
    "X55n0919_007:0826c14": "外別立五百故也。故初師及地師在十地。攝師在初",
    "X55n0919_007:0826c15": "地。則下凡絕分。若其五百唯為聖人。經不應云為令",
    "X55n0919_007:0826c16": "眾生。若必皆在地。二乘記已不應在信。今依實教六",
    "X55n0919_007:0826c17": "即分之。則法師不輕二乘。龍女悉皆不濫分別功德。",
    "X55n0919_007:0826c18": "一生八恒各守所得。",
    "X55n0919_007:0826c19": "今論下。正釋。先縱橫。次一心。初有三義。一橫。二竪。三",
    "X55n0919_007:0826c20": "橫別。初橫如文。次竪中二。先正明竪。次橫以織竪。竪",
    "X55n0919_007:0826c21": "三如經。橫三如緯。織之令成三諦文章。三有苦集等。",
    "X55n0919_007:0826c22": "如有經無緯。亦是撿校。令三各無苦集等三。",
    "X55n0919_007:0826c23": "入空分二。初明折空。先苦集。次既不下。因緣。三不滅",
    "X55n0919_007:0826c24": "下。六蔽。但舉一慳。次引大經以證六蔽。蔽即是塞。前",
    "X55n0919_007:0827a01": "二亦然。章安判經云。是三藏菩薩。若於下。三通。當用",
    "X55n0919_007:0827a02": "下。撿校。言一一者。不問能所及以心法。有塞須破。言",
    "X55n0919_007:0827a03": "心法等者。心謂折體。見思之心法即假觀。知病等三",
    "X55n0919_007:0827a04": "及中觀中無明等三。一一皆有能所故也。又能緣心",
    "X55n0919_007:0827a05": "所緣法皆須撿校。復次下。體空中初通塞相。如羅漢",
    "X55n0919_007:0827a06": "下。況。若計下。示苦集。結業即集。生死即苦。若不下。因",
    "X55n0919_007:0827a07": "緣。若愛下。六蔽。亦但舉一慳用。即空下。撿校。於病下。",
    "X55n0919_007:0827a08": "撿校出假。問。入空中云心。入假中云法。初何故云一",
    "X55n0919_007:0827a09": "一心法。答。如前兩釋並有此意。單論心法即當初釋。",
    "X55n0919_007:0827a10": "次撿校。中道還約破遍中。入中三番。此中語略。但云",
    "X55n0919_007:0827a11": "無明法性真緣。一一下。撿校。",
    "X55n0919_007:0827a12": "如此下。斥權。六地在通。初地在別。何由可到五百彼",
    "X55n0919_007:0827a13": "岸。大經下。證權。前後總有四文。第十云經爾所劫當",
    "X55n0919_007:0827a14": "得菩提。第十九云至第二十云得。二十一云住。言雖",
    "X55n0919_007:0827a15": "不同皆經彼數。",
    "X55n0919_007:0827a16": "次明橫別者。先法。次喻。法中先寄三人辨相。一一皆",
    "X55n0919_007:0827a17": "先明觀相。次辨撿校。此三橫別。以依大品各一人故。",
    "X55n0919_007:0827a18": "如此下。斥權。以更引大論以證橫別。先喻。次合。喻中",
    "X55n0919_007:0827a19": "論云譬如道行或乘羊等別。故到不同。今又以步替",
    "X55n0919_007:0827a20": "羊。不異步故。今依實教方可破權。次一心者。初斥橫",
    "X55n0919_007:0827a21": "竪。",
    "X55n0919_007:0827a22": "次正明一心。初重列出。通塞二相即初二觀。當位名",
    "X55n0919_007:0827a23": "通各有所破。未破無明望中為塞。次中觀勝二。中既",
    "X55n0919_007:0827a24": "隔二。中還成塞。橫可准知。",
    "X55n0919_007:0827b01": "法相下。況出今文。橫等法相已成通塞。況復於通更",
    "X55n0919_007:0827b02": "起於塞。況復望圓通塞皆塞。",
    "X55n0919_007:0827b03": "次正明一心。前破遍文已成一心。此中亦應只存一",
    "X55n0919_007:0827b04": "心。亦以次第成前次第。自以一心成前一心。亦是橫",
    "X55n0919_007:0827b05": "等。為顯一心。又橫等三。望破但竪。無橫內故。以一心",
    "X55n0919_007:0827b06": "中一心三觀破竪。三觀一心破橫者。為破橫竪。從便",
    "X55n0919_007:0827b07": "而說。亦是三一俱破橫竪。更無別途。",
    "X55n0919_007:0827b08": "良以下。正歎功能。能破橫等眾魔等者。魔即天魔。道",
    "X55n0919_007:0827b09": "謂外道。亦可魔道名通。通偏小故。終不等者。步馬從",
    "X55n0919_007:0827b10": "夷。神通避下。如彼次第。則二觀從夷。中道避下。今不",
    "X55n0919_007:0827b11": "同彼。故云終不。終不兩字冠下兩句。",
    "X55n0919_007:0827b12": "若於下。明一心意。一心雖不當於橫等。若於一心而",
    "X55n0919_007:0827b13": "生塞著。飜成見思。何能去下。故云非但等。",
    "X55n0919_007:0827b14": "若於下。撿校一心。是為下。正判。",
    "X55n0919_007:0827b15": "次料簡者。初簡異名。問可知。答中先通次別。別中分",
    "X55n0919_007:0827b16": "三。言約解者。解從教生。言約行者。行從解生。字即是",
    "X55n0919_007:0827b17": "教。所從雖復三義不同。展轉相由意同名別。金光明",
    "X55n0919_007:0827b18": "下。總證三義。",
    "X55n0919_007:0827b19": "次簡通塞。問中四者。約初橫竪為此問也。更列前文",
    "X55n0919_007:0827b20": "令此可見。四諦等橫通也。苦集等橫塞也。空假等竪",
    "X55n0919_007:0827b21": "通也。見思等竪塞也。更互相對以成四問。句相雖爾。",
    "X55n0919_007:0827b22": "然此問意。雖三惑智為竪通塞。別指無明及中道智",
    "X55n0919_007:0827b23": "為竪通塞。最高極故。若橫識竪。雖云至中。從初以說",
    "X55n0919_007:0827b24": "但在即空。故下文中指見思三以為橫竪。即空真諦",
    "X55n0919_007:0827c01": "以為橫通。問但泛問。",
    "X55n0919_007:0827c02": "答即分二。先立二途。次釋兩意。先然可之。若也橫竪。",
    "X55n0919_007:0827c03": "更互以為通塞。義當於頓。故然可云一性可然。若准",
    "X55n0919_007:0827c04": "前問。仍見餘二。則應更云。橫中諦緣度。亦能破無明。",
    "X55n0919_007:0827c05": "橫塞障竪通。苦集蔽中理。言二性者。橫竪不同。各有",
    "X55n0919_007:0827c06": "通塞。欲開後答。故初名一往。",
    "X55n0919_007:0827c07": "次明道品者。先列四相。文四義四。意在調停。通則通",
    "X55n0919_007:0827c08": "大少。別則第三小。餘三唯在大。當分者。七科入道不",
    "X55n0919_007:0827c09": "相假故。此從別義故。云道場等。若從通者教教當分。",
    "X55n0919_007:0827c10": "相攝者。隨其科品皆互相收。約位者。如四念處四教",
    "X55n0919_007:0827c11": "不同。言相生者。七科展轉初生於後。由此下。文亦名",
    "X55n0919_007:0827c12": "相生。雖有四文。不乖上下。",
    "X55n0919_007:0827c13": "所以下。來意。初略明破遍通塞。若不悟者由無調停。",
    "X55n0919_007:0827c14": "真法下。釋道品所證。住前住上分滿無漏。故從名字",
    "X55n0919_007:0827c15": "為初住因。",
    "X55n0919_007:0827c16": "譬中意者。真法在迷猶如水。道品如醪調成無漏。次",
    "X55n0919_007:0827c17": "引大論證為無漏作用。大論不淨開身念。乃至三脫",
    "X55n0919_007:0827c18": "開涅槃。涅槃名無漏。論文似小不唯小也。",
    "X55n0919_007:0827c19": "次料簡中。初料簡大小。此初問答在大論中。次文亦",
    "X55n0919_007:0827c20": "以大論意答。次引三經助論。答意既云成佛見性。寶",
    "X55n0919_007:0827c21": "炬豈可在小。若大經下。折唯小問。次復縱之。云通大",
    "X55n0919_007:0827c22": "小。教門爾故。豈局人情。亦是釋疑。疑云。無量方大。道",
    "X55n0919_007:0827c23": "品應小。釋云。雖復無量。只是道品。故知非小。次引諦",
    "X55n0919_007:0827c24": "者。道品即是四中之一。故引為例。言爪土者。佛取小",
    "X55n0919_007:0828a01": "土置於爪上。問迦葉言。與十方土何者多耶。迦葉答",
    "X55n0919_007:0828a02": "言。不比十方。今借此語校量四諦。雖復無量不出四",
    "X55n0919_007:0828a03": "諦。言十六門者。門門皆具。",
    "X55n0919_007:0828a04": "又有漏下。約五味判。由向申難遍十六門。故云無量。",
    "X55n0919_007:0828a05": "故以五味判。五其無量。初云有漏者。既並界攝。故屬",
    "X55n0919_007:0828a06": "有漏。二十二等者。大論云。欲界二十二。除覺道。未到",
    "X55n0919_007:0828a07": "三十六。除喜覺。初禪三十七。二禪三十六。除正行。即",
    "X55n0919_007:0828a08": "正思惟。三四及中間。但有三十五。除正行及喜三。無",
    "X55n0919_007:0828a09": "色三十二。除喜覺正行。及正悟業命。有頂二十二。同",
    "X55n0919_007:0828a10": "前除覺道。",
    "X55n0919_007:0828a11": "次或言下。料簡正助。釋大經疑。疑言。前引無量稱為",
    "X55n0919_007:0828a12": "助道。今此何故復以為正。故以教門大意答之。不唯",
    "X55n0919_007:0828a13": "專一。故今成正。故五味文豈專一種。",
    "X55n0919_007:0828a14": "又若言下。簡漏無漏。由五味初立有漏故。以生此難。",
    "X55n0919_007:0828a15": "婆沙云。七覺唯是無漏。今何故云皆是有漏。故引法",
    "X55n0919_007:0828a16": "華證成無漏。云何下。復難婆沙文。七覺是修道。應在",
    "X55n0919_007:0828a17": "八正後。",
    "X55n0919_007:0828a18": "此應下。答。由此不定故離為三。先列。次釋。先略釋有",
    "X55n0919_007:0828a19": "漏。皆是下。無漏。從來下。即可論文。而婆沙下釋第三",
    "X55n0919_007:0828a20": "意。若八正在後。前皆皆有漏。八正在前是無漏者。經",
    "X55n0919_007:0828a21": "論常儀。屬第二意。又婆沙文。始自念處終至八正。皆",
    "X55n0919_007:0828a22": "有二義。",
    "X55n0919_007:0828a23": "諸道諦下。正釋無作道品。是今正意。復用調停初文",
    "X55n0919_007:0828a24": "來意。亦名去取。文七義七。意在隨益。此通明意。別論",
    "X55n0919_007:0828b01": "如後。",
    "X55n0919_007:0828b02": "初念處文。有總有別。下六唯別。初文文四義四。意唯",
    "X55n0919_007:0828b03": "一境。境一品四。隨何相應。先釋。次結生。先引三文以",
    "X55n0919_007:0828b04": "後釋前。以大品釋念處使成三諦。華嚴釋大品。若念",
    "X55n0919_007:0828b05": "處具法。方是今境。法華華嚴云種種者。謂十如也。凡",
    "X55n0919_007:0828b06": "云一切。必須界如。故下釋中先泛舉一界。次九界例。",
    "X55n0919_007:0828b07": "故一一文皆云一切。",
    "X55n0919_007:0828b08": "常途下。斥舊。第一經中諸法性相。只是第三一種一",
    "X55n0919_007:0828b09": "地。次卉木下。正解。只是三草二木。譬七方便。本是一",
    "X55n0919_007:0828b10": "實。",
    "X55n0919_007:0828b11": "今一下。初牒妙境為念處境。總陰不悟。故離四念。法",
    "X55n0919_007:0828b12": "性下。示觀。委如別行四念處文。今四法調停於一念",
    "X55n0919_007:0828b13": "處。又有總別。",
    "X55n0919_007:0828b14": "如是下。總結兼破倒顯理。文自有四。一一皆先空假",
    "X55n0919_007:0828b15": "破倒。次以中道結成秘密藏。自他俱滿。義兼大小。言",
    "X55n0919_007:0828b16": "俱破者。異次第故。非空非假而空而假。雙照破云枯",
    "X55n0919_007:0828b17": "榮等者。還以所表依念處釋。東西南北喻以常等及",
    "X55n0919_007:0828b18": "無常等。故佛於中以表雙非。亦是非中非邊而中而",
    "X55n0919_007:0828b19": "邊。治倒下。釋名。",
    "X55n0919_007:0828b20": "一切下。結成三諦。智是秘藏。只一等者。結成行相。勸",
    "X55n0919_007:0828b21": "行者觀。依此而修無不具足因果自他。並在其中不",
    "X55n0919_007:0828b22": "須餘品。或為未入及隨樂等。更進後品。",
    "X55n0919_007:0828b23": "次明正勤品。是勤觀念處。除惡生善。故此四文義唯",
    "X55n0919_007:0828b24": "善惡。意在四品。次第竪進。順諸文故。且云已未。麤惑",
    "X55n0919_007:0828c01": "先除真俗先現。道理自爾非關造作。",
    "X55n0919_007:0828c02": "次如意足者。文義意同四法。屬定。身如意通藉茲而",
    "X55n0919_007:0828c03": "發。當是下。正勤屬慧。念處不勤反招散亂。故釋欲中",
    "X55n0919_007:0828c04": "云如風燈。加如意室由是開發。故云斷行。言成就者。",
    "X55n0919_007:0828c05": "從果立。初釋欲云悕向慕樂莊嚴彼法。彼法者即四",
    "X55n0919_007:0828c06": "念處。念處莊嚴令法端美。通論修行皆須樂欲。況此",
    "X55n0919_007:0828c07": "別修。精者專勤於觀。使無間雜。無雜曰精。無間故進。",
    "X55n0919_007:0828c08": "通修尚須。此亦在別。一心者。專於彼境。思惟者。思惟",
    "X55n0919_007:0828c09": "彼理。",
    "X55n0919_007:0828c10": "次五根者。文義同前。雖觀前品萌善未生。由根未發",
    "X55n0919_007:0828c11": "萌善易壞。今修五法使善根生。釋此一一皆具二義。",
    "X55n0919_007:0828c12": "釋根當體及攝後歸前。但此五文前後不定。初釋信",
    "X55n0919_007:0828c13": "中先釋當體。謂信三諦。從但念下。攝後歸前。謂無念",
    "X55n0919_007:0828c14": "處根亦不生。問。前已有念處。那重令信。答。由前不入。",
    "X55n0919_007:0828c15": "加信令發。正勤．如意亦復如是。次釋進中。先攝入信。",
    "X55n0919_007:0828c16": "故云信攝諸法。次信故下。釋信當體。次釋念中。先釋",
    "X55n0919_007:0828c17": "當體令無偏小。又此下。攝念入信故云不妄。次釋定",
    "X55n0919_007:0828c18": "中。先明當體。次而行去。先攝定入進。次又此法去。正",
    "X55n0919_007:0828c19": "攝定入念。有念故不妄。有進故不動。次釋慧。先攝入",
    "X55n0919_007:0828c20": "定。內性下。當體有定之慧。照本有性。故云內性等。次",
    "X55n0919_007:0828c21": "結生中。云遮等者。中慧破惑也。",
    "X55n0919_007:0828c22": "次五力中。文等准根。問。名同於前。何須別立。答。善根",
    "X55n0919_007:0828c23": "尚弱。惡未破故。故須更修令根增長。根成惡破故名",
    "X55n0919_007:0828c24": "為力。故此五義大旨同前。於定力中釋成就相。名同",
    "X55n0919_007:0829a01": "根本。力用永殊。雖破欲散。欲是悟地。不礙初禪支林",
    "X55n0919_007:0829a02": "功德。或住覺觀。不礙內淨。或住喜支。不礙三禪樂受。",
    "X55n0919_007:0829a03": "或與捨受相應。猶能教化。縱妨四禪不妨諸定。所言",
    "X55n0919_007:0829a04": "妨者。但是不入。謂不入四禪而諸定具足。言不捨等",
    "X55n0919_007:0829a05": "者。順禪。中道慧破諸執。雙照執慧。",
    "X55n0919_007:0829a06": "次釋七覺。文七。相三義二。意亦隨入。還以寂照而調",
    "X55n0919_007:0829a07": "停之。若安若起。三中隨一。遍三無益。方起後品。兩三",
    "X55n0919_007:0829a08": "各以念力持之。",
    "X55n0919_007:0829a09": "次釋八正者。文義意同。前法相既極故無生。後初二",
    "X55n0919_007:0829a10": "如文。次正語中。說聽功成故益自他。次釋業中。先列。",
    "X55n0919_007:0829a11": "次釋。非白非黑。今云有報者。須從大釋。非白非黑名",
    "X55n0919_007:0829a12": "為無漏。受變易身名之為報。又約三觀釋者。不次第",
    "X55n0919_007:0829a13": "者名圓。正業言邪命者。如迦葉自序。問。今此釋業何",
    "X55n0919_007:0829a14": "故云命。圓業不正於當成邪。破無不遍故名為盡。依",
    "X55n0919_007:0829a15": "遍而行故名為正。見他得利等者。依圓離事亦是一",
    "X55n0919_007:0829a16": "途。若依理釋。若偏若小皆名他利。三諦圓具方名己",
    "X55n0919_007:0829a17": "利。終日圓修而無修想。然於無想不生染著。名知止",
    "X55n0919_007:0829a18": "足。善故名精。入故名進。得中名正。心不動等者。不動",
    "X55n0919_007:0829a19": "故正直。不失故不忘。上句為因。下句為果。不動中道。",
    "X55n0919_007:0829a20": "於念不忘。故名正念。正住釋正字。決定釋定字。正住",
    "X55n0919_007:0829a21": "於理決定不移。因是下。結八正。",
    "X55n0919_007:0829a22": "如是下。通結道品。初結示初心可修。大論下。證初心",
    "X55n0919_007:0829a23": "修。故知下。功能。如此下。結判。",
    "X55n0919_007:0829a24": "次舉譬者。今文並與大論．婆沙文同。但大小別。文有",
    "X55n0919_007:0829b01": "二。初別約無作道品。次通約三觀。譬合二文並闕如",
    "X55n0919_007:0829b02": "意。應云莖幹上聳名如意足。道品下。結。",
    "X55n0919_007:0829b03": "次通途下。通結三觀。前約圓對位。今諦諦各辨。於中",
    "X55n0919_007:0829b04": "先別次總。並消喻文非修行相。又約圓教為竪譬者。",
    "X55n0919_007:0829b05": "觀行如葉。相似如華。分真如菓。諸教准知。",
    "X55n0919_007:0829b06": "次明三脫者。即道品功成。大論問。涅槃唯一。門何故",
    "X55n0919_007:0829b07": "三。答法一義三。隨入故別。見行從定。愛從無作。見愛",
    "X55n0919_007:0829b08": "等者。從於無相。論約三藏。今通用之。別教初心同於",
    "X55n0919_007:0829b09": "藏通。諸教並以證道為城。圓通六即以此稍別。道品",
    "X55n0919_007:0829b10": "之後須釋三脫。亦為比決具約諸教。初來意列名。釋",
    "X55n0919_007:0829b11": "中先辨王臣傍正親疎。次約伏斷。三約名體。此冠諸",
    "X55n0919_007:0829b12": "教。各具三義。初先明三昧為王。次明三脫為王。三脫",
    "X55n0919_007:0829b13": "從慧。三昧從定。於空等上分二名者。親入無漏故得",
    "X55n0919_007:0829b14": "稱王。更互為助故互名臣。餘二如文。",
    "X55n0919_007:0829b15": "次歷教者。初三藏中小典皆然。故今用之。但分王臣",
    "X55n0919_007:0829b16": "諸論未辨。故三藏中由茲發真。故名為門。然三行相",
    "X55n0919_007:0829b17": "但取類同。故判為門。",
    "X55n0919_007:0829b18": "次通教中不從諦行。但約觀辨。還約定慧以判王臣。",
    "X55n0919_007:0829b19": "雖俱幻化。入道機別。初空門雙引古今以證假實。以",
    "X55n0919_007:0829b20": "其譯者各從一意。異三藏故。三門同時。",
    "X55n0919_007:0829b21": "次明別教者。先通約三觀。次別約出假。但以三諦各",
    "X55n0919_007:0829b22": "有止觀分三王臣。次約出假者。亦具王臣。別二釋者。",
    "X55n0919_007:0829b23": "由分得意失意者。故大集云。欲度眾生修於空。護持",
    "X55n0919_007:0829b24": "諸法修無相。不捨諸有修無願。豈非純約出假三門",
    "X55n0919_007:0829c01": "相耶。出假尚爾。餘者可知。",
    "X55n0919_007:0829c02": "次圓教中。言別約者。顯前通別非文正意。然三門相",
    "X55n0919_007:0829c03": "即。語似於通。教體永別。一體定慧。一心伏斷。一法異",
    "X55n0919_007:0829c04": "名。先引文總比。次正解釋。初文者。所期既別。能通亦",
    "X55n0919_007:0829c05": "殊。智者等者。言雖通漸。今須圓空。空即不空。故並名",
    "X55n0919_007:0829c06": "中。咸能見性。",
    "X55n0919_007:0829c07": "又二乘下。因辨空異。若得一空必具十八。空一事別。",
    "X55n0919_007:0829c08": "從事名分。空既不同餘二自別。今圓觀下。譬於眠夢",
    "X55n0919_007:0829c09": "事以分大小。別由教異。中體不殊。是故但與通空辨",
    "X55n0919_007:0829c10": "別。",
    "X55n0919_007:0829c11": "如前下。正示門相。還寄修中三假辨三。故云如前。觀",
    "X55n0919_007:0829c12": "破無明即具二空。故云空門。法性無明即相續破。又",
    "X55n0919_007:0829c13": "非真緣。故無所作。王臣云云者。今辨異別。如是等者。",
    "X55n0919_007:0829c14": "明三門相即。又四門下。明門脫互通。如此下。更約教",
    "X55n0919_007:0829c15": "簡。初結成圓。別雖下。斥教道中。又異等者。舉深況淺",
    "X55n0919_007:0829c16": "故勸令識。",
    "X55n0919_007:0829c17": "又華嚴下。引五味判四念處與陰離合。小別故至涅",
    "X55n0919_007:0829c18": "槃成五解脫。故還歸前雙樹為表。華嚴別多故云偏",
    "X55n0919_007:0829c19": "多。論一部內教門相狀。生蘇二蘇。雖有一音各被各",
    "X55n0919_007:0829c20": "益。論次第意。意以多為調枯冥。使二乘暗合通別。至",
    "X55n0919_007:0829c21": "法華會入非枯榮。且從大經越次第。未說故云鶴林",
    "X55n0919_007:0829c22": "施化已足。若爾法華未足。既少扶律。義似未周。還似",
    "X55n0919_007:0829c23": "未足。化事似闕。非理爾也。雖復少闕。功歸法華。故云",
    "X55n0919_007:0829c24": "為極鈍者畢於雙樹。",
    "X55n0919_007:0830a01": "又云下。約人結成所表正意。師念處人於茲始畢。言",
    "X55n0919_007:0830a02": "六人者。佛答師子吼。此六是能莊嚴樹者。菩薩之人",
    "X55n0919_007:0830a03": "處處莊嚴。且置不說。復表化儀始終之相。故舉此六",
    "X55n0919_007:0830a04": "云能莊嚴。六人是因。如來是果。是則莊嚴因果具足。",
    "X55n0919_007:0830a05": "師子孔問。誰能莊嚴。佛言。若有比丘受持讀誦十二",
    "X55n0919_007:0830a06": "部經。正其文句。如是乃能莊嚴雙樹。師子吼言。如我",
    "X55n0919_007:0830a07": "所解。阿難比丘即其人也。得天眼指那律。小欲指迦",
    "X55n0919_007:0830a08": "葉。無諍指須菩提。神通指目連。智慧指身子。一一廣",
    "X55n0919_007:0830a09": "如初句中說。最後云。唯有如來最能莊嚴。既莊嚴已。",
    "X55n0919_007:0830a10": "見陰秘藏。名五解脫。",
    "X55n0919_007:0830a11": "不即等者。結念處解脫成三佛性。六法只是神我五",
    "X55n0919_007:0830a12": "陰。故六與性不即不離。不即故非。不離故是。理具故",
    "X55n0919_007:0830a13": "是。本迷故非。六法即是大經捨合摸象喻文。故今亦",
    "X55n0919_007:0830a14": "然。若對三性別別論者。了因對色。正因對識。義緣對",
    "X55n0919_007:0830a15": "餘四。皆不即離。",
    "X55n0919_007:0830a16": "次釋對治助開。初來意中先尅出所助。故云作本。故",
    "X55n0919_007:0830a17": "四三昧依圓三脫。六門是正。未顯由遮。",
    "X55n0919_007:0830a18": "根利下。正約根遮以簡正助。次句中云但專三脫者。",
    "X55n0919_007:0830a19": "專修無作。開圓三脫。",
    "X55n0919_007:0830a20": "夫初果下。況釋。言兩條者。向列二果及以世智。初條",
    "X55n0919_007:0830a21": "尚有事惑。次條無事。於理成障。事破理障義當對治。",
    "X55n0919_007:0830a22": "況復根鈍遮重者耶。第三果人。欲事惑盡故不須治。",
    "X55n0919_007:0830a23": "世智齊計我故。須治道故。五停中我多須修治。准此",
    "X55n0919_007:0830a24": "即是兩無遮句。不須對治。然初二果。緣理治惑不同",
    "X55n0919_007:0830b01": "凡夫。故知無遮但專六法。",
    "X55n0919_007:0830b02": "助道下。明治。所依即六度是。六中從事是今正意。若",
    "X55n0919_007:0830b03": "人下。初治堅中云若人等者。此冠下五。下五略云脩",
    "X55n0919_007:0830b04": "三昧時。次戒中云積者。芒。稻也。嬾儢者。玉篇云不力",
    "X55n0919_007:0830b05": "也。",
    "X55n0919_007:0830b06": "若用下。具辨四隨迴轉治相。前四已用四中對治。不",
    "X55n0919_007:0830b07": "宜須轉若兼若具等。是故總言云當依四隨。如治等",
    "X55n0919_007:0830b08": "者。舉者我示相。問。已明對治。不應更四。答。前直爾列。",
    "X55n0919_007:0830b09": "今明取益相對明之。若不樂等。明轉相者。若不樂修",
    "X55n0919_007:0830b10": "檀。即轉用尸乃至般若。善生乃至開等亦爾。是轉兼",
    "X55n0919_007:0830b11": "具。及第一義。又於對中破即對。不破即須轉兼具等。",
    "X55n0919_007:0830b12": "故總舉之為轉等式。所言轉者。尸至般若有次有超。",
    "X55n0919_007:0830b13": "超一至四。逆順間雜病去為度。五度為頭。但越本位。餘",
    "X55n0919_007:0830b14": "同於檀。此病不轉而治轉也。一度五句。六度即成三",
    "X55n0919_007:0830b15": "十句。治若藥病俱轉。亦對亦轉亦三十句。是轉非對",
    "X55n0919_007:0830b16": "亦三十句。復有超間。隨事不定。若轉至四名轉名兼。",
    "X55n0919_007:0830b17": "若轉至五名轉亦具。不名具者。由法轉故。若具用六",
    "X55n0919_007:0830b18": "方乃名具。若轉至五不名具者。轉則單轉。具則同時。",
    "X55n0919_007:0830b19": "若也病轉藥不轉者。非轉兼具。或一向治。或第一義",
    "X55n0919_007:0830b20": "病中亦有超順逆間。隨其一病轉為五蔽亦三十句。",
    "X55n0919_007:0830b21": "一句治也。所言兼者。兼一至四。度別四句成二十四。",
    "X55n0919_007:0830b22": "具但六句。此約事治。三教准知。若第一義。唯用一理",
    "X55n0919_007:0830b23": "以治眾病。亦可當知教。用當教理。成第一義。名通義",
    "X55n0919_007:0830b24": "別。圓人亦用三教之理以為對等。故知四教。展轉以",
    "X55n0919_007:0830c01": "前助後。又圓理雖即名第一義。因對治用亦得名對。",
    "X55n0919_007:0830c02": "於助六度下。次更總明合行之式。四教皆以當教之",
    "X55n0919_007:0830c03": "理而合行之。",
    "X55n0919_007:0830c04": "有人下。欲明合行。先出異解。明十與六但是離合。濫",
    "X55n0919_007:0830c05": "以楞伽宗教解之。經以三乘共學之人。有證有說。以",
    "X55n0919_007:0830c06": "證為宗。以說為教。古人不了。以大小分之。",
    "X55n0919_007:0830c07": "次引二經證六攝法。若得下。略示文意。",
    "X55n0919_007:0830c08": "如禪下。正示開合。合故如事理合行。離之但事理別",
    "X55n0919_007:0830c09": "說。又泥澤與智。婆羅與力。但是音別。禪智二文云守",
    "X55n0919_007:0830c10": "本者。隨其開已自存本名。",
    "X55n0919_007:0830c11": "次明攝法者。良由合行。若無合行。豈攝果德及以理",
    "X55n0919_007:0830c12": "邪。初明六度攝道品者。婆沙小乘亦以十一攝三十",
    "X55n0919_007:0830c13": "七。今攝十一以為六度。其義泯合。以大望小亦應可",
    "X55n0919_007:0830c14": "解。故婆沙中以七覺為本。諸科入七。更有二信為一。",
    "X55n0919_007:0830c15": "正思惟為一。語業命三實體但二。足成十一。餘入七",
    "X55n0919_007:0830c16": "者准今思之。",
    "X55n0919_007:0830c17": "明圓捨中正當合行。是故文中廣約十界。色身等者。",
    "X55n0919_007:0830c18": "但觀三事。法界十界三事自亡。依報是財。正報是身。",
    "X55n0919_007:0830c19": "命謂連持。十界各爾。此言一念。十界三事三諦具足。",
    "X55n0919_007:0830c20": "何以故下。釋。於中先釋。次引經。先引。次釋。言不壞者。",
    "X55n0919_007:0830c21": "達生死身。見常住理。於慳成治。復顯法身。身既如是。",
    "X55n0919_007:0830c22": "財命准知。次引金剛具三般若故。實相資身。捨一切",
    "X55n0919_007:0830c23": "身。觀照資命。捨一切命。文字資財。捨一切財。故文字",
    "X55n0919_007:0830c24": "資觀照。觀照資法身。三種皆實。復由修三資於理三。",
    "X55n0919_007:0831a01": "故得理顯由於三捨。三捨由於理顯。一切皆由四句",
    "X55n0919_007:0831a02": "為本。豈可四句挍捨事身。",
    "X55n0919_007:0831a03": "如此下。斥偏。偏無合行。故有斯失。又二失相望。理優",
    "X55n0919_007:0831a04": "事劣。今勸令行。恐二俱失。剜身等者。剜身千燈。以求",
    "X55n0919_007:0831a05": "半偈。偈云。天生輙死。此滅為樂。樂是小理。望今俱事。",
    "X55n0919_007:0831a06": "撫者擊也。保護下。不能捨財。辭憚下。不能捨身。貪惜",
    "X55n0919_007:0831a07": "下。不能捨命。",
    "X55n0919_007:0831a08": "今於下。立行請加。具自等四方可有加。大論云。自不",
    "X55n0919_007:0831a09": "煞乃至種智。教他等三亦復如是。作是行時。結使則",
    "X55n0919_007:0831a10": "薄。是故行此四種勝行。二乘不能具足。此四論中廣",
    "X55n0919_007:0831a11": "明。四法互闕不成極果。",
    "X55n0919_007:0831a12": "心若真實等者者。蒙加獲。益能感。乃至思益等者。彼",
    "X55n0919_007:0831a13": "經佛放一切法光。今且引六。經云。又如來光名曰能",
    "X55n0919_007:0831a14": "捨。此光能破眾生慳貪之心。能令行施。餘五比之。一",
    "X55n0919_007:0831a15": "一須釋出之者。蒙光得益有四種相。隨其宿緣。何教",
    "X55n0919_007:0831a16": "相應。委明四相。若令蒙益者。識益知加。",
    "X55n0919_007:0831a17": "能畢竟下。明理具事成。無因緣等者。若非對治利物",
    "X55n0919_007:0831a18": "等緣。可蹔寄之以進己道。是為等者。結成斥偏。正智",
    "X55n0919_007:0831a19": "如火。事行如油。火若不明炷則不燋。乃由事行油竭",
    "X55n0919_007:0831a20": "故也。",
    "X55n0919_007:0831a21": "若如上下。次明尸治。瑕。玉病也。玷。玉缺也。毀重如玷。",
    "X55n0919_007:0831a22": "破輕如瑕。毒龍等者。龍護八戒。捨己全戒。初忍剝皮",
    "X55n0919_007:0831a23": "以護人。次受唼嚙以全蟻。護八尚爾。餘准可知。須陀",
    "X55n0919_007:0831a24": "等者。此出大論。仁王名普明。王從死脫已。却起死到。",
    "X55n0919_007:0831b01": "由聞般若。王皆脫。",
    "X55n0919_007:0831b02": "心誠感佛等者。二世即過現。亦須釋出。四尸羅相下",
    "X55n0919_007:0831b03": "之四度。文相不同。及互闕者。須依上下比望一准。",
    "X55n0919_007:0831b04": "次釋忍中。乃以四忍對四教者。諸經五忍多約別教。",
    "X55n0919_007:0831b05": "竪對四教其義不違。三藏不斷宜用伏名。通在衍初",
    "X55n0919_007:0831b06": "宜作順名。別破無明方有無生。圓會正理可名寂滅。",
    "X55n0919_007:0831b07": "斥失中但出嗔者。無事忍故。屑屑。不安貌也。小嗔恚",
    "X55n0919_007:0831b08": "意也。隆。高也。爾雅云。宛中隆。唯盛易也。",
    "X55n0919_007:0831b09": "既知下。立行請加。諸惑之中嗔最疣甚。如富樓那者。",
    "X55n0919_007:0831b10": "忍既成道己。欲還本居。佛誡令忍。答云。若被罵時。喜",
    "X55n0919_007:0831b11": "免手打。乃至被煞。喜早離毒身。羼提仙人受無辜辱",
    "X55n0919_007:0831b12": "而皆忍之。次進度去。阿難說精進覺等者。佛令阿難",
    "X55n0919_007:0831b13": "為眾說法。佛蹔小息。至精進覺。佛便起坐。佛尚若是",
    "X55n0919_007:0831b14": "故勵常途。",
    "X55n0919_007:0831b15": "如穴鼻等者。大論云。如[駋口+巴]穴鼻。一切隨入。醉象在大",
    "X55n0919_007:0831b16": "經。義意大同。薳。為彼反。為之不止之相也。此是作俗",
    "X55n0919_007:0831b17": "之語。穭字恐作心。儢不力也。",
    "X55n0919_007:0831b18": "當發下。請加誓。身精進如尅骨。誓心精如銘心。為法",
    "X55n0919_007:0831b19": "輸身名為許道。唐。虗也。無復等者。無復冠下。難心結",
    "X55n0919_007:0831b20": "行法。匪懈苦心端直其心。",
    "X55n0919_007:0831b21": "感佛下。蒙益。以生生等對四進者。生等對教。雖處處",
    "X55n0919_007:0831b22": "用。今以進是發動之義。對生便故。以教對生等義。比",
    "X55n0919_007:0831b23": "望可見。",
    "X55n0919_007:0831b24": "次釋禪中。先總約禪度。但是等下。列教。根本對藏。楞",
    "X55n0919_007:0831c01": "嚴對圓。且越中二。若立中二。應云雖云無生理定不",
    "X55n0919_007:0831c02": "成。雖云無量出假不成。若無下。斥偏。無定等者。此引",
    "X55n0919_007:0831c03": "大經。以常人況無心數定。世路平地尚自顛墜。況今",
    "X55n0919_007:0831c04": "無定道安尅乎。為是下。總標。略舉故但總云一心。",
    "X55n0919_007:0831c05": "次別明五門。數息至第九卷略明。七依定者。成論云。",
    "X55n0919_007:0831c06": "依此七處。能發無漏。能得聖果。次不淨以治欲。躭者。",
    "X55n0919_007:0831c07": "爾雅云。久樂也。字應從身。湎者。沈酒也。此中是假想",
    "X55n0919_007:0831c08": "觀。事在第九卷。背捨等。並由假想故便列之。",
    "X55n0919_007:0831c09": "慈治嗔。上釋忍中如橋地海。但是通忍。今專修治是",
    "X55n0919_007:0831c10": "故云別。亦是因便說喜等三。亦是喜等由慈成故。因",
    "X55n0919_007:0831c11": "用治相說樂欲等。治癡文略。可例諸文。毗曇以界方",
    "X55n0919_007:0831c12": "便等者。我及斷常并計世性等三。並癡攝故。初破我",
    "X55n0919_007:0831c13": "者。經論不同。雜阿毗曇合觀六界。謂四大．空．識。與大",
    "X55n0919_007:0831c14": "經十八界離合為異。四大品是十色界也。識界只是",
    "X55n0919_007:0831c15": "七心界也。法界具二准義可知。但加空界即身中空。",
    "X55n0919_007:0831c16": "論中一一推撿(云云)。今依禪經因緣以破我大。集二",
    "X55n0919_007:0831c17": "世為簡別故。三世破斷常者。相續故不斷。迭謝故不",
    "X55n0919_007:0831c18": "常。又過去破斷。未來破常。現在雙破。二世。現未也。不",
    "X55n0919_007:0831c19": "列無明行。非我治故。始終從遺體終至老死。皆由中",
    "X55n0919_007:0831c20": "陰一念無明而生我身。身屬眾緣。求我叵得。具如玄",
    "X55n0919_007:0831c21": "文。",
    "X55n0919_007:0831c22": "五種不淨者。大論廣明。今略辨治。種子。遺體也。父母。",
    "X55n0919_007:0831c23": "邪想憶念風。吹淫欲之火。肉髓膏流名之為精。業因",
    "X55n0919_007:0831c24": "緣故識託種子。吐淚者。大論云。身內欲虫。人和合時。",
    "X55n0919_007:0832a01": "男虫白精如淚而出。女虫赤精如吐而出。吹生處不",
    "X55n0919_007:0832a02": "淨。今云住處。所居曰住。從生為出。只是一意。猥。眾也。",
    "X55n0919_007:0832a03": "廁者。賤役也。自相不淨者。相居外故。譬如死狗以海",
    "X55n0919_007:0832a04": "水洗。餘一塵在。其臰如初。[月*寧]者。[月*丁][月*寧]也。上音頂。耳垢",
    "X55n0919_007:0832a05": "也。眵。昌移反。目淚凝現。痲尿者。其尿臰故。自性究竟。",
    "X55n0919_007:0832a06": "如文可見。",
    "X55n0919_007:0832a07": "次苦觀者。論云。復次此身一切皆苦。准大論文。以三",
    "X55n0919_007:0832a08": "途為苦。苦名上苦。諸天為壞苦。名中苦。人間為行苦。",
    "X55n0919_007:0832a09": "名下苦。念念常苦。計之為樂。雖是下苦亦具三苦。不",
    "X55n0919_007:0832a10": "應於中而生樂想。",
    "X55n0919_007:0832a11": "次明無常。中云如繫鳥等者。論云鳥來入瓶中。羅縠",
    "X55n0919_007:0832a12": "掩瓶口。縠穿鳥飛去。神明隨業走。受報如入瓶。業繫",
    "X55n0919_007:0832a13": "如縠掩。果謝如縠穿。業牽如隨走。籠瓶義同。故得隨",
    "X55n0919_007:0832a14": "喻。得繩者。准有部中以業立。得漸以後。後於前得。故",
    "X55n0919_007:0832a15": "使過未繫續不斷。其得如繩故云業繩。身死得謝。未",
    "X55n0919_007:0832a16": "來報起。如一業成。名之為法。即以大得得此業法。更",
    "X55n0919_007:0832a17": "以小得得此大得。至第二念。二得及業。俱名為法。以",
    "X55n0919_007:0832a18": "墮世故。又三大得。得前三法。次三小得。得三大得。如",
    "X55n0919_007:0832a19": "是展轉無量無邊。至業壞時各非得起。若大乘中但",
    "X55n0919_007:0832a20": "名藏識持至未來。然皆並為精血所籠。印壞文成等",
    "X55n0919_007:0832a21": "者。重顯籠瓶。此加中陰。大經云。如蠟印印泥。印滅泥",
    "X55n0919_007:0832a22": "合。印滅文成。文非泥出。不餘處來。以印因緣而成是",
    "X55n0919_007:0832a23": "文。經合喻云。現在陰滅中陰陰生。中陰陰滅後五陰",
    "X55n0919_007:0832a24": "生。是則現陰如印。中陰生處如泥。現陰若滅名為印",
    "X55n0919_007:0832b01": "壞。中陰若起名為文成。以中陰印印後生處。准說可",
    "X55n0919_007:0832b02": "知。故知印泥文成。更互生滅無暫停時。毗曇等者。即",
    "X55n0919_007:0832b03": "十四不相應行。大集等者。證命也。比丘不保七日等",
    "X55n0919_007:0832b04": "者。亦大論文。佛令比丘觀於無常。有云不保一年乃",
    "X55n0919_007:0832b05": "至一日。佛言皆非善修。有云不保一息。佛言方是善",
    "X55n0919_007:0832b06": "修。殃者。咎也。爾雅云。肉爛也。無父可恃。無母可怙。即",
    "X55n0919_007:0832b07": "理性法身無二智養。必死不疑。溘者。去也。冥謂陰方。",
    "X55n0919_007:0832b08": "精進滅火等者。進破懈怠。猶水滅火。事進如之。事唯",
    "X55n0919_007:0832b09": "身口。由心非進不悟無常。又不悟無常。故心無進。喭",
    "X55n0919_007:0832b10": "土者。傳也。應作諺字。若作喭者。予也。凡諸諺言。皆似",
    "X55n0919_007:0832b11": "聖悟。故自昔來以為實錄。可憐如事。進五媚如道心。",
    "X55n0919_007:0832b12": "山海等者。有四志梵志。恐身應死。皆來辭王。欲往一",
    "X55n0919_007:0832b13": "處以避無常。過七日已。市監白王言。有一梵志忽死",
    "X55n0919_007:0832b14": "市中。一既如是。驗三可知。野干。如前說。",
    "X55n0919_007:0832b15": "又復下。無我觀。忽聞等者。凡聞讚罵皆攬向己而起",
    "X55n0919_007:0832b16": "違從。況四大屬他。罵但罵色。焉能罵心。心性如手。執",
    "X55n0919_007:0832b17": "如膠塗。執心緣境。安有不著。酷者。甚也。如彼夜房者。",
    "X55n0919_007:0832b18": "實無有鬼。聞便橫計。二鬼爭屍者。小鬼擔屍。大鬼隨",
    "X55n0919_007:0832b19": "奪。令人分判。依實判之。為大鬼恠。拔其手足身分食",
    "X55n0919_007:0832b20": "之。小鬼愧故以屍補之隨著。曉已思惟。莫知誰身。凡",
    "X55n0919_007:0832b21": "夫皆然。莫非橫計一切皆為他所成故。如為怨逐等",
    "X55n0919_007:0832b22": "者。四倒如怨。逼心如逐。身如怨國。觀如叛出。至見道",
    "X55n0919_007:0832b23": "位方名小離。",
    "X55n0919_007:0832b24": "麞聞下。結三乘異。雖有此觀。期心不同。故結期心分",
    "X55n0919_007:0832c01": "其相別。初文者。生老病死如獦圍三界。五欲如水草。",
    "X55n0919_007:0832c02": "不遑視聽如不暇悕離。二縛如免脫。",
    "X55n0919_007:0832c03": "次支佛行相。支佛如鹿。觀智如透。侵習如免。自力如",
    "X55n0919_007:0832c04": "馳。愍他如[(厂@((既旡)日+口))*頁]。悲智為並。說法如鳴。所說非大名為呦",
    "X55n0919_007:0832c05": "呦。咽咽。鹿鳴也。咽食不下也。悲心若茲。自厭名痛。[(厂@((既旡)日+口))*頁]",
    "X55n0919_007:0832c06": "友名戀。昔曾同居名為本群。欲去而止名為踟蹰。利",
    "X55n0919_007:0832c07": "物無幾名為何益。說已入般名為茹氣。音教不住名",
    "X55n0919_007:0832c08": "為吞聲。茄。飲也。自利心強名漸漸悲。前進自出合哀",
    "X55n0919_007:0832c09": "悼。哀。憐也。",
    "X55n0919_007:0832c10": "次明菩薩。初譬。次合。文相皆是事助之益。故須合行。",
    "X55n0919_007:0832c11": "若全無下。說合行意。前二合略。則先前對。喻消。如法",
    "X55n0919_007:0832c12": "華譬。只合文極略。豈不消譬。合菩薩中。合文整足故",
    "X55n0919_007:0832c13": "但對合。大象合菩薩。無去合雖聞。圍合又起。去合不",
    "X55n0919_007:0832c14": "忍獨去。安下合自知力大等。以智下。合令群安隱。事",
    "X55n0919_007:0832c15": "度為功德。五分為法身。伏道為慧命。後後為增長。第",
    "X55n0919_007:0832c16": "三祇為大象。若小去。抑揚小。不及大抑也。初心可歎",
    "X55n0919_007:0832c17": "揚也。初祇之初名小菩薩。實異凡小亦可稱歎。不住",
    "X55n0919_007:0832c18": "不調等者。異凡故云住不調異。小故不住於調。雖知",
    "X55n0919_007:0832c19": "下三句。准說而不取證。故並云雖。",
    "X55n0919_007:0832c20": "多修下。結行成。此結三藏。三乘行別。故小事理但堪",
    "X55n0919_007:0832c21": "為助。佛印者。稱佛心故莫。事理不具印無是處。",
    "X55n0919_007:0832c22": "所以下。引昔化事釋成助意。有法譬合。初法中二。初",
    "X55n0919_007:0832c23": "引昔化。繫珠如正道。退大如重蔽。用小如用助。中途",
    "X55n0919_007:0832c24": "用小。助發其機。故云小機起。",
    "X55n0919_007:0833a01": "次又佛下。引現化儀。初明助意。本大如正道。大生如",
    "X55n0919_007:0833a02": "重蔽。用小如用助。當宜如佛讚。以小助大。諸佛尚讚。",
    "X55n0919_007:0833a03": "況今失理而不用助。",
    "X55n0919_007:0833a04": "如富家下。譬。如在囹圄。從廁孔出。出處雖猥。貴在脫",
    "X55n0919_007:0833a05": "身。法身亦爾(云云)。況正助合行。無非法界。合如文。",
    "X55n0919_007:0833a06": "次以六句料簡事理。初問者。以三藏事問無作道品。",
    "X55n0919_007:0833a07": "本修作道品。今反脩事度。事度應勝道品。答意者。並",
    "X55n0919_007:0833a08": "有事理。更互得名。亦互相攝。於治義便。故從度名。引",
    "X55n0919_007:0833a09": "佛化等。足顯助意。為出行相故辨勝劣。復欲通論諸",
    "X55n0919_007:0833a10": "教治相。更為三對三句。先列。次釋。釋中先別次通。別",
    "X55n0919_007:0833a11": "者三對別故。且以事對理而立三對。初相破者。如上",
    "X55n0919_007:0833a12": "指正修道品。若修下。即指今文。是事六度破理。道品",
    "X55n0919_007:0833a13": "反此。即是道品破六度。相修者。事治成竟。進修理。度",
    "X55n0919_007:0833a14": "度品更互。准上可知。言如上者。如上以生滅度攝生",
    "X55n0919_007:0833a15": "滅品。故更進修無作六度。相即者。生滅無作度品相",
    "X55n0919_007:0833a16": "即。故引經云皆摩訶衍。檀與念處廣品初故。相即如",
    "X55n0919_007:0833a17": "開。破修如癈。寄癈辨助豈其然乎。約教論者。通約諸",
    "X55n0919_007:0833a18": "法。文中略舉諦緣為言。有無等者。無益相破。有益相",
    "X55n0919_007:0833a19": "修。雙非即是相即意也。當知當教亦有三對。",
    "X55n0919_007:0833a20": "次攝調伏諸根中。即教教六度。度度六根。即是根根",
    "X55n0919_007:0833a21": "各六。乃成二十四番。品之根更對六作。又二十四。作",
    "X55n0919_007:0833a22": "通於受。且從一邊。初檀中為成調根。故置財施。此中",
    "X55n0919_007:0833a23": "四教若消釋者。必善教宗令成當教行相。",
    "X55n0919_007:0833a24": "次戒中所言無傷者。只是無破。言習應者。如是修習",
    "X55n0919_007:0833b01": "便得相應。故大品中。始自色心空。終至種智空。名為",
    "X55n0919_007:0833b02": "相應。殃掘云者。其煞千人。少一。欲害其母。佛即隨來。",
    "X55n0919_007:0833b03": "復欲害佛。佛為說法即得悟道。佛反問之。殃掘乃以",
    "X55n0919_007:0833b04": "從一至十塘數答佛。此即塘六文也。言了了者。今又",
    "X55n0919_007:0833b05": "義說。餘並如經。彼九界等者。各自謂極。故云非真。",
    "X55n0919_007:0833b06": "次引經中云亡三者。不同通教。能施所施及財物三。",
    "X55n0919_007:0833b07": "別。明知病等三。圓云空假中三。又可以對財等三而",
    "X55n0919_007:0833b08": "為所亡。通別圓觀而為能亡。則教教皆名事理合行。",
    "X55n0919_007:0833b09": "應是下。釋合行相。先略立。次自他下。釋。具事理自他",
    "X55n0919_007:0833b10": "方名具足。事則破其慳心等者。略語捨財。應具身命。",
    "X55n0919_007:0833b11": "毫力不前名慳身法。未能傾生名慳命法。不欲入知",
    "X55n0919_007:0833b12": "名慳財法。今能亡三而行事施。身如聚沫。命若電光。",
    "X55n0919_007:0833b13": "財如糞土。名捨慳法。事施無理猶名慳心。觀心漸明",
    "X55n0919_007:0833b14": "亡十界三。名破慳心。慳心破已遍。應法界施十界三。",
    "X55n0919_007:0833b15": "名為捨法財施助法。法施融財乃曰合行。斯為大益。",
    "X55n0919_007:0833b16": "二破等者。破法破心。捨財捨法。理為施體。事為施用。",
    "X55n0919_007:0833b17": "此約自行。乃至亦即中四即六根淨。",
    "X55n0919_007:0833b18": "次攝佛威儀者。前二攝因。下十攝果。所以因略果廣",
    "X55n0919_007:0833b19": "者。世多不知行理具果。不能遍辨。舉十令知。不動法",
    "X55n0919_007:0833b20": "性現諸威儀。應知豈十。略示方隅。初來意。今逐下。別",
    "X55n0919_007:0833b21": "明攝相。既以六助還應六攝。六名狹故品言之。以度",
    "X55n0919_007:0833b22": "與品數異理同。道品但為四諦中一。以一狹故復用",
    "X55n0919_007:0833b23": "四諦。文中雖分四種十力。亦如四諦。諦外無法。故引",
    "X55n0919_007:0833b24": "殃掘無量力證。大經亦對二乘辨諦。今亦且對小乘",
    "X55n0919_007:0833c01": "辨力。故一一力皆具四義。初處非處中云乃至無作",
    "X55n0919_007:0833c02": "越中二故。若欲知者。但以無生例生滅。無量例無作。",
    "X55n0919_007:0833c03": "巧拙有殊緣理不別下。九皆須對教辨之。方曉淺深。",
    "X55n0919_007:0833c04": "應知後三即三明也。問。諦既攝十。何須明十。答。諦因",
    "X55n0919_007:0833c05": "力果。以因攝果何須此疑。",
    "X55n0919_007:0833c06": "是一法門等者。釋疑也。初釋四種疑。生機不同。故唯",
    "X55n0919_007:0833c07": "至四。不令等者。一音異解各得益故。能仁者。亦曰能",
    "X55n0919_007:0833c08": "儒．直林．度沃燋等。具如華嚴名號品中。菩薩智臣等",
    "X55n0919_007:0833c09": "者。佛五時化。大權咸知。如王但云先陀婆來。智臣便",
    "X55n0919_007:0833c10": "舉鹽水器馬。機應主伴不差毫微。鄭亦重也。具如涅",
    "X55n0919_007:0833c11": "槃師子吼．迦葉等倒。",
    "X55n0919_007:0833c12": "問十力去。釋因果疑。何以助道之因而收果德。答意",
    "X55n0919_007:0833c13": "者。可收可修。誰云得果。十力既然。諸法悉爾。初引論",
    "X55n0919_007:0833c14": "二。並初心可修。初文者。但不應住。誰云不修。",
    "X55n0919_007:0833c15": "若爾下。次引華嚴。先更難論雖修非得。此難初釋。次",
    "X55n0919_007:0833c16": "難後釋。縱未究竟亦在初住。故初心無。",
    "X55n0919_007:0833c17": "次若依下。正引經答。住前有分。初住方得。既其有分",
    "X55n0919_007:0833c18": "非初心無。復云乃至等。知初住分得十力。先當分別",
    "X55n0919_007:0833c19": "十種法者。自古分文。文在住前義當於信。云三業及",
    "X55n0919_007:0833c20": "佛法僧戒者。此中語略身等及業。故成六也。及佛等",
    "X55n0919_007:0833c21": "四即成十也。此是法慧答正念天子文。令推此十法",
    "X55n0919_007:0833c22": "皆不可得。無非法界。且從皆非梵行以說具四得戒。",
    "X55n0919_007:0833c23": "故名梵行。文中雖即從事而推。緣理推事。事已顯理。",
    "X55n0919_007:0833c24": "若不爾者云何入住。",
    "X55n0919_007:0834a01": "次引地持者。義通圓今。且廢別故。前後文引此九禪",
    "X55n0919_007:0834a02": "皆通二義。今應從圓。若爾。何以云地。答。論別義多。故",
    "X55n0919_007:0834a03": "引別地況圓初住。聞思前位已修十力。故准華嚴不",
    "X55n0919_007:0834a04": "應疑也。二乘除入者。除者捨也。入者解也。捨惑得入",
    "X55n0919_007:0834a05": "即八勝處。大論．仁王並云八除入。豈非等者。結意。",
    "X55n0919_007:0834a06": "十住下。釋名。得勝堪能。皆從果釋。故因至果有斯勝",
    "X55n0919_007:0834a07": "能。毗曇中問。何故佛智立以力名。答無障義故名為",
    "X55n0919_007:0834a08": "力。名通義通廣狹則別。",
    "X55n0919_007:0834a09": "然佛力下。釋疑。云此二釋者。此十化生。足及殃掘。無",
    "X55n0919_007:0834a10": "量力十。復無量故。十皆無量。亦如大經。無量准四。比",
    "X55n0919_007:0834a11": "前可知。此下九科。大論諸經法相甚廣。今略名目以",
    "X55n0919_007:0834a12": "顯攝相。",
    "X55n0919_007:0834a13": "次攝四無畏者。智力內充對外無畏。畏故次言之。如",
    "X55n0919_007:0834a14": "釋力名中第二釋也。初正釋。次道品下。結成。次引大",
    "X55n0919_007:0834a15": "論釋名。大眾者。天人摩梵及婆羅門。",
    "X55n0919_007:0834a16": "十住下。引十住釋疑。初難。於四事下。釋。佛應下。重難。",
    "X55n0919_007:0834a17": "舉要下。重釋。初文以略難四。次文以廣難四。故知四",
    "X55n0919_007:0834a18": "是處中之說。論問與佛別。論答菩薩非一切處故別。",
    "X55n0919_007:0834a19": "次攝十八不共者。初正攝。既內充外用。德必超過諸",
    "X55n0919_007:0834a20": "凡聖上。故次云也。此亦略當釋名意也。云十二法者。",
    "X55n0919_007:0834a21": "恐悞。准文但闕十一法耳。初文七法已屬三度。即身",
    "X55n0919_007:0834a22": "口無失屬戒。無不定心無不知已捨屬定。欲進念無",
    "X55n0919_007:0834a23": "減屬進。十一者謂慧解脫解脫知見三無減。三業隨",
    "X55n0919_007:0834a24": "慧行。此六既列在文。餘五即智慧知三世意無失無",
    "X55n0919_007:0834b01": "異想。文雖不列。合在慧無減中。以十一法同屬慧故。",
    "X55n0919_007:0834b02": "欲略知相狀。如法界次第。今文釋慧無減中。常照至",
    "X55n0919_007:0834b03": "而為說法屬無異想。不失先念一句屬意無失。餘三",
    "X55n0919_007:0834b04": "合在解脫無減中。何者。論釋解脫無減中但云具足",
    "X55n0919_007:0834b05": "有為無為二種解脫。言有為者。即無漏智慧相應。言",
    "X55n0919_007:0834b06": "無為者。謂煩惱盡。今文云憶三世等。即智慧知三世。",
    "X55n0919_007:0834b07": "以義同故。故合說之。六度之中但出三學及以進者。",
    "X55n0919_007:0834b08": "三攝六足。加進成四。四闕施忍者。以易行故。又亦可",
    "X55n0919_007:0834b09": "略。若義立者。以念為忍。無不知已捨為檀。結成中云",
    "X55n0919_007:0834b10": "如上者。既皆相攝。准道品說。",
    "X55n0919_007:0834b11": "次攝四無礙者。諸佛於四法捷疾自在。故云無礙。初",
    "X55n0919_007:0834b12": "二識藥。第三知病。第四授藥。故第二約四教及第二",
    "X55n0919_007:0834b13": "同入一實。悉是法藥。第三即是十界病相。第四還約",
    "X55n0919_007:0834b14": "四教授藥。次重釋辭。但約四種不云十界者。從機緣",
    "X55n0919_007:0834b15": "說。四機不出十界故也。",
    "X55n0919_007:0834b16": "次釋六通。至禪境六通中說。約瓔珞釋名者。天然之",
    "X55n0919_007:0834b17": "意徹照無礙。故名神通。眼耳指調伏諸根中者。通與",
    "X55n0919_007:0834b18": "調伏俱具四釋。故餘之三通指十力者。他心欲力餘",
    "X55n0919_007:0834b19": "二名同。亦隨教攝。准調伏根結成攝法。文中亦闕。",
    "X55n0919_007:0834b20": "三明指六通者。通既入教。三明亦然。婆沙問餘三何",
    "X55n0919_007:0834b21": "以不名明耶。答身但工巧。耳但聞聲。他心知想。不要",
    "X55n0919_007:0834b22": "立明。餘三立者。宿命知過去。天眼知未來。漏盡盡漏。",
    "X55n0919_007:0834b23": "更有多意。具如論文。准少望大。橫竪廣狹亦廣可知。",
    "X55n0919_007:0834b24": "次攝四攝者。同事者。亦可云同其苦集陀羅尼。別唯",
    "X55n0919_007:0834c01": "在大。通通大小。毗尸是三藏。菩薩尚得歸命救護陀",
    "X55n0919_007:0834c02": "羅尼。況通菩薩。大論云。陀羅尼者。或心相應。或不相",
    "X55n0919_007:0834c03": "應。或有漏。或無漏。九智除盡智等。如是皆阿毗曇中",
    "X55n0919_007:0834c04": "陀羅尼義。故亦隨教。各有智力總持。即是當教中陀",
    "X55n0919_007:0834c05": "羅尼義也。",
    "X55n0919_007:0834c06": "次攝三十二相者。具如覩相發心中。故初教中云。從",
    "X55n0919_007:0834c07": "還用至終不出施戒慧者。此三能攝。相因足故。施戒",
    "X55n0919_007:0834c08": "生人天。以慧導諸行。次通教中云。不同上者。以即空",
    "X55n0919_007:0834c09": "心初心即修。不必待至三祇滿位。故體業果與三藏",
    "X55n0919_007:0834c10": "別。故引般若及以十住並空為體。故大論中亦以一",
    "X55n0919_007:0834c11": "度而為相因。別圓相因皆由觀理。故引無量壽等。不",
    "X55n0919_007:0834c12": "同前二。廣如薩遮．華嚴二經所明。",
    "X55n0919_007:0834c13": "次知次位者。先明來意。修前七法入位不定。仍恐下",
    "X55n0919_007:0834c14": "根未得謂得。故亦令識四教真似。四教各有真解脫",
    "X55n0919_007:0834c15": "位。證已示人名為知見。言朱紫者。朱正色。如真紫間",
    "X55n0919_007:0834c16": "色。如似真妄猶雜。故如間色。初通別四門。明門能通。",
    "X55n0919_007:0834c17": "意在斷惑。以入真位。如三藏中。七賢七聖二十七賢",
    "X55n0919_007:0834c18": "聖等別。故云有殊。斷惑多少及所緣理。更無差別孱",
    "X55n0919_007:0834c19": "理也。二乘多論等者。始自五停。期心不別。故云多也。",
    "X55n0919_007:0834c20": "隨根利鈍。或一或七。縱有諸門。諸論小別。亦非碩異。",
    "X55n0919_007:0834c21": "故云不過迭動。菩薩三祇百劫。故曰時長。六度百福。",
    "X55n0919_007:0834c22": "故云行遠。不同一生。故云亦別。所起各異。名[這言+至]路殊。",
    "X55n0919_007:0834c23": "不出真諦。名歸途一。則處處迴心不同於小。次此下。",
    "X55n0919_007:0834c24": "斥濫。",
    "X55n0919_007:0835a01": "次通教位中簡別等。具如玄文第五卷初。十義料簡",
    "X55n0919_007:0835a02": "名通義圓等。次別位中。先明位意。言一往者。經論不",
    "X55n0919_007:0835a03": "同。具指此等以為大略。攝論多別。華嚴位位皆有行",
    "X55n0919_007:0835a04": "布普賢二門。今且從別。故云一往。通論者。如中．攝等",
    "X55n0919_007:0835a05": "通申大乘。若智論．地論別申一經。那得等者。破執也。",
    "X55n0919_007:0835a06": "今明下。述論意。阡陌等者。南北為阡。東西為陌。諸門",
    "X55n0919_007:0835a07": "如緯。諸位如經。門殊果一。故云一也。此方等者。文舉",
    "X55n0919_007:0835a08": "通別。意兼藏圓。今正明別。對辨異。縱論盡過門理可",
    "X55n0919_007:0835a09": "知。",
    "X55n0919_007:0835a10": "經等者。證門異理同。開已俱實。安有不融。世以大師",
    "X55n0919_007:0835a11": "破斥而為小失。然不見遍會乃成大融。況以十意通",
    "X55n0919_007:0835a12": "經。無諍不息。然圓教諸行門理易融。別教既是界外",
    "X55n0919_007:0835a13": "折法。文多互異。恐生諍計。是故因以十意通融。次位",
    "X55n0919_007:0835a14": "即是十中之一。故此十意遍通一切。十中前六借用",
    "X55n0919_007:0835a15": "五重玄義。後四借用諸經附文。於前五中。第一用顯",
    "X55n0919_007:0835a16": "體意。具如境妙中說。第二用判教意。先譬。次即是下。",
    "X55n0919_007:0835a17": "合譬。即將合文以釋譬意。綱即細之外圍。格乃物之",
    "X55n0919_007:0835a18": "內體。得教遠度如綱格也。外正曰匡。內實曰骨。即四",
    "X55n0919_007:0835a19": "門外正。一理內實。橫周如盤。竪窮如峙。門門各有橫",
    "X55n0919_007:0835a20": "竪諸行。涇濁渭清則頓清漸濁。漸中諸教迭為清濁。",
    "X55n0919_007:0835a21": "第三用釋名意。一代教法首題名字。名該一部。部內",
    "X55n0919_007:0835a22": "義兼大小頓漸。言義相乖不可以世情和會。不可以",
    "X55n0919_007:0835a23": "文字愽解。得四悉檀意無處不通。諸法相望[牙(必心)+?]為彼",
    "X55n0919_007:0835a24": "此。於赴機教情何所疑。第四即明用意。若見佛若報",
    "X55n0919_007:0835b01": "能所破立用法華意。清無滯礙能所適然。第五用門",
    "X55n0919_007:0835b02": "明宗意。使方便與證因果不濫。一切權因悉歸實果。",
    "X55n0919_007:0835b03": "第六開拓義理使佛意不壅。雖復開拓不乖本文。綸。",
    "X55n0919_007:0835b04": "絲索也。渚。絲頭也。豪一一者。文彩順貌。第七附文。云",
    "X55n0919_007:0835b05": "開章等者。一家義疏無不如是之。且如止觀本令修",
    "X55n0919_007:0835b06": "觀。尚十章十境生起次第。第八則總用前七。據理消",
    "X55n0919_007:0835b07": "釋。無諸浮詞。意存文旨。九翻譯者。前朝爭輕未多紛",
    "X55n0919_007:0835b08": "競。但是西語悉曰胡音。後因黃冠虗搆偽立。後代所",
    "X55n0919_007:0835b09": "制特諱胡音。第十附文成觀者。觀與經合。內即真心。",
    "X55n0919_007:0835b10": "如法華玄疏。凡諸解義皆為四釋。第四皆存觀心一",
    "X55n0919_007:0835b11": "門。唯翻譯等者。方音不同。非關義理。不可卒備。故云",
    "X55n0919_007:0835b12": "未假。云而有觀心一意者。且與而論之。若奪論者。皆",
    "X55n0919_007:0835b13": "不稱於當部。文旨淺偽何疑。次位者下。正示今文。十",
    "X55n0919_007:0835b14": "中之位即今十乘中之一也。",
    "X55n0919_007:0835b15": "次釋圓教位者。先明五悔為入位方便。他宗圓修都",
    "X55n0919_007:0835b16": "無此意。將何以為造極之首。空談舉心。即事撿行。乃",
    "X55n0919_007:0835b17": "無毫微。",
    "X55n0919_007:0835b18": "若四種下。明方便來意。先知下。明五悔意。為入觀之",
    "X55n0919_007:0835b19": "方。是故重牒前文觀法。",
    "X55n0919_007:0835b20": "次明五悔。雖有下四。莫非悔罪。故皆名悔。具如文中",
    "X55n0919_007:0835b21": "各有所治。今僧常行。前四出十住婆沙。發願文在涅",
    "X55n0919_007:0835b22": "槃。准在彌勒問等諸經多皆五悔故。彌勒問經云。晝",
    "X55n0919_007:0835b23": "夜六時勤行五悔。不假苦行能得菩提。若皆悔罪應",
    "X55n0919_007:0835b24": "無次第。准十住．占察。次第並同。故今依之。何者。若舊",
    "X55n0919_007:0835c01": "罪不除。徒施勸請。勸已立行。除嫉居先。尚不喜他。何",
    "X55n0919_007:0835c02": "能迴向。四法具足。須願導之。尚得菩提。何罪不滅。",
    "X55n0919_007:0835c03": "初懺悔中。初釋名。云陳露等者。陳。列也。首也。具如金",
    "X55n0919_007:0835c04": "光明疏懺悔品。辭在法華三昧中。亦可隨己智力任",
    "X55n0919_007:0835c05": "意廣陳。",
    "X55n0919_007:0835c06": "勸請者。大為二意。一請住世。二請轉法輪。大論至云",
    "X55n0919_007:0835c07": "云者。如論廣釋。論問諸佛之法自應說法。又若現見",
    "X55n0919_007:0835c08": "諸佛容可請佛。今乃不見如何云請。答佛雖必說。請",
    "X55n0919_007:0835c09": "者得福。如人請王。王豈乏少。而請者得恩。如修慈心。",
    "X55n0919_007:0835c10": "眾生亦無有得樂者。而修者獲福。眾生雖不面見諸",
    "X55n0919_007:0835c11": "佛。佛常見之。假使不見。請必有福。又破外道等種種",
    "X55n0919_007:0835c12": "因緣。",
    "X55n0919_007:0835c13": "次請轉下至一切盡。是論文。故須二請。夫命至得住",
    "X55n0919_007:0835c14": "等者。明請所指心住。色住何所須請。色次。次舉喻中。",
    "X55n0919_007:0835c15": "報命如佛。我心如業。又報命如色。業如大悲。我心不",
    "X55n0919_007:0835c16": "息。願佛住世。變化亦然。莫不由心。",
    "X55n0919_007:0835c17": "次隨喜者。喜前諸佛住世。過去下種。現在重聞。得成",
    "X55n0919_007:0835c18": "熟益。或現種當益。皆因法輪。故我隨喜。隨喜乃是生",
    "X55n0919_007:0835c19": "福中最。不得不為。如賣買等者。論問。云何以隨喜過",
    "X55n0919_007:0835c20": "二乘心。論答。以此隨喜迴與眾生。觀眾生具正緣了",
    "X55n0919_007:0835c21": "等者。如常不輕。觀諸眾生具足三因。我今敬其正因。",
    "X55n0919_007:0835c22": "正因之中三因具足。況無始時誰不曾聞一句一彈",
    "X55n0919_007:0835c23": "指耶。毒皷者。具在大經。如以雜毒塗皷擊之。若有聞",
    "X55n0919_007:0835c24": "者遠近皆死。聞破無明名為近死。但成種子名為遠",
    "X55n0919_007:0836a01": "死。諸經諸味皆有斯意。法華隨喜法等者。隨喜品中",
    "X55n0919_007:0836a02": "校量聞法而生隨喜。故云法也。大品隨喜人者。經云。",
    "X55n0919_007:0836a03": "若聲聞人能發心者。我亦隨喜。喜彼發心。故名為人。",
    "X55n0919_007:0836a04": "迴向者。以隨喜福施與眾生。共趣菩提。言施眾生者。",
    "X55n0919_007:0836a05": "福因不可與眾共。期心在果。故云共也。若因與之。將",
    "X55n0919_007:0836a06": "何以為菩提之因。如迴聲等者。論問。菩薩勝二乘何",
    "X55n0919_007:0836a07": "足為奇。答。不以功德比之。但以隨喜迴向心比。如巧",
    "X55n0919_007:0836a08": "匠指示倍得價直。聲聞自行如執斧者。不取等者。釋",
    "X55n0919_007:0836a09": "上也。不取苦。不念集。不見滅。不得道。皆無所得。名不",
    "X55n0919_007:0836a10": "分別。如是方名正迴向也。實相無取乃至無分別故",
    "X55n0919_007:0836a11": "也。能迴向至不生等者。能謂能迴向心。所謂眾生佛",
    "X55n0919_007:0836a12": "果。亡能亡所。所迴之法無不歸實無已。今當等者。三",
    "X55n0919_007:0836a13": "世推求向來之心皆不可得。如三世諸佛所知等者。",
    "X55n0919_007:0836a14": "佛唯實相而為所知。種智佛眼為能知見。唯此及以",
    "X55n0919_007:0836a15": "弘誓萬行是佛所許。是名真實等者。如向能所及以",
    "X55n0919_007:0836a16": "所許方名真實。非向權果。權果虗妄。此即對破藏通",
    "X55n0919_007:0836a17": "所期。非下中上。故云最上。即圓教也。則不謗佛等者。",
    "X55n0919_007:0836a18": "計於佛果以為四句。皆名為謗。非苦故無過咎。非集",
    "X55n0919_007:0836a19": "故無繫著。有道故無毒。有滅故無失。故當依此而為",
    "X55n0919_007:0836a20": "迴向。何但等者。以懺等三及後發願。皆准迴向。依無",
    "X55n0919_007:0836a21": "作諦而懺悔等。方見罪性乃至發願弘誓平等。",
    "X55n0919_007:0836a22": "次發願者。初釋名。云如許等。券。契也。御。待也。亦名至",
    "X55n0919_007:0836a23": "盛。物者。如四弘中。初二為惡。後二為善。遮惡為遮持。",
    "X55n0919_007:0836a24": "持善為總持。以誓願火竪諸行坏。四弘為總等者。一",
    "X55n0919_007:0836b01": "切諸願以四攝盡。法藏等者。觀經．悲華竝云。彌陀因",
    "X55n0919_007:0836b02": "名法藏。於自在王佛所聞說二百一十億佛剎發願。",
    "X55n0919_007:0836b03": "觀經復云。為欲攝取諸佛土故。發四十八願。發已地",
    "X55n0919_007:0836b04": "動。為佛所記。大論問。菩薩何須發願。答。若無願者。如",
    "X55n0919_007:0836b05": "牛無御則無所至。若爾。無願不得報耶。答。雖得則寂。",
    "X55n0919_007:0836b06": "華嚴者。具如新經。十四梵網十大願等。今五悔中義",
    "X55n0919_007:0836b07": "兼總別。",
    "X55n0919_007:0836b08": "今於道場等者。結意。勸請等者。亦先云懺悔。破於三",
    "X55n0919_007:0836b09": "業遮性。文闕義足。昔謗今請故得翻之。昔嫉今喜有",
    "X55n0919_007:0836b10": "何不破。言諸有者。昔不知出[而/火]但在諸有。故二迴向",
    "X55n0919_007:0836b11": "皆非流轉。亦應云發願破耶。願在前。",
    "X55n0919_007:0836b12": "若能下。正明圓位。於中初更辨五悔功能。近位遠果",
    "X55n0919_007:0836b13": "莫不由茲。文引初品。乃是四信。初一念信解。雖現未",
    "X55n0919_007:0836b14": "不同二處。義故得互引。然初品唯觀。二三加助。第四",
    "X55n0919_007:0836b15": "涉事未能廣及。第五純事。事即理故。復能等者。良由",
    "X55n0919_007:0836b16": "斟量觀道生熟方可造行。使進趣有方。不同今人。或",
    "X55n0919_007:0836b17": "苦筞亡形。或端拱持理。具如前來。事理合行即當宜",
    "X55n0919_007:0836b18": "也。五品行相。疏文委釋。四念處中以擬三藏五停心",
    "X55n0919_007:0836b19": "位。何者。以隨理除於疑散。以讀誦除於雜求。以說法",
    "X55n0919_007:0836b20": "性法。悉以六度除迷理愚。以正行除於事障。若爾。通",
    "X55n0919_007:0836b21": "別云何。答。別但以定慧停心。通須見五如幻。",
    "X55n0919_007:0836b22": "復次下。更約陰入位明。前雖唯圓。今通諸教。五種人",
    "X55n0919_007:0836b23": "者。果地二乘及以後三或斷菩薩。此後四德既對似",
    "X55n0919_007:0836b24": "位。爾前盡以三菩薩攝。",
    "X55n0919_007:0836c01": "次十信位者。由五品圓伏。故麤惑先除。立此一位。以",
    "X55n0919_007:0836c02": "諸論中更無十信。斷見思者。委釋具如圓四念處。今",
    "X55n0919_007:0836c03": "但釋初信而已。菩薩戒疏乃以十乘橫竪對之。今文",
    "X55n0919_007:0836c04": "少不次第。如彼應知。",
    "X55n0919_007:0836c05": "次入真位者。彼四念處及菩薩戒疏委悉明之。然聖",
    "X55n0919_007:0836c06": "位不濫。非凡所觀。故諸聖位但出功能。",
    "X55n0919_007:0836c07": "第九安忍中有法譬合。法中云爽者。明也。譬中云鋒",
    "X55n0919_007:0836c08": "刃。復以飛霜喻於鋒刃。聰善於聽。心敏於事。叡者深",
    "X55n0919_007:0836c09": "明也。鄴洛禪師者。鄴在湘州。齊魏所都。大興於佛法。",
    "X55n0919_007:0836c10": "禪祖之一盛化於茲。護時人情不彰其號。武津者。南",
    "X55n0919_007:0836c11": "岳陳州頊城武津人也。臨終之時。有智顗師諮疑禪",
    "X55n0919_007:0836c12": "要。師因為說十地法門。驚異心目。智顗曰。恐師位階",
    "X55n0919_007:0836c13": "十地。師曰。吾但淨六根。所著願文現行於世。然此四",
    "X55n0919_007:0836c14": "釋將對三術。此應不然。今引意者。誡於後學。善須決",
    "X55n0919_007:0836c15": "擇。勤勤不已。四度言之。大師指南岳為高勝人。垂此",
    "X55n0919_007:0836c16": "嚴軌可以為鏡焉。",
    "X55n0919_007:0836c17": "次引大論者。論禪度中問云。菩薩應化人為事。云何",
    "X55n0919_007:0836c18": "自靜棄捨眾生。答。身雖遠離。心不遠離。如身病喻(云",
    "X55n0919_007:0836c19": "云)。至六根淨等者。此語初依最後極位。大經云。具煩",
    "X55n0919_007:0836c20": "惱等。大象等者。今以久行名為大。不同前文以三祗",
    "X55n0919_007:0836c21": "為大。捍。衝也。格字應從土。禮云。發然後禁。不可捍垎。",
    "X55n0919_007:0836c22": "注云。捍垎者。堅不可入也。前既以五品為小象。今須",
    "X55n0919_007:0836c23": "以六根為大象。既離界繫。違順無施。道種智力如日",
    "X55n0919_007:0836c24": "照世物。無始苦猶如長氷。機熟獲益名為自治。",
    "X55n0919_007:0837a01": "若被等者。令觀法散滅名內侵。使諸行破壞名外盡。",
    "X55n0919_007:0837a02": "蠧者。害物虫也。言三術者。如上所列。一莫受。二縮德。",
    "X55n0919_007:0837a03": "三萬里內。三術者即空假中。外障是軟賊。謂名譽等。",
    "X55n0919_007:0837a04": "內障是強賊。即煩惱等。是故內外用術不同。毗嵐。猛",
    "X55n0919_007:0837a05": "風也。若吹須彌猶如腐草。文舉斥禪少惡為違順之",
    "X55n0919_007:0837a06": "端。故自揣之無令破敗。坏器菴華並在大論。以喻初",
    "X55n0919_007:0837a07": "心。堆者。聚土也。菴華少實。若得此意等者。若於陰境",
    "X55n0919_007:0837a08": "安忍得淨六根。尚已觀破菩薩之境。豈應更有煩惱",
    "X55n0919_007:0837a09": "等耶。不為是人分別下九。",
    "X55n0919_007:0837a10": "十無法愛中云行上九事破內外障等者。雖得相似。",
    "X55n0919_007:0837a11": "未入真位。良有住著。著此相似。亦名頂墮。具歷四教",
    "X55n0919_007:0837a12": "辨頂墮位。並似道也。",
    "X55n0919_007:0837a13": "初寄三教。從既不入下。正明今位。初三藏者。文中先",
    "X55n0919_007:0837a14": "簡非頂墮位。即煖與忍。煖一向退。忍非退位。故此二",
    "X55n0919_007:0837a15": "位非頂非墮。通教例知。別在十行。復無墮義。縱未入",
    "X55n0919_007:0837a16": "地終無造過。",
    "X55n0919_007:0837a17": "大論云下。出圓似位。有愛之相。今人下。明不關餘教。",
    "X55n0919_007:0837a18": "六根但以住頂名墮。必非退墮。故此頂位不同藏通。",
    "X55n0919_007:0837a19": "故大論中頂墮二義。一者頂退名墮。二者住頂名墮。",
    "X55n0919_007:0837a20": "小教亦二。住亦有退。今圓教中但有一義。住而無退。",
    "X55n0919_007:0837a21": "今止觀下。結示。過此已去。非此行要。故置不論。故云",
    "X55n0919_007:0837a22": "齊此。故諸經論明初住已上。多論輔佛施化之相。少",
    "X55n0919_007:0837a23": "說自行進道之儀。後重說者。義雖指在菩薩境中。至",
    "X55n0919_007:0837a24": "於見境。餘缺不論。",
    "X55n0919_007:0837b01": "此既法說十乘。還引譬文大車助顯。先列。次合。欲知",
    "X55n0919_007:0837b02": "合文具如疏釋。總而言之只是十法。具用前意。此略",
    "X55n0919_007:0837b03": "對之。次結位者下。以一念心即是大車。故即一念具",
    "X55n0919_007:0837b04": "足三德。車體真性。具度資成。白牛般若。始自本有終",
    "X55n0919_007:0837b05": "乎道場。六即無缺。今人下。斥耶。借字。子謝反。設與乘",
    "X55n0919_007:0837b06": "名運至三惡。其因不出諸見故也。",
    "X55n0919_007:0837b07": "正法下。顯正不同惡空。故云正法。御法不壞名金剛",
    "X55n0919_007:0837b08": "城。具一切法名為寶藏。具足釋寶藏。無缺釋金剛。空",
    "X55n0919_007:0837b09": "謂理是名為禿空。故引大經斥奪其計。理闕嚴餝故",
    "X55n0919_007:0837b10": "名為壞。非三乘攝故名為驢。執見明利故云南行。常",
    "X55n0919_007:0837b11": "坐觀意者。且指四種三昧之初。故云端坐。法乃通於",
    "X55n0919_007:0837b12": "一切諸儀。",
    "X55n0919_007:0837b13": "次歷緣等者。且對六受。故端坐外咸曰餘儀。對三三",
    "X55n0919_007:0837b14": "昧。其言亦通初行緣十法。是約下。結。",
    "X55n0919_007:0837b15": "次行既下。例餘諸儀。次三三下。釋疑。次對境中。初眼",
    "X55n0919_007:0837b16": "色具十。",
    "X55n0919_007:0837b17": "次例餘塵。初境中。外道打髑髏等者。增一中佛與五",
    "X55n0919_007:0837b18": "百比丘俱行至大畏林。將一切髑髏令鹿頭打。盡知",
    "X55n0919_007:0837b19": "死因及來生處。外法尚爾。況出假菩薩於諸法耶淨。",
    "X55n0919_007:0837b20": "名不來相等。舉六作中。行不見相。舉六受中。見以根",
    "X55n0919_007:0837b21": "塵。作受皆法界故。發心下六。可以意得。",
    "X55n0919_007:0837b22": "八次位中若漸見者。普賢觀云。若能正心正意。漸以",
    "X55n0919_007:0837b23": "心眼見東方佛。初見一佛。次則遍見東方諸佛。乃至",
    "X55n0919_007:0837b24": "十方。言頓見者。不輕品云。彼比丘臨欲終時。聞經受",
    "X55n0919_007:0837c01": "持。得六根淨。故不名漸。從眼入等者。即自行也。",
    "X55n0919_007:0837c02": "次引淨名是自行。化他名為佛事。次譬。斥黑蚖等者。",
    "X55n0919_007:0837c03": "蚖與長虵但[牙(必心)+?]舉耳。不修止觀如長虵。善解止觀懷",
    "X55n0919_007:0837c04": "珠。次引譬。皆先譬次合。械者兵器之總名。戟者短戈。",
    "X55n0919_007:0837c05": "戟中有小刺名雄戟也。若為國麴[薩/米]等者。此是尚書",
    "X55n0919_007:0837c06": "殷高宗聘傅說文。若作酒醴以汝為麴[薩/米]等。意云共",
    "X55n0919_007:0837c07": "調國事如米得麴。[薩/米]亦麴類也。用而屢比者。比。乖也。",
    "X55n0919_007:0837c08": "又軍走曰北。解髻等者。尚書云。德懋懋官。功懋懋償。",
    "X55n0919_007:0837c09": "懋。勉也。今之實償。償中之極。如與珠也。野巫者。男師",
    "X55n0919_007:0837c10": "曰巫。女師曰覡。",
    "X55n0919_007:0837c12": "止觀輔行搜要記卷第七"
}