{
    "T14n0565_001:0921c06": "No. 565 [No. 566]",
    "T14n0565_001:0921c07": "順權方便經卷上一名轉女菩薩",
    "T14n0565_001:0921c09": "西晉月支三藏竺法護譯",
    "T14n0565_001:0921c10": "1 沙門法品沙門法品第一",
    "T14n0565_001:0921c11": "聞如是：一時，佛在王舍城靈鷲山中，與大比",
    "T14n0565_001:0921c12": "丘眾俱、比丘五百、菩薩八千，一切大聖神",
    "T14n0565_001:0921c13": "通已達，已逮總持辯才無礙，獲無所畏得不",
    "T14n0565_001:0921c14": "起忍，奉無數佛殖眾德本，皆志大乘至不",
    "T14n0565_001:0921c15": "退轉，弘無蓋哀救濟十方。",
    "T14n0565_001:0921c16": "其名曰空無菩薩、持土菩薩、持人菩薩、持",
    "T14n0565_001:0921c17": "祠身菩薩、觀意菩薩、淨意菩薩、上意菩薩、",
    "T14n0565_001:0921c18": "信樂意菩薩、持意菩薩、增念意菩薩、喜見",
    "T14n0565_001:0921c19": "菩薩、善見菩薩、可意見菩薩、普利可見菩",
    "T14n0565_001:0921c20": "薩、彌勒菩薩、普及一切賢劫菩薩，咸來集",
    "T14n0565_001:0921c21": "會悉共俱坐。爾時，世尊在王舍城開化一國，",
    "T14n0565_001:0921c22": "國王、大臣、百官群僚、長者、梵志、凡庶人民，僉",
    "T14n0565_001:0921c23": "共一心奉事供養，衣被、飲食、醫藥、床臥，一切",
    "T14n0565_001:0921c24": "所安莫不欣然。於時賢者須菩提，明旦著衣",
    "T14n0565_001:0921c25": "持鉢，欲行分衛，未入城門。行詣佛所，稽首足",
    "T14n0565_001:0921c26": "下，退住一面，前白佛言：「唯然，大聖！我夜臥",
    "T14n0565_001:0921c27": "寐夢中見已，坐佛樹下而見如來，稽首足下，",
    "T14n0565_001:0921c28": "遷住一面。時佛以紫金色手摩我頂上，頒宣",
    "T14n0565_001:0921c29": "斯言而告於我：『今日，須菩提！當得逮聞古昔",
    "T14n0565_001:0922a01": "已來所未聞法。』唯聖垂愍敢說此意，是則何",
    "T14n0565_001:0922a02": "等先之瑞應？」佛告須菩提：「有法典名曰順權",
    "T14n0565_001:0922a03": "方便，諸族姓子及族姓女所宜奉行，以斯比",
    "T14n0565_001:0922a04": "像先現瑞應，仁當逮聞未曾有法。」時須菩提",
    "T14n0565_001:0922a05": "前白佛言：「我今欲入王舍大城，因行分衛。」佛",
    "T14n0565_001:0922a06": "言：「從意順時無違道節，善哉！行矣！」",
    "T14n0565_001:0922a07": "時須菩提，見佛聽之，入城分衛，普行求食。",
    "T14n0565_001:0922a08": "尋到諸家貴姓、長者、梵志，因入其舍，在門中",
    "T14n0565_001:0922a09": "庭默然而住。時長者家有一女人，普莊嚴身",
    "T14n0565_001:0922a10": "珠璣瓔珞服栴檀香，以紫金寶文飾其體，端",
    "T14n0565_001:0922a11": "正姝好威發晃昱，光澤第一淨如蓮華，從其",
    "T14n0565_001:0922a12": "室出，問須菩提：「賢者！何緣住門中庭？」須菩提",
    "T14n0565_001:0922a13": "報曰：「姊欲知之，故來分衛。」其女答曰：「今須",
    "T14n0565_001:0922a14": "菩提，故復懷抱分衛想乎？斷思食耶？」須菩",
    "T14n0565_001:0922a15": "提答曰：「姊欲知之，食想已斷，又有是身父母",
    "T14n0565_001:0922a16": "遺體，在胞胎中飲食養之，而至成長，習之",
    "T14n0565_001:0922a17": "來久不可離食。」女又問曰：「須菩提賢者！未",
    "T14n0565_001:0922a18": "斷生死眾行故，有終始愁慼，悲泣不可意，傷",
    "T14n0565_001:0922a19": "不造證乎？」須菩提答曰：「已造證矣，身口心",
    "T14n0565_001:0922a20": "寂。」又問：「賢者為滅身乎？」須菩提答曰：「其滅",
    "T14n0565_001:0922a21": "度者無有身也，法無所除，亦無道行。」女又",
    "T14n0565_001:0922a22": "問曰：「若使諸法皆無滅除無所行者，賢者須",
    "T14n0565_001:0922a23": "菩提云何捨身而分衛乎？安和成就也？」須菩",
    "T14n0565_001:0922a24": "提答曰：「其滅定者當普觀之，休息興立，興",
    "T14n0565_001:0922a25": "立顯身亦復非造。」女又問曰：「其滅定者，所",
    "T14n0565_001:0922a26": "在定行則不滅度？」答：「以滅定則無所生，亦",
    "T14n0565_001:0922a27": "無所滅。」女又問曰：「若無所生、無所滅者，云",
    "T14n0565_001:0922a28": "何賢者，離身分衛不以安和？」須菩提答曰：",
    "T14n0565_001:0922a29": "「如來聲聞行分衛時，為捨身耶！」女又問曰：",
    "T14n0565_001:0922b01": "「佛歎賢者於聲聞中行空第一，空有處耶？」須",
    "T14n0565_001:0922b02": "菩提答曰：「然，如姊來言。」女又問曰：「其所行",
    "T14n0565_001:0922b03": "空豈往反乎？」須菩提答曰：「其行空者無有",
    "T14n0565_001:0922b04": "往反。」女又問曰：「假使空行無有往反，賢者",
    "T14n0565_001:0922b05": "何故周旋行來，而分衛乎？」須菩提答曰：「雖行",
    "T14n0565_001:0922b06": "分衛，不貪養身，欲以休息痛痒苦故，而行分",
    "T14n0565_001:0922b07": "衛也。」女又問曰：「賢者復有痛痒懷惱眾難厄",
    "T14n0565_001:0922b08": "乎？」須菩提答曰：「無痛痒不懷眾難，又欲休",
    "T14n0565_001:0922b09": "息飢虛痛痒，故行分衛。」其女問曰：「賢者",
    "T14n0565_001:0922b10": "今行不等空業。所以者何？其行空者不以痛",
    "T14n0565_001:0922b11": "痒而為苦患，一切三界無所有故；又行空者",
    "T14n0565_001:0922b12": "不猗身心，不生念身心，亦無所染無樂不",
    "T14n0565_001:0922b13": "樂，其行空者悉無諸法，乃處閑居。」女又問曰：",
    "T14n0565_001:0922b14": "「賢者處在閑居行空第一，以何等故名曰空",
    "T14n0565_001:0922b15": "閑？」須菩提答曰：「所以曰空，不以因緣捨欲",
    "T14n0565_001:0922b16": "眾塵，乃曰閑居。」女又問曰：「其行空者捨貪",
    "T14n0565_001:0922b17": "欲乎？」須菩提答曰：「其行空者不捨貪欲耶！」",
    "T14n0565_001:0922b18": "女又問曰：「云何捨欲名曰行空？」須菩提答曰：",
    "T14n0565_001:0922b19": "「所可說者，是假言辭。」又問：「賢者行空，豈有辭",
    "T14n0565_001:0922b20": "乎？而仁說之。」須菩提答曰：「假託辭耳，賢聖",
    "T14n0565_001:0922b21": "聲聞本之言教也。」女又問曰：「咨嗟言辭，心存",
    "T14n0565_001:0922b22": "言辭則墮顛倒，其墮顛倒則處諍訟，其處諍",
    "T14n0565_001:0922b23": "訟則非沙門不應法義。」須菩提問姊：「何謂",
    "T14n0565_001:0922b24": "名曰沙門法義？」其女答曰：「無有言辭乃沙門",
    "T14n0565_001:0922b25": "法，若無言辭則無顛倒，無顛倒者則無諍訟，",
    "T14n0565_001:0922b26": "無諍訟者是沙門法；所致法者永離二行，乃",
    "T14n0565_001:0922b27": "謂一法謂沙門法，無想不想永寂眾想，乃謂",
    "T14n0565_001:0922b28": "沙門；無為無散遠離合散，超越邪迹入平等",
    "T14n0565_001:0922b29": "道，謂沙門法；無有境土離於分界無為滅度，",
    "T14n0565_001:0922c01": "謂沙門法；以知止足不貪道俗，永無所著坦",
    "T14n0565_001:0922c02": "然無迹，謂沙門法；無著無縛亦無有脫等猶",
    "T14n0565_001:0922c03": "虛空，謂沙門法；亦無心念除心意識，謂沙",
    "T14n0565_001:0922c04": "門法；常知節限，少欲少事無所悕望，謂沙",
    "T14n0565_001:0922c05": "門法。「消去貪欲心無所慕，志若太山不可傾",
    "T14n0565_001:0922c06": "動，謂沙門法；棄捨欲樂心不虛渴不好三界，",
    "T14n0565_001:0922c07": "謂沙門法；皆離分界十方境土，越諸所作無",
    "T14n0565_001:0922c08": "所起立，謂沙門法；捨五陰魔及其形體，無",
    "T14n0565_001:0922c09": "有眾難無有塵勞，謂沙門法；越度魔界貪欲",
    "T14n0565_001:0922c10": "所消，心無所生亦不馳逸，謂沙門法；以超",
    "T14n0565_001:0922c11": "死魔而無所著不懷妄想，謂沙門法；不慕",
    "T14n0565_001:0922c12": "天魔心無所思志等如地，謂沙門法。「不著吾",
    "T14n0565_001:0922c13": "我解一切空寂然淡泊，謂沙門法；心無所",
    "T14n0565_001:0922c14": "猗以無想行而不增損，謂沙門法；以捨妄想",
    "T14n0565_001:0922c15": "心無所願不有取捨，謂沙門法；遊在三界而",
    "T14n0565_001:0922c16": "無所行決眾疑網，謂沙門法；消眾入無無有",
    "T14n0565_001:0922c17": "諸衰陰蓋永滅，謂沙門法；捨于調戲不存",
    "T14n0565_001:0922c18": "放逸降伏其心，謂沙門法；不抱瞋恚心不懷",
    "T14n0565_001:0922c19": "恨寂寞定意，謂沙門法；無有飢渴不存虛乏",
    "T14n0565_001:0922c20": "心無合會，謂沙門法；無有二行已捨二業",
    "T14n0565_001:0922c21": "而等同像，不高不卑不舉不下，謂沙門法。",
    "T14n0565_001:0922c22": "「以棄兩事行無所著無所罣礙，謂沙門法；斷",
    "T14n0565_001:0922c23": "除俗業却眾陰蔽不貪四大，謂沙門法；分別",
    "T14n0565_001:0922c24": "五陰諸種本末無有諸入，謂沙門法；頒宣一",
    "T14n0565_001:0922c25": "切十方法界無有境土，謂沙門法；曉了諸入",
    "T14n0565_001:0922c26": "自然如化本無處所，謂沙門法；自然如空而",
    "T14n0565_001:0922c27": "暢無為不好有為，謂沙門法；永以棄去一切",
    "T14n0565_001:0922c28": "諸數無有取捨，謂沙門法；自於己利而知止",
    "T14n0565_001:0922c29": "足不有諍訟，謂沙門法；和心一切顯現眾生",
    "T14n0565_001:0923a01": "等行忍辱，謂沙門法；無所亡失心不忘捨逮",
    "T14n0565_001:0923a02": "得解脫，謂沙門法；心已解脫而無所怙坦",
    "T14n0565_001:0923a03": "然寂寞，謂沙門法；猶若虛空不可譬喻等無",
    "T14n0565_001:0923a04": "有侶，謂沙門法。」女說於是行沙門法時，諸",
    "T14n0565_001:0923a05": "天子等集會門庭，四十天子遠塵離垢得法",
    "T14n0565_001:0923a06": "眼淨，五百天子舉聲歎曰：「篤信微妙聞於上",
    "T14n0565_001:0923a07": "法至心和雅。」悉發無上正真道意。",
    "T14n0565_001:0923a08": "2 見諦品見諦品第二",
    "T14n0565_001:0923a09": "爾時，賢者須菩提而口歎曰：「至未曾有！是",
    "T14n0565_001:0923a10": "姊辯才慧明巍巍，所頒宣法音聲和雅必佛",
    "T14n0565_001:0923a11": "威神，將是如來所化不疑。」於時彼女知須菩",
    "T14n0565_001:0923a12": "提心念本末，報須菩提：「如今賢者所識察之，",
    "T14n0565_001:0923a13": "其沙門法離於分界無有境土，無著無縛亦",
    "T14n0565_001:0923a14": "無所脫。心自念言：『必如來化。』誠如所云，今",
    "T14n0565_001:0923a15": "吾觀身如來所化，現作女像悉了本無。所以",
    "T14n0565_001:0923a16": "者何？如來、至真解暢本無，吾身本無等無有",
    "T14n0565_001:0923a17": "異，由是之故如來所化。如如來色本無，我",
    "T14n0565_001:0923a18": "色本無，無二亦復然矣，以是之故，如來所",
    "T14n0565_001:0923a19": "化。痛痒行識皆為本無，五陰本同自然無際",
    "T14n0565_001:0923a20": "悉為本無，以是之故，如來所化。如來本無，",
    "T14n0565_001:0923a21": "一切眾生其元本無，諸聖本無吾身本無等",
    "T14n0565_001:0923a22": "無有異，以故名曰如來所化。如來本無，一切",
    "T14n0565_001:0923a23": "諸法亦復本無，一切道義亦復本無，身亦復",
    "T14n0565_001:0923a24": "本無身同然，以是之故，如來所化。如來本無",
    "T14n0565_001:0923a25": "悉無所生無有處所，如來本無悉無所生亦",
    "T14n0565_001:0923a26": "無所滅，吾身本無不起不滅。以是之故，如來",
    "T14n0565_001:0923a27": "所化。如來本空一切如幻，吾身本無本無同",
    "T14n0565_001:0923a28": "然，本空不起不滅，以是之故，如來所化。如",
    "T14n0565_001:0923a29": "來所化一切本無，一切眾生本無處所諸法",
    "T14n0565_001:0923b01": "本無，其本審諦真實本無，等無有異悉虛無",
    "T14n0565_001:0923b02": "形。又，須菩提！舉要言之，一切諸法皆住本",
    "T14n0565_001:0923b03": "無，吾以是故如來所化。」時須菩提問其女言：",
    "T14n0565_001:0923b04": "「云何？今姊以佛聖威知我心念？為以己明",
    "T14n0565_001:0923b05": "見之耶？」其女答曰：「今須菩提能知他人眾",
    "T14n0565_001:0923b06": "生心所念乎！聲聞、緣覺、諸菩薩眾，五通仙人、",
    "T14n0565_001:0923b07": "外學異法，皆佛威神而有所知。所以者何？",
    "T14n0565_001:0923b08": "一切應時從佛受教。如今尊者須菩提，知於",
    "T14n0565_001:0923b09": "他人眾生心念，以是之故，亦佛威神而能知",
    "T14n0565_001:0923b10": "之。猶如天下一切眾生，因以日月大炬燈火，",
    "T14n0565_001:0923b11": "十方眾焰諸有光明緣覩諸色。如是，須菩提！",
    "T14n0565_001:0923b12": "諸佛弟子見眾生心照以聖慧，消愚癡冥使",
    "T14n0565_001:0923b13": "逮道明，皆佛威神。」於時，賢者須菩提謂其",
    "T14n0565_001:0923b14": "女曰：「唯為我說，今女為誰從何而來，乃有",
    "T14n0565_001:0923b15": "此辯？」女答須菩提：「假使有人問如來化：『今",
    "T14n0565_001:0923b16": "汝為誰？從何而來？』於時化佛以何發遣？」須菩",
    "T14n0565_001:0923b17": "提答曰：「無所發遣。」其女答曰：「如是，須菩提！",
    "T14n0565_001:0923b18": "其化自然解諸法相，一切如是亦無所知。」女",
    "T14n0565_001:0923b19": "又問曰：「今問仁者：『為有學業？為是凡夫？是羅",
    "T14n0565_001:0923b20": "漢乎？』若作是問，以何答之？」須菩提答曰：「吾",
    "T14n0565_001:0923b21": "非學業，亦非凡夫，亦非羅漢。」其女問曰：「今",
    "T14n0565_001:0923b22": "須菩提以心相倚而答我耶？」報曰：「如是。」須菩",
    "T14n0565_001:0923b23": "提曰：「女何報我？」女曰：「若深山中，間所呼聲",
    "T14n0565_001:0923b24": "乎？以用心意而相答耶？」答曰：「不也！響因虛",
    "T14n0565_001:0923b25": "空而有其音。」女曰：「如須菩提豈可逮致乎？",
    "T14n0565_001:0923b26": "緣其法行得入道耶？因立證明，成就道德",
    "T14n0565_001:0923b27": "而可處當也。音聲本無，吾我言辭亦復如是，",
    "T14n0565_001:0923b28": "悉亦本無。」時虛空中自然有音，歎於此辭。",
    "T14n0565_001:0923b29": "女說是言，令須菩提遙聞虛空自然之音，宣",
    "T14n0565_001:0923c01": "揚答曰：「向者仁言，吾非學業、亦非凡夫、亦非",
    "T14n0565_001:0923c02": "羅漢。行得執持何法，諸漏已盡至於等時，",
    "T14n0565_001:0923c03": "以致羅漢耶？」須菩提答曰：「若如來化行得處",
    "T14n0565_001:0923c04": "所，我執持行其宜若斯！」其女答曰：「仁須菩",
    "T14n0565_001:0923c05": "提非羅漢乎？諸漏不盡耶？佛歎仁者諸聲聞",
    "T14n0565_001:0923c06": "中行空第一。」須菩提答曰：「吾非羅漢諸漏不",
    "T14n0565_001:0923c07": "盡，亦不行空不歎第一。」女又問：「賢者心樂",
    "T14n0565_001:0923c08": "堪任，云何自誤而竊妄語？」須菩提答曰：「假",
    "T14n0565_001:0923c09": "使我見智達諸法，已得羅漢眾漏已盡，世",
    "T14n0565_001:0923c10": "尊歎詠行空第一，爾乃我墮妄語兩舌。我不",
    "T14n0565_001:0923c11": "知法、不覩所在，以是之故不為妄言，所言至",
    "T14n0565_001:0923c12": "誠。」女又問曰：「仁者須菩提！此諸天子，其見",
    "T14n0565_001:0923c13": "諦者來會門下聽受經法，謂仁不實？」須菩提",
    "T14n0565_001:0923c14": "答曰：「其見諦者，諸天世人莫能欺者。」女又問",
    "T14n0565_001:0923c15": "曰：「賢者若有所見，為不至誠？」須菩提問曰：",
    "T14n0565_001:0923c16": "「其有所見為不諦乎？」女曰：「其覩誠諦不可",
    "T14n0565_001:0923c17": "見也。」女又問曰：「耆年須菩提，能見真諦乎？」",
    "T14n0565_001:0923c18": "須菩提答曰：「假如女言，我悉不見欺詐之業，",
    "T14n0565_001:0923c19": "況復覩見至誠諦耶？所以者何？一切皆空。」",
    "T14n0565_001:0923c20": "於時須菩提謂其女曰：「所言至誠為何謂耶？」",
    "T14n0565_001:0923c21": "女答曰：「唯，須菩提！所云至誠，於一切法悉無",
    "T14n0565_001:0923c22": "所生，其見誠者則覩顛倒。」須菩提問女：「為",
    "T14n0565_001:0923c23": "誰說斯如是言教？」其女答曰：「唯，須菩提！處",
    "T14n0565_001:0923c24": "在顛倒，不起塵勞、不起見諦，乃為真諦，以覩",
    "T14n0565_001:0923c25": "在倒不見真諦。」時諸天子會在門下者，覩",
    "T14n0565_001:0923c26": "其女身微妙之業，則稽首女，禮須菩提，口",
    "T14n0565_001:0923c27": "宣斯言：「聞須菩提親覩此女，聽其辯才。」各",
    "T14n0565_001:0923c28": "自歎曰：「為得善利無極之慶，若聞是教篤信",
    "T14n0565_001:0923c29": "愛樂亦復難遇，況復好喜而奉行者，德不可",
    "T14n0565_001:0924a01": "量。」",
    "T14n0565_001:0924a02": "女復謂須菩提：「猶如斯地無所不忍，淨與不",
    "T14n0565_001:0924a03": "淨香潔臭穢不以增損。若有行者修平等心，",
    "T14n0565_001:0924a04": "悉忍苦樂不以進退，猶如淨水無所不洗，淨",
    "T14n0565_001:0924a05": "不淨物不以憎愛。行者如是，心猶若水，洗",
    "T14n0565_001:0924a06": "除眾惡三垢之穢，在於善惡不用增損。猶若",
    "T14n0565_001:0924a07": "火然，在所燒盡無所去就。行者如是，消除禍",
    "T14n0565_001:0924a08": "福，若遭二難等無增損。猶若風起，在所而飄",
    "T14n0565_001:0924a09": "不有愛惡。行者如是，若遇苦樂賢愚淨穢不",
    "T14n0565_001:0924a10": "以增損。猶若喻空靡所不忍，空不念是忍與",
    "T14n0565_001:0924a11": "不忍。行者如是，心平如空無有增損，所值",
    "T14n0565_001:0924a12": "善惡不以喜怒。猶如橋船，一切眾人王者",
    "T14n0565_001:0924a13": "小人貧富尊卑，皆由之度無所分別。行等",
    "T14n0565_001:0924a14": "心者亦復如是，志若橋船，無有瞋喜怨友無",
    "T14n0565_001:0924a15": "二。明智賢士忍於凡夫，聖慧坦然心不有",
    "T14n0565_001:0924a16": "二。所以者何？若須菩提，發起瞋恚厭恨之",
    "T14n0565_001:0924a17": "心，同於學士皆當忍之，不當怒報也，令不",
    "T14n0565_001:0924a18": "瞋恨，猶如火熾尋時滅之不當使盛。如是，",
    "T14n0565_001:0924a19": "須菩提！若貪欲興塵勞然熾，制伏其心令",
    "T14n0565_001:0924a20": "不馳逸，乃逮正定。」",
    "T14n0565_001:0924a21": "爾時，賢者須菩提問其女曰：「汝何志求而",
    "T14n0565_001:0924a22": "乃如是師子吼乎？」其女答曰：「若有志求未曾",
    "T14n0565_001:0924a23": "能暢師子吼也，其無志求乃師子吼。所以者",
    "T14n0565_001:0924a24": "何？有所求者則墮顛倒，以墮顛倒無師子吼，",
    "T14n0565_001:0924a25": "有所志求便為貪身，輒墮諸見無師子吼。又",
    "T14n0565_001:0924a26": "賢者問：『女何志求而乃如是師子吼乎？』賢者",
    "T14n0565_001:0924a27": "何求漏盡意解？」須菩提答女：「姊欲知之，不用",
    "T14n0565_001:0924a28": "志求而致解脫。」女又答曰：「耆年本時無所志",
    "T14n0565_001:0924a29": "求，致得漏盡意解乎！吾亦如是逮無所逮，",
    "T14n0565_001:0924b01": "其法界者行無所獲。」須菩提曰：「如今觀女必",
    "T14n0565_001:0924b02": "志大乘終無疑也，以是之故大師子吼，舉動",
    "T14n0565_001:0924b03": "進止言談以類大乘之學。」女又問曰：「豈能識",
    "T14n0565_001:0924b04": "別大乘行迹舉動進止，為何等類？」須菩提答",
    "T14n0565_001:0924b05": "女曰：「聲聞雖聽，不能頒宣大乘所覩，唯女堪",
    "T14n0565_001:0924b06": "任敷演大乘，所行深妙廣為分別。」女曰：「賢者！",
    "T14n0565_001:0924b07": "其大乘者無所罣礙慧無陰蓋，其明無二此",
    "T14n0565_001:0924b08": "之謂也。猶日月前健行諸天，自恣無礙無能",
    "T14n0565_001:0924b09": "蔽者，住於虛空而飄疾行，所遊天下周遍四",
    "T14n0565_001:0924b10": "域，照閻浮利眾生蒙明，莫不被荷。大乘如",
    "T14n0565_001:0924b11": "是正士廣學，無所罣礙無能蔽者，其心等住",
    "T14n0565_001:0924b12": "住無所住，其心奉行六度無極，顯示十方一",
    "T14n0565_001:0924b13": "切法明，故曰大乘。猶轉輪王所遊行處輒居",
    "T14n0565_001:0924b14": "四域，菩薩大士至若干種眾生類中，在眾邪",
    "T14n0565_001:0924b15": "行等修慈心。其大正士如是所至到處常能",
    "T14n0565_001:0924b16": "獨步，沙門梵志諸天人民，郡國縣邑州域大",
    "T14n0565_001:0924b17": "邦利益眾生，菩薩常行四恩之業，救攝一",
    "T14n0565_001:0924b18": "切修若干敬。故曰大乘。諸天、龍、神、揵沓惒、",
    "T14n0565_001:0924b19": "阿須輪、迦留羅、真陀羅、摩休勒、釋梵四天、",
    "T14n0565_001:0924b20": "明智賢聖、正士聰達，以諸平等正行之無逮",
    "T14n0565_001:0924b21": "成真諦，所見奉敬，故曰大乘。其大乘者，唯",
    "T14n0565_001:0924b22": "須菩提！而不可盡悉無所生，不斷佛教三寶",
    "T14n0565_001:0924b23": "之訓，諮受佛慧道法之業，奉順聖眾。以大",
    "T14n0565_001:0924b24": "慧明勸化眾生，善具弘妙無雜碎行，所作真",
    "T14n0565_001:0924b25": "正解暢備悉六度無極，以四恩行救攝危厄，",
    "T14n0565_001:0924b26": "寂然庠序，修八正道、意止、意斷，奉無極慈修",
    "T14n0565_001:0924b27": "無蓋哀，堅住大道，於一切智永棄畏難，降伏",
    "T14n0565_001:0924b28": "眾魔捨諸闇昧，顯智慧明富眾德本，諸行具",
    "T14n0565_001:0924b29": "足。諸天、人民、阿須倫所見歸命，眾魔外學莫",
    "T14n0565_001:0924c01": "不降伏，一切聲聞諸緣覺等，莫能當者。化",
    "T14n0565_001:0924c02": "眾不信令篤樂法，慈悲愍念諸懷瞋害，以布",
    "T14n0565_001:0924c03": "施攝慳貪，以持戒攝犯禁，以忍辱攝瞋恚，",
    "T14n0565_001:0924c04": "以精進攝懈怠，以一心攝亂意，以智慧攝愚",
    "T14n0565_001:0924c05": "癡，以財寶攝貧窮，以安和攝苦患，以歡悅",
    "T14n0565_001:0924c06": "從明智，故曰大乘。」",
    "T14n0565_001:0924c07": "3 分衛品分衛品第三",
    "T14n0565_001:0924c08": "於時賢者須菩提問其女曰：「快歎大乘！頒宣",
    "T14n0565_001:0924c09": "行業瑞應本末。」其女答曰：「正使我身一劫過",
    "T14n0565_001:0924c10": "劫，咨嗟大乘，不能究暢得其邊崖。如大乘業",
    "T14n0565_001:0924c11": "不可限量，其德至淳功勳名稱不可得計。」又",
    "T14n0565_001:0924c12": "須菩提謂其女曰：「姊問我言：『賢者何故而行",
    "T14n0565_001:0924c13": "分衛？』如來、至真亦行分衛，從如來緣奉不違",
    "T14n0565_001:0924c14": "命。」其女答曰：「唯，須菩提！能知諸佛善權方",
    "T14n0565_001:0924c15": "便，欲開化眾故行分衛。」須菩提問女：「女亦",
    "T14n0565_001:0924c16": "堪任諸佛若干行隨時之義，吾身不能唯說",
    "T14n0565_001:0924c17": "其意，修權方便行分衛乎？」女復報曰：「賢者復",
    "T14n0565_001:0924c18": "聽，如來、至真以二十事，觀察法儀而行分衛。",
    "T14n0565_001:0924c19": "何謂二十？一曰、現己身色形像微妙端正；二",
    "T14n0565_001:0924c20": "曰、順從如來分衛學法；三曰、若有眾生欲習",
    "T14n0565_001:0924c21": "嚴佛三十二相；四曰、觀如來身具足莊飾；五",
    "T14n0565_001:0924c22": "曰、如法備悉身相種好；六曰、令發無上正真",
    "T14n0565_001:0924c23": "道意；七曰、念於如來而行分衛，如法效之；八",
    "T14n0565_001:0924c24": "曰、若如來入郡國縣邑，郡國縣邑普得安隱；",
    "T14n0565_001:0924c25": "九曰、盲者得目悉覩諸色；十曰、聾者得聽別",
    "T14n0565_001:0924c26": "若干音；十一曰、心亂迷惑者伏定其意；十",
    "T14n0565_001:0924c27": "二曰、若裸形者得自然衣；十三曰、飢得食糧；",
    "T14n0565_001:0924c28": "十四曰、渴得水漿；十五曰、病者得愈；十六曰、",
    "T14n0565_001:0924c29": "無怒無癡；十七曰、無貪無嫉；十八曰、不恨不",
    "T14n0565_001:0925a01": "恚亦無自大；十九曰、心不懷惱普愍眾生；二",
    "T14n0565_001:0925a02": "十曰、念無央數眾生之類如身父母；是謂二",
    "T14n0565_001:0925a03": "十。「若使如來入郡國縣邑坵聚行分衛者，令",
    "T14n0565_001:0925a04": "諸眾生有所見聞，發無上正真道心。又，須菩",
    "T14n0565_001:0925a05": "提！世尊大哀，來化眾生無數眾苦，悉至三",
    "T14n0565_001:0925a06": "界隨時救護，如來現義因得自在故行分衛。",
    "T14n0565_001:0925a07": "「唯，須菩提！如來所入郡國縣邑行分衛時，無",
    "T14n0565_001:0925a08": "數諸天、龍、神、揵沓惒、何須倫、迦留羅、真陀羅、",
    "T14n0565_001:0925a09": "摩休勒、釋梵四王，皆隨侍之奉事供養，承",
    "T14n0565_001:0925a10": "佛威神皆發道心。「又，須菩提！諸天、龍、神、釋梵",
    "T14n0565_001:0925a11": "四王，供養如來，見如來身，道明無邊寂然庠",
    "T14n0565_001:0925a12": "序，心自念言：『至未曾有，如來、至真所宣正",
    "T14n0565_001:0925a13": "典我等諮受，所奉經法愛樂自歸。如來、至真",
    "T14n0565_001:0925a14": "發大道心，以是之故而行分衛。』「唯，須菩提！",
    "T14n0565_001:0925a15": "如來分衛無數眾人，慕官貪士好財志豪，",
    "T14n0565_001:0925a16": "求端正色欲多眷屬，見佛世尊捨轉輪王出",
    "T14n0565_001:0925a17": "家為道，心自念言：『覩佛大哀詣貧匱家而",
    "T14n0565_001:0925a18": "行分衛，棄世榮祿發無上正真道意，故行",
    "T14n0565_001:0925a19": "分衛。』「唯，須菩提！諸大尊神、天子、梵天，承佛",
    "T14n0565_001:0925a20": "威神觀見如來，心自念言：『如來常充未曾飢",
    "T14n0565_001:0925a21": "渴，用愍眾生故與眷屬而行分衛，我等慕樂",
    "T14n0565_001:0925a22": "夙夜精進，成至正覺，與眷屬俱而行分衛。』作",
    "T14n0565_001:0925a23": "是念已，發大道意。「唯，須菩提！若懈怠眾懶惰",
    "T14n0565_001:0925a24": "不勤，見於如來入郡國縣邑州域大邦，心中",
    "T14n0565_001:0925a25": "歡悅稽首自歸，發平等心慕最正覺。「唯，須菩",
    "T14n0565_001:0925a26": "提！見諸佛尊終不虛妄，眾人覩聞其音響者，",
    "T14n0565_001:0925a27": "一發意頃以為道本，因是究竟得至滅度，以",
    "T14n0565_001:0925a28": "故如來而行分衛。「唯，須菩提！如來入郡國縣",
    "T14n0565_001:0925a29": "邑，諸在繫縛閉在牢獄而得解脫，眾生若",
    "T14n0565_001:0925b01": "聞如來名號，承其聖旨自然得解，欲報慈恩",
    "T14n0565_001:0925b02": "發無上正真道意，以是之故而現分衛。「唯，須",
    "T14n0565_001:0925b03": "菩提！族姓子、族姓女若聞如來功勳之德，",
    "T14n0565_001:0925b04": "歎詠名稱適承其號，奉上如來餚饍異味，衣",
    "T14n0565_001:0925b05": "被床臥及他異供，敬護父母兄弟姊妹、夫婦",
    "T14n0565_001:0925b06": "子孫，若無因緣，不得故往奉見如來，以故",
    "T14n0565_001:0925b07": "如來入於郡國縣邑而行分衛，心懷踊躍貢",
    "T14n0565_001:0925b08": "上供養，皆發無上正真道意。「唯，須菩提！其",
    "T14n0565_001:0925b09": "四天王奉如來鉢，若貧窮眾少於財寶欲薄",
    "T14n0565_001:0925b10": "布施者，見如來鉢自然而滿；大財富者欲廣",
    "T14n0565_001:0925b11": "施者，見如來鉢空因供施佛，皆發無上正",
    "T14n0565_001:0925b12": "真道意，以故如來現行分衛。「唯，須菩提！假",
    "T14n0565_001:0925b13": "使如來取若干饍悉齊合著，百千億鉢還著",
    "T14n0565_001:0925b14": "一鉢，不令雜錯各如本故，無數諸天、龍、神、揵",
    "T14n0565_001:0925b15": "沓惒、阿須倫、迦留羅、真陀羅、摩休勒，覩於如",
    "T14n0565_001:0925b16": "來變化示現，得未曾有善心生矣，皆發無上",
    "T14n0565_001:0925b17": "正真道意，以是之故而行分衛。「唯，須菩提！",
    "T14n0565_001:0925b18": "如來身者金剛之數無量福會，如來身者無",
    "T14n0565_001:0925b19": "有生藏及與熟藏，亦無不淨大小之便，不用",
    "T14n0565_001:0925b20": "飢渴而行分衛，現有所食不覩所入，而見如",
    "T14n0565_001:0925b21": "來，顯明大慧真正之法皆發道意。「又，須菩提！",
    "T14n0565_001:0925b22": "若有眾生施如來食，多少麁細甘美不好，所",
    "T14n0565_001:0925b23": "貢上饍在於如來，所種德本所立福祐，不可",
    "T14n0565_001:0925b24": "限量無有邊際，況復廣施受天人福，眾祐不",
    "T14n0565_001:0925b25": "盡至得滅度，以是之故而行分衛。「又，須菩提！",
    "T14n0565_001:0925b26": "如來一定三昧正受，無數神尊諸天子等，眾",
    "T14n0565_001:0925b27": "梵天王色行天子，見於如來而行分衛不捨",
    "T14n0565_001:0925b28": "三昧，心自念言：『今佛愍哀眾生之故，而行乞",
    "T14n0565_001:0925b29": "食不用飢乏，諸天人民覩斯義利皆發道意，",
    "T14n0565_001:0925c01": "以故如來現行分衛。』「又，須菩提！如來常懷賢",
    "T14n0565_001:0925c02": "聖自在而行分衛，無有貪嫉亦不飲食，為諸",
    "T14n0565_001:0925c03": "信者，頒宣經道，令出家學，化族姓子女故行",
    "T14n0565_001:0925c04": "分衛。未曾飲食其飢饉者，不能自致至於",
    "T14n0565_001:0925c05": "道德，欲令此等所願具足，故顯分衛。「又，須",
    "T14n0565_001:0925c06": "菩提！如來執懷賢聖自行分衛，救諸不賢",
    "T14n0565_001:0925c07": "濟眾罣礙使無所著，令興大道至無極慧。「又，",
    "T14n0565_001:0925c08": "須菩提！如來愍念將來之世邊地諸國，故行",
    "T14n0565_001:0925c09": "分衛，得無後世不信道法長者梵志，心自念",
    "T14n0565_001:0925c10": "言：『此等聖師不行分衛，弟子何故橫行乞食？』",
    "T14n0565_001:0925c11": "見諸比丘及比丘尼懷恚不喜。由是之故，佛",
    "T14n0565_001:0925c12": "現分衛。心自念言：『佛無上尊愍眾分衛，弟",
    "T14n0565_001:0925c13": "子法之因供咨嗟，手自斟酌施與比丘，此等",
    "T14n0565_001:0925c14": "學士承佛至教而行分衛。』見之欣然，供養一",
    "T14n0565_001:0925c15": "切比丘、比丘尼。以故如來而現分衛。「又，須菩",
    "T14n0565_001:0925c16": "提！諸王帝主、太子、長者、梵志、大臣、百官諸子，",
    "T14n0565_001:0925c17": "見於如來、無上正真不乞食者，若有眾人信",
    "T14n0565_001:0925c18": "樂道法，棄家行學而作沙門恥於分衛：『我等",
    "T14n0565_001:0925c19": "家門姓貴豪尊出為沙門，反從庶民貧家下",
    "T14n0565_001:0925c20": "劣乞分衛乎？』以故如來現行分衛。心自念言：",
    "T14n0565_001:0925c21": "『如來大德猶如虛空，愍行分衛，況我等乎？",
    "T14n0565_001:0925c22": "念此不慚，哀諸下劣，樂行分衛。』「又，須菩提！如",
    "T14n0565_001:0925c23": "來普隨世間習俗而勸化之，因其勸樂各從",
    "T14n0565_001:0925c24": "眾生，應受化律而授道教，如來各隨而建立",
    "T14n0565_001:0925c25": "之，緣其方便未曾飢虛，無有眾患飢渴之難，",
    "T14n0565_001:0925c26": "不以羸劣，無有慳嫉，無有眾惡，決諸疑網。",
    "T14n0565_001:0925c27": "如是，須菩提！如來以此無量方便欲救眾生，",
    "T14n0565_001:0925c28": "故行分衛，度眾闇塞使見道明。」女謂須菩提：",
    "T14n0565_001:0925c29": "「賢者寧能以是隨時方便用斯大哀，如此眾",
    "T14n0565_001:0926a01": "祐，建修清淨，行分衛乎？」須菩提答曰：「姊！我",
    "T14n0565_001:0926a02": "不堪任，猶如一切野狐狸兔眾鹿尛蟲，不能",
    "T14n0565_001:0926a03": "當任師子獸王，不能獨步，而現其前師子",
    "T14n0565_001:0926a04": "吼也。如是一切聲聞、緣覺之乘，不任如來威",
    "T14n0565_001:0926a05": "神禮節善權方便，普安一切大慈大哀。」女說",
    "T14n0565_001:0926a06": "此善權方便如來大哀時，其女父母長者，家",
    "T14n0565_001:0926a07": "中大小及餘長者，來入舍中聞所說法，二萬",
    "T14n0565_001:0926a08": "八千人，皆發無上正真道意。",
    "T14n0565_001:0926a09": "順權方便經卷上"
}