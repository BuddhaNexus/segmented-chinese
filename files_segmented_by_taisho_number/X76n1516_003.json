{
    "X76n1516_003:0022a07": "歷代編年釋氏通鑑卷第三",
    "X76n1516_003:0022a09": "宋括山一菴釋　本覺　編集",
    "X76n1516_003:0022a10": "明安雅居士　劉朝卿　較訂",
    "X76n1516_003:0022a11": "東晉司馬氏。都建康。十二主。凡一百",
    "X76n1516_003:0022a12": "四年。",
    "X76n1516_003:0022a13": "丁丑(元帝)(睿建武元)&;(漢)(劉聰麟嘉二)&;(後趙)(石勒)&;(成)(太宗玉衡七)&;(涼)(西平元公寔建興五)&;(燕)(高祖)",
    "X76n1516_003:0022a14": "&;(代)(平文帝鬱律元)&;",
    "X76n1516_003:0022a15": "沙門竺潛字法。深有才解。自永嘉初。避亂過江。至是",
    "X76n1516_003:0022a16": "元帝。及丞相王茂弘。太尉庾元規。竝欽其風德。友而",
    "X76n1516_003:0022a17": "敬之(本傳)。",
    "X76n1516_003:0022a18": "戊寅(文興元)&;(前趙)(劉曜光初元)&;&;&;(六)&;&;(二)&;",
    "X76n1516_003:0022a19": "竺潛常著屐至殿內。時人歎其道德高風。初不省有",
    "X76n1516_003:0022a20": "市朝。",
    "X76n1516_003:0022a21": "己卯(二)&;(二)&;(後趙元)&;&;(七)&;&;(三)&;",
    "X76n1516_003:0022a22": "元帝造瓦官龍興二寺。集丹陽建業千僧(六帖)。",
    "X76n1516_003:0022a23": "庚辰(三)&;(三)&;(二)&;&;(八)&;&;(四)&;",
    "X76n1516_003:0022a24": "揚都瓦官寺竺僧敷因。時咸謂心神有形。但妙於萬",
    "X76n1516_003:0022b01": "物耳。敷乃著神無形論。闢之略云。有形便有數。有數",
    "X76n1516_003:0022b02": "則有盡。神既無盡。故知無形見者欽服。",
    "X76n1516_003:0022b03": "辛巳(四)&;(四)&;(三)&;&;(成烈公)(茂)(九)&;&;(惠帝)(賀傳元)&;",
    "X76n1516_003:0022b04": "時佛圖澄。吾石勒曰。王者德布化洽。則四靈表瑞。政",
    "X76n1516_003:0022b05": "獘道消。則慧孛呈妖。常蒙著見。休咎隨行。古今之常",
    "X76n1516_003:0022b06": "證也。勒甚悅之。被誅者。免十有八(本傳)。",
    "X76n1516_003:0022b07": "壬午(永昌元)&;(五)&;(四)&;&;&;&;(二)&;",
    "X76n1516_003:0022b08": "天竺尸梨密多羅(此云吉友)昔讓王位出家。自永嘉中到",
    "X76n1516_003:0022b09": "此土。復過江遊。建康止建初寺善說法。王導庾亮周",
    "X76n1516_003:0022b10": "顗桓彝。皆造門結友。時呼為高座法師。又善呪術能",
    "X76n1516_003:0022b11": "梵咀。至是廣譯諸經。",
    "X76n1516_003:0022b12": "癸未(明帝紹)(大寧元)&;(六)&;(五)&;&;&;&;&;",
    "X76n1516_003:0022b13": "明帝聰明有機斷。晉代有君德者。帝一人而已。每崇",
    "X76n1516_003:0022b14": "齋興福。造皇興道場二寺(六帖)。",
    "X76n1516_003:0022b15": "甲申(二)&;(七)&;(六)&;&;&;&;&;",
    "X76n1516_003:0022b16": "竺法乘神悟超絕。玄鑒過人。師於法護。護甚嘉之。後",
    "X76n1516_003:0022b17": "到燉煌立寺。延其學侶豺狼革心。戎狄知禮。大化西",
    "X76n1516_003:0022b18": "行乘之力也。",
    "X76n1516_003:0022b19": "乙酉(三)&;(八)&;(七)&;&;(忠成公駿)(十三)&;&;(煬帝紇那)(元)&;",
    "X76n1516_003:0022b20": "天竺二十五祖婆舍斯多尊者。以法付不如密多。偈",
    "X76n1516_003:0022b21": "曰。聖人說知見。當境無非是。我今悟真性。無道亦無",
    "X76n1516_003:0022b22": "理。遂示寂。",
    "X76n1516_003:0022b23": "丙戊(成帝衍)(咸和元)&;(九)&;(八)&;&;&;&;",
    "X76n1516_003:0022b24": "襄國城塹水源。在城西五里。忽暴竭。石勒請圖澄致",
    "X76n1516_003:0022c01": "水。澄至源上。久已龜折。澄燒香呪之。三日水忽微流。",
    "X76n1516_003:0022c02": "小龍隨出。有頃水大至。惶塹皆滿。",
    "X76n1516_003:0022c03": "丁亥(二)&;(十)&;(九)&;&;&;&;",
    "X76n1516_003:0022c04": "十一月蘇峻作亂。帝奔于石頭。宮城悉為煨燼。獨太",
    "X76n1516_003:0022c05": "寧殿。有明帝手畵佛像于壁。屹然不壞。當時嗟美。以",
    "X76n1516_003:0022c06": "為神異。",
    "X76n1516_003:0022c07": "戊子(三)&;(十一)(為後趙滅)&;(太和元)(滅漢趙據中原)&;&;&;&;",
    "X76n1516_003:0022c08": "石勒欲戰劉曜。因以訪佛圖澄。澄相鈴音。知必捉曜。",
    "X76n1516_003:0022c09": "又取油合臙脂塗掌中。舉示童子。童曰。有軍馬。一人",
    "X76n1516_003:0022c10": "白晢。以朱絲縛肘。澄曰。此即曜也。勒乃出戰。果生擒",
    "X76n1516_003:0022c11": "劉曜(晉書)。",
    "X76n1516_003:0022c12": "己丑(四)&;(後趙二)&;&;&;&;(烈帝翳槐)(元)&;",
    "X76n1516_003:0022c13": "七月丹陽尹高悝。獲金佛像于張侯橋側之浦中。此",
    "X76n1516_003:0022c14": "像自晉宋齊梁陳隋唐七代。皆入內供養現光瑞。",
    "X76n1516_003:0022c15": "庚寅(五)&;(趙石勒)(建平元)&;&;&;&;&;",
    "X76n1516_003:0022c16": "三月臨海人張系。於海獲金銅蓮華。趺以安高悝金",
    "X76n1516_003:0022c17": "佛之足。遂儼然符會。是夕靈像。有光屬天。梵奏泠然。",
    "X76n1516_003:0022c18": "再夕而止(統紀)○是歲石勒稱大趙天王行皇帝事。奉",
    "X76n1516_003:0022c19": "佛圖澄。彌加篤敬。每舉事必咨而後行。號曰大和尚",
    "X76n1516_003:0022c20": "(本傳)。",
    "X76n1516_003:0022c21": "辛卯(六)&;(二)&;&;&;&;&;",
    "X76n1516_003:0022c22": "石勒愛子斌。病死將殯。勒歎曰。朕聞虢太子死。扁鵲",
    "X76n1516_003:0022c23": "能生之。今可得效乎。乃令告圖澄。澄取楊枝沾水。呪",
    "X76n1516_003:0022c24": "而洒之。就執斌手。曰可起矣。因此遂甦。自是勒諸子",
    "X76n1516_003:0023a01": "多在。澄寺中養之。",
    "X76n1516_003:0023a02": "壬辰(七)&;(三)&;&;&;&;&;",
    "X76n1516_003:0023a03": "沙門康僧淵。康法暢支敏度等。俱過江。淵通內外典",
    "X76n1516_003:0023a04": "暢。兼善義論。度聰哲有譽。著譯經錄。淵雖德逾暢度。",
    "X76n1516_003:0023a05": "而以清約自處。瑯瑘王茂弘。以鼻高眼深戲之。淵曰。",
    "X76n1516_003:0023a06": "鼻者面之山。眼者面之淵。山不高則不靈。淵不深則",
    "X76n1516_003:0023a07": "不清。時以為名答。",
    "X76n1516_003:0023a08": "癸巳(八)&;(四)&;&;&;&;&;",
    "X76n1516_003:0023a09": "趙四月天靜無風。而塔上一鈴獨鳴。澄謂眾曰。鈴音",
    "X76n1516_003:0023a10": "云。國有大喪。不出今年七月。勒死子弘立○董吉常",
    "X76n1516_003:0023a11": "誦楞嚴經。救人何晃。得病請之。山水暴漲。吉以救人",
    "X76n1516_003:0023a12": "之急囊。經戴頭徑。涉水而水止。著膝及上岸。失經至",
    "X76n1516_003:0023a13": "晃家。禮懺忽得經於座。由是一村奉法(珠林)。",
    "X76n1516_003:0023a14": "甲午(九)&;(趙)(海陽王弘建熈元)&;(二十四)(李雄死子期立)&;&;(燕太祖)(皝)&;&;",
    "X76n1516_003:0023a15": "沙門于法蘭。道振三河。後過江居剡山。甞有虎入房。",
    "X76n1516_003:0023a16": "虎自馴伏。山神常來受法○蘭有弟子于道邃學業",
    "X76n1516_003:0023a17": "高明。護公甞稱其有古人之風。",
    "X76n1516_003:0023a18": "乙未(咸康元)&;(趙)(石虎字李龍建武元)&;(成玉恒元)&;&;&;(代)(煬帝後元)&;",
    "X76n1516_003:0023a19": "九月趙石虎遷都于鄴。尤傾心事。圖澄衣以綾錦。乘",
    "X76n1516_003:0023a20": "以雕輦。朝會引見。常侍御史悉助。舉輿升殿。太子公",
    "X76n1516_003:0023a21": "卿。扶翼而前主者。唱大和尚。坐者皆起。由是國人化",
    "X76n1516_003:0023a22": "之。率多事佛。爭造寺廟。削髮出家。著作王度上言。宜",
    "X76n1516_003:0023a23": "禁國人出家。虎詔曰朕忝君。諸夏百姓。樂事佛者。特",
    "X76n1516_003:0023a24": "聽之○圖澄有法常法。佐二弟子。遠在千里外。所有",
    "X76n1516_003:0023b01": "語話。澄皆知之。於是國人。每相戒曰。莫起惡心。大和",
    "X76n1516_003:0023b02": "尚知汝凡澄之所在。國人無敢向其方。涕唾便利者。",
    "X76n1516_003:0023b03": "其道化感物。如此自大教東來。至澄而盛。",
    "X76n1516_003:0023b04": "丙申(二)&;(二)&;&;&;&;&;",
    "X76n1516_003:0023b05": "康法邃撰譬喻經十卷(類集眾經要事也今在藏)。○支道根。譯經",
    "X76n1516_003:0023b06": "七卷。",
    "X76n1516_003:0023b07": "丁酉(三)&;(三)&;&;&;&;(代)(烈帝後元)&;",
    "X76n1516_003:0023b08": "竺法雅久事圖澄。才思俊贍。甞與康法朗等。撰經中",
    "X76n1516_003:0023b09": "格義。以訓門徒。法朗初誓遊西域。路見一僧患痢。朗",
    "X76n1516_003:0023b10": "乃停留看之。至七日滿房皆香。始悟其異。於是遍遊",
    "X76n1516_003:0023b11": "諸國。精究經論。後於中山開講。門徒數百。有弟子。令",
    "X76n1516_003:0023b12": "韶常入定。數日不起。",
    "X76n1516_003:0023b13": "戊戌(四)&;(四)&;(漢)(中宗李壽殺期改漢興元)&;&;&;(什翼揵建國元)&;",
    "X76n1516_003:0023b14": "時南陽滕竝家門信敬。每設僧會。一日飯飜于地。罔",
    "X76n1516_003:0023b15": "然無計一。僧曰。貧道鉢飯充足一眾。齋畢擲鉢空中",
    "X76n1516_003:0023b16": "而去。即刻木事之。每報其家灾福云(感通傳)。",
    "X76n1516_003:0023b17": "己亥(五)&;(五)&;&;&;&;&;",
    "X76n1516_003:0023b18": "是年王導卒。導通達佛理。簡素寡欲。輔相三世。倉無",
    "X76n1516_003:0023b19": "儲粟。衣不重帛(晉書)。導有弟道寶。辭榮為僧。以學行顯",
    "X76n1516_003:0023b20": "焉(僧傳)。",
    "X76n1516_003:0023b21": "庚子(六)&;(六)&;&;&;&;&;",
    "X76n1516_003:0023b22": "成帝幼冲庾氷以元舅輔政奏。沙門應盡禮王者。尚",
    "X76n1516_003:0023b23": "書令何充等。議不應拜下禮。官評議博士議與充合。",
    "X76n1516_003:0023b24": "而門下承氷風旨。為駁充僕射褚翌等。奏不變其脩",
    "X76n1516_003:0023c01": "善之法。所以通天下之志。遵承先帝故。事於義為長。",
    "X76n1516_003:0023c02": "氷固謂應盡敬下制謂假服飾。以凌度抗殊。俗以傲",
    "X76n1516_003:0023c03": "禮。吾弗取也。充等重抗表曰。一令其拜。遂壞其法。脩",
    "X76n1516_003:0023c04": "善之俗。廢於聖世。且世經三代人更明聖。今不為之",
    "X76n1516_003:0023c05": "制無虧。王度氷猶以為不可。復下制曰。尊卑不陳。王",
    "X76n1516_003:0023c06": "教不一。二之則亂。充等三上章執奏曰。直以漢魏逮",
    "X76n1516_003:0023c07": "晉。不聞異議。今沙門曷敢慢禮敬哉。每燒香祝。願必",
    "X76n1516_003:0023c08": "先國家禮儀之簡。蓋是專一守法。是以先聖因而弗",
    "X76n1516_003:0023c09": "革。不令致拜。於法無虧。因其所利而惠之。則上有天",
    "X76n1516_003:0023c10": "覆地載之恩。下有守一脩善之人。氷議遂寢(弘明集)。",
    "X76n1516_003:0023c11": "辛丑(七)&;(七)&;&;&;&;&;",
    "X76n1516_003:0023c12": "竹林寺尼淨檢。見天女持五色花。自空來迎。遂騰空",
    "X76n1516_003:0023c13": "直上。所行之路。有如虹蜺。直屬于天(統紀)。",
    "X76n1516_003:0023c14": "壬寅(八)&;(八)&;&;&;&;&;",
    "X76n1516_003:0023c15": "五月成帝崩。帝造中興鹿野二寺。集番經義學千僧",
    "X76n1516_003:0023c16": "(六帖)。",
    "X76n1516_003:0023c17": "癸卯(康帝岳)(建安元)&;(九)&;&;&;&;&;",
    "X76n1516_003:0023c18": "時何準字幼道。高尚寡欲。州府交辟不就兄充。居宰",
    "X76n1516_003:0023c19": "輔之重。權傾一時。而準散帶衡門。不及人事。唯誦佛",
    "X76n1516_003:0023c20": "經而已(晉書)。",
    "X76n1516_003:0023c21": "甲辰(九月帝崩穆帝孝宗聃立)&;(十)&;(歸義侯勢太和元)&;&;(十一)&;&;",
    "X76n1516_003:0023c22": "竺法慧至襄陽。能隱身能知人。吉凶之事(僧傳)。",
    "X76n1516_003:0023c23": "乙巳(穆帝聃)(永和元)&;(十一)&;&;&;&;&;",
    "X76n1516_003:0023c24": "燉煌沙門單道。開常衣麤褐。不畏寒暑。晝夜不臥。絕",
    "X76n1516_003:0024a01": "穀餌栢。實松脂小石好山居。而山鬼現形試之。初無",
    "X76n1516_003:0024a02": "懼色阜陵太守。遣馬迎之開自步行。從西平一日。行",
    "X76n1516_003:0024a03": "七百里。至秦州。",
    "X76n1516_003:0024a04": "丙午(二)&;(十二)&;(嘉寧元)&;&;&;&;",
    "X76n1516_003:0024a05": "正月何充卒。充字次道。初阮裕甞戲之曰。卿志大宇",
    "X76n1516_003:0024a06": "宙。勇邁前古。充審其故。裕曰。我圖數千戶郡。尚未能。",
    "X76n1516_003:0024a07": "卿圖作佛。不亦大乎。其後門世事佛甚精。厥孫尚之。",
    "X76n1516_003:0024a08": "及點胤等。竝建大義。闡明佛法云(本傳)。",
    "X76n1516_003:0024a09": "丁未(三)&;(十三)&;(漢二)(為晉滅)&;(敬烈公重華三十五)&;&;&;",
    "X76n1516_003:0024a10": "趙太史奏虎云。有仙人星現。當有高士入境。虎[來*ㄆ]州",
    "X76n1516_003:0024a11": "郡。有異人令啟聞。十一月秦州刺史上奏。送單道開",
    "X76n1516_003:0024a12": "到鄴。敕止法林寺。供給甚厚。開能治眼疾。時石韜求",
    "X76n1516_003:0024a13": "治之。而即效虎。令圖澄與語終日。澄曰。此道人觀國",
    "X76n1516_003:0024a14": "興衰。若去者當有大亂。己酉年開南渡許昌。尋而鄴",
    "X76n1516_003:0024a15": "中大亂(本傳)。",
    "X76n1516_003:0024a16": "戊申(四)&;(十四)&;&;&;(十五)&;&;",
    "X76n1516_003:0024a17": "十二月佛圖澄。知石氏將滅。謂弟子法祚曰。石氏當",
    "X76n1516_003:0024a18": "滅吾及其未亂。先從化矣。乃遣人辭趙主季龍。龍驚",
    "X76n1516_003:0024a19": "曰。大和尚遽棄我國有難乎。即自至寺而慰澄。澄曰。",
    "X76n1516_003:0024a20": "出生入死道之常也。脩短分定。無由增損國家。存心",
    "X76n1516_003:0024a21": "佛法當蒙福社。而布政猛虐刑罰交濫。特違聖典終",
    "X76n1516_003:0024a22": "無福祐。能敷仁政祚或可延。季龍悲慟知其必逝。即",
    "X76n1516_003:0024a23": "為鑿壙營墳。至八日安坐而逝。澄身長八尺。風姿詳",
    "X76n1516_003:0024a24": "雅。妙解深經。傍通世論。德化凶虐。慈洽蒼生。春秋一",
    "X76n1516_003:0024b01": "百七十。入道一百九年。酒不踰齒。過中不食。非戒不",
    "X76n1516_003:0024b02": "履。立寺八百九十三所。受業門徒數千萬人。後有僧",
    "X76n1516_003:0024b03": "自雍州來。見澄西入關以聞季龍。龍命發塚。唯塊石",
    "X76n1516_003:0024b04": "存焉。龍焉之曰。石者朕也。大和尚塟我而去。吾將死",
    "X76n1516_003:0024b05": "矣。因而遇疾。明年季龍死。國遂大亂。而石氏果滅(晉書)。",
    "X76n1516_003:0024b06": "○僧傳云。初虎殮澄。以鉢錫杖內棺中。後冉閔纂位。",
    "X76n1516_003:0024b07": "開棺唯鉢杖存焉。田融趙記云。澄未亡時。自營冢壙。",
    "X76n1516_003:0024b08": "澄既知塚必開。又屍假而去。何容豫作必融之悞。",
    "X76n1516_003:0024b09": "己酉(五)&;(趙)(石虎死國大亂冉閔自立)&;(涼三十七)&;(燕雋元)&;(十二)&;",
    "X76n1516_003:0024b10": "竺佛調久師圖澄。住常山寺積年。或分身他處者。或",
    "X76n1516_003:0024b11": "入山經歲。齎乾飯數斗歸常有餘有隨山行。值雪調",
    "X76n1516_003:0024b12": "入虎窟中宿。虎還共臥後自克亡日。遠近皆至。調曰。",
    "X76n1516_003:0024b13": "人身無常。能專心真淨。形數雖乖。而必同契。端坐而",
    "X76n1516_003:0024b14": "逝。後弟子入山。見調在岩上。眾禮曰。和尚尚在耶。調",
    "X76n1516_003:0024b15": "曰。吾常在耳乃不見。眾共開棺。唯衣履存焉(本傅)。",
    "X76n1516_003:0024b16": "庚戌(六)&;(冉閔改國號魏石祗自立於襄)&;(秦符洪)(據長安)&;(三十八)&;(二)&;&;",
    "X76n1516_003:0024b17": "二月有金像。現于荊州。司馬桓溫。迎之不動。時江陵",
    "X76n1516_003:0024b18": "滕畯。捨宅為寺。命曇翼主之翼率。眾拜請捧之。飄然",
    "X76n1516_003:0024b19": "輕舉。遂安本寺。自後靈異非一(感通錄。其說甚詳。高僧傳謂太元甲午年。",
    "X76n1516_003:0024b20": "得像恐非)。",
    "X76n1516_003:0024b21": "辛亥(七)&;(石祗為劉顯弑)&;(秦)(洪死健立改皇始元)&;&;&;&;",
    "X76n1516_003:0024b22": "竺僧朗。初關中講法。忽告同輩曰。寺中衣物。似有竊",
    "X76n1516_003:0024b23": "者。如言即反。果有盜焉。由其相語故得無失。朗是年",
    "X76n1516_003:0024b24": "移居太山。",
    "X76n1516_003:0024c01": "壬子(八)&;(劉顯為冉閔滅冉閔為燕滅)&;(二)&;&;(元璽元)&;&;",
    "X76n1516_003:0024c02": "時支遁字道林。壯歲出家。業精般若。甞與師共論物",
    "X76n1516_003:0024c03": "類。謂雞卵生用。未足為殺。師不能屈。師尋亡忽現形",
    "X76n1516_003:0024c04": "投卵於地。殻破雛行。頃之俱滅。遁乃感悟。由是蔬食",
    "X76n1516_003:0024c05": "終身。謝安王羲之王洽劉恢殷浩許訽郗超孫綽桓",
    "X76n1516_003:0024c06": "彥表王敬仁何充等。竝一代名流。皆與結方外交。及",
    "X76n1516_003:0024c07": "投迹剡山。於沃洲小嶺。立寺行道。僧眾稟學。時有惰",
    "X76n1516_003:0024c08": "者遁。著銘以勗之。有曰。勤之勤之。至道非彌茫茫三",
    "X76n1516_003:0024c09": "界。渺渺長覊。謹守明禁。抗志無為云云。晚移石城山。",
    "X76n1516_003:0024c10": "立栖光寺。木食澗飲。浪志無生。後出山陰。講維摩經。",
    "X76n1516_003:0024c11": "許詢為都。講難義數反。聽者欽服(本傳)。",
    "X76n1516_003:0024c12": "癸丑(九)&;(秦三)&;(涼四十一祚立)&;&;&;",
    "X76n1516_003:0024c13": "時沙門竺法崇。篤志經記。尤長法華。湘州麓山神。詣",
    "X76n1516_003:0024c14": "崇請戒。乃捨山為寺。崇後化洽湘土。",
    "X76n1516_003:0024c15": "甲寅(十)&;(四)&;(和平元祚卒)&;&;&;",
    "X76n1516_003:0024c16": "帛法橋誦經乏聲。乃終粒懺悔七日七夜。稽首觀音。",
    "X76n1516_003:0024c17": "以祈現報。至七日喉內豁然。自是晝夜諷詠聲徹里",
    "X76n1516_003:0024c18": "許。哀婉通神。至年九十。聲猶不變(僧傳)。",
    "X76n1516_003:0024c19": "乙卯(十一)&;(壽光元)(健卒生立)&;(四十三)(敬悼公玄靚)&;&;&;",
    "X76n1516_003:0024c20": "釋道安。初事圖澄。才辯無敵。性聰而貌醜。時語曰。漆",
    "X76n1516_003:0024c21": "道人驚四隣。及澄亡。遂率徒眾。潛于護澤山。又入王",
    "X76n1516_003:0024c22": "屋山。復度河依陸渾山。木食澗飲。",
    "X76n1516_003:0024c23": "丙辰(十三)&;(二)&;&;&;&;",
    "X76n1516_003:0024c24": "丁巳(孝宗)(升平元)&;(秦世祖堅)(永興元)&;&;(燕)(光壽元遷都于鄴)&;&;",
    "X76n1516_003:0025a01": "竺法汰。少與道安同學。雖才辯不及。而姿貌過之。甞",
    "X76n1516_003:0025a02": "謁桓溫。溫不俟履屨而前。迎。至是與弟子。於荊土講",
    "X76n1516_003:0025a03": "法。",
    "X76n1516_003:0025a04": "戊午(二)&;(二)&;&;&;&;",
    "X76n1516_003:0025a05": "時孫綽字興公。與許詢俱有高尚之志。初隱稽山。放",
    "X76n1516_003:0025a06": "情山水。支道林問綽曰。君何如許。答曰。高情遠志。弟",
    "X76n1516_003:0025a07": "子早已服膺。然一詠一吟。許將北面。綽於佛教。多有",
    "X76n1516_003:0025a08": "論撰。具見弘明等集。年五十八卒。",
    "X76n1516_003:0025a09": "己未(三)&;(甘露元)&;&;&;&;",
    "X76n1516_003:0025a10": "單道開至京師。後入羅浮山。獨處茅茨蕭然。物外年",
    "X76n1516_003:0025a11": "百餘歲卒。勑弟子以屍置石室中。後興寧初。袁宏為",
    "X76n1516_003:0025a12": "南海太守。登山見道開形骸如生。香火瓦器猶存。宏",
    "X76n1516_003:0025a13": "曰。法師行業殊羣。正當如蟬蛻耳。乃為贊云(本傳)。",
    "X76n1516_003:0025a14": "庚申(四)&;(二)&;&;幽帝暐(建熈元)&;&;",
    "X76n1516_003:0025a15": "帛僧光自永和。初止剡之石城山。山神作虵虎形以",
    "X76n1516_003:0025a16": "怖光。光安禪而不恐。神乃自言。移往章安。推室以奉。",
    "X76n1516_003:0025a17": "後道俗宗事。漸成寺舍。光每入定七日不起。處山五",
    "X76n1516_003:0025a18": "十三載。壽一百一十歲。晉太元末安坐而逝。",
    "X76n1516_003:0025a19": "辛酉(五)&;(三)&;(秦)(升平年號)&;&;&;",
    "X76n1516_003:0025a20": "沙門于法開。蘭公弟子也。善放光法華。尤精毉法。甞",
    "X76n1516_003:0025a21": "值婦人在草危急。開曰。此易治耳。主人宰羊欲為淫",
    "X76n1516_003:0025a22": "祀。開令取肉為羮進。竟因氣針之。須臾羊膜裹兒而",
    "X76n1516_003:0025a23": "出。是年孝宗有疾。開視脉知不起乃不醫。而帝果崩。",
    "X76n1516_003:0025a24": "或問法師。高明剛簡。何以毉術經懷。答曰。明六度以",
    "X76n1516_003:0025b01": "除四魔之病。調九候。以療風寒之疾。自利利人。不亦",
    "X76n1516_003:0025b02": "可乎。",
    "X76n1516_003:0025b03": "壬戌(哀帝丕)(隆和元)&;(四)&;&;&;&;",
    "X76n1516_003:0025b04": "竺潛隱迹剡山。優游講席三十餘載。投身北面者。莫",
    "X76n1516_003:0025b05": "不內外兼洽。至是哀帝好重佛法。遣使徵請潛至。即",
    "X76n1516_003:0025b06": "於御筵開講般若。上及朝士。竝稱善焉。",
    "X76n1516_003:0025b07": "癸亥(興寧元)&;(五)&;(涼)(綽公張天錫弑玄覯自立)&;&;&;",
    "X76n1516_003:0025b08": "沙門竺僧度。少時母為聘。楊氏女。字苕華。有才貌。偶",
    "X76n1516_003:0025b09": "苕父母併終。度母亦卒。忽悟無常。即捨俗出家。苕服",
    "X76n1516_003:0025b10": "畢乃與度書。謂髮膚不可毀傷。宗祀不可頓廢。令其",
    "X76n1516_003:0025b11": "顧世教改遠志。曜翹爍之。姿於盛明之世。遠休祖考",
    "X76n1516_003:0025b12": "之靈。近慰人情之願。并贈詩五首。有云。人生一世間。",
    "X76n1516_003:0025b13": "飄若風過牖。清音可娛耳。滋味可適口。羅紈可飾軀。",
    "X76n1516_003:0025b14": "華冠可燿首。安事自剪削。躭空以害有。不道妾區。區",
    "X76n1516_003:0025b15": "但令君恤後。度答書曰。事君以治一國。未若弘道以",
    "X76n1516_003:0025b16": "濟萬邦。事親以成一家。未若弘道以濟三界。髮膚不",
    "X76n1516_003:0025b17": "毀。俗中之近言耳。立身行道。達者知焉。且披袈裟。振",
    "X76n1516_003:0025b18": "錫杖。飲清流。詠般若。雖王公之服八珍之饍鏗鏘之",
    "X76n1516_003:0025b19": "聲煒燁之色。不與易也。若能懸契。則同期於泥洹矣",
    "X76n1516_003:0025b20": "且人心各異。有若面焉。卿之不樂道。猶我之不慕俗",
    "X76n1516_003:0025b21": "矣。楊氏長別離矣。萬世因緣於今絕矣。歲聿云。暮時",
    "X76n1516_003:0025b22": "不我與。學道者當以日損為志。處世者當以及時為",
    "X76n1516_003:0025b23": "務。卿年德竝茂。宜速有所慕。莫以道人經心而坐失",
    "X76n1516_003:0025b24": "盛年也。又報詩五篇。有云。機運無停住。倐忽歲時過。",
    "X76n1516_003:0025c01": "良由去不息。故令川上嗟。不聞榮啟期。皓首發清歌。",
    "X76n1516_003:0025c02": "布衣可暖身。誰論飾綺羅。今世雖云樂。當奈後生何。",
    "X76n1516_003:0025c03": "度既志懷匪石不可迴轉。苕華惑悟。亦向道焉。度至",
    "X76n1516_003:0025c04": "是精毗曇。著旨歸云。",
    "X76n1516_003:0025c05": "甲子(二)&;(六)&;&;&;&;",
    "X76n1516_003:0025c06": "時簡文作相。以竺潛是道俗。標領尊敬。兼常迄乎。龍",
    "X76n1516_003:0025c07": "飛虔禮彌篤。潛甞於簡文處遇劉恢。恢曰。道人何以",
    "X76n1516_003:0025c08": "遊朱門。潛曰。君自觀其朱門。貧道見為蓬戶。十月潛",
    "X76n1516_003:0025c09": "辭還剡山○帝復詔法師支遁。出都止東安寺。講道",
    "X76n1516_003:0025c10": "行般若。時講法于禁中。",
    "X76n1516_003:0025c11": "乙丑(三)&;(建元元)&;&;&;&;",
    "X76n1516_003:0025c12": "于法開道行既著。哀帝累詔。乃出京講放光經。凡舊",
    "X76n1516_003:0025c13": "學抱疑。莫不披釋。及辭還帝厚嚫錢物。謝安王文度",
    "X76n1516_003:0025c14": "皆友善。年六十卒。開有弟子法威。清悟有樞辨。自蘭",
    "X76n1516_003:0025c15": "至開。開至威凡三世。負盛譽(僧傳)○釋慧受化王坦之",
    "X76n1516_003:0025c16": "等。捨園宅為安樂寺。",
    "X76n1516_003:0025c17": "丙寅(海西公奕)(太和元)&;(二)&;&;&;&;",
    "X76n1516_003:0025c18": "遁法師。三載在京講法。朝野悅服。郗超甞問謝安曰。",
    "X76n1516_003:0025c19": "遁談何如嵆中散。安曰。嵆努力才得半耳。又曰。何如",
    "X76n1516_003:0025c20": "殷浩。安曰亹亹論辯。恐當抗衡。超拔淵源。殷有慚德。",
    "X76n1516_003:0025c21": "超後與親舊書曰。林公神理所通。玄拔獨悟。數百年",
    "X76n1516_003:0025c22": "來紹隆大法。令真理不絕。一人而已。是年遁抗。表辭",
    "X76n1516_003:0025c23": "還山。有詔資給。敦遣公卿祖餞于征虜亭。是日都市",
    "X76n1516_003:0025c24": "為廢。既而收迹剡山。畢命林澤。壽五十三。甞有遺遁",
    "X76n1516_003:0026a01": "馬者。遁受之。或有譏者。遁曰。愛其神駿。聊復畜耳。後",
    "X76n1516_003:0026a02": "有餉鶴者。遁曰。鶴冲天之物。寧為耳目翫乎。遂放之",
    "X76n1516_003:0026a03": "(本傳)秦西域曇摩持(此云法海)。譯十誦戒本三部。",
    "X76n1516_003:0026a04": "丁卯(二)&;(三)&;&;&;&;",
    "X76n1516_003:0026a05": "竺曇猷。初止剡之石城山。又移始豐赤城山石室坐",
    "X76n1516_003:0026a06": "禪。有羣虎蹲於前。猷因誦經。一虎獨睡。猷以如意。扣",
    "X76n1516_003:0026a07": "其頭云。何不聽經。經畢而虎皆去。尋有大虵。十圍競",
    "X76n1516_003:0026a08": "來環遶。舉頭向猷。半日復去。一日神見形曰。弟子夏",
    "X76n1516_003:0026a09": "帝之子。居山二千餘年。今往寒石山。輒推室以相奉。",
    "X76n1516_003:0026a10": "鳴鞞吹角。陵雲而去。禪學者皆造焉(本傳)。",
    "X76n1516_003:0026a11": "戊辰(三)&;(四)&;&;&;&;",
    "X76n1516_003:0026a12": "釋慧常譯尼戒一卷○司徒王珣及弟珉。捨宅為寺",
    "X76n1516_003:0026a13": "(今平江虎丘也)。",
    "X76n1516_003:0026a14": "己巳(四)&;(五)&;&;&;&;",
    "X76n1516_003:0026a15": "竺僧朗。於太山金輿谷崑崙山。別立精舍。學者聞風",
    "X76n1516_003:0026a16": "而至。秦主符堅欽其德。遣使嚫遺。此谷舊多虎。及朗",
    "X76n1516_003:0026a17": "居之。猛獸皆遁。至今人呼為朗公谷。",
    "X76n1516_003:0026a18": "庚午(五)&;(六)(滅燕而有中原)&;&;燕土(為秦滅)&;&;",
    "X76n1516_003:0026a19": "晉司馬桓溫。末年奉法有尼造之。溫敬而不倦。每浴",
    "X76n1516_003:0026a20": "必移晷。溫訝而私視見。尼揮刀自割截支分臠。有頃",
    "X76n1516_003:0026a21": "尼出。溫以情問。尼曰。君志若遂。形當如之。時溫方謀",
    "X76n1516_003:0026a22": "問鼎。聞此悵然便止。尼遂辭。不測所之(感通傳)。",
    "X76n1516_003:0026a23": "辛未(太宗)(簡文帝昱咸安元)&;(七)&;&;(涼)&;(代三十四)&;",
    "X76n1516_003:0026a24": "竺法汰止瓦官寺。簡文深相敬重。請講放光經。帝親",
    "X76n1516_003:0026b01": "臨幸。公卿畢集。黑白欽敬○鳩摩羅佛提(此云童覺)。共竺",
    "X76n1516_003:0026b02": "佛念佛護。譯阿含抄○許詢字玄度。澡心學佛。甚為",
    "X76n1516_003:0026b03": "江左公卿仰慕。簡文高其風。每月夜思清言妙理必",
    "X76n1516_003:0026b04": "造焉。至其亹亹。帝不覺前席達旦忘倦。帝每曰。玄度",
    "X76n1516_003:0026b05": "才情。固未易有(本傳)○是年彗星現。帝詔竺法曠禳之。",
    "X76n1516_003:0026b06": "曠答。有曰陛下當勤脩德政以塞天譴。貧道固當盡",
    "X76n1516_003:0026b07": "情上答。乃與弟子齋懺。有頃灾滅。",
    "X76n1516_003:0026b08": "壬申(二)&;(八)&;&;&;",
    "X76n1516_003:0026b09": "七月帝崩。帝性仁恕。造佛建齋。度僧立寺。於長干寺。",
    "X76n1516_003:0026b10": "起浮圖塔。壯麗殊偉(六帖)○是歲合浦人董宗之。漁海",
    "X76n1516_003:0026b11": "中護佛圓光。獻于高悝。所獲金佛之背。脗然契合。四",
    "X76n1516_003:0026b12": "十餘年。靈像方足。自晉及隋六代王臣。莫不歸敬。靈",
    "X76n1516_003:0026b13": "異非一(見感通錄)○前涼月支優婆塞支施崙。譯須賴等",
    "X76n1516_003:0026b14": "經。",
    "X76n1516_003:0026b15": "癸酉(孝武帝曜)(寧康元)&;(九)&;&;&;",
    "X76n1516_003:0026b16": "道安法師。自達襄陽。廣宣(經法經義)克明自安始也。立檀",
    "X76n1516_003:0026b17": "溪寺。建浮圖。鑄銅像。能起自行。光明燭天。傾都拜贍。",
    "X76n1516_003:0026b18": "歡呼動山谷。秦主符堅。送外國金像彌勒　安每講",
    "X76n1516_003:0026b19": "設以作證。一夕像光照室。視之頂有舍利焉。習鑿齒",
    "X76n1516_003:0026b20": "襄陽高士。先以書通好。因詣安。自稱曰。四海習鑿齒。",
    "X76n1516_003:0026b21": "安曰。彌天釋道安。相得歡甚。齒即以書抵謝東山。稱",
    "X76n1516_003:0026b22": "安蓋非常勝士。恨公不一見耳。孝武帝欽師道德。遣",
    "X76n1516_003:0026b23": "使通問。并有詔曰。安法師。以道德照臨人天。使大法",
    "X76n1516_003:0026b24": "流行。為蒼生依賴。宜日食王公祿。所司以時資給。安",
    "X76n1516_003:0026c01": "固辭不受。後秦主符堅。攻克襄陽。得道安而喜。謂左",
    "X76n1516_003:0026c02": "右曰。朕以十萬師取襄陽。得一人半耳。左右問為誰。",
    "X76n1516_003:0026c03": "堅曰。安公一人。習鑿齒半人也。",
    "X76n1516_003:0026c04": "甲戌(二)&;(十)&;&;&;",
    "X76n1516_003:0026c05": "法師竺潛示寂。壽八十九。武帝下詔曰。潛法師理悟",
    "X76n1516_003:0026c06": "虗遠。風鑑清高。棄宰輔之榮。襲染衣之素。方賴宣道",
    "X76n1516_003:0026c07": "以濟蒼生。奄從遷謝。用痛于懷。可賻錢十萬。助建塋",
    "X76n1516_003:0026c08": "塔。勑塟沙門。自潛而始○潛有弟子法友法蘊法識",
    "X76n1516_003:0026c09": "法濟。皆有才譽。又康听尤善草隷孫綽各為之贊(僧傳)。",
    "X76n1516_003:0026c10": "乙亥(三)&;(十一)&;&;&;",
    "X76n1516_003:0026c11": "竺法義。深公弟子也。王導孔敷。竝承風敬友。咸安三",
    "X76n1516_003:0026c12": "年。忽感氣疾。常念觀音。夢人破腹洗腸。覺即病愈。是",
    "X76n1516_003:0026c13": "年帝遣使徵請。出都講說。帝每從之聽講。太元五年",
    "X76n1516_003:0026c14": "卒。賜錢十萬營塔。塟于新亭崗。後立寺焉。今天安是",
    "X76n1516_003:0026c15": "也○支曇籥善梵唄。傳響至今。",
    "X76n1516_003:0026c16": "丙子(太元元)&;(十二)&;(涼)(為秦滅)&;(代)(為秦滅)&;",
    "X76n1516_003:0026c17": "竺法念。譯瓔珞經十二卷○前涼張氏八主七十六",
    "X76n1516_003:0026c18": "年。共譯經四部六卷○竺法曠。初止潛青山。謝安郗",
    "X76n1516_003:0026c19": "超皆往致敬。興寧中。東遊若耶。止昌原寺。時多疫疾",
    "X76n1516_003:0026c20": "曠善神呪。百姓疾者。祈之皆效。有人見曠之行住。常",
    "X76n1516_003:0026c21": "有鬼神數十。衛其前後。孝武帝欽其風。請出京。止長",
    "X76n1516_003:0026c22": "干寺。事以師禮。",
    "X76n1516_003:0026c23": "丁丑(二)&;(秦十三)(至是九州之地秦有其八晉唯有東南一隅耳)&;",
    "X76n1516_003:0026c24": "釋慧永。初與遠公。同依安公。至是永先至尋陽。刺史",
    "X76n1516_003:0027a01": "陶範。留之憩廬山。捨宅棲止。乃瓶西林寺。永真素自",
    "X76n1516_003:0027a02": "然。言常含笑。善於講說。門徒稍盛。又別立一室於嶺",
    "X76n1516_003:0027a03": "上。時坐禪焉。所居有香氣。因號香谷。常有一虎。馴伏",
    "X76n1516_003:0027a04": "于屋。永甞至一橋。營主騎馬。當道阻之。永以杖指。馬",
    "X76n1516_003:0027a05": "驚人仆。明晨來寺悔過。白黑聞知。歸心者眾。",
    "X76n1516_003:0027a06": "戊寅(三)&;(十四)&;",
    "X76n1516_003:0027a07": "竺法念。出毗奈耶律十卷○竺道壹。初從汰公受學。",
    "X76n1516_003:0027a08": "思徹淵深。簡文帝深重之。後東止虎丘。又適耶溪。頃",
    "X76n1516_003:0027a09": "之郡守王薈。起嘉祥寺。請居僧首。僧尼諮稟。時號九",
    "X76n1516_003:0027a10": "州都維那。隆安中卒。孫綽有讚(僧傳)。",
    "X76n1516_003:0027a11": "己卯(四)&;(十五)&;",
    "X76n1516_003:0027a12": "秦道安法師。既住長安。大弘法化。初魏晉沙門。依師",
    "X76n1516_003:0027a13": "為姓故。姓各不同。安曰。師莫尊於釋迦也。應沙門宜",
    "X76n1516_003:0027a14": "以釋為氏。今稱釋氏。自安始也。安多聞廣識。雖古器",
    "X76n1516_003:0027a15": "篆文。安皆識之。秦主勑三舘學士。內外有疑。皆咨問",
    "X76n1516_003:0027a16": "於安。國人語曰。學不師安。義不禁難。然安臂上。有一",
    "X76n1516_003:0027a17": "肉釧。捋可上下。而不出腕。時人謂之印手菩薩。羅什",
    "X76n1516_003:0027a18": "之在龜茲。亦遙禮焉。安常注諸經。恐不合理。因誓曰。",
    "X76n1516_003:0027a19": "若所說合理。願見瑞相。乃夢胡僧。頭白眉長。語安云。",
    "X76n1516_003:0027a20": "君所注經。殊合道理。我不入泥洹。當助流通。可時設",
    "X76n1516_003:0027a21": "我食。後十誦律至。遠公乃知。和上所夢。賓頭盧也。於",
    "X76n1516_003:0027a22": "是立座飯之。處處成則(同上)○安有弟子法遇。江陵講",
    "X76n1516_003:0027a23": "經。受業者眾。一僧飲酒廢夕講。遇罰而不遣。安聞以",
    "X76n1516_003:0027a24": "荊寄之。遇即曰。此由飲酒也。我訓領不勤。遠貽憂賜",
    "X76n1516_003:0027b01": "即集眾自伏地。命維那行杖三十。垂淚自責。時道俗",
    "X76n1516_003:0027b02": "因之厲業者眾。",
    "X76n1516_003:0027b03": "庚辰(五)&;(十六)&;",
    "X76n1516_003:0027b04": "高僧涉公蜀人。豫言事多驗。不食五穀。日行五百里。",
    "X76n1516_003:0027b05": "能呪龍降雨。建元十一年。至長安。秦每遇旱。常詔師",
    "X76n1516_003:0027b06": "祈雨。師誦呪致龍于鉢。命堅與羣臣觀之。乃遣升空",
    "X76n1516_003:0027b07": "而雨。王臣士庶悉皆敬奉。自是無復炎旱之憂。是年",
    "X76n1516_003:0027b08": "十二月。無疾而化。卒後七日。堅以其異。試開棺視之。",
    "X76n1516_003:0027b09": "唯殮被存焉明年大旱。堅曰。涉公若在豈使朕燋心",
    "X76n1516_003:0027b10": "於雲漢哉。",
    "X76n1516_003:0027b11": "辛巳(六)&;(十七)(六十二國入貢)&;",
    "X76n1516_003:0027b12": "正月帝初奉佛法。立精舍於殿內。引諸沙門居之(通鑑)",
    "X76n1516_003:0027b13": "○帝造皇太寺。捨本第立本起寺(方志)。",
    "X76n1516_003:0027b14": "壬午(七)&;(十八)&;",
    "X76n1516_003:0027b15": "秦曇摩蜱(此云愛法)譯般若鈔五卷○秦主出同苑。命安",
    "X76n1516_003:0027b16": "法師。升輦同載。秦主以將伐晉。告安。安力諫。而堅不",
    "X76n1516_003:0027b17": "納。明年果有淮南之敗(僧傳)。",
    "X76n1516_003:0027b18": "癸未(八)&;(十九)&;",
    "X76n1516_003:0027b19": "西域竺曇無蘭(此云法正)自太元辛巳。於揚都譯經六十",
    "X76n1516_003:0027b20": "一部○竺曇猷(即帛道猷)聞天台山有精舍。得道者居之。",
    "X76n1516_003:0027b21": "猷至。以石梁高危。未敢直度。且西礙大石。攀登路絕。",
    "X76n1516_003:0027b22": "因還止石室。彌年禪觀。後試造橋。乃見梁道平正。橫",
    "X76n1516_003:0027b23": "石洞。開度橋少許。見寶寺神僧。果如所說。猷乃陳住",
    "X76n1516_003:0027b24": "意。僧曰。却後十年。自當至此。何勞早住。相送度梁。橫",
    "X76n1516_003:0027c01": "石已塞。至太元末年。終於山室。舉體綠色。端坐如生。",
    "X76n1516_003:0027c02": "今有往者。雲迷其道也(僧傳又感通錄云太元元年化者非也)。",
    "X76n1516_003:0027c03": "甲甲(晉太元)(九)&;(秦建元二十)&;(後秦)(姚萇日雀元)&;(西秦)(乞伏國亡)&;(後燕)(世祖)",
    "X76n1516_003:0027c04": "(慕容垂元年)&;",
    "X76n1516_003:0027c05": "慧遠法師。少為儒生。博極羣書。甞與僧慧持。造安法",
    "X76n1516_003:0027c06": "師席下。聞出世間法。而悅之歎曰。儒道九流。特粃糠",
    "X76n1516_003:0027c07": "耳。遂出家。安門徒數千。遠居第一座。安甞歎曰。使道",
    "X76n1516_003:0027c08": "流東國。其在遠乎。至是以秦亂。來遊于晉。",
    "X76n1516_003:0027c09": "乙酉(十)&;(秦)(符堅遇弑符丕即位)&;(秦後二)&;(西)(建義秦元)&;(後燕二)&;",
    "X76n1516_003:0027c10": "正月二十七日。道安法師。見有異僧。出入窻隙。安以",
    "X76n1516_003:0027c11": "生處問之。僧曰。當生兜率。即以手虗撥天西北。即雲",
    "X76n1516_003:0027c12": "開。備見兜率天宮之妙。又曰。當浴聖僧。方果所願。具",
    "X76n1516_003:0027c13": "示浴法。後安設浴。見有數十小兒入寺。須臾但聞浴",
    "X76n1516_003:0027c14": "室用水聲。久之不見。開室而巾濕水減。果是聖應也。",
    "X76n1516_003:0027c15": "二月八日。忽告眾曰。吾當去矣。無疾加趺而逝。門弟",
    "X76n1516_003:0027c16": "子數十人。知名于世。師著僧尼軌範。及法門清式二",
    "X76n1516_003:0027c17": "十四條(僧傳)。",
    "X76n1516_003:0027c18": "丙戌(十一)&;(秦)(丕遇弑符登即位徿東太初元)&;(建初元)(長入長安即位)&;(西秦二)&;(後涼)(呂光太安元)",
    "X76n1516_003:0027c19": "&;(後燕)(建康元)&;(魏)(太祖現登國元)&;",
    "X76n1516_003:0027c20": "慧遠法師。抵潯陽。見廬山愛之。乃止龍泉精舍。次寓",
    "X76n1516_003:0027c21": "西林。復於山東。建東林寺。經綸之際。山神降靈。願加",
    "X76n1516_003:0027c22": "資助。信宿後乃風雷夜作。雲雨晦冥。明發就觀。則有",
    "X76n1516_003:0027c23": "良木殊材。駢羅委積。時晉將軍桓伊。初臨此牧。驚其",
    "X76n1516_003:0027c24": "神異。奏立寺焉。是年寺成。初太尉陶侃鎮廣州。有漁",
    "X76n1516_003:0028a01": "于海。得文殊像。送寒溪寺。甞經火。而像無恙。後侃鎮",
    "X76n1516_003:0028a02": "武昌。使人迎之致舟。舟沒而失其像。及遠瓶寺心祈",
    "X76n1516_003:0028a03": "之。於是其像冷然自至(本傳)○魏太祖道武皇帝即位。",
    "X76n1516_003:0028a04": "帝生知奉佛。初平中山經郡國。見沙門。皆致敬。禁軍",
    "X76n1516_003:0028a05": "旅。無有所犯(北史)。",
    "X76n1516_003:0028a06": "丁亥(十二)&;(二)&;(二)&;(三)&;(二)&;(二)&;(二)&;",
    "X76n1516_003:0028a07": "秦曇摩難提(此云法喜)。自建元末。至長安四年。譯法益經",
    "X76n1516_003:0028a08": "一卷○竺法汰。是年示寂。壽六十八。孝武詔曰。汰法",
    "X76n1516_003:0028a09": "師。道播八方。奄爾喪逝。可賻錢十萬。喪事有司悉辦",
    "X76n1516_003:0028a10": "○郗超與汰厚善。甞約。先沒者當先報冥事。至是汰",
    "X76n1516_003:0028a11": "卒。超夢之曰。向與君約報應之事。今皆不虗。願君無",
    "X76n1516_003:0028a12": "忘脩德。超由是循道彌篤(僧傳。又辨正搜神記。乃竺法度與王坦之相約云)。",
    "X76n1516_003:0028a13": "戊子(十三)&;(三)&;(三)&;(高祖乾歸太初元)&;(三)&;(三)&;(三)&;",
    "X76n1516_003:0028a14": "天竺二十六祖不如密多。以法付般若多羅。偈曰。真",
    "X76n1516_003:0028a15": "性心地藏。無頭亦無尾。應緣而化物。方便呼為智。遂",
    "X76n1516_003:0028a16": "示寂。",
    "X76n1516_003:0028a17": "己丑(十四)&;(四)&;(四)&;(二)&;(麟嘉元)&;(四)&;(四)&;",
    "X76n1516_003:0028a18": "道安法師。有弟子僧富。因還魏郡。有一劫人。劫一小",
    "X76n1516_003:0028a19": "兒。欲取心肝以解神願。富見乃曰。大人五藏可用否。",
    "X76n1516_003:0028a20": "劫戲言亦好。富自取劫刀。畫胸至臍。羣劫奔走。即送",
    "X76n1516_003:0028a21": "小兒還元家。時路人見富。因問其故。還家取針縫其",
    "X76n1516_003:0028a22": "腹皮。塗以藥。轝還寺將息。少時而差○罽賓瞿曇僧",
    "X76n1516_003:0028a23": "伽提婆(此云眾天)。於長安。出揵度等論。四十六卷○孝武",
    "X76n1516_003:0028a24": "帝精心奉法。志念冥符。師子國王。欽其懷道。遣沙門",
    "X76n1516_003:0028b01": "曇摩撮。遠送玉像。以表丹情(辨正論)。",
    "X76n1516_003:0028b02": "庚寅(十五)&;(五)&;(五)&;(三)&;(二)&;(五)&;(五)&;",
    "X76n1516_003:0028b03": "時晉室微。而天下奇才。多隱居不仕。聞廬山遠法師",
    "X76n1516_003:0028b04": "之道。皆來從之。師因謂劉程之等曰。諸君倘有心淨",
    "X76n1516_003:0028b05": "土之遊。當加勉勵。遂同發志。於無量壽佛之前。設齋",
    "X76n1516_003:0028b06": "立誓。期生淨土。其誓文略云。審二報之相催。知六道",
    "X76n1516_003:0028b07": "之難拔。誓同茲人。俱游絕域。臨三途而緬謝。傲天宮",
    "X76n1516_003:0028b08": "而□□云云。由是僧俗凡一百二十三人。竝慕道辭",
    "X76n1516_003:0028b09": "榮。棲心物外。續有千餘人。同結白蓮社矣(廬山記)○竺",
    "X76n1516_003:0028b10": "佛念。自安高支謙之後。傳譯明匠。莫踰於念。符姚二",
    "X76n1516_003:0028b11": "代。為譯人之宗。念自譯經七十四卷。",
    "X76n1516_003:0028b12": "辛卯(十六)&;(六)&;(六)&;(四)&;(三)&;(六)&;(六)&;",
    "X76n1516_003:0028b13": "僧伽提婆。至尋陽。初曇摩難提。出毗曇心。言多疑滯。",
    "X76n1516_003:0028b14": "至是遠公請入廬山。重譯毗曇等論七卷○曇摩難",
    "X76n1516_003:0028b15": "提。共譯經一百一十四卷○釋道敬。方入廬山出家。",
    "X76n1516_003:0028b16": "奉持般若等經。",
    "X76n1516_003:0028b17": "壬辰(十七)&;(七)&;(七)&;(五)&;(四)&;(七)&;(七)&;",
    "X76n1516_003:0028b18": "八月彗現。詔天下有德沙門禳之。竺曇猷禱之。七日",
    "X76n1516_003:0028b19": "彗沒。有青衣童子來悔過。乃隱不現○西域迦留陀",
    "X76n1516_003:0028b20": "伽(此云時水)譯十二遊經○西秦釋聖堅。譯摩伽等經二",
    "X76n1516_003:0028b21": "十四卷。",
    "X76n1516_003:0028b22": "癸巳(十八)&;(八)&;(八)(萇死高祖興立)&;(六)&;(五)&;(八)&;(八)&;",
    "X76n1516_003:0028b23": "時謝靈運。恃其才高。骯髒傲物。與世少諧。初入廬山。",
    "X76n1516_003:0028b24": "一見遠公。肅然心服。師問於遠。求入淨社。遠以心雜",
    "X76n1516_003:0028c01": "止之。今東西二池。乃靈運所鑿也。常有紅白蓮花。光",
    "X76n1516_003:0028c02": "華殊特。其白花西方有之。自此而始(廬山記)○秦僧伽",
    "X76n1516_003:0028c03": "跋澄(此云眾現)。譯鞞婆沙等經論二十七卷。澄戒德整峻。",
    "X76n1516_003:0028c04": "眾皆則之。",
    "X76n1516_003:0028c05": "甲午(十九)&;(秦)(為後秦滅)&;(後秦)(高祖皇初元)&;(七)&;(六)&;(九)&;(九)&;",
    "X76n1516_003:0028c06": "釋慧嵬多在山禪定。有一無頭鬼(現形)。嵬曰。汝無頭痛",
    "X76n1516_003:0028c07": "之患。一何快哉。鬼便隱復作無腹鬼現。嵬曰。汝無腹",
    "X76n1516_003:0028c08": "藏之憂。一何樂哉。須臾復作異形鬼。皆隨點化而隱。",
    "X76n1516_003:0028c09": "時大雪。有一女子。來求寄宿。姿容婉媚。衣服鮮麗。女",
    "X76n1516_003:0028c10": "白嵬曰。以上人有德。天遣我來。以相慰喻。談說欲言。",
    "X76n1516_003:0028c11": "勸動其意。嵬執志貞確。一心無擾。乃謂女曰。吾心若",
    "X76n1516_003:0028c12": "死灰。無以革囊見試。女遂凌雲而逝。顧歎曰。海水可",
    "X76n1516_003:0028c13": "竭。須彌可傾。彼上人者。秉志堅貞。嵬以隆安三年。與",
    "X76n1516_003:0028c14": "法顯遊西域焉(本傳)○符秦五主四十四年。沙門六人。",
    "X76n1516_003:0028c15": "出經律論一百九十七卷。",
    "X76n1516_003:0028c16": "乙未(二十)&;(後秦二)&;(八)&;(七)&;(十)&;(十)&;",
    "X76n1516_003:0028c17": "釋僧道。秦主欽其德業。友而愛之。入寺造敬。同輦還",
    "X76n1516_003:0028c18": "宮。及什公譯經。師亦參議焉○釋曇微。安公弟子。講",
    "X76n1516_003:0028c19": "法精敏。是年無疾而化。",
    "X76n1516_003:0028c20": "丙申(太元二十一)(九月安帝即位)&;(三)&;(西秦)(太初九)&;(後涼)(龍飛元)&;(後燕寶)",
    "X76n1516_003:0028c21": "(永康元)&;(魏)(皇始元)&;",
    "X76n1516_003:0028c22": "魏趙郡沙門法果。戒行精至。開演法籍。詔徵以為僧",
    "X76n1516_003:0028c23": "統(弘明)○沙門康道和。戒德有儀。軌範羣物。譯益意經。",
    "X76n1516_003:0028c24": "丁酉(安帝)(德宗)(隆安元)&;(皇初)(四)&;(太初)(十)&;(龍飛)(二)&;(南涼)(禿髮鳥孤元)&;(北涼)(□業神璽元)",
    "X76n1516_003:0029a01": "&;(西涼)(李暠)&;(燕二)&;(魏二)&;",
    "X76n1516_003:0029a02": "桓元勸帝沙汰僧尼。詔曰。沙門有通經律。行可宣寄",
    "X76n1516_003:0029a03": "大化者。聽依所習。否者悉令罷道。唯廬山道德所居。",
    "X76n1516_003:0029a04": "不在搜簡。及遠法師以書抵元。遂停其詔○僧伽提",
    "X76n1516_003:0029a05": "婆。來遊建康。晉朝王公名士。莫不造席。乃譯阿含經",
    "X76n1516_003:0029a06": "一百一十卷。",
    "X76n1516_003:0029a07": "戊戌(二)&;(五)&;(十一)&;(三)&;(二)&;(二)&;(西涼)&;(後燕慕容□□□□)&;(□)&;(□)&;",
    "X76n1516_003:0029a08": "魏太祖。下詔曰。佛法之興。其來□□□□□□□□",
    "X76n1516_003:0029a09": "□□神蹤遺法。信可依憑。□□□□□□□□□□",
    "X76n1516_003:0029a10": "□□□□令信向之徒。有所□□□□□□□□□",
    "X76n1516_003:0029a11": "□□□□□□中達唯誦觀音經。明日將噉之□□",
    "X76n1516_003:0029a12": "□□□□□□□□嚙柵成闕。達乃穿柵得脫(僧傳)。",
    "X76n1516_003:0029a13": "己亥(三)&;(弘始元)&;(十二)&;(後涼)(纂咸寧元)&;(三)&;(天璽元)&;&;(長樂元)",
    "X76n1516_003:0029a14": "&;(二)&;(二)&;",
    "X76n1516_003:0029a15": "曇摩耶舍(此云法稱)。明悟出羣。常有聖僧。執錫自空詣稱",
    "X76n1516_003:0029a16": "談話。又夢博叉天王。勸以遊方觀道。不當自善。由是",
    "X76n1516_003:0029a17": "行化。至于此土。是年譯差摩經一卷○釋法顯。與同",
    "X76n1516_003:0029a18": "學五人往西域。求未至經○釋慧持。廬山遠公弟也。",
    "X76n1516_003:0029a19": "形長八尺。風神雋爽。是年辭遠入蜀。止龍淵寺。白黑",
    "X76n1516_003:0029a20": "歸敬。升持堂者。皆號登龍門。",
    "X76n1516_003:0029a21": "庚子(四)&;(二)&;(十三)&;(二)&;(利鹿孤建和元)&;(二)&;(元)&;(二)&;(建平元)&;(三)&;",
    "X76n1516_003:0029a22": "三月曇摩蜱。出雜問律事二卷。明三寶物。須善防護",
    "X76n1516_003:0029a23": "○太山竺僧朗。有先知之異。晉魏燕秦六天子。降詔",
    "X76n1516_003:0029a24": "問所。供聘皆奇寶。南燕主欽其德。給二縣租稅。仍為",
    "X76n1516_003:0029b01": "立神通寺。曾經三度毀之。而不得犯者。朗輙見身以",
    "X76n1516_003:0029b02": "錫杖揮之立。四百年而佛像如新(本傳及北山錄)。",
    "X76n1516_003:0029b03": "辛丑(五)&;(三)&;&;(呂降)(神鼎元)&;(二)&;(沮渠蒙遜永安元)&;(二)&;(熈)(光始元)&;(二)&;(四)&;",
    "X76n1516_003:0029b04": "初建元十三年。符秦盛時。德星屢現。太史奏。外國當",
    "X76n1516_003:0029b05": "有智人入輔。及秦主攻襄陽。得道安以為應。安讓不",
    "X76n1516_003:0029b06": "敢當。勸秦主。迎龜茲國鳩摩羅什(此云童壽)。秦主從之。太",
    "X76n1516_003:0029b07": "元七年。即遣呂光。伐龜茲以迎什。遂獲什。光見什年",
    "X76n1516_003:0029b08": "少。妻以龜茲王女。什苦辭。光飲以醇。□□閉室中□",
    "X76n1516_003:0029b09": "□□□□□光還。而符堅已敗。因僭□□□□□□",
    "X76n1516_003:0029b10": "□□□□□□□□□□□□國及姚萇□□□□",
    "X76n1516_003:0029b11": "□安八年□□□□□□風化□□是年三月。有木",
    "X76n1516_003:0029b12": "連理。生于廟廷。□□□園葱變為茝。以為美瑞。五月",
    "X76n1516_003:0029b13": "遣將伐涼。九月隆隆乃迎什。十二月至長安。秦主禮",
    "X76n1516_003:0029b14": "待以國師。於西內逍遙園。命什譯經。秦主卑萬乘之",
    "X76n1516_003:0029b15": "心。尊三寶之教。機政之暇。躬與什對譯○南涼釋曇",
    "X76n1516_003:0029b16": "霍。專以神力化物。行疾如風。力者追之不及。言人死",
    "X76n1516_003:0029b17": "生貴賤。毫釐無爽。人或藏其錫杖。霍閉目少時。立知",
    "X76n1516_003:0029b18": "其處。因之事佛者甚眾。鹿孤有弟耨檀。多虗害。霍謂",
    "X76n1516_003:0029b19": "曰。當脩善道。為後世橋梁。檀曰公能七日不食。僕當",
    "X76n1516_003:0029b20": "奉佛。乃幽七日。而霍無饑色。檀因此改信節殺興慈。",
    "X76n1516_003:0029b21": "國人既蒙其祐。咸稱曰大師(本傳)○杯度比丘。常乘木",
    "X76n1516_003:0029b22": "杯度水。神化莫測。時在彭城。羅什聞之歎曰(一作度聞什入",
    "X76n1516_003:0029b23": "關歎曰)。吾與此子戲別三百年矣。相見杳然。未期遲於",
    "X76n1516_003:0029b24": "來世耳(感通傳)。",
    "X76n1516_003:0029c01": "壬寅(元興元)&;(四)&;&;&;(傉檀弘昌元)&;(二)&;(三)&;(二)&;(三)&;(五)&;",
    "X76n1516_003:0029c02": "秦什法師。是年出彌陀彌勒思益等經○廬山遠法",
    "X76n1516_003:0029c03": "師。聞什入關。遣書通好。秦主聞遠師之風。遙相欽敬。",
    "X76n1516_003:0029c04": "送旃檀像塔。請作大智度論度。致書殷勤。什亦送雙",
    "X76n1516_003:0029c05": "口澡瓶。及遺書曰。佛記東南有護法菩薩。勗哉仁者。",
    "X76n1516_003:0029c06": "善弘其事。并遺偈一章。略曰。既已捨染樂。心得善攝",
    "X76n1516_003:0029c07": "否。若得不馳散。深入實相否。畢竟空相中。其心無所",
    "X76n1516_003:0029c08": "樂(云云)。遠復答以偈。略曰。本端竟何從。起滅有□□。",
    "X76n1516_003:0029c09": "一微涉動境。□□頹山勢。惑想更相乘。觸理自生滯。",
    "X76n1516_003:0029c10": "(云云)□□國未□□□常住之說。但云壽命長劫。遠",
    "X76n1516_003:0029c11": "曰。佛是至極。至極則無變。無變之理。豈有窮哉。乃著",
    "X76n1516_003:0029c12": "法性論。有曰。至極以不變為性。得性以體極為宗云。",
    "X76n1516_003:0029c13": "羅什見論歎曰。遠未及見經。暗與理會。豈不妙哉○",
    "X76n1516_003:0029c14": "桓元重申庚氷之議。欲沙門盡敬王者。朝廷承風。旨",
    "X76n1516_003:0029c15": "多與元合。因以問遠曰。此一代大事。不可使朝廷失",
    "X76n1516_003:0029c16": "體也。得八座書。今以似君。君其件件詳論不敬之意。",
    "X76n1516_003:0029c17": "以釋其疑。便當行之。遠公慨然。懼大法之將淪。乃答",
    "X76n1516_003:0029c18": "其書。并著沙門不敬王者論五篇。劇陳所以不拜之",
    "X76n1516_003:0029c19": "意。其論五篇。一曰在家。謂在家奉法。則是順化之民。",
    "X76n1516_003:0029c20": "情未變俗。迹同方內。故有天屬之愛。奉主之禮。禮敬",
    "X76n1516_003:0029c21": "有本。遂因之以成教。二曰出家。謂出家則是方外之",
    "X76n1516_003:0029c22": "賓。能遁世以求其志。變俗以達其道。變俗則不得與",
    "X76n1516_003:0029c23": "世典同禮。遁世則宜高尚其迹。故能拯溺俗於沉流。",
    "X76n1516_003:0029c24": "拔幽根於重劫。遠通三乘之津。近開人天之路。如令",
    "X76n1516_003:0030a01": "一夫全德。則道洽六親。澤流天下。雖不處王侯之位。",
    "X76n1516_003:0030a02": "固已恊契皇極。在宥生民矣。是故內乖天屬之重。而",
    "X76n1516_003:0030a03": "不違其孝。外闕奉主之恭。而不失其敬也。三曰求宗",
    "X76n1516_003:0030a04": "不順化。謂反本求宗者。不以生累其神。超落塵封者。",
    "X76n1516_003:0030a05": "不以情累其生。不以情累其生。則其生可滅。不以生",
    "X76n1516_003:0030a06": "累其神。則其神可冥。冥神絕境故謂之泥洹。故沙門",
    "X76n1516_003:0030a07": "雖抗禮萬乘。高尚其事。不爵王侯。而沾其惠者也。四",
    "X76n1516_003:0030a08": "曰體極不兼應。謂如來之與周孔。發致雖殊。潛相影",
    "X76n1516_003:0030a09": "響。出處或異。終期必同。故雖曰道殊。所謂歸一也。不",
    "X76n1516_003:0030a10": "兼應者。物不能兼受也。五曰形盡神不滅。謂識神馳",
    "X76n1516_003:0030a11": "騖。隨行東西也(弘明集)。元始意堅。及得遠論。即緩其事",
    "X76n1516_003:0030a12": "○竺法曠。志行淵深。每以法華為會三之旨。彌陀為",
    "X76n1516_003:0030a13": "淨土之因。常詠二部。有眾則講。獨處則誦。甞造彌陀",
    "X76n1516_003:0030a14": "大殿。伐木遇旱。曠呪令出水。是年示寂。顧愷之作讚",
    "X76n1516_003:0030a15": "傳(本傳)○北涼釋道龔。譯寶梁等經十二卷。釋法眾。譯",
    "X76n1516_003:0030a16": "陀羅尼經。又僧伽陀。譯善權經○魏太祖。於虞地。造",
    "X76n1516_003:0030a17": "十五級塔。又造開泰定國二寺。寫一切經。造千金像。",
    "X76n1516_003:0030a18": "每日法集三百名僧(方志)。",
    "X76n1516_003:0030a19": "癸卯(二)&;(五)&;&;(後涼)(為後秦滅)&;(二)&;(三)&;(四)&;(三)&;(四)&;(六)&;",
    "X76n1516_003:0030a20": "冬桓元篡位。封帝為平固王。乃下書曰。佛法弘大。所",
    "X76n1516_003:0030a21": "不能測。推奉主之情。欲興其敬。今事既在己。宜體謙",
    "X76n1516_003:0030a22": "冲。應諸道人。勿復致禮也○秦什出金剛仁王等經",
    "X76n1516_003:0030a23": "○釋曇邕。初仕符秦。為衛將軍。形長八尺。雄武過人。",
    "X76n1516_003:0030a24": "符堅南敗。因從安公出家。次事廬山遠公。內外綜涉。",
    "X76n1516_003:0030b01": "志尚弘法。為遠人關。致書羅什。凡為使命。十有餘年。",
    "X76n1516_003:0030b02": "鼓擊風流。搖動峯岫。強捍果敢。專對不辱。後於山西。",
    "X76n1516_003:0030b03": "營立茅宇。與弟子曇果。沉思禪門。果夢山神求受五",
    "X76n1516_003:0030b04": "戒。果曰。家師在此。可往咨受。後邕見一人。風姿端雅。",
    "X76n1516_003:0030b05": "從者二十人。請受五戒。邕知是山神。乃為說戒說法。",
    "X76n1516_003:0030b06": "神嚫以外國七節。禮拜辭別。倐忽不見(僧傳)。",
    "X76n1516_003:0030b07": "甲辰(三)&;(六)&;(西秦)&;(南涼)&;(三)&;(四)&;(五)&;(四)&;(五)&;(魏)(天賜元)&;",
    "X76n1516_003:0030b08": "春劉裕討桓元。元敗。挾帝走江陵。元為人所殺○釋",
    "X76n1516_003:0030b09": "智猛。招十五人。往西域求經○四月秦什師。譯大品",
    "X76n1516_003:0030b10": "般若經四十卷。又百論二卷。什尋覽舊經。多所紕繆。",
    "X76n1516_003:0030b11": "皆釐正之。沙門僧叡僧肇等。八百餘人。傳受其旨○",
    "X76n1516_003:0030b12": "天竺弗若多羅(此云功德大)。至長安。義學沙門數百人從",
    "X76n1516_003:0030b13": "之。於中寺誦十誦梵本。什公番譯三分獲二。而十月",
    "X76n1516_003:0030b14": "弗若示寂。會曇摩流支至。亦善毗尼。廬山遠公。走書",
    "X76n1516_003:0030b15": "關中。勸流支足成之。秦王亦加敦請。流支乃與什公",
    "X76n1516_003:0030b16": "續之。至來秋而終焉。律儀大備。自此而始。",
    "X76n1516_003:0030b17": "乙巳(義熈元)&;(七)&;&;&;&;(五)&;(建初元)&;(五)&;(慕容超太上元)&;(二)&;",
    "X76n1516_003:0030b18": "桓振挾帝屯江津。劉毅等擊之。振走。何無忌。奉帝還",
    "X76n1516_003:0030b19": "京師。帝次潯陽。詔遠法師。見于行在。輔國何無忌。勸",
    "X76n1516_003:0030b20": "遠一出。遠固辭以疾。帝再詔問勞。敕九江太守。歲時",
    "X76n1516_003:0030b21": "送米資奉(本傳)○正月秦王興。以鳩摩羅什為國師。奉",
    "X76n1516_003:0030b22": "之如神。親帥群臣。聽什講經。大營塔寺。沙門坐禪者。",
    "X76n1516_003:0030b23": "常以千數。公卿以下皆奉佛。由是州郡化之事佛者。",
    "X76n1516_003:0030b24": "十室而九(北史)○是年什。出佛藏經。菩薩藏經。譬喻經。",
    "X76n1516_003:0030c01": "及智度論一百卷○法師僧[((素-糸)*力)/石]。奉律精苦。為秦主所",
    "X76n1516_003:0030c02": "重。自什入關。僧尼以萬數。頗多愆濫。遂以[((素-糸)*力)/石]為國僧",
    "X76n1516_003:0030c03": "正。統攝僧事。給車輿吏士。秩視侍中。僧正自此而始",
    "X76n1516_003:0030c04": "○又以僧遷禪慧為悅眾。以法欽慧斌為僧錄。班秩",
    "X76n1516_003:0030c05": "有差。尋加親信。仗身白從。各三十人○法師僧叡。從",
    "X76n1516_003:0030c06": "什受業。妙悟絕倫。秦王嘗指之曰。四海僧望也。叡講",
    "X76n1516_003:0030c07": "成實論。什歎曰。子真精識。傳譯有甞音。吾何恨焉○",
    "X76n1516_003:0030c08": "法師僧肇。自為沙門。名震三輔。什公在姑臧。肇走依",
    "X76n1516_003:0030c09": "之。什與語驚曰。法中龍象也。及歸關中。助什詳定經",
    "X76n1516_003:0030c10": "論。因出大品之後。著般若無知論。什覽奇之。傳其論",
    "X76n1516_003:0030c11": "至廬山。遠公歎為未甞有也。復著物不遷寶藏等論。",
    "X76n1516_003:0030c12": "皆妙盡精微。并注維摩。竝傳於世○時師子國有婆",
    "X76n1516_003:0030c13": "羅門。號聰明。為異道之宗。聞什在關中。馱其書至。乞",
    "X76n1516_003:0030c14": "與僧辨論。什謂道融曰。子可當之。融密使人錄其書",
    "X76n1516_003:0030c15": "目。一覧即誦。克日論議。秦王與公卿大集。婆羅門以",
    "X76n1516_003:0030c16": "博觀為誇。融乃歷數其書。并秦地經史三倍之。什嘲",
    "X76n1516_003:0030c17": "曰。卿乃未聞大秦有博學者乎。敢輕遠來。婆羅門愧",
    "X76n1516_003:0030c18": "拜而去(僧傳)○晉司徒王謐。於東掖門。見五色光。穿其",
    "X76n1516_003:0030c19": "地得金像。高四尺。因奉入宮。宋祖加敬。躬禮事焉(感通",
    "X76n1516_003:0030c20": "傳)。",
    "X76n1516_003:0030c21": "丙午(二)&;(八)&;&;&;&;(六)&;(二)&;(六)&;(二)&;(三)&;",
    "X76n1516_003:0030c22": "師子國沙門曇摩。獻玉像。高四尺二寸。帝賜瓦官寺",
    "X76n1516_003:0030c23": "(統紀)○天竺佛馱跋陀羅(此云覺賢)。遊罽賓積歲。常於宴坐。",
    "X76n1516_003:0030c24": "屢見神通。已得不還果。時有秦沙門智嚴等。西往罽",
    "X76n1516_003:0031a01": "賓。請來長安。講讚大乘。咸覿玄奧。什公倒屣迎之。議",
    "X76n1516_003:0031a02": "論多發。藥奉太子泓。甞延至東宮。對什論法。時秦崇",
    "X76n1516_003:0031a03": "尚玄化。沙門出入宮闕者數千。唯跋陀守靜隤然而",
    "X76n1516_003:0031a04": "已。偶謂弟子曰。昨見天竺五舶俱發。應合至矣。又其",
    "X76n1516_003:0031a05": "徒自言。得那含果。僧正道[(丰*力)/石]曰。佛不許言自所得法。",
    "X76n1516_003:0031a06": "五舶之論。何所窮詰。弟子輕言誑惑。於律有違。義不",
    "X76n1516_003:0031a07": "同處。跋陀遂渡江入廬山。見遠公。遠高之。遣書關中",
    "X76n1516_003:0031a08": "雪其枉。遠乃請出禪數諸經。未幾而五舶俱至。共伏",
    "X76n1516_003:0031a09": "其靈通。陀即持佛舍利五粒。建塔於東林寺北上方",
    "X76n1516_003:0031a10": "(廬山記)○夏什出法華經七卷。又維摩經三卷。華手經",
    "X76n1516_003:0031a11": "十三卷。又於草堂寺。出梵網經二卷。融影等三百人。",
    "X76n1516_003:0031a12": "一時共受菩薩十戒。",
    "X76n1516_003:0031a13": "丁未(三)&;(九)&;(西秦)&;&;&;(北涼七)&;(三)&;(高雲元)&;(三)&;(四)&;",
    "X76n1516_003:0031a14": "時淵明陶潛。字元亮。居柴桑。與廬山相近。時訪遠公。",
    "X76n1516_003:0031a15": "遠愛其曠達。招之入社。陶性嗜酒。謂許飲即來。遠許",
    "X76n1516_003:0031a16": "之。陶入山久之。以山無酒。攢眉而去○什法師。甞講",
    "X76n1516_003:0031a17": "經草堂等。秦王及朝臣。沙門數千眾。肅容觀聽。王曰。",
    "X76n1516_003:0031a18": "法師才辨。海內無雙。可使法種不嗣哉。遂以宮女十",
    "X76n1516_003:0031a19": "輩。逼令受之。什自是不住僧房。別立廨舍。諸僧有効",
    "X76n1516_003:0031a20": "之者。什聚針盈鉢。謂曰。若相效能食此者。乃可畜室",
    "X76n1516_003:0031a21": "耳。舉匕進針。如常饍。諸僧愧止。初什甞與母。謁月支",
    "X76n1516_003:0031a22": "國北山尊者。山謂其母曰。善護此沙彌。年三十五。毗",
    "X76n1516_003:0031a23": "尼無缺。度人如毱多。不爾正俊法師耳。天竺佛陀耶",
    "X76n1516_003:0031a24": "舍至姑臧。聞什受秦宮女。歎曰。什如好綿。其可使入",
    "X76n1516_003:0031b01": "棘刺乎。什聞耶舍來。勸秦王迎之。耶舍至。王郊迎。別",
    "X76n1516_003:0031b02": "剏精。舍處之。供設如王者。耶舍一無所受。時至分衛",
    "X76n1516_003:0031b03": "一食而已。善毗婆沙論。而髭赤。時號赤髭毗婆沙(通論)",
    "X76n1516_003:0031b04": "○時什師。於大石寺出諸經。禪師於瓦官寺。教習禪",
    "X76n1516_003:0031b05": "道。三藏法師。於中寺出律部。毗婆沙法師。於石羊寺",
    "X76n1516_003:0031b06": "出毗曇。可謂一時盛化(肇傳)。",
    "X76n1516_003:0031b07": "戊申(四)&;(十)&;&;(二)&;(景王)(嘉平元)&;(八)&;(四)&;(後燕)(北燕滅之)&;(四)&;(五)&;",
    "X76n1516_003:0031b08": "晉安帝。於育王塔立大石寺(方志)。秦什出小品般若經",
    "X76n1516_003:0031b09": "十卷。又出十二門論一卷○卑摩羅叉(此云無垢眼)。至秦",
    "X76n1516_003:0031b10": "數年後。出遊關左。盛闡毗尼。講什所譯斗誦戒本。律",
    "X76n1516_003:0031b11": "藏大弘。叉之力也。其所制內禁輕重二卷。今行於世。",
    "X76n1516_003:0031b12": "叉為人眼青。時號青眼律師(本傳)。",
    "X76n1516_003:0031b13": "己酉(五)&;(十一)&;(更始元)&;(三)&;(二)&;(九)&;(五)&;(北燕)(馮䟦太平元)&;(五)&;(太宗)(永興元)&;",
    "X76n1516_003:0031b14": "什出中論四卷。什甞曰。吾若著筆作大乘阿毗曇。非",
    "X76n1516_003:0031b15": "迦旃子比也。今深識者寡。將何所論。唯與秦王。著實",
    "X76n1516_003:0031b16": "相論二卷。并注維摩經○魏太宗明元帝(嗣)既踐位。",
    "X76n1516_003:0031b17": "京邑四方。建立圖像。仍令沙門敷導民俗(魏史)。",
    "X76n1516_003:0031b18": "庚戌(六)&;(十二)&;(二)&;(四)&;(三)&;(十)&;(六)&;(二)&;(南燕)(為晉)&;(二)&;",
    "X76n1516_003:0031b19": "劉程之。初入廬山依遠公。而桓玄劉裕竝欲薦之。程",
    "X76n1516_003:0031b20": "之力辭。裕等以其志不可屈。議以遺民之號旌焉。程",
    "X76n1516_003:0031b21": "之自脩淨土。日專坐禪。始涉半歲。即於定中。見佛光",
    "X76n1516_003:0031b22": "照天地。既出定已。愈加怡悅。居山十五年。又於念佛",
    "X76n1516_003:0031b23": "中。見彌陀放光。慰接摩頂。翌日念佛。又見身入寶池。",
    "X76n1516_003:0031b24": "有菩薩。指池謂程之曰。八功德水。汝可飲之。遂掬飲",
    "X76n1516_003:0031c01": "之。甘美非常。及寤猶覺異香發於毛孔。歎曰。此吾淨",
    "X76n1516_003:0031c02": "士之緣至矣。至是乃集眾敘別。西向端坐斂手而逝。",
    "X76n1516_003:0031c03": "壽五十九。異香郁然。七日而息。遠公撰紀德碑○時",
    "X76n1516_003:0031c04": "遠法師。每送客不過虎溪。道士陸脩靜。同淵明入山",
    "X76n1516_003:0031c05": "見師。師送之。執手共話。不覺過虎溪。三人相顧大笑。",
    "X76n1516_003:0031c06": "今人畫之。為廬山三笑圖○秦佛陀耶舍(此云覺明)。譯四",
    "X76n1516_003:0031c07": "分律六十卷。",
    "X76n1516_003:0031c08": "辛亥(七)&;(十三)&;(三)&;(五)&;(四)&;(十一)&;(西涼七)&;(北燕三)&;(魏三)&;",
    "X76n1516_003:0031c09": "釋曇諦。初母夢一僧寄麈尾并鐵書鎮二枚。眠覺見",
    "X76n1516_003:0031c10": "兩物具存。因而有孕生諦。諦年五歲。母以麈尾示之。",
    "X76n1516_003:0031c11": "諦曰。秦王餉也。年十歲出家。悟自天發。後因喚僧[((素-糸)*力)/石]",
    "X76n1516_003:0031c12": "名。諦又以麈尾示之。[((素-糸)*力)/石]悟其乃弘覺先師也。諦善講",
    "X76n1516_003:0031c13": "經書。後閑居吳興崐山。二十載。時望英豪。欽風問道",
    "X76n1516_003:0031c14": "○釋慧虔初止廬山。次投山陰嘉祥寺。克己導物。苦",
    "X76n1516_003:0031c15": "身率眾。忽得小疾。自知必盡。屬想安養。祈誠觀音。北",
    "X76n1516_003:0031c16": "寺有尼。夢見觀音入西郭門。幢幡華蓋。光映日月。尼",
    "X76n1516_003:0031c17": "作禮曰。大士何之。答云往嘉祥寺。迎虔公。因爾無常。",
    "X76n1516_003:0031c18": "遠近咸聞異香(僧傳)。",
    "X76n1516_003:0031c19": "壬子(八)&;(十四)&;(西秦)&;(六)&;(五)&;(元姑元)(遷都姑臧)&;(八)&;(四)&;(四)&;",
    "X76n1516_003:0031c20": "西域曇無讖。至姑臧。涼王素奉大法。奉讖為師○廬",
    "X76n1516_003:0031c21": "山遠法師。因西域沙門。敘西土石室佛影光相。是年",
    "X76n1516_003:0031c22": "五月。乃圖畫萬佛影。立臺以奉之(弘明集)。○釋慧持。垂",
    "X76n1516_003:0031c23": "遺戒示寂於蜀龍淵寺。壽七十六○秦九月。什出成",
    "X76n1516_003:0031c24": "實論二十卷。",
    "X76n1516_003:0032a01": "癸丑(九)&;(十五)&;(二)&;(鳳翔元)&;(六)&;(二)&;(九)&;(五)&;(五)&;",
    "X76n1516_003:0032a02": "四月秦羅什法師。覺四大不愈。乃口出三番神呪。令",
    "X76n1516_003:0032a03": "弟子誦之以自救。未及致力。轉覺危殆。於是集眾告",
    "X76n1516_003:0032a04": "別曰。因法相逢。殊未盡心。方復後世。惻愴可言。所譯",
    "X76n1516_003:0032a05": "經論。若義契佛心。焚身之日。舌不焦壞。言訖而逝。闍",
    "X76n1516_003:0032a06": "維之日。舌果不壞。師壽七十。所譯經論三百八十餘",
    "X76n1516_003:0032a07": "卷(釋教錄云。什公卒時。諸記不定。高僧傳云。弘始十一年八月二十日卒。此不然也。准成實論後記云。",
    "X76n1516_003:0032a08": "弘始十四年九月十五日出訖。准此十四年末什仍未卒。又准僧肇上秦主涅槃無名論表云。肇在什公門下。",
    "X76n1516_003:0032a09": "十有餘載。若什四年出經。十一年卒。始經八載。未滿十年。云何乃言十有余載。而釋教錄。亦不定其年月。因看",
    "X76n1516_003:0032a10": "弘明集云。有僧肇誄什法師。以癸丑年四月十三日薨于大寺。故今以此為準)○什之弟子",
    "X76n1516_003:0032a11": "生肇融叡。謂之什門四聖。又加曇影慧嚴慧觀僧[(丰*力)/石]",
    "X76n1516_003:0032a12": "道常道標。謂之什門十哲。又有僧導僧因。皆當世名",
    "X76n1516_003:0032a13": "匠也。洪覺範曰。羅什至關而奇才畢集。於是大法勃",
    "X76n1516_003:0032a14": "興。觀其總領庶務。有道[(丰*力)/石]。精義入神。有僧肇道生。以",
    "X76n1516_003:0032a15": "智禦侮有道融。以辭飾經有僧叡。至於機辨驚群如",
    "X76n1516_003:0032a16": "曇影。抗志不回如道標道恒者。尚多有焉(僧傳)○僧叡",
    "X76n1516_003:0032a17": "善攝威儀。弘讚經法。常迴此諸善。願生安養。後自知",
    "X76n1516_003:0032a18": "期至。集僧告別。酒浴燒香禮拜還座。向西方合掌而",
    "X76n1516_003:0032a19": "逝。是日同寺咸見五色香煙。從叡房出。壽六十七○",
    "X76n1516_003:0032a20": "佛陀耶舍。出阿含經二十二卷○凉土大飢。釋法進。",
    "X76n1516_003:0032a21": "自割肉啖飢民。民取其肉盡而卒(本傳)○釋僧慧。於京",
    "X76n1516_003:0032a22": "師破塢村起草屋。中夜兩燈自行。前數十步。即就其",
    "X76n1516_003:0032a23": "處。立崇明寺(僧傳)。",
    "X76n1516_003:0032a24": "甲寅(十)&;(十六)&;(三)&;(二)&;(南涼)(為西秦滅)&;(三)&;(十)&;(六)&;(魏)&;",
    "X76n1516_003:0032b01": "廬山釋慧永。厲行精苦。願生西方。是年示微疾。忽斂",
    "X76n1516_003:0032b02": "衣合掌求屣欲起。如有所見。眾咸驚問。答云佛來。言",
    "X76n1516_003:0032b03": "終而卒。壽八十三。咸聞異香。七日乃歇(本傳)○佛陀耶",
    "X76n1516_003:0032b04": "舍。南遊廬山。遠公深敬之。舍乃躬自負鐵。於紫霄峯",
    "X76n1516_003:0032b05": "頂鑄塔。以如來真身舍利。藏其中。今存焉(廬山記)○釋",
    "X76n1516_003:0032b06": "法顯。還自西域。初顯得經律。留三年。學梵字。以經像",
    "X76n1516_003:0032b07": "附商。至師子國。又二年。達于青州。大守李嶷。躬迎之。",
    "X76n1516_003:0032b08": "護送入于京師。凡往返十五年(本傳)○秦曇摩耶舍(此云",
    "X76n1516_003:0032b09": "法名)。自弘始九年。譯毗婆沙論。至是三十卷方訖。耶舍",
    "X76n1516_003:0032b10": "常交接神明。而俯同凡俗。時謂已階聖果○北凉三",
    "X76n1516_003:0032b11": "藏曇無讖。是年譯涅槃經初分十卷。次廣出地持光",
    "X76n1516_003:0032b12": "明諸經。以涅槃品數未足。躬往西域訪求。後還凉宣",
    "X76n1516_003:0032b13": "譯。又遣弟子求後品至。續復譯之。其地持經。即今菩",
    "X76n1516_003:0032b14": "薩戒之所出也○釋僧肇。是年卒於長安。年三十一",
    "X76n1516_003:0032b15": "(僧傳)。",
    "X76n1516_003:0032b16": "乙卯(十一)&;(十七)&;(四)&;(夏三)&;(北涼四)&;(西涼十一)&;(七)&;(二)&;",
    "X76n1516_003:0032b17": "八月初六日。慧遠法師。合掌面西而逝(僧傳云。十二年終。又弘明",
    "X76n1516_003:0032b18": "集謝靈運誄文謂。十三年終。三說未知孰是)。壽八十四。謝靈運製碑。有廬",
    "X76n1516_003:0032b19": "山集三十卷。行於世。師居廬山三十年。影不出山。迹",
    "X76n1516_003:0032b20": "不入俗弟慧持亦有高行。社眾數千。持居第一座。其",
    "X76n1516_003:0032b21": "社眾名跡尤彰彰者。一十八人。俗士則有劉遺民雷",
    "X76n1516_003:0032b22": "次宗周續之宗炳張野張詮。法師則有慧永慧持道",
    "X76n1516_003:0032b23": "敬。罽賓則有佛馱跋陀羅尊者。他如慧獻曇順曇常",
    "X76n1516_003:0032b24": "道昺曇詵類。以童穉出家。同脩淨社。最後有竺道生。",
    "X76n1516_003:0032c01": "及罽賓佛馱耶舍尊者。以義熈七八年方入山。則剏",
    "X76n1516_003:0032c02": "社二十六七年矣。猶得在十八賢傳列。至今清風襲",
    "X76n1516_003:0032c03": "人。又陶淵明。以山無酒而去。謝靈運以心雜。不得入",
    "X76n1516_003:0032c04": "社。陸脩靖。甞從遠公問道。今世傳有二十一人焉。遠",
    "X76n1516_003:0032c05": "之門。德行則又有道祖僧遷道流。竝才義英烈。有慧",
    "X76n1516_003:0032c06": "要者。患山中無刻漏。乃於水上。立十二葉芙蕖。因波",
    "X76n1516_003:0032c07": "轉。以定十二時。晷景無差。餘皆有名于世(廬山集)○太",
    "X76n1516_003:0032c08": "原郭宣。與蜀郡處筏。共梁州刺史揚牧敬為友。敬以",
    "X76n1516_003:0032c09": "害人被禁。事連宣筏。二人念觀音。許錢各十萬。與西",
    "X76n1516_003:0032c10": "明寺作功德。夜夢菩薩垂救。俱得脫免。宣依願還錢。",
    "X76n1516_003:0032c11": "而筏不還。後遇戎查蒲。被流矢所中。自悔曰。我有大",
    "X76n1516_003:0032c12": "罪。語訖而死(僧史)○釋法顯。初遊西天。至一寺。忽遇疾。",
    "X76n1516_003:0032c13": "因思鄉飯。其寺主遣沙彌。為來取之。倐忽往還。脚有",
    "X76n1516_003:0032c14": "瘡血。云往彭城。吳蒼鷹家求食。為犬所嚙。顯恠其瞬",
    "X76n1516_003:0032c15": "息間。而遊數萬里外。方悟寺僧竝非常人也。及隨舶",
    "X76n1516_003:0032c16": "還。故往彭城訪鷹。具知由委。其犬嚙餘血塗門之處",
    "X76n1516_003:0032c17": "猶在。顯曰。此羅漢聖人血也。鷹即捨宅為寺。自至揚。",
    "X76n1516_003:0032c18": "廣求經像未獲。忽林間見僧持像行。云與吳鷹供養(僧傳)○魏",
    "X76n1516_003:0032c19": "鷹將像還。每放異光。後元魏高齊皆迎供養(僧傳)○魏",
    "X76n1516_003:0032c20": "僧統法果。太宗深敬之。前後授以輔國宣城子忠信",
    "X76n1516_003:0032c21": "侯安城公之號。皆固辭(魏書)。",
    "X76n1516_003:0032c22": "丙辰(十二)&;(後秦泓)(永和元)&;(五)&;(四)&;(五)&;(十二)&;(八)&;(泰常元)&;",
    "X76n1516_003:0032c23": "釋法安(一名慈欽)。遠公弟子也。習禪講經。善能開化。時新",
    "X76n1516_003:0032c24": "陽縣虎災。縣有社樹。下築神廟。安遊其村。民以畏虎。",
    "X76n1516_003:0033a01": "早閉門閭。安至樹下。坐禪向曉。虎負人至。投之樹北。",
    "X76n1516_003:0033a02": "跳伏安前。安為說法授戒。虎有頃而去。村人追虎。至",
    "X76n1516_003:0033a03": "樹下。見安大驚。謂是神人。一縣宗奉。虎灾遂息。因改",
    "X76n1516_003:0033a04": "神廟。留安立寺。左右田園。皆捨為業。後夢人指床下。",
    "X76n1516_003:0033a05": "掘得銅鐘二口(僧傳)。",
    "X76n1516_003:0033a06": "丁巳(十三)&;(後秦)(為晉滅)&;(六)&;(五)&;(六)&;(西涼歆)(加興元)&;(九)&;(二)&;",
    "X76n1516_003:0033a07": "秦釋道恒。羅什愛其才。與道標齊名。初秦王。以二人",
    "X76n1516_003:0033a08": "有經國之業。必欲二人罷道輔政。恒標答書有曰。昔",
    "X76n1516_003:0033a09": "光武尚能縱嚴陵之心。魏文管寧寫之操。願鑒元元",
    "X76n1516_003:0033a10": "之情。垂曠通物之理。秦主又致書於什[(丰*力)/石]二師。願睡",
    "X76n1516_003:0033a11": "以諭之。什[(丰*力)/石]等答。略曰。古之明王。審違性之難御。悟",
    "X76n1516_003:0033a12": "任物之多因。故堯放許由於箕山。陵讓放杖於魏國。",
    "X76n1516_003:0033a13": "高祖縱四皓於終南。叔度辭蒲輪於漢岳。蓋以適賢",
    "X76n1516_003:0033a14": "之性。為得賢也。後舉眾懇乞。方得寢免。恒乃歎曰。古",
    "X76n1516_003:0033a15": "人云。益我貨者損我神。生我名者殺我身。於是入瑯",
    "X76n1516_003:0033a16": "瑘山。終世不出。是年示寂于山(本傳)○姚秦三主共三十",
    "X76n1516_003:0033a17": "四年。沙門五人。出經律論六百二十四卷○釋僧羣。",
    "X76n1516_003:0033a18": "居羅江霍山。山有泉。羣飲之能不饑。因絕五穀。大守",
    "X76n1516_003:0033a19": "劉夔。欲造其山乞水。天甚清霽。方渡海。忽風雨晦冥",
    "X76n1516_003:0033a20": "數日。竟不得往。歎曰。正為山靈勒回俗駕耳。羣庵側",
    "X76n1516_003:0033a21": "有略彴。每渡以汲泉。一日有折翅鴨。舒翼橫略彴就",
    "X76n1516_003:0033a22": "唼。羣欲舉杖撥去。恐傷鴨。因不飲數日而沒。壽百四",
    "X76n1516_003:0033a23": "十餘。臨終曰。我少時甞戲折一鴨翅。此殆現報也(僧傳)。",
    "X76n1516_003:0033a24": "戊午(十四)&;(西秦七)&;(夏)(昌武元)&;(北凉七)&;(二)&;(十)&;(三)&;",
    "X76n1516_003:0033b01": "西竺佛馱跋陀羅。因適江陵。士庶皆事之。宋王劉裕。",
    "X76n1516_003:0033b02": "請歸京都。止道場寺。三月吳郡內史孟顗等。乃請師",
    "X76n1516_003:0033b03": "於寺譯華嚴經。感二青衣童子。每旦自庭沼中出。炷",
    "X76n1516_003:0033b04": "香添瓶。不離座右。暮則潛入沼中。日以為常。至譯經",
    "X76n1516_003:0033b05": "畢。遂絕迹不見(華嚴記)○僧洪。鑄丈六像。未及開模。會",
    "X76n1516_003:0033b06": "銅禁甚嚴。劉裕時為相國。洪坐繫丞相府。誦觀音經。",
    "X76n1516_003:0033b07": "夢像摩其頂。問怖否。洪曰。自念必死。安得不怖。覩像",
    "X76n1516_003:0033b08": "胸前。銅色燋沸。殆臨刑。會監官牛奔車壞。更克日。有",
    "X76n1516_003:0033b09": "令從相府來。原洪之罪。比開模像。胸如所夢焉(北山錄)",
    "X76n1516_003:0033b10": "○涼無讖。出海龍王經四卷。有道進者。從讖求受菩",
    "X76n1516_003:0033b11": "薩戒。讖曰。當自悔七日乃來。既而詣讖。曰宿障尚重。",
    "X76n1516_003:0033b12": "遂精脩三年。夢中感佛為授戒法。於是復詣讖。讖見",
    "X76n1516_003:0033b13": "喜曰。善哉已感戒矣。今為汝作證。次第於佛像者。為",
    "X76n1516_003:0033b14": "說戒相。當進感戒之夕。沙門道朗。亦通此夢。於是從",
    "X76n1516_003:0033b15": "進受戒者。千有餘人。傳授此法。迄至于今○廬山曇",
    "X76n1516_003:0033b16": "常卒。壽七十二。張野卒。壽六十九。",
    "X76n1516_003:0033b17": "己未(恭帝)(德文元熈元)&;(八)&;(真興元)&;(八)&;(三)&;(十一)&;&;",
    "X76n1516_003:0033b18": "釋慧義。備通經義。因言嵩高神云。江東有劉將軍。應",
    "X76n1516_003:0033b19": "受天命。吾以三十二璧鎮金。以缾為信。遂聞宋王。王",
    "X76n1516_003:0033b20": "謂義曰。非常之瑞。非法師自行。無以獲也。義乃往嵩",
    "X76n1516_003:0033b21": "山。行道七日。夢老人將義往璧處。指云。是此石下。明",
    "X76n1516_003:0033b22": "日義行。果見石壇下。得璧三十二枚。黃金一缾(此瑞詳之",
    "X76n1516_003:0033b23": "宋史)。義還京師。宋武加接尤重。迄乎踐祚。禮遇彌深。元",
    "X76n1516_003:0033b24": "加二十一年終(僧傳)○魏僧統法果。太宗甞親幸其居。",
    "X76n1516_003:0033c01": "以門巷狹小。不容輿輦。更廣大之。果年八十餘卒。帝",
    "X76n1516_003:0033c02": "三臨其喪。追贈老壽將軍趙胡靈公(魏書)○釋道祖。初",
    "X76n1516_003:0033c03": "事遠公。英姿易悟。後隱吳之臺寺者十數年。是年卒。",
    "X76n1516_003:0033c04": "壽七十三○釋法顯。至是譯泥洹經等。共六部二十",
    "X76n1516_003:0033c05": "四卷○竺法力。譯無量壽經一卷。",
    "X76n1516_003:0033c06": "庚申(元熈二)",
    "X76n1516_003:0033c07": "居士竺難提(此云喜)。譯觀音消伏毒害經等○禪師曇",
    "X76n1516_003:0033c08": "蘭。居始豐赤城山。初變恠百出。蘭宴坐自若。神乃拜",
    "X76n1516_003:0033c09": "曰。我詣韋鄉山殊欺王。以此山奉上人。遂不見。後三",
    "X76n1516_003:0033c10": "年殊欺王。同夫人男女二十三人至。求授歸戒。蘭為",
    "X76n1516_003:0033c11": "授五戒。以萬錢密兩器為施而去。是年蘭卒(僧傳)○六",
    "X76n1516_003:0033c12": "月恭帝禪位于宋王劉&#;○兩晉凡十五君。一百五",
    "X76n1516_003:0033c13": "十六年國除○東晉一百四年中。譯師二十七人。所",
    "X76n1516_003:0033c14": "譯經律論。垂六百卷。而弘法之務。至是特盛焉。合寺",
    "X76n1516_003:0033c15": "一千七百六十八所。僧尼二萬四千人(方志)。",
    "X76n1516_003:0033c17": "歷代編年釋氏通鑑卷第三"
}