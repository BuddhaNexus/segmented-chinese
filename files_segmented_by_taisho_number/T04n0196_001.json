{
    "T04n0196_001:0147c02": "中本起經卷上(次名四部僧，出長阿含)",
    "T04n0196_001:0147c04": "後漢西域沙門曇果共康孟詳譯",
    "T04n0196_001:0147c05": "轉法輪品第一",
    "T04n0196_001:0147c06": "阿難曰：「吾昔從佛聞如是。」一時佛在摩竭提",
    "T04n0196_001:0147c07": "界善勝道場元吉樹下，德力降魔，覺慧神靜，",
    "T04n0196_001:0147c08": "三達無礙，度二賈客，提謂波利，授三自歸，然",
    "T04n0196_001:0147c09": "許五戒，為清信士已。惟昔先佛，名曰定光，拜",
    "T04n0196_001:0147c10": "吾佛名：「汝於來世九十一劫，當得作佛，字",
    "T04n0196_001:0147c11": "釋迦文，號如來、至真、等正覺、明行成為、善逝、",
    "T04n0196_001:0147c12": "世間解、無上士、道法御、天人師、眾祐，度人如",
    "T04n0196_001:0147c13": "我今也。」吾從是來，修治本心，六度無極，積功",
    "T04n0196_001:0147c14": "累行，四等不倦，高行殊異，忍苦無量，功報",
    "T04n0196_001:0147c15": "無遺，大願果成。",
    "T04n0196_001:0147c16": "世尊念曰：「吾本發心，誓為群生梵釋請法，",
    "T04n0196_001:0147c17": "甘露當開，誰應先聞？昔吾出家，路由梵志",
    "T04n0196_001:0147c18": "阿蘭、迦蘭，待吾有禮，二人應先。」念已欲行，",
    "T04n0196_001:0147c19": "天承聖旨，空中白言：「彼二人者，亡來七日。」",
    "T04n0196_001:0147c20": "佛言：「苦哉！阿蘭、迦蘭，甘露當開，汝何不聞？」",
    "T04n0196_001:0147c21": "佛復惟曰：「甘露當開，誰應次聞？欝頭藍弗，",
    "T04n0196_001:0147c22": "次應得聞。」方起欲行，天復白言：「此人者，昨",
    "T04n0196_001:0147c23": "暮命終。」佛言：「彼人長衰，甘露當開，不得受",
    "T04n0196_001:0147c24": "聞，生死往來，何緣得息？五道輪轉，痛矣奈",
    "T04n0196_001:0147c25": "何！」佛復惟曰：「甘露法鼓，聞于三千大千世界，",
    "T04n0196_001:0147c26": "誰應得聞？父王昔遣五人：一名拘憐、二名頞",
    "T04n0196_001:0147c27": "陛、三名拔提、四名十力迦葉、五名摩南拘",
    "T04n0196_001:0147c28": "利。供給麻米，執侍勞苦，功報應敘。」時五人者，",
    "T04n0196_001:0147c29": "皆在波羅奈國。於時如來始起樹下，相好嚴",
    "T04n0196_001:0148a01": "儀，明耀於世，威神震動，見者喜悅，徑詣",
    "T04n0196_001:0148a02": "波羅奈國。未至中間，道逢梵志，名曰優吁。",
    "T04n0196_001:0148a03": "瞻覩尊妙，驚喜交集，下在道側，舉聲歎曰：",
    "T04n0196_001:0148a04": "「威靈感人，儀雅挺特，本事何師，乃得斯容？」佛",
    "T04n0196_001:0148a05": "為優吁，而作頌曰：",
    "T04n0196_001:0148a06": "「八正覺自得，　　無離無所染，",
    "T04n0196_001:0148a07": "　愛盡破欲網，　　自然無師受。",
    "T04n0196_001:0148a08": "　我行無師保，　　志獨無伴侶，",
    "T04n0196_001:0148a09": "　積一行作佛，　　從是通聖道。」",
    "T04n0196_001:0148a10": "優吁問佛：「瞿曇如行？」佛告梵志：「吾欲詣波",
    "T04n0196_001:0148a11": "羅奈國，擊甘露法皷，轉無上輪，三界眾聖，",
    "T04n0196_001:0148a12": "未曾有轉法輪，遷人入泥洹，如我今也！」優",
    "T04n0196_001:0148a13": "吁大喜曰：「善哉！善哉！如瞿曇言者，願開甘",
    "T04n0196_001:0148a14": "露，如應說法。」於時如來，便詣波羅奈國古仙",
    "T04n0196_001:0148a15": "人處鹿園樹下，趣彼五人。五人遙見佛來，",
    "T04n0196_001:0148a16": "便共議曰：「我等勤苦，室家離別，登山越嶺，",
    "T04n0196_001:0148a17": "困苦疲極，正坐此人，供給麻米，謂其叵堪。",
    "T04n0196_001:0148a18": "因魔來戰，是以委藏。今故復來，一麻一米，我",
    "T04n0196_001:0148a19": "等不堪，今起求食，奈何能辦？但為施坐，各",
    "T04n0196_001:0148a20": "莫跪起言語問訊也。得此不樂，必自去矣。」",
    "T04n0196_001:0148a21": "是時世尊，為其五人，現道神足，五人身踊，",
    "T04n0196_001:0148a22": "不覺作禮，執侍如前。佛告五人：「共議勿起，",
    "T04n0196_001:0148a23": "今作禮何謂？」五人悉對曰：「吾坐悉達，更",
    "T04n0196_001:0148a24": "歷勤苦，悅頭檀王，暴逆違道，皆由於卿。」佛",
    "T04n0196_001:0148a25": "告五人：「汝莫卿無上正真、如來、平等覺也，",
    "T04n0196_001:0148a26": "無上正覺，不可以生死意待也。何得對吾面",
    "T04n0196_001:0148a27": "稱父字？」又告五人：「汝觀吾身，何如樹下？」五",
    "T04n0196_001:0148a28": "人答佛：「爾時憔悴，今更光澤，爾時處樹，閉",
    "T04n0196_001:0148a29": "目端坐，日食麻米，猶謂非道；況入人間，身口",
    "T04n0196_001:0148b01": "自恣，何謂為道？」佛告五人：「世有二事，以自侵",
    "T04n0196_001:0148b02": "欺。何謂為二？殺生婬泆、恃豪貪欲；極身勞",
    "T04n0196_001:0148b03": "苦、內無道跡。無是二事，是真道人。不於九十",
    "T04n0196_001:0148b04": "六術，亦不捨遠，是為取中，無有兩際。何謂",
    "T04n0196_001:0148b05": "取中？得覺慧行，遠於眾智，六通悉覺，具八",
    "T04n0196_001:0148b06": "正行，是名取中，止宿泥洹。」",
    "T04n0196_001:0148b07": "佛說是法，五人未解。三人分衛，二人供養，為",
    "T04n0196_001:0148b08": "說色苦：「一切眾禍，皆由色欲，眾好無常，人亦",
    "T04n0196_001:0148b09": "無住。譬如幻師，出意為化，愚者愛戀，貪而",
    "T04n0196_001:0148b10": "無厭，幻主觀化，無染無著。所以者何？偽",
    "T04n0196_001:0148b11": "非真故。」佛為二人，而作頌曰：",
    "T04n0196_001:0148b12": "「志蕩在欲行，　　嗜欲增根栽，",
    "T04n0196_001:0148b13": "　貪色怨禍長，　　離欲則無患。」",
    "T04n0196_001:0148b14": "三人供養，二人分衛，為說貪苦：「好利求榮，迷",
    "T04n0196_001:0148b15": "愚所專，害行毀德，壹由於貪。喜怒得失，欲者",
    "T04n0196_001:0148b16": "無厭，斯利危脆，若雲過庭，老病死來，靡不分",
    "T04n0196_001:0148b17": "散。譬如人夢，寤則無見，黠能捨貪，乃得大",
    "T04n0196_001:0148b18": "安。」佛為三人，而作頌曰：",
    "T04n0196_001:0148b19": "「貪欲意為田，　　無厭心為種，",
    "T04n0196_001:0148b20": "　斷貪捨利求，　　無復往來憂。」",
    "T04n0196_001:0148b21": "於是世尊，因廣說法，不斷分部，五人便解，願",
    "T04n0196_001:0148b22": "為弟子。佛言：「善來！比丘！」皆成沙門。佛告比",
    "T04n0196_001:0148b23": "丘：「行有二事，為墮邊際：一者念在色欲，無",
    "T04n0196_001:0148b24": "清淨志；二者猗愛著貪，不能清志行。是二",
    "T04n0196_001:0148b25": "事，還墮邊行，生不值佛，違遠真道。若能斷",
    "T04n0196_001:0148b26": "貪，精進修明，可得泥洹。何謂泥洹？先知四",
    "T04n0196_001:0148b27": "諦。何謂為四？一曰為苦、二曰為習、三曰為",
    "T04n0196_001:0148b28": "盡、四曰入道。如是比丘，次持覺慧一心思",
    "T04n0196_001:0148b29": "禪，受道報應，法眼以朗。解彼四諦，稍入道",
    "T04n0196_001:0148c01": "迹。何謂為苦？生苦、老苦、病苦、死苦、憂悲惱苦、",
    "T04n0196_001:0148c02": "恩愛別苦、怨憎會苦、所求失苦，要因五陰受",
    "T04n0196_001:0148c03": "盛為苦。何謂為習？所愛著習，不愛亦習。",
    "T04n0196_001:0148c04": "何謂為盡？其所有愛，覺知有滅，不愛不",
    "T04n0196_001:0148c05": "念，而覺皆盡。何謂入道？八正為真。一曰正",
    "T04n0196_001:0148c06": "見、二曰正利、三曰正言、四曰正行、五曰正",
    "T04n0196_001:0148c07": "命、六曰正治、七曰正志、八曰正定。是為苦",
    "T04n0196_001:0148c08": "習，以盡入道。真諦是為無生，無生者無老，",
    "T04n0196_001:0148c09": "無老者無病，無病者無死，無死者無痛，無痛",
    "T04n0196_001:0148c10": "者無上吉祥，向於泥洹。」於時如來而作頌曰：",
    "T04n0196_001:0148c11": "「至道無往返，　　玄微清妙真，",
    "T04n0196_001:0148c12": "　不沒不復生，　　是處為泥洹。",
    "T04n0196_001:0148c13": "　此要寂無上，　　畢故不造新，",
    "T04n0196_001:0148c14": "　雖天有善處，　　皆莫如泥洹。」",
    "T04n0196_001:0148c15": "說是法已，拘憐等五人，逮得法眼。佛告拘",
    "T04n0196_001:0148c16": "憐：「解未？」拘憐退席對曰：「未悟。」世尊又告",
    "T04n0196_001:0148c17": "拘憐：「過去久遠時有國王，名曰惡生，將諸",
    "T04n0196_001:0148c18": "妓女，入山遊戲。王令官屬，住頓山下，唯從妓",
    "T04n0196_001:0148c19": "女，步涉山頂。王疲極臥，諸妓女輩，捨王取",
    "T04n0196_001:0148c20": "華，見一道人端坐樹下，諸女心悅，皆前作禮。",
    "T04n0196_001:0148c21": "道人呪願，諸妹那來，命令就坐，為說經法。王",
    "T04n0196_001:0148c22": "覺求諸妓女，而見坐彼道人之前。王性妬",
    "T04n0196_001:0148c23": "害，惡心內發，便問道人：『何故誘他妓女，",
    "T04n0196_001:0148c24": "著此坐為？卿是何人？』道人豫知王意必興暴",
    "T04n0196_001:0148c25": "害，答曰：『是忍辱人。』王拔佩劍，削其兩臂而",
    "T04n0196_001:0148c26": "問：『何人？』答曰：『實忍辱人。』又截其耳鼻。心堅不",
    "T04n0196_001:0148c27": "動，猶言忍辱人。王見道人顏色不移，便前",
    "T04n0196_001:0148c28": "悔過。道人告王：『汝今以女色故，刀截我形，",
    "T04n0196_001:0148c29": "吾忍如地，必得平等正覺，當以一切大智斷",
    "T04n0196_001:0149a01": "汝生死。』王惟罪深，必獲重殃，叩頭于地，願",
    "T04n0196_001:0149a02": "見矜恕。道人告王：『吾真忍辱者，血當為乳，所",
    "T04n0196_001:0149a03": "截平復。』尋如所言，乳出形復。王見忍證，冀",
    "T04n0196_001:0149a04": "必全濟，重宣情言：『若真道成，願先度我。』道",
    "T04n0196_001:0149a05": "人答：『可。』王解迷止，辭退還宮。」",
    "T04n0196_001:0149a06": "佛告拘憐：「爾時忍辱道人者，我身是也；惡",
    "T04n0196_001:0149a07": "生王者，拘憐是也。解未？拘憐！」拘憐退席",
    "T04n0196_001:0149a08": "白佛：「甚解！世尊！」說是法時，拘憐等五人，漏",
    "T04n0196_001:0149a09": "盡意解，皆得羅漢；及上諸天八萬，逮得法眼。",
    "T04n0196_001:0149a10": "三千世界，為大震動。是為如來始於波羅奈",
    "T04n0196_001:0149a11": "國以無上法輪轉未轉者，大度一切，莫不樂",
    "T04n0196_001:0149a12": "受。",
    "T04n0196_001:0149a13": "現變(一作善來)品第二",
    "T04n0196_001:0149a14": "於時波羅奈城中，有長者名阿具利，有一",
    "T04n0196_001:0149a15": "子，字曰虵虵(晉言寶稱)，時年二十四。稱生奇妙，",
    "T04n0196_001:0149a16": "有琉璃屐，著足而生。父母貴異，字曰寶稱。別",
    "T04n0196_001:0149a17": "作屋宇，寒暑易處，妓女娛樂，不捨晝夜。寶",
    "T04n0196_001:0149a18": "稱中夜欻覺，見諸妓女，皆如死狀，膿血流溢，",
    "T04n0196_001:0149a19": "肢節斷壞，屋室眾具，皆似塚墓，驚走趣戶，",
    "T04n0196_001:0149a20": "戶輒自開，天地大冥，唯覩小光，趣東城門，門",
    "T04n0196_001:0149a21": "復自開，明照鹿園，尋光詣佛，瞻覩相好，巍巍",
    "T04n0196_001:0149a22": "煌煌，怖止迷解。舉聲歎曰：「久在恩愛獄，縛著",
    "T04n0196_001:0149a23": "名色械，今馳趣天尊，寧得解脫不？」佛言：「童",
    "T04n0196_001:0149a24": "子，善來覺矣！」斯處無憂，眾行畢竟，前禮佛足，",
    "T04n0196_001:0149a25": "却住一面。佛為說法，逮無垢法眼，退席白佛：",
    "T04n0196_001:0149a26": "「願為弟子。」佛言：「善來！比丘。」便成沙門。明旦",
    "T04n0196_001:0149a27": "眾女，不見虵虵，周慞遍求，噓唏並泣，大",
    "T04n0196_001:0149a28": "家驚怪，問其狀變。答言：「不知寶稱今為所",
    "T04n0196_001:0149a29": "在？」長者怖悸，即遣馬騎，四出推索，父乘子",
    "T04n0196_001:0149b01": "車，速出而求。道過一水，水名波羅奈，渡水",
    "T04n0196_001:0149b02": "見子寶屐脫置岸邊，即尋足迹，徑趣鹿園。佛",
    "T04n0196_001:0149b03": "以方便，令其父子兩不相見。長者見佛尊儀",
    "T04n0196_001:0149b04": "相好，喜懼交至，忘失修敬，而問佛言：「我子",
    "T04n0196_001:0149b05": "寶稱，足迹趣此，瞿曇寧見？」佛告長者：「若子",
    "T04n0196_001:0149b06": "在斯，何憂不見？」佛為說法：「生死由癡，恩愛",
    "T04n0196_001:0149b07": "有離，破二十億惡，入須陀洹。」寶稱心解，便得",
    "T04n0196_001:0149b08": "羅漢。父子相見，恩愛微薄，長者歡喜，退坐白",
    "T04n0196_001:0149b09": "佛：「今日心悅。情有二喜：一者遇佛解喜、二者",
    "T04n0196_001:0149b10": "離愛快喜。」於時寶稱親友四人：一名富褥、",
    "T04n0196_001:0149b11": "二名惟摩羅、三名憍炎鉢、四名須陀，聞寶",
    "T04n0196_001:0149b12": "稱已作沙門，驚喜毛竪曰：「其人德高，明遠",
    "T04n0196_001:0149b13": "震國，吾等咸歸。今為沙門，其道必真，乃使",
    "T04n0196_001:0149b14": "斯人忽棄榮利。」共出詣佛，并省寶稱，即便俱",
    "T04n0196_001:0149b15": "行。見佛景則乘本願行，心喜即解，頭面作禮。",
    "T04n0196_001:0149b16": "前白世尊：「飢渴道化，虛心日久，不以鄙",
    "T04n0196_001:0149b17": "陋，願為弟子。」佛言：「善來！比丘。」皆成沙門。為",
    "T04n0196_001:0149b18": "說心本，旨解清淨，聞義心了，便得羅漢。",
    "T04n0196_001:0149b19": "是時波羅奈傍，縣名曰荼，有五十人，因事",
    "T04n0196_001:0149b20": "詣國。聞寶稱、富褥等皆作沙門，又各生念：",
    "T04n0196_001:0149b21": "「諸長者子輩，憍樂自恣，才藝高世，皆感道化，",
    "T04n0196_001:0149b22": "瞿曇必神，乃令貴族，不復顧榮。」各各發念，欲",
    "T04n0196_001:0149b23": "往詣佛。即便俱出，徑詣鹿園，本願應度，見佛",
    "T04n0196_001:0149b24": "便解，願為弟子。佛言：「善來！比丘。」悉成沙門。",
    "T04n0196_001:0149b25": "因順本旨，速成法要，垢除縛解，皆得羅漢。",
    "T04n0196_001:0149b26": "於時鹿園中間，有大眾會，飲食歌舞。時有一",
    "T04n0196_001:0149b27": "女，端正非凡，於會中舞，眾咸喜悅，意甚無",
    "T04n0196_001:0149b28": "量。女舞未竟，忽然不見，眾失所歡，惆悵屏",
    "T04n0196_001:0149b29": "營。乃復於彼，百步現形，大眾馳趣，女引詣",
    "T04n0196_001:0149c01": "佛，奄然隱焉。眾人問佛：「向者一女，並舞至",
    "T04n0196_001:0149c02": "此，瞿曇豈見之耶？」佛告眾人：「且自觀身，觀",
    "T04n0196_001:0149c03": "他何為？色欲無常，合會有離，如泡如沫，愚者",
    "T04n0196_001:0149c04": "戀著，殃禍由生。身為苦器，眾生皆然。」大眾心",
    "T04n0196_001:0149c05": "解，願為沙門。佛皆受戒，道現正諦，皆得",
    "T04n0196_001:0149c06": "應真。佛勅諸比丘：「汝曹各行，廣度眾生，隨所",
    "T04n0196_001:0149c07": "見法，示導橋梁，普施法眼，宣暢三尊，拔愛",
    "T04n0196_001:0149c08": "除有，遷入泥洹。吾今獨行，詣憂為羅縣。」諸",
    "T04n0196_001:0149c09": "比丘受教，頭面禮足，繞佛三匝，於是別去。",
    "T04n0196_001:0149c10": "化迦葉品第三",
    "T04n0196_001:0149c11": "於是如來，還詣摩竭提界，至優為羅縣，暮",
    "T04n0196_001:0149c12": "止梵志斯奈園。明旦持鉢，詣斯奈門，佛現金",
    "T04n0196_001:0149c13": "光，照其堂上。梵志二女，長名難陀、次名難陀",
    "T04n0196_001:0149c14": "波羅，見光喜悅，尋詣佛所，禮拜請佛。如來",
    "T04n0196_001:0149c15": "昇堂，教授二女，歸命三尊，授五戒已。世",
    "T04n0196_001:0149c16": "尊告曰：「身非己有，萬物歸空。」二人心解，首",
    "T04n0196_001:0149c17": "戴奉行。世尊惟曰：「吾本起學，欲度眾生，欲",
    "T04n0196_001:0149c18": "界魔王，歸伏道化。」近泥蘭禪河邊，有梵志，",
    "T04n0196_001:0149c19": "姓迦葉氏，字欝俾羅，年百二十，名聲高遠，",
    "T04n0196_001:0149c20": "世人奉仰，修治火祠，晝夜不懈。好學弟子，有",
    "T04n0196_001:0149c21": "五百人。迦葉二弟，宗師其兄，謂為得道。各有",
    "T04n0196_001:0149c22": "弟子，皆居下流。迦葉自念：「吾名日高，國內注",
    "T04n0196_001:0149c23": "仰，術淺易窮，窮則名頺，當作良策，全國大",
    "T04n0196_001:0149c24": "望。」便行求龍，以術致之，為作靖室，而鞠龍曰：",
    "T04n0196_001:0149c25": "「若有輕突入靖室者，吐火出毒，以滅來者。」龍",
    "T04n0196_001:0150a01": "至節會，無不放火。遠近僉言：「大師道神。」迦葉",
    "T04n0196_001:0150a02": "由此，功名曰隆。世尊念曰：「吾昔出家，道逢",
    "T04n0196_001:0150a03": "[卄/汧]沙，誓要道成先度脫我。吾用一切故，即",
    "T04n0196_001:0150a04": "便然可。今察民心，普注迦葉，卒未可迴。譬如",
    "T04n0196_001:0150a05": "果美樹高，無因得食，唯有伐樹根僻枝，",
    "T04n0196_001:0150a06": "從食果必矣！一切所忌，咸在於龍。吾先降",
    "T04n0196_001:0150a07": "之，迦葉來從！爾乃大道，所化無崖。如來",
    "T04n0196_001:0150a08": "言曰：『日照天下，其德有三：一曰光耀除冥，",
    "T04n0196_001:0150a09": "無不分明；二曰五色雜類，宣敘其形；三曰開",
    "T04n0196_001:0150a10": "發萌芽，萬物精榮。如來出世，亦有三焉：一",
    "T04n0196_001:0150a11": "曰一切大智，照除愚冥；二曰分部五道，言",
    "T04n0196_001:0150a12": "行所由；三曰權慧拯濟，利而安之。』」眾祐念已，",
    "T04n0196_001:0150a13": "便行起於斯奈園，投暮往造迦葉。未至所止，",
    "T04n0196_001:0150a14": "便現金光，樹木土石其色若金。迦葉弟子持",
    "T04n0196_001:0150a15": "瓶取水，覩變心動，怪而顧望。遙見世尊，明",
    "T04n0196_001:0150a16": "耀天下，不識何妙，馳走白師。師徒皆出，世",
    "T04n0196_001:0150a17": "尊威神，明儀煌煌，迦葉情悸，蒙蒙不悟，即",
    "T04n0196_001:0150a18": "自惟曰：「若是日耶，吾目得逮！謂是天人，其",
    "T04n0196_001:0150a19": "目復眴！」後思乃解曰：「得無是白淨王子悉達",
    "T04n0196_001:0150a20": "者乎？吾歷數云：『白淨王子，福應聖王，不樂",
    "T04n0196_001:0150a21": "榮位，當得作佛。』昔聞出家，其道成乎？」如來忽",
    "T04n0196_001:0150a22": "到，迦葉大喜：「善來瞿曇，起居常安。」佛為迦葉",
    "T04n0196_001:0150a23": "而作頌曰：",
    "T04n0196_001:0150a24": "「持戒終老安，　　信正所止善，",
    "T04n0196_001:0150a25": "　智慧最安身，　　眾惡不犯安。」",
    "T04n0196_001:0150a26": "迦葉白佛：「唯願屈德，臨眄蔬食。」佛答迦葉：「古",
    "T04n0196_001:0150a27": "佛道法過中不飯，且明至心，欲託一事，庶",
    "T04n0196_001:0150a28": "不有悋。」迦葉答曰：「恨無備豫，敬德虛心。」佛",
    "T04n0196_001:0150a29": "告迦葉：「欲寄一宿，寧見容不？」迦葉白佛：「我梵",
    "T04n0196_001:0150b01": "志法，寢不同室，幸恕不愛。巨命如何？」佛指",
    "T04n0196_001:0150b02": "靖室：「此復何室？」迦葉答曰：「中有神龍，性急",
    "T04n0196_001:0150b03": "姤惡，有入室者，每便吐火燒害於人。」佛告",
    "T04n0196_001:0150b04": "迦葉：「以此借我。」迦葉答曰：「實不有愛，恐龍為",
    "T04n0196_001:0150b05": "害耳。」五百弟子，屏營悚息，恐師許佛。重借",
    "T04n0196_001:0150b06": "滿三，迦葉惟疑，意甚無違，懼必禍耳。佛告",
    "T04n0196_001:0150b07": "迦葉：「三界欲火吾已滅之，龍不害我也！」迦",
    "T04n0196_001:0150b08": "葉答曰：「瞿曇德尊，能居隨意。」即撿威神，便",
    "T04n0196_001:0150b09": "入其室。五百弟子，信龍為害，莫不涕淚，可惜",
    "T04n0196_001:0150b10": "尊人，為龍所害。佛坐須臾，龍從窟出，吐毒",
    "T04n0196_001:0150b11": "繞佛，如來化毒皆使為華。龍見其毒作華繞",
    "T04n0196_001:0150b12": "佛，怒盛吐火，謂能為害。熱氣歸龍，欝悶欲",
    "T04n0196_001:0150b13": "死，舉頭視佛，見相知尊，涼風趣龍，尋涼詣",
    "T04n0196_001:0150b14": "佛，火滅毒除，歸命入鉢。於是如來，便現火",
    "T04n0196_001:0150b15": "光，烔然概天。迦葉弟子，直起瞻候，見佛光",
    "T04n0196_001:0150b16": "明，謂是龍火，舉聲悲呼：「可惜真人，竟被龍",
    "T04n0196_001:0150b17": "殃。」迦葉師徒，驚共奔出，五百弟子，同聲責",
    "T04n0196_001:0150b18": "師：「天地開闢，未見人類妙如瞿曇，可尊可",
    "T04n0196_001:0150b19": "貴，恨不熟觀，何緣復見？」垂淚抆眼，而作頌",
    "T04n0196_001:0150b20": "曰：",
    "T04n0196_001:0150b21": "「容顏紫金耀，　　面滿髮紺青，",
    "T04n0196_001:0150b22": "　大人百福德，　　神妙應相經。",
    "T04n0196_001:0150b23": "　方身立丈六，　　姿好八十章，",
    "T04n0196_001:0150b24": "　頂光爥幽昧，　　何駃忽無常。」",
    "T04n0196_001:0150b25": "後來弟子，謂火害佛，悲喚哀慟：「瞿曇被害，",
    "T04n0196_001:0150b26": "我生何為？」踊身赴火，清涼和調，還顧白師：「瞿",
    "T04n0196_001:0150b27": "曇無恙！本謂龍火，定是佛光！」師徒騷擾，",
    "T04n0196_001:0150b28": "側息達明。清旦如來持鉢出室，迦葉大喜曰：",
    "T04n0196_001:0150b29": "「大道人猶存耶！器中何等？」佛告迦葉：「所謂毒",
    "T04n0196_001:0150c01": "龍，已降受法。」五百弟子，僉言佛神。迦葉內",
    "T04n0196_001:0150c02": "伏，悋惜名稱，聊復貢高：「大道人實神。雖爾，",
    "T04n0196_001:0150c03": "未如我已得阿羅漢也！」",
    "T04n0196_001:0150c04": "迦葉白佛：「願大道人留止，欲相供養。」明旦作",
    "T04n0196_001:0150c05": "飯，自行請佛。佛言：「便去，今隨後到。」迦葉適",
    "T04n0196_001:0150c06": "還，佛如人屈伸臂頃，東適弗于逮數千億里，",
    "T04n0196_001:0150c07": "取樹果名閻逼，滿鉢而還。迦葉未到，已坐",
    "T04n0196_001:0150c08": "其床。迦葉問佛：「大道人從何徑來？」佛言：「卿去",
    "T04n0196_001:0150c09": "後，吾東到弗于逮，取此果名閻逼，香美可",
    "T04n0196_001:0150c10": "食。」佛飯去已，迦葉念曰：「大道人雖神，故不如",
    "T04n0196_001:0150c11": "我道真。」明日食時，復行請佛。佛言：「可去，今隨",
    "T04n0196_001:0150c12": "後到。」迦葉旋還。佛南行極閻浮提界取果[卄/呵]",
    "T04n0196_001:0150c13": "蠡勒，盛滿鉢還。迦葉未至，已坐其床。迦葉",
    "T04n0196_001:0150c14": "問佛：「何緣先到？」佛言：「南行取此美果，可用",
    "T04n0196_001:0150c15": "愈病。」佛飯去後，迦葉而念：「此大沙門實神",
    "T04n0196_001:0150c16": "實妙。」明日迦葉復行請佛，佛言：「今隨後到。」",
    "T04n0196_001:0150c17": "佛西適拘耶尼，取阿摩勒果，滿鉢而還。",
    "T04n0196_001:0150c18": "迦葉未至，已坐其床。迦葉問佛：「復從何面",
    "T04n0196_001:0150c19": "來？」答曰：「西詣拘耶尼，取阿摩勒果，汝可",
    "T04n0196_001:0150c20": "食之。」佛飯已去，迦葉復念：「是大沙門所作",
    "T04n0196_001:0150c21": "實神。」明日迦葉復行請佛，佛言：「今隨後到。」",
    "T04n0196_001:0150c22": "迦葉反顧，忽不見佛。佛已到北方欝單曰，",
    "T04n0196_001:0150c23": "取自然粳米。迦葉未至，已坐其床。迦葉問佛：",
    "T04n0196_001:0150c24": "「復從何來？」佛答曰：「北適欝單曰，取此粳",
    "T04n0196_001:0150c25": "米，卿可食之。」佛飯去後，迦葉獨念：「此大道",
    "T04n0196_001:0151a01": "人，神妙乃爾！」明日食時，佛持鉢自到其家，",
    "T04n0196_001:0151a02": "取飯而還，食已欲澡漱口無水，天帝釋即下",
    "T04n0196_001:0151a03": "以手指地，自然成池。迦葉晡時，彷徉見池怪",
    "T04n0196_001:0151a04": "而問佛：「何緣有此？」佛告迦葉：「朝得汝食，欲",
    "T04n0196_001:0151a05": "漱無水，天帝指地成池給用，當名此池為",
    "T04n0196_001:0151a06": "指地池。」迦葉念曰：「大道人神妙，功德無量！」後",
    "T04n0196_001:0151a07": "日世尊移近迦葉，坐一樹下。夜第一四天王",
    "T04n0196_001:0151a08": "俱下，聽佛說法，四天光影明如盛火。迦葉夜",
    "T04n0196_001:0151a09": "起，見佛前有四火。清旦問佛：「大道人亦事",
    "T04n0196_001:0151a10": "火乎？」佛言：「不也。昨夜四天王來聽說法，是",
    "T04n0196_001:0151a11": "其光耳。」迦葉復念：「是大沙門極神，乃致此天。",
    "T04n0196_001:0151a12": "雖爾，故不如我道真。」明日第二天帝釋，夜",
    "T04n0196_001:0151a13": "來聽法，帝釋光明倍於四天。迦葉夜起，見佛",
    "T04n0196_001:0151a14": "前光，意而獨念：「佛故事火也。」平旦問佛：「得",
    "T04n0196_001:0151a15": "無事火？明倍昨夜也。」佛言：「帝釋來下聽",
    "T04n0196_001:0151a16": "受經法，是其光耳。」後夜，第七梵天又下聽",
    "T04n0196_001:0151a17": "法，梵魔光景倍於帝釋。迦葉見光，疑佛事",
    "T04n0196_001:0151a18": "火。晨朝問佛：「大道人必事火也。」佛告迦葉：",
    "T04n0196_001:0151a19": "「第七梵天昨夜聽法，是其光耳。」迦葉自念：",
    "T04n0196_001:0151a20": "「是大沙門，威神感動天梵下降。」迦葉五百",
    "T04n0196_001:0151a21": "弟子，人事三火，凡千五百火。明旦燃之，火",
    "T04n0196_001:0151a22": "了不燃。怪而白師。師曰：「必是佛所為耳。」馳",
    "T04n0196_001:0151a23": "往白佛：「我五百弟子，今朝燃火，了不肯燃，",
    "T04n0196_001:0151a24": "是佛所為乎？」佛告迦葉：「欲使燃不？」問之至三，",
    "T04n0196_001:0151a25": "對曰：「欲使燃。」佛言：「可去，火當燃。」應聲皆燃。",
    "T04n0196_001:0151a26": "迦葉復念：「是大道人，至神乃爾！」",
    "T04n0196_001:0151a27": "迦葉自事三火，明旦然之，又不可滅。五百",
    "T04n0196_001:0151a28": "弟子，及諸事者，助而滅之，了不可滅。疑佛所",
    "T04n0196_001:0151a29": "作，便行白佛：「我自事三火，不可得滅。」佛言：",
    "T04n0196_001:0151b01": "「欲使滅乎？」曰：「實欲使滅。」佛言：「火可當滅。」應",
    "T04n0196_001:0151b02": "聲即滅。迦葉念曰：「大道人，極神至妙，所作皆",
    "T04n0196_001:0151b03": "諧。」後日迦葉五百弟子，適共破薪，各各舉",
    "T04n0196_001:0151b04": "斧皆不得下，懅行白師。師曰：「是大沙門所為。」",
    "T04n0196_001:0151b05": "即行白佛：「我諸弟子，向共破薪，斧舉不可得",
    "T04n0196_001:0151b06": "下。」佛言：「可去，斧當下。」即下得用。迦葉念曰：",
    "T04n0196_001:0151b07": "「是大沙門，神則神矣！」後日佛還樹下，見棄弊",
    "T04n0196_001:0151b08": "衣，念欲浣之。天帝釋承佛聖旨，到頗那山",
    "T04n0196_001:0151b09": "上，取四方石一枚，六方石一枚，給用浣曬。",
    "T04n0196_001:0151b10": "迦葉遊觀，見池邊兩石，怪而問佛：「今此池邊",
    "T04n0196_001:0151b11": "兩石妙好，此從何出？」佛告迦葉：「吾欲浣濯",
    "T04n0196_001:0151b12": "及當曬衣，天帝送石，以給吾用。」迦葉復念：「瞿",
    "T04n0196_001:0151b13": "曇神德，莫不感動。」佛後入指地池澡浴畢，當",
    "T04n0196_001:0151b14": "出無所攀持，池上有樹，名曰迦和，絕大修好，",
    "T04n0196_001:0151b15": "其樹曲下就佛，佛牽出池。迦葉見樹曲下，怪",
    "T04n0196_001:0151b16": "而又問佛。佛告迦葉：「吾朝入池，將欲出水，樹",
    "T04n0196_001:0151b17": "神垂枝，令吾牽出。」迦葉復念：「是大道人，至",
    "T04n0196_001:0151b18": "德多感，大樹垂下。」佛欲令迦葉必伏，便入",
    "T04n0196_001:0151b19": "泥蘭禪河。其水深駃，佛以神力，斷水令住，",
    "T04n0196_001:0151b20": "高出人頭，使底揚塵，佛行其中。迦葉見佛入",
    "T04n0196_001:0151b21": "水，恐其沒溺，即將弟子，乘船救佛。見水隔",
    "T04n0196_001:0151b22": "起，其下揚塵，見佛大喜：「大道人尚活耶！」又",
    "T04n0196_001:0151b23": "問：「欲上船不？」佛言：「當上。」佛念當貫船底入，",
    "T04n0196_001:0151b24": "令無漏迹。迦葉大驚：「是大沙門！妙化難名。」",
    "T04n0196_001:0151b25": "時摩竭提國王吏民，以歲會禮，往詣迦葉，",
    "T04n0196_001:0151b26": "相樂七日。迦葉心念：「佛德聖明，眾人見者，必",
    "T04n0196_001:0151b27": "阻棄我。令其七日不現，快乎。」佛知其意，即",
    "T04n0196_001:0151b28": "隱七日。至八日旦，迦葉又念：「今有餘祚，供佛",
    "T04n0196_001:0151b29": "快耶！」應念忽至。迦葉大喜：「適念欲相供養，",
    "T04n0196_001:0151c01": "來何快耶？間者那行？今從何來？」佛告迦葉：",
    "T04n0196_001:0151c02": "「汝心念言：『佛德聖明，眾人見之，必阻棄我。",
    "T04n0196_001:0151c03": "令其七日不現，快乎。』是故隱耳。汝今念我，",
    "T04n0196_001:0151c04": "是故復來。」迦葉心念：「佛真至神，誠知人念。」佛",
    "T04n0196_001:0151c05": "知迦葉心已降伏，便告迦葉：「汝非羅漢，不",
    "T04n0196_001:0151c06": "知真道，何為虛妄，自稱貴乎？」於是迦葉，心驚",
    "T04n0196_001:0151c07": "毛竪，自知無道，即稽首言：「大道人實神聖，乃",
    "T04n0196_001:0151c08": "知人念。寧可得從大道人神化稟受經戒，作",
    "T04n0196_001:0151c09": "沙門耶？」佛言：「大善！報汝弟子。卿是國師，今入",
    "T04n0196_001:0151c10": "法服，豈可獨知乎？」迦葉受教，顧謂弟子：「汝",
    "T04n0196_001:0151c11": "間與我共覩神化，吾始信解，當作沙門。汝",
    "T04n0196_001:0151c12": "等何趣？」五百弟子同聲對曰：「我等所知，皆大",
    "T04n0196_001:0151c13": "師恩也，師所尊信，願皆隨從。」即時師徒，俱",
    "T04n0196_001:0151c14": "共詣佛，稽首白言：「我等皆有信意，願為弟子。」",
    "T04n0196_001:0151c15": "佛言：「善來！比丘。」皆成沙門。迦葉裘褐水瓶杖",
    "T04n0196_001:0151c16": "屣、諸事火具，悉棄水中。是時迦葉二弟：次曰",
    "T04n0196_001:0151c17": "那提迦葉，幼曰迦耶迦葉，各有二百五十弟",
    "T04n0196_001:0151c18": "子，廬舍止處列居水邊。見諸梵志衣被什",
    "T04n0196_001:0151c19": "物及事火具，隨流漂下。二弟驚愕，恐兄及諸",
    "T04n0196_001:0151c20": "弟子為人所害，即從門徒，順河而上。見兄師",
    "T04n0196_001:0151c21": "徒皆作沙門，怪而問曰：「大兄年高，智慧明",
    "T04n0196_001:0151c22": "遠，國王臣民所共宗事，我意謂兄為得羅",
    "T04n0196_001:0151c23": "漢。反捨梵志道，學沙門法，此非小事。佛道豈",
    "T04n0196_001:0151c24": "尊德獨高乎？」迦葉答曰：「佛道最勝，其法無量，",
    "T04n0196_001:0151c25": "雖我世學，未曾有得道神智如佛者也！」二弟",
    "T04n0196_001:0151c26": "聞此，各謂弟子：「吾欲從兄，汝等何趣？」五百",
    "T04n0196_001:0151c27": "弟子俱發聲言：「願如大師。」皆即稽首，求作沙",
    "T04n0196_001:0151c28": "門。佛言：「善來！比丘。」皆成沙門。",
    "T04n0196_001:0151c29": "於時如來，與千比丘僧，詣迦耶悉大叢樹下",
    "T04n0196_001:0152a01": "坐，而入三昧。忽然不現，從東方來，沒於樹",
    "T04n0196_001:0152a02": "下，四方亦爾，踊住虛空，而不墮墜，身出水",
    "T04n0196_001:0152a03": "火，升降自由。諸比丘，仰頭喜悅，不覺如來",
    "T04n0196_001:0152a04": "還處本坐，無有覺者。比丘歡喜，前禮佛足，",
    "T04n0196_001:0152a05": "退席白佛：「此示現者，名曰何等？」佛告比丘：「是",
    "T04n0196_001:0152a06": "者名曰神足示現。又有教授示現，比丘諦聽。",
    "T04n0196_001:0152a07": "心意識行，因緣染著，決正分部，名曰教授示",
    "T04n0196_001:0152a08": "現。又有說法示現，比丘諦思。自愛色為衰，",
    "T04n0196_001:0152a09": "六情所愛為衰，衰不止便苦生。何謂苦生？",
    "T04n0196_001:0152a10": "婬、怒、癡火起，便有痛痒，老、病、死畏。是為說",
    "T04n0196_001:0152a11": "法示現。」佛說法三轉，時千比丘，漏盡望斷，皆",
    "T04n0196_001:0152a12": "得阿羅漢。佛為比丘而作頌曰：",
    "T04n0196_001:0152a13": "「今者千比丘，　　長老有尊德，",
    "T04n0196_001:0152a14": "　改邪修正見，　　無想入禪慧。」",
    "T04n0196_001:0152a15": "說是法時，天龍鬼神莫不樂聞。",
    "T04n0196_001:0152a16": "度瓶沙王品第四",
    "T04n0196_001:0152a17": "於時世尊，欲詣羅閱祇，度於君民。即日羅閱",
    "T04n0196_001:0152a18": "祇王遣使者，奉命詣佛，修敬盡恭，禮畢陳",
    "T04n0196_001:0152a19": "言：「國主瓶沙，稽首坐前！近承釋尊，道成號",
    "T04n0196_001:0152a20": "佛，天人雜類，慶賴遇時。伏惟世尊，興利康",
    "T04n0196_001:0152a21": "寧，願垂覆育，照臨鄙國，飢渴聖化，虛心",
    "T04n0196_001:0152a22": "踊逸，哀矜群庶，令得解脫。」佛勅比丘：「汝等速",
    "T04n0196_001:0152a23": "嚴，當就王請。」比丘受教，嚴畢翼從。使者馳",
    "T04n0196_001:0152a24": "白：「世尊以顧，將千比丘僧，今頓須波羅致",
    "T04n0196_001:0152a25": "樹下，去城四十里。」王即案先王遺令：「若佛",
    "T04n0196_001:0152a26": "入國，當自出迎，迎之者，得福無量。」即便勅嚴",
    "T04n0196_001:0152a27": "車千乘，馬萬匹，從人七千，嚴畢升車，出宮趣",
    "T04n0196_001:0152a28": "城。城門自閉，車馬俱躓，王甚驚怖，懼有大",
    "T04n0196_001:0152a29": "災：「吾罪重矣！而有斯禍。」空中聲曰：「王宿願",
    "T04n0196_001:0152b01": "人，今繫在獄，誓要相連，是使門閉。」即便大",
    "T04n0196_001:0152b02": "赦解放囚人。門霍自開，得詣佛所。王遙",
    "T04n0196_001:0152b03": "見如來相好光光，即便下車，却從解劍。佛知",
    "T04n0196_001:0152b04": "瓶沙性素憍豪剛強貢高，欲令速解化王",
    "T04n0196_001:0152b05": "從者儀式。若王瓶沙，顧視從者，似己無",
    "T04n0196_001:0152b06": "異，懼佛不識，頭面禮足，右繞三匝，禮畢自",
    "T04n0196_001:0152b07": "陳：「我是摩竭提王瓶沙身也。」如是至三。佛",
    "T04n0196_001:0152b08": "告王曰：「吾照卿心，何但卿形。」瓶沙大喜，",
    "T04n0196_001:0152b09": "即退就坐。群臣庶民，各盡其敬，中有作禮",
    "T04n0196_001:0152b10": "者，自名字者，直揖拜者，禮畢却住。佛命令",
    "T04n0196_001:0152b11": "坐，受教就席。佛告瓶沙：「宿福為王，今復增",
    "T04n0196_001:0152b12": "益，使王國界人民，忠孝富樂，無憂福護，有德",
    "T04n0196_001:0152b13": "吉，無不利。」眾會有疑：「欝俾迦葉，名聲先達，",
    "T04n0196_001:0152b14": "今與佛俱，誰應作師？」佛察眾念，便告迦葉：「其",
    "T04n0196_001:0152b15": "有殺生祠祀，欲望其福。寧能得不？入於山",
    "T04n0196_001:0152b16": "中，求道無師，能得道不？」迦葉白佛：「殺生祠",
    "T04n0196_001:0152b17": "祀，不得其福；天神不食，殺者得罪；學道無",
    "T04n0196_001:0152b18": "師，道終不成。」迦葉白佛：「我前事火，晝夜不",
    "T04n0196_001:0152b19": "懈，勤苦積年，好術弟子，凡有五百人，精銳燃",
    "T04n0196_001:0152b20": "火，不避寒暑，年耆根熟，永無髣髴，先人傳",
    "T04n0196_001:0152b21": "惑，以授後生，自稱是道，唐苦無報。今得佛",
    "T04n0196_001:0152b22": "教，洗浣心垢，已得羅漢。」佛告迦葉：「現汝羅漢",
    "T04n0196_001:0152b23": "神足。」迦葉受勅，即入靜定，身升虛空，去地",
    "T04n0196_001:0152b24": "數丈。從腰以上火、腰以下水；更從腰以",
    "T04n0196_001:0152b25": "上水、腰以下火，以水雨火，衣燥不軟。住",
    "T04n0196_001:0152b26": "空現變，出沒七反，從身出光，五色赫奕。飛",
    "T04n0196_001:0152b27": "從東來，沒佛坐前，四方上下，化現亦爾。變",
    "T04n0196_001:0152b28": "畢叉手，長跪白佛：「弟子迦葉，蒙佛慈恩，解脫",
    "T04n0196_001:0152b29": "罪縛，如來特尊，三界頂受。」佛為迦葉，而作頌",
    "T04n0196_001:0152c01": "曰：",
    "T04n0196_001:0152c02": "「若人壽百歲，　　奉火修異術，",
    "T04n0196_001:0152c03": "　不如尊正諦，　　其明照一切。",
    "T04n0196_001:0152c04": "　若人壽百歲，　　學邪志不善，",
    "T04n0196_001:0152c05": "　不如生一日，　　精進受正法。」",
    "T04n0196_001:0152c06": "王及群臣，乃知迦葉是佛弟子。佛告瓶沙：",
    "T04n0196_001:0152c07": "「天下人眼，不但視色；苦、樂無常，身不得久。天",
    "T04n0196_001:0152c08": "下人意，多惡少善。思想萬端，趣欲快意，能棄",
    "T04n0196_001:0152c09": "此志，亦可得道，功齊迦葉。無以豪貴，自恣其",
    "T04n0196_001:0152c10": "情；無以自在，貪婬無厭；無以豪強，侵陵弱",
    "T04n0196_001:0152c11": "者；無以瞋怒，抂殺無過。莫隨婬心、莫隨貪",
    "T04n0196_001:0152c12": "心、莫隨怒心。息惡令善，信守真言。當念死",
    "T04n0196_001:0152c13": "劇老病苦劇，思惟所行，亦復可得迦葉神",
    "T04n0196_001:0152c14": "足。若眼視色，心當抑却，好醜不動。耳聽眾",
    "T04n0196_001:0152c15": "聲，心當制持，無所喜怒。鼻嗅香臭，心當制",
    "T04n0196_001:0152c16": "伏，情無所著。口貪眾味，心當秉持，想無所",
    "T04n0196_001:0152c17": "起。身更所著，心當制止，識無綺可。五陰外",
    "T04n0196_001:0152c18": "來，制者由心，六情無主，陰衰無名。迦葉功",
    "T04n0196_001:0152c19": "德，修之便是。人生受形，多憂苦惱：飢渴寒",
    "T04n0196_001:0152c20": "熱，愚計為樂；智士見苦。妻子榮利，世人迷",
    "T04n0196_001:0152c21": "惑，凡此眾事，無不分散，千歲萬年，皆歸磨",
    "T04n0196_001:0152c22": "滅。」佛為瓶沙而作頌曰：",
    "T04n0196_001:0152c23": "「夫為世間將，　　順正不阿抂，",
    "T04n0196_001:0152c24": "　矜導示禮儀，　　如是為法王。",
    "T04n0196_001:0152c25": "　多愍善恕正，　　仁愛好利人，",
    "T04n0196_001:0153a01": "　既利以平均，　　如是眾附親。」",
    "T04n0196_001:0153a02": "佛告瓶沙：「王作宮舍，從來幾歲？」王顧問傍",
    "T04n0196_001:0153a03": "臣，傍臣對曰：「造起宮舍，七八百年。」佛問諸",
    "T04n0196_001:0153a04": "臣：「凡更幾王？」臣即對曰：「二十餘王。」佛問瓶",
    "T04n0196_001:0153a05": "沙：「皆識諸王不？」瓶沙答曰：「唯識我父，不識",
    "T04n0196_001:0153a06": "先人。」佛告瓶沙：「但地有常，人無常也。人自",
    "T04n0196_001:0153a07": "愛身者，不當殺害於命、不當誹謗有道。眾",
    "T04n0196_001:0153a08": "生生死皆由恩愛。父母自言：『是我所生，是我",
    "T04n0196_001:0153a09": "之子。』子非父母所致，皆是前世持戒完具，乃",
    "T04n0196_001:0153a10": "得作人。為惡行者，死墮地獄、畜生、餓鬼，自",
    "T04n0196_001:0153a11": "從行致，不由他生。罪福明正，王甚思之！」佛",
    "T04n0196_001:0153a12": "告王曰：「兒在胎中，若有盲聾，母豫知不",
    "T04n0196_001:0153a13": "耶？」王答佛言：「實不豫知。」佛言：「此兒宿命罪行",
    "T04n0196_001:0153a14": "使然，非父母過。兒在胎中，若其聖明，母不",
    "T04n0196_001:0153a15": "豫知。皆由履行清純，非父母力。此理明驗，王",
    "T04n0196_001:0153a16": "善惟之！世人得罪，其行有三：口言傷人、身",
    "T04n0196_001:0153a17": "行暴害、心專妬嫉。能撿此三，雖未便得泥",
    "T04n0196_001:0153a18": "洹，天上人中，豪貴自由。原於人本，從癡有",
    "T04n0196_001:0153a19": "形，從形生情，從情生識，從識生欲，從欲有",
    "T04n0196_001:0153a20": "父子，從父子生恩愛，從恩愛生憂悲，展轉",
    "T04n0196_001:0153a21": "五道無有休止。人亦不知，生所從來？死所趣",
    "T04n0196_001:0153a22": "向？不識其根，各相字名言。是父？是子？唯得道",
    "T04n0196_001:0153a23": "者，乃知其原。生、死因緣，本從癡起，一切",
    "T04n0196_001:0153a24": "無常。大王受持！」",
    "T04n0196_001:0153a25": "佛告瓶沙：「若國善人，謹順忠孝、廉貞敬讓、",
    "T04n0196_001:0153a26": "才博智遠、不犯王法，本非貴族，王何異待？」王",
    "T04n0196_001:0153a27": "答佛言：「姓名顯達，擇能授職。」佛告大王：「道",
    "T04n0196_001:0153a28": "法無親，唯善是輔。成持五戒，名清信士；精進",
    "T04n0196_001:0153a29": "直入，見諦不迴，便得須陀洹、斯陀含、阿那",
    "T04n0196_001:0153b01": "含、阿羅漢——各因本心，道位次敘。」佛說是時，",
    "T04n0196_001:0153b02": "王及國人一萬二千，諸天八萬，皆見道跡。",
    "T04n0196_001:0153b03": "佛告瓶沙：「王來已久，宮遠早還，牛、馬、人從，",
    "T04n0196_001:0153b04": "停住勞疲，比於後日，吾當詣城。」王起禮佛，受",
    "T04n0196_001:0153b05": "戒而退。群臣從官，喜前受戒。當王群臣受五",
    "T04n0196_001:0153b06": "戒時，內外人馬，寂然無聲，諸婆羅門，感化心",
    "T04n0196_001:0153b07": "伏，皆前受戒，歡喜而退。王升車已，群臣跪",
    "T04n0196_001:0153b08": "賀：「大王功德！值佛出世，并令臣等沐浴清化。」",
    "T04n0196_001:0153b09": "瓶沙歸宮，教勅宮內奉齋持戒。國內一",
    "T04n0196_001:0153b10": "切，信解歡喜。忉利天帝，華散佛上，於時坐",
    "T04n0196_001:0153b11": "中，有豪長者，名迦蘭陀。心中念言：「可惜我",
    "T04n0196_001:0153b12": "園，施與尼揵。佛當先至奉佛及僧，悔恨前施，",
    "T04n0196_001:0153b13": "永為棄捐。」長者至心，臥不安席，先福追逮，福",
    "T04n0196_001:0153b14": "德應全。大鬼將軍名曰半師，承佛神旨，知",
    "T04n0196_001:0153b15": "其心念，即召閱叉，推逐尼揵，裸形無恥，不應",
    "T04n0196_001:0153b16": "止此。鬼師奉勅，撾打尼揵，拖拽器物。尼揵",
    "T04n0196_001:0153b17": "驚怖，馳走而言：「此何惡人？暴害乃爾！」鬼師",
    "T04n0196_001:0153b18": "答曰：「長者迦蘭陀，當持竹園，作佛精舍。大鬼",
    "T04n0196_001:0153b19": "將軍半師，見勅逐汝輩耳。」明日尼揵共詣",
    "T04n0196_001:0153b20": "長者，深責所以：「何故改施？令吾等類被乎委",
    "T04n0196_001:0153b21": "頓。」不謂長者見困如此，迦蘭陀心喜：「吾願",
    "T04n0196_001:0153b22": "遂矣！佛聖廣覆照我至心。」即答尼揵曰：「此諸",
    "T04n0196_001:0153b23": "鬼師，強暴含瞋，懼必作害，不如委去更求",
    "T04n0196_001:0153b24": "其安。」尼揵懟恨，即日恚去。長者歡喜，修立精",
    "T04n0196_001:0153b25": "舍、僧房坐具，眾嚴都畢，行詣樹王祠處，請",
    "T04n0196_001:0153b26": "佛及僧。眾祐受施止頓，一時大化普濟，靡不",
    "T04n0196_001:0153b27": "欣樂。",
    "T04n0196_001:0153b28": "舍利弗大目揵連來學品第五",
    "T04n0196_001:0153b29": "佛在羅閱祇竹園精舍，與大比丘僧千人俱，",
    "T04n0196_001:0153c01": "皆得應真，欝俾羅等。彼有一卿，名曰那羅",
    "T04n0196_001:0153c02": "陀。故有梵志，字曰沙然。精修仙行，延納來",
    "T04n0196_001:0153c03": "學，好仙弟子，凡有二百五十人。門徒之中，有",
    "T04n0196_001:0153c04": "二人高足難齊：一名優波替，次曰拘律陀，",
    "T04n0196_001:0153c05": "才明深遠，研精通微。沙然得病，自知將終，",
    "T04n0196_001:0153c06": "告於二賢：「此諸新學，志存道行，累卿二人，必",
    "T04n0196_001:0153c07": "令全志。」二人敬諾，受教奉行。是時世尊，勅",
    "T04n0196_001:0153c08": "比丘頞陛：「汝行宣化，往必有度。所可見者，其",
    "T04n0196_001:0153c09": "智明遠，自捨如來，無能與論。若與相見，直",
    "T04n0196_001:0153c10": "說法本，勿與酬酢，以致其嗤。」頞陛受勅，整",
    "T04n0196_001:0153c11": "服持鉢，禮佛而行。時優波替，從諸弟子相隨",
    "T04n0196_001:0153c12": "遊觀，遙見頞陛，威儀庠雅，未曾聞覩，何所",
    "T04n0196_001:0153c13": "法像？被服改俗，須至當問。二人俱前，相逢中",
    "T04n0196_001:0153c14": "路，便問頞陛：「章服反常，何所從出？豈有師",
    "T04n0196_001:0153c15": "宗可得聞乎？」於時頞陛，以頌答曰：",
    "T04n0196_001:0153c16": "「我年既幼稚，　　學日又初淺，",
    "T04n0196_001:0153c17": "　豈能宣至真，　　如來廣大義。",
    "T04n0196_001:0153c18": "　一切諸法本，　　因緣空無主，",
    "T04n0196_001:0153c19": "　息心達本源，　　故號為沙門。」",
    "T04n0196_001:0153c20": "優波替方聞法義，尋思至理而自惟曰：「吾小",
    "T04n0196_001:0153c21": "好學，八歲從師，至年十六，古仙道術，靡書不",
    "T04n0196_001:0153c22": "綜，十六大國，謂吾廣博，未曾聞斯真要之義；",
    "T04n0196_001:0153c23": "今偶出遊，遇此寶藏，此言之妙，美於甘露。」心",
    "T04n0196_001:0153c24": "寤意解，便逮法眼，旋還精舍，欣悅無量。拘",
    "T04n0196_001:0153c25": "律陀，見彼容悅，疑得甘露。即問優波替：「得甘",
    "T04n0196_001:0153c26": "露那？勿違本要，惠及少少。」優波替具向拘",
    "T04n0196_001:0153c27": "律陀說所聞偈，一聞不解，再說乃了。尋思反",
    "T04n0196_001:0153c28": "覆，亦得法眼。二人議曰：「本願甘露，今得服",
    "T04n0196_001:0153c29": "甞，寧可共詣大沙門所，就彼海淵，沐浴清",
    "T04n0196_001:0154a01": "華。」議合心同，嚴辦當發，拘律陀念曰：「吾師",
    "T04n0196_001:0154a02": "臨終，囑授弟子，令吾成濟；今便委棄，義所不",
    "T04n0196_001:0154a03": "安。」便告弟子：「彼大沙門，有甘露仙化，壞裂",
    "T04n0196_001:0154a04": "俗網，息心寂行。吾欲啟請，窮微反真。汝將何",
    "T04n0196_001:0154a05": "趣？」門徒對曰：「今得視聽，是大師恩。大人宗",
    "T04n0196_001:0154a06": "仰，承命踊逸，貪羨甘露，願從下風。」師徒志",
    "T04n0196_001:0154a07": "合，即出所止，往詣竹園。於時世尊，告諸比",
    "T04n0196_001:0154a08": "丘：「今有二賢，從諸弟子，乘本願行，欲作沙",
    "T04n0196_001:0154a09": "門。勸成其功者，頞陛力也！」比丘承教，延望",
    "T04n0196_001:0154a10": "其眾。憂波替、拘律陀等，遙見如來相好",
    "T04n0196_001:0154a11": "暉光，神動情震，自惟歎曰：「幸哉余生，得奉",
    "T04n0196_001:0154a12": "清誨，其榮難云！」延趣坐前，頭面禮佛。禮畢",
    "T04n0196_001:0154a13": "嘉歡重喜無量，斯須乃進，具陳情言：「替等",
    "T04n0196_001:0154a14": "罪弊隨流入淵，始於今日，反俗極源，願蒙",
    "T04n0196_001:0154a15": "接納，得充僧次。」即便許可，頭髮自落，皆成沙",
    "T04n0196_001:0154a16": "門。佛告諸比丘：「此二人者，願於古佛，待吾",
    "T04n0196_001:0154a17": "道成，侍衛左右。」佛謂憂波替：「高世之號，花",
    "T04n0196_001:0154a18": "而不實，復汝本字，為舍利弗。拘律陀，還字大",
    "T04n0196_001:0154a19": "目揵連。」因本說法，逮得羅漢，佛勅侍者。古",
    "T04n0196_001:0154a20": "千比丘，暮當結戒，不得他行。即夜行籌數，得",
    "T04n0196_001:0154a21": "千二百五十人。佛結戒竟，比丘歡喜，莫不",
    "T04n0196_001:0154a22": "肅然，禮佛而退。",
    "T04n0196_001:0154a23": "還至父國品第六",
    "T04n0196_001:0154a24": "於是如來將歸舍夷，與大比丘僧——皆得應真，",
    "T04n0196_001:0154a25": "神靜通微，明曉三世眾生行源——賢者舍利",
    "T04n0196_001:0154a26": "弗、大目揵連、欝俾迦葉、那提迦葉、伽耶迦",
    "T04n0196_001:0154a27": "葉等，一千二百五十人。是時迦維羅越王",
    "T04n0196_001:0154a28": "閱頭檀，遣梵志憂陀耶，來詣竹園，請佛還",
    "T04n0196_001:0154a29": "國。爾時憂陀耶，見佛相好，明暉天地，五情",
    "T04n0196_001:0154b01": "實喜。頭腦禮足，却住一面，心意齊整，長跪白",
    "T04n0196_001:0154b02": "佛：「父王遠謝悉達，聞汝道成，復度一切，我",
    "T04n0196_001:0154b03": "獨不蒙。本要當還，今故遣使。」佛問憂陀：「父",
    "T04n0196_001:0154b04": "王起居安不？」憂陀白佛：「大王無恙，唯思世",
    "T04n0196_001:0154b05": "尊。」佛告憂陀：「樂此道不？」憂陀對曰：「甚樂。世",
    "T04n0196_001:0154b06": "尊！」佛授憂陀，使作沙門，授其法戒。憂陀",
    "T04n0196_001:0154b07": "自念：「今為弟子，無緣復還；王須消息，因誰報",
    "T04n0196_001:0154b08": "命？」佛知憂陀心念，欲還行矣。「憂陀！莫親世",
    "T04n0196_001:0154b09": "業戀著故家。」憂陀白佛：「佛當還至舍夷國",
    "T04n0196_001:0154b10": "不？」佛言：「當還。」憂陀受勅，退跪白佛：「不審何",
    "T04n0196_001:0154b11": "日當至？」佛告憂陀：「却後七日，必至舍夷。」憂",
    "T04n0196_001:0154b12": "陀歡喜，禮佛而去。於是憂陀耶，還至舍夷，",
    "T04n0196_001:0154b13": "詣宮求通。門監白曰：「憂陀使還在門求",
    "T04n0196_001:0154b14": "見。」王教推問：「吾望憂陀如渴欲飲，何故",
    "T04n0196_001:0154b15": "稽停方白求通？」推應坐者反覆至三，然後",
    "T04n0196_001:0154b16": "乃前。王見憂陀，已受法服，而問憂陀：「卿",
    "T04n0196_001:0154b17": "作沙門那？」憂陀答曰：「以服佛法。」王問憂",
    "T04n0196_001:0154b18": "陀：「悉達在宮，與卿獨親，入出周旋，無所關",
    "T04n0196_001:0154b19": "白，今使來還，何得自外詣門求通耶？」憂陀",
    "T04n0196_001:0154b20": "答王：「佛教比丘，莫親白衣、戀於家居，道",
    "T04n0196_001:0154b21": "俗異故。」王問憂陀：「吾子在宮，衣服極好；今",
    "T04n0196_001:0154b22": "者為道，所著何衣？」憂陀指衣：「所服如此！」王",
    "T04n0196_001:0154b23": "即墮淚曰：「悉達在家，吾為作宮，七寶刻鏤，極",
    "T04n0196_001:0154b24": "世珍妙；於今屋室，何如我許？」憂陀答王：「常",
    "T04n0196_001:0154b25": "處樹下。諸佛世尊，道法皆爾。」王問憂陀：「吾",
    "T04n0196_001:0154b26": "子在宮，茵褥綩綖，錦繡細軟；今所坐具，皆",
    "T04n0196_001:0154b27": "有何等？」憂陀答王：「所坐用草，清素除貪。」王",
    "T04n0196_001:0154b28": "問憂陀：「悉達在家，吾為作厨，甘肥眾美；今",
    "T04n0196_001:0154b29": "所飯食，復有何物？」憂陀答曰：「至時持",
    "T04n0196_001:0154c01": "鉢，往福眾生，食無麤細，呪願施家。」王聞是",
    "T04n0196_001:0154c02": "語，即復流淚。王問憂陀：「悉達眠時，吾欲令",
    "T04n0196_001:0154c03": "覺，彈琴絃歌然後乃覺；今在深山，何用覺乎？」",
    "T04n0196_001:0154c04": "憂陀答王：「如來三昧，無有晝夜。」王問憂陀：",
    "T04n0196_001:0154c05": "「吾子在宮，若其澡浴，八種香汁；若今澡浴，",
    "T04n0196_001:0154c06": "皆有何物？」憂陀答王：「八解正水，以洗心垢。」",
    "T04n0196_001:0154c07": "王問憂陀：「悉達在國，栴檀蘇合，以塗子身；",
    "T04n0196_001:0154c08": "今者為道，為有何物？」憂陀答王：「戒、定、慧品，",
    "T04n0196_001:0154c09": "香熏八難。」王問憂陀：「悉達在家，吾為作床，",
    "T04n0196_001:0154c10": "精寶四種；於今所坐，何物用作？」憂陀答",
    "T04n0196_001:0154c11": "曰：「四禪為床，息心無欲。」王問憂陀：「吾子在",
    "T04n0196_001:0154c12": "宮，士眾衛侍；今者侍從，復有何人？」憂陀答",
    "T04n0196_001:0154c13": "王：「學道弟子，名比丘僧，翼從世尊，凡有一",
    "T04n0196_001:0154c14": "千二百五十人俱。」王問憂陀：「悉達在家，若",
    "T04n0196_001:0154c15": "其出遊，車有四品——牛、羊、象、馬——以充騎乘；於今",
    "T04n0196_001:0154c16": "出處，何所駕乘？」憂陀答王：「四諦神足，參駕",
    "T04n0196_001:0154c17": "飛行。」王問憂陀：「吾子行觀，幢麾羽[榻木+羽]以為",
    "T04n0196_001:0154c18": "光飾；今者慓幟，復有何物？」憂陀答曰：「四",
    "T04n0196_001:0154c19": "恩慈悲，廣飾群生。」王問憂陀：「悉達每出，椎",
    "T04n0196_001:0154c20": "鍾鳴鼓，觀者填路；今者遊止，有何音響？」",
    "T04n0196_001:0154c21": "憂陀答王：「佛始得道，往詣波羅奈國，擊甘露",
    "T04n0196_001:0154c22": "法鼓，拘憐五人，逮得羅漢。八萬諸天皆入",
    "T04n0196_001:0154c23": "道迹，九十六種靡不欣伏，無上法音，聞于",
    "T04n0196_001:0154c24": "三千大千世界。」王問憂陀：「悉達今者欲領何",
    "T04n0196_001:0154c25": "國？」憂陀答王：「世尊所領，不可稱道，教授眾",
    "T04n0196_001:0154c26": "生，無不蒙度，等心普濟，無所適處。」王問憂",
    "T04n0196_001:0154c27": "陀：「吾子在國，思陳正治，助吾安民，動順禮",
    "T04n0196_001:0154c28": "節，莫不承風；今者獨處，思憶何等？」憂陀答",
    "T04n0196_001:0154c29": "王：「世尊惟空，苦樂非真，有者歸盡，神靜無",
    "T04n0196_001:0155a01": "為。」王聞是言：「災矣悉達，一切皆有，汝何言",
    "T04n0196_001:0155a02": "無？反矣悉達，與人為讎。」憂陀白王：「正使智",
    "T04n0196_001:0155a03": "人，滿於天下。人有百頭，頭有百舌，舌解百",
    "T04n0196_001:0155a04": "義，合此人數，稱讚如來，彌盡竟劫，不宣其",
    "T04n0196_001:0155a05": "德；況我所說，億不及一。唯佛與佛，其德乃",
    "T04n0196_001:0155a06": "彰。」王言：「善哉！佛當來不？何日能至？」憂陀白",
    "T04n0196_001:0155a07": "言：「七日當至。」王大歡喜，即勅群臣：「吾當迎",
    "T04n0196_001:0155a08": "佛。導從鹵簿，壹准聖王出入法則。平治道路、",
    "T04n0196_001:0155a09": "香汁灑地，城中街巷盡竪幢幡，其所修治",
    "T04n0196_001:0155a10": "光飾盡宜，車、馬、人從限四十里。」其日世尊，起",
    "T04n0196_001:0155a11": "於竹園，與比丘僧千二百五十人俱，威神感",
    "T04n0196_001:0155a12": "動諸天侍從，始入舍夷。路由一水，名阿樓",
    "T04n0196_001:0155a13": "那，度水上岸。神通照察，深知調達惡心內",
    "T04n0196_001:0155a14": "興，必難開化。當現神足令其信伏。即升虛空",
    "T04n0196_001:0155a15": "去地七仞，足若蹈地，其實在空。佛告比丘：",
    "T04n0196_001:0155a16": "「見彼車馬五色嚴麗，正似天帝出遊觀時。」爾",
    "T04n0196_001:0155a17": "時眾人，見佛及僧足步其地，仰觀足跡處在",
    "T04n0196_001:0155a18": "空中，於上稍下，正至迎次，與人頭齊，剛強靡",
    "T04n0196_001:0155a19": "伏歸命和南。唯有調達獨興惡念：「子行學道，",
    "T04n0196_001:0155a20": "但作幻術，惑人如是。吾亦當復作術，廣化眾",
    "T04n0196_001:0155a21": "人。」於是父王，遙見佛來，愛敬交至——一者敬道，",
    "T04n0196_001:0155a22": "二者愛子——即下象車，解劍却蓋，涕淚趣佛",
    "T04n0196_001:0155a23": "頭首禮足，而頌讚曰：",
    "T04n0196_001:0155a24": "「生時緣福德，　　瑞應三十二，",
    "T04n0196_001:0155a25": "　樹傾敬稽首，　　道成今三禮。」",
    "T04n0196_001:0155a26": "於是父王以偈問佛：",
    "T04n0196_001:0155a27": "「子本在吾家，　　駕象名寶車；",
    "T04n0196_001:0155a28": "　今者足蹈地，　　是苦安可堪？」",
    "T04n0196_001:0155a29": "爾時世尊以偈答曰：",
    "T04n0196_001:0155b01": "「車馬生死乘，　　危嶮安可久？",
    "T04n0196_001:0155b02": "　參駕五通馳，　　所至無限礙。",
    "T04n0196_001:0155b03": "　本著七寶衣，　　珍妙甚雅好，",
    "T04n0196_001:0155b04": "　剃頭被納服，　　如何不羞恥？",
    "T04n0196_001:0155b05": "　慚愧為衣服，　　世衣增塵垢，",
    "T04n0196_001:0155b06": "　法衣真人服，　　息心名如來。",
    "T04n0196_001:0155b07": "　本用金銀器，　　眾味甚香美，",
    "T04n0196_001:0155b08": "　今者行乞食，　　麤惡安可咽？",
    "T04n0196_001:0155b09": "　法味為道食，　　飢渴今已除，",
    "T04n0196_001:0155b10": "　哀世故行乞，　　持鉢福眾生。",
    "T04n0196_001:0155b11": "　本處別宮中，　　眾宮妓侍衛，",
    "T04n0196_001:0155b12": "　獨在山樹間，　　如何不恐懼？",
    "T04n0196_001:0155b13": "　生死恐畏除，　　今已入本無，",
    "T04n0196_001:0155b14": "　無憂無喜想，　　所止名道場。",
    "T04n0196_001:0155b15": "　本在我家時，　　澡浴名香汁，",
    "T04n0196_001:0155b16": "　處於山樹間，　　何物洗身垢？",
    "T04n0196_001:0155b17": "　道藏為浴池，　　正水滿其淵，",
    "T04n0196_001:0155b18": "　浴已三毒盡，　　三達快無雙。」",
    "T04n0196_001:0155b19": "於是父王，請佛及僧，令詣王園，永為精舍。佛",
    "T04n0196_001:0155b20": "受王意，便入精舍，坐尼拘類樹下，廣說教",
    "T04n0196_001:0155b21": "法，七日不懈。聽者歡喜，中有發大乘者、有樂",
    "T04n0196_001:0155b22": "辟支佛行者、有發羅漢意者、有作沙門者，各",
    "T04n0196_001:0155b23": "隨發心，如行所得。城內母人，各生善念，悲",
    "T04n0196_001:0155b24": "泣自責：「世尊還國，男子福德，獨得見佛；我等",
    "T04n0196_001:0155b25": "罪蔽，不服法味，何苦如是？」佛知母人一切",
    "T04n0196_001:0155b26": "心念，讚言：「善哉！乃生好心，願樂聞法，真得度",
    "T04n0196_001:0155b27": "苦。」佛便語王：「法興難值，道教難得，可勅國內",
    "T04n0196_001:0155b28": "諸母人輩樂聞法者，使出聽受。」王即宣令欲",
    "T04n0196_001:0155b29": "見佛者聽。城內母人，咸喜俱出，詣佛禮拜，",
    "T04n0196_001:0155c01": "訖而却住。於是世尊，如應說法，各各解了，",
    "T04n0196_001:0155c02": "逮得法眼。王及臣民，歡喜禮佛而退。是時",
    "T04n0196_001:0155c03": "諸比丘白佛言：「舍夷國內，男女長幼聞佛說",
    "T04n0196_001:0155c04": "法，如心所念，各得其決；父王俱聽，不記所得？」",
    "T04n0196_001:0155c05": "佛告比丘：「父王恩愛未息，父子相待，敬心",
    "T04n0196_001:0155c06": "未全，是故不得。」明旦如來，唯將目連往詣王",
    "T04n0196_001:0155c07": "宮，上殿而坐。佛勅目連：「現汝道力。」目連受",
    "T04n0196_001:0155c08": "教，飛升虛空，出沒七反，身出水火，從上來",
    "T04n0196_001:0155c09": "下，前禮佛足，却侍於左。父王見變，心意解悅，",
    "T04n0196_001:0155c10": "恩愛斷滅，敬心內發，起前禮佛：「甚善，世尊！弟",
    "T04n0196_001:0155c11": "子功德，猶尚乃爾，如來威德，難可度量！」便發",
    "T04n0196_001:0155c12": "無上正真道意。是時父王，每詣佛所，見迦葉",
    "T04n0196_001:0155c13": "等千人形體至陋，每心不平：「此等比丘，雖",
    "T04n0196_001:0155c14": "復心精，無表容貌，當勸宗室樂無為者，令作",
    "T04n0196_001:0155c15": "沙門，擇取端政。」即令宗族：「明日會殿，受令",
    "T04n0196_001:0155c16": "即到。」王告宗室曰：「阿夷相言：『佛不出家，當作",
    "T04n0196_001:0155c17": "聖王，君四天下，左右侍從，率當端政。』今諸",
    "T04n0196_001:0155c18": "弟子類無姿觀，今欲禮娉有道儀容足者，充",
    "T04n0196_001:0155c19": "備僧數，光暉世尊。」咸言大善！聽令歡喜，乞退",
    "T04n0196_001:0155c20": "嚴辦，七日乃行。調達便告行者：「吾等王者子",
    "T04n0196_001:0155c21": "弟，今棄世榮，出家居道，整頓服飾，極世之",
    "T04n0196_001:0155c22": "妙。象、馬、車乘，價直萬金，其日嚴出，觀者填",
    "T04n0196_001:0155c23": "路。」調達冠幘，自然墮地，衢和離身，所乘象",
    "T04n0196_001:0155c24": "馬，四脚布地，而作鳥鳴，相互占曰：「餘皆得",
    "T04n0196_001:0155c25": "道，二人不吉。」俱詣佛所，悉作沙門，剛強降",
    "T04n0196_001:0155c26": "伏，莫不樂受。",
    "T04n0196_001:0155c27": "中本起經卷上"
}