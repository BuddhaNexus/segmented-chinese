{
    "T13n0402_005:0558a02": "寶星陀羅尼經卷第五",
    "T13n0402_005:0558a04": "唐天竺三藏波羅頗蜜多羅譯",
    "T13n0402_005:0558a05": "5 相品相品第五",
    "T13n0402_005:0558a06": "爾時，三千大千世界百億諸魔生如是念：「今",
    "T13n0402_005:0558a07": "佛世尊入王舍城門，我等應以最上莊嚴，嚴",
    "T13n0402_005:0558a08": "飾此城門之內及彼地方，如彼城外天、龍、",
    "T13n0402_005:0558a09": "夜叉之所莊嚴。」",
    "T13n0402_005:0558a10": "爾時，世尊以他心智知百億魔心之所念，欲",
    "T13n0402_005:0558a11": "以神通最上色相莊嚴佛處。是時，世尊以神",
    "T13n0402_005:0558a12": "通力，於王舍大城十二門內，一一門中皆",
    "T13n0402_005:0558a13": "有如來及諸大眾，共入城門。時百億魔即",
    "T13n0402_005:0558a14": "以神通種種莊嚴勝中勝者、阿僧祇等諸莊嚴",
    "T13n0402_005:0558a15": "具，嚴飾城門及地方城壁諸樹，地上虛空勝",
    "T13n0402_005:0558a16": "妙莊嚴而莊嚴之。時百億魔并諸眷屬，或有",
    "T13n0402_005:0558a17": "作於梵天之形，乃至作於大仙之形，於諸",
    "T13n0402_005:0558a18": "重閣窓門樓櫓却敵樹間諸處地，及虛空各於",
    "T13n0402_005:0558a19": "中住。以種種華末香燒香金粟銀粟，以摩尼",
    "T13n0402_005:0558a20": "真珠及種種莊嚴以嚴衣服，并諸綺繡莊嚴",
    "T13n0402_005:0558a21": "具等普雨供養。又以種種天之音樂擊鼓拍",
    "T13n0402_005:0558a22": "手，種種讚嘆歌詠如來無量功德，悉皆聚集",
    "T13n0402_005:0558a23": "供養世尊，以如是第一最勝莊嚴大希有相，",
    "T13n0402_005:0558a24": "所未曾有所未曾聞。",
    "T13n0402_005:0558a25": "爾時，世尊住城門下，以右足指觸城門閾，應",
    "T13n0402_005:0558a26": "時無間一切三千大千世界普皆震動，及此",
    "T13n0402_005:0558a27": "三千大千世界所有釋梵日月護世大自在",
    "T13n0402_005:0558a28": "天，天，龍、夜叉、乾闥婆、阿修羅、伽樓羅、緊那羅、",
    "T13n0402_005:0558a29": "摩睺羅伽等主，地天水天大海諸山城邑等",
    "T13n0402_005:0558b01": "天，及諸男女童男童女天仙等眾，乃至阿迦",
    "T13n0402_005:0558b02": "尼吒天宮已來，所有眾生得大滋味色貌光",
    "T13n0402_005:0558b03": "澤。彼一切眾見地大動光照覺悟，於王舍大",
    "T13n0402_005:0558b04": "城地及虛空圍遶而住，乃至華香黑栴檀末",
    "T13n0402_005:0558b05": "散佛供養。是時，世尊釋迦牟尼佛，以神通力",
    "T13n0402_005:0558b06": "令彼散華乃至末香，普遍十方微塵等剎，一",
    "T13n0402_005:0558b07": "一方分所有清淨及不清淨、空不空等諸佛",
    "T13n0402_005:0558b08": "剎土，悉皆供養供給彼佛。彼彼佛剎此所散",
    "T13n0402_005:0558b09": "華，并諸末香莊嚴具等，皆出如是偈句之聲：",
    "T13n0402_005:0558b10": "「汝等疾覺悟，　　觀不放逸行，",
    "T13n0402_005:0558b11": "最上菩提因，　　流轉甚生死，",
    "T13n0402_005:0558b12": "我今拔濟汝，　　宜速捨世事。",
    "T13n0402_005:0558b13": "憶往昔誓願，　　時到熟相應，",
    "T13n0402_005:0558b14": "各得菩提記，　　牟尼因陀羅，",
    "T13n0402_005:0558b15": "利益世間故，　　今入王舍城。",
    "T13n0402_005:0558b16": "大仙勝無憂，　　已降百億魔，",
    "T13n0402_005:0558b17": "轉清淨法輪，　　應當大歡喜。",
    "T13n0402_005:0558b18": "如是利世間，　　普示勇健事，",
    "T13n0402_005:0558b19": "解脫世間苦。　　今為摩利沙，",
    "T13n0402_005:0558b20": "當得菩提故，　　今授汝等記。",
    "T13n0402_005:0558b21": "速往彼剎土，　　見妙好莊嚴，",
    "T13n0402_005:0558b22": "自然如是得，　　入彼無憂城，",
    "T13n0402_005:0558b23": "漸次菩提行，　　決定當得佛。」",
    "T13n0402_005:0558b24": "爾時，十方微塵等一切佛剎彼彼大眾，以佛",
    "T13n0402_005:0558b25": "力故，悉見此佛竹林大眾菩薩摩訶薩各各",
    "T13n0402_005:0558b26": "三昧思量。是時，竹林所有菩薩摩訶薩思惟",
    "T13n0402_005:0558b27": "住者，并諸聲聞大聲聞，皆見世尊於王舍城",
    "T13n0402_005:0558b28": "門調伏住待。彼諸大眾隨世尊後住，見大莊",
    "T13n0402_005:0558b29": "嚴具中出諸偈已，悉皆遍滿十方一切微塵",
    "T13n0402_005:0558c01": "等淨不淨、空不空一切佛剎。彼諸佛剎所有",
    "T13n0402_005:0558c02": "菩薩摩訶薩，及住聲聞，聞此聲已，作如是念：",
    "T13n0402_005:0558c03": "「何處有此法聲遍滿如是可意聲？如是美妙，",
    "T13n0402_005:0558c04": "如是可愛，如是可樂，如是可喜，如是勸發，",
    "T13n0402_005:0558c05": "如是大功德稱揚之聲？」及見華末香雨，雨於",
    "T13n0402_005:0558c06": "十方無量莊嚴，無量華香細末之雨。時彼菩",
    "T13n0402_005:0558c07": "薩摩訶薩及大聲聞，捨所作業皆大驚歎。",
    "T13n0402_005:0558c08": "爾時，釋迦如來即入三昧，名依佛莊嚴嚴飾",
    "T13n0402_005:0558c09": "三昧，入三昧已應時無間一切娑婆世界，及",
    "T13n0402_005:0558c10": "十方一切微塵佛剎所有大眾，悉見此佛剎",
    "T13n0402_005:0558c11": "中如是大莊嚴相。如彼未來世中普見如來",
    "T13n0402_005:0558c12": "淨無染聚世界功德莊嚴，唯無一事，謂城壁",
    "T13n0402_005:0558c13": "等，而自然莊嚴。一切十方諸佛剎土微塵等",
    "T13n0402_005:0558c14": "世界諸佛世尊，普見釋迦如來住王舍大城，",
    "T13n0402_005:0558c15": "光明赫弈甚大端嚴。彼諸佛剎所有大菩薩",
    "T13n0402_005:0558c16": "摩訶薩等及大聲聞，聞此偈已，各皆憶念觀",
    "T13n0402_005:0558c17": "於四方，見此世界如對目前，以一切諸佛境",
    "T13n0402_005:0558c18": "界力故，及見諸天種種莊嚴。時彼菩薩摩訶",
    "T13n0402_005:0558c19": "薩等，及大聲聞作如是念：「我等決定往於彼",
    "T13n0402_005:0558c20": "土大集會中莊嚴之處，及彼佛剎功德莊嚴",
    "T13n0402_005:0558c21": "普觀察之，見釋迦如來已，修行供養我等於",
    "T13n0402_005:0558c22": "彼佛所，得阿耨多羅三藐三菩提記。」時彼十",
    "T13n0402_005:0558c23": "方一切佛剎微塵等世界，諸菩薩摩訶薩等",
    "T13n0402_005:0558c24": "及大聲聞，釋迦如來神力加故，各自佛剎，於",
    "T13n0402_005:0558c25": "剎那羅婆摸呼多頃，彼沒此現到娑婆世界。",
    "T13n0402_005:0558c26": "時彼十方一一方分無量無數佛剎，微塵等",
    "T13n0402_005:0558c27": "菩薩摩訶薩，一切悉來到此佛剎，地及虛空",
    "T13n0402_005:0558c28": "遍滿而住。彼諸菩薩摩訶薩等，各依菩薩種",
    "T13n0402_005:0558c29": "種善根若干力故，修營供養釋迦如來。且置",
    "T13n0402_005:0559a01": "是事，或有菩薩於此佛剎，雨種種華一切",
    "T13n0402_005:0559a02": "遍滿，為供養事供養世尊；或有雨於種種真",
    "T13n0402_005:0559a03": "珠，乃至或有金銀毘琉璃頗梨、石藏寶摸薩",
    "T13n0402_005:0559a04": "羅、牛頭栴檀、龍堅栴檀、多摩羅葉，悉以為末",
    "T13n0402_005:0559a05": "而滿虛空，為供養事供養世尊；或有雨於種",
    "T13n0402_005:0559a06": "種嚴飾諸莊嚴具衣服綺繡，為供養事供養",
    "T13n0402_005:0559a07": "世尊；或竪種種幢幡華蓋，為供養事供養",
    "T13n0402_005:0559a08": "世尊；或燒種種之香，或散種種寶鬘，或擊種",
    "T13n0402_005:0559a09": "種伎樂，或有示現種種歌舞，或有種種香",
    "T13n0402_005:0559a10": "水雨此方地而灑潤之，或有種種寶器盛種",
    "T13n0402_005:0559a11": "種寶，於世尊前捧持供養。或有種種寶器盛",
    "T13n0402_005:0559a12": "滿香水，以華果葉而莊嚴之，於世尊前捧持",
    "T13n0402_005:0559a13": "供養。或有種種寶樹種種天衣，華果莊嚴舉",
    "T13n0402_005:0559a14": "手捧持，於世尊前為供養事。或有化作大梵",
    "T13n0402_005:0559a15": "天身合掌佛前，乃至廣說如前所作。或有化",
    "T13n0402_005:0559a16": "作師子之形，於世尊前如是禮拜。彼諸眾生",
    "T13n0402_005:0559a17": "以佛神力，及自善根加護力故，互相觀視，於",
    "T13n0402_005:0559a18": "自眼根不取諸色。以佛世尊現如是相，及魔",
    "T13n0402_005:0559a19": "王所作、大境界天之所作若干境界，及以如",
    "T13n0402_005:0559a20": "來自念處、正斷、神足、根、力、覺、道、十八不共法",
    "T13n0402_005:0559a21": "諸佛境界若干變現，隨世尊後入王舍大城，",
    "T13n0402_005:0559a22": "向彼中街蓮華之所。世尊到已，以右手掌摩",
    "T13n0402_005:0559a23": "蓮華葉而挽住之。時彼蓮華因挽動故，於此",
    "T13n0402_005:0559a24": "佛剎，一切魔宮魔所坐處悉皆振動。彼魔男",
    "T13n0402_005:0559a25": "女所有眷屬，及諸徒眾所居住者，皆生怖畏",
    "T13n0402_005:0559a26": "驚愕而住，自相謂言：「無因無緣我此宮室如",
    "T13n0402_005:0559a27": "是震動，莫復我等魔王境界自失位耶！莫復",
    "T13n0402_005:0559a28": "我等所住宮室滅沒之法於此起耶！我等今",
    "T13n0402_005:0559a29": "者決須觀察。」",
    "T13n0402_005:0559b01": "時彼諸魔，見此事已作如是念：「此佛剎土昔",
    "T13n0402_005:0559b02": "是五濁，誰復今者能令如是微妙莊嚴甚可",
    "T13n0402_005:0559b03": "愛樂？」時彼諸魔，於自境界所居住處，并諸眷",
    "T13n0402_005:0559b04": "屬悉不復見，唯見釋迦如來三十二相大",
    "T13n0402_005:0559b05": "人之相，具足莊嚴光明赫弈甚大顯照。於此",
    "T13n0402_005:0559b06": "一切三千大千世界及一切佛剎，種種諸相",
    "T13n0402_005:0559b07": "色貌現住眾生普遍，而無有一可識眾生。時",
    "T13n0402_005:0559b08": "彼一切無量眾生，於世尊前悉見修營為供",
    "T13n0402_005:0559b09": "養事。時彼諸魔，作如是念：「我等決定往彼釋",
    "T13n0402_005:0559b10": "迦如來所，見已禮拜并諸所問：『我等魔王",
    "T13n0402_005:0559b11": "并諸眷屬，今日悉皆何處去耶？』」爾時，此佛世",
    "T13n0402_005:0559b12": "界百俱胝魔，并諸眷屬往世尊所，到已恭敬",
    "T13n0402_005:0559b13": "於佛前住。時彼魔王向佛曲躬，合掌恭敬說",
    "T13n0402_005:0559b14": "如是偈：",
    "T13n0402_005:0559b15": "「我以清淨心，　　歸依於世尊，",
    "T13n0402_005:0559b16": "速放我令去，　　從今行法行。」",
    "T13n0402_005:0559b17": "爾時，世尊以偈答曰：",
    "T13n0402_005:0559b18": "「我不障一人，　　來者及去者，",
    "T13n0402_005:0559b19": "汝若能知道，　　隨汝欲所去。」",
    "T13n0402_005:0559b20": "爾時，魔王復說偈曰：",
    "T13n0402_005:0559b21": "「如我所欲去，　　所樂自宮室，",
    "T13n0402_005:0559b22": "今見五種縛，　　瞿曇之所縛。」",
    "T13n0402_005:0559b23": "爾時，世尊以偈答曰：",
    "T13n0402_005:0559b24": "「我斷諸分別，　　自解脫世間，",
    "T13n0402_005:0559b25": "我既解脫縛，　　令他離惱害。」",
    "T13n0402_005:0559b26": "爾時，世尊即以佛眼觀視一切，此佛剎土地",
    "T13n0402_005:0559b27": "及虛空眾生遍滿，而說偈言：",
    "T13n0402_005:0559b28": "「汝等今當聽，　　一切普來者，",
    "T13n0402_005:0559b29": "棄捨諸疑惑，　　且各默然住。",
    "T13n0402_005:0559c01": "世間佛難值，　　法僧值亦難，",
    "T13n0402_005:0559c02": "具足淨信難，　　菩提行復難。",
    "T13n0402_005:0559c03": "親於世尊前，　　得聞法甚難，",
    "T13n0402_005:0559c04": "能修於諸忍，　　此一時亦難。",
    "T13n0402_005:0559c05": "調伏心為難，　　及修於空行，",
    "T13n0402_005:0559c06": "能斷諸分別，　　一切世間惡。",
    "T13n0402_005:0559c07": "菩提行難得，　　如我先所行，",
    "T13n0402_005:0559c08": "我當為汝說，　　但說一華分，",
    "T13n0402_005:0559c09": "暗陰令滅壞，　　示現無上道。",
    "T13n0402_005:0559c10": "所得菩提者，　　今當斷三垢，",
    "T13n0402_005:0559c11": "聽大師善說，　　度彼岸諸流，",
    "T13n0402_005:0559c12": "捨諸大渴愛，　　建立三解脫，",
    "T13n0402_005:0559c13": "安立三護等，　　三界諸煩惱，",
    "T13n0402_005:0559c14": "散滅令無餘。　　汝為供三寶，",
    "T13n0402_005:0559c15": "復為法故來。　　世尊天及魔，",
    "T13n0402_005:0559c16": "三世加護故，　　三世惑覆心，",
    "T13n0402_005:0559c17": "皆得最勝斷，　　得解脫三界，",
    "T13n0402_005:0559c18": "滅煩惱之忍，　　及四種顛倒。",
    "T13n0402_005:0559c19": "顛倒諸凡夫，　　分別無體性，",
    "T13n0402_005:0559c20": "彼非有忍器，　　眼等著諸色，",
    "T13n0402_005:0559c21": "身口意覆翳，　　彼無四禪定，",
    "T13n0402_005:0559c22": "親近於生死。　　聰明智慧者，",
    "T13n0402_005:0559c23": "能修於禪定，　　彼今得解脫，",
    "T13n0402_005:0559c24": "離於四顛倒，　　及解脫眾生，",
    "T13n0402_005:0559c25": "自在拔四流，　　解知諸起滅，",
    "T13n0402_005:0559c26": "所有調柔者，　　當得度彼岸。",
    "T13n0402_005:0559c27": "菩薩具四行，　　及以無所畏，",
    "T13n0402_005:0559c28": "正智皆能斷，　　眾生諸有縛，",
    "T13n0402_005:0559c29": "能解知五陰，　　無漏離羂縛，",
    "T13n0402_005:0560a01": "不復數數生，　　到有海彼岸。",
    "T13n0402_005:0560a02": "汝等諸佛前，　　速發露諸惡，",
    "T13n0402_005:0560a03": "諸惡斷無餘，　　到彼無畏岸。",
    "T13n0402_005:0560a04": "所有生死苦，　　隨受有為者，",
    "T13n0402_005:0560a05": "數數生諸有，　　隨逐於惡友，",
    "T13n0402_005:0560a06": "當遠離惡友，　　斷除於惡見，",
    "T13n0402_005:0560a07": "憶念生死苦，　　修習第一義。",
    "T13n0402_005:0560a08": "當飲無上水，　　應修習於空，",
    "T13n0402_005:0560a09": "第一義無體，　　無實亦無相。",
    "T13n0402_005:0560a10": "六根猶如空，　　此中無作者，",
    "T13n0402_005:0560a11": "分別相如是，　　唯分別無法。",
    "T13n0402_005:0560a12": "六受及六愛，　　六觸為其本，",
    "T13n0402_005:0560a13": "六觸入如是，　　亦須解知空。",
    "T13n0402_005:0560a14": "觀察無一切，　　如法自體性，",
    "T13n0402_005:0560a15": "無起亦無滅，　　此中見無實。",
    "T13n0402_005:0560a16": "諸法同法性，　　三世無一物。",
    "T13n0402_005:0560a17": "若知無熱惱，　　此道最無上。",
    "T13n0402_005:0560a18": "離十三我相，　　眾生想分別，",
    "T13n0402_005:0560a19": "如是修羼提，　　此彼得解脫。」",
    "T13n0402_005:0560a20": "爾時，世尊以無礙福力而無所畏，依種殖",
    "T13n0402_005:0560a21": "善根故，能變現出大圓音聲遍十方，說如此",
    "T13n0402_005:0560a22": "偈。",
    "T13n0402_005:0560a23": "爾時，十方無量阿閦毘恒河沙譬喻等諸空不",
    "T13n0402_005:0560a24": "空五濁世界，悉皆聞此圓音演說，聞此聲已，",
    "T13n0402_005:0560a25": "彼剎那頃如是一一無量佛剎，無量無數百",
    "T13n0402_005:0560a26": "千俱胝那由他等，所有眾生甚無所欲，唯有",
    "T13n0402_005:0560a27": "清淨愛樂之心，於往昔所得阿耨多羅三藐",
    "T13n0402_005:0560a28": "三菩提更不退轉，或得種種三摩提羼提陀",
    "T13n0402_005:0560a29": "羅尼。於此佛所集無量無數眾生，聞如此句",
    "T13n0402_005:0560b01": "義文字已，即得阿毘跋致，復有無量無數眾",
    "T13n0402_005:0560b02": "生，於三乘法各隨得度。",
    "T13n0402_005:0560b03": "爾時，光味菩薩摩訶薩，以己神力化作七寶",
    "T13n0402_005:0560b04": "階，以華遍布其上為蓮華座，欲令如來昇此",
    "T13n0402_005:0560b05": "座故，向佛恭敬曲躬合掌，說如是偈：",
    "T13n0402_005:0560b06": "「佛一切智月，　　觀世老病死，",
    "T13n0402_005:0560b07": "憂患所沒溺，　　世間動不動，",
    "T13n0402_005:0560b08": "為彼作法橋，　　佛觀滿剎土，",
    "T13n0402_005:0560b09": "無量大眾生，　　悉皆合掌待。",
    "T13n0402_005:0560b10": "分布施法會，　　示現己所得，",
    "T13n0402_005:0560b11": "破眾生煩惱，　　無比方便智，",
    "T13n0402_005:0560b12": "於此普示現。　　佛昇蓮華座，",
    "T13n0402_005:0560b13": "普雨大法雨，　　十方一切佛，",
    "T13n0402_005:0560b14": "及餘智大仙，　　與佛作證明。",
    "T13n0402_005:0560b15": "牟尼因陀羅，　　降伏大魔王，",
    "T13n0402_005:0560b16": "自性空無有，　　知法如虛空。",
    "T13n0402_005:0560b17": "憶念昔誓願，　　轉無上法輪，",
    "T13n0402_005:0560b18": "今當拔眾生，　　住於四流者。",
    "T13n0402_005:0560b19": "人中師子王，　　佛今知此法，",
    "T13n0402_005:0560b20": "令度三有海，　　佛說無等法，",
    "T13n0402_005:0560b21": "除眾生罪垢，　　世尊大智慧，",
    "T13n0402_005:0560b22": "利益諸眾生，　　安置善逝道。」",
    "T13n0402_005:0560b23": "爾時，世尊如其所化寶階之上鉢頭摩座昇",
    "T13n0402_005:0560b24": "蓮華臺。如來坐已，遍觀十方一切大眾告魔",
    "T13n0402_005:0560b25": "王言：「汝今於此應生歡喜，由汝因緣今得此",
    "T13n0402_005:0560b26": "處大集法門。」說此法時，無量無數所有眾生，",
    "T13n0402_005:0560b27": "今世來世皆得解脫，處胎殃橫老死四流，普",
    "T13n0402_005:0560b28": "各得度住吉祥道，又復令得虛空等智。「魔王！",
    "T13n0402_005:0560b29": "汝今此處為首，令諸眾生善根增長。魔王！汝",
    "T13n0402_005:0560c01": "可請我說法，令此眾中高慢眾生，度諸流故",
    "T13n0402_005:0560c02": "而為說法。」是時，魔王說如是偈：",
    "T13n0402_005:0560c03": "「瞿曇若無過，　　及無瞋慢者，",
    "T13n0402_005:0560c04": "云何驚動我，　　今此說大法？",
    "T13n0402_005:0560c05": "若有此瞋慢，　　云何得解脫？",
    "T13n0402_005:0560c06": "我今未審知，　　牟尼為我說。」",
    "T13n0402_005:0560c07": "爾時，世尊即以偈頌答魔王曰：",
    "T13n0402_005:0560c08": "「我處十月胎，　　同彼人中事，",
    "T13n0402_005:0560c09": "汝魔欲害我，　　我都無穢憎。",
    "T13n0402_005:0560c10": "我忍度諸惡，　　穢惡悉無餘，",
    "T13n0402_005:0560c11": "我既出生已，　　汝復動大地，",
    "T13n0402_005:0560c12": "雨石來害我。　　復欲斷我乳，",
    "T13n0402_005:0560c13": "令乳速乾竭，　　無量不愛事，",
    "T13n0402_005:0560c14": "何種而不作？　　我住禪定時，",
    "T13n0402_005:0560c15": "遣諸女惱我；　　我又乞食時，",
    "T13n0402_005:0560c16": "障他令不施，　　請我作國王，",
    "T13n0402_005:0560c17": "令我輪生死。　　踰城出家時，",
    "T13n0402_005:0560c18": "復令夜黑暗，　　兵眾圍遶城，",
    "T13n0402_005:0560c19": "是皆汝所作。　　我乘神通往，",
    "T13n0402_005:0560c20": "復放大風雨，　　令地為𡏞坑，",
    "T13n0402_005:0560c21": "沙石高滿路；　　我住寂靜林，",
    "T13n0402_005:0560c22": "現作畏惡聲，　　於彼苦行處，",
    "T13n0402_005:0560c23": "吹作切寒風。　　在河欲度處，",
    "T13n0402_005:0560c24": "汝復放暴流；　　現作猛師子，",
    "T13n0402_005:0560c25": "復欲令殺我。　　我欲飲食時，",
    "T13n0402_005:0560c26": "汝以毒和食；　　我往菩提樹，",
    "T13n0402_005:0560c27": "雨下金剛雹，　　刀箭雨器仗，",
    "T13n0402_005:0560c28": "袈裟法衣服，　　悉欲令塗污。",
    "T13n0402_005:0560c29": "我處金剛座，　　利益諸眾生，",
    "T13n0402_005:0561a01": "彼時汝亦遣，　　諸女來惱我。",
    "T13n0402_005:0561a02": "汝并將軍眾，　　不憶害我時，",
    "T13n0402_005:0561a03": "我無微塵意，　　於汝作惱亂。",
    "T13n0402_005:0561a04": "我證無上道，　　已曾降伏汝，",
    "T13n0402_005:0561a05": "汝今乃無恥，　　復說是惡語。",
    "T13n0402_005:0561a06": "往以惡方便，　　惱大迦葉等，",
    "T13n0402_005:0561a07": "無量眾生善，　　汝皆所滅壞。",
    "T13n0402_005:0561a08": "汝既無悲憐，　　今復欲害我，",
    "T13n0402_005:0561a09": "我入城乞食，　　復放凶醉象，",
    "T13n0402_005:0561a10": "調達放大石，　　三月食大麥，",
    "T13n0402_005:0561a11": "孫陀羅惡聲，　　火坑惡毒食，",
    "T13n0402_005:0561a12": "是皆汝所作，　　決定重惡業。",
    "T13n0402_005:0561a13": "汝昔向道樹，　　威力并軍眾，",
    "T13n0402_005:0561a14": "以無量刀箭，　　持來欲害我，",
    "T13n0402_005:0561a15": "不動我一毛，　　何故復住此？",
    "T13n0402_005:0561a16": "如為醉毒塗，　　起發俱胝魔，",
    "T13n0402_005:0561a17": "那由他眾生，　　來滿此佛剎。",
    "T13n0402_005:0561a18": "如是證知我，　　我住慈悲心，",
    "T13n0402_005:0561a19": "憐愍於一切。　　而汝常於我，",
    "T13n0402_005:0561a20": "極作惡障礙。　　此諸牟尼尊，",
    "T13n0402_005:0561a21": "因陀羅牛王，　　悉現證知我。",
    "T13n0402_005:0561a22": "我今於惡時，　　施作於佛事，",
    "T13n0402_005:0561a23": "我為眾生故，　　住於解脫心，",
    "T13n0402_005:0561a24": "縱汝加諸惡，　　我終不捨忍。",
    "T13n0402_005:0561a25": "我無嫉妬意，　　穢惡諸過患，",
    "T13n0402_005:0561a26": "我為隨攝汝，　　如是常勤勞。",
    "T13n0402_005:0561a27": "我欲寂滅汝，　　今應請我說，",
    "T13n0402_005:0561a28": "甘露第一法，　　令三界寂滅。",
    "T13n0402_005:0561a29": "為汝除惡業，　　汝速清淨意，",
    "T13n0402_005:0561b01": "於我生依怙。　　我常清淨心，",
    "T13n0402_005:0561b02": "欲令汝解脫，　　汝常懷惡心，",
    "T13n0402_005:0561b03": "應當捨惡見，　　意作清淨信。",
    "T13n0402_005:0561b04": "汝今當覺知，　　不久得授記。」",
    "T13n0402_005:0561b05": "爾時，魔王復於佛所倍增瞋恨，從此欲去自",
    "T13n0402_005:0561b06": "知五縛，即欲出於可畏之聲復不能出，以己",
    "T13n0402_005:0561b07": "瞋力發熱毒氣，其氣猛盛欲害如來。是時，世",
    "T13n0402_005:0561b08": "尊以慈善力，變此惡氣為蘇摩那華蓋，普遍",
    "T13n0402_005:0561b09": "十方一切佛剎，於一切諸佛壽命安隱現說法",
    "T13n0402_005:0561b10": "者，蘇摩那蓋於虛空中近佛頂住。時彼佛剎",
    "T13n0402_005:0561b11": "所有菩薩摩訶薩各各請問：「今此華蓋從何而",
    "T13n0402_005:0561b12": "來？是誰神力之所變化？」時彼諸佛各答所問",
    "T13n0402_005:0561b13": "諸菩薩言：「諸善男子！彼有世界名曰薩訶，五",
    "T13n0402_005:0561b14": "濁不淨，有佛世尊，名釋迦如來、阿羅訶、三藐",
    "T13n0402_005:0561b15": "三佛陀。以本願力故，成阿耨多羅三藐三菩",
    "T13n0402_005:0561b16": "提已，現在說法。為欲摧滅諸魔境界力故；竪",
    "T13n0402_005:0561b17": "立一切諸佛力無所畏佛境界故；一切諸佛",
    "T13n0402_005:0561b18": "教法三寶種燈令久住故；一切善根增長故，",
    "T13n0402_005:0561b19": "以精進神力變化降伏一切外道之怨故；一",
    "T13n0402_005:0561b20": "切驚怖不吉諍論，惡夢惡相內外怨敵，鬪諍",
    "T13n0402_005:0561b21": "繫縛言訟不和，水旱荒儉非時之雨，寒熱風",
    "T13n0402_005:0561b22": "濕疫氣病癘，惡聲銷滅故；一切天、龍、夜叉、",
    "T13n0402_005:0561b23": "人、非人等悉令迴向故；一切剎利亦令迴向",
    "T13n0402_005:0561b24": "故；一切四姓誨以法義，然智慧炬示以正路",
    "T13n0402_005:0561b25": "故；一切家宅城邑聚落人主斷事，國王王宮",
    "T13n0402_005:0561b26": "市廛之處，悉令迴向故；一切星耀晝夜度",
    "T13n0402_005:0561b27": "數，半月一月時節年歲，悉皆正行故；一切",
    "T13n0402_005:0561b28": "五穀華果藥草，悉皆成熟故；一切工巧生業",
    "T13n0402_005:0561b29": "處所，不令散失所作成就故；一切身口意業",
    "T13n0402_005:0561c01": "過患悉得銷滅故；善作籌量念慧總持，勇猛",
    "T13n0402_005:0561c02": "無畏色相樂說，悉皆增長故；一切法無障明",
    "T13n0402_005:0561c03": "覺四聖種法作受持故；光顯大乘增長菩薩",
    "T13n0402_005:0561c04": "摩訶薩，安慰阿毘跋致地金剛心作護持故；",
    "T13n0402_005:0561c05": "作十地一味故；解無生法忍，受佛職建立菩",
    "T13n0402_005:0561c06": "提故；所化眾生如所隨攝轉大法輪，大悲普",
    "T13n0402_005:0561c07": "覆一切眾生，住波羅蜜，住無上道，雨於法",
    "T13n0402_005:0561c08": "雨，以法滋味充足眾生故；滿足一切諸佛之",
    "T13n0402_005:0561c09": "事，解脫一切四魔境界故；建立無餘涅槃之",
    "T13n0402_005:0561c10": "界故。有陀羅尼印，名金剛摧碎心高緣法等",
    "T13n0402_005:0561c11": "句入差別記，欲說故。「一切過去如來、阿羅訶、",
    "T13n0402_005:0561c12": "三藐三佛陀，名金剛摧碎心高緣法等句陀",
    "T13n0402_005:0561c13": "羅尼印入差別記，受持互相隨喜；及現在",
    "T13n0402_005:0561c14": "十方諸佛住世壽命將養，一切諸佛亦說彼",
    "T13n0402_005:0561c15": "金剛摧碎心高緣法等句陀羅尼印入差別",
    "T13n0402_005:0561c16": "記，現說受持互相隨喜。於未來世十方世界，",
    "T13n0402_005:0561c17": "諸餘如來、阿羅訶、三藐三佛陀，所有諸佛當",
    "T13n0402_005:0561c18": "出於世，亦說此金剛摧碎心高緣法等句陀",
    "T13n0402_005:0561c19": "羅尼印入差別記，亦當說受持互相隨喜。」",
    "T13n0402_005:0561c20": "爾時，彼諸佛剎所有菩薩各各請佛，白言：「世",
    "T13n0402_005:0561c21": "尊！此是何法？我昔未聞金剛摧碎心高緣",
    "T13n0402_005:0561c22": "法等句陀羅尼印入差別記，能作如是無量",
    "T13n0402_005:0561c23": "利益，能具足如是不可思議法利，能作一切",
    "T13n0402_005:0561c24": "法無障礙明，乃至寂滅。」諸佛世尊說此金剛",
    "T13n0402_005:0561c25": "摧碎心高緣法等句陀羅尼印入差別記",
    "T13n0402_005:0561c26": "時，一切魔力境界磨滅，乃至於彼無餘涅槃",
    "T13n0402_005:0561c27": "而般涅槃。於諸眾生無量利益無量安樂，為",
    "T13n0402_005:0561c28": "欲憐愍一切世間，利益安樂無量天人眾生",
    "T13n0402_005:0561c29": "聚故。時彼諸佛告彼菩薩作如是言：「善男子！",
    "T13n0402_005:0562a01": "我亦共汝往彼娑婆世界，釋迦如來、阿羅訶、三",
    "T13n0402_005:0562a02": "藐三佛陀之所住處。所有十方現在世尊壽",
    "T13n0402_005:0562a03": "命將養，諸餘世界彼諸世尊，共一切菩薩前",
    "T13n0402_005:0562a04": "後圍繞，并聲聞僧俠侍於前。彼諸世尊亦",
    "T13n0402_005:0562a05": "當往彼釋迦如來大集會所，彼釋迦如來共",
    "T13n0402_005:0562a06": "諸佛，亦當說此金剛摧碎心高緣法等句陀",
    "T13n0402_005:0562a07": "羅尼印入差別記，當共受持，當互隨喜，利",
    "T13n0402_005:0562a08": "益眾生遮惡業行，為滿賢行滿無上智故。一",
    "T13n0402_005:0562a09": "切諸佛今悉集彼，與諸菩薩聲聞僧等圍繞",
    "T13n0402_005:0562a10": "夾侍，今悉現前在彼佛所。若汝欲得此金剛",
    "T13n0402_005:0562a11": "摧碎心高緣法等句陀羅尼印入差別記，",
    "T13n0402_005:0562a12": "應往彼聽，及欲供養無量無數恒河沙等之",
    "T13n0402_005:0562a13": "所譬喻一切佛剎諸佛世尊。一時、現在及欲",
    "T13n0402_005:0562a14": "見彼，昔所未見諸佛境界、菩薩境界、諸天境",
    "T13n0402_005:0562a15": "界、諸魔境界、佛剎莊嚴之所嚴飾，及欲見彼",
    "T13n0402_005:0562a16": "昔所未見無量佛集者，今正是時。可共我等",
    "T13n0402_005:0562a17": "往彼世界釋迦如來所住之處大集法會。」時",
    "T13n0402_005:0562a18": "彼菩薩摩訶薩各白佛言：「如是，如是。大德世",
    "T13n0402_005:0562a19": "尊！我等當與如來俱往彼處娑婆世界釋迦",
    "T13n0402_005:0562a20": "如來所集法會。於彼佛所昔所未聞，為聽彼",
    "T13n0402_005:0562a21": "法金剛摧碎心高緣法等句陀羅尼印入差",
    "T13n0402_005:0562a22": "別記故。我等於彼無量無數諸佛世尊，一時",
    "T13n0402_005:0562a23": "一集住世將養者得供養故，及聞彼法。我等",
    "T13n0402_005:0562a24": "於娑婆世界，得見彼四種神通境界嚴飾普",
    "T13n0402_005:0562a25": "莊嚴事。及見彼大集法會莊嚴。我等若往彼",
    "T13n0402_005:0562a26": "佛剎說陀羅尼時，得容止處不？及得承事供",
    "T13n0402_005:0562a27": "養彼佛聽法以不？又彼如是所集徒眾菩薩",
    "T13n0402_005:0562a28": "摩訶薩得供養不？」時彼諸佛各各告彼諸大菩",
    "T13n0402_005:0562a29": "薩摩訶薩及大聲聞，作如是言：「諸善男子！汝",
    "T13n0402_005:0562b01": "等莫疑於彼世界有容止處不？何以故？諸佛",
    "T13n0402_005:0562b02": "境界入無邊平等智巧，無邊成熟眾生，無邊",
    "T13n0402_005:0562b03": "廣博空處。諸善男子！彼釋迦如來大巧方便",
    "T13n0402_005:0562b04": "具足。善男子！所有眾生、眾生界所攝者，但界",
    "T13n0402_005:0562b05": "入所依處。彼諸眾生，若一一眾生，假使如",
    "T13n0402_005:0562b06": "須彌等身，彼釋迦如來，能令一切無量眾生，",
    "T13n0402_005:0562b07": "如是等身入芥子中。一一眾生所居之處，皆",
    "T13n0402_005:0562b08": "得廣博空處，遠不相見一切眾生，如是大身",
    "T13n0402_005:0562b09": "入一芥子，而不覺知有增減相。「復次，善男子！",
    "T13n0402_005:0562b10": "所有地界是堅䩕者，釋迦如來悉能令彼",
    "T13n0402_005:0562b11": "一切地界入一最細隣虛塵中，彼大地微塵",
    "T13n0402_005:0562b12": "亦不覺知有增減相，是名如來巧方便智，如",
    "T13n0402_005:0562b13": "是具足。「復次，善男子！一切水界所有津潤，釋",
    "T13n0402_005:0562b14": "迦如來，悉能令彼一切水界入一最細毛端",
    "T13n0402_005:0562b15": "之中，彼一毛端一切水界，亦不覺知有增減",
    "T13n0402_005:0562b16": "相。「復次，善男子！一切火界所有暖相，悉能令",
    "T13n0402_005:0562b17": "彼一切三世所有火界入一最細隣虛塵中，",
    "T13n0402_005:0562b18": "而彼火界入細微塵行自境界，猶如廣博虛",
    "T13n0402_005:0562b19": "空之處。「復次，善男子！所有風界可覺者，釋",
    "T13n0402_005:0562b20": "迦如來悉能令彼一切風界入一毛孔，彼一",
    "T13n0402_005:0562b21": "切風於一毛孔行自境界，猶如廣博虛空之",
    "T13n0402_005:0562b22": "處。「復次，善男子！十方佛剎一切眾生及彼四",
    "T13n0402_005:0562b23": "大，釋迦如來悉能令彼入一最細隣虛塵內，",
    "T13n0402_005:0562b24": "一切眾生并彼四大，行自境界所用之事，猶",
    "T13n0402_005:0562b25": "如虛空不相嬈亂，亦不覺知彼一微塵有增",
    "T13n0402_005:0562b26": "減相，是名如來巧方便智，如是具足。「復次，善",
    "T13n0402_005:0562b27": "男子！乃至三世所攝眾生，六入行取願持語",
    "T13n0402_005:0562b28": "言，音聲文字言說三行，作業陰界分別長養，",
    "T13n0402_005:0562b29": "種種所作。彼一切眾生往昔已來，三世所攝",
    "T13n0402_005:0562c01": "六趣生死起滅，乃至一切眾生三世所攝，過",
    "T13n0402_005:0562c02": "剎那，羅婆、牟忽多者，乃至一切眾生三世",
    "T13n0402_005:0562c03": "所攝，乃至及一切眾生三世所攝受，所受苦",
    "T13n0402_005:0562c04": "樂覺知。彼一切一剎那頃，彼釋迦如來悉能",
    "T13n0402_005:0562c05": "覺知，若干諸相悉具足知，而如來不分別，無",
    "T13n0402_005:0562c06": "分別無思念，如三世際悉知是相。「善男子！諸",
    "T13n0402_005:0562c07": "佛入境界智方便，平等成熟眾生方便具足。」",
    "T13n0402_005:0562c08": "爾時，諸佛說釋迦如來如此相時，種種諸方",
    "T13n0402_005:0562c09": "彼諸如來各各徒眾，無量無數百千菩薩，願",
    "T13n0402_005:0562c10": "智神通勝妙境界，皆度彼岸。",
    "T13n0402_005:0562c11": "寶星陀羅尼經卷第五"
}