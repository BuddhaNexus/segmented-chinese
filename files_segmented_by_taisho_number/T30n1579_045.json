{
    "T30n1579_045:0539a02": "瑜伽師地論卷第四十五",
    "T30n1579_045:0539a04": "彌勒菩薩說",
    "T30n1579_045:0539a05": "三藏法師玄奘奉　詔譯",
    "T30n1579_045:0539a06": "本地分中菩薩地第十五初持瑜伽處",
    "T30n1579_045:0539a07": "菩提分品第十七之二",
    "T30n1579_045:0539a08": "云何菩薩修正四依。謂諸菩薩為求義故",
    "T30n1579_045:0539a09": "從他聽法。不為求世藻飾文詞。菩薩求",
    "T30n1579_045:0539a10": "義不為求文。而聽法時雖遇常流言音說",
    "T30n1579_045:0539a11": "法。但依於義恭敬聽受。又諸菩薩如實了",
    "T30n1579_045:0539a12": "知闇說大說。如實知已以理為依。不由",
    "T30n1579_045:0539a13": "耆長眾所知識補特伽羅。若佛若僧所說法",
    "T30n1579_045:0539a14": "故即便信受。是故不依補特伽羅。如是菩",
    "T30n1579_045:0539a15": "薩以理為依。補特伽羅非所依故。於真實",
    "T30n1579_045:0539a16": "義心不動搖。於正法中他緣匪奪。又諸菩",
    "T30n1579_045:0539a17": "薩於如來所。深殖正信深殖清淨。一向澄",
    "T30n1579_045:0539a18": "清唯依如來了義經典。非不了義。了義經",
    "T30n1579_045:0539a19": "典為所依故。於佛所說法毘奈耶不可引",
    "T30n1579_045:0539a20": "奪。何以故。以佛所說不了義經依種種門",
    "T30n1579_045:0539a21": "辯本性義。猶未決定尚生疑惑。非了義",
    "T30n1579_045:0539a22": "故。若諸菩薩於了義經不決定者。於佛所",
    "T30n1579_045:0539a23": "說法毘奈耶猶可引奪。又諸菩薩於真證",
    "T30n1579_045:0539a24": "智見為真實。非於聞思。但識法義非真",
    "T30n1579_045:0539a25": "證智。是諸菩薩如實了知修所成智所應知",
    "T30n1579_045:0539a26": "者。非唯聞思所成諸識所能了達。如實知",
    "T30n1579_045:0539a27": "已聞如來說最極甚深所有法義。終不誹",
    "T30n1579_045:0539a28": "毀。是名菩薩修正四依。依正四依善修習。",
    "T30n1579_045:0539a29": "故略顯四量。謂所說義。正理。大師修所成",
    "T30n1579_045:0539b01": "慧。真實證智。又諸菩薩一切四依為所依",
    "T30n1579_045:0539b02": "止。精勤發起正加行。故於出要道明了開",
    "T30n1579_045:0539b03": "示無有迷惑。",
    "T30n1579_045:0539b04": "云何菩薩所修菩薩四無礙解。謂諸菩薩",
    "T30n1579_045:0539b05": "於一切法一切異門。盡所有性如所有性。",
    "T30n1579_045:0539b06": "依修所成無所滯礙無退轉智。是名菩",
    "T30n1579_045:0539b07": "薩法無礙解。又諸菩薩於一切法一切異相。",
    "T30n1579_045:0539b08": "盡所有性如所有性。依修所成無所滯",
    "T30n1579_045:0539b09": "礙無退轉智。是名菩薩義無礙解。又諸菩",
    "T30n1579_045:0539b10": "薩於一切法一切釋詞。盡所有性如所有",
    "T30n1579_045:0539b11": "性。依修所成無所滯礙無退轉智。是名",
    "T30n1579_045:0539b12": "菩薩詞無礙解。又諸菩薩於一切法一切品",
    "T30n1579_045:0539b13": "別。盡所有性如所有性。依修所成無所滯",
    "T30n1579_045:0539b14": "礙無退轉智。是名菩薩辯無礙解。若諸菩",
    "T30n1579_045:0539b15": "薩依是菩薩四無礙解。應知獲得無量最勝",
    "T30n1579_045:0539b16": "五處善巧。一蘊善巧。二界善巧。三處善巧。",
    "T30n1579_045:0539b17": "四緣起善巧。五處非處善巧。菩薩由此四",
    "T30n1579_045:0539b18": "種行相。於一切法自能妙善現正等覺。亦",
    "T30n1579_045:0539b19": "善為他無倒開示。此上無有自能妙善現正",
    "T30n1579_045:0539b20": "等覺。況善為他無倒開示。",
    "T30n1579_045:0539b21": "資糧。當知如是菩提資糧略有二種。一者",
    "T30n1579_045:0539b22": "福德資糧。二者智慧資糧。此二資糧廣分",
    "T30n1579_045:0539b23": "別義。如前所說自他利品。應知其相。又",
    "T30n1579_045:0539b24": "此福德智慧資糧。菩薩於初無數大劫所修",
    "T30n1579_045:0539b25": "習者。應知名下。若於第二無數大劫所修",
    "T30n1579_045:0539b26": "習者。應知名中。若於第三無數大劫所修",
    "T30n1579_045:0539b27": "習者。應知名上。",
    "T30n1579_045:0539b28": "云何菩薩於三十七菩提分法精勤修習。謂",
    "T30n1579_045:0539b29": "諸菩薩依止菩薩四無礙解。由善方便所攝",
    "T30n1579_045:0539c01": "妙智。於三十七菩提分法。如實了知而不",
    "T30n1579_045:0539c02": "作證。是諸菩薩普於一切二乘理趣三十七",
    "T30n1579_045:0539c03": "種菩提分法。皆如實知。謂於聲聞乘理趣。",
    "T30n1579_045:0539c04": "及於大乘理趣三十七種菩提分法。皆如實",
    "T30n1579_045:0539c05": "知。於聲聞乘理趣三十七種菩提分法。如實",
    "T30n1579_045:0539c06": "了知。如聲聞地如前所說一切應知。云何",
    "T30n1579_045:0539c07": "菩薩於大乘理趣三十七種菩提分法。如實",
    "T30n1579_045:0539c08": "了知。謂諸菩薩能於其身住循身觀。不於",
    "T30n1579_045:0539c09": "其身分別有性。亦不分別一切種類都無",
    "T30n1579_045:0539c10": "有性。又於其身遠離言說自性法性。如實",
    "T30n1579_045:0539c11": "了知。當知名依勝義理趣能於其身住循",
    "T30n1579_045:0539c12": "身觀修習念住。若諸菩薩隨順無量。安立",
    "T30n1579_045:0539c13": "理趣妙智而轉。當知名依世俗理趣能於",
    "T30n1579_045:0539c14": "其身住循身觀修習念住。如於其身住",
    "T30n1579_045:0539c15": "循身觀修習念住。如是所餘一切念住。所",
    "T30n1579_045:0539c16": "餘一切菩提分法當知亦爾。如是菩薩於身",
    "T30n1579_045:0539c17": "等法。不分別苦不分別集。不分別此所",
    "T30n1579_045:0539c18": "作斷滅。不分別此得滅因道。又即於此遠",
    "T30n1579_045:0539c19": "離言說自性法性。若苦法性若集法性。若滅",
    "T30n1579_045:0539c20": "法性若道法性。如實了知。當知名依勝義",
    "T30n1579_045:0539c21": "理趣修菩提分為所依止緣諦修習。若諸",
    "T30n1579_045:0539c22": "菩薩隨順無量。安立理趣妙智而轉。當知",
    "T30n1579_045:0539c23": "名依世俗理趣緣諦修習。",
    "T30n1579_045:0539c24": "此中菩薩即於諸法無所分別。當知名止。",
    "T30n1579_045:0539c25": "若於諸法勝義理趣如實真智。及於無量",
    "T30n1579_045:0539c26": "安立理趣世俗妙智。當知名觀。此中菩薩",
    "T30n1579_045:0539c27": "略有四行。當知名止。一勝義世俗智前行。",
    "T30n1579_045:0539c28": "二勝義世俗智果。三普於一切戲論想中無",
    "T30n1579_045:0539c29": "功用轉。四即於如是離言唯事。由無有相",
    "T30n1579_045:0540a01": "無所分別。其心寂靜趣向一切法平等性一",
    "T30n1579_045:0540a02": "味實性。由此四行。是諸菩薩止道運轉。漸次",
    "T30n1579_045:0540a03": "乃至能證無上正等菩提。智見圓滿。此中菩",
    "T30n1579_045:0540a04": "薩略有四行。當知名觀。謂即四行止道前",
    "T30n1579_045:0540a05": "行。於一切法遠離增益不正執邊。遠離損",
    "T30n1579_045:0540a06": "減不正執邊。及與隨順無量諸法差別。安立",
    "T30n1579_045:0540a07": "理趣妙觀。由此四行。是諸菩薩觀道運轉。漸",
    "T30n1579_045:0540a08": "次乃至能證無上正等菩提。智見圓滿。是名",
    "T30n1579_045:0540a09": "略說菩薩止觀。",
    "T30n1579_045:0540a10": "云何菩薩方便善巧。當知略說有十二種。",
    "T30n1579_045:0540a11": "依內修證一切佛法。有其六種。依外成熟",
    "T30n1579_045:0540a12": "一切有情。亦有六種。",
    "T30n1579_045:0540a13": "云何依內修證一切佛法六種方便善巧。一",
    "T30n1579_045:0540a14": "者菩薩於諸有情。悲心俱行顧戀不捨。二者",
    "T30n1579_045:0540a15": "菩薩於一切行。如實遍知。三者菩薩恒於",
    "T30n1579_045:0540a16": "無上正等菩提所有妙智。深心欣樂。四者菩",
    "T30n1579_045:0540a17": "薩顧戀有情為依止故。不捨生死。五者菩",
    "T30n1579_045:0540a18": "薩於一切行。如實遍知為依止故。輪轉生",
    "T30n1579_045:0540a19": "死而心不染。六者菩薩欣樂佛智為依止",
    "T30n1579_045:0540a20": "故。熾然精進。當知是名菩薩依內修證一",
    "T30n1579_045:0540a21": "切佛法六種方便善巧。云何依外成熟一切",
    "T30n1579_045:0540a22": "有情六種方便善巧。一者菩薩方便善巧。能",
    "T30n1579_045:0540a23": "令有情以少善根感無量果。二者菩薩方",
    "T30n1579_045:0540a24": "便善巧。能令有情少用功力引攝廣大無",
    "T30n1579_045:0540a25": "量善根。三者菩薩方便善巧。於佛聖教憎背",
    "T30n1579_045:0540a26": "有情除其恚惱。四者菩薩方便善巧。於佛",
    "T30n1579_045:0540a27": "聖教處中有情令其趣入。五者菩薩方便善",
    "T30n1579_045:0540a28": "巧。於佛聖教已趣入者令其成熟。六者菩",
    "T30n1579_045:0540a29": "薩方便善巧。於佛聖教已成熟者令得解",
    "T30n1579_045:0540b01": "脫。云何菩薩方便善巧令諸有情以少善根",
    "T30n1579_045:0540b02": "感無量果。謂諸菩薩方便善巧。勸諸有情。",
    "T30n1579_045:0540b03": "捨微劣物乃至最下唯一󰉓團。施鄙穢田",
    "T30n1579_045:0540b04": "乃至蠢動傍生之類。作是施已迴求無上正",
    "T30n1579_045:0540b05": "等菩提。如是善根物田雖下。由迴向力感",
    "T30n1579_045:0540b06": "無量果。",
    "T30n1579_045:0540b07": "云何菩薩方便善巧。令諸有情以少功力",
    "T30n1579_045:0540b08": "引攝廣大無量善根。謂諸菩薩方便善巧。若",
    "T30n1579_045:0540b09": "有信解受邪齋戒乃至一月都不食等諸",
    "T30n1579_045:0540b10": "有情類。為說八支聖齋戒法。令其棄捨最",
    "T30n1579_045:0540b11": "極艱辛感非愛果受邪齋戒。勸令修學",
    "T30n1579_045:0540b12": "無極艱辛感大愛果受正齋戒。若諸有情",
    "T30n1579_045:0540b13": "修自苦行精勤無懈。起邪方便欲求解",
    "T30n1579_045:0540b14": "脫。為說中道令離二邊使其趣入。若諸有",
    "T30n1579_045:0540b15": "情求欲生天起邪方便。投巖赴火斷飲食",
    "T30n1579_045:0540b16": "等。為其宣說無倒靜慮。令彼獲於現法樂",
    "T30n1579_045:0540b17": "住。逮得當來無諸艱苦與喜樂俱生天勝",
    "T30n1579_045:0540b18": "果。若諸有情信婆羅門吠地迦呪妄計。精",
    "T30n1579_045:0540b19": "勤受持讀誦得究竟。淨方便勸令於佛聖",
    "T30n1579_045:0540b20": "教受持讀誦思惟其義。又正為他如是如",
    "T30n1579_045:0540b21": "是宣揚開示如來所說甚深空性相應妙法。",
    "T30n1579_045:0540b22": "令彼發生勇決厭離猛利淨信。但由如是",
    "T30n1579_045:0540b23": "一剎那頃厭離淨信俱行善心。尚能攝受不",
    "T30n1579_045:0540b24": "可稱數廣大善根。況其相續。又諸菩薩世間",
    "T30n1579_045:0540b25": "所有種種上妙珍寶香鬘諸供養具。起淨信",
    "T30n1579_045:0540b26": "俱增上意樂。於佛法僧勝解供養。亦勸導",
    "T30n1579_045:0540b27": "他令行如是勝解供養。又於十方一切世",
    "T30n1579_045:0540b28": "界一切供養佛法僧所。即以如是淨信俱",
    "T30n1579_045:0540b29": "行增上意樂。周匝普緣深生隨喜。亦勸導",
    "T30n1579_045:0540c01": "他作是隨喜。又諸菩薩恒常修習念佛念法",
    "T30n1579_045:0540c02": "乃至念天。亦勸導他令修六念。又諸菩薩",
    "T30n1579_045:0540c03": "意言分別禮佛法僧。乃至命終時無虛度。亦",
    "T30n1579_045:0540c04": "勸導他行此禮業。又諸菩薩普於十方一",
    "T30n1579_045:0540c05": "切有情一切福業悉皆隨喜。亦勸導他作",
    "T30n1579_045:0540c06": "是隨喜。又諸菩薩普於十方一切有情。入",
    "T30n1579_045:0540c07": "廣大悲增上意樂。願以自身皆代彼受一",
    "T30n1579_045:0540c08": "切憂苦。亦勸導他興此悲願。又諸菩薩過",
    "T30n1579_045:0540c09": "去現在一切誤失一切違犯。以淨調柔愛樂。",
    "T30n1579_045:0540c10": "隨順所學戒。心。想對十方佛世尊所。至誠",
    "T30n1579_045:0540c11": "發露悔往修來。亦勸導他令行是事。如",
    "T30n1579_045:0540c12": "是數數發露所犯。少用功力一切業障皆",
    "T30n1579_045:0540c13": "得解脫。又諸菩薩已具神通得心自在。普",
    "T30n1579_045:0540c14": "於十方佛法僧所及有情處。化作眾多種種",
    "T30n1579_045:0540c15": "化事。攝受無量大福德聚。又諸菩薩恒常",
    "T30n1579_045:0540c16": "修習慈悲喜捨。亦勸導他作此修習。如是",
    "T30n1579_045:0540c17": "菩薩以少功力引攝廣大無量善根諸勝妙",
    "T30n1579_045:0540c18": "果。",
    "T30n1579_045:0540c19": "云何菩薩方便善巧。於佛聖教憎背有情。",
    "T30n1579_045:0540c20": "除其恚惱。處中住者令其趣入。已趣入者",
    "T30n1579_045:0540c21": "令其成熟。已成熟者令得解脫。謂諸菩薩",
    "T30n1579_045:0540c22": "為欲成辦如是四種有情義利。當知略說",
    "T30n1579_045:0540c23": "復有六種方便善巧。一者隨順會通方便善",
    "T30n1579_045:0540c24": "巧。二者共立要契方便善巧。三者異分意樂",
    "T30n1579_045:0540c25": "方便善巧。四者逼迫所生方便善巧。五者施",
    "T30n1579_045:0540c26": "恩報恩方便善巧。六者究竟清淨方便善巧。",
    "T30n1579_045:0540c27": "云何菩薩隨順會通方便善巧。謂諸菩薩於",
    "T30n1579_045:0540c28": "彼有情將為說法。先當方便隨順。現行軟",
    "T30n1579_045:0540c29": "美身語。亦復現行近施隨轉。除彼於己所",
    "T30n1579_045:0541a01": "生恚惱。彼恚惱除便生愛敬。愛敬生已於",
    "T30n1579_045:0541a02": "法起樂。然後為其宣說正法。所說正法如",
    "T30n1579_045:0541a03": "其所宜易入易解。應時漸次無有顛倒。能",
    "T30n1579_045:0541a04": "引義利堪任難擊。於彼有情調伏事中成",
    "T30n1579_045:0541a05": "就最勝欲作饒益哀愍之心。為現神通記",
    "T30n1579_045:0541a06": "心顯說如理正法。或勸請他。或為化作種",
    "T30n1579_045:0541a07": "種眾多殊特化事。令彼有情皆悉調伏。若引",
    "T30n1579_045:0541a08": "義利。極略諸論能為廣辯。若引義利。極廣",
    "T30n1579_045:0541a09": "諸論能為略說。令其受持為作憶念施其",
    "T30n1579_045:0541a10": "問難。彼既於法能受能持。復進為其廣開",
    "T30n1579_045:0541a11": "正義。又於趣入遍緣一切三摩地門。能為",
    "T30n1579_045:0541a12": "隨順教授教誡。攝益有情令修利行。若諸",
    "T30n1579_045:0541a13": "有情於佛所說甚深空性相應經典。不解如",
    "T30n1579_045:0541a14": "來密意義趣。於此經中說一切法皆無自",
    "T30n1579_045:0541a15": "性皆無有事無生無滅。說一切法皆等虛",
    "T30n1579_045:0541a16": "空皆如幻夢。彼聞是已如其義趣不能解",
    "T30n1579_045:0541a17": "了。心生驚怖。誹謗如是一切經典言非佛",
    "T30n1579_045:0541a18": "說。菩薩為彼諸有情類。方便善巧如理會",
    "T30n1579_045:0541a19": "通如是經中如來密意甚深義趣。如實和會",
    "T30n1579_045:0541a20": "攝彼有情。菩薩如是正會通時。為彼說言。",
    "T30n1579_045:0541a21": "此經不說一切諸法都無所有。但說諸法",
    "T30n1579_045:0541a22": "所言自性都無所有。是故說言一切諸法皆",
    "T30n1579_045:0541a23": "無自性。雖有一切所言說事。依止彼故",
    "T30n1579_045:0541a24": "諸言說轉。然彼所說可說自性。據第一義",
    "T30n1579_045:0541a25": "非其自性。是故說言一切諸法皆無有事。",
    "T30n1579_045:0541a26": "一切諸法所言自性理既如是。從本已來都",
    "T30n1579_045:0541a27": "無所有。當何所生當何所滅。是故說言一切",
    "T30n1579_045:0541a28": "諸法無生無滅。譬如空中有眾多色色業",
    "T30n1579_045:0541a29": "可得容受一切諸色色業。謂虛空中現有",
    "T30n1579_045:0541b01": "種種若往若來若住起墮屈伸等事。若於爾",
    "T30n1579_045:0541b02": "時諸色色業皆悉除遣。即於爾時唯無色",
    "T30n1579_045:0541b03": "性。清淨虛空其相顯現。如是即於相似虛",
    "T30n1579_045:0541b04": "空離言說事。有其種種言說所作邪想分別",
    "T30n1579_045:0541b05": "隨戲論著。似色業轉。又即如是一切言說",
    "T30n1579_045:0541b06": "邪想分別隨戲論著似眾色業。皆是似空",
    "T30n1579_045:0541b07": "離言說事之所容受。若時菩薩以妙聖智。",
    "T30n1579_045:0541b08": "遣除一切言說所起邪想分別隨戲論著。",
    "T30n1579_045:0541b09": "爾時菩薩最勝聖者。以妙聖智證得諸法離",
    "T30n1579_045:0541b10": "言說事。唯有一切言說自性。非性所顯。譬",
    "T30n1579_045:0541b11": "如虛空清淨相現。亦非過此有餘自性應",
    "T30n1579_045:0541b12": "更尋求。是故宣說一切諸法皆等虛空。又",
    "T30n1579_045:0541b13": "如幻夢非如顯現如實是有。亦非一切",
    "T30n1579_045:0541b14": "幻夢形質都無所有。如是諸法非如愚夫",
    "T30n1579_045:0541b15": "言說串習勢力所現如實是有。亦非一切諸",
    "T30n1579_045:0541b16": "法勝義離言自性都無所有。由此方便悟",
    "T30n1579_045:0541b17": "入道理。一切諸法非有非無。猶如幻夢其",
    "T30n1579_045:0541b18": "性無二。是故宣說一切諸法皆如幻夢。如",
    "T30n1579_045:0541b19": "是菩薩普於一切諸法法界。不取少分不",
    "T30n1579_045:0541b20": "捨少分。不作損減不作增益。無所失壞。",
    "T30n1579_045:0541b21": "若法實有知為實有。若法實無知為實無。",
    "T30n1579_045:0541b22": "如其所知如是開示。當知是名菩薩隨順",
    "T30n1579_045:0541b23": "會通方便善巧。",
    "T30n1579_045:0541b24": "云何菩薩共立要契方便善巧。謂諸菩薩若",
    "T30n1579_045:0541b25": "見有情求飲食等十資身具。即便共彼立",
    "T30n1579_045:0541b26": "要契言。汝等若能知父母恩恭敬供養。及",
    "T30n1579_045:0541b27": "諸沙門婆羅門等。廣說如前。乃至若能受持",
    "T30n1579_045:0541b28": "淨戒。如是我當隨汝所欲施飲食等諸資",
    "T30n1579_045:0541b29": "身具。如其不能我不施汝。如是菩薩若見",
    "T30n1579_045:0541c01": "有情來求種種田事宅事。諸闤闠事。王事",
    "T30n1579_045:0541c02": "域事。財事穀事。或有來求諸工業處及諸",
    "T30n1579_045:0541c03": "明處。或有來求共為朋友。或有來求共結",
    "T30n1579_045:0541c04": "婚媾。或有來求共作邑會。或有來求助營",
    "T30n1579_045:0541c05": "事業。菩薩共彼立要契言。汝等若能知父",
    "T30n1579_045:0541c06": "母恩恭敬供養。如前廣說。如是我當施汝",
    "T30n1579_045:0541c07": "田宅廣說乃至助營事業。又諸菩薩若見有",
    "T30n1579_045:0541c08": "情有諸愆犯或被舉訟。或作種種不饒益",
    "T30n1579_045:0541c09": "事為他所拘。將欲刑縛斷截。撾打毀辱。",
    "T30n1579_045:0541c10": "迫脅驅擯流移。或他所執欲捶縛賣。菩薩爾",
    "T30n1579_045:0541c11": "時隨能隨力立要契言。汝等若能知父母",
    "T30n1579_045:0541c12": "恩恭敬供養。如前廣說。如是我當方便救",
    "T30n1579_045:0541c13": "汝令脫斯難。又諸菩薩若見有情遭遇種",
    "T30n1579_045:0541c14": "種王賊水火人。及非人不活惡名諸怖畏等。",
    "T30n1579_045:0541c15": "爾時菩薩立要契言。汝等若能知父母恩",
    "T30n1579_045:0541c16": "恭敬供養。如前廣說。如是我當方便救汝",
    "T30n1579_045:0541c17": "令免斯畏。又諸菩薩若見有情欲所愛會",
    "T30n1579_045:0541c18": "求非愛離。爾時菩薩立要契言。汝等若能",
    "T30n1579_045:0541c19": "知父母恩恭敬供養。如前廣說。如是我當",
    "T30n1579_045:0541c20": "遂汝所願。令所愛會及非愛離。又諸菩薩",
    "T30n1579_045:0541c21": "若見有情為疾所苦。立要契言。汝等若能",
    "T30n1579_045:0541c22": "知父母恩恭敬供養。如前廣說。如是我當",
    "T30n1579_045:0541c23": "救汝病苦令得安樂。彼諸有情既為菩薩",
    "T30n1579_045:0541c24": "如是立要。於諸善品速疾受學。於諸惡品",
    "T30n1579_045:0541c25": "速疾除斷。菩薩皆能遂其所願。當知是名",
    "T30n1579_045:0541c26": "菩薩共立要契方便善巧。云何菩薩異分意",
    "T30n1579_045:0541c27": "樂方便善巧。謂諸菩薩與諸有情立要契",
    "T30n1579_045:0541c28": "已。彼諸有情於上所說彼彼事中。不如所",
    "T30n1579_045:0541c29": "欲速疾修行。菩薩爾時於如上說彼所求",
    "T30n1579_045:0542a01": "事。皆不施與。唯為利益彼有情故。非餘意",
    "T30n1579_045:0542a02": "樂而不施彼。如是於其諸厄難處。諸怖畏",
    "T30n1579_045:0542a03": "處。欲所愛會求非愛離。病苦所惱諸有情",
    "T30n1579_045:0542a04": "類。權時棄捨。唯為利益彼有情故。非異意",
    "T30n1579_045:0542a05": "樂而棄捨之。非異意樂而不救拔。如是菩",
    "T30n1579_045:0542a06": "薩於諸有情。方便現行剛捍業時。唯為利",
    "T30n1579_045:0542a07": "益非餘意樂。漸令餘時如其所欲斷除諸",
    "T30n1579_045:0542a08": "惡。修學諸善。是故方便權時棄捨。若諸有情",
    "T30n1579_045:0542a09": "於菩薩所。雖無所求亦無眾難。廣說乃至",
    "T30n1579_045:0542a10": "無諸病苦。而與菩薩先為親厚。菩薩於彼",
    "T30n1579_045:0542a11": "隨宜勸導。斷諸惡法修諸善法。所謂令彼",
    "T30n1579_045:0542a12": "知父母恩恭敬供養。廣說乃至於淨尸羅",
    "T30n1579_045:0542a13": "隨順受學。若彼有情雖蒙菩薩如是勸導。",
    "T30n1579_045:0542a14": "故肆輕躁而不奉行。菩薩爾時自現憤責。唯",
    "T30n1579_045:0542a15": "欲利益非憤意樂。於諸所作悉現乖背。唯",
    "T30n1579_045:0542a16": "為利益非背意樂。或於一類現與世間不",
    "T30n1579_045:0542a17": "饒益事。唯為利益非損意樂。如是菩薩於",
    "T30n1579_045:0542a18": "諸有情現外所作。與內意樂相不同分。由",
    "T30n1579_045:0542a19": "是因緣方便安處。令彼有情漸斷諸惡漸",
    "T30n1579_045:0542a20": "修諸善。是故菩薩如是調伏有情方便。名",
    "T30n1579_045:0542a21": "為菩薩異分意樂方便善巧。云何菩薩逼迫",
    "T30n1579_045:0542a22": "所生方便善巧。謂諸菩薩或為家主或作",
    "T30n1579_045:0542a23": "國王得增上力。於自親屬於自臣民能",
    "T30n1579_045:0542a24": "正教誡。如應告言。諸我親屬諸我臣民。若",
    "T30n1579_045:0542a25": "於父母不知恩報。廣說乃至毀犯戒者。我",
    "T30n1579_045:0542a26": "當斷其常所給賜衣服飲食。或當捶罰。或",
    "T30n1579_045:0542a27": "我親屬當與乖離。或我臣民當永驅擯。立",
    "T30n1579_045:0542a28": "一善巧機捷士夫。於彼事業常令伺察。由",
    "T30n1579_045:0542a29": "是因。故彼諸有情怖畏治罰。勤斷諸惡勤",
    "T30n1579_045:0542b01": "修諸善。彼於修善雖無樂欲。由是方便",
    "T30n1579_045:0542b02": "強逼令修。是故名為逼迫所生方便善巧。",
    "T30n1579_045:0542b03": "云何菩薩施恩報恩方便善巧。謂諸菩薩先",
    "T30n1579_045:0542b04": "於有情。隨力多少施作恩惠。或施所須",
    "T30n1579_045:0542b05": "或濟厄難。或除恐怖或會所愛。或離非",
    "T30n1579_045:0542b06": "愛。或療病苦令得安樂。彼諸有情深知恩",
    "T30n1579_045:0542b07": "惠欲報德者。菩薩爾時勸令修善以受報",
    "T30n1579_045:0542b08": "恩。告言。汝等非餘世財來相酬遺為大報",
    "T30n1579_045:0542b09": "恩。汝等若能知父母恩恭敬供養。廣說乃至",
    "T30n1579_045:0542b10": "受持淨戒。如是乃名大報恩德。菩薩如是",
    "T30n1579_045:0542b11": "於諸有情先施恩惠勸讚修善。名大報",
    "T30n1579_045:0542b12": "恩。由此方便令他於善精勤修學。是故名",
    "T30n1579_045:0542b13": "為施恩報恩方便善巧。云何菩薩究竟清淨",
    "T30n1579_045:0542b14": "方便善巧。謂諸菩薩安住菩薩到究竟地。於",
    "T30n1579_045:0542b15": "菩薩道已善清淨。先現往生覩史多天眾同",
    "T30n1579_045:0542b16": "分中。無量有情如是念言。某名菩薩今已生",
    "T30n1579_045:0542b17": "處覩史多天眾同分中。不久當下生贍部",
    "T30n1579_045:0542b18": "洲證得無上正等菩提。願令我等當得值",
    "T30n1579_045:0542b19": "遇非不值遇。隨是菩薩所生之處。願令我",
    "T30n1579_045:0542b20": "等亦當往生。如是為令無量有情生正欲",
    "T30n1579_045:0542b21": "樂。為多修習此欲樂故。又是菩薩從覩史",
    "T30n1579_045:0542b22": "多天眾中沒來下人間。生於高貴或族望",
    "T30n1579_045:0542b23": "家。所謂王家若國師家。棄捨世間上妙欲樂",
    "T30n1579_045:0542b24": "無所顧戀清淨出家。令諸有情起尊敬故。",
    "T30n1579_045:0542b25": "又現誓受難行苦行。為令信解苦行有情",
    "T30n1579_045:0542b26": "捨所樂故。又證無上正等菩提。令餘有情",
    "T30n1579_045:0542b27": "於所同趣菩提解脫欣殊勝故。又證無上",
    "T30n1579_045:0542b28": "正等覺已。未為有情即說正法。待梵天王",
    "T30n1579_045:0542b29": "躬來啟請。為諸有情於正法所起尊敬故。",
    "T30n1579_045:0542c01": "作是念言。當所說法定應殊妙故。今梵王",
    "T30n1579_045:0542c02": "悕望。世尊說是法故躬自來請。又以佛眼",
    "T30n1579_045:0542c03": "觀察世間。勿使有情作如是謗。但由梵王",
    "T30n1579_045:0542c04": "躬來啟請。敬梵王故宣說正法。非於有情",
    "T30n1579_045:0542c05": "自起悲心。乃是為他之所激發。非自能了",
    "T30n1579_045:0542c06": "機宜可否。為欲壞彼一類有情如是邪執。",
    "T30n1579_045:0542c07": "先以佛眼觀察世間。然後為轉無上法輪。",
    "T30n1579_045:0542c08": "一切世間所未曾轉。如是更復宣說正法",
    "T30n1579_045:0542c09": "制立學處。是名菩薩究竟清淨方便善巧。",
    "T30n1579_045:0542c10": "由此所說方便善巧。更無有餘方便善巧",
    "T30n1579_045:0542c11": "在於此上若過若妙。是故說名究竟清淨。",
    "T30n1579_045:0542c12": "如是菩薩所說六種若略若廣方便善巧。能",
    "T30n1579_045:0542c13": "除憎背聖教有情所有恚惱。處中住者令",
    "T30n1579_045:0542c14": "其趣入。已趣入者令其成熟。已成熟者令",
    "T30n1579_045:0542c15": "得解脫。除此無有若過若增。是名菩薩方",
    "T30n1579_045:0542c16": "便善巧。",
    "T30n1579_045:0542c17": "羅尼略有四種。一者法陀羅尼。二者義陀羅",
    "T30n1579_045:0542c18": "尼。三者呪陀羅尼。四者能得菩薩忍陀羅尼。",
    "T30n1579_045:0542c19": "云何菩薩法陀羅尼。謂諸菩薩獲得如是念",
    "T30n1579_045:0542c20": "慧力持。由此力持聞未曾聞言。未溫習",
    "T30n1579_045:0542c21": "未善通利。名句文身之所攝錄次第錯綜。",
    "T30n1579_045:0542c22": "次第結集無量經典。經無量時能持不忘。",
    "T30n1579_045:0542c23": "是名菩薩法陀羅尼。云何菩薩義陀羅尼。謂",
    "T30n1579_045:0542c24": "如前說。此差別者。即於彼法無量義趣。心",
    "T30n1579_045:0542c25": "未溫習未善通利。經無量時能持不忘。是",
    "T30n1579_045:0542c26": "名菩薩義陀羅尼。云何菩薩呪陀羅尼。謂諸",
    "T30n1579_045:0542c27": "菩薩獲得如是等持自在。由此自在加被。",
    "T30n1579_045:0542c28": "能除有情災患。諸呪章句。令彼章句悉皆神",
    "T30n1579_045:0542c29": "驗。第一神驗無所唐捐。能除非一種種災",
    "T30n1579_045:0543a01": "患。是名菩薩呪陀羅尼。云何菩薩能得菩薩",
    "T30n1579_045:0543a02": "忍陀羅尼。謂諸菩薩成就自然堅固因行。具",
    "T30n1579_045:0543a03": "足妙慧。獨處空閑寂無言說。曾無有物見",
    "T30n1579_045:0543a04": "路而行。知量而食不雜穢食一類而食。常",
    "T30n1579_045:0543a05": "極靜慮於夜分中少眠多寤。於佛所說得",
    "T30n1579_045:0543a06": "菩薩忍諸呪章句。能諦思惟。其呪詞曰。",
    "T30n1579_045:0543a07": "壹胝　蜜胝　吉胝　毘羼底丁里反　鉢陀",
    "T30n1579_045:0543a08": "膩　莎訶",
    "T30n1579_045:0543a09": "即於如是呪章句義。審諦思惟籌量觀察。彼",
    "T30n1579_045:0543a10": "於如是呪章句義。如是正行。不從他聞自",
    "T30n1579_045:0543a11": "然通達。了知如是諸呪章句都無有義是",
    "T30n1579_045:0543a12": "圓成實。但唯無義。如實了知此章句義。所",
    "T30n1579_045:0543a13": "謂無義。是故過此不求餘義。齊此名為妙",
    "T30n1579_045:0543a14": "善通達呪章句義。彼於如是呪章句義正",
    "T30n1579_045:0543a15": "通達已。即隨此義不從他聞。自正通達一",
    "T30n1579_045:0543a16": "切法義。謂於此義如是通達。一切言說所",
    "T30n1579_045:0543a17": "說諸法自性之義皆不成實。唯有諸法離言",
    "T30n1579_045:0543a18": "自性。是自性義彼於諸法此自性義正通達",
    "T30n1579_045:0543a19": "已。過此更無餘義可求。由於此義善通達",
    "T30n1579_045:0543a20": "故。獲得最勝廣大歡喜。由是菩薩得陀羅",
    "T30n1579_045:0543a21": "尼。當言已得此陀羅尼章句所立菩薩勝",
    "T30n1579_045:0543a22": "忍。得此忍故。是諸菩薩不久當得淨勝意",
    "T30n1579_045:0543a23": "樂已依上品勝解行地勝忍而轉。當知是",
    "T30n1579_045:0543a24": "名菩薩所有能得菩薩忍陀羅尼。此中菩薩",
    "T30n1579_045:0543a25": "法陀羅尼義陀羅尼。若過第一無數大劫。已",
    "T30n1579_045:0543a26": "入清淨勝意樂地。所得決定堅住廣大。從",
    "T30n1579_045:0543a27": "此以下或以願力或依靜慮。雖有獲得而",
    "T30n1579_045:0543a28": "不決定。亦不堅住亦不廣大。如說法義二",
    "T30n1579_045:0543a29": "陀羅尼。呪陀羅尼當知亦爾。能得菩薩忍陀",
    "T30n1579_045:0543b01": "羅尼。如前所釋。即如是得。",
    "T30n1579_045:0543b02": "若諸菩薩具四功德。方獲如是諸陀羅尼。",
    "T30n1579_045:0543b03": "非隨闕一。何等名為四種功德。一者於諸",
    "T30n1579_045:0543b04": "欲中無所貪著。二者於他勝事不生姤",
    "T30n1579_045:0543b05": "忌不嫉他榮。三者一切所求等施無悔。四",
    "T30n1579_045:0543b06": "者於正法中深生忻樂。忻樂法者。於菩薩",
    "T30n1579_045:0543b07": "藏及菩薩藏摩怛理迦深心愛樂。",
    "T30n1579_045:0543b08": "云何菩薩所修正願。當知此願略有五種。一",
    "T30n1579_045:0543b09": "者發心願。二者受生願。三者所行願。四者正",
    "T30n1579_045:0543b10": "願。五者大願。若諸菩薩於其無上正等菩提",
    "T30n1579_045:0543b11": "最初發心。是名發心願。若諸菩薩願於當",
    "T30n1579_045:0543b12": "來往生隨順饒益有情諸善趣中。是名受生",
    "T30n1579_045:0543b13": "願。若諸菩薩願能無倒思擇諸法。願於境",
    "T30n1579_045:0543b14": "界修無量等殊勝善法。是名所行願。若諸",
    "T30n1579_045:0543b15": "菩薩願於當來攝受一切菩薩善法。攝受",
    "T30n1579_045:0543b16": "一切所有功德。若總若別所有正願。是名正",
    "T30n1579_045:0543b17": "願。菩薩大願當知即從正願所出。此復十",
    "T30n1579_045:0543b18": "種。若諸菩薩願於當來。以一切種上妙供",
    "T30n1579_045:0543b19": "具。供養無量無邊如來。當知是名第一大",
    "T30n1579_045:0543b20": "願。若諸菩薩願於當來。攝受防護諸佛世",
    "T30n1579_045:0543b21": "尊所有正法。傳持法眼令無斷壞。當知是",
    "T30n1579_045:0543b22": "名第二正願。若諸菩薩願於當來。從覩史",
    "T30n1579_045:0543b23": "多天宮降下如前乃至入大涅槃。當知是",
    "T30n1579_045:0543b24": "名第三大願。若諸菩薩願於當來。行一切",
    "T30n1579_045:0543b25": "種菩薩正行。當知是名第四大願。若諸菩薩",
    "T30n1579_045:0543b26": "願於當來。普能成熟一切有情。當知是名",
    "T30n1579_045:0543b27": "第五大願。若諸菩薩願於當來。一切世界皆",
    "T30n1579_045:0543b28": "能示現。當知是名第六大願。若諸菩薩願",
    "T30n1579_045:0543b29": "於當來。普能淨修一切佛土。當知是名第",
    "T30n1579_045:0543c01": "七大願。若諸菩薩願於當來。一切菩薩皆同",
    "T30n1579_045:0543c02": "一種意樂加行趣入大乘。當知是名第八大",
    "T30n1579_045:0543c03": "願。若諸菩薩願於當來。所有一切無倒加",
    "T30n1579_045:0543c04": "行皆不唐捐。當知是名第九大願。若諸菩",
    "T30n1579_045:0543c05": "薩願於當來。速證無上正等菩提。當知是",
    "T30n1579_045:0543c06": "名第十大願。",
    "T30n1579_045:0543c07": "云何菩薩空三摩地。謂諸菩薩觀一切事遠",
    "T30n1579_045:0543c08": "離一切言說自性唯有諸法離言自性。心正",
    "T30n1579_045:0543c09": "安住。是名菩薩空三摩地。云何菩薩無願三",
    "T30n1579_045:0543c10": "摩地。謂諸菩薩即等隨觀離言自性所有諸",
    "T30n1579_045:0543c11": "事。由邪分別所起煩惱及以眾苦所攝受",
    "T30n1579_045:0543c12": "故。皆為無量過失所污。於當來世不願為",
    "T30n1579_045:0543c13": "先心正安住。是名菩薩無願三摩地。云何菩",
    "T30n1579_045:0543c14": "薩無相三摩地。謂諸菩薩即正思惟離言自",
    "T30n1579_045:0543c15": "性所有諸事一切分別戲論眾相。永滅寂靜。",
    "T30n1579_045:0543c16": "如實了知。心正安住。是名菩薩無相三摩",
    "T30n1579_045:0543c17": "地。問何故唯立三三摩地。無過無增。答法",
    "T30n1579_045:0543c18": "有二種。謂有非有。有為無為名之為有。我",
    "T30n1579_045:0543c19": "及我所名為非有。於有為中有無願故可",
    "T30n1579_045:0543c20": "厭逆故。當知依此建立無願三摩地。於無",
    "T30n1579_045:0543c21": "為中願涅槃故正樂攝故。當知依此建立",
    "T30n1579_045:0543c22": "無相三摩地。於非有事菩薩不願亦無無",
    "T30n1579_045:0543c23": "願。然於非有菩薩如實見為非有。依此",
    "T30n1579_045:0543c24": "見故當知建立空三摩地。如是菩薩於此",
    "T30n1579_045:0543c25": "三種三摩地中。精勤修學。於是建立如實了",
    "T30n1579_045:0543c26": "知。於餘行相三三摩地。如實悟入。安立理",
    "T30n1579_045:0543c27": "趣。如實悟入。修習理趣如實了知。謂於其",
    "T30n1579_045:0543c28": "中諸聲聞眾。精勤修學及圓滿證。",
    "T30n1579_045:0543c29": "瑜伽師地論卷第四十五"
}