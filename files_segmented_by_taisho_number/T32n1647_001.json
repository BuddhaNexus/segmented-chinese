{
    "T32n1647_001:0375a03": "四諦論卷第一",
    "T32n1647_001:0375a05": "婆藪跋摩造",
    "T32n1647_001:0375a06": "陳天竺三藏真諦譯",
    "T32n1647_001:0375a07": "思擇品第一",
    "T32n1647_001:0375a08": "　般若遍諸法　　大悲攝眾生",
    "T32n1647_001:0375a09": "　無相說正道　　頂禮人天尊",
    "T32n1647_001:0375a10": "　大聖栴延論　　言略義深廣",
    "T32n1647_001:0375a11": "　大德佛陀蜜　　廣說言及義",
    "T32n1647_001:0375a12": "　有次第莊嚴　　廣略義相稱",
    "T32n1647_001:0375a13": "　名理互相攝　　我見兩論已",
    "T32n1647_001:0375a14": "　今則捨廣略　　故造中量論",
    "T32n1647_001:0375a15": "　利益說受者　　正法得久住",
    "T32n1647_001:0375a16": "　若人達四諦　　四信處難動",
    "T32n1647_001:0375a17": "　不更視他面　　永離四惡道",
    "T32n1647_001:0375a18": "　八等人天識　　後必至苦際",
    "T32n1647_001:0375a19": "　故造四諦論　　不由求慢等",
    "T32n1647_001:0375a20": "　緣起義多種　　句味前後次",
    "T32n1647_001:0375a21": "　他難及救義　　總別相應理",
    "T32n1647_001:0375a22": "　證義及譬喻　　依此說四諦",
    "T32n1647_001:0375a23": "　願眾生知此　　得天道涅槃",
    "T32n1647_001:0375a24": "聖諦有四。此言是經何因何緣。佛世尊說如",
    "T32n1647_001:0375a25": "此經。云何聖諦有四不增不減。云何聖義及",
    "T32n1647_001:0375a26": "與諦義。若以聖故名為諦者。前二不應名諦。",
    "T32n1647_001:0375a27": "若言聖家諦故名為諦義則不定。復有經說。",
    "T32n1647_001:0375a28": "諦唯是一無有第二。云何四義而不破壞。復",
    "T32n1647_001:0375a29": "有經說。一切行法是名為苦。故唯二諦。四諦",
    "T32n1647_001:0375b01": "義不成。復次增一中說。安立諸法從一至二",
    "T32n1647_001:0375b02": "乃至眾多。云何諦義獨不增一。復次四相既",
    "T32n1647_001:0375b03": "其不同。云何一時而得並觀。復次四相婆羅",
    "T32n1647_001:0375b04": "門諦。及與聖諦有何差別。持散偈曰。",
    "T32n1647_001:0375b05": "　云何四聖諦　　非諦不定境",
    "T32n1647_001:0375b06": "　唯二增並觀　　淨聖諦何別",
    "T32n1647_001:0375b07": "云何諸佛於四諦中同有一意。云何唯以四",
    "T32n1647_001:0375b08": "諦為諸佛上品正說。云何同觀四諦為境。智",
    "T32n1647_001:0375b09": "慧平等而果有差別。云何阿羅漢於四諦中",
    "T32n1647_001:0375b10": "智圓無餘。不同諸佛得一切智。若不同者。",
    "T32n1647_001:0375b11": "於四諦中應有無明。若一切法四諦中。攝勝",
    "T32n1647_001:0375b12": "奢波葉譬經。應須救解。若不救解應有五",
    "T32n1647_001:0375b13": "諦。若無五諦餘法非諦。若苦等四名聖諦",
    "T32n1647_001:0375b14": "者。又說。一苦具足聖諦。如是等經則不須說。",
    "T32n1647_001:0375b15": "若四諦智說名為苦。是義不然。若知一諦亦",
    "T32n1647_001:0375b16": "知餘諦者。說後三諦則為無用。云何在先說",
    "T32n1647_001:0375b17": "於苦諦。若未說因先說果者。何得不違一",
    "T32n1647_001:0375b18": "二緣生。云何說滅諦後說道諦。持散偈曰。",
    "T32n1647_001:0375b19": "　一意上果異　　一切智葉譬",
    "T32n1647_001:0375b20": "　四違一無用　　先苦因緣滅",
    "T32n1647_001:0375b21": "聖諦有四。云何佛世尊說此經。答有諸弟子",
    "T32n1647_001:0375b22": "應得聖道。先在外道稟受邪法。或事常行外",
    "T32n1647_001:0375b23": "道。或不住一處道護命道相違道老聲聞道",
    "T32n1647_001:0375b24": "思瞿曇道鳥翅衣道事水道編髮道事火道",
    "T32n1647_001:0375b25": "裸形道等。如是諸道各讚己法。唯有我法真",
    "T32n1647_001:0375b26": "實無餘諦不相違無死為果。他法不爾。聞此",
    "T32n1647_001:0375b27": "言已無決定智。如是等法何者真實。何者不",
    "T32n1647_001:0375b28": "實。是諸弟子於諦非諦。起無明惑為顯實諦。",
    "T32n1647_001:0375b29": "是故大仙說如是經。譬如有人為偽瓔珞之",
    "T32n1647_001:0375c01": "所欺張。令其得見真實瓔珞。復次有諸別法",
    "T32n1647_001:0375c02": "說如此義。若捨俗飾持沙門相。住阿蘭若處",
    "T32n1647_001:0375c03": "行頭陀法。值遇白法減捨財物。守護慚羞登",
    "T32n1647_001:0375c04": "上戒車。控制根馬。磨練聞仗被服定鎧。因",
    "T32n1647_001:0375c05": "此等行。自謂我等是真沙門。是諸人等起沙",
    "T32n1647_001:0375c06": "門增上慢。令其得見真實沙門故。佛世尊說",
    "T32n1647_001:0375c07": "如是經。為顯此義。為通達四諦。於聖法中",
    "T32n1647_001:0375c08": "成實沙門。不由餘行。如沙門經說。若有如此",
    "T32n1647_001:0375c09": "具如經說。實沙門者。由四諦觀故得成立。",
    "T32n1647_001:0375c10": "不由世間修行究竟共得有流而名沙門。如",
    "T32n1647_001:0375c11": "裸形偈說。",
    "T32n1647_001:0375c12": "復次已免九難。前佛已生其厭離因法。以善",
    "T32n1647_001:0375c13": "根香熏習其心。已長聖道資糧意行俱淨。應",
    "T32n1647_001:0375c14": "通達聖諦。是勤行心。為令服聖諦智藥故。佛",
    "T32n1647_001:0375c15": "世尊而說是經。如可治病醫則施藥。復次聞",
    "T32n1647_001:0375c16": "惡道苦最極難忍生厭怖心。為如此人顯不",
    "T32n1647_001:0375c17": "墮惡道因緣。故說此經。何以故。八地獄中",
    "T32n1647_001:0375c18": "受生眾生。六方火焰之所圍遶。舉體洞然如",
    "T32n1647_001:0375c19": "融金色。其出入息皆是火焰受燒熱苦。復有",
    "T32n1647_001:0375c20": "諸人飢食鐵丸渴飲銅汁。或剉或斫或破或",
    "T32n1647_001:0375c21": "抽受種種苦。有眾色狗及鐵嘴鳥等之所噉",
    "T32n1647_001:0375c22": "食。或受餓鬼生。飢渴苦恒隨逼身。咽如針孔。",
    "T32n1647_001:0375c23": "恒欲食飲終無飽足。渴行求水宿業所逼。若",
    "T32n1647_001:0375c24": "近河邊便見河燥。或見膿血屎尿臭穢遍滿。",
    "T32n1647_001:0375c25": "值花果樹變成空林。如偈說言。",
    "T32n1647_001:0375c26": "　月炙如夏日　　風觸如火焰",
    "T32n1647_001:0375c27": "　雨渧如洋湯　　履地如熱灰",
    "T32n1647_001:0375c28": "是故餓鬼受苦最劇。或生畜生道。恒被籠繫",
    "T32n1647_001:0375c29": "斫破鞭打。互相吞食更相疑畏。心恒不安。",
    "T32n1647_001:0376a01": "受如此苦。或生脩羅。怨結慳悋慢觸犯受是",
    "T32n1647_001:0376a02": "等苦。佛諸弟子聞諸惡道有如是苦。畏自墮",
    "T32n1647_001:0376a03": "彼。欲顯四諦知見不是墮因緣故說此經。如",
    "T32n1647_001:0376a04": "人應墮海底施以船筏令其得濟。如經中說。",
    "T32n1647_001:0376a05": "若有眾生於如是苦能如實見則得解脫四種",
    "T32n1647_001:0376a06": "惡道及生老病一切諸苦。復次為令眾生遠",
    "T32n1647_001:0376a07": "離五種邪欺誑語。一能生眾惡。二惡人受行。",
    "T32n1647_001:0376a08": "三賢人遠離。四能發起煩惱。五欺誑為體。為",
    "T32n1647_001:0376a09": "令他說利益眾生五分正語。一自德相應。二",
    "T32n1647_001:0376a10": "善人受行。三生長善根。四令離生死蕀刺稠",
    "T32n1647_001:0376a11": "林。五令至實樂離五邪言行五正語。故說此",
    "T32n1647_001:0376a12": "經。譬如令捨偽寶取真寶。如經中說。莫說",
    "T32n1647_001:0376a13": "實邪惡言。若僧聚集應行兩事。一聖默然。二",
    "T32n1647_001:0376a14": "聖正法言。復次有諸凡夫。各自執著諸別異",
    "T32n1647_001:0376a15": "諦。我執是實他執為非。由此執故互相鬪諍。",
    "T32n1647_001:0376a16": "如生盲見象。欲顯最勝無死鬪諍。無更起無",
    "T32n1647_001:0376a17": "顛倒。是聖諦智慧故說此經。為現此意。執著",
    "T32n1647_001:0376a18": "斷常說我諸人互相鬪諍。見四諦人則不如",
    "T32n1647_001:0376a19": "是了達真空故。如佉多柯經說。復次依正師",
    "T32n1647_001:0376a20": "長住空閑處。受頭陀行減損生具。守護六根",
    "T32n1647_001:0376a21": "節量飲食。初後夜覺樂一心聽。如理思量正",
    "T32n1647_001:0376a22": "說及誦。端坐寂定數息觀門。由此因緣成熟",
    "T32n1647_001:0376a23": "相續。心地靜細或聚動弱。為如是人令得通",
    "T32n1647_001:0376a24": "達故說此經。如潤滑人施其利藥。若真實義",
    "T32n1647_001:0376a25": "唯以智根名為通達。應知此根緣四聖諦。是",
    "T32n1647_001:0376a26": "通達經此中應說。復次為破四惑顯兩方便",
    "T32n1647_001:0376a27": "故說此經。如偈所說。",
    "T32n1647_001:0376a28": "　生起滅離闇　　種種諸邪執",
    "T32n1647_001:0376a29": "　六十二種見　　因果中無明",
    "T32n1647_001:0376b01": "　為破此等惑　　欲顯不動理",
    "T32n1647_001:0376b02": "　及繫解脫緣　　故佛說此經",
    "T32n1647_001:0376b03": "復次梵等諸天仙等諸人。婆利等脩羅道龍",
    "T32n1647_001:0376b04": "等。說藥叉等神。閻摩等。猶不見四聖諦",
    "T32n1647_001:0376b05": "故。不出三界獄。如蠶處繭。迴轉六道猶如車",
    "T32n1647_001:0376b06": "輪。漫走闇中墮深坑嶮受大燒熱。若見四聖",
    "T32n1647_001:0376b07": "諦。則破無明闇得智光明。解脫四惡道。則不",
    "T32n1647_001:0376b08": "仰觀諸道。由是四聖諦真實無二無倒無諍。",
    "T32n1647_001:0376b09": "能成如來出世勝用。欲顯此義故說此經。論",
    "T32n1647_001:0376b10": "主欲顯四諦義無與等者故。說首盧柯。",
    "T32n1647_001:0376b11": "　知外諦不離　　律理行勝負",
    "T32n1647_001:0376b12": "　不能度生老　　死憂悲大海",
    "T32n1647_001:0376b13": "　則此聖智人　　貪瞋引鬪諍",
    "T32n1647_001:0376b14": "　智者求解脫　　外諦不應知",
    "T32n1647_001:0376b15": "　若人見聖諦　　免惡道勝法",
    "T32n1647_001:0376b16": "　離過無染濁　　常行四等心",
    "T32n1647_001:0376b17": "　眾苦所遍滿　　解脫三界獄",
    "T32n1647_001:0376b18": "　聰慧求涅槃　　應須見聖諦",
    "T32n1647_001:0376b19": "持散偈曰。",
    "T32n1647_001:0376b20": "　弟子及沙門　　免難畏惡道",
    "T32n1647_001:0376b21": "　過失與邪執　　師尊破顯梵",
    "T32n1647_001:0376b22": "云何聖諦。唯有四種不減不增。答此問非問。",
    "T32n1647_001:0376b23": "一切處如是無窮故。復次身見斷見常見無",
    "T32n1647_001:0376b24": "事見。為對治此四。是故聖諦有四。復次為對",
    "T32n1647_001:0376b25": "治四倒故說四諦。猶如四念處。復次為離四",
    "T32n1647_001:0376b26": "種邪執事故。由一切眾生有四種邪執。何者",
    "T32n1647_001:0376b27": "為四。謂果因解脫方便邪執。一果邪執者。我",
    "T32n1647_001:0376b28": "見念愛業所生陰界入等。不淨臭穢猶如死",
    "T32n1647_001:0376b29": "狗。三苦火隨燒。無常金剛之所破壞。我我所",
    "T32n1647_001:0376c01": "者使作者受者。使受者之所遠離。此中淨樂",
    "T32n1647_001:0376c02": "常我執。是果邪執。為離此執故說苦聖諦。二",
    "T32n1647_001:0376c03": "因邪執者。謂世主梵王自在人。雙時自性定",
    "T32n1647_001:0376c04": "自然非因宿業亡尊曰宿藥地水火風隣虛",
    "T32n1647_001:0376c05": "空等。此非因不平等因執為生因。是名因邪",
    "T32n1647_001:0376c06": "執。為離此執故說集諦。三解脫邪執者。歸五",
    "T32n1647_001:0376c07": "入毘紐體極入空。至世俗住無苦上獨存",
    "T32n1647_001:0376c08": "離我德三定果暫捨永捨。如是等執解脫者。",
    "T32n1647_001:0376c09": "非定非永名解脫執。為破此執故說滅諦。四",
    "T32n1647_001:0376c10": "方便邪執者。謂遠離五塵飲食衣服臥具住",
    "T32n1647_001:0376c11": "處。風水花果根芽枝葉米麵油滓牛糞。以",
    "T32n1647_001:0376c12": "此等物為飲食故。樹皮茅藤板編草青鹿皮。",
    "T32n1647_001:0376c13": "用此等物以為衣服。或復捨此地上。並杵板",
    "T32n1647_001:0376c14": "刺灰聚。臥此等上。或首下脚上。或隨向日熱",
    "T32n1647_001:0376c15": "炙身。恒著濕衣恒住水中。大行投巖赴火永",
    "T32n1647_001:0376c16": "沒水。依時節業盡無因。由此等行謂得涅槃。",
    "T32n1647_001:0376c17": "是名方便邪執。為離此執故說道諦。以事四",
    "T32n1647_001:0376c18": "故。故說四諦。猶如聖道。復次為分別希有法",
    "T32n1647_001:0376c19": "故。聖諦有四。何以故。取陰是眾生依著處故。",
    "T32n1647_001:0376c20": "說苦應知不可依著。由貪愛故無有寂靜。貪",
    "T32n1647_001:0376c21": "愛滅故則有寂滅。苦滅者我慢寂滅。心苦對",
    "T32n1647_001:0376c22": "治故。由修道故無明寂滅。道能對治無明",
    "T32n1647_001:0376c23": "故。復次一切求解脫人。滅苦得樂。是其勝用。",
    "T32n1647_001:0376c24": "滅苦云何。由集滅故。得樂由修道故。聖諦有",
    "T32n1647_001:0376c25": "故。復次經論師說。若人觀見生死過失。觀涅",
    "T32n1647_001:0376c26": "槃功德。則入正定聚。生死過失云何。謂受生",
    "T32n1647_001:0376c27": "識起失。此識起因即是貪愛。涅槃功德云何。",
    "T32n1647_001:0376c28": "謂識不起樂此識不起方便。即是聖道故說",
    "T32n1647_001:0376c29": "四諦。復次分別世出世因果故說四諦。復次",
    "T32n1647_001:0377a01": "通達四種故。復次依住四種故說四諦。復次",
    "T32n1647_001:0377a02": "別相四種故說四諦。問聖義及諦義云何。答",
    "T32n1647_001:0377a03": "聖義有八。一自在。若繫屬他則不自在。名為",
    "T32n1647_001:0377a04": "僕隷。不名為聖。諸佛及弟子。於心及法二處",
    "T32n1647_001:0377a05": "自在。故名為聖。二免貪愛好。如許自在人",
    "T32n1647_001:0377a06": "出家。三聖種生故。名為聖人。如生婆羅門種。",
    "T32n1647_001:0377a07": "四於聖地生。地者謂真實無生。譬如生中國",
    "T32n1647_001:0377a08": "地。五行離生死如婆羅門。六不乘生死車。如",
    "T32n1647_001:0377a09": "捨則無著。七不更生故。猶如陳種。八恭敬應",
    "T32n1647_001:0377a10": "往。以福德故。猶如皇帝。持散偈曰。",
    "T32n1647_001:0377a11": "　自在離貪奴　　聖種聖地生",
    "T32n1647_001:0377a12": "　行離不乘車　　不生恭敬往",
    "T32n1647_001:0377a13": "諦義有七。一不倒是諦義。譬如火相。二實有",
    "T32n1647_001:0377a14": "是諦義。如經中說。三無變異是諦義。四無二",
    "T32n1647_001:0377a15": "行是諦義。譬如樹提伽蛇耶達多行。五不更",
    "T32n1647_001:0377a16": "起是諦義。從此智不更起。不同火輪智。六不",
    "T32n1647_001:0377a17": "相違是諦義。譬如業及聖戒。七文義相稱是",
    "T32n1647_001:0377a18": "諦義。何以故。言苦者必苦為義。由此七義",
    "T32n1647_001:0377a19": "故名為諦。",
    "T32n1647_001:0377a20": "汝問。若以聖故名為諦者。前二不應名諦。",
    "T32n1647_001:0377a21": "又若言聖家諦故名為諦者。義則不定者。答",
    "T32n1647_001:0377a22": "諦是聖因。能生聖故。譬如梵住。故名聖諦。如",
    "T32n1647_001:0377a23": "經中說。四足為聖與義相應。復次聖人所",
    "T32n1647_001:0377a24": "說。故名聖諦。如導師路。如經中說。若諸如",
    "T32n1647_001:0377a25": "來。已正當說皆說四諦。問若以聖說名聖諦",
    "T32n1647_001:0377a26": "者。凡夫亦說應名凡諦。答承佛神力說故。成",
    "T32n1647_001:0377a27": "立佛正教故。非凡諦。如舍利弗行因緣。復次",
    "T32n1647_001:0377a28": "聖人故先所了故。譬如仙藥。復次聖人依真",
    "T32n1647_001:0377a29": "實見。故名聖諦。譬如世諦。問凡夫依不實",
    "T32n1647_001:0377b01": "義見。應非聖非諦。答無清淨眼則不能見。譬",
    "T32n1647_001:0377b02": "如生盲擇真似寶。如翳眼人謬見多月。凡夫",
    "T32n1647_001:0377b03": "醉狂不得見。此譬如草頭百象。復次智習論",
    "T32n1647_001:0377b04": "說以體聖故。故說聖諦。譬如烏蛇赤米。復",
    "T32n1647_001:0377b05": "次經中說。無上聖慧所照了故。故說聖諦。汝",
    "T32n1647_001:0377b06": "問。復有經說諦唯是一。無有第二。云何四義",
    "T32n1647_001:0377b07": "而不破壞者。答以無倒義故。一品類異故。四",
    "T32n1647_001:0377b08": "譬如四倒復次由諦義故。一譬如聖道事用",
    "T32n1647_001:0377b09": "異故。四譬如道分。復次法相通故。一譬如色",
    "T32n1647_001:0377b10": "相別故。四譬如四大。復次無我平等故。一無",
    "T32n1647_001:0377b11": "我者一切平等。譬如同異。復次無變異故。依",
    "T32n1647_001:0377b12": "心解脫說。諦唯一更無第二。何以故。苦等聖",
    "T32n1647_001:0377b13": "諦皆有變異。如經中說。一切有為空虛是破",
    "T32n1647_001:0377b14": "壞法。是一真實無壞心解脫。如變異相相應",
    "T32n1647_001:0377b15": "皆實不虛。四義亦爾。是故聖諦有四。汝問。復",
    "T32n1647_001:0377b16": "有經說。一切行法是名為苦故。唯二諦四義",
    "T32n1647_001:0377b17": "不成者。答分別部說意。一切有為法無常故",
    "T32n1647_001:0377b18": "苦。不由第一諦義故苦。為離此故。於世尊所",
    "T32n1647_001:0377b19": "修清淨梵行。是名苦諦。後當廣說。是故四",
    "T32n1647_001:0377b20": "義不壞。復次三苦種說種經。一切有為分分",
    "T32n1647_001:0377b21": "攝。有為苦者說具足分。如依苦苦說苦種苦",
    "T32n1647_001:0377b22": "根苦界苦受等。依壞行苦說亦如是。依一切",
    "T32n1647_001:0377b23": "受說苦。若無常是苦故。說一切有為。或依行",
    "T32n1647_001:0377b24": "苦說生起。是苦有生是苦色生。即是苦生。或",
    "T32n1647_001:0377b25": "說是苦諦。以種種意說苦。是故皆不相違。復",
    "T32n1647_001:0377b26": "次無變異故。依涅槃說一切有為苦苦田故。",
    "T32n1647_001:0377b27": "苦相相應故。故苦四諦義不失。汝問。復次增",
    "T32n1647_001:0377b28": "一中說。安立諸法從一至二乃至眾多。云何",
    "T32n1647_001:0377b29": "諦義獨不增一者。答義真實故。無顛倒故。佛",
    "T32n1647_001:0377c01": "說一切皆名為諦。雖一二三名為增一。諦無",
    "T32n1647_001:0377c02": "增一。為分別諦觀故說有四。為安立智及相",
    "T32n1647_001:0377c03": "故如四念處。如前因緣成立四諦。是義應知",
    "T32n1647_001:0377c04": "為知聖諦故四。知苦有因即得見法。如經中",
    "T32n1647_001:0377c05": "說。若人見十二緣生名為見法。通達出世十",
    "T32n1647_001:0377c06": "六相。皆由見諦故。繫屬因緣是無常義。譬如",
    "T32n1647_001:0377c07": "鼓聲。以難陀經為證。若無常是苦。若苦是無",
    "T32n1647_001:0377c08": "我。若無我是空。若人知此則得見法。通達十",
    "T32n1647_001:0377c09": "六相。得滅惑離苦。以是義故。聖諦有四。復",
    "T32n1647_001:0377c10": "次最上品故。不共智境界故。故無增一。如",
    "T32n1647_001:0377c11": "問復次四相不同。云何一時而得並觀者。答",
    "T32n1647_001:0377c12": "由想故。經中說。修習無常想。拔除一切貪愛。",
    "T32n1647_001:0377c13": "是想境界即是苦諦。一切貪愛即是集諦。拔",
    "T32n1647_001:0377c14": "除即是滅諦。無常想即是道諦。以是義故。雖",
    "T32n1647_001:0377c15": "四不同一時得見。復次由思擇故。如經言。因",
    "T32n1647_001:0377c16": "無常等想。思擇五陰貪愛。未生不得生。已生",
    "T32n1647_001:0377c17": "則滅。此中五陰即是苦諦。貪愛即集諦。不生",
    "T32n1647_001:0377c18": "及滅即是滅諦。無常等思擇即是道諦。以是",
    "T32n1647_001:0377c19": "義故。一時得見四諦。復次由觀失故。如經",
    "T32n1647_001:0377c20": "言。觀結處過失貪愛即滅。結處即苦諦。貪",
    "T32n1647_001:0377c21": "愛即集諦。滅即滅諦。過失觀即是道諦。以是",
    "T32n1647_001:0377c22": "義故一時見諦。復次一時見諦。譬如火。火",
    "T32n1647_001:0377c23": "者是可燒等物。一時燒熟熱照。觀者亦爾。",
    "T32n1647_001:0377c24": "害生靜出各各自相離滅。證修同在一時。復",
    "T32n1647_001:0377c25": "次譬如日。日者是可乾等物。謂水種闇花各",
    "T32n1647_001:0377c26": "各異相。乾熟破開同在一時。觀諦亦爾。復次",
    "T32n1647_001:0377c27": "譬如燈。燈者是可燒等物。謂炷油闇物各各",
    "T32n1647_001:0377c28": "異相。燒乾破照皆是一時。觀諦亦爾。復次譬",
    "T32n1647_001:0377c29": "如船。船者是可到等不同相物。謂彼此兩岸",
    "T32n1647_001:0378a01": "物流到離。載斷皆在一時。觀諦亦爾。分別部",
    "T32n1647_001:0378a02": "說。若聚苦相觀達生滅心。厭有為修無願解",
    "T32n1647_001:0378a03": "脫門。若觀有為唯有生滅。不見餘法。修空解",
    "T32n1647_001:0378a04": "脫門。若觀寂靜不見有為及生滅相。修無相",
    "T32n1647_001:0378a05": "解脫門。此中苦相即是苦諦。相生是煩惱。業",
    "T32n1647_001:0378a06": "即是集諦。相滅即是滅諦。是法能令心離相",
    "T32n1647_001:0378a07": "見無相。即是道諦。若見無為法寂離生滅。四",
    "T32n1647_001:0378a08": "義一時成。異此無為寂靜。是名苦諦。由除此",
    "T32n1647_001:0378a09": "故無為法寂靜。是名集諦。無為法即是滅諦。",
    "T32n1647_001:0378a10": "能觀此寂靜。及見無為。即是道諦。以是義故。",
    "T32n1647_001:0378a11": "四相雖別得一時觀。後更思量故不廣說。持",
    "T32n1647_001:0378a12": "散偈曰。",
    "T32n1647_001:0378a13": "　相思擇過失　　火日燈船譬",
    "T32n1647_001:0378a14": "　苦相脫門故　　一時觀四諦",
    "T32n1647_001:0378a15": "汝問。婆羅門諦及聖諦有何差別者。答世尊",
    "T32n1647_001:0378a16": "真聖真婆羅門。此諦故無差別。譬如釋與天",
    "T32n1647_001:0378a17": "帝與。復次婆羅門諦道諦所攝。聖諦者。道果",
    "T32n1647_001:0378a18": "對治道境界所攝。復次一向善是婆羅門諦。",
    "T32n1647_001:0378a19": "善惡無記是聖諦。復次唯道是婆羅門諦。道",
    "T32n1647_001:0378a20": "果是名聖諦。汝問。云何諸佛於聖諦中同有",
    "T32n1647_001:0378a21": "一慧者。答通達無餘法。相平等故。譬如淨眼",
    "T32n1647_001:0378a22": "觀色。復次證見法故。譬如火熱明。此事世間",
    "T32n1647_001:0378a23": "一慧所共證故。復次熟磨法鏡故。諸佛通達",
    "T32n1647_001:0378a24": "法界。知此一切三世。皆如現在。譬如眾多",
    "T32n1647_001:0378a25": "水鏡月面影一。持散偈曰。",
    "T32n1647_001:0378a26": "　兩人一無異　　道善果故異",
    "T32n1647_001:0378a27": "　無餘證見故　　法鏡故同慧",
    "T32n1647_001:0378a28": "汝問。云何唯以四諦為諸佛上品正說者。答",
    "T32n1647_001:0378a29": "能拔眾生度生死海。譬如出世法。復次諦中",
    "T32n1647_001:0378b01": "最勝故。譬如諦勝。復次能攝一切諸法真實",
    "T32n1647_001:0378b02": "故。猶如勝奢波葉譬。復次梵釋等諸天不曾",
    "T32n1647_001:0378b03": "見故。樂行健力毘搜紐天等。智足未履故。智",
    "T32n1647_001:0378b04": "勤遠行諸外仙人所得故。復次無分別智境",
    "T32n1647_001:0378b05": "界故。若能知此一切功德之所莊嚴。如舍利",
    "T32n1647_001:0378b06": "弗等及佛世尊。復次義具足故。由不共故。此",
    "T32n1647_001:0378b07": "說功德最勝。是故四諦名上品正說。汝問。",
    "T32n1647_001:0378b08": "云何同觀四諦為境故智慧平等而果有差別",
    "T32n1647_001:0378b09": "者。答不由境同故智慧同。譬如定及貪欲等。",
    "T32n1647_001:0378b10": "復次由智慧差別故。故果有差別。譬由業差",
    "T32n1647_001:0378b11": "別故。果有差別。復次修道異故。故得果不同。",
    "T32n1647_001:0378b12": "譬如種子不同果有差別。復次觀過失下中",
    "T32n1647_001:0378b13": "上品故。故得果不同。汝問。若阿羅漢於四諦",
    "T32n1647_001:0378b14": "中智圓無餘。與一切智則應無異。若不然者。",
    "T32n1647_001:0378b15": "於四諦中應有無明者。答阿羅漢不知四諦",
    "T32n1647_001:0378b16": "外。諸佛境界非是無明。所以者何。但有說故。",
    "T32n1647_001:0378b17": "若阿羅漢不知四諦外言說。非是無明。如勝",
    "T32n1647_001:0378b18": "奢波葉譬經說。復次佛世尊已決判故。於苦",
    "T32n1647_001:0378b19": "等諦不知是名無明。不知四諦外四皮陀皮",
    "T32n1647_001:0378b20": "陀分等。不名無明。復次正對諦智對治煩惱。",
    "T32n1647_001:0378b21": "說名無明。非是不知一切智者。四種別說為",
    "T32n1647_001:0378b22": "無明。何以故。自苦一分識相續各各異。依約",
    "T32n1647_001:0378b23": "無始生死。阿羅漢亦不能見是心。如是已生。",
    "T32n1647_001:0378b24": "由如此增上緣緣等。及思惟等。善惡無記等。",
    "T32n1647_001:0378b25": "如是因所生緣所攝。在如此地跡位時中。次",
    "T32n1647_001:0378b26": "復第二心。次復中後心。如此方法。始自剎那",
    "T32n1647_001:0378b27": "羅婆牟休多。日夜半月一月時節。年數生變",
    "T32n1647_001:0378b28": "及滅自相續中。阿羅漢亦不能見。何況能見",
    "T32n1647_001:0378b29": "一切一切種自苦。若自苦尚其不見。何況能",
    "T32n1647_001:0378c01": "見他苦。是故阿羅漢不能見一切智境界。四諦",
    "T32n1647_001:0378c02": "中總別非是無明。復次離四諦無明對治。智",
    "T32n1647_001:0378c03": "境界外。復有餘法在。聲聞境界有阿羅漢。亦",
    "T32n1647_001:0378c04": "不能見。如舍利弗言。我不見有人天。能見知",
    "T32n1647_001:0378c05": "我。入初定觀及稱量我令我退起。唯揀世",
    "T32n1647_001:0378c06": "尊此寂定名。乃至目連亦不能解是舍利弗",
    "T32n1647_001:0378c07": "所入所起。乃至化度陀難蛇耶婆羅門。及其",
    "T32n1647_001:0378c08": "外生優波低舍。如定智慧辯說修習等。他",
    "T32n1647_001:0378c09": "不能及。如舍利弗。迦葉波亦爾。是故離四諦",
    "T32n1647_001:0378c10": "無明等對治。是名非智。非是無明。汝問。若一",
    "T32n1647_001:0378c11": "切法四諦中攝。勝奢波葉譬經。應須救解。若",
    "T32n1647_001:0378c12": "不救解應有五諦。若無五諦餘法非諦者。答",
    "T32n1647_001:0378c13": "自然滅等不出諦外識境界故。非所觀故。云",
    "T32n1647_001:0378c14": "何非所觀。若知此法不得流盡及苦盡故。不",
    "T32n1647_001:0378c15": "離仰視外道面故。非諸見不能動如帝釋幢。",
    "T32n1647_001:0378c16": "若通達此。不得稱為微細通達。如射破髮端",
    "T32n1647_001:0378c17": "不可遍行故。是故不須修學。復次餘論師說。",
    "T32n1647_001:0378c18": "一切法由相故皆入諦攝。雖然皮陀及皮陀分",
    "T32n1647_001:0378c19": "宿傳世本量判。僧佉愉伽實廣論。欲塵論。",
    "T32n1647_001:0378c20": "鞞世師論。醫方論。相論。算數論。時智論。獸",
    "T32n1647_001:0378c21": "論鴉域論。明論。歌舞莊嚴論。人舞論天舞",
    "T32n1647_001:0378c22": "論。天仙王傳等論。外道論。常行外道等。乃至",
    "T32n1647_001:0378c23": "九十六種。復有草藥藤樹等。皮根心花果葉",
    "T32n1647_001:0378c24": "等力。熟德味等。復有世間不可思議希有四",
    "T32n1647_001:0378c25": "大變異業果報等。有論能分別此。佛依此論",
    "T32n1647_001:0378c26": "說勝奢波葉譬。如是等義不為汝說。不生功",
    "T32n1647_001:0378c27": "德故。能起諸惑故。增長有為故。是故不說。譬",
    "T32n1647_001:0378c28": "如毒藥相憎藥。反質呪幻化皮多羅論等。以",
    "T32n1647_001:0378c29": "損惱他故。佛所不說。非為四諦外故。所以不",
    "T32n1647_001:0379a01": "說。汝問。若苦等四名聖諦者。又說是苦具足",
    "T32n1647_001:0379a02": "聖諦。如是等經則不須說。又若汝言於苦諦",
    "T32n1647_001:0379a03": "是名苦者。是義不然。答是經說智為苦諦。如",
    "T32n1647_001:0379a04": "境無分別故。如說四量。復次由境界安立故。",
    "T32n1647_001:0379a05": "智得成立。譬如六識。復次由功能故。智體唯",
    "T32n1647_001:0379a06": "一。約能為四。如四正勤智亦如是。復次四聖",
    "T32n1647_001:0379a07": "諦智為總故。於四諦觀說智為勝。由此義故",
    "T32n1647_001:0379a08": "說智如境。復次欲顯決定出離是四諦功德",
    "T32n1647_001:0379a09": "故。隨說一苦具足聖諦。與義相應。若了義說",
    "T32n1647_001:0379a10": "者。苦等是了義諦。何以故。佛說苦等有生",
    "T32n1647_001:0379a11": "等相故。安立四種觀故。若不如此。唯有一觀",
    "T32n1647_001:0379a12": "名為修習。若取此經分別諸諦。唯有一諦。所",
    "T32n1647_001:0379a13": "謂道諦。謂說無為諦故。是經非證此義。依",
    "T32n1647_001:0379a14": "阿毘達磨及藏論故得成立。汝問。若知一諦",
    "T32n1647_001:0379a15": "亦知餘諦。說後三諦則為無用者。答我不說",
    "T32n1647_001:0379a16": "見苦諦即見餘諦。我說一時見四諦。一時離",
    "T32n1647_001:0379a17": "一時除。一時得一時修故。說餘諦非為無用。",
    "T32n1647_001:0379a18": "譬如說苦諦。復有為境界數量故。如說道數",
    "T32n1647_001:0379a19": "量。復次四中隨知一已即通餘諦。如知一粒",
    "T32n1647_001:0379a20": "則通餘粒。是故四諦並皆有用。復次入觀門",
    "T32n1647_001:0379a21": "故。觀取陰即離捨愛念。如知怨家。取陰者是",
    "T32n1647_001:0379a22": "苦諦。愛念即集諦。離捨即滅諦。知是道諦。",
    "T32n1647_001:0379a23": "依苦觀門。其義如此。知貪愛已即捨。由此苦",
    "T32n1647_001:0379a24": "不生貪愛即集諦。所貪愛即苦諦。苦不生即",
    "T32n1647_001:0379a25": "滅諦。知即道諦。依集諦觀門如此。知有為寂",
    "T32n1647_001:0379a26": "滅已。若人證此。無明即滅。有為貪渴即寂",
    "T32n1647_001:0379a27": "靜。有為寂滅即是滅諦。此所離法即是苦諦。",
    "T32n1647_001:0379a28": "無明貪愛即是集諦。知即道諦。依滅諦觀門",
    "T32n1647_001:0379a29": "如此。知助道法即生修習。煩惱障與其相違。",
    "T32n1647_001:0379b01": "即捨。由捨此故有更生。助道者是道諦。有即",
    "T32n1647_001:0379b02": "苦諦。煩惱業即集諦。捨此及有不生是即滅",
    "T32n1647_001:0379b03": "諦。依道諦觀門如此。由諸諦觀門故。雖復觀",
    "T32n1647_001:0379b04": "一說於餘諦。非為無用。汝問。云何在先說苦",
    "T32n1647_001:0379b05": "諦者。答為止息苦修四諦觀。及出家住於梵",
    "T32n1647_001:0379b06": "行故先說苦。復次生老死等眾苦無邊念念",
    "T32n1647_001:0379b07": "恒逼。行人觀此求覓苦因。譬如師子。復次外",
    "T32n1647_001:0379b08": "緣不能治無始時節是根本病。行人觀此求",
    "T32n1647_001:0379b09": "覓病因。譬如醫師。復次遍滿三界災橫疾惱。",
    "T32n1647_001:0379b10": "行人觀此求覓其因。如尋毒樹。復次麁故失",
    "T32n1647_001:0379b11": "故。厭惡依止故。驚怖處所故。故先說苦。汝",
    "T32n1647_001:0379b12": "問。若未說因先說果者。何得不違十二緣生",
    "T32n1647_001:0379b13": "者。答生次第故。十二緣生先因後果。思擇次",
    "T32n1647_001:0379b14": "第故。於四諦中先果後因。是故二說皆不相",
    "T32n1647_001:0379b15": "違。復次果中有迷緣因計果。如經言。若此有",
    "T32n1647_001:0379b16": "彼亦有。由此生彼亦生。若因中有迷緣果計",
    "T32n1647_001:0379b17": "因。如經言。老死等有何法令有。由此義故。各",
    "T32n1647_001:0379b18": "有所破。皆不相違。逆順說故。二說不同。逆說",
    "T32n1647_001:0379b19": "緣生。是名四諦。是故不違十二緣生。汝問。云",
    "T32n1647_001:0379b20": "何先說滅諦後說道諦者。答有二種義。一順",
    "T32n1647_001:0379b21": "二逆。如經中說。戒清淨為心清淨。心清淨者",
    "T32n1647_001:0379b22": "為慧清淨。乃至解脫知見及明解脫。是名順",
    "T32n1647_001:0379b23": "說。逆說者。解脫者以離欲為緣。離欲者厭",
    "T32n1647_001:0379b24": "惡為緣。厭惡者以實見為緣。乃至無憂悔者。",
    "T32n1647_001:0379b25": "以戒清淨為緣。",
    "T32n1647_001:0379b26": "四諦論思擇品究竟。",
    "T32n1647_001:0379b27": "四諦論略說品第二",
    "T32n1647_001:0379b28": "問四諦次第云何。答。",
    "T32n1647_001:0379b29": "　麁橫重結所　　依道怖事果",
    "T32n1647_001:0379c01": "　病火怨依債　　熱毒逼害境",
    "T32n1647_001:0379c02": "欲顯麁大境故說苦諦。得苦相已。此法何因",
    "T32n1647_001:0379c03": "生故說集。此法盡何處次說滅。此法因何得",
    "T32n1647_001:0379c04": "故次說道。復次無始橫網是名苦。橫根名集。",
    "T32n1647_001:0379c05": "永離橫根是名為滅。能拔除者說名為道。復",
    "T32n1647_001:0379c06": "次極重名苦。執重名集。捨名滅。能滅執名道。",
    "T32n1647_001:0379c07": "復次結處名苦。是結名集。結盡名滅。觀過名",
    "T32n1647_001:0379c08": "道。復次取亦如是。復次依處名苦。世間凡夫",
    "T32n1647_001:0379c09": "雖為取陰所害。猶起依著。如依怨家謬為親",
    "T32n1647_001:0379c10": "友。依所安愛名集。因此安愛住三有獄不求",
    "T32n1647_001:0379c11": "出離。譬如狂囚。無依愛名滅。無方所依止",
    "T32n1647_001:0379c12": "故。如瞿提經說。能滅依愛名道。觀依過故。",
    "T32n1647_001:0379c13": "如觀燒屋。復次六道名苦。以無樂故。猶如穢",
    "T32n1647_001:0379c14": "廁。業煩惱名集。為道因故。離道名滅。無假名",
    "T32n1647_001:0379c15": "物故。譬如火滅。如鹿頭經說。能引出諸道故",
    "T32n1647_001:0379c16": "名為道。如婆羅呵馬王經說。復次怖畏名苦。",
    "T32n1647_001:0379c17": "我愛名集。無畏處名滅。上實樂故運至無畏",
    "T32n1647_001:0379c18": "處名道。復次作事名苦。事因名集。拔除事因",
    "T32n1647_001:0379c19": "名滅。能拔名道。復次似果名苦。似種子名集。",
    "T32n1647_001:0379c20": "似種子壞名滅。似種子壞因名道。復次苦如",
    "T32n1647_001:0379c21": "病。集如病因。滅如無病。道如治病藥。復次苦",
    "T32n1647_001:0379c22": "如火。集如薪。滅如火盡。道如火盡因。復次似",
    "T32n1647_001:0379c23": "怨名苦。結恨名集。除結恨名滅。能除因名道。",
    "T32n1647_001:0379c24": "復次似衣名苦。似塵名集。塵淨名滅。淨因",
    "T32n1647_001:0379c25": "名道。復次苦如債。集如貧。滅如離貧。道如財",
    "T32n1647_001:0379c26": "物。復次苦如燒熱。集如燒熱因。滅如清涼。道",
    "T32n1647_001:0379c27": "如涼具。復次苦毒發。集諦如毒。滅如離毒。",
    "T32n1647_001:0379c28": "道如阿伽陀。復次苦如逼惱。集如能惱。滅",
    "T32n1647_001:0379c29": "如離惱。道如離惱因。復次苦如殺害。集如能",
    "T32n1647_001:0380a01": "害者。滅如離殺。道如離殺因。復次苦應知。",
    "T32n1647_001:0380a02": "集應除。滅應得。為此三事故修聖道。次第如",
    "T32n1647_001:0380a03": "此。四諦體相云何。偈曰。",
    "T32n1647_001:0380a04": "　似真理足品　　有為相影識",
    "T32n1647_001:0380a05": "　虛妄一切三　　逼有等十二",
    "T32n1647_001:0380a06": "有諸法師說真似二諦。生者貪愛果故名為",
    "T32n1647_001:0380a07": "真苦。道者業果名為似苦。生因貪愛名為真",
    "T32n1647_001:0380a08": "集。牽六道業名為似集。生因愛盡名為真滅。",
    "T32n1647_001:0380a09": "六道因盡名為似滅。能滅生因正智名為真",
    "T32n1647_001:0380a10": "道。戒等方便能離道因說名似道。又理足論",
    "T32n1647_001:0380a11": "師說。識為真苦。與此相應色等亦名為苦。自",
    "T32n1647_001:0380a12": "愛名真集。與此相應業等亦名為集。自愛盡",
    "T32n1647_001:0380a13": "為真滅。由此盡故餘盡亦名為滅。正見名真",
    "T32n1647_001:0380a14": "道。若此不生餘不至滅。由此生故餘亦名道。",
    "T32n1647_001:0380a15": "又假名部說。諦有三種。一苦品。二品諦。三",
    "T32n1647_001:0380a16": "聖諦。苦品者。謂五取陰苦。品諦者。逼惱為相",
    "T32n1647_001:0380a17": "苦。聖諦者。是苦一味。集品者謂貪愛集。品諦",
    "T32n1647_001:0380a18": "者能生為相。集聖諦是集一味。滅品者謂沙",
    "T32n1647_001:0380a19": "門果。滅品諦者寂靜為相。滅聖諦者一味為",
    "T32n1647_001:0380a20": "相。道品者謂八分聖道。道諦者直離為相。",
    "T32n1647_001:0380a21": "道聖諦者一味為相。又分別部說。一切有為",
    "T32n1647_001:0380a22": "皆苦。由無常故。非初諦故苦。為離此故。於世",
    "T32n1647_001:0380a23": "尊所修淨梵行。是苦聖諦。一切因皆名集。以",
    "T32n1647_001:0380a24": "能生故。非第二諦故集。為斷此故。於世尊",
    "T32n1647_001:0380a25": "所修淨梵行。是集聖諦。一切有為寂離名滅。",
    "T32n1647_001:0380a26": "由寂靜故。非第三諦故滅。為證此滅。於世尊",
    "T32n1647_001:0380a27": "所修淨梵行。是滅聖諦。一切善法皆是道。能",
    "T32n1647_001:0380a28": "出離故。非第四諦故道。為習此道。於世尊所",
    "T32n1647_001:0380a29": "修淨梵行。是名聖諦。又說執相為煩惱。煩",
    "T32n1647_001:0380b01": "惱及煩惱所起業名集。若從此有有名集聖",
    "T32n1647_001:0380b02": "諦。有生名苦聖諦。如此從第二諦生第一諦。",
    "T32n1647_001:0380b03": "若心捨離執相達無相界。由此因故煩惱。煩",
    "T32n1647_001:0380b04": "惱所起業斷。由此斷故無復因緣。有不更生。",
    "T32n1647_001:0380b05": "此不更生名滅聖諦。此法能令心捨離執相",
    "T32n1647_001:0380b06": "證無相界。是正見等名滅道聖諦。如執相餘",
    "T32n1647_001:0380b07": "影似道妄分別等亦如是。又分別論中說。世",
    "T32n1647_001:0380b08": "尊不依一切苦。假說苦諦。若爾何為為顯無",
    "T32n1647_001:0380b09": "記果。執取陰性體相故。假說苦諦。假說苦",
    "T32n1647_001:0380b10": "因法。為別離此故。於世尊所修淨梵行。是真",
    "T32n1647_001:0380b11": "苦諦。不依一切。因假說集諦。為顯能生後",
    "T32n1647_001:0380b12": "有因性體相故。假說集諦。假說集因法。為斷",
    "T32n1647_001:0380b13": "此故。於世尊所修淨梵行。是真集諦。不依一",
    "T32n1647_001:0380b14": "切滅。假說滅諦。為顯輪轉道斷性體相故。假",
    "T32n1647_001:0380b15": "說滅諦。假說滅因法。為證至故。於世尊所修",
    "T32n1647_001:0380b16": "淨梵行。是真滅諦。不依一切道。假說道諦。",
    "T32n1647_001:0380b17": "為顯能除惑道性體相故。假說道諦因法。為",
    "T32n1647_001:0380b18": "修此故。於世尊所修淨梵行。是真道諦。又藏",
    "T32n1647_001:0380b19": "論說。略明苦有二種。一與憎會。二與愛離。此",
    "T32n1647_001:0380b20": "二二處。一身二心。因愛三種故。則成三苦。",
    "T32n1647_001:0380b21": "集諦有三。愛見及業。愛見二惑名為後集。由",
    "T32n1647_001:0380b22": "此已有業。麁妙集滅諦有三。一見一處惑滅。",
    "T32n1647_001:0380b23": "二欲一處惑滅。三有一處惑滅。道諦有三。一",
    "T32n1647_001:0380b24": "見道。二修道。三成守道。此三即三根。復說。",
    "T32n1647_001:0380b25": "苦者逼相。集者生相。滅者寂靜相。道者能出",
    "T32n1647_001:0380b26": "離相。復說。苦者有相。集者能有相。滅者離",
    "T32n1647_001:0380b27": "相。道者能離相。",
    "T32n1647_001:0380b28": "四諦論分別苦諦品第三之一",
    "T32n1647_001:0380b29": "何者為苦諦。略說如此已。云何廣分別。於苦",
    "T32n1647_001:0380c01": "聚中云何說生為初。云何為生。云何生相。云",
    "T32n1647_001:0380c02": "何生事。云何生緣生。云何苦。若生是苦三種",
    "T32n1647_001:0380c03": "樂生義則不成。生之與起云何為異。阿羅漢",
    "T32n1647_001:0380c04": "五陰未滅。云何說生已盡。云何為老。云何老",
    "T32n1647_001:0380c05": "相。云何老事。云何老緣。云何老苦。齒落相等",
    "T32n1647_001:0380c06": "不皆遍有。苦非不遍。云何說老是苦聖諦。有",
    "T32n1647_001:0380c07": "為不住念念滅故。云何有老。持散偈曰。",
    "T32n1647_001:0380c08": "　分別初四生　　苦三及差別",
    "T32n1647_001:0380c09": "　盡四老并苦　　齒落等念滅",
    "T32n1647_001:0380c10": "云何為病。云何病相。云何病事。云何病緣。云",
    "T32n1647_001:0380c11": "何病苦。若由病故身恒苦者。云何不違此偈。",
    "T32n1647_001:0380c12": "　無病第一利　　知足為勝財",
    "T32n1647_001:0380c13": "　無疑為上親　　涅槃無比樂",
    "T32n1647_001:0380c14": "若天道無病。一切眾生以病為法。此言應救",
    "T32n1647_001:0380c15": "正道。論說病為業果。是業果苦非苦聖諦。",
    "T32n1647_001:0380c16": "佛說苦名為病。又偈說飢為第一病。如此二",
    "T32n1647_001:0380c17": "說云何為異。云何為死。云何死相。云何死",
    "T32n1647_001:0380c18": "事。云何死緣。云何死苦。放逸死。破戒死。",
    "T32n1647_001:0380c19": "生緣死。此三何異。又有覺無覺死。有悔無",
    "T32n1647_001:0380c20": "悔死。有放逸無放逸死。有著無著死。有調",
    "T32n1647_001:0380c21": "伏不調伏死。少分調伏死。其義云何。五陰",
    "T32n1647_001:0380c22": "念念自滅。他害等死。云何得成。云何為怨",
    "T32n1647_001:0380c23": "憎會。云何怨憎會相。云何怨憎會事。云何",
    "T32n1647_001:0380c24": "怨憎會緣。云何怨憎會苦。若怨憎類有聚會",
    "T32n1647_001:0380c25": "者。永不相離。此義應至。云何為親愛離。云",
    "T32n1647_001:0380c26": "何親愛離相。云何。親愛離事。云何親愛離",
    "T32n1647_001:0380c27": "緣。云何親愛離苦。老等聚會即怨憎會。少壯",
    "T32n1647_001:0380c28": "等離即親愛離。更說怨會愛離。云何非重說",
    "T32n1647_001:0380c29": "耶。云何所求不得。云何求不得相。云何求不",
    "T32n1647_001:0381a01": "得事。云何求不得緣。云何求不得苦。欲塵即",
    "T32n1647_001:0381a02": "苦至得亦苦。求之不得云何為苦。以何因緣",
    "T32n1647_001:0381a03": "求之不得。云何略說五取陰為苦略義。云何",
    "T32n1647_001:0381a04": "諸陰何相。陰有何義。是色識等同有為相。云",
    "T32n1647_001:0381a05": "何說五陰與取陰云何為異。云何說取陰為",
    "T32n1647_001:0381a06": "苦陰。不名苦陰者何義。隨正見一苦已即通",
    "T32n1647_001:0381a07": "達苦諦。何用廣說諸苦相耶。經中亦說。色樂",
    "T32n1647_001:0381a08": "亦在樂處。若取陰是苦。經則相違。云何此經",
    "T32n1647_001:0381a09": "獨說略言。餘經說色苦乃至識苦取陰。復何",
    "T32n1647_001:0381a10": "因緣苦。總略義云何。",
    "T32n1647_001:0381a11": "汝問。何者為苦諦。略說如此已。云何廣分別",
    "T32n1647_001:0381a12": "者。答有諸弟子樂略正教。如舍利弗等開智",
    "T32n1647_001:0381a13": "受化。是故略說。有諸弟子樂聞廣說。如難陀",
    "T32n1647_001:0381a14": "及弗迦婆等。廣分別智故為廣說。復次有諸",
    "T32n1647_001:0381a15": "弟子。因力最強。如大迦葉。已增長善根故為",
    "T32n1647_001:0381a16": "略說。緣力弱者。如莎提等。未增長善根故為",
    "T32n1647_001:0381a17": "廣說。復次利根如鴦崛摩羅等故為略說。鈍",
    "T32n1647_001:0381a18": "根受化如蛇奴等故為廣說。復次多聞弟子",
    "T32n1647_001:0381a19": "如阿難等。能持聞藏。是故略說。少聞弟子",
    "T32n1647_001:0381a20": "如周羅般陀等。智慧鈍弱故。廣分別說。復",
    "T32n1647_001:0381a21": "次富聖言勝德如離婆多等。數習內觀故為",
    "T32n1647_001:0381a22": "略說。未有聖言及勝德。如闡那等未習內觀。",
    "T32n1647_001:0381a23": "為廣分別說。",
    "T32n1647_001:0381a24": "汝問。於苦聚中云何說生為初者。答曰。苦始",
    "T32n1647_001:0381a25": "故。老病死等諸苦生為最初。譬如無悔等世",
    "T32n1647_001:0381a26": "出世法以戒為初。如是老病死等。生為足所。",
    "T32n1647_001:0381a27": "故說生為初。不相離故。復次由生能故。若生",
    "T32n1647_001:0381a28": "已有老病死等。能害身根心等。譬如火若火",
    "T32n1647_001:0381a29": "已成則有燒熟照等。非不有火生亦如此。是",
    "T32n1647_001:0381b01": "故先說。復次不相離故。假使眾生得離老病。",
    "T32n1647_001:0381b02": "決不離生。以行苦故。是愛果故。道所治故。",
    "T32n1647_001:0381b03": "故先說生。復次平等過失故。一切眾生同受",
    "T32n1647_001:0381b04": "生害。譬如無常殺鬼。復次隨逐一切有分故。",
    "T32n1647_001:0381b05": "生者遍無明等十二有分。譬如毒乳。復次遍",
    "T32n1647_001:0381b06": "三界故。生者遍三界。如牛同異。故先說生。復",
    "T32n1647_001:0381b07": "次苦根故。生者根苦。老病死等為枝葉苦。如",
    "T32n1647_001:0381b08": "經中說。一切諸苦以生為本。以生為因。如經",
    "T32n1647_001:0381b09": "廣辯。故先說生。持散偈曰。",
    "T32n1647_001:0381b10": "　苦始能不離　　等失隨有分",
    "T32n1647_001:0381b11": "　遍三界苦根　　是故先說生",
    "T32n1647_001:0381b12": "云何為生者。答偈言。",
    "T32n1647_001:0381b13": "　生五經等說　　得陰初續心",
    "T32n1647_001:0381b14": "　生分與諸伴　　胎位及五種",
    "T32n1647_001:0381b15": "釋曰。如經阿毘達磨藏論。十二緣生等。心思",
    "T32n1647_001:0381b16": "擇論中廣說生應知。復次業增長品隨眠為",
    "T32n1647_001:0381b17": "伴。引接生因緣法。聚集所得種種眾生處。得",
    "T32n1647_001:0381b18": "陰入界等。是名為生。復次臨續生時初識受",
    "T32n1647_001:0381b19": "生。是名為生。如經說。由識入故。名色和合。",
    "T32n1647_001:0381b20": "若說生次第。識初起名生。復次餘論師說。生",
    "T32n1647_001:0381b21": "分初識與伴俱起。是名為生。復次生有多種。",
    "T32n1647_001:0381b22": "謂柯羅等胎位差別。乃至出胎如受生經說。",
    "T32n1647_001:0381b23": "復次生有五種。如偈言。",
    "T32n1647_001:0381b24": "　得聖法名生　　胎位姓家成",
    "T32n1647_001:0381b25": "　聚同異及有　　唯有名為生",
    "T32n1647_001:0381b26": "釋曰。得聖法名生。如經中說。已免奴位從我",
    "T32n1647_001:0381b27": "口生。復次有已生聖法律中。如鴦崛摩羅經",
    "T32n1647_001:0381b28": "說。復次住胎位名生。謂柯羅囉頞浮陀伽訶",
    "T32n1647_001:0381b29": "那等。譬如種子芽莖枝等。復次姓家成名生。",
    "T32n1647_001:0381c01": "如金寶等剎利等生。復次聚同異類名為生。",
    "T32n1647_001:0381c02": "形相有異。謂人象馬等。譬如婆羅多羅等樹。",
    "T32n1647_001:0381c03": "復次有名為生。謂陰入界等有。是名為生。如",
    "T32n1647_001:0381c04": "說有花有子等。此論唯說有為生。何以故。本",
    "T32n1647_001:0381c05": "故貪愛果故。故言唯有名為生。云何為生相。",
    "T32n1647_001:0381c06": "云何為生事。云何為生緣者。答有顯是生相。",
    "T32n1647_001:0381c07": "種種苦為事業有為生緣。云何苦者。答三苦",
    "T32n1647_001:0381c08": "火所燒故。是受生處非所愛樂。非福行果。",
    "T32n1647_001:0381c09": "聚同異類苦苦所燒。所受生處是所愛樂。是",
    "T32n1647_001:0381c10": "福行果。聚同異類壞苦所燒。所受生處不動",
    "T32n1647_001:0381c11": "行果。聚同異類行苦所燒。譬如野火燒繞大",
    "T32n1647_001:0381c12": "樹。故說生苦。復次眾苦所依故。若有生者身",
    "T32n1647_001:0381c13": "心眾苦之所依集。非不生時。譬如鹿苑眾仙",
    "T32n1647_001:0381c14": "所依。復次陰入界等有。顯名生處。處生已斫",
    "T32n1647_001:0381c15": "破。刺擘解析分離墮失等苦平等隨生。以無",
    "T32n1647_001:0381c16": "常怨不可遮故。如王子境及以坏器。故說生",
    "T32n1647_001:0381c17": "苦。復次生者是諸苦藏。憂悲惱生非苦根",
    "T32n1647_001:0381c18": "本。老死因緣諸病發起。痛入失類。諸惡依止。",
    "T32n1647_001:0381c19": "礙壞所踐。疲極城門。怨具庫府。煩惱續流。此",
    "T32n1647_001:0381c20": "生是闇非燈可治。深坑難出。無火大燒。是",
    "T32n1647_001:0381c21": "怨難覺。是抂不疑。是痛無藥。是縛非繩。蕀",
    "T32n1647_001:0381c22": "林無導無有光火。嬰兒讚歎。慧人毀訾。樂",
    "T32n1647_001:0381c23": "有所愛。諸佛菩薩引大悲因。有學所離無學",
    "T32n1647_001:0381c24": "除盡。諸佛自覺。立名為苦。故說生為苦。復次",
    "T32n1647_001:0381c25": "胎位苦故。臨受生時赤白和合。有識來託受",
    "T32n1647_001:0381c26": "雜穢苦。次柯羅囉。頞浮陀伽那。卑尸等位。",
    "T32n1647_001:0381c27": "受轉熟苦。如癰熟苦。既堅實已身分生時。受",
    "T32n1647_001:0381c28": "迫大苦。如大家苦。在胎臥時兩藏重逼。譬如",
    "T32n1647_001:0381c29": "罪人下蒸上壓受大困。由母飲食威儀失度。",
    "T32n1647_001:0382a01": "若走若跨若行泅水。伸屈役力被打痛惱。服",
    "T32n1647_001:0382a02": "相違食。由此威儀飲食故。支節如解。受種",
    "T32n1647_001:0382a03": "種苦。如犯王法受諸拷楚。故生為苦。臨出胎",
    "T32n1647_001:0382a04": "時。其身柔軟如芭蕉心。產門迮逼如壓油車。",
    "T32n1647_001:0382a05": "受壓迮苦。又初出胎時身如新瘡。手水衣觸",
    "T32n1647_001:0382a06": "如熱灰灌。如刀劍解。受難忍苦。故說生苦。若",
    "T32n1647_001:0382a07": "生是苦。三種樂生義則不成者。答為分別業",
    "T32n1647_001:0382a08": "報異故。為安三界差別故。為顯有三受故。由",
    "T32n1647_001:0382a09": "此應知。三安樂生行苦所攝故。是苦諦故。苦",
    "T32n1647_001:0382a10": "所逼故。苦眾多故。故生是苦。復次有福行果",
    "T32n1647_001:0382a11": "故。有三樂生。如偈說。",
    "T32n1647_001:0382a12": "　福德果報樂　　隨意得成就",
    "T32n1647_001:0382a13": "　速得最寂靜　　如願般涅槃",
    "T32n1647_001:0382a14": "無常惡毒所雜故。苦如雜毒食。雖具百味色",
    "T32n1647_001:0382a15": "香觸好。若有食者決得死報。一切生死亦如",
    "T32n1647_001:0382a16": "是。雜無常毒故說為苦。復次為生時樂住時",
    "T32n1647_001:0382a17": "樂故說樂生。此安樂生壞時苦故。聖人厭此",
    "T32n1647_001:0382a18": "壞苦。如憎糞穢。故說生苦。生之與起云何",
    "T32n1647_001:0382a19": "為異者。答化生一名起。餘三名生。復次入胎",
    "T32n1647_001:0382a20": "名生。出胎名起。復次有分次第生名生。一時",
    "T32n1647_001:0382a21": "具生名起。藏論中說。生者屬識。託胎種子",
    "T32n1647_001:0382a22": "故。起者屬業。能散置識諸道中故。阿羅漢五",
    "T32n1647_001:0382a23": "陰未滅。云何說生已盡者。答有既滅故說生",
    "T32n1647_001:0382a24": "已盡。復次因緣滅故。此生無後生法故說生",
    "T32n1647_001:0382a25": "盡。譬如由貪愛滅故說苦諦滅。復次為拔除",
    "T32n1647_001:0382a26": "生根本說已盡。譬如有樹已斷根故。雖富花",
    "T32n1647_001:0382a27": "葉等亦說已滅。生盡亦爾。復次當來應盡故",
    "T32n1647_001:0382a28": "說生盡。譬如山頂棄擲坏器。雖未至地已說",
    "T32n1647_001:0382a29": "其破生盡亦爾。故說羅漢生盡。云何為老者。",
    "T32n1647_001:0382b01": "答少壯滅失。次第度位。四大衰損。諸行變異。",
    "T32n1647_001:0382b02": "身緩節疎。色形麁醜。諸根羸弱。念識智行無",
    "T32n1647_001:0382b03": "所能為。歸向死門是名為老。復次微細過根。",
    "T32n1647_001:0382b04": "遍入物中。後時方了減損變異。此法名老。何",
    "T32n1647_001:0382b05": "以故。老若入齒則現落相。若入皮中皮則緩",
    "T32n1647_001:0382b06": "皺百種黎黮。若入毛髮則現脫白。若入四",
    "T32n1647_001:0382b07": "大大則疎弱。若入根門則根無力。若入身形",
    "T32n1647_001:0382b08": "形體戰動舉止不安。若入於心心則掉蕩忘",
    "T32n1647_001:0382b09": "失憶智。若入背脊則僂屈。若入支節支節蹉",
    "T32n1647_001:0382b10": "戾。少壯軟滑悉皆失故。現故壞相。復次老有",
    "T32n1647_001:0382b11": "二種。一依減失。二能依減失。一依減失者。諸",
    "T32n1647_001:0382b12": "大血肉膏骨髓等稍就減失。由此減失得相",
    "T32n1647_001:0382b13": "似果。謂走跳跨駟申屈去來勤力擔負等。並",
    "T32n1647_001:0382b14": "皆損失。二能依減失者。謂眼耳等根見聞等",
    "T32n1647_001:0382b15": "用。皆不分明。由不分明得相似果。念智意滅",
    "T32n1647_001:0382b16": "心地勤力擔負等並皆損失。如經及藏論。十",
    "T32n1647_001:0382b17": "二緣生論中廣說。是名為老。云何老相云何",
    "T32n1647_001:0382b18": "老事云何老緣者。答減變熟壞故等。名為老",
    "T32n1647_001:0382b19": "相。少壯損失軟滑去離憎惡事來。名為老",
    "T32n1647_001:0382b20": "事。陰界入生。是名老緣。此老又為憂悲等之",
    "T32n1647_001:0382b21": "處。云何老苦者。答此老能生眾生憎惡相。",
    "T32n1647_001:0382b22": "已奪可愛色勤力憶智引就死王。如犯王法",
    "T32n1647_001:0382b23": "禁伺劓刖付殺者處。老亦如是。故說老苦。復",
    "T32n1647_001:0382b24": "次眾生辯言身力根。能取持思量棄擲識及",
    "T32n1647_001:0382b25": "智力無間無眴。老日逼奪。如熱時日解脫五",
    "T32n1647_001:0382b26": "翳盛光普照。小坑淺水皆悉乾竭。老亦如是。",
    "T32n1647_001:0382b27": "故說老苦。復次老者。令色形醜陋能奪愛德。",
    "T32n1647_001:0382b28": "除滅少壯及無病樂。勤力擔負念智忍門。思",
    "T32n1647_001:0382b29": "識悉能損奪。諸根羸弱無復勢用。如羅剎女",
    "T32n1647_001:0382c01": "吸人精氣趣向死處。故說老苦。復次少身蓮",
    "T32n1647_001:0382c02": "華親心所愛。色形端政悅他心眼。為老霹靂",
    "T32n1647_001:0382c03": "之所變異。卷縮破壞目心不悅他人憎惡。故",
    "T32n1647_001:0382c04": "說老苦。復次能壞身根念智。故說老苦。由身",
    "T32n1647_001:0382c05": "壞故。行住坐臥屈申轉側等皆不自在。由根",
    "T32n1647_001:0382c06": "壞故。見聞嗅甞觸等皆不分明。又有說言。我",
    "T32n1647_001:0382c07": "聞不明還似嬰兒。由念壞故更事不憶。不了",
    "T32n1647_001:0382c08": "所說曾見不識本。故說為老。猶如行相。又跋",
    "T32n1647_001:0382c09": "私弗部。說有為諸法實有暫住。此住有異。是",
    "T32n1647_001:0382c10": "有為相說名為老。如經中說。此身得住百年。",
    "T32n1647_001:0382c11": "或說有四識住。以是義故說名為老。若有為",
    "T32n1647_001:0382c12": "法實念念滅。少壯不成亦無命根。云何為病",
    "T32n1647_001:0382c13": "者。答曰。身界不平等生長。乖違不平等生長",
    "T32n1647_001:0382c14": "時。說名身病。若平等時說名無病。如佛世尊",
    "T32n1647_001:0382c15": "因耆婆說。如來身界今至平等。復次自性更",
    "T32n1647_001:0382c16": "互相違。不識恩養。身界毒蛇觸忤名病。復次",
    "T32n1647_001:0382c17": "病有二種。一身二心。身病復有二種。一因界",
    "T32n1647_001:0382c18": "相違名緣內起。二因他逼觸名緣外起。是身",
    "T32n1647_001:0382c19": "病者。由名因處有差別故。品類多種。名差別",
    "T32n1647_001:0382c20": "者。謂漏癩癰疽氣[病丙+(朿*欠)]腫癖瘧風狂等。因差別",
    "T32n1647_001:0382c21": "者。謂痰風膽及等分病。或單或二或三或四。",
    "T32n1647_001:0382c22": "如是痰等有六十二為病家因。處差別者。謂",
    "T32n1647_001:0382c23": "頭眼耳喉心腹等。是名身病。若廣解者有四",
    "T32n1647_001:0382c24": "百四。心病者因邪妄起。謂憂煩等。此病亦有",
    "T32n1647_001:0382c25": "二種。一緣內境名內門惑。二緣外為境名外",
    "T32n1647_001:0382c26": "門惑。由名因處有差別故。品類多種。名差別",
    "T32n1647_001:0382c27": "者。謂貪瞋慢癡見疑諂曲欺誑等。因差別者。",
    "T32n1647_001:0382c28": "謂淨相失相有無等相為心病因。處差別者。",
    "T32n1647_001:0382c29": "謂色等六塵。如經說。色愛乃至法愛。此中所",
    "T32n1647_001:0383a01": "明。但論身病不說心病。云何病相云何病事",
    "T32n1647_001:0383a02": "云何病緣者。答病者逼惱身為相。苦憂為事。",
    "T32n1647_001:0383a03": "本界不平等是緣。云何病苦者。答世間聰明",
    "T32n1647_001:0383a04": "人。隨其自能欲有造作。由疾病故並不成就。",
    "T32n1647_001:0383a05": "違願故苦。是故疾病能為苦因。如火為燒因",
    "T32n1647_001:0383a06": "日為光因。老死等亦爾。為苦因故苦。復次能",
    "T32n1647_001:0383a07": "害本故。故說病苦。譬如蕉竹蘆葦。復次生痛",
    "T32n1647_001:0383a08": "受故。能害命際令壽終故。如火毒伏故說病",
    "T32n1647_001:0383a09": "苦。復次苦苦所攝故。生及相續中。眾生不能",
    "T32n1647_001:0383a10": "忍受。譬如象子落野火中。是故病苦。復次不",
    "T32n1647_001:0383a11": "得自在故。若人遭病。於四威儀及想皆不自",
    "T32n1647_001:0383a12": "在。其身低垂不能申屈行動等事。譬如木人",
    "T32n1647_001:0383a13": "關戾斷絕。復次能捨壽命故。如人遭病不",
    "T32n1647_001:0383a14": "能忍痛。求火毒伏自捨壽命。譬如陀尼柯羅",
    "T32n1647_001:0383a15": "漢。復次一切方便不可療治。來命必終故。",
    "T32n1647_001:0383a16": "故說病苦。譬如頞底仙人斷痢湯藥。復次所",
    "T32n1647_001:0383a17": "憎厭故。逼害為性起。長無明故。智慧恐種",
    "T32n1647_001:0383a18": "故。困苦為體故。不安依處故無學情忘。由",
    "T32n1647_001:0383a19": "智壞故。選擇取捨之所遠離。不識是事非事。",
    "T32n1647_001:0383a20": "猶如愚人。以此義故。故說老苦。如大德佛陀",
    "T32n1647_001:0383a21": "蜜說。諸佛世尊無量數劫。生長善根。具足",
    "T32n1647_001:0383a22": "十力。有十自在。勝破四魔。得四無畏。平等能",
    "T32n1647_001:0383a23": "觀一切方便。秋時淨空圓月可愛。那羅延堅",
    "T32n1647_001:0383a24": "固身節身力。形皮膚等相為老所損。故說老",
    "T32n1647_001:0383a25": "苦。此義佛在阿羅毘國。優陀夷比丘。依佛說",
    "T32n1647_001:0383a26": "偈。",
    "T32n1647_001:0383a27": "　惡老汝可患　　侵污愛妙色",
    "T32n1647_001:0383a28": "　是身悅眾心　　由汝故變異",
    "T32n1647_001:0383a29": "四諦論卷第一"
}