{
    "T02n0125_030:0712c08": "增壹阿含經卷第三十",
    "T02n0125_030:0712c10": "東晉罽賓三藏瞿曇僧伽提婆譯",
    "T02n0125_030:0712c11": "六重品第三十七之二",
    "T02n0125_030:0712c12": "6（六）聞如是：一時，佛在舍衛國祇樹給孤獨",
    "T02n0125_030:0712c13": "園。爾時，尊者舍利弗往詣世尊所，頭面禮",
    "T02n0125_030:0712c14": "足，在一面坐。爾時，舍利弗白世尊言：「我今",
    "T02n0125_030:0712c15": "以在舍衛城夏坐，意欲人間遊化。」世尊告",
    "T02n0125_030:0712c16": "曰：「今正是時。」時，舍利弗即從坐起，頭面禮",
    "T02n0125_030:0712c17": "足，便退而去。時，舍利弗去未久，有一比丘",
    "T02n0125_030:0712c18": "懷誹謗意，白世尊言：「舍利弗與諸比丘共",
    "T02n0125_030:0712c19": "諍競，不懺悔，今遊行人間。」爾時，世尊告一比",
    "T02n0125_030:0712c20": "丘：「汝速往持吾聲，喚舍利弗。」比丘對曰：「如",
    "T02n0125_030:0712c21": "是。世尊！」佛勅目連、阿難：「汝等使諸房中召",
    "T02n0125_030:0712c22": "諸比丘詣世尊所。所以然者，舍利弗所入",
    "T02n0125_030:0712c23": "三昧，今當在如來前作師子吼。」是時，諸比",
    "T02n0125_030:0712c24": "丘聞佛教已，各集世尊所，頭面禮足，在一",
    "T02n0125_030:0712c25": "面坐。是時，彼比丘受世尊教，即往至舍利",
    "T02n0125_030:0712c26": "弗所，語舍利弗言：「如來欲得相見。」爾時，舍",
    "T02n0125_030:0712c27": "利弗往至佛所，頭面禮足，在一面坐。是時，",
    "T02n0125_030:0712c28": "佛告舍利弗言：「卿向者去未久，有穢行比",
    "T02n0125_030:0712c29": "丘來至我所，而白我言：『云舍利弗比丘與",
    "T02n0125_030:0713a01": "諸比丘共諍，亦不悔過，在人間遊化。』審實",
    "T02n0125_030:0713a02": "爾乎？」舍利弗白佛言：「如來自當知之。」世尊",
    "T02n0125_030:0713a03": "告曰：「我自知耳。但今大眾各懷狐疑。汝今於",
    "T02n0125_030:0713a04": "大眾中，可以己辯而自明淨。」舍利弗白佛",
    "T02n0125_030:0713a05": "言：「自出母胎年向八十，每自思惟，未曾",
    "T02n0125_030:0713a06": "殺生，亦不妄語，正使於調戲之中亦不妄",
    "T02n0125_030:0713a07": "語，亦復未曾鬪亂彼此；設不專意之時，或",
    "T02n0125_030:0713a08": "能有此行耳。我今，世尊！心意清淨，豈當與",
    "T02n0125_030:0713a09": "梵行人共鬪諍乎？亦如此地，亦受淨，亦受",
    "T02n0125_030:0713a10": "不淨，屎尿穢惡皆悉受之，膿血涕唾終不",
    "T02n0125_030:0713a11": "逆之；然此地亦不言惡，亦不言善，我亦如",
    "T02n0125_030:0713a12": "是，世尊！心不移轉，何得與梵行人共諍而",
    "T02n0125_030:0713a13": "遠遊行？心不專者能有此耳。我今心正，何",
    "T02n0125_030:0713a14": "得與梵行人共諍而遠遊乎？亦如水，亦能",
    "T02n0125_030:0713a15": "使好物淨，亦能使不好物淨；彼水不作是",
    "T02n0125_030:0713a16": "念：『我淨是、置是。』此亦如是，無有異想，何",
    "T02n0125_030:0713a17": "得與梵行人共鬪而遠遊乎？猶如熾火焚",
    "T02n0125_030:0713a18": "燒山野，不擇好醜，終無想念。我亦如是，豈",
    "T02n0125_030:0713a19": "當有意與梵行人共諍乎？亦如掃灑，不",
    "T02n0125_030:0713a20": "擇好醜，皆能除之，終無想念。猶如牛無其",
    "T02n0125_030:0713a21": "雙角，極自良善，亦不𣧑暴，善可將御，隨意",
    "T02n0125_030:0713a22": "所至，終無疑難。唯然，世尊！我心如是，亦",
    "T02n0125_030:0713a23": "不與想有所傷害，豈當與梵行人共諍",
    "T02n0125_030:0713a24": "而遠遊乎？亦如旃陀羅女著弊壞衣，在人",
    "T02n0125_030:0713a25": "間乞食亦無禁忌。我亦如是，世尊！亦無想",
    "T02n0125_030:0713a26": "念，當興諍訟而遠遊也？亦如脂釜，處處漏",
    "T02n0125_030:0713a27": "壞，有目之人皆悉觀見處處漏出。我亦如是，",
    "T02n0125_030:0713a28": "世尊！九孔之中漏出不淨，豈當與梵行人",
    "T02n0125_030:0713a29": "共諍？猶如女人年少端正，復以死尸繫",
    "T02n0125_030:0713b01": "彼女頸，而厭患之。世尊！我亦如是，厭患此",
    "T02n0125_030:0713b02": "身如彼無異，豈當與梵行人共諍而遠遊",
    "T02n0125_030:0713b03": "乎？此事不然，世尊！自當知之，彼比丘亦當",
    "T02n0125_030:0713b04": "知之。設當有是者，願彼比丘受我懺悔。」爾",
    "T02n0125_030:0713b05": "時，世尊告彼比丘：「汝今可自悔過。所以然",
    "T02n0125_030:0713b06": "者，若不悔者頭便破為七分。」是時，彼比丘",
    "T02n0125_030:0713b07": "心懷恐怖，衣毛皆竪，即從坐起，禮如來足，",
    "T02n0125_030:0713b08": "白世尊言：「我今自知犯舍利弗，唯願世尊",
    "T02n0125_030:0713b09": "受我懺悔。」世尊告曰：「汝比丘！自向舍利弗",
    "T02n0125_030:0713b10": "懺悔，若不爾者頭便為七分。」是時，彼比丘",
    "T02n0125_030:0713b11": "即向舍利弗頭面禮足，白舍利弗言：「唯願",
    "T02n0125_030:0713b12": "受我懺悔，愚不別真。」爾時，世尊告舍利弗：",
    "T02n0125_030:0713b13": "「汝今可受此比丘悔過，又以手摩頭。所以",
    "T02n0125_030:0713b14": "然者，若當不受此比丘懺悔者，頭破為",
    "T02n0125_030:0713b15": "七分。」爾時，舍利弗以手摩頭，語比丘曰：「聽",
    "T02n0125_030:0713b16": "汝懺悔！如愚如惑，此佛法中極為曠大，能",
    "T02n0125_030:0713b17": "隨時悔過者，善哉！今受汝懺悔，後更莫犯。」",
    "T02n0125_030:0713b18": "如是再三。是時，舍利弗告彼比丘曰：「汝更",
    "T02n0125_030:0713b19": "莫犯。所以然者，有六法入地獄，六法生",
    "T02n0125_030:0713b20": "天，六法至涅槃處。云何為六？欲害他人，",
    "T02n0125_030:0713b21": "我以起此害心，便歡喜踊躍，不能自勝；我",
    "T02n0125_030:0713b22": "當教人使害他，於中起害心；以得害人，",
    "T02n0125_030:0713b23": "於中起歡喜，我當得此不馨之問；未起",
    "T02n0125_030:0713b24": "此事便快愁憂。是謂有此六法，令人墮",
    "T02n0125_030:0713b25": "惡趣。「云何有六，令人至善處？所謂身戒具",
    "T02n0125_030:0713b26": "足，口戒具足，意戒具足，命根清淨，不殺害",
    "T02n0125_030:0713b27": "心，無妬嫉心。是謂有此六法，生於善處。",
    "T02n0125_030:0713b28": "「云何修六法至於涅槃？所謂六思念法。云",
    "T02n0125_030:0713b29": "何為六？所謂身行慈無瑕穢；口行慈無瑕",
    "T02n0125_030:0713c01": "穢；意行慈無瑕穢；若得利養之具，能與人",
    "T02n0125_030:0713c02": "等共分之而無悋想；奉持禁戒無瑕疵，智",
    "T02n0125_030:0713c03": "者所貴；如是之戒能具足諸有邪見、正見、",
    "T02n0125_030:0713c04": "賢聖出要，能得盡苦本。如是諸見皆悉分",
    "T02n0125_030:0713c05": "明。是謂六法得至涅槃。汝今，比丘！當求方",
    "T02n0125_030:0713c06": "便，行此六法。如是，比丘！當作是學。」爾時，彼",
    "T02n0125_030:0713c07": "比丘重從坐起，禮舍利弗足：「我今重自懺，",
    "T02n0125_030:0713c08": "如愚如惑而不別真。唯願，舍利弗！受我悔",
    "T02n0125_030:0713c09": "過，後不復犯。」舍利弗曰：「聽汝悔過！賢聖法",
    "T02n0125_030:0713c10": "中極為曠大，能自改往修來，莫復更犯。」爾",
    "T02n0125_030:0713c11": "時，彼比丘聞舍利弗所說，歡喜奉行。",
    "T02n0125_030:0713c12": "7（七）聞如是：一時，佛在舍衛國祇樹給孤獨",
    "T02n0125_030:0713c13": "園。爾時，世尊告諸比丘：「我今當說第一最",
    "T02n0125_030:0713c14": "空法，汝等善思念之。」諸比丘對曰：「如是，世",
    "T02n0125_030:0713c15": "尊！」爾時，諸比丘從佛受教。世尊告曰：「彼云",
    "T02n0125_030:0713c16": "何為名第一最空之法？若眼起時則起，亦",
    "T02n0125_030:0713c17": "不見來處，滅時則滅，亦不見滅處；除假號",
    "T02n0125_030:0713c18": "法、因緣法。云何假號、因緣？所謂是有則有，",
    "T02n0125_030:0713c19": "此生則生，無明緣行，行緣識，識緣名色，",
    "T02n0125_030:0713c20": "名色緣六入，六入緣更樂，更樂緣痛，痛緣",
    "T02n0125_030:0713c21": "愛，愛緣受，受緣有，有緣生，生緣死，死",
    "T02n0125_030:0713c22": "緣愁、憂、苦、惱，不可稱計。如是苦陰成此因",
    "T02n0125_030:0713c23": "緣。「無是則無，此滅則滅。無明滅則行滅，",
    "T02n0125_030:0713c24": "行滅則識滅，識滅則名色滅，名色滅則六入",
    "T02n0125_030:0713c25": "滅，六入滅則更樂滅，更樂滅則痛滅，痛滅則",
    "T02n0125_030:0713c26": "愛滅，愛滅則受滅，受滅則有滅，有滅則生",
    "T02n0125_030:0713c27": "滅，生滅則死滅，死滅則愁、憂、苦、惱，皆悉滅盡，",
    "T02n0125_030:0713c28": "除假號之法。耳、鼻、舌、身、意法亦復如是，起時",
    "T02n0125_030:0713c29": "則起，亦不知來處，滅時則滅，亦不知滅處，",
    "T02n0125_030:0714a01": "除其假號之法。彼假號法者，此起則起，此滅",
    "T02n0125_030:0714a02": "則滅。此六入亦無人造作，亦名色、六入法，",
    "T02n0125_030:0714a03": "六入亦無人造作，由父母而有胎者亦無，",
    "T02n0125_030:0714a04": "因緣而有，此亦假號，要前有對，然後乃有。猶",
    "T02n0125_030:0714a05": "如鑽木求火，以前有對，然後火生；火亦不",
    "T02n0125_030:0714a06": "從木出，亦不離木。若復有人劈木求火",
    "T02n0125_030:0714a07": "亦不能得，皆由因緣合會，然後有火。此六",
    "T02n0125_030:0714a08": "情起病亦復如是，皆由緣會於中起病。此",
    "T02n0125_030:0714a09": "六入起時則起，亦不見來，滅時則滅，亦不",
    "T02n0125_030:0714a10": "見滅；除其假號之法，因由父母合會而有。」",
    "T02n0125_030:0714a11": "爾時，世尊便說此偈：",
    "T02n0125_030:0714a12": "「先當受胞胎，　　漸漸如凍酥，",
    "T02n0125_030:0714a13": "遂復如息肉，　　後轉如像形。",
    "T02n0125_030:0714a14": "先生頭項頸，　　轉生手足指，",
    "T02n0125_030:0714a15": "支節各各生，　　髮毛爪齒成。",
    "T02n0125_030:0714a16": "若母飲食時，　　種種若干饌，",
    "T02n0125_030:0714a17": "精氣用活命，　　受胎之原本。",
    "T02n0125_030:0714a18": "形體以成滿，　　諸根不缺漏，",
    "T02n0125_030:0714a19": "由母得出生，　　受胎苦如是。",
    "T02n0125_030:0714a20": "「比丘當知，因緣合會，乃有此身耳。又復，比",
    "T02n0125_030:0714a21": "丘！一人身中骨有三百六十，毛孔九萬九千，",
    "T02n0125_030:0714a22": "脈有五百，筋有五百，虫八萬戶。比丘當",
    "T02n0125_030:0714a23": "知，六入之身有如是災變。比丘！當念思惟，",
    "T02n0125_030:0714a24": "如是之患，誰作此骨？誰合此筋脈？誰造",
    "T02n0125_030:0714a25": "此八萬戶虫？」爾時，彼比丘作是念思惟，",
    "T02n0125_030:0714a26": "便獲二果、阿那含、若阿羅漢。爾時，世尊",
    "T02n0125_030:0714a27": "便說此偈：",
    "T02n0125_030:0714a28": "「三百六十骨，　　在此人身中，",
    "T02n0125_030:0714a29": "古佛之所演，　　我今亦說之。",
    "T02n0125_030:0714b01": "筋有五百枚，　　脈數亦如是，",
    "T02n0125_030:0714b02": "虫有八萬種，　　九萬九千毛。",
    "T02n0125_030:0714b03": "當觀身如是，　　比丘勤精進，",
    "T02n0125_030:0714b04": "速得羅漢道，　　往至涅槃界。",
    "T02n0125_030:0714b05": "此法皆空寂，　　愚者之所貪，",
    "T02n0125_030:0714b06": "智者心歡悅，　　聞此空法本。",
    "T02n0125_030:0714b07": "「是謂，比丘！此名第一最空之法，與汝等說。",
    "T02n0125_030:0714b08": "如來之所說行之法，我今以為起慈哀心，",
    "T02n0125_030:0714b09": "我今以辦。常當念修行其法，在閑居之處",
    "T02n0125_030:0714b10": "坐禪思惟，勿有懈怠。今不修行，後悔無益！",
    "T02n0125_030:0714b11": "此是我之教訓。如是，諸比丘！當作是學。」爾",
    "T02n0125_030:0714b12": "時，諸比丘聞佛所說，歡喜奉行。",
    "T02n0125_030:0714b13": "8（八）聞如是：一時，佛在舍衛國祇樹給孤獨",
    "T02n0125_030:0714b14": "園。爾時，生漏梵志往至世尊所，共相問訊，",
    "T02n0125_030:0714b15": "在一面坐。爾時，生漏梵志白世尊言：「瞿曇！",
    "T02n0125_030:0714b16": "剎利今日意欲何求？有何行業？為著何教？",
    "T02n0125_030:0714b17": "為究竟何事？婆羅門意欲何求？有何行業？",
    "T02n0125_030:0714b18": "為著何教？究竟何事？國王今日意欲何求？",
    "T02n0125_030:0714b19": "有何行業？為著何教？為究竟何事？盜賊今",
    "T02n0125_030:0714b20": "日意欲何求？有何行業？為著何教？為究竟",
    "T02n0125_030:0714b21": "何事？女人今日意欲何求？有何行業？為著",
    "T02n0125_030:0714b22": "何教？為究竟何事？」爾時，世尊告梵志曰：「剎",
    "T02n0125_030:0714b23": "利種者，常好鬪訟，多諸技術，好喜作務，",
    "T02n0125_030:0714b24": "所要究竟終不中休。」梵志問曰：「梵志意何",
    "T02n0125_030:0714b25": "所求？」世尊告曰：「梵志意好呪術，要作居",
    "T02n0125_030:0714b26": "家，樂閑靜之處，意在梵天。」又問曰：「國王意",
    "T02n0125_030:0714b27": "何所求？」世尊告曰：「梵志當知，王意所欲得",
    "T02n0125_030:0714b28": "國政，意在兵仗，貪著財寶。」「盜賊意何所",
    "T02n0125_030:0714b29": "求？」世尊告曰：「賊意盜竊，心在姦邪，欲使人",
    "T02n0125_030:0714c01": "類不知所作。」「女人意何所求？」世尊告曰：",
    "T02n0125_030:0714c02": "「女人意在男子，貪著財寶，心繫男女，心欲",
    "T02n0125_030:0714c03": "自由。」爾時，梵志白世尊言：「甚奇！甚特！盡知",
    "T02n0125_030:0714c04": "爾許之變，如實不虛。今日比丘意何所求？」",
    "T02n0125_030:0714c05": "世尊告曰：「戒德具足，心遊道法，意在四諦，",
    "T02n0125_030:0714c06": "欲至涅槃。此是比丘之所求也。」是時，生漏",
    "T02n0125_030:0714c07": "梵志白世尊言：「如是。世尊！比丘所行意不",
    "T02n0125_030:0714c08": "可移轉，其義實爾，瞿曇！涅槃者極為快樂。",
    "T02n0125_030:0714c09": "如來所說乃為過多，猶如盲者得視，聾者得",
    "T02n0125_030:0714c10": "聽，在闇者見明，今日如來所說亦復如是，",
    "T02n0125_030:0714c11": "而無有異。我今國事猥多，欲還所止。」世尊",
    "T02n0125_030:0714c12": "告曰：「宜知是時。」是時，生漏梵志即從坐起，",
    "T02n0125_030:0714c13": "繞佛三匝，便退而去。爾時，生漏梵志聞佛所",
    "T02n0125_030:0714c14": "說，歡喜奉行。",
    "T02n0125_030:0714c15": "9（九）聞如是：一時，佛在舍衛國祇樹給孤",
    "T02n0125_030:0714c16": "獨園。爾時，生漏梵志往至世尊所，頭面禮足，",
    "T02n0125_030:0714c17": "在一面坐。爾時，梵志白世尊言：「此中頗有",
    "T02n0125_030:0714c18": "比丘，云何得修梵行無有缺漏，清淨修梵",
    "T02n0125_030:0714c19": "行？」世尊告曰：「若有人戒律具足而無所犯，",
    "T02n0125_030:0714c20": "此名清淨修得梵行。復次，梵志！若有眼見",
    "T02n0125_030:0714c21": "色，不起想著，不起識念，除惡想，去不善",
    "T02n0125_030:0714c22": "法，得全眼根，是謂此人清淨修梵行。若",
    "T02n0125_030:0714c23": "耳聞聲、鼻嗅香、舌知味、身知細滑、意知法，",
    "T02n0125_030:0714c24": "都無識想，不起想念，清淨得修梵行，全",
    "T02n0125_030:0714c25": "其意根，如此之人得修梵行，無有缺漏。」婆",
    "T02n0125_030:0714c26": "羅門白佛言：「何等之人不修梵行，不具足",
    "T02n0125_030:0714c27": "清淨行？」世尊告曰：「若有人俱會者，此名非",
    "T02n0125_030:0714c28": "梵行。」婆羅門白佛言：「何等之人漏不具足？」",
    "T02n0125_030:0714c29": "世尊告曰：「若有人與女人交接，或手足相",
    "T02n0125_030:0715a01": "觸，擑在心懷而不忘失。是謂，梵志！行不",
    "T02n0125_030:0715a02": "具足，漏諸婬泆，與婬、怒、癡共相應。「復次，",
    "T02n0125_030:0715a03": "梵志！或與女人共相調戲，言語相加。是謂，",
    "T02n0125_030:0715a04": "梵志！此人行不全具，漏婬、怒、癡，梵行不",
    "T02n0125_030:0715a05": "具足修清淨行。「復次，梵志！若有女人惡眼",
    "T02n0125_030:0715a06": "相視而不移轉，於中便起婬、怒、癡想，生諸",
    "T02n0125_030:0715a07": "亂念。是謂，梵志！此人梵行不淨，不修梵行。",
    "T02n0125_030:0715a08": "「復次，梵志！若復有人遠聞或聞哭聲，或聞",
    "T02n0125_030:0715a09": "笑聲，於中起婬、怒、癡，起諸亂想。是謂，梵",
    "T02n0125_030:0715a10": "志！此人不清淨修梵行，與婬、怒、癡共相",
    "T02n0125_030:0715a11": "應，行不全具。「復次，梵志！若有人曾見女人，",
    "T02n0125_030:0715a12": "後更生想，憶其頭目，於中生想；在屏閑",
    "T02n0125_030:0715a13": "之處，生婬、怒、癡，與惡行相應。是謂，梵志！此",
    "T02n0125_030:0715a14": "人不修梵行。」是時，生漏梵志白世尊言：「甚",
    "T02n0125_030:0715a15": "奇！甚特！此沙門瞿曇亦知梵行，亦知不梵",
    "T02n0125_030:0715a16": "行；亦知漏行，亦知不漏行。所以然者，我今",
    "T02n0125_030:0715a17": "亦生此念，諸有人民，女人手足相加，起諸",
    "T02n0125_030:0715a18": "亂想。我時便生此念：『此人行不清淨，與婬、",
    "T02n0125_030:0715a19": "怒、癡共相應。』第一更樂者，女人是也。第一可",
    "T02n0125_030:0715a20": "欲者，所謂眼眼相視，然彼女人或語、或笑，繫",
    "T02n0125_030:0715a21": "綴男子，或共言語而繫綴男子。是時，我便",
    "T02n0125_030:0715a22": "生此念：『此六人盡行不清淨行。』如來今日所",
    "T02n0125_030:0715a23": "說甚過，猶如盲者得目，迷者見路，愚者聞",
    "T02n0125_030:0715a24": "道，有目之人見色，如來說法亦復如是。我",
    "T02n0125_030:0715a25": "今自歸佛、法、眾，自今之後不復殺生，唯願受",
    "T02n0125_030:0715a26": "為優婆塞。」爾時，生漏梵志聞佛所說，歡喜",
    "T02n0125_030:0715a27": "奉行。",
    "T02n0125_030:0715a28": "10（一〇）聞如是：一時，佛在毘舍離城外林中，",
    "T02n0125_030:0715a29": "與大比丘眾五百人俱。爾時，尊者馬師到",
    "T02n0125_030:0715b01": "時，著衣持鉢，入城乞食。是時，薩遮尼健",
    "T02n0125_030:0715b02": "子遙見馬師來，即往語馬師曰：「汝師說何",
    "T02n0125_030:0715b03": "等義？有何教訓？以何教誡向弟子說法",
    "T02n0125_030:0715b04": "乎？」馬師報曰：「梵志！色者無常，無常者即是",
    "T02n0125_030:0715b05": "苦，苦者即是無我，無我者即是空也，空者彼",
    "T02n0125_030:0715b06": "不我有，我非彼有。如是者智人之所學也。",
    "T02n0125_030:0715b07": "痛、想、行、識無常，此五盛陰無常者即是苦，苦",
    "T02n0125_030:0715b08": "者即是無我，無我者即是空，空者彼非我有，",
    "T02n0125_030:0715b09": "我非彼有。卿欲知者，我師教誡其義如是，",
    "T02n0125_030:0715b10": "與諸弟子說如是義。」是時，尼健子以兩",
    "T02n0125_030:0715b11": "手掩耳，而作是言：「止！止！馬師！我不樂聞",
    "T02n0125_030:0715b12": "此語。設瞿曇沙門有此教者，我實不樂聞。",
    "T02n0125_030:0715b13": "所以然者，如我義者色者是常，沙門義者",
    "T02n0125_030:0715b14": "無常。何日當見沙門瞿曇與共論議，當",
    "T02n0125_030:0715b15": "除沙門瞿曇顛倒之心。」爾時，毘舍離城五",
    "T02n0125_030:0715b16": "百童子集在一處，欲有所論。是時，尼健子",
    "T02n0125_030:0715b17": "往至五百童子所，語童子曰：「汝等皆來，共",
    "T02n0125_030:0715b18": "至沙門瞿曇所。所以然者，意欲與彼沙門",
    "T02n0125_030:0715b19": "瞿曇共論，使彼沙門得見正諦之道。沙門",
    "T02n0125_030:0715b20": "所說者色者無常，如我義者色者是常。猶",
    "T02n0125_030:0715b21": "如力士手執長毛之羊，隨意將東西，亦無",
    "T02n0125_030:0715b22": "疑難。我今亦復如是，與彼沙門瞿曇論議，",
    "T02n0125_030:0715b23": "隨我捉捨而無疑難。猶如猛象凶暴而有",
    "T02n0125_030:0715b24": "六牙，在深山中戲，亦無所難。我今亦復",
    "T02n0125_030:0715b25": "如是，與彼論議亦無疑難。猶如兩健丈夫",
    "T02n0125_030:0715b26": "而捉一劣者，在火上炙，隨意轉側，亦無疑",
    "T02n0125_030:0715b27": "難。我今與彼論義亦無疑難。我論議中尚",
    "T02n0125_030:0715b28": "能害象，何況人乎？亦能使象東、西、南、北，豈",
    "T02n0125_030:0715b29": "不如人乎？今此講堂樑柱無情之物，尚能使",
    "T02n0125_030:0715c01": "移轉，何況與人共論能勝，我使彼血從",
    "T02n0125_030:0715c02": "面孔出而命終。」其中或有童子而作是言：",
    "T02n0125_030:0715c03": "「尼健子終不能與沙門論議，但恐沙門瞿",
    "T02n0125_030:0715c04": "曇與尼健子論議耳。」或有作是說：「沙門",
    "T02n0125_030:0715c05": "不與尼健子論議，尼健子能與沙門共",
    "T02n0125_030:0715c06": "論議。」是時，尼健子便作是念：「設令沙門瞿",
    "T02n0125_030:0715c07": "曇所說如馬師比丘者，足得相疇。若有",
    "T02n0125_030:0715c08": "義者，聞已當知。」是時，尼健子將五百童子，",
    "T02n0125_030:0715c09": "前後圍繞，往至世尊所，共相問訊，在一面坐。",
    "T02n0125_030:0715c10": "是時，尼健子白世尊言：「云何，瞿曇！有何教",
    "T02n0125_030:0715c11": "誡，以何教誡訓諸弟子？」佛告尼健子：",
    "T02n0125_030:0715c12": "「我之所說，色者無常，無常即是苦，苦者即是",
    "T02n0125_030:0715c13": "無我，無我者即是空，空者彼非我有，我非",
    "T02n0125_030:0715c14": "彼有；痛、想、行、識及五盛陰皆悉無常，無常即",
    "T02n0125_030:0715c15": "是苦，苦者無我，無我者是空，空者彼非我",
    "T02n0125_030:0715c16": "有，我非彼有。我之教誡其義如是。」尼健",
    "T02n0125_030:0715c17": "子報曰：「我不樂聞此義。所以然者，如我",
    "T02n0125_030:0715c18": "所解義，色者是常。」世尊告曰：「汝今且專心",
    "T02n0125_030:0715c19": "意，思惟妙理，然後說之。」尼健子報曰：「我今",
    "T02n0125_030:0715c20": "所說色者是常，此五百童子其義亦爾。」世尊",
    "T02n0125_030:0715c21": "告曰：「汝今所說色者是常，此五百童子其義",
    "T02n0125_030:0715c22": "亦爾。」世尊告曰：「汝今以己之辯說之，何",
    "T02n0125_030:0715c23": "為引彼五百人乎？」尼健子報曰：「我今說色",
    "T02n0125_030:0715c24": "是常，沙門欲何等言論？」世尊告曰：「我今說",
    "T02n0125_030:0715c25": "色者無常，亦復無我。權詐合數有此色者，",
    "T02n0125_030:0715c26": "亦無真實，無固、無牢亦如雪搏，是等",
    "T02n0125_030:0715c27": "磨滅之法，是變易之法。汝今方說色者",
    "T02n0125_030:0715c28": "是常，我還問汝，隨意報我。云何，尼健子！",
    "T02n0125_030:0715c29": "轉輪聖王還於己國得自在不乎？又彼大",
    "T02n0125_030:0716a01": "王不應脫者而脫之，不應繫者而繫之，",
    "T02n0125_030:0716a02": "可得爾乎？」尼健子報曰：「此聖王有此自在",
    "T02n0125_030:0716a03": "之力，不應殺者能殺之，不應繫者能繫",
    "T02n0125_030:0716a04": "之。」世尊告曰：「云何，尼健子！轉輪聖王當復",
    "T02n0125_030:0716a05": "老乎？頭白、面皺、衣裳垢坋？」是時，尼健子默",
    "T02n0125_030:0716a06": "然不報。世尊再三問之，彼亦再三默然不",
    "T02n0125_030:0716a07": "報。是時，密跡金剛力士手執金剛之杵，在",
    "T02n0125_030:0716a08": "虛空中而告之曰：「汝今不報論者，於如來",
    "T02n0125_030:0716a09": "前破汝頭作七分。」爾時，世尊告尼健子",
    "T02n0125_030:0716a10": "曰：「汝今觀虛空中。」是時，尼健子仰觀空中，",
    "T02n0125_030:0716a11": "見密跡金剛力士，又聞空中語：「設汝不報",
    "T02n0125_030:0716a12": "如來論者，當破汝頭作七分。」見已驚恐，衣",
    "T02n0125_030:0716a13": "毛皆竪，白世尊言：「唯願瞿曇當見救濟，今",
    "T02n0125_030:0716a14": "更問論當疇對。」世尊告曰：「云何，尼健子！轉",
    "T02n0125_030:0716a15": "輪聖王當復老乎？亦當頭白、齒落、皮緩、面",
    "T02n0125_030:0716a16": "皺耶？」尼健子報曰：「沙門瞿曇！雖有此語，",
    "T02n0125_030:0716a17": "如我義者，色者是常。」世尊告曰：「汝善思惟",
    "T02n0125_030:0716a18": "而後報之，前之與後，義不相應。但具論聖",
    "T02n0125_030:0716a19": "王當復老乎？亦當頭白、齒落、皮緩、面皺耶？」",
    "T02n0125_030:0716a20": "尼健子報曰：「轉輪聖王許使老。」世尊告",
    "T02n0125_030:0716a21": "曰：「轉輪聖王常能於己國得自由，何以故",
    "T02n0125_030:0716a22": "不能却老、却病、却死？我不用老、病、死，我",
    "T02n0125_030:0716a23": "是常之應。欲使然者，其義可乎？」是時，尼健",
    "T02n0125_030:0716a24": "子默然不對，愁憂不樂，寂然不語。是時，尼",
    "T02n0125_030:0716a25": "健子身體汗出，汗汙衣裳，亦徹坐處，乃",
    "T02n0125_030:0716a26": "至於地。世尊告曰：「尼健子！汝在大眾中而",
    "T02n0125_030:0716a27": "師子吼：『汝等童子共我至瞿曇所，與共論議，",
    "T02n0125_030:0716a28": "當降伏，如捉長毛之羊，隨意東西，而無疑",
    "T02n0125_030:0716a29": "難。亦如大象入深水中，隨意自遊，亦無所",
    "T02n0125_030:0716b01": "畏。亦如兩健丈夫捉一劣者，在火上炙，隨",
    "T02n0125_030:0716b02": "意轉側。』又復汝說：『我常能論害大象，如此",
    "T02n0125_030:0716b03": "樑柱草木斯皆無情，與共論議能使屈申低",
    "T02n0125_030:0716b04": "仰，亦能使腋下流汗。』」爾時，世尊舉三法衣，",
    "T02n0125_030:0716b05": "示尼健子曰：「汝觀如來腋無流汗，然汝今",
    "T02n0125_030:0716b06": "日返更有汗，乃徹乎地。」是時，尼健子復默",
    "T02n0125_030:0716b07": "然不對。爾時，有童子名頭摩，𬾃在彼",
    "T02n0125_030:0716b08": "眾。是時，頭摩童子白世尊言：「我今堪任有",
    "T02n0125_030:0716b09": "所施行，亦欲所說。」世尊告曰：「隨意說之。」",
    "T02n0125_030:0716b10": "頭摩童子白佛言：「猶如去村落不遠有好",
    "T02n0125_030:0716b11": "浴池，然彼浴池有虫饒脚。然村落人民，男女",
    "T02n0125_030:0716b12": "大小往至浴池所，而出此虫，各各以瓦石",
    "T02n0125_030:0716b13": "取此虫，打之傷破手脚，彼虫意欲還入",
    "T02n0125_030:0716b14": "水者，終無此事。此尼健子亦復如是，初",
    "T02n0125_030:0716b15": "意猛盛，與如來共論，心懷姤意，兼抱憍",
    "T02n0125_030:0716b16": "慢。如來盡以除之，永無有餘。此尼健子更",
    "T02n0125_030:0716b17": "終不能重至如來所而共論議。」是時，尼健",
    "T02n0125_030:0716b18": "子語頭摩童子曰：「汝今愚惑，不別真偽，",
    "T02n0125_030:0716b19": "亦不與汝共論，乃與沙門瞿曇共論。」是時，",
    "T02n0125_030:0716b20": "尼健子白佛言：「唯問義理，當更說之。」世",
    "T02n0125_030:0716b21": "尊告曰：「云何，尼健子！轉輪聖王欲使老、病、",
    "T02n0125_030:0716b22": "死不至，可得爾乎？彼聖大王果此願耶？」尼",
    "T02n0125_030:0716b23": "健子報曰：「不果此願也。」「欲使有此色，欲",
    "T02n0125_030:0716b24": "使無此色，可果乎？」尼健子報曰：「不果也。",
    "T02n0125_030:0716b25": "瞿曇！」世尊告曰：「云何，尼健子！色者是常？為",
    "T02n0125_030:0716b26": "是無常？」尼健子報曰：「色者無常。」「設復無常，",
    "T02n0125_030:0716b27": "為變易法，汝復見此是我，許我是彼有乎？」",
    "T02n0125_030:0716b28": "對曰：「不也。瞿曇！」「痛、想、行、識為是常？為是非",
    "T02n0125_030:0716b29": "常？」對曰：「無常。」世尊告曰：「設復無常，為變易之",
    "T02n0125_030:0716c01": "法，汝頗見有乎？」對曰：「無也。」世尊告曰：「此五",
    "T02n0125_030:0716c02": "盛陰是常、無常也？」尼健子報曰：「無常也。」佛",
    "T02n0125_030:0716c03": "言：「設復無常，為變易法，汝頗見有乎？」對曰：",
    "T02n0125_030:0716c04": "「無也。」「云何，尼健子！汝言是常，此理不與義",
    "T02n0125_030:0716c05": "相違乎？」是時，尼健子白世尊言：「我今愚癡，",
    "T02n0125_030:0716c06": "不別真諦，乃興此懷，與瞿曇共論，言色",
    "T02n0125_030:0716c07": "是常。猶如猛獸師子遙見人來，有恐怖心",
    "T02n0125_030:0716c08": "乎？終無此事！今日如來亦復如是，無有",
    "T02n0125_030:0716c09": "毫氂。我今狂惑，未明深義，乃敢觸嬈。沙門",
    "T02n0125_030:0716c10": "瞿曇所說過多，猶如盲者得眼，聾者徹聽，",
    "T02n0125_030:0716c11": "迷者見路，無目見色。沙門瞿曇亦復如",
    "T02n0125_030:0716c12": "是，無數方便而為說法。我今自歸沙門瞿曇、",
    "T02n0125_030:0716c13": "法、比丘僧，自今以後盡形壽，聽為優婆塞，",
    "T02n0125_030:0716c14": "不復殺生，唯願瞿曇及比丘僧！當受我請，",
    "T02n0125_030:0716c15": "欲飯佛及比丘僧。」爾時，世尊默然受請。是",
    "T02n0125_030:0716c16": "時，尼健子見世尊默然受請，即從坐起，",
    "T02n0125_030:0716c17": "繞佛三匝，頭面禮足而去。往詣毘舍離童",
    "T02n0125_030:0716c18": "子所。到已，語童子曰：「汝等所應供養我",
    "T02n0125_030:0716c19": "具，以當時給我，莫以非時。我今請沙門",
    "T02n0125_030:0716c20": "瞿曇及比丘僧，明當飯之。」是時，諸童子各",
    "T02n0125_030:0716c21": "辦飲食之具，持用與之。是時，尼健子即",
    "T02n0125_030:0716c22": "以其夜，辦種種甘饌飲食，敷好坐具，而",
    "T02n0125_030:0716c23": "白：「時到，今正是時，唯願屈伸。」是時，世尊到",
    "T02n0125_030:0716c24": "時，著衣持鉢，將諸比丘僧入毘舍離，往",
    "T02n0125_030:0716c25": "至尼健子家。到已就坐，及比丘僧各次第",
    "T02n0125_030:0716c26": "坐。是時，尼健子以見佛、比丘僧坐定，自手",
    "T02n0125_030:0716c27": "斟酌，行種種飲食，見佛、比丘僧食訖，行清",
    "T02n0125_030:0716c28": "淨水，便取一小座，在如來前坐，欲得聞",
    "T02n0125_030:0716c29": "法。爾時，世尊漸與說妙論，所謂論者：施論、",
    "T02n0125_030:0717a01": "戒論、生天之論，欲為穢惡，婬不淨行，出要",
    "T02n0125_030:0717a02": "為樂。爾時，世尊以見尼健子心開意解，諸",
    "T02n0125_030:0717a03": "佛世尊常所說法，苦、習、盡、道，盡與彼尼健",
    "T02n0125_030:0717a04": "子說之。是時，尼健子即於坐上，諸塵垢",
    "T02n0125_030:0717a05": "盡，得法眼淨。是時，世尊便說此偈：",
    "T02n0125_030:0717a06": "「祠祀火為上，　　詩書頌為首，",
    "T02n0125_030:0717a07": "人中王為最，　　眾流海為源，",
    "T02n0125_030:0717a08": "星中月為明，　　光明日最勝。",
    "T02n0125_030:0717a09": "上下及四方，　　諸地所出物，",
    "T02n0125_030:0717a10": "天及人民類，　　佛為無上尊，",
    "T02n0125_030:0717a11": "欲求其德者，　　三佛為最上。」",
    "T02n0125_030:0717a12": "爾時，世尊說此偈已，即從坐起而去。是時，",
    "T02n0125_030:0717a13": "尼健子五百弟子聞師受佛教化，聞已，各",
    "T02n0125_030:0717a14": "各自相謂言：「我等大師，云何師宗瞿曇？」是時，",
    "T02n0125_030:0717a15": "諸弟子出毘舍離城，在中道立。是時，尼健",
    "T02n0125_030:0717a16": "子欲至佛所聽法。是時，世尊與尼健子",
    "T02n0125_030:0717a17": "說法，助令歡喜。尼健子聞法已，即從",
    "T02n0125_030:0717a18": "坐起，頭面禮足，便退而去。是時，尼健子弟",
    "T02n0125_030:0717a19": "子遙見師來，各各自相謂言：「此沙門瞿曇",
    "T02n0125_030:0717a20": "弟子今著道來，各各取瓦石而打殺之。」時，",
    "T02n0125_030:0717a21": "諸童子聞尼健子為弟子所殺，往至世",
    "T02n0125_030:0717a22": "尊所，頭面禮足，在一面坐。爾時，諸童子",
    "T02n0125_030:0717a23": "白世尊言：「如來所可教化尼健子者，今",
    "T02n0125_030:0717a24": "為弟子所殺。今以命終，為生何處？」世尊",
    "T02n0125_030:0717a25": "告曰：「彼是有德之人，四諦具足，三結使滅，",
    "T02n0125_030:0717a26": "成須陀洹，必盡苦際，今日命終生三十三",
    "T02n0125_030:0717a27": "天，彼見彌勒佛已，當盡苦際。此是其義，",
    "T02n0125_030:0717a28": "當念修行。」爾時，諸童子白世尊言：「甚奇！甚",
    "T02n0125_030:0717a29": "特！此尼健子至世尊所，捔論議，還以",
    "T02n0125_030:0717b01": "己論而自縛，來受如來化。夫見如來者終",
    "T02n0125_030:0717b02": "無虛妄，猶如有人入海取寶，必有所剋",
    "T02n0125_030:0717b03": "獲，終不空還。此亦如是，其有眾生至如來",
    "T02n0125_030:0717b04": "所者，要得法寶，終不空還。」爾時，世尊與諸",
    "T02n0125_030:0717b05": "童子說微妙法，使令歡喜。爾時，諸童子從",
    "T02n0125_030:0717b06": "佛聞法已，即從坐起，繞佛三匝，頭面禮",
    "T02n0125_030:0717b07": "足，便退而去。爾時，諸童子聞佛所說，歡喜奉",
    "T02n0125_030:0717b08": "行。",
    "T02n0125_030:0717b09": "增壹阿含經卷第三十"
}