{
    "X76n1517_004:0162b09": "歷朝釋氏資鑑卷第四",
    "X76n1517_004:0162b11": "閩扆峯沙門　熈仲　集",
    "X76n1517_004:0162b12": "　　南北朝",
    "X76n1517_004:0162b13": "梁。姓蕭。名衍。都建康。自壬午盡丁丑。四主。五十六",
    "X76n1517_004:0162b14": "年。禪于東魏。元氏至孝武。分東西(出宗景明三年)。",
    "X76n1517_004:0162b15": "壬午　四月。武帝受禪登位。時年三十七。改元天監。",
    "X76n1517_004:0162b16": "帝既登極。思與蒼生。同契等覺。共會徧知。垂衣臨朝。",
    "X76n1517_004:0162b17": "盛敷經教。廣延愽古。傍搜遺文。扇以淳風。利於法俗",
    "X76n1517_004:0162b18": "○天竺國。聞帝弘法。献珊瑚佛像。以表崇敬也(統紀)。",
    "X76n1517_004:0162b19": "敕釋慧超為大僧正。超形過八尺。腰帶十圍。戒德內",
    "X76n1517_004:0162b20": "修。威儀外潔。凡在緇侶。皆遵成訓。給傳詔羊車。局足",
    "X76n1517_004:0162b21": "健步。衣服等供。自聲教所被。五部憲章咸稟則之。甞",
    "X76n1517_004:0162b22": "於講論之暇。忽大力善神言。當集同緣。共來飡受。及",
    "X76n1517_004:0162b23": "就講之日。倐然滿座。容貌[王*(十/(罩-卓+衣))]異。莫有識者。竟席方散。",
    "X76n1517_004:0162b24": "其感跡徵異若此(本傳)。",
    "X76n1517_004:0162c01": "帝召大士寶誌至闕。甚尊寵之。因下詔曰。誌公跡拘",
    "X76n1517_004:0162c02": "塵俗。神游冥寂。水火不能焚浸。蛇虎不能侵懼。語其",
    "X76n1517_004:0162c03": "佛理。則聲聞以上。談其隱倫。則遁仙高者。豈得以俗",
    "X76n1517_004:0162c04": "士常情空相拘制。自今隨意行化。勿得復禁。公由是",
    "X76n1517_004:0162c05": "多出入禁內。",
    "X76n1517_004:0162c06": "癸未　敕法雲寺雲光法師。出入諸殿。講法華經。天",
    "X76n1517_004:0162c07": "為雨華。帝欽禮之。意其證聖。一夜於含光殿。焚疏。請",
    "X76n1517_004:0162c08": "誌公雲光二師。齋習日。誌公獨赴。而雲光不知。帝敬",
    "X76n1517_004:0162c09": "誌焉(僧史)。",
    "X76n1517_004:0162c10": "帝一日召誌公于便殿。誌忽顰蹙。引頸興嘆。帝怪問",
    "X76n1517_004:0162c11": "之。誌曰。仇歒生也。帝罔測。盖是年候景生於鮮卑懷",
    "X76n1517_004:0162c12": "朔鎮。即東昏侯後身也。南齊初。帝妃郄氏有三女。帝",
    "X76n1517_004:0162c13": "為雍州刺史。而妃薨。其性酷妬。至是化為巨蛇。入于",
    "X76n1517_004:0162c14": "後宮。通夢于帝。求功德拯拔離苦。帝閱大藏。製慈悲",
    "X76n1517_004:0162c15": "懺法。請僧禮佛懺罪。尋化為天人。於空中謝帝功德。",
    "X76n1517_004:0162c16": "已得生天。帝畢世不復議立后(南史)。",
    "X76n1517_004:0162c17": "甲申　三年四月八日。帝率道俗二萬餘人。升重雲",
    "X76n1517_004:0162c18": "殿。捨道奉佛。親製願文。略曰。弟子梁國皇帝蕭衍。稽",
    "X76n1517_004:0162c19": "首和南。十方佛法僧寶。伏見經云。發菩提心者即是",
    "X76n1517_004:0162c20": "佛心。其餘諸善不得為喻。能出三界之苦門。入無為",
    "X76n1517_004:0162c21": "之勝路。弟子在昔迷荒。躭事老子。歷葉相承。染此邪",
    "X76n1517_004:0162c22": "法。今捨舊習。歸憑正覺。願使未來生世童男出家。廣",
    "X76n1517_004:0162c23": "化眾生。共取成佛。寧可在正法中長淪苦道。不樂依",
    "X76n1517_004:0162c24": "老子教暫得生天。涉大乘因。永離邪見(卞正)○十一日",
    "X76n1517_004:0163a01": "降詔勑門下。大經中說。道有九十六種。唯佛一道。是",
    "X76n1517_004:0163a02": "為正道。餘皆外道。朕捨外道。以事如來。若公卿能入",
    "X76n1517_004:0163a03": "此誓者。各可發菩提心。老子孔子雖是如來弟子而",
    "X76n1517_004:0163a04": "為化。只是世間之善。不能革凡成聖。公卿百官。侯王",
    "X76n1517_004:0163a05": "宗族。宜反偽就真。捨邪入正。經論云。若事外道心重。",
    "X76n1517_004:0163a06": "佛法心輕。即是邪見。若心一等。是無記性。事佛心強。",
    "X76n1517_004:0163a07": "老子心弱者。乃是清信。清者表裏俱淨。信是信正不",
    "X76n1517_004:0163a08": "邪。故言清信佛弟子。其餘諸善。皆是邪見。不得稱正",
    "X76n1517_004:0163a09": "信也。門下速施行○十四日公卿抗表。尊承詔命。帝",
    "X76n1517_004:0163a10": "手勅答曰。能反迷入正。可謂夙植善根。宜加勇猛也",
    "X76n1517_004:0163a11": "○次年三月十七日。侍中蕭綸啟。略曰。臣聞。如來降",
    "X76n1517_004:0163a12": "慈悲雲。垂甘露雨。屬值皇帝菩薩應御物。以法化民。",
    "X76n1517_004:0163a13": "講道傳經。德音盈耳。臣今啟迷方。粗知歸向。受菩薩",
    "X76n1517_004:0163a14": "大戒。戒節身心。捨老子之邪風。入法流之真教。伏願",
    "X76n1517_004:0163a15": "天慈曲垂矜許。自是百官皆捨邪歸正矣(卞正論)○是",
    "X76n1517_004:0163a16": "年帝於本第。立光宅寺。鑄金銅丈八像。匠臨就冶。疑",
    "X76n1517_004:0163a17": "銅不足。欲上請。忽有使者。領銅十五車至。云奉勑送",
    "X76n1517_004:0163a18": "寺。即就鎔寫。一鑄便成。唯覺高大。試量乃二丈二尺。",
    "X76n1517_004:0163a19": "以狀奏聞。勅云。初不送銅。斯乃神奇應感也。遂鐫於",
    "X76n1517_004:0163a20": "華趺。以為靈誌也(感通錄)。",
    "X76n1517_004:0163a21": "乙酉　四年。初帝夢神僧告曰。六道四生受大苦惱。",
    "X76n1517_004:0163a22": "何不為作大齋而救拔之。帝問諸沙門。唯誌公勸帝",
    "X76n1517_004:0163a23": "尋經。必有因緣。乃取藏經。躬身據覽。創造儀文。三年",
    "X76n1517_004:0163a24": "乃成。於是捧文停香燭白佛。若此文理恊聖凡情。願",
    "X76n1517_004:0163b01": "拜起。香灯自明。或儀式未詳。灯暗如初。言訖投地一",
    "X76n1517_004:0163b02": "禮初起。香燭盡明。乃召誌公問曰。何處堪建此會。公",
    "X76n1517_004:0163b03": "曰。潤州澤心寺。江心一峯。水面千里。潭月雙映。雲天",
    "X76n1517_004:0163b04": "四垂。境通幽顯。堪會神靈。勅是年十一月十五日。於",
    "X76n1517_004:0163b05": "澤心寺。依儀修設。帝親臨地席。詔祐律師宣文。利洽",
    "X76n1517_004:0163b06": "幽明。即金山寺也(金山寺碑及葦江集)○舒州潛山最奇。而山",
    "X76n1517_004:0163b07": "麓尤勝。誌公與白鶴道人皆欲之。因啟武帝。帝以二",
    "X76n1517_004:0163b08": "人俱具靈通。俾各以物識其地。得者居之。道人云。某",
    "X76n1517_004:0163b09": "以鶴止處為記。誌公云。某以卓錫處為記。已而鶴先",
    "X76n1517_004:0163b10": "飛去。至麓將止。忽聞空中錫飛聲。而鶴驚止他處。錫",
    "X76n1517_004:0163b11": "遂卓於山麓。公遂築室。然道人不懌。以前言不可食",
    "X76n1517_004:0163b12": "也(事文類集)。",
    "X76n1517_004:0163b13": "丙戌　五年冬。雩祭備至。而雨不降。誌公啟講勝鬘",
    "X76n1517_004:0163b14": "經請雨。上即命法雲法師。於華光殿。講勝鬘。講竟。夜",
    "X76n1517_004:0163b15": "大雪。誌公須一盆水。以刀加上。俄雨大降。高下皆足",
    "X76n1517_004:0163b16": "(南史)。",
    "X76n1517_004:0163b17": "戊子　七年。詔畫工張僧繇。寫寶公像。公剺面門。出",
    "X76n1517_004:0163b18": "十二面觀音相。或慈或威。僧繇竟不能寫○他日與",
    "X76n1517_004:0163b19": "帝臨江縱望。有物。泝流而上。公以杖引之而至。乃紫",
    "X76n1517_004:0163b20": "栴檀。即雕公像。神彩如生(感通錄)。",
    "X76n1517_004:0163b21": "是年魏宣武永平元年。治書侍御史楊固上表。以為",
    "X76n1517_004:0163b22": "當今之務。宜絕談虗窮徹之論。簡桑門無用之費。以",
    "X76n1517_004:0163b23": "救寒飢之苦(通鑑)。",
    "X76n1517_004:0163b24": "己丑　魏宣武於乾成殿。為諸僧及朝臣。講維摩詰",
    "X76n1517_004:0163c01": "經。時魏主專尚浮屠。不事經籍○中書侍郎裴延雋",
    "X76n1517_004:0163c02": "上疏。以為漢光武。魏武帝。雖在戎馬。未甞廢書。先帝",
    "X76n1517_004:0163c03": "行師。手不釋卷。良以學問多益。不可暫掇故也。陛下",
    "X76n1517_004:0163c04": "升法座。親講大覺。凡在耹聽。塵蔽俱開。然五經治世",
    "X76n1517_004:0163c05": "之揩模。應務之所先。伏願經書互覽。孔釋兼存。則內",
    "X76n1517_004:0163c06": "外俱同。真俗斯暢矣。時佛教盛於洛陽。中國沙門之",
    "X76n1517_004:0163c07": "外。自西域來者。三千餘人。別立永明寺。千餘間居之。",
    "X76n1517_004:0163c08": "遠近承風。無不奉佛(通鑑)。",
    "X76n1517_004:0163c09": "庚寅　九年。上為太祖文皇帝。於鐘山竹澗。建大愛",
    "X76n1517_004:0163c10": "敬寺。為太后起大智度寺　上幸愛敬寺。設無碍會。",
    "X76n1517_004:0163c11": "以滿鉢水泛舍利。最小者隱不出。帝拜乃於鉢中放",
    "X76n1517_004:0163c12": "光屬天。回旋久之。舉國嗟未曾有也(感通錄)。",
    "X76n1517_004:0163c13": "辛卯　十年。帝於天監元年。夢檀像入國。乃令郝騫",
    "X76n1517_004:0163c14": "等八十人。往天竺。迎請優填王所刻佛像其王乃摸",
    "X76n1517_004:0163c15": "刻紫栴檀一像。付騫等歸。是年四月五日。達于楊都。",
    "X76n1517_004:0163c16": "帝與百僚。徒行四十里。迎還太極殿。建齋度人。大赦",
    "X76n1517_004:0163c17": "斷殺。自是蔬食斷慾(感通錄)。",
    "X76n1517_004:0163c18": "癸巳　魏延昌二年。西域勒那摩提。譯寶積經論二",
    "X76n1517_004:0163c19": "十四卷。宣武帝請講華嚴。忽於高座。見天神來云。天",
    "X76n1517_004:0163c20": "帝請講華嚴經。與都講維那等五人。同時於座而逝。",
    "X76n1517_004:0163c21": "見聞者。嘆未有也(感通錄)。",
    "X76n1517_004:0163c22": "丙申　天監十五年。越州隱岳寺石佛像。初釋僧護",
    "X76n1517_004:0163c23": "擬造十丈。齊建武中。僅成面璞而亡。次有僧淑。襲其",
    "X76n1517_004:0163c24": "功而未成至天監六年。吳郡陸咸夢僧云建安王感",
    "X76n1517_004:0164a01": "疾未瘳。能治剡縣石佛成就。必愈。咸經年稍忘。而僧",
    "X76n1517_004:0164a02": "復夢促之。乃啟建安王。王乃捨金委僧祐。專任像事。",
    "X76n1517_004:0164a03": "以十二年就功。是春方畢。座高五丈。而身十丈。像成。",
    "X76n1517_004:0164a04": "王疾乃瘳(僧史)。",
    "X76n1517_004:0164a05": "是年魏肅宗熈平元年。世宗作瑤光寺。未就。胡太后",
    "X76n1517_004:0164a06": "作石窟寺。又作永寧寺於宮側。而永寧工巧尤盛。有",
    "X76n1517_004:0164a07": "真金像高丈八尺。如中人者十。玉像二。又為九級浮",
    "X76n1517_004:0164a08": "圖。高九十餘丈。掘基及黃泉。獲金像三十二軀。太后",
    "X76n1517_004:0164a09": "以為嘉瑞。信法之徵也。飾制[王*(十/(罩-卓+衣))]奇。極世華美。上立剎",
    "X76n1517_004:0164a10": "復高十丈。剎表寶缾。容二十五斛。承露盤一十一重。",
    "X76n1517_004:0164a11": "皆金成之。永夜鈴鐸。聲聞十里。殿如太極殿。三門如",
    "X76n1517_004:0164a12": "端門。僧房千楹。珠玉錦繡。駭人心目。佛法之入中國。",
    "X76n1517_004:0164a13": "塔廟之盛華夏。皆曰閻浮未之有也。初成。明帝與太",
    "X76n1517_004:0164a14": "后共登視。宮中事如掌內。遂禁人登之○楊州刺史",
    "X76n1517_004:0164a15": "李崇上表。以為高祖遷都垂三十年。明堂未修。大紊",
    "X76n1517_004:0164a16": "荒廢。城闕府寺額以頹壞。非所以追隆堂構儀刑萬國",
    "X76n1517_004:0164a17": "也。今國子雖有學官之名。而無教授之實。何異免絲",
    "X76n1517_004:0164a18": "燕麥。南箕北斗。事不兩興。須有進退。宜罷尚方雕靡",
    "X76n1517_004:0164a19": "之作。省永寧土木之工。減瑤光材瓦之力。分石屈鐫",
    "X76n1517_004:0164a20": "琢之勞。及諸事非急者。於三時農隙。修此數條。使國",
    "X76n1517_004:0164a21": "容嚴顯。禮化興行。不亦休哉。太后雖優令答之。而終",
    "X76n1517_004:0164a22": "不用其言(通鑑)○魏胡太后好事佛。民多絕戶為沙門",
    "X76n1517_004:0164a23": "○高陽王友李瑒上言。三千之罪。莫大於不孝。不孝",
    "X76n1517_004:0164a24": "之大。無過絕嗣。豈得輕縱背禮之情。肆其向法之意。",
    "X76n1517_004:0164b01": "一身親老。棄家絕養。缺當世之禮。而求將來之益。孔",
    "X76n1517_004:0164b02": "子云。未知生。焉知死。安有棄堂堂之政。而從鬼教乎。",
    "X76n1517_004:0164b03": "又今南服未靜。眾役仍煩。百姓之情。實多避役。若復",
    "X76n1517_004:0164b04": "聽之。恐捐棄孝慈。比屋皆為沙門矣○都統僧暹等。",
    "X76n1517_004:0164b05": "忿瑒謂之鬼教。以為謗佛。泣訴於太后。后責之。瑒曰。",
    "X76n1517_004:0164b06": "天神地祇人鬼。傳曰。明則有禮樂。幽則有鬼神。然則",
    "X76n1517_004:0164b07": "明者為堂堂。幽者為鬼教。佛本出於人。名之為鬼。愚",
    "X76n1517_004:0164b08": "謂非謗。太后雖知瑒言為允。難違暹等之意。罸瑒金",
    "X76n1517_004:0164b09": "一兩(通鑑)。",
    "X76n1517_004:0164b10": "丁酉　十六年。凡造寺。勑蕭子雲飛帛。大書蕭字為",
    "X76n1517_004:0164b11": "扁。時人稱寺為蕭寺(國史補)○僧祐律師。自齊初大弘",
    "X76n1517_004:0164b12": "律法。梁武深相禮遇。凡僧事有疑。皆就審決。年衰。勑",
    "X76n1517_004:0164b13": "乘輿入內。為六宮受戒。王公貴戚。白黑門徒。一萬餘",
    "X76n1517_004:0164b14": "人。師有三藏記。法苑記。世界記。釋迦譜。弘明集。並行",
    "X76n1517_004:0164b15": "於世。",
    "X76n1517_004:0164b16": "己亥　天監十八年。會稽僧皎然。著高僧傳十四卷。",
    "X76n1517_004:0164b17": "始自漢永平。終于是歲。凡百五十餘載。百五十七人。",
    "X76n1517_004:0164b18": "附見者二百餘人(大藏)。",
    "X76n1517_004:0164b19": "是年四月八日。帝講慧約法師。於等覺殿。受菩薩戒。",
    "X76n1517_004:0164b20": "上屈萬乘之尊。伸在三之敬。暫屏袞服。恭受田衣。宣",
    "X76n1517_004:0164b21": "度淨儀。曲躬誠肅。復設無遮大會。朝野白黑十餘萬",
    "X76n1517_004:0164b22": "眾。香華伎樂。盛於斯時。自是約師入見。別施漆榻。上",
    "X76n1517_004:0164b23": "先作禮。然後就座。皇儲以下盡禮敬焉。因而大赦天",
    "X76n1517_004:0164b24": "下○詔曰。梵網經云。居帝王位者。應先受菩薩戒。故",
    "X76n1517_004:0164c01": "知貴為天子。富有四海。宜修身戒心以弘治道。朕思。",
    "X76n1517_004:0164c02": "若不受菩薩戒。豈能起慈悲心。行平等行。所以受持",
    "X76n1517_004:0164c03": "正法。在予不疑。欲以億兆蒼生。同資福慶。凡天下罪",
    "X76n1517_004:0164c04": "無輕重。咸赦除之。",
    "X76n1517_004:0164c05": "庚子歲　梁武帝普通元年　魏肅宗孝明帝正光",
    "X76n1517_004:0164c06": "元年。",
    "X76n1517_004:0164c07": "是年九月二十一日。天竺二十八祖菩提達磨大師",
    "X76n1517_004:0164c08": "至南海。廣州刺史蕭昂表聞。梁王武帝遣使詔迎。十",
    "X76n1517_004:0164c09": "一月一日。至金陵。帝問曰。朕自即位以來造寺寫經",
    "X76n1517_004:0164c10": "度僧不可勝紀。有何功德。師曰。並無功德。帝曰。何以",
    "X76n1517_004:0164c11": "無功德。師曰。此但人天小果。有漏之因。如影隨形。雖",
    "X76n1517_004:0164c12": "有非實。帝曰。如何是真功德。師曰。淨智妙圓。體自空",
    "X76n1517_004:0164c13": "寂。如是功德。不以世求。帝復問。如何是聖諦第一義。",
    "X76n1517_004:0164c14": "師云。廓然無聖。帝曰。對朕者誰。師曰不識。帝不領玄",
    "X76n1517_004:0164c15": "旨。師知機不契。十九日去梁。折芦渡江。二十三日北",
    "X76n1517_004:0164c16": "趍魏境。尋至雒邑。止於嵩山少林寺。終日面壁而坐",
    "X76n1517_004:0164c17": "人莫之測○師去後。武帝問誌公。公曰。陛下還識此",
    "X76n1517_004:0164c18": "人否。帝曰不識。公曰。此是觀音大士。傳佛心印。帝悔。",
    "X76n1517_004:0164c19": "即遣人追之。誌公曰。莫道遣使。合國人去。他亦不回",
    "X76n1517_004:0164c20": "矣(僧史)。",
    "X76n1517_004:0164c21": "魏孝明帝。是年加朝服大赦。命釋老兩宗上殿。齋訖",
    "X76n1517_004:0164c22": "侍中劉滕宣敕。請諸法師。與道士論議。時洛都融覺",
    "X76n1517_004:0164c23": "寺沙門曇無最。與道士姜斌對論。帝曰。佛與老子。同",
    "X76n1517_004:0164c24": "時不。姜斌曰。老子西入化胡成佛。出老子開天經。明",
    "X76n1517_004:0165a01": "是同時。最曰。老子周何王生。何年西入。斌曰。周定王",
    "X76n1517_004:0165a02": "三年九月十四夜生。簡王四年為守藏吏。敬王元年。",
    "X76n1517_004:0165a03": "八十五歲。見周德凌遲。與散關令尹喜西入明矣。最",
    "X76n1517_004:0165a04": "曰。佛當周昭王二十四年四月八日生。穆王五十二",
    "X76n1517_004:0165a05": "年二月十五日夜入滅。經三百四十五年。始到定王",
    "X76n1517_004:0165a06": "三年。老子方生。至敬王元年。凡經四百三十年。乃與",
    "X76n1517_004:0165a07": "尹喜西遁。此乃年載懸殊。無乃謬乎。斌曰。若如來言。",
    "X76n1517_004:0165a08": "出何文紀。最曰。周書異記。漢法本內傳。並有明文。斌",
    "X76n1517_004:0165a09": "曰。孔子制法聖人。當明於佛。逈無文誌。何耶。最曰。孔",
    "X76n1517_004:0165a10": "子三備經。佛之文言。出在中備。仁者識同管窺。覽不",
    "X76n1517_004:0165a11": "弘遠。何能自達。中書令元義宣勑道士姜斌論無宗",
    "X76n1517_004:0165a12": "旨。宜令下席。又議開天經是誰所說。中書侍郎魏収",
    "X76n1517_004:0165a13": "等。就觀取經。太傅蕭綜李寔等。一百七十人。讀訖劾",
    "X76n1517_004:0165a14": "奏曰。老子只著五千文。餘無言記。臣等所議。姜斌文",
    "X76n1517_004:0165a15": "詞乖謬。罪當惑眾。帝加斌極刑。菩提流支奏解。配流",
    "X76n1517_004:0165a16": "馬邑(魏史)○法師曇無最者。武安董氏。靈悟洞徹。學優",
    "X76n1517_004:0165a17": "程譽。為三寶之良將。即像法之金湯。對論有旨。聲勝",
    "X76n1517_004:0165a18": "魏史。公卿達儒降階設敬。佛法中興。惟其開務矣。",
    "X76n1517_004:0165a19": "魏主好游騁苑囿。不親視朝。過崇佛法。郊庿之事。多",
    "X76n1517_004:0165a20": "委有司。張溥惠上疏切諫。以為植不思之冥業。損巨",
    "X76n1517_004:0165a21": "費於生民。減祿削力。近供無事之僧。崇飾靈殿。遠邀",
    "X76n1517_004:0165a22": "未延之報。昧爽之臣。稽首於外。玄寂之眾。遨遊於內。",
    "X76n1517_004:0165a23": "愆禮忤時。人靈未穆。愚謂修朝夕之因。求祇劫之福。",
    "X76n1517_004:0165a24": "未若取萬國之懽心。以事其親。使天下和平。灾害不",
    "X76n1517_004:0165b01": "生也。伏願淑慎威儀。為萬邦作式。恭致郊庿之虔。親",
    "X76n1517_004:0165b02": "行朔望之禮。釋奠成均。竭心千畆。量撤僧寺不急之",
    "X76n1517_004:0165b03": "華。還復百官久折之秩。已造。務令簡約速成。未造者。",
    "X76n1517_004:0165b04": "一切不復更為。則孝悌可以通神明。德教可以光四",
    "X76n1517_004:0165b05": "海。節用愛人。法俗俱賴矣(通鑑)。",
    "X76n1517_004:0165b06": "辛丑　魏胡太后。熈平初。遣宋雲與比丘慧生。往西",
    "X76n1517_004:0165b07": "域求經冊。朞年至乾羅國。是冬回還。次年二月達洛",
    "X76n1517_004:0165b08": "陽。得佛經一百七十部。太后令諸路各建五級浮圖。",
    "X76n1517_004:0165b09": "諸王貴官各建寺於洛陽。相高壯嚴。太后數設齋會。",
    "X76n1517_004:0165b10": "施僧財物。動以萬計。賞賜左右無節。所費不貲(北史及通",
    "X76n1517_004:0165b11": "鑑)。",
    "X76n1517_004:0165b12": "癸卯　魏景明之初。世宗命宦者白整。為高祖文昭",
    "X76n1517_004:0165b13": "后。鑿二佛龕於龍門山。皆高百尺。永平中。劉滕復為",
    "X76n1517_004:0165b14": "世祖鑿一龕。至是二十四年。凡用一十八萬二千餘",
    "X76n1517_004:0165b15": "工。而尚未就。餘何為哉(通鑑)○司空任城王澄奏。昔高",
    "X76n1517_004:0165b16": "祖遷都。制城內唯聽置僧尼寺各一。餘皆置於城外。",
    "X76n1517_004:0165b17": "蓋以道俗殊歸。靜居塵外故也。正始三年。沙門統慧",
    "X76n1517_004:0165b18": "深。始違前禁。自捲詔不行。私謁彌眾。都城之中。寺踰",
    "X76n1517_004:0165b19": "五百。占奪民居。三分且一。屠沽塵穢。連比雜居。往者",
    "X76n1517_004:0165b20": "代北有法秀之謀。冀州有大乘之變。太和景明之制",
    "X76n1517_004:0165b21": "非圖。使緇素殊途。盖亦以防微杜漸。昔如來闡教。多",
    "X76n1517_004:0165b22": "依山林。今此僧徒戀着城邑。正以誘於利欲。不能自",
    "X76n1517_004:0165b23": "已。此乃釋氏之糟糠。法王之社鼠。內戒所不容。國史",
    "X76n1517_004:0165b24": "所共棄也。臣謂。都城內寺。未成可徙者。宜悉徙於郭",
    "X76n1517_004:0165c01": "外。僧不滿五十者。併小從大。外州亦準此。詔從之。然",
    "X76n1517_004:0165c02": "卒不能行○魏有天下。至於斯時。佛經流通。大進中",
    "X76n1517_004:0165c03": "國(通鑑)。",
    "X76n1517_004:0165c04": "何胤初侈於味。周顒遣書。勸令菜食。曰變之大者。莫",
    "X76n1517_004:0165c05": "過生死。生之重者。無逾性命。性命之於彼甚切。滋味",
    "X76n1517_004:0165c06": "之在我可賖。若三世理誣則可爾。若使此理果然。而",
    "X76n1517_004:0165c07": "受形未息。一往一來。生死常事。則傷心之慘行。亦自",
    "X76n1517_004:0165c08": "及。丈人於血味之類。雖不身踐。至於辰雁。夜鯉能不",
    "X76n1517_004:0165c09": "取備於屠門。財具之一經盜手。猶為廉士之所棄。性",
    "X76n1517_004:0165c10": "命之一啟金刀。寧復慈心之所忍。騶虞雖飢。非自死",
    "X76n1517_004:0165c11": "之草不食。聞其風者。豈不使人多愧。丈人得此有素。",
    "X76n1517_004:0165c12": "聊復片言啟發耳。胤由此絕血味。常遇異僧。受以大",
    "X76n1517_004:0165c13": "莊嚴論。世所未有者。晚入虎丘山。講維摩經。臨終夢",
    "X76n1517_004:0165c14": "見天女。六十餘人。列于堂前。寤猶見之。即沐浴衣冠。",
    "X76n1517_004:0165c15": "少頃而卒(舊史)。",
    "X76n1517_004:0165c16": "乙巳　普通六年。魏孝昌元年。西域使還。獲佛爪髮。",
    "X76n1517_004:0165c17": "髮青紺色。以物伸之。隨物長短。放之則旋屈為螺○",
    "X76n1517_004:0165c18": "魏明帝聞達磨道德孤高。緇白之眾。靡然趍向。聲震",
    "X76n1517_004:0165c19": "洛都。帝三屈詔命。師不出山。帝高之。遂賜二磨訥袈",
    "X76n1517_004:0165c20": "裟金銀器物若干。師皆遜去。凡三返。帝終授之(正宗記)",
    "X76n1517_004:0165c21": "魏孝昌元年。胡太后與魏主。各殿居處。太后對帝謂",
    "X76n1517_004:0165c22": "群臣曰。今隔絕我子母。不聽往來。復何用我為。我當",
    "X76n1517_004:0165c23": "出家於嵩居寺耳。因欲自下髮。帝與群臣。叩頭泣涕。",
    "X76n1517_004:0165c24": "殷勤苦請。乃止(通鑑)。",
    "X76n1517_004:0166a01": "丁未　大通元年。武帝於普通元年。作同泰寺。歷七",
    "X76n1517_004:0166a02": "寒暑。是歲完成。又聞大通門以對之。取其反語相恊。",
    "X76n1517_004:0166a03": "晨夕幸寺。出入是門(通鑑)。",
    "X76n1517_004:0166a04": "己酉　改中大通。魏孝莊永安二年。胡太后盡召肅",
    "X76n1517_004:0166a05": "宗後宮。皆令出家。太后亦自落髮(通鑑)。",
    "X76n1517_004:0166a06": "是年九月癸巳。上幸同泰寺。設四部無遮大會。上釋",
    "X76n1517_004:0166a07": "御服持法衣。行清淨行大捨。以便省為房。素床瓦器。",
    "X76n1517_004:0166a08": "乘小車。私人執役甲干。升講堂法座。為四部大眾。開",
    "X76n1517_004:0166a09": "涅槃經題。癸卯群臣以錢一億萬。祈白三寶。奉贖皇",
    "X76n1517_004:0166a10": "帝菩薩。僧眾默許。己巳。百辟詣寺東門。奉表請還宮",
    "X76n1517_004:0166a11": "(通鑑)。",
    "X76n1517_004:0166a12": "歲己酉。達磨大師。默坐九年。忽謂其徒曰。吾觀東南。",
    "X76n1517_004:0166a13": "有大乘氣。而來此土。傳法得人。西返時至。世尊正法",
    "X76n1517_004:0166a14": "眼藏。展轉授吾。吾今付汝。吾去後二百餘年。衣止不",
    "X76n1517_004:0166a15": "傳。法周沙界。潛符密契。千萬有餘。汝當闡化。勿輕未",
    "X76n1517_004:0166a16": "悟。一念回機。便同本有。乃往禹門山千聖寺。至十月",
    "X76n1517_004:0166a17": "初五日。端坐而逝。世壽一百五十。門人奉全身。葬熊",
    "X76n1517_004:0166a18": "耳山定林寺○明帝魏使宋雲西域回。遇師于葱嶺。",
    "X76n1517_004:0166a19": "手携隻履。翩翩獨往。雲問師何往。曰西天去。語雲曰。",
    "X76n1517_004:0166a20": "汝主已厭世矣。速歸。雲聞其語。而心忙然。急行歸朝。",
    "X76n1517_004:0166a21": "孝莊即位。具奏其事。有旨啟壙。唯空棺隻履。舉朝驚",
    "X76n1517_004:0166a22": "嘆。奉詔取履。於少林寺供養(傳灯載太和十九年卒。訛也。三國魏明帝丁未",
    "X76n1517_004:0166a23": "改太和。止六年。東晉癈帝改太和。自丙寅止庚午。止五年。豈有魏孝明十九年耶統紀)。○梁武",
    "X76n1517_004:0166a24": "帝聞師顯化。親製碑。刻于鍾山。其末云。嗟乎見之不",
    "X76n1517_004:0166b01": "見。逢之不逢。今之古之。悔之恨之。朕雖一个凡失。感",
    "X76n1517_004:0166b02": "師之於後云。至唐代宗。諡曰圓覺大師(釋通鑑)。",
    "X76n1517_004:0166b03": "梁昭明太子統。五歲通五經。十二於內省決獄。天性",
    "X76n1517_004:0166b04": "好佛。留心內典。躬自講說。凡釋部經論。披覽略遍。撰",
    "X76n1517_004:0166b05": "次法事儀注。及立三諦等義。自出宮二十年。不畜聲",
    "X76n1517_004:0166b06": "樂。唯法為樂。中大通三年。歲辛亥。四月卒。天下哭之。",
    "X76n1517_004:0166b07": "如喪考妣(梁史)。",
    "X76n1517_004:0166b08": "癸丑　五年二月二十六日。帝幸同泰寺。講金剛經。",
    "X76n1517_004:0166b09": "設無遮大會。自皇太子王侯已下百官。六百九十八",
    "X76n1517_004:0166b10": "人。義學僧等一千人。晝則同心聽受夜則更述制儀。",
    "X76n1517_004:0166b11": "其餘僧尼道士。女冠居士。五眾及外國使人。三十一",
    "X76n1517_004:0166b12": "萬九千六百四十二人。又武衛宿直。復數萬人。天監",
    "X76n1517_004:0166b13": "初誌公自持一麈尾扇及銕錫杖奉上。武帝亦未喻",
    "X76n1517_004:0166b14": "其意。至是三十餘年。乃鳴錫升堂。執扇講說者。抑有",
    "X76n1517_004:0166b15": "冥符。是講也。東儲啟請。止許七日。諸僧鑽仰。欲罷不",
    "X76n1517_004:0166b16": "能。更延二七。而請益之。乃終于三七日。解講之晨。正",
    "X76n1517_004:0166b17": "殿大像忽放光明。左右菩薩復續放光。帝躬虔禮。大",
    "X76n1517_004:0166b18": "眾咸矚。帝捨施錢銀絹物。直一千九十六萬。皇太子",
    "X76n1517_004:0166b19": "奉寶經凾布施。及六宮所捨。六百餘萬。時朝臣至于",
    "X76n1517_004:0166b20": "民庶。並各隨喜。錢一千一百一十四萬。",
    "X76n1517_004:0166b21": "甲寅　梁中大通六年○西魏孝武脩。永熈三年(自甲",
    "X76n1517_004:0166b22": "寅盡丙申。三主。三十二年)○東魏孝靜善見(天平元年迁都于鄴。自甲寅至庚午。十七",
    "X76n1517_004:0166b23": "年)。",
    "X76n1517_004:0166b24": "魏永寧寺浮圖。是年灾。觀者皆哭。聲振城闕。其塔孝",
    "X76n1517_004:0166c01": "昌二年大風發。屋寶缾隨墮。入地十餘丈。命更新。至",
    "X76n1517_004:0166c02": "是二月。為天震焚燼。經餘三月。其年五月。人從東萊",
    "X76n1517_004:0166c03": "郡至。見塔在海中。光明儼然。同觀者非一。俄而雲起。",
    "X76n1517_004:0166c04": "失其所在(感通錄)○是年傅大士遣弟子。傳[目*往]詣闕。奉",
    "X76n1517_004:0166c05": "書有詔。以閏十二月赴闕。帝聞大士神異。預鎻諸門。",
    "X76n1517_004:0166c06": "大士已知。預作大木槌一雙。先扣一門。諸門皆啟。直",
    "X76n1517_004:0166c07": "入正言殿。唱拜不從徑。登西國所貢寶榻。帝問大士。",
    "X76n1517_004:0166c08": "師事從誰。答曰。從無所從。師無所師。事無所事。設食",
    "X76n1517_004:0166c09": "竟。還鍾山定林寺。詔令資給。後至己未三月。大士再",
    "X76n1517_004:0166c10": "入都。武帝於壽光殿。共論真諦。傅曰。息而不滅。帝請",
    "X76n1517_004:0166c11": "講金剛經。大士揮案一下而起。帝不省。再請講。大士",
    "X76n1517_004:0166c12": "乃索拍板升座。唱四十九偈頌。終而去(士三至都本傳)。",
    "X76n1517_004:0166c13": "丁巳　東魏大統三年。定州孫敬德。事觀音甚虔。為",
    "X76n1517_004:0166c14": "賊橫引。遂妄招承。明日將決。夜夢僧教誦救苦觀音",
    "X76n1517_004:0166c15": "經千遍免苦。德方誦及半。有司執縛向市。旦行旦誦。",
    "X76n1517_004:0166c16": "臨刑斫之。刀折三段。皮肉不傷。凡三換刀。刀折如初。",
    "X76n1517_004:0166c17": "覧刑者問之。以事聞丞相高歡。歡為表請免死。德還",
    "X76n1517_004:0166c18": "家。僧頃上有三刀痕。今謂高王觀音經是也(齊書)。",
    "X76n1517_004:0166c19": "越之上虞縣李胤。掘地得佛牙像方二寸一邊十二",
    "X76n1517_004:0166c20": "軀一邊十五軀。巧刻妙絕。中有真形舍利六焉。奏上。",
    "X76n1517_004:0166c21": "未以為意。至戊午歲。胤衘愆縲紲東冶。舍利降在中",
    "X76n1517_004:0166c22": "署。光明顯發。大悲救苦。良有以哉。下詔以真形舍利。",
    "X76n1517_004:0166c23": "復現於世。幽顯皈心。因時布德。允叶人靈。宜承佛力",
    "X76n1517_004:0166c24": "弘茲寬大。凡天下罪無輕重。咸赦降之(弘明集)。",
    "X76n1517_004:0167a01": "辛酉　三月十二日。帝於華林園之重雲殿。講金字",
    "X76n1517_004:0167a02": "般若三慧經。太子王侯。宗室外戚百辟卿士。外域雜",
    "X76n1517_004:0167a03": "使。義學千僧。會眾莫不肅容觀聽。凡講二十三日。自",
    "X76n1517_004:0167a04": "開講迄於解座。設供普施。京師文武侍衛。並加莊賚",
    "X76n1517_004:0167a05": "焉(梁史)。",
    "X76n1517_004:0167a06": "帝常作淨業賦。其序有云。朕不噉魚肉。不與嬪侍同",
    "X76n1517_004:0167a07": "處。四十餘年。既不食眾生。無復殺害障。既不御內。無",
    "X76n1517_004:0167a08": "復欲惡障。除此二障。意識稍明。乃作淨業賦。其略云。",
    "X76n1517_004:0167a09": "觀人生之天性。抱妙氣而清靜。感外物以動。欲心攀",
    "X76n1517_004:0167a10": "緣而成眚。過常發於外塵。累必由於前境懷貪心而",
    "X76n1517_004:0167a11": "不厭。縱內意而自騁。耳留連於絲竹。眼轉移於五色。",
    "X76n1517_004:0167a12": "香氣馞起。觸鼻發識。舌之受味。甘口噉食。身之受觸。",
    "X76n1517_004:0167a13": "以自安怡。細腰纖手。弱骨豐肌。附身芳潔。觸體如脂。",
    "X76n1517_004:0167a14": "狂心迷惑倒想自欺。如是六塵。同障善道。方紫奪朱。",
    "X76n1517_004:0167a15": "如風靡草。抱感而生。與之偕老。隨逐無明。莫非煩惱。",
    "X76n1517_004:0167a16": "由是外清眼境。內淨心塵。與德相隨。與道為隣。見淨",
    "X76n1517_004:0167a17": "業之可愛。以不殺而為因。離欲惡而自脩。故無障於",
    "X76n1517_004:0167a18": "精神。患累已除。障礙亦淨。如久澄水。如新磨鏡。外照",
    "X76n1517_004:0167a19": "多像。內見眾病。既除客塵。返還自性。心清若水。志潔",
    "X76n1517_004:0167a20": "如雪。結縛既除。憂畏亦滅。與恩愛而長。違[(厂@?)*頁]生死。而",
    "X76n1517_004:0167a21": "永別(具見弘明集)。",
    "X76n1517_004:0167a22": "甲子　梁大同十年大士。寶公顯跡。四十餘年。名播",
    "X76n1517_004:0167a23": "寰宇。帝尊師之。一日問曰。朕社稷存亡久近。公自指",
    "X76n1517_004:0167a24": "其喉。及頸示之。蓋讖侯景也。又問繼吾後者誰。公曰。",
    "X76n1517_004:0167b01": "湖裏生塵(陳覇先生於湖州也)。後復詢社稷之事。公曰。貧道塔",
    "X76n1517_004:0167b02": "壞。陛下社稷隨滅。",
    "X76n1517_004:0167b03": "丙寅　中大同元年。公將示寂。帝出外。公詣內殿。然",
    "X76n1517_004:0167b04": "一燭付後閤。舍人以聞帝。帝歸見公出去。帝曰。師不",
    "X76n1517_004:0167b05": "復留矣。以後事囑我乎。回山以十二月六日入滅。壽",
    "X76n1517_004:0167b06": "九十三。奉勑造木塔于鍾山。獨龍崗王均撰紀德碑。",
    "X76n1517_004:0167b07": "並畢。帝忽思木塔。其能久乎。遂撤之。改創石塔。貴圖",
    "X76n1517_004:0167b08": "不朽。以應其讖也。折塔纔畢。侯景之兵至矣。誌公滅",
    "X76n1517_004:0167b09": "後。至宋太宗大平興國七年。降現城市。太宗降詔。避",
    "X76n1517_004:0167b10": "諱稱寶公。真宗大中祥符六年。加諡寶公道林真覺",
    "X76n1517_004:0167b11": "大師(一云。天監十三甲午歲。示寂。南史及事物紀厚)。楊文公談苑。記沙門",
    "X76n1517_004:0167b12": "寶公銅牌。記讖未來事云。有一真人在冀州。開口張",
    "X76n1517_004:0167b13": "弓在左邊。子子孫孫萬萬年。江南中主名其子。曰弘",
    "X76n1517_004:0167b14": "冀。吳越錢謬諸子皆連弘字。期以應之。而宋宣祖之",
    "X76n1517_004:0167b15": "諱。正當是也。",
    "X76n1517_004:0167b16": "同泰寺浮圖灾。上曰。此魔也。宜廣為佛事。群臣稱善。",
    "X76n1517_004:0167b17": "下詔曰。道高魔盛。行善障生。當窮茲木土。倍增往日。",
    "X76n1517_004:0167b18": "遂起十二層浮圖(通鑑)。",
    "X76n1517_004:0167b19": "己巳　大清三年四月。逆賊侯景陷臺城。懲求無已。",
    "X76n1517_004:0167b20": "帝憤之染疾。然齋戒不衰。念佛不輟。五月大漸。進膳",
    "X76n1517_004:0167b21": "不飡。久而索蜜。未至。遂崩于淨居殿。壽八十六○太",
    "X76n1517_004:0167b22": "宗簡文帝綱即位。",
    "X76n1517_004:0167b23": "帝雖億兆務殷。而卷不釋手。察好聽訟。明若通神。躬",
    "X76n1517_004:0167b24": "務儉約。體安菲素。外絕三驅之禮。內屏十鍾之宴。自",
    "X76n1517_004:0167c01": "非宗廣祭祀。及諸法事不許音樂。所謂道資人弘。理",
    "X76n1517_004:0167c02": "無虗授。事藉躬親。民信乃至。帝自受戒後。口味備斷。",
    "X76n1517_004:0167c03": "日止一食。菜羮糲飯而矣。或遇事繁。日移中則[口*敕]口",
    "X76n1517_004:0167c04": "以過。後宮侍御皆無羅綺。膳夫所掌。歲撤萬金。掖庭",
    "X76n1517_004:0167c05": "之費。年減巨億四千以上。便斷房室內殿。寢處衣衾",
    "X76n1517_004:0167c06": "率素布被。莞席草履。葛中闇室亦理衣冠。暑月未甞",
    "X76n1517_004:0167c07": "褰袒。便殿所居。略同沙門。傍無侍御。顧無玩具。左右",
    "X76n1517_004:0167c08": "唯經書卷軸。所對唯缾錫香爐。味旦坐朝日。肝乃息。",
    "X76n1517_004:0167c09": "夜尋法寶。明發不寐。所利唯人。所約唯己。誠起居之",
    "X76n1517_004:0167c10": "常事。乃禁中之實錄。自古帝王莫能爾也。由是一人",
    "X76n1517_004:0167c11": "履道。四方化之。國內普持六齋。兆民皆受八戒。每斷",
    "X76n1517_004:0167c12": "重罪。終日不擇。講解著辭。財法兼施。宮中佛像悉放",
    "X76n1517_004:0167c13": "光明。夜必澍雨。朝則晴霽。天地震動。異香滿融。舉國",
    "X76n1517_004:0167c14": "歸敬。咸希席脫。法事之盛。振古未有。靈異萬端。具如",
    "X76n1517_004:0167c15": "陸雲之序云耳○隱子論。或謂梁因佛而亡。蓋亦未",
    "X76n1517_004:0167c16": "之思耶。請以漢武校之。兩漢南北之君。享國年深。唯",
    "X76n1517_004:0167c17": "漢梁二武恢崇庠序。養育人材一也。漢學仙。梁學佛。",
    "X76n1517_004:0167c18": "所好亦一也。而漢武在位。五十四年。莫尊寵方士。壅",
    "X76n1517_004:0167c19": "曠萬機。窮兵黷武。帑廩整然。民有離心。而不敗者何",
    "X76n1517_004:0167c20": "也。漢未甞去兵也。梁末年漸踈將佐。去甲兵。此其所",
    "X76n1517_004:0167c21": "以先敗也。嵩公廣原教曰。教不可泥。道不可罔。過與",
    "X76n1517_004:0167c22": "不及。其為患一也。夫事有宜。理有至。從其宜而宜之。",
    "X76n1517_004:0167c23": "所以為聖人之教也。即其至而至之。所以為聖人之",
    "X76n1517_004:0167c24": "道也。梁之武帝。齊之文宜。反其宣而事教。不亦泥乎。",
    "X76n1517_004:0168a01": "魏周二君。泥其至而預道。不亦罔乎。此釋子之苟時。",
    "X76n1517_004:0168a02": "君之泥佛也如此。以是驗梁之泥教。不為不失。蓋學",
    "X76n1517_004:0168a03": "佛自有中道也。梁雖泥道為失。然不由是而致敗。其",
    "X76n1517_004:0168a04": "弊在乎弛武踈賢也。要之隆汙有定數。不可以苟延",
    "X76n1517_004:0168a05": "之也。自古君臣父子纂弑。狂盜內悔。何可勝紀。今曲",
    "X76n1517_004:0168a06": "言侯景之叛。而誣於佛何耶。共工之於伏羲。蚩尤之",
    "X76n1517_004:0168a07": "於黃帝。羿促之於夏楚。昭王不反。申之於周。弑幽勝",
    "X76n1517_004:0168a08": "廣之於秦。賈充成濟之於魏。劉石之於晉。爾朱之於",
    "X76n1517_004:0168a09": "元魏。祿山朱泚黃巢之於唐。何代而無侯景也。旦以",
    "X76n1517_004:0168a10": "子之殺父。如景之狂。何憚而不為哉。景雖陷臺城。不",
    "X76n1517_004:0168a11": "加弑逆於武帝。何可加訾乎。",
    "X76n1517_004:0168a12": "庚午　梁簡文大寶元年　西魏文帝大統十六年",
    "X76n1517_004:0168a13": "　北齊文帝高洋丞。受東魏禪。即位晉陽(自庚午盡丁酉。五主。",
    "X76n1517_004:0168a14": "一十八年)。",
    "X76n1517_004:0168a15": "簡文帝。委心妙法。遍覽玄章。撰法集二百卷。法寶聯",
    "X76n1517_004:0168a16": "璧四百餘篇。刺血寫般若十部。造資敬報恩二寺。然",
    "X76n1517_004:0168a17": "天姿高明。而德性柔懦。終為侯景所制。不能自立。亦",
    "X76n1517_004:0168a18": "時數使然也(卞正)○帝登重雲殿。侯景與帝禮佛。為誓",
    "X76n1517_004:0168a19": "云。自今君臣。兩無猜貳。臣固不負陛下。陛下亦不得",
    "X76n1517_004:0168a20": "負臣。",
    "X76n1517_004:0168a21": "北齊。顯祖文宣帝高洋。是年五月。受東魏孝靜帝禪",
    "X76n1517_004:0168a22": "即位。改元天保。帝佛慧早修。聖智罕測。既臨大祚。興",
    "X76n1517_004:0168a23": "隆佛教。明年詔曰。仰惟慈明。緝寧四海。欲報之德正",
    "X76n1517_004:0168a24": "覺。是憑諸鷙鳥傷生之類。宜放之山林。為太皇太后。",
    "X76n1517_004:0168b01": "建立寶塔。廢鷹師曹。為報德寺。",
    "X76n1517_004:0168b02": "從開闢以來。此至辛未歲。凡二百八十三代七十",
    "X76n1517_004:0168b03": "六萬二千四百一十五年○世尊般涅槃至此年。",
    "X76n1517_004:0168b04": "一千五百載。",
    "X76n1517_004:0168b05": "壬申　後梁世祖元帝繹。改承聖元年。即湘東王也。",
    "X76n1517_004:0168b06": "三月大敗侯景軍。景走尋為侯瑱殺之。十一月繹即",
    "X76n1517_004:0168b07": "位于江陵。是為世祖元帝。帝體性多能入微靈悟。造",
    "X76n1517_004:0168b08": "天居天宮二寺。每講法華經。解成寶論(卞正)。",
    "X76n1517_004:0168b09": "北齊。是年。詔僧稠禪師至京。帝躬舉大駕。出郊迎之。",
    "X76n1517_004:0168b10": "稠年過七十。神宇清曠。帝扶接入內。為說正理。拜受",
    "X76n1517_004:0168b11": "禪道。自是彌承請誨。篤敬殷重。因受菩薩戒。於是斷",
    "X76n1517_004:0168b12": "酒禁肉。放捨鷹鷂。去官畋漁。鬱成仁國。又斷天下屠",
    "X76n1517_004:0168b13": "殺。於是年三月。大勸民齋戒。官因私菜。葷辛悉除。稠",
    "X76n1517_004:0168b14": "留禁中。四十餘日。因辭還山。敕於鄴城建雲門寺居",
    "X76n1517_004:0168b15": "之。一日帝駕幸謁稠。稠床坐不迎。有讒於帝。帝將入",
    "X76n1517_004:0168b16": "寺。按其不敬。稠知之。預出二十里外候。帝及至。怪問",
    "X76n1517_004:0168b17": "其故。稠曰。恐身不淨穢污伽藍。在此候耳。帝愧悔無",
    "X76n1517_004:0168b18": "已。乃躬負稠身往寺。稠不受。帝曰。弟子負師。行遍天",
    "X76n1517_004:0168b19": "下。未足謝愆。因問弟子。前身曾作何等。答曰。曾作羅",
    "X76n1517_004:0168b20": "剎王。是以今猶好殺。即呪盆水。令帝自觀其形。果然。",
    "X76n1517_004:0168b21": "帝大驚。自是坐禪行道。尤銳於前。仍勑諸州。別置禪",
    "X76n1517_004:0168b22": "肆。令達定慧者。就而教授。國儲分為三分。一以供國。",
    "X76n1517_004:0168b23": "一以自用。一供三寶。自是徹情皈向。通古無倫。大起",
    "X76n1517_004:0168b24": "寺塔。僧尼滿於諸州。佛法東流。此焉盛矣(僧史)。",
    "X76n1517_004:0168c01": "甲戌　魏大統中。詔僧實禪師曰。師目麗重瞳。偏同",
    "X76n1517_004:0168c02": "虞舜。背隆傴僂。分似周公。德宇純懿。軌量難模。可昭",
    "X76n1517_004:0168c03": "玄三藏言為世寶(云云)。至是復以師才深德大。請為",
    "X76n1517_004:0168c04": "國三藏。自是陶化京華。久而愈盛(僧史)。",
    "X76n1517_004:0168c05": "初梁武帝造金像二軀。作重雲殿。禮事五十許年。至",
    "X76n1517_004:0168c06": "是江左未定。利害相雄。王僧辨乃遣杜龕典衛宮闕。",
    "X76n1517_004:0168c07": "龕性頑凶。欲毀二像為鋌。先令數人上三休閣。令鑱",
    "X76n1517_004:0168c08": "佛頂。鎚鑿始舉。二像一時回顧。所遣諸人臂不能舉。",
    "X76n1517_004:0168c09": "失瘖如醉。杜龕亦然。仍見金剛競來擊之。舉體洪爛。",
    "X76n1517_004:0168c10": "穿皮露骨而死(感通錄)。",
    "X76n1517_004:0168c11": "北齊文宣帝。大興佛法。天保中。道士陸脩靜。會梁武",
    "X76n1517_004:0168c12": "帝開運。天監三年下敕捨道崇佛。靜與門徒。叛入齊。傾",
    "X76n1517_004:0168c13": "散金玉。贈諸貴游。託以襟期。冀興道教。帝乃出勑。召",
    "X76n1517_004:0168c14": "諸沙門。與道士校術。道士呪諸沙門。衣鉢或轉。呪諸",
    "X76n1517_004:0168c15": "方梁。或橫或堅。沙門默無一對。士女貴賤。並以靜徒",
    "X76n1517_004:0168c16": "為勝。靜乃高談自矜。唱言。神通權設。抑挫強侮。沙門",
    "X76n1517_004:0168c17": "現一。我當現二。今薄示微術。並辭出退。事亦可見。帝",
    "X76n1517_004:0168c18": "命上統。令與靜捔試。上曰。方術小伎。俗儒之耻。況出",
    "X76n1517_004:0168c19": "世也。然天命相拒。豈得無言。可令最下座僧對之。時",
    "X76n1517_004:0168c20": "釋曇顯位居末席。酒醉酣盛。扶輿上座。因立而笑。語",
    "X76n1517_004:0168c21": "李宗云。向誇現術。一之與二。深有其致。即於座上翅",
    "X76n1517_004:0168c22": "一足而立曰。吾已現一。卿當現二。各無言對。顯曰。呪",
    "X76n1517_004:0168c23": "諸衣物飛舉者。試卿術耳。命取稠禪師衣鉢呪之。皆",
    "X76n1517_004:0168c24": "無動搖。帝勑十人舉之。不動如故。乃以衣置諸梁木。",
    "X76n1517_004:0169a01": "怗然無驗。諸道士相[(厂@?)*頁]無顏。猶以言辨為勝。乃曰。佛",
    "X76n1517_004:0169a02": "家自號為內則小也。詺道家為外則大也。顯應聲曰。",
    "X76n1517_004:0169a03": "天子處內。定小庶人矣。靜與其徒。緘口無言。文宣處",
    "X76n1517_004:0169a04": "座。自驗臧否。其徒求哀濟度。皆捨邪歸正。勑令剃染。",
    "X76n1517_004:0169a05": "曰號神仙者。並上三爵臺。令其投身飛游。悉委尸于",
    "X76n1517_004:0169a06": "地。偽妄斯伏。乃下詔曰。法門不二。真宗在一。求之正",
    "X76n1517_004:0169a07": "路。寂泊為本。祭酒道士。世中假妄俗人未悟。乃有秪",
    "X76n1517_004:0169a08": "崇。麴糵是味。清虗焉在。瞿晡斯甜。慈悲永隔。上異仁",
    "X76n1517_004:0169a09": "祠。下乖祭典。宜皆禁絕。不復遵事。頒勑遠近。咸使知",
    "X76n1517_004:0169a10": "聞。其道士歸依者。並付昭玄大統上法師。度聽出家。",
    "X76n1517_004:0169a11": "廣如別傳。于時齊境一心奉佛。國無兩事。迄于隋運",
    "X76n1517_004:0169a12": "○顯公者上統。揣其骨則千里驥足異世同駕。以皃",
    "X76n1517_004:0169a13": "取人。失之自古。則徒節玄黃矣。何能抗禦之哉。",
    "X76n1517_004:0169a14": "丙子　天保七年。齊文宣在晉陽。使人騎白馲駝向",
    "X76n1517_004:0169a15": "我寺。取經凾去。使問不知何寺。帝曰。但任駝行。自知",
    "X76n1517_004:0169a16": "寺處。日晚出城。駝行至急。奄然如睡。忽至一山。名曰",
    "X76n1517_004:0169a17": "冥寂。山半有寺。群沙彌曰。高洋駝來也。便引入寺。見",
    "X76n1517_004:0169a18": "一老僧。拜已。問曰。高洋作天子何似。曰聖明。曰爾來",
    "X76n1517_004:0169a19": "何為。曰令取經函。僧曰。洋在寺懶讀經。令北行東□",
    "X76n1517_004:0169a20": "是其房。可取凾與之。即乘駝而反。又如睡夢。奄至晉",
    "X76n1517_004:0169a21": "陽。以凾反命。帝不久行至谷口水井寺。有捨身癡人。",
    "X76n1517_004:0169a22": "不解語。忽語帝曰。我先行爾後來也(感通錄)。",
    "X76n1517_004:0169a23": "丙子　梁敬帝。大平元年。西魏恭帝。禪位于宇文覺。",
    "X76n1517_004:0169a24": "是為北周孝閔帝。十二月即位。",
    "X76n1517_004:0169b01": "丁丑　梁大平二年九月。敬帝禪位于陳高祖。",
    "X76n1517_004:0169b02": "論曰。觀梁之興。有以異於魏晉。觀梁之治。有以成今。",
    "X76n1517_004:0169b03": "於宋齊史。褒以斯文德。有此武功。始自湯武之師。終",
    "X76n1517_004:0169b04": "濟唐虞之業。此其實錄也。梁豈有慚德哉。武帝受命",
    "X76n1517_004:0169b05": "之後。數十年間。禮樂文物。為南朝冠。此梁之治。獨出",
    "X76n1517_004:0169b06": "於江在五朝。南北八代之右也。宋景文新史曰。梁蕭",
    "X76n1517_004:0169b07": "氏興江左。實有功在民。終無大惡。以寢微而亡。餘祉",
    "X76n1517_004:0169b08": "及其後裔。唐興得八業。宰相未聞。貶梁以好佛而致",
    "X76n1517_004:0169b09": "之也。文中子知之。故著中說曰。齋戒修而梁國亡。非",
    "X76n1517_004:0169b10": "釋迦之罪也。蓋疾史臣不知梁何以亡。爭以近跡。而",
    "X76n1517_004:0169b11": "引咎於佛矣。武帝不求賢才。擢用庸鄙。春秋既高。留",
    "X76n1517_004:0169b12": "神爼豆。泥情佛教。而在廷無諍臣矣。知子莫若父。況",
    "X76n1517_004:0169b13": "三蠧並殲。獨全養嗣正德。不即大戮使陰召逆。雛咫尺",
    "X76n1517_004:0169b14": "玉墀。鞠為茂草。故侯景得以稱名犯順。知梁有名將。",
    "X76n1517_004:0169b15": "棄而勿用。士不知戰。有可乘之機故也。何謂名將。王",
    "X76n1517_004:0169b16": "神念羊偘王僧辨侯瑱徐世譜陸法和。數子之才。梁",
    "X76n1517_004:0169b17": "不任之。杜僧明周文育侯僧都麥鐵杖等。皆有將材。",
    "X76n1517_004:0169b18": "梁不用之。反以資篡臣。湘東無御將之道。侯景未梟。",
    "X76n1517_004:0169b19": "而陳氏問鼎矣。梁室速傾。其患在此。而議者以為仁",
    "X76n1517_004:0169b20": "義禮樂戒律定慧不幸而亡梁。非也。仁義禮樂。堯舜",
    "X76n1517_004:0169b21": "三代。皆資而大治。不聞始而大亂也。所以亂者。其後",
    "X76n1517_004:0169b22": "嗣失德而已。戒律定慧。漢明帝求其人。與教傳世。二",
    "X76n1517_004:0169b23": "百載。唐太宗大興之。不害其為正觀之治。而傳世三",
    "X76n1517_004:0169b24": "百年。宋太祖大宗。大興佛教。其傳世三百餘年。以是",
    "X76n1517_004:0169c01": "明之。則佛不為王化之蠧。反以資於治也。夫言佛之",
    "X76n1517_004:0169c02": "亡梁者。殆非正論(隱子梁室論)。",
    "X76n1517_004:0169c03": "歷朝釋氏資鑑卷第四"
}