{
    "X84n1579_004:0046b04": "續指月錄卷四",
    "X84n1579_004:0046b06": "六祖下二十世",
    "X84n1579_004:0046b07": "臨濟宗",
    "X84n1579_004:0046b08": "臨安徑山無準師範禪師生於蜀之梓潼雍氏。九歲",
    "X84n1579_004:0046b09": "出家。長遊成都坐夏。請益坐禪之法於老宿堯首座。",
    "X84n1579_004:0046b10": "座曰。禪是何物。坐底是誰。師晝夜體究。一日如廁。提",
    "X84n1579_004:0046b11": "前話有省。明年往謁佛照光於育王。光問曰。何處人。",
    "X84n1579_004:0046b12": "師曰。劍州。光曰。帶得劍來麼。師隨聲便喝。光笑曰。者",
    "X84n1579_004:0046b13": "烏頭子也亂做。貧甚無貲剃髮。人皆以烏頭子呼之。",
    "X84n1579_004:0046b14": "久之復至靈隱。時破庵居第一座。同游石筍庵。庵之",
    "X84n1579_004:0046b15": "道者請益曰。胡孫子捉不住。願垂開示。先曰。用捉他",
    "X84n1579_004:0046b16": "作甚麼。如風吹水。自然成紋。師侍傍有省(牧雲門頌云城門失",
    "X84n1579_004:0046b17": "火臭煙熏殃及池魚尾盡焚無處更求三尺水直看振鬣上青雲○箬庵問頌云氣飲長虹已食牛血漫漫地",
    "X84n1579_004:0046b18": "照人愁因風吹火無多力春滿皇都四百州)○破庵先和尚過天童掃塔。",
    "X84n1579_004:0046b19": "師偕往。至瑞巖雲巢。留師分座。夜夢偉衣冠者。持把",
    "X84n1579_004:0046b20": "茅見受。翌日明州清涼專使至。師受請入院。見所謂",
    "X84n1579_004:0046b21": "伽藍神姓茅。衣冠狀貌。與疇昔所夢無異。陞堂開法。",
    "X84n1579_004:0046b22": "大闡宗風。繼遷焦山雪竇。被勑移育王。又三年嵩少",
    "X84n1579_004:0046b23": "林散席。以朝命主徑山。有旨召入內庭。師奏對詳明。",
    "X84n1579_004:0046b24": "上為色動。賜金襴僧伽黎。復宣詣慈明殿陞座說法。",
    "X84n1579_004:0046c01": "理宗垂簾而聽。賜佛鑑禪師號。師居徑山二十年。海",
    "X84n1579_004:0046c02": "眾雲騰。信施豐積。雖寺兩遭火厄。乃旋復旋興。為東",
    "X84n1579_004:0046c03": "南法席第一○師於寺前四十里。築室百楹。接待雲",
    "X84n1579_004:0046c04": "水。頟曰萬年正續。正續西數百步。結庵一區為歸藏。",
    "X84n1579_004:0046c05": "建閣以藏後先所賜御翰。東西供奉祖師與先世香",
    "X84n1579_004:0046c06": "火。遇始生日為飯僧佛事。以贊冥福。蓋蜀亂。師之先",
    "X84n1579_004:0046c07": "祀遂絕。祠奉以旌孝慕。上聞嘉歎○上堂。靈山指月。",
    "X84n1579_004:0046c08": "曹溪話月。遞代相傳。證龜成鼈。範上座。尋常一張口。",
    "X84n1579_004:0046c09": "挂在壁上。今日無端入者行戶。未免拈出多年歷日。",
    "X84n1579_004:0046c10": "說似諸人。且要郭大李二鄧四張三。知得江南兩浙。",
    "X84n1579_004:0046c11": "春寒秋熱○上堂。若論箇事。直是省要。柰何諸人自",
    "X84n1579_004:0046c12": "作艱難。自作障礙。所以尋常西廊東廊。見諸人和南",
    "X84n1579_004:0046c13": "問訊。山僧便乃低頭相接。其實無他。只要諸人識得",
    "X84n1579_004:0046c14": "長老。是西川隆慶府人氏。若也識得。便與諸人打些",
    "X84n1579_004:0046c15": "鄉談。說些鄉話。如今且未說你識得長老。且各自知",
    "X84n1579_004:0046c16": "得自家鄉貫也得。還知麼○湻祐戊申秋。師築室明",
    "X84n1579_004:0046c17": "月池上。榜曰退耕。三月旦日。陞堂示眾曰。山僧既老",
    "X84n1579_004:0046c18": "且病。無力得與諸人東語西話。今日勉強出來。將從",
    "X84n1579_004:0046c19": "前所說不到底。盡情向諸人面前抖擻去也。遂起身",
    "X84n1579_004:0046c20": "抖衣曰。是多少。便歸方丈。十五日集兩序區畫後事。",
    "X84n1579_004:0046c21": "親書遺表。言笑如平時。其徒以遺偈為請。乃執筆疾",
    "X84n1579_004:0046c22": "書曰。來時空索索去也赤條條。更要問端的。天台有",
    "X84n1579_004:0046c23": "石橋。移傾而逝。停龕二七日。上遣中使降香賜幣。奉",
    "X84n1579_004:0046c24": "全身葬於正續之側。塔曰圓照(臥龍先嗣)。",
    "X84n1579_004:0047a01": "江州雲居即庵慈覺禪師蜀人也。上堂。舉雪峰因閩",
    "X84n1579_004:0047a02": "王問。擬欲葢一所佛殿去時如何。峰曰。大王何不葢",
    "X84n1579_004:0047a03": "取一所空王殿。王曰。請師樣子。峰展兩手。雲門曰。一",
    "X84n1579_004:0047a04": "舉四十九。師頌曰。空王殿樣子。雪峰展兩手。添得老",
    "X84n1579_004:0047a05": "韶陽。一舉四十九。總是面南看北斗○讚船子和尚",
    "X84n1579_004:0047a06": "偈曰。三十餘年在藥山。鬼家活計豈能傳。當時不得",
    "X84n1579_004:0047a07": "夾山老。你且柰煩撑破船○師始登雲居。先一夕宿",
    "X84n1579_004:0047a08": "瑤田莊。夢伽藍安樂神告曰。師於此山。只有一粥之",
    "X84n1579_004:0047a09": "緣。明日午後到山。晚參罷。值堂中二僧相歐。以新到",
    "X84n1579_004:0047a10": "例遭擯逐。師竊訝之。後數年。雲居虗席。請師補處。師",
    "X84n1579_004:0047a11": "忻然承命。且徵前夢。至瑤田莊而寂(臥龍先嗣)。",
    "X84n1579_004:0047a12": "慶元大慈獨庵道儔禪師贈製鞋匠偈曰。透底工夫",
    "X84n1579_004:0047a13": "做已圓。須知密處自心傳。脚跟著地隨他轉。踏到驢",
    "X84n1579_004:0047a14": "年也未穿(臥龍先嗣)。",
    "X84n1579_004:0047a15": "臨安靈隱石田法薰禪師眉山彭氏子。初游石霜。禮",
    "X84n1579_004:0047a16": "雷遷塔。述偈曰。一念慈容元不隔。何須特地肆乖張。",
    "X84n1579_004:0047a17": "平高就下婆心切。惱得雷公一夜忙。師名由是大著。",
    "X84n1579_004:0047a18": "聞穹窿先道望。遂往叩。先一見知為法器。室中舉世",
    "X84n1579_004:0047a19": "尊拈華。迦葉微笑話。師曰。焦磚打著連底凍。赤眼撞",
    "X84n1579_004:0047a20": "著火柴頭。先異之。每於日用語默。不少假借。師於是",
    "X84n1579_004:0047a21": "決志依棲。與無準範。日相激礪。久乃辭去。復徧遊諸",
    "X84n1579_004:0047a22": "老門庭。咸稱賞之○後出世蘇之高峰。次遷寒山。鍾",
    "X84n1579_004:0047a23": "山虗席。廟堂奏師補處。寶慶初。遷淨慈。端平二年。復",
    "X84n1579_004:0047a24": "遷靈隱。上堂。一徑直。二周徧。衲僧會得。萬別千差。庭",
    "X84n1579_004:0047b01": "前閒縱目。春盡尚餘華。老胡不合過流沙。拍膝一下。",
    "X84n1579_004:0047b02": "便下座○湻祐甲辰三月望。示眾曰。但得本。莫愁末。",
    "X84n1579_004:0047b03": "喚什麼作本。喚什麼作末。松柏千年青。不入時人意。",
    "X84n1579_004:0047b04": "牡丹一日紅。滿城公子醉。山僧恁麼道。若有不肯底。",
    "X84n1579_004:0047b05": "是我同參。弟子師俊。繪師像求贊。有曰。末後一句。分",
    "X84n1579_004:0047b06": "付廚山。眾訝之。明日忽示疾。退歸寶壽。訣眾而逝。窆",
    "X84n1579_004:0047b07": "全身於院後(臥龍先嗣已上二人)。",
    "X84n1579_004:0047b08": "慶元天童滅翁天目文禮禪師杭之臨安人。姓阮氏。",
    "X84n1579_004:0047b09": "六歲攜籃隨母採桑。俄念攜之者誰邪。遂有出家志。",
    "X84n1579_004:0047b10": "年十六剃落。謁育王佛照光和尚。問恁麼來者。那箇",
    "X84n1579_004:0047b11": "是汝主人公。師豁然領肯。一日光問是風動。是旛動。",
    "X84n1579_004:0047b12": "者僧如何。師曰。物見主。眼卓豎。光曰。不是風動。不是",
    "X84n1579_004:0047b13": "旛動。甚處見祖師。師曰。揭却腦葢。光喜其俊邁。命典",
    "X84n1579_004:0047b14": "書記。久之返浙西。聽一心三觀於上天竺。時松源嶽",
    "X84n1579_004:0047b15": "唱道饒之薦福。室中問僧。不是風動。不是旛動。擬議",
    "X84n1579_004:0047b16": "即棒出。師聞之頓忘知解。遂往見之。蒙印可。得盡其",
    "X84n1579_004:0047b17": "旨。辭去。徧禮江淮間祖塔。時浙翁琰主蔣山。挽師分",
    "X84n1579_004:0047b18": "座○嘉定五年。約齋張公鎡。請師開法臨安。慧雲節",
    "X84n1579_004:0047b19": "齋趙公。慕師高行。微服過訪。師亦不問其姓名。與語",
    "X84n1579_004:0047b20": "終日而去。翌日奏請師住持淨慈。室中每舉南山筀",
    "X84n1579_004:0047b21": "筍。東海烏鱡話。學者擬議。師便打。莫有湊泊之者。僧",
    "X84n1579_004:0047b22": "問和尚見佛照時如何。師曰。石中有玉。曰見松源後",
    "X84n1579_004:0047b23": "如何。師曰。沙裏無油○有來上座入方丈曰。某甲有",
    "X84n1579_004:0047b24": "狀投和尚。師曰。對頭在那裏。來曰。和尚便是。師曰。老",
    "X84n1579_004:0047c01": "僧與汝有甚麼冤讐。來無語。師捉住曰。冤家冤家○",
    "X84n1579_004:0047c02": "新到僧至。師問汝名甚麼。僧曰智虎。師退身作怕勢。",
    "X84n1579_004:0047c03": "僧擬議。師便歸方丈(石杖鞏頌云白浪堆中下一鉤錦鱗紅尾尚悠悠漁翁不計竿",
    "X84n1579_004:0047c04": "頭事笑入蘆花萬傾秋)○師尤邃於易。諸儒大闡道學。師與之",
    "X84n1579_004:0047c05": "遊。直示心法。朱晦庵問毋不敬。師义手示之。楊慈湖",
    "X84n1579_004:0047c06": "問不欺之力。師答以偈曰。此力分明在不欺。不欺能",
    "X84n1579_004:0047c07": "有幾人知。要明象兔全提句。看取升階正笏時○師",
    "X84n1579_004:0047c08": "將入寂。謂侍者曰。誰與我造箇無縫塔。者曰。請師塔",
    "X84n1579_004:0047c09": "樣。師良久曰。盡力畫不出。遂怡然而去。闍維。弟子收",
    "X84n1579_004:0047c10": "舍利并遺骨。袝葬於應庵塔左。壽八十四(靈隱嶽嗣)。",
    "X84n1579_004:0047c11": "溫州江心石巖希璉禪師潮陽馬氏子。僧問昔日佛",
    "X84n1579_004:0047c12": "照光禪師。因宋孝宗宣問釋迦佛入山六年。所成何",
    "X84n1579_004:0047c13": "事。光曰。將謂陛下忘却。此意如何。師答以頌曰。大根",
    "X84n1579_004:0047c14": "大器大熏修。瞥轉機輪向上頭。萬億斯年惟一佛。雪",
    "X84n1579_004:0047c15": "山元不隔龍樓(靈隱嶽嗣)。",
    "X84n1579_004:0047c16": "台州瑞巖佛日雲巢巖禪師作經題八字偈曰。以字",
    "X84n1579_004:0047c17": "不成八字非。當陽拈起大家知。釋迦老子舌無骨。黃",
    "X84n1579_004:0047c18": "葉將來嚇小兒○頌靈雲見桃華話曰。三月桃華爛",
    "X84n1579_004:0047c19": "熳紅。靈雲打失主人翁。隨邪逐惡玄沙老。半是真情",
    "X84n1579_004:0047c20": "半脫空(靈隱嶽嗣)。",
    "X84n1579_004:0047c21": "華藏無礙覺通禪師青苗會上堂。破一微塵出大經。",
    "X84n1579_004:0047c22": "鳶飛魚躍更分明。不將眼看將心看。已是重敲火裏",
    "X84n1579_004:0047c23": "冰。淹黑豆。昧平生。直須劫外話豐登。繰成白雪桑重",
    "X84n1579_004:0047c24": "綠。割盡黃雲稻正青(靈隱嶽嗣)。",
    "X84n1579_004:0048a01": "臨安淨慈谷源道禪師舉丹霞然初參石頭。剗佛殿",
    "X84n1579_004:0048a02": "前草公案。頌曰。石頭剗草驗英豪。懵懂丹霞眼不高。",
    "X84n1579_004:0048a03": "若解轉身行活路。至今應不累兒曹(靈隱嶽嗣)。",
    "X84n1579_004:0048a04": "湖州道場北海悟心禪師舉黃檗在鹽官殿上禮佛",
    "X84n1579_004:0048a05": "次。時唐宣宗為沙彌問曰。不著佛求。不著法求。不著",
    "X84n1579_004:0048a06": "僧求。長老禮拜。當何所求。檗曰。不著佛求。不著法求。",
    "X84n1579_004:0048a07": "不著僧求。常禮如是事。彌曰。用禮何為。檗便掌。彌曰。",
    "X84n1579_004:0048a08": "太麤生。檗曰。者裏是什麼所在。說麤說細。隨後又掌。",
    "X84n1579_004:0048a09": "頌曰。曾施三掌觸君王。佛法何曾有寸長。麤行沙門",
    "X84n1579_004:0048a10": "封斷際。至今無地著慚惶。舉唐文宗蛤蜊因緣頌曰。",
    "X84n1579_004:0048a11": "合水和泥底事忙。被渠點破大乖張。雖然契得君王",
    "X84n1579_004:0048a12": "意。爭柰全身入鑊湯(靈隱嶽嗣)。",
    "X84n1579_004:0048a13": "慶元雪竇大歇仲謙禪師義烏應氏子。幼見傅大士",
    "X84n1579_004:0048a14": "心王銘。矢志出家。初參息庵。庵器而抑之曰。汝儒者",
    "X84n1579_004:0048a15": "習氣不除。焉能學道。要到大休大歇田地。如木偶人",
    "X84n1579_004:0048a16": "去。師蒙激發。益自奮勵。朝夕不解。一日忽然有省。遂",
    "X84n1579_004:0048a17": "以大歇自名。後參松源嶽。一日室中舉祕魔擎义話。",
    "X84n1579_004:0048a18": "師豁然大悟○上堂。舉應庵華和尚。問密庵傑。如何",
    "X84n1579_004:0048a19": "是正法眼。傑曰。破沙盆。華頷之。頌曰。白玉琢成泥彈",
    "X84n1579_004:0048a20": "子。黃金鑄就鐵崑崙。千年滯貨無人買。未免如今累",
    "X84n1579_004:0048a21": "子孫(靈隱嶽嗣)。",
    "X84n1579_004:0048a22": "諾庵肇禪師華亭懷古偈曰。活計都盧一釣舟。錦鱗",
    "X84n1579_004:0048a23": "入手便抽頭。我來不覩師親訓。柳岸依依蘸碧流(靈隱",
    "X84n1579_004:0048a24": "嶽嗣)。",
    "X84n1579_004:0048b01": "湖州道場運庵普巖禪師題趙州像贊曰。無端提起",
    "X84n1579_004:0048b02": "七斤衫。多少禪人著意參。盡向青州做窠窟。不知春",
    "X84n1579_004:0048b03": "色在江南(靈隱嶽嗣)。",
    "X84n1579_004:0048b04": "蘇州虎丘蒺藜曇禪師初住四明延慶。遷蘇之穹窿。",
    "X84n1579_004:0048b05": "後至虎丘。上堂。舉僧問香林。如何是衲衣下事。林曰。",
    "X84n1579_004:0048b06": "臘月火燒山。師曰。兔子何曾離得窟。若有人問延慶",
    "X84n1579_004:0048b07": "如何是衲衣下事。只對他道。就船買得魚偏美。踏雪",
    "X84n1579_004:0048b08": "沽來酒倍香○上堂。念念釋迦出世。時時彌勒下生。",
    "X84n1579_004:0048b09": "頓超天地未分之前。不歷階梯。掀翻寶所。便恁麼去。",
    "X84n1579_004:0048b10": "可以開無量法門。可以演百千妙義。驀拈拄杖卓一",
    "X84n1579_004:0048b11": "下曰。無量法門。百千妙義。盡向者裏百雜碎了也。還",
    "X84n1579_004:0048b12": "知虎丘落處麼。靠拄杖。祖禰不了。殃及子孫(靈隱嶽嗣)。",
    "X84n1579_004:0048b13": "台州瑞巖少室光睦禪師上堂。舉曹山霞禪師。因僧",
    "X84n1579_004:0048b14": "侍立次。山曰。道者可煞熱。曰是。山曰。祇如熱向甚麼",
    "X84n1579_004:0048b15": "處回避。曰向鑊湯爐炭裏回避。山曰。祇如鑊湯爐炭",
    "X84n1579_004:0048b16": "裏。又作麼生回避。曰眾苦不能到。師頌曰。瞎却頂門",
    "X84n1579_004:0048b17": "三隻眼。鑊湯爐炭裏優遊。若言眾苦不能到。端的何",
    "X84n1579_004:0048b18": "曾有地頭(靈隱嶽嗣)。",
    "X84n1579_004:0048b19": "鎮江金山掩室善開禪師上堂。舉密庵破沙盆話。頌",
    "X84n1579_004:0048b20": "曰。法眼拈來早自謾。無端錯對破沙盆。而今徧界難",
    "X84n1579_004:0048b21": "遮掩。殃害叢林及子孫(靈隱嶽嗣)。",
    "X84n1579_004:0048b22": "明州雪竇無相範禪師上堂。舉趙州和尚曰。纔有是",
    "X84n1579_004:0048b23": "非。紛然失心。還有答話分也無。僧舉似洛浦。浦扣齒。",
    "X84n1579_004:0048b24": "又舉似雲居。居曰。何必。僧回舉似趙州。州曰。南方大",
    "X84n1579_004:0048c01": "有人喪身失命。僧曰。請和尚舉。趙州方舉前話。僧指",
    "X84n1579_004:0048c02": "旁僧曰。者箇師僧喫却飯了。作恁麼語話。師頌曰。坐",
    "X84n1579_004:0048c03": "底見立底。立底見坐底。咄哉老趙州。白日眼見鬼(靈隱",
    "X84n1579_004:0048c04": "嶽嗣)。",
    "X84n1579_004:0048c05": "祕監陸游居士字務觀。號放翁。山陰人。常謁松源嶽",
    "X84n1579_004:0048c06": "和尚於靈隱。從容問曰。心傳之學。可得聞乎。嶽曰。既",
    "X84n1579_004:0048c07": "是心傳。豈從聞得。士點首默契。遂呈偈曰。幾度驅車",
    "X84n1579_004:0048c08": "入帝京。逢僧一例眼雙青。今朝始見宗門別。說有無",
    "X84n1579_004:0048c09": "言要眼聽(靈隱嶽嗣共十四人)。",
    "X84n1579_004:0048c10": "臨安徑山癡絕道冲禪師武信長江荀氏子。母郭。生",
    "X84n1579_004:0048c11": "而豐上短下。資性絕人。稍長以進士業應詔不第。遂",
    "X84n1579_004:0048c12": "出家。遊歷講肆。習經論。紹熙壬子。出峽回翔荊楚間。",
    "X84n1579_004:0048c13": "時曹源生出世妙果。師造見。耹入門語有省。參堂俾",
    "X84n1579_004:0048c14": "侍香。朝夕老拳痛棒不少貸。平生知見。至是多無影",
    "X84n1579_004:0048c15": "響。生徙龜峰。師侍行。又三年。以偈辭游浙。有尚餘窮",
    "X84n1579_004:0048c16": "相一雙手。西向諸方痒處爬之句。初應嘉禾光孝。道",
    "X84n1579_004:0048c17": "聞於朝。忠獻衛王以堂帖除蔣山。蔣山諸莊。皆瀕江",
    "X84n1579_004:0048c18": "易澇。下田多無收。師忍飢鳴道。行乞養士。居十有三",
    "X84n1579_004:0048c19": "載無倦色○嘉熙己亥。侍郎東畎曹公豳帥閩。聞師",
    "X84n1579_004:0048c20": "道望。以鼓山來聘未行。雪峰牒至。領事半年。而天童",
    "X84n1579_004:0048c21": "詔下。眾集如海。育王虗席。攝住持事。往來兩山○上",
    "X84n1579_004:0048c22": "堂。天童用底來。育王用不著。育王用底歸。天童用不",
    "X84n1579_004:0048c23": "著。雖然如是用不著。不著處用有餘。一箭雙鵰隨手",
    "X84n1579_004:0048c24": "落○結夏上堂。圓覺伽藍。塵塵有路。坐斷去來。頓空",
    "X84n1579_004:0049a01": "今古。那裏十三。者邊十五。後先不差毫髮許。堪笑黃",
    "X84n1579_004:0049a02": "面瞿曇。至今不知落處○遷徑山。一日忽陞座辭眾。",
    "X84n1579_004:0049a03": "舉世尊臨入涅槃。告眾曰。汝等善觀吾紫磨金色之",
    "X84n1579_004:0049a04": "身。瞻仰取足。毋令後悔。今日即有。明日即無。師曰。世",
    "X84n1579_004:0049a05": "尊四十九年。作盡伎倆。及至臨行之際。求生不得。求",
    "X84n1579_004:0049a06": "死不得。山僧今日要行便行。要去便去。八臂那吒攔",
    "X84n1579_004:0049a07": "不住。至夜分起坐。移傾而逝。壽八十二。茶毗舍利五",
    "X84n1579_004:0049a08": "色無數。遵遺命奉骨歸葬金陵玉山庵。學者分其半",
    "X84n1579_004:0049a09": "塔於菖蒲田(薦福生嗣)。",
    "X84n1579_004:0049a10": "臨安淨慈清溪沅禪師上堂。達磨西來。一坐具地。被",
    "X84n1579_004:0049a11": "他神光禮了三拜。一時占了。致令後代兒孫。各自分",
    "X84n1579_004:0049a12": "疆列界。衲僧家撥草瞻風。朝吳暮越。南天台。北五臺。",
    "X84n1579_004:0049a13": "拄杖頭。草鞋底。還曾踏著也未。良久曰。切忌踏著(天童",
    "X84n1579_004:0049a14": "鏡嗣)。",
    "X84n1579_004:0049a15": "荊州公安虎溪錫禪師上堂。心心淺處實甚深。道道",
    "X84n1579_004:0049a16": "幽遠無人到。急行踏不著。緩行成錯過。少林幾坐華",
    "X84n1579_004:0049a17": "木春。卻憶西來胡達磨(天童鏡嗣)。",
    "X84n1579_004:0049a18": "福州西禪月潭圓禪師開爐上堂。人人盡守甕中天。",
    "X84n1579_004:0049a19": "地覆天翻我不然。直下一槌星火迸。螺江燒卻謝郎",
    "X84n1579_004:0049a20": "船○讚豬頭和尚曰。血淋淋。古佛心。幾回提起。誰是",
    "X84n1579_004:0049a21": "知音(天童鏡嗣)。",
    "X84n1579_004:0049a22": "慶元育王寂窗有照禪師福之閩縣鄧氏子。時枯禪",
    "X84n1579_004:0049a23": "鏡唱道怡山。師往見之。一日鏡問曰。自從一見桃華",
    "X84n1579_004:0049a24": "後。直至如今更不疑。那裏是他不疑處。師大笑趨出。",
    "X84n1579_004:0049b01": "鏡深肯之。鏡遷靈隱。師掌內記。以老母歸省。閩帥趙",
    "X84n1579_004:0049b02": "公汝愚。請師開法東山大乘。移福之黃檗○朝命補",
    "X84n1579_004:0049b03": "江心。後遷玉几。適災變。竭力興建。聞奏朝廷。降金帛",
    "X84n1579_004:0049b04": "鼎建舍利寶塔。上堂。六塵不惡。還同正覺。鵶鳴鵶鵶。",
    "X84n1579_004:0049b05": "鵲噪鵲鵲。江北江南。潮生潮落。春風三月華草香。善",
    "X84n1579_004:0049b06": "財何處尋樓閣。喝(天童鏡嗣)。",
    "X84n1579_004:0049b07": "泉州法石愚谷元智禪師長溪薛氏子。參天童有省。",
    "X84n1579_004:0049b08": "呈山居偈曰。栗色伽黎千百結。倚松捫腹看雲飛。有",
    "X84n1579_004:0049b09": "人問我居山趣。向道春深筍蕨肥○咸湻丙寅正月。",
    "X84n1579_004:0049b10": "趺坐書偈而逝。塔全身於鼓山南院(天童鏡嗣)。",
    "X84n1579_004:0049b11": "報恩太古先禪師上堂。若論此事。不涉心思意想。非",
    "X84n1579_004:0049b12": "干默照忘懷。要得洞然明白。須是汗下一回。且道汗",
    "X84n1579_004:0049b13": "下後如何。驀喚侍者。將扇子來○上堂。衲僧家游方",
    "X84n1579_004:0049b14": "行脚。撥草瞻風。第一須識路徑始得。路徑不錯。東西",
    "X84n1579_004:0049b15": "南北。到處為家。稍涉迂回。五里單牌。十里雙堠。那裏",
    "X84n1579_004:0049b16": "更在那裏。擲下拄杖云。看脚下(天童鏡嗣)。",
    "X84n1579_004:0049b17": "岊翁湻禪師久參鏡和尚得契。佛誕日偈曰。毗嵐毒",
    "X84n1579_004:0049b18": "種毒華開。添得雲門醉後杯。今日河風橋色惡。淡煙",
    "X84n1579_004:0049b19": "疎雨洗黃梅(雜毒海載此偈是西嵒作未知何據○天童鏡嗣已上七人)。",
    "X84n1579_004:0049b20": "平江虎丘雙杉元禪師舉宋太宗夢神人勸發菩提",
    "X84n1579_004:0049b21": "心。次日問廷臣。菩提心作麼生發。羣臣無對。雪竇代",
    "X84n1579_004:0049b22": "曰。實為今古罕聞。別峰印代曰。王言如絲。其出如綸。",
    "X84n1579_004:0049b23": "師頌曰。萬里謳歌聖化成。條風塊雨樂樵耕。不因嵩",
    "X84n1579_004:0049b24": "嶽三呼後。無象誰知真太平○冷泉兩廊畫壁頌曰。",
    "X84n1579_004:0049c01": "一一塵中堅密身。改頭換面轉精神。誰知東壁打西",
    "X84n1579_004:0049c02": "壁。總是靈山會上人(隱靜柔嗣)。",
    "X84n1579_004:0049c03": "臨安徑山元叟行端禪師臨海之何氏子。世業儒。母",
    "X84n1579_004:0049c04": "陳。師生而秀拔。幼不茹葷。十二出家。十八受具。一切",
    "X84n1579_004:0049c05": "文字。不由師授。初參藏叟珍於徑山。珍問甚處人。師",
    "X84n1579_004:0049c06": "曰台州。珍便喝。師展坐具。珍又喝。師收坐具。珍曰。放",
    "X84n1579_004:0049c07": "汝三十棒。參堂去。師於言下豁然頓悟○一日侍立",
    "X84n1579_004:0049c08": "次。珍曰。吾泉南無僧。師曰。和尚聻。珍便棒。師接住曰。",
    "X84n1579_004:0049c09": "莫道無僧好。珍頷之。命入侍司。洎珍告寂。師至淨慈。",
    "X84n1579_004:0049c10": "嘗自稱寒拾里人。徑山請居第一座○大德庚子。特",
    "X84n1579_004:0049c11": "旨賜號慧文正辨禪師○皇慶壬子。遷靈隱。有旨設",
    "X84n1579_004:0049c12": "水陸大會於金山。命師陞座說法。事竣入覲。加賜佛",
    "X84n1579_004:0049c13": "日普照。陛辭南歸。養靜於梁渚之西丘○至治壬戌。",
    "X84n1579_004:0049c14": "徑山虗席。請師補處。師三被金襴之賜。二十年來。足",
    "X84n1579_004:0049c15": "不越閫。而慕其道者鱗集。至無所容。師嘗勘一新到",
    "X84n1579_004:0049c16": "曰。何方聖者。甚處靈祇。僧曰。臨朕碪。師曰。杜撰禪和。",
    "X84n1579_004:0049c17": "如麻似粟。參堂去○又勘一僧曰。棋盤石。研破你腦",
    "X84n1579_004:0049c18": "門。盋盂池。浸爛你脚板。僧擬答。師便喝○又勘一僧",
    "X84n1579_004:0049c19": "曰。擘開華嶽連天秀。放出黃河徹底清。即且置。平實",
    "X84n1579_004:0049c20": "地上道將一句來。僧擬開口。師便打。師以呵叱怒罵",
    "X84n1579_004:0049c21": "為慈誘之誨。以不近人情。行大公之道。師之利他皆",
    "X84n1579_004:0049c22": "陰為之。沒齒不言○至正辛巳八月四日。示微疾。問",
    "X84n1579_004:0049c23": "侍者曰。呼之曾已休。吸之尚未捨。寄語諸苦源。來者",
    "X84n1579_004:0049c24": "不來者。如何是來者不來者。侍無語。師良久曰。後五",
    "X84n1579_004:0050a01": "日看。至期沐浴更衣。書偈訣眾曰。本無生滅。焉有去",
    "X84n1579_004:0050a02": "來。冰河發燄。鐵樹華開。投筆垂一足而化。留龕七日。",
    "X84n1579_004:0050a03": "顏色如生。全身葬於寂照塔院(徑山珍嗣)。",
    "X84n1579_004:0050a04": "溫州江心一山了萬禪師族臨川金氏。貌瘠而弱。年",
    "X84n1579_004:0050a05": "十五。業文有聲。祝髮日。芝產戶樞。及游方。值東叟領",
    "X84n1579_004:0050a06": "南屏。命師掌記。偶經神祠。見紙灰旋起。脫然忘所證。",
    "X84n1579_004:0050a07": "亟以白叟。叟詰之。遂蒙印可。遊天台。眾請開法寒巖。",
    "X84n1579_004:0050a08": "瓣香嗣東叟。踰三年。遷仙居紫籜。又十年遷疏山。又",
    "X84n1579_004:0050a09": "十年住江心。少不適意。輒棄去。寺眾數百。懇留涕泣",
    "X84n1579_004:0050a10": "而莫之留。會廬山月澗明公。遣舟迎師歸東溪。明公",
    "X84n1579_004:0050a11": "示寂。開先之眾。復以請。師力却之○上堂。拈拄杖。此",
    "X84n1579_004:0050a12": "拄杖子。西天四七。東土二三。天下老和尚拈弄不出。",
    "X84n1579_004:0050a13": "今日落在開先手裏。無頭無尾。能放能收。離相離名。",
    "X84n1579_004:0050a14": "能縱能奪。雖然如是。也只為中下之機。忽遇上上人",
    "X84n1579_004:0050a15": "來時如何。以拄杖畫一畫。放過一著○皇慶元年。遘",
    "X84n1579_004:0050a16": "疾危坐。不近醫藥。閱七日。命具浴更衣。書訣眾語。泊",
    "X84n1579_004:0050a17": "然而逝。闍維收五色舍利如菽。目睛不燼。鎔以烈燄。",
    "X84n1579_004:0050a18": "益晶瑩。齒牙頂骨。錚然有聲。時改作豫章烏遮塔。江",
    "X84n1579_004:0050a19": "西行省丞相幹赤。命以舊藏世尊舍利奉於中。而遣",
    "X84n1579_004:0050a20": "使分師之目睛舍利。貯之銀盒陪葬焉。餘骼舍利。分",
    "X84n1579_004:0050a21": "葬東溪(淨慈頴嗣)。",
    "X84n1579_004:0050a22": "慶元奉化岳林栯堂益禪師溫州人。上堂。古者道。我",
    "X84n1579_004:0050a23": "者裏無法與人。只是據款結案。彰聖者裏亦無法與",
    "X84n1579_004:0050a24": "人。亦不據款結案。拈拄杖。如何是佛。赤脚踏蓮華。如",
    "X84n1579_004:0050b01": "何是佛向上事。雕梁畫棟。擲下拄杖。便歸方丈○上",
    "X84n1579_004:0050b02": "堂。五千四十八卷。只作一句道卻。遂起身曰。立地待",
    "X84n1579_004:0050b03": "諸人搆取。便下座○臨終偈曰。八十三年。什麼巴鼻。",
    "X84n1579_004:0050b04": "柏樹成佛。虗空落地。茶毗舍利瑩然。齒牙數珠不壞。",
    "X84n1579_004:0050b05": "(淨慈頴嗣)。",
    "X84n1579_004:0050b06": "婺州雙林雲屋自閒禪師括蒼葉氏子。烏巨行禪師",
    "X84n1579_004:0050b07": "之九世孫也。初參荊叟珏於靈隱。次謁東叟穎於淨",
    "X84n1579_004:0050b08": "慈。掌記室。一日因撰佛成道疏曰。發見精於午夜。叟",
    "X84n1579_004:0050b09": "曰。何不道泯見精於午夜。師不覺股栗汗下。如發蒙",
    "X84n1579_004:0050b10": "蔀。徹見叟垂手為人處。後出世雙林。遷智者。皇慶壬",
    "X84n1579_004:0050b11": "子十月二十五日。與客語笑次。忽命侍僧取筆書偈",
    "X84n1579_004:0050b12": "而逝(淨慈頴嗣已上三人)。",
    "X84n1579_004:0050b13": "枯木榮禪師讚三祖偈曰。夙恙纏身世莫醫。家貧遭",
    "X84n1579_004:0050b14": "劫更堪悲。誰知覓罪了無處。正是賊歸空屋時(無方安嗣)。",
    "X84n1579_004:0050b15": "臨安徑山佛智晦機元熈禪師豫章唐氏子。師與兄",
    "X84n1579_004:0050b16": "元齡。俱習進士業。元齡既登第。師從西山明公祝髮。",
    "X84n1579_004:0050b17": "將遊方。其母具白金為裝。師謂財足喪志。即善言辭",
    "X84n1579_004:0050b18": "之。聞物初觀闡化玉几。往依之。觀與語驚異。留侍左",
    "X84n1579_004:0050b19": "右○至元間總統楊璉真如。奉旨取育王舍利。躬詣",
    "X84n1579_004:0050b20": "師求記述舍利始末。因招與俱。師曰。我有老母。兵後",
    "X84n1579_004:0050b21": "存亡不可知。遂辭歸江西。元齡先以臨江通判。從文",
    "X84n1579_004:0050b22": "丞相起兵死難。獨母在堂。師奉之以孝聞○元貞二",
    "X84n1579_004:0050b23": "年。出主百丈。居十有二載。至大初。應淨慈請入院日",
    "X84n1579_004:0050b24": "行中書省。行宣政院官屬。悉迎請發揚宗旨。四方英",
    "X84n1579_004:0050c01": "衲。一時輻輳○上堂。獨坐大雄峰。寒灰撥不紅。一星",
    "X84n1579_004:0050c02": "螢火出。孤鶴過遼東○結制上堂。以手作結布袋勢",
    "X84n1579_004:0050c03": "曰。南山今日結卻布袋口了也。汝等諸人。各各於其",
    "X84n1579_004:0050c04": "中身心安居。平等性智。忽有箇衝開碧落。撞倒須彌",
    "X84n1579_004:0050c05": "底。莫道結子不堅密。良久曰。漫天網子百千重○居",
    "X84n1579_004:0050c06": "七載。復遷徑山。已而策杖歸南屏山下。百丈大仰之",
    "X84n1579_004:0050c07": "徒。聞師退閒。爭來迎請。師不獲已遂返仰山。居三年。",
    "X84n1579_004:0050c08": "將示寂。手書辭所與遊者。復書偈訣眾擲筆而化。世",
    "X84n1579_004:0050c09": "壽八十二。奉全身瘞於金鷄石下。弟子在杭者。分爪",
    "X84n1579_004:0050c10": "髮塔於淨慈西隱(育王觀嗣)。",
    "X84n1579_004:0050c11": "慶元徑山雲峰妙高禪師福之長溪人。世業儒。母阮。",
    "X84n1579_004:0050c12": "夢池上嬰兒。合爪坐蓮華中。手捧得之。覺而生師。因",
    "X84n1579_004:0050c13": "名夢池。神彩秀徹。嗜書力學。尤耽釋典。固請學出世",
    "X84n1579_004:0050c14": "法。薙染受具。上育王見偃溪聞禪師。機鋒相契。命掌",
    "X84n1579_004:0050c15": "藏鑰。一日聞舉譬如牛過窗櫺。頭角四蹄都過了。因",
    "X84n1579_004:0050c16": "甚尾巴過不得。師劃然大省。乃曰。鯨吞海水盡。露出",
    "X84n1579_004:0050c17": "珊瑚枝。聞遂許可。蔣山虗席。奉朝命居歷十有三載。",
    "X84n1579_004:0050c18": "眾踰五千指。德祐乙亥。寺被兵。軍士以刃擬師。師延",
    "X84n1579_004:0050c19": "頸曰。欲殺即殺。吾頭非汝礪刃石。辭色了無怖畏。軍",
    "X84n1579_004:0050c20": "士感化。棄刀而去○至元十七年。遷徑山。寺罹回祿。",
    "X84n1579_004:0050c21": "師住後頓還舊觀○示眾。前念是凡。後念是聖。一刀",
    "X84n1579_004:0050c22": "兩段。更莫遲疑。是以涅槃會上。廣頟屠兒。放下屠刀。",
    "X84n1579_004:0050c23": "便言我是千佛一數。然雖如是。若無舉鼎拔山力。千",
    "X84n1579_004:0050c24": "里烏騅不易騎○京師有譖毀禪宗者。師曰。此法門",
    "X84n1579_004:0051a01": "大事。吾當忍死爭之。遂詣闕。被旨集諸宗徒廷辯○",
    "X84n1579_004:0051a02": "元世祖問。禪以何為宗。師奏淨智妙圓。體本空寂。非",
    "X84n1579_004:0051a03": "見聞覺知。思慮分別所能到。宣問再三。師歷舉西天",
    "X84n1579_004:0051a04": "東土諸祖。以至德山臨濟棒喝因緣。餘二千言。又宣",
    "X84n1579_004:0051a05": "進榻前。與譖者反復論難。譖者辭屈。世祖大悅○師",
    "X84n1579_004:0051a06": "陛辭南歸。示眾曰。我本深藏巖竇。隱遯過時。不謂日",
    "X84n1579_004:0051a07": "照天臨。難逃至化。又曰。衲被蒙頭萬事休。此時山僧",
    "X84n1579_004:0051a08": "都不會。徑山復災。師謂眾曰。吾宿負此山債耳。復竭",
    "X84n1579_004:0051a09": "力營建。匯殿坡為池。他屋以次落成○至元三十年",
    "X84n1579_004:0051a10": "六月十七日。書偈而逝。後建塔於寺之西麓(淨慈聞嗣)。",
    "X84n1579_004:0051a11": "湖州何山鐵鏡至明禪師福唐長溪王氏子。見偃溪",
    "X84n1579_004:0051a12": "聞於淨慈。朝參暮叩。久之始獲印證。至元辛巳。出世",
    "X84n1579_004:0051a13": "何山。移大梅。元大德庚子。復請歸何山○上堂。今朝",
    "X84n1579_004:0051a14": "八月二十五。記得洞山離杳渡。落在雲門網子中。有",
    "X84n1579_004:0051a15": "屈至今無處訴。豎起拂子曰。看。雲門大師來也。合喫",
    "X84n1579_004:0051a16": "何山手中棒。且道過在什麼處。不合鼓弄人家男女",
    "X84n1579_004:0051a17": "○延祐乙卯。十一月初五日。呼其徒囑後事。索紙大",
    "X84n1579_004:0051a18": "書曰。絕羅籠。沒回互。大海波澄。虗空獨露。擲筆翛然",
    "X84n1579_004:0051a19": "而逝(淨慈聞嗣)。",
    "X84n1579_004:0051a20": "慶元天童止泓鑒禪師初住慶元真如。移天童。上堂。",
    "X84n1579_004:0051a21": "諸佛不真實。說法度群生。菩薩有智慧。見性不分明。",
    "X84n1579_004:0051a22": "白雲無心意。灑為世間雨。大地不含情。能長諸草木。",
    "X84n1579_004:0051a23": "古德與麼提唱。於四諦法中。開鑿人天。不妨善巧。若",
    "X84n1579_004:0051a24": "據衲僧分上。何啻白雲萬里○上堂。拈拄杖。一有多",
    "X84n1579_004:0051b01": "種。二無兩般。枯桑知天風。海水知天寒。拄杖子聞與",
    "X84n1579_004:0051b02": "麼道。不覺忻忻笑曰。出身猶可易。脫體道應難。擲下",
    "X84n1579_004:0051b03": "拄杖下座(淨慈聞嗣已上三人)。",
    "X84n1579_004:0051b04": "慶元天童石門來禪師嘗作翦刀頌曰。渾鋼打就冷",
    "X84n1579_004:0051b05": "光浮。兩刃交鋒未肯休。直截當機為人處。何曾動著",
    "X84n1579_004:0051b06": "一絲頭(大川濟嗣)。",
    "X84n1579_004:0051b07": "慶元雪竇野翁炳同禪師新昌張氏子。參大川濟。一",
    "X84n1579_004:0051b08": "日入室次。濟舉臘月火燒山話。師擬開口。濟遽枯竹",
    "X84n1579_004:0051b09": "篦拄之。師豁然省旨。後縛茅仗錫峰。日扃戶書法華。",
    "X84n1579_004:0051b10": "嘗有老來非厭客。靜裏欲書經之句(大川濟嗣已上二人)。",
    "X84n1579_004:0051b11": "臨安靈隱悅堂祖誾禪師南康周氏子。年十三。告辭",
    "X84n1579_004:0051b12": "父母。薙髮出家。一日閱華嚴經。至惟一堅密身。一切",
    "X84n1579_004:0051b13": "塵中現。忽有省。即往見別山智於蔣山。問近離何處。",
    "X84n1579_004:0051b14": "師曰。江西。智曰。馬大師安樂否。師叉手進前曰。起居",
    "X84n1579_004:0051b15": "和尚。智俾入侍司。未幾至杭。見斷橋倫於淨慈。問臨",
    "X84n1579_004:0051b16": "濟三遭黃檗痛棒是否。師曰是。倫曰。因甚大愚肋下",
    "X84n1579_004:0051b17": "築三拳。師曰。得人一牛。還人一馬。倫頷之。倫逝。而介",
    "X84n1579_004:0051b18": "石朋補處。一日朋室中舉庭前柏樹子話。師擬議。朋",
    "X84n1579_004:0051b19": "抗聲曰。何不道黃鶴樓前鸚鵡洲。師言下頓悟。即命",
    "X84n1579_004:0051b20": "侍香○元貞初。奉詔赴闕。入對稱旨。賜璽書通慧禪",
    "X84n1579_004:0051b21": "師號。并金襴法衣○大德九年。住靈隱。一僧新到。師",
    "X84n1579_004:0051b22": "問何處來。僧曰。閩中。師曰。彼處如何住持。僧曰。飢即",
    "X84n1579_004:0051b23": "喫飯。困即打眠。師曰錯。僧曰。未審和尚此間如何住",
    "X84n1579_004:0051b24": "持。師拂袖歸方丈○居四載示疾。訣眾偈曰。緣會而",
    "X84n1579_004:0051c01": "來。緣散而去。撞倒須彌。虗空獨露。偈畢乃跏趺而化",
    "X84n1579_004:0051c02": "(雙林朋嗣)。",
    "X84n1579_004:0051c03": "盧山圓通雪溪逸禪師讚興化和尚偈曰。中原一寶",
    "X84n1579_004:0051c04": "有來由。得拶君王引幞頭。到此若無青白眼。當機誰",
    "X84n1579_004:0051c05": "敢謾輕酬(弁山阡嗣)。",
    "X84n1579_004:0051c06": "岳州灌溪昌禪師山居偈曰。閒來石上玩長松。百衲",
    "X84n1579_004:0051c07": "禪衣破又縫。今日不憂明日事。生涯只在盋盂中(無鏡",
    "X84n1579_004:0051c08": "徹嗣)。",
    "X84n1579_004:0051c09": "支提愚叟澄鑒禪師寧德張氏子。參無文於薦福。遂",
    "X84n1579_004:0051c10": "許入室。至元二十年。世祖勑住支提。賜號通悟明印",
    "X84n1579_004:0051c11": "大師。後將示寂。沐浴更衣。書偈曰。八十二年。落賺世",
    "X84n1579_004:0051c12": "緣。躍翻筋斗。應跡西乾。擲筆危坐而逝(薦福燦嗣)。",
    "X84n1579_004:0051c13": "紹興大慶尼了庵智悟禪師福州王氏女。幼孤。年十",
    "X84n1579_004:0051c14": "一。白母願出家。因誦維摩經。至諸佛國土。亦復皆空。",
    "X84n1579_004:0051c15": "豁然頓悟○往參雲峰信。信問曰。上座什麼處住。師",
    "X84n1579_004:0051c16": "曰。不住南臺江邊。信曰。畢竟住在什麼處。師不審便",
    "X84n1579_004:0051c17": "行。信叱曰。走作什麼。合喫山僧手中棒。師面熱汗下。",
    "X84n1579_004:0051c18": "次日復往請益曰。某甲昨日祇對和尚。有什麼過。信",
    "X84n1579_004:0051c19": "厲聲曰。更來者裏覓過在。師釋然曰。月明照見夜行",
    "X84n1579_004:0051c20": "人。信顧旁僧曰。看渠根器不凡。遂印以偈。有相逢若",
    "X84n1579_004:0051c21": "問其中事。風攪螺江浪拍天之句○上堂。拈拄杖。天",
    "X84n1579_004:0051c22": "乖十二闌干角。風滿三千世界中。熱惱變成清淨境。",
    "X84n1579_004:0051c23": "禪心頓覺悟真空。靠拄杖。有甚共語處○上堂。大陽",
    "X84n1579_004:0051c24": "門下。日日三秋。明月堂前。時時九夏。古人甚麼道。未",
    "X84n1579_004:0052a01": "免坐在者裏。大慶即不然。山轉疑無路。溪回別有村",
    "X84n1579_004:0052a02": "○上堂。柳絮飃風。杏華沐雨。好箇生機。快須薦取。以",
    "X84n1579_004:0052a03": "拂子擊禪牀曰。咄。三十年後。不得錯舉(雪峰信嗣)。",
    "X84n1579_004:0052a04": "寧波天童西江謀禪師被勑住天童。歷四十年。貌枯",
    "X84n1579_004:0052a05": "色瘁。涖眾孤峻。機語峭拔。音如洪鐘。理宗朝。三被寵",
    "X84n1579_004:0052a06": "錫。其示眾曰。春日晴。黃鸝鳴。最親切。誰解聽。一日將",
    "X84n1579_004:0052a07": "入滅。顧侍僧曰。一笑翻身。日面月面。遂逝(華藏淨嗣)。",
    "X84n1579_004:0052a08": "福州雪峰石翁玉禪師禮雪峰塔偈曰。入閩早是四",
    "X84n1579_004:0052a09": "旬餘。象骨崖前縛屋居。誰道開平年代後。春疇煙雨",
    "X84n1579_004:0052a10": "幾鋤犁(華藏淨嗣)。",
    "X84n1579_004:0052a11": "臨安中竺空巖有禪師室中垂語曰。黃金鑄就鐵真",
    "X84n1579_004:0052a12": "人○東海涌頌曰。錦衣公子醉田家。熟睡柴牀日未",
    "X84n1579_004:0052a13": "斜。熱渴呼漿無所得。便將玉帶換甌茶(徑山玨嗣)。",
    "X84n1579_004:0052a14": "臨安淨慈千瀨善慶禪師嚴陵鼓氏子。丱歲而孤。萍",
    "X84n1579_004:0052a15": "蹤無寄。聞荊叟珏主淨慈。遂往親依。一日聞舉洞山",
    "X84n1579_004:0052a16": "麻三斤話。遂得大悟。出住宜興之保安。遷嘉禾之天",
    "X84n1579_004:0052a17": "寧。後主淨慈。嘗著扶宗顯正論。進仁宗覽而嘉之。賜",
    "X84n1579_004:0052a18": "金襴袈裟。徽號慧光普照文明通辯禪師(徑山玨嗣已上二人)。",
    "X84n1579_004:0052a19": "婺州寶林無機和尚上堂。蘆華對蓼紅。木落山露骨。",
    "X84n1579_004:0052a20": "彷彿揚州。依希越國。拈拄杖卓一下曰。為君卓破精",
    "X84n1579_004:0052a21": "靈窟。無位真人赤骨律(靈隱泉嗣)。",
    "X84n1579_004:0052a22": "溫州華藏瞎驢無見禪師舉興化打克賓頌曰。興化",
    "X84n1579_004:0052a23": "打克賓。言親語不親。棒頭如雨點。敲出玉麒麟(黃龍開嗣)。",
    "X84n1579_004:0052a24": "臨安慧雲無傳祖禪師上堂。佛佛廣說。大智莫能知。",
    "X84n1579_004:0052b01": "祖祖相傳。凡情詎能測。先天後地。成壞長存。入死出",
    "X84n1579_004:0052b02": "生。去來不變。於斯薦得。已涉支離。其或未然。山僧更",
    "X84n1579_004:0052b03": "為下箇註脚。以拂子擊禪牀曰。啼得血流無用處。不",
    "X84n1579_004:0052b04": "如緘口過殘春(黃龍開嗣)。",
    "X84n1579_004:0052b05": "杭州護國臭庵宗禪師上堂。舉豐干謂寒山拾得曰。",
    "X84n1579_004:0052b06": "你與我去遊五臺。便是我同流。寒山曰。你去遊五臺",
    "X84n1579_004:0052b07": "作麼。干曰。禮拜文殊。山曰。你不是我同流。師曰。豐干",
    "X84n1579_004:0052b08": "開口。不在舌頭上。寒山同坑無異土。檢點將來。兩箇",
    "X84n1579_004:0052b09": "駝子廝撞著。世上應無直底人(黃龍開嗣)。",
    "X84n1579_004:0052b10": "放牛余居士參無門開禪師。凡有所問。被開劈面截",
    "X84n1579_004:0052b11": "住曰。不是不是。一日向同參臭庵宗問曰。吾師甚麼",
    "X84n1579_004:0052b12": "見解。敢對人天顛倒是非。宗曰。我在無門座下。無法",
    "X84n1579_004:0052b13": "可得。無道可傳。只得兩箇字。士曰。兩字如何。宗曰。不",
    "X84n1579_004:0052b14": "是不是。士言下頓悟無門為人處○安吉州沈道婆",
    "X84n1579_004:0052b15": "問。是非關有幾句。士曰。有四句。婆曰。四句作麼舉。士",
    "X84n1579_004:0052b16": "曰。第一句。有是有非則不可。第二句。無是無非又不",
    "X84n1579_004:0052b17": "可。第三句。是是非非也不可。第四句。非是是非亦不",
    "X84n1579_004:0052b18": "可。若離得此四句。始見本地風光。曰我離得否。士曰。",
    "X84n1579_004:0052b19": "汝離不得。曰人人有分。我何離不得。士曰。嫁鷄逐鷄",
    "X84n1579_004:0052b20": "飛。嫁狗逐狗走。曰如何是本地風光。士曰。月子彎彎",
    "X84n1579_004:0052b21": "照九州。幾人歡喜幾人愁。曰不問這箇本地風光。士",
    "X84n1579_004:0052b22": "曰。問那箇本地風光。曰無男女相底。士曰。既無男女",
    "X84n1579_004:0052b23": "相。問甚是非關。曰別有向上事也無。士曰有。曰如何",
    "X84n1579_004:0052b24": "是向上事。士曰。馬蝗丁住鷺鷥脚。你上天時我上天",
    "X84n1579_004:0052c01": "(黃龍開嗣已上四人)。",
    "X84n1579_004:0052c02": "福州鼓山皖山正凝禪師龍舒太湖人。入閩禮孤峰",
    "X84n1579_004:0052c03": "秀和尚。秀舉狗子無佛性話。師不能答。踰半載。得臻",
    "X84n1579_004:0052c04": "閫奧。乃頌曰。趙州道無。箭不虗發。築著磕著。全活全",
    "X84n1579_004:0052c05": "殺。秀曰。你也得。只是未在○一日秀舉德山見龍潭",
    "X84n1579_004:0052c06": "話。問那裏是德山親到處。師以手掩秀口。即說頌曰。",
    "X84n1579_004:0052c07": "潭不見。龍不現。全身已在空王殿。夢回忽聽曉鶯啼。",
    "X84n1579_004:0052c08": "春風落盡桃華片。秀曰。汝今日方知泗洲大聖。不在",
    "X84n1579_004:0052c09": "揚州出現。善自護持。遂俾侍香。久之太傅賈平章魏",
    "X84n1579_004:0052c10": "國公。劄請住鼓山。上堂。入院方三日。追陪人事忙。燈",
    "X84n1579_004:0052c11": "籠與露柱。密密細商量。且道商量箇什麼。拍禪牀。昨",
    "X84n1579_004:0052c12": "夜碧天風浪靜。一輪明月映螺江○上堂。六月旦。夏",
    "X84n1579_004:0052c13": "巳中。荷華開水面。茘子映山紅。無位真人處處相逢。",
    "X84n1579_004:0052c14": "擬議雲山千萬重○師化緣將畢。集兩序示遺誡。索",
    "X84n1579_004:0052c15": "筆書偈曰。八十四年。一夢相似。夢破還空。也無些事。",
    "X84n1579_004:0052c16": "端坐而逝(孤峰秀嗣)。",
    "X84n1579_004:0052c17": "婺州雙林一衲介禪師讚傅大士偈曰。非儒非道亦",
    "X84n1579_004:0052c18": "非禪。杜撰修行忒可憐。擔閣一身三不了。至今八百",
    "X84n1579_004:0052c19": "有餘年(孤峰秀嗣已上二人)。",
    "X84n1579_004:0052c20": "葛廬覃禪師舉僧問石溪和尚。如何是佛。溪曰。矮子",
    "X84n1579_004:0052c21": "看戲。頌曰。巍巍丈六紫金容。百戲場中有變通。矮子",
    "X84n1579_004:0052c22": "看來眉卓豎。鐵鎚無孔舞春風(容庵海嗣)。",
    "X84n1579_004:0052c23": "曹洞宗",
    "X84n1579_004:0052c24": "磁州大明寶禪師參普照辨。問離四句。絕百非。請師",
    "X84n1579_004:0053a01": "直指西來意。辨曰。昨日有人恁麼問。被打出去也。師",
    "X84n1579_004:0053a02": "曰。今日又如何。辨曰。你得恁麼不識痛癢。師禮拜。辨",
    "X84n1579_004:0053a03": "曰。可惜許。棒折也。師直得汗下。忽然猛省。住大明上",
    "X84n1579_004:0053a04": "堂。僧問如何是轉功就位。師曰。用盡钁頭力。放下臥",
    "X84n1579_004:0053a05": "清風。曰如何是轉位就功。師曰。不居無影谷。曳杖入",
    "X84n1579_004:0053a06": "煙村。曰如何是功位齊彰。師曰。掌上擎日月。運照自",
    "X84n1579_004:0053a07": "無私。曰如何是功位俱隱。師曰。石人同木女。相邀入",
    "X84n1579_004:0053a08": "海中。曰此是今時事。如何是那邊事。師曰。待汝盡卻",
    "X84n1579_004:0053a09": "今時。即向汝道○上堂。若論此事。如人作針線。針針",
    "X84n1579_004:0053a10": "相似。忽見人來。不覺失卻針。祇見線。這邊尋也不見。",
    "X84n1579_004:0053a11": "那邊尋也不見。卻自曰。近處尚不見。遠處那裏得來。",
    "X84n1579_004:0053a12": "多時尋不得。心煩不好。昏悶打睡。拽衣就枕。方就枕",
    "X84n1579_004:0053a13": "時。驀然一劄曰。原來祇在這裏(南庵依頌云百城煙水苦飄樓閣門門開",
    "X84n1579_004:0053a14": "未許通只有善財親得見德雲不在妙高峰○位中符云為惜明珠糞掃堆婆心曲盡幾多回精光撥動由人",
    "X84n1579_004:0053a15": "取蛟宅無須費打開)○五位頌曰。正中偏。月鎖深宮午夜前。燭",
    "X84n1579_004:0053a16": "香人靜丹墀冷。一片虗明照碧天○偏中正。曉天不",
    "X84n1579_004:0053a17": "挂秦臺鏡。金烏纔擬出扶桑。依稀還被輕煙映○正",
    "X84n1579_004:0053a18": "中來。深夜寒梅雪裏開。馥馥清香無間斷。頭頭觸處",
    "X84n1579_004:0053a19": "絕纖埃○兼中至。大用全彰無忌諱。攜手相將賀太",
    "X84n1579_004:0053a20": "平。熈熈風物從來異○兼中到。妙盡功忘非善巧。枯",
    "X84n1579_004:0053a21": "木龍吟大地春。靈根秀出寒巖草(普照辨嗣)。",
    "X84n1579_004:0053a22": "慈雲十身覺禪師普照室中。推為上座。辨垂百問。以",
    "X84n1579_004:0053a23": "驗學者。一時鮮有契機。惟師所答。有同水乳。略舉七",
    "X84n1579_004:0053a24": "則。以見其槩○問曰。聲前薦得。落在今時。句後承當。",
    "X84n1579_004:0053b01": "迷頭認影。作麼生是空劫已前自己。師曰。半夜石人",
    "X84n1579_004:0053b02": "無影像。縱橫誰辨往來源○問曰。不見一法。猶是半",
    "X84n1579_004:0053b03": "提。作麼生是全提底道理。師曰。石馬驟千山○問曰。",
    "X84n1579_004:0053b04": "喫飯忘其飢。力克忘其飽。作麼生是力克底人。師曰。",
    "X84n1579_004:0053b05": "巨靈擡手無多子。分破華山千萬重○問曰。直得不",
    "X84n1579_004:0053b06": "恁麼來者。猶是兒孫邊事。如何是向上人。師曰。半夜",
    "X84n1579_004:0053b07": "烏鷄雪裏啼○問曰。行玄體妙。落在今時。究理窮源。",
    "X84n1579_004:0053b08": "關山萬里。只如未知有底人。如何趣向。師曰。牀窄先",
    "X84n1579_004:0053b09": "臥○問曰。迷時千卷少。悟後一言多。且道悟了底人。",
    "X84n1579_004:0053b10": "如何履踐。師曰。出不由戶。坐不當堂○問曰。岸如欲",
    "X84n1579_004:0053b11": "止先停棹。車若不行須打牛。如今打牛也。車行也未。",
    "X84n1579_004:0053b12": "師曰。下載清風付與誰(普照辨嗣)。",
    "X84n1579_004:0053b13": "玉溪通玄圓通禪師嘗著百問。激勵學徒。其略曰。沒",
    "X84n1579_004:0053b14": "底船子。為甚麼無漏堅固。豎起拂子曰。為你說禪了",
    "X84n1579_004:0053b15": "也。作麼生會。又拈起拄杖曰。還有向拄杖頭上。下得",
    "X84n1579_004:0053b16": "一轉語底麼。又畫一圓相曰。三世諸佛。六代祖師。總",
    "X84n1579_004:0053b17": "在裏許。作麼生會。復以手空中點一點曰。且道者一",
    "X84n1579_004:0053b18": "點。明甚麼邊事。豎起一指曰。俱胝和尚。向這裏放大",
    "X84n1579_004:0053b19": "光明。轉大法輪。諸人還見麼。又曰。折脚鐺兒為活計。",
    "X84n1579_004:0053b20": "穿心椀子作生涯。通玄庵內安然坐。不管山前事似",
    "X84n1579_004:0053b21": "麻。且道安然坐底。是甚麼人(普照辨嗣)。",
    "X84n1579_004:0053b22": "鄭州普照寶禪師磁州武氏子。於滏陽造仰山寺。忽",
    "X84n1579_004:0053b23": "有題詩柱上者曰。人道斑鳩拙。我道斑鳩巧。一根兩",
    "X84n1579_004:0053b24": "根柴。便是家緣了。師見之大悟。即入西山結茅以居。",
    "X84n1579_004:0053c01": "徧參諸山。遂入青州之室。後住洪峪寶巖寺。一夕大",
    "X84n1579_004:0053c02": "風震地。宴坐而逝(普照辨嗣已上四人)。",
    "X84n1579_004:0053c03": "慶元雪竇無印大證禪師鄱陽史氏子。幼頴異。年十",
    "X84n1579_004:0053c04": "四。薙落受具。出遊。謁荊石琰思庵睿諸老。不契。聞雲",
    "X84n1579_004:0053c05": "外岫和尚唱道天童。師往依之。入室有省。遂命典藏",
    "X84n1579_004:0053c06": "○至治間。詔天下善書者。以金書藏經。師應詔。竣事。",
    "X84n1579_004:0053c07": "上賜以織金屈眴之衣○宋寧宗泰定初。南還江淛。",
    "X84n1579_004:0053c08": "丞相脫歡公領行宣政院事。起師主衢之南禪。繼領",
    "X84n1579_004:0053c09": "光孝。既而洪之翠巖。饒之芝山。俱以行院檄請。師以",
    "X84n1579_004:0053c10": "疾固辭○元至正十五年。遷雪竇。上堂。千說萬說。不",
    "X84n1579_004:0053c11": "若覿面一見。昨日二十九。今朝七月一。報你參玄人。",
    "X84n1579_004:0053c12": "光陰如箭疾。娘生兩雙眼。箇箇黑如漆。急急急。回頭",
    "X84n1579_004:0053c13": "看取天真佛。良久曰。是何面目。下座巡堂喫飯○上",
    "X84n1579_004:0053c14": "堂。妙不妙。衲僧鼻孔多無竅。玄不玄。剎竿頭上無青",
    "X84n1579_004:0053c15": "天。志士寧容袖手。良馬豈待揮鞭。全超棒喝。不落蹄",
    "X84n1579_004:0053c16": "筌。百鳥不來春又去。巖房嬴得日高眠。居四年。退居",
    "X84n1579_004:0053c17": "定水之圓明庵。次年示寂。闍維牙齒數珠不壞。舍利",
    "X84n1579_004:0053c18": "明瑩。門人建塔圓明庵後(天童岫嗣)。",
    "X84n1579_004:0053c20": "續指月錄卷四"
}