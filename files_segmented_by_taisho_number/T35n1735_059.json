{
    "T35n1735_059:0948b25": "大方廣佛華嚴經疏卷第五十九",
    "T35n1735_059:0948b27": "唐清涼山大華嚴寺沙門澄觀撰",
    "T35n1735_059:0948b28": "第九嵐毘尼林神寄善慧地。初二可知。第三",
    "T35n1735_059:0948b29": "彼神答下授已法界。於中四。一顯法義。二",
    "T35n1735_059:0948c01": "立法名。三明業用。四辨根本。初中二。先長",
    "T35n1735_059:0948c02": "行後偈頌。前中四。一標數歎勝。二徵數列",
    "T35n1735_059:0948c03": "名。三依名釋義。四結歎勝益。初中生如來",
    "T35n1735_059:0948c04": "家。即正酬其問。第二何等為十下徵數列",
    "T35n1735_059:0948c05": "名。此十通於六位。一當十信。二即十住。",
    "T35n1735_059:0948c06": "三通行向。四是初地。五從二至七。以是功",
    "T35n1735_059:0948c07": "用邊故。六七皆八地。然六即自分。七即勝進",
    "T35n1735_059:0948c08": "得勸之後。八即九地。九當十地。十即等覺",
    "T35n1735_059:0948c09": "入如來地。然依行布豎配定。然若約圓融。",
    "T35n1735_059:0948c10": "初後通用故云成就。此法則生如來家。若定",
    "T35n1735_059:0948c11": "須具十方得生家。何以文中。第二第六",
    "T35n1735_059:0948c12": "皆有生家。第十復言於三世佛所已受灌",
    "T35n1735_059:0948c13": "頂。故知須豎約證分異。若定豎者。則違具",
    "T35n1735_059:0948c14": "十則生之言。是知須橫約圓融修觀。第三善",
    "T35n1735_059:0948c15": "男子云何名下依名釋義。一中即信發心故。",
    "T35n1735_059:0948c16": "賢首品云。常欲利樂諸群生。莊嚴國土供",
    "T35n1735_059:0948c17": "養佛故。故文云始集善根。二中初住發心。",
    "T35n1735_059:0948c18": "文具三心。生如來家亦初住生家。三中十句。",
    "T35n1735_059:0948c19": "一觀法門海標十行。二向一切智標迴向。",
    "T35n1735_059:0948c20": "以行願相資故合為一。餘八通行向。四中",
    "T35n1735_059:0948c21": "契理斷障名深淨心。即淨心地已證理故。",
    "T35n1735_059:0948c22": "堅如金剛已得離生道故。捨諸有趣已破",
    "T35n1735_059:0948c23": "二障礙山故。為物依處。五中證如起行為",
    "T35n1735_059:0948c24": "平等光明。戒忍進等為次五地。得無礙下即",
    "T35n1735_059:0948c25": "是七地。七地得無生忍光明故。入一切真",
    "T35n1735_059:0948c26": "實法六中以得無生忍契同法性。為生佛",
    "T35n1735_059:0948c27": "家。願度增上善根一體。惑等不動為白淨",
    "T35n1735_059:0948c28": "法。七中因佛勸起能頓修行。名佛力光明。",
    "T35n1735_059:0948c29": "無功用修故無疲厭等。八中從第八地入",
    "T35n1735_059:0949a01": "第九地。故云住童真位。觀一切智智門。即法",
    "T35n1735_059:0949a02": "師之德故。於三性等皆如實知即事知理",
    "T35n1735_059:0949a03": "之如實故。於有差別境入無差別定。即理",
    "T35n1735_059:0949a04": "窮事之如實故。於無差別法現有差別智。",
    "T35n1735_059:0949a05": "餘可準思。九中以佛莊嚴而莊嚴。故名普",
    "T35n1735_059:0949a06": "莊嚴。已得離垢等諸三昧故。雖復常用而",
    "T35n1735_059:0949a07": "常在三昧。十中約其自分為此菩薩。約其",
    "T35n1735_059:0949a08": "勝進名入佛地。已受職位云受灌頂。智齊",
    "T35n1735_059:0949a09": "佛境云知一切。如十定品辨。第四佛子若",
    "T35n1735_059:0949a10": "菩薩下。結歎勝益可知。二重頌中十偈如",
    "T35n1735_059:0949a11": "次頌前十法。第二善男子菩薩具此下。立",
    "T35n1735_059:0949a12": "法名中先牒前所明。後我從無量下指前立",
    "T35n1735_059:0949a13": "目。機感便現無所擁礙名自在受生。通能",
    "T35n1735_059:0949a14": "所現。第三善財白言下明法門業用。於中",
    "T35n1735_059:0949a15": "先問後答。答中知見此境即是業用。於中",
    "T35n1735_059:0949a16": "二。先明依願受生。後經於百年下如昔願",
    "T35n1735_059:0949a17": "覩。於中四。初覩降神瑞相。二善男子摩耶",
    "T35n1735_059:0949a18": "下見出城現光。三摩耶夫人於畢洛叉下。覩",
    "T35n1735_059:0949a19": "將生神變。於中二。先標徵。畢洛叉者此云",
    "T35n1735_059:0949a20": "高顯。後別顯十變。一集眾息苦。二卷舒無",
    "T35n1735_059:0949a21": "礙。三毛現佛因。四現佛本事。五現行所依",
    "T35n1735_059:0949a22": "身。六遍現捨行。七現古佛受生園林。八現",
    "T35n1735_059:0949a23": "今佛所處宮殿。九出菩薩同類。十地現蓮",
    "T35n1735_059:0949a24": "華將承至聖。四善男子嵐毘尼下正覩誕",
    "T35n1735_059:0949a25": "生。於中三。初覩外相有四種相。釋通事",
    "T35n1735_059:0949a26": "理。約事謂一迴耀挺特故。二高顯邕容故。三",
    "T35n1735_059:0949a27": "威光赫奕故。四分明可覩故。約理則一依",
    "T35n1735_059:0949a28": "性空無住現故。二依涅槃山無心出故。三",
    "T35n1735_059:0949a29": "大慈雲中現無住之化身故。四為破眾生",
    "T35n1735_059:0949b01": "生死無明之大闇故。二菩薩爾時下了其內",
    "T35n1735_059:0949b02": "德。三當我見佛下。結其周遍。則橫竪無窮。第",
    "T35n1735_059:0949b03": "四時善財童子白彼神下。顯法根源。先問",
    "T35n1735_059:0949b04": "後答。答中先長行中六。一古世佛興。二其",
    "T35n1735_059:0949b05": "四天下顯昔父母。三其喜光下攀樹誕生。",
    "T35n1735_059:0949b06": "四時有下觀佛得法。五善男子下結會古",
    "T35n1735_059:0949b07": "今。不結父母者。意明即淨飯摩耶。佛即今",
    "T35n1735_059:0949b08": "佛故。六我從是下顯用周遍。後偈頌中二",
    "T35n1735_059:0949b09": "十三頌分四。初一誡聽許說。次九最初修",
    "T35n1735_059:0949b10": "證。次十二偈歷事增修。末偈結歎無盡。第",
    "T35n1735_059:0949b11": "五指示後友中。言瞿波者。此云守護大地。",
    "T35n1735_059:0949b12": "在家為父母守護太子。儲備守護國地。既",
    "T35n1735_059:0949b13": "為其妃依主得名。表十地既圓故無地",
    "T35n1735_059:0949b14": "不護。然太子有三夫人。一名瞿波。次名耶",
    "T35n1735_059:0949b15": "輸陀羅。三名摩奴舍。今因位之極故取。其第",
    "T35n1735_059:0949b16": "一法喜已滿故。寄之昔妃。此位親能得佛。",
    "T35n1735_059:0949b17": "故在生佛之城矣(已下入第七十五經)第十釋女瞿波",
    "T35n1735_059:0949b18": "寄法雲地。第一依教趣求中。二初依前修",
    "T35n1735_059:0949b19": "證。後漸次下趣求後友。於中四。一趣求詣",
    "T35n1735_059:0949b20": "處。二其中有神下伴友迎讚。三善財童子",
    "T35n1735_059:0949b21": "言下善財印述。四爾時善財下神敬增深。二",
    "T35n1735_059:0949b22": "中四。一讚行究竟。二我觀仁者修諸下。讚",
    "T35n1735_059:0949b23": "精進得果。三我觀仁者勇猛下。讚精進得",
    "T35n1735_059:0949b24": "法。四何以下以理釋成。三善財印述中二。初",
    "T35n1735_059:0949b25": "印受所說。後聖者我願下述自所作。於中",
    "T35n1735_059:0949b26": "二。先明四等攝生。後明萬德益物。前中有",
    "T35n1735_059:0949b27": "四。謂法喻合釋。法有慈悲合中兼喜。釋中",
    "T35n1735_059:0949b28": "不貪兼明有捨。於中先徵後釋。釋中先總",
    "T35n1735_059:0949b29": "明。後不貪生死下別顯。於中先明不自為。",
    "T35n1735_059:0949c01": "後但見眾生下明其所為。二聖者菩薩摩訶",
    "T35n1735_059:0949c02": "薩下。明萬德益物。於中二。初有十六句。別",
    "T35n1735_059:0949c03": "約喻顯為物歸趣。後聖者菩薩如是下結",
    "T35n1735_059:0949c04": "成益物。四神敬增深者。以聞上法故。文中",
    "T35n1735_059:0949c05": "三。初長行申供。次以偈讚德。十偈分二。初",
    "T35n1735_059:0949c06": "三歎下益眾生行。後七歎上求無礙行。後",
    "T35n1735_059:0949c07": "爾時下以身隨逐愛重情深故。第二爾時善",
    "T35n1735_059:0949c08": "財童子下。見敬諮問。先見次敬後問。前中二。",
    "T35n1735_059:0949c09": "先入堂推求已見依報。此文亦可屬前。二",
    "T35n1735_059:0949c10": "見在堂內下見其正報。初見主。後八萬下見",
    "T35n1735_059:0949c11": "伴。廣歎伴從勝德主德。固已絕言。二爾",
    "T35n1735_059:0949c12": "時善財下設敬。三作如是言下諮問。於中",
    "T35n1735_059:0949c13": "先自陳發心。後而未知下正問。有十一句。",
    "T35n1735_059:0949c14": "問悲智逆順權實寂用無礙。雙行之行。前",
    "T35n1735_059:0949c15": "十句攝為五對。一過凡越小對。二離果超因",
    "T35n1735_059:0949c16": "對。三現生示色對。四極相窮說對。五下化",
    "T35n1735_059:0949c17": "上供對。十一總顯諸善真俗雙行。第三時瞿",
    "T35n1735_059:0949c18": "波女下示已法界。於中四。一法義二法名。",
    "T35n1735_059:0949c19": "三法用四法根。前中先長行。後偈頌前中亦",
    "T35n1735_059:0949c20": "二。先讚誡許說後善男子下正顯法義。於",
    "T35n1735_059:0949c21": "中二。先明帝網智光行。謂依此十則照重",
    "T35n1735_059:0949c22": "重無盡法故。有標釋結可知。後佛子若菩",
    "T35n1735_059:0949c23": "薩下承事善友行。前明依法此辨依人。法",
    "T35n1735_059:0949c24": "假人弘故。由得此出無盡法。亦是廣前初",
    "T35n1735_059:0949c25": "一。亦有標釋結。後偈頌中有十二偈分",
    "T35n1735_059:0949c26": "二。前十偈如次頌前十帝網行。然前長行",
    "T35n1735_059:0949c27": "但名帝網光明行。則十法通稱。今偈中初二",
    "T35n1735_059:0949c28": "取前總名。後之八行。各別立稱。則知十",
    "T35n1735_059:0949c29": "名一一通其十行。重重無礙方受帝網之名。",
    "T35n1735_059:0950a01": "叉須得斯偈意方了前名。後二偈頌前事",
    "T35n1735_059:0950a02": "友十法後二。以後二相隱故。餘略不頌第",
    "T35n1735_059:0950a03": "二時釋迦下立法名。謂一切菩薩普賢三昧",
    "T35n1735_059:0950a04": "深廣如海。如法界。故深如眾生名故廣。以",
    "T35n1735_059:0950a05": "殊妙智念念觀察故立此名。第三善財言大",
    "T35n1735_059:0950a06": "聖下。明法門業用中。先問後答。答中二。先",
    "T35n1735_059:0950a07": "顯廣知。後釋知所以。前中三。初知娑婆世",
    "T35n1735_059:0950a08": "界。次類知剎海。後別顯毘盧因果。前中二。",
    "T35n1735_059:0950a09": "先知剎塵劫事。後善男子此娑婆下。類盡未",
    "T35n1735_059:0950a10": "來前中亦二。一知世間善惡因果。不善根所",
    "T35n1735_059:0950a11": "攝善根者。如瞋心持戒等。下句類知。二又",
    "T35n1735_059:0950a12": "彼劫下知出世因果。於中亦二。先知佛因",
    "T35n1735_059:0950a13": "果。後亦知彼佛眾下知佛眾會。於中有三。",
    "T35n1735_059:0950a14": "初知聲聞。二知緣覺三知菩薩。及後類盡",
    "T35n1735_059:0950a15": "未來。文並可知。第二如知娑婆下。類知剎",
    "T35n1735_059:0950a16": "海於中二。先通顯知多。後別顯所知相狀。",
    "T35n1735_059:0950a17": "今初有六重類知後後廣於前前。初二皆",
    "T35n1735_059:0950a18": "全剎攝多剎。而初但攝同類剎故云塵數。",
    "T35n1735_059:0950a19": "二即異類剎故云一切。一切種類故。三即塵",
    "T35n1735_059:0950a20": "中攝剎故。細於前。四即十三佛剎塵數圍繞",
    "T35n1735_059:0950a21": "界。及廣大眷屬世界。故云娑婆世界外等。",
    "T35n1735_059:0950a22": "五即普照十方熾然寶光明剎種所攝剎。通",
    "T35n1735_059:0950a23": "二十重。六即全蓮華藏世界海。後所謂下別",
    "T35n1735_059:0950a24": "顯所知相狀有十種。一廣博即所依種。二",
    "T35n1735_059:0950a25": "安立即因緣或所依住。三即輪圍。四即其中",
    "T35n1735_059:0950a26": "場地。五體類各殊。六轉者有二義。一如輪",
    "T35n1735_059:0950a27": "側轉形故。故世界成就品云。或有世界隨",
    "T35n1735_059:0950a28": "輪轉。二即劫轉變故七所依蓮華。八即其中",
    "T35n1735_059:0950a29": "須彌九隨緣立稱。十即結果屬因謂華藏",
    "T35n1735_059:0950b01": "世界海。是佛本願所嚴故云由力。第三",
    "T35n1735_059:0950b02": "亦念如來下別顯毘盧因果。於中二。先明",
    "T35n1735_059:0950b03": "因。然有二義。一者成上上。但總云本願",
    "T35n1735_059:0950b04": "力故。今別顯成剎之因。二者順從亦通正",
    "T35n1735_059:0950b05": "報之因。後得於如來下顯果可知。第二何以",
    "T35n1735_059:0950b06": "故下釋知所以。第四善財白言下顯法根",
    "T35n1735_059:0950b07": "源。先問後答。問中雖但問得法久近。而",
    "T35n1735_059:0950b08": "義已含修行久近。得此法門故。答中分四。",
    "T35n1735_059:0950b09": "一明最初佛所發心修行。二於中間多佛修",
    "T35n1735_059:0950b10": "行。三正明得法之時。四多劫修瑩此法。",
    "T35n1735_059:0950b11": "初中分二。初正顯本緣。二結會古今。前中",
    "T35n1735_059:0950b12": "分十。一王都時處。二太子超倫。於中先具",
    "T35n1735_059:0950b13": "相後遊觀。三寶女求歸。於中分四。一具德",
    "T35n1735_059:0950b14": "端嚴。二見其下白母求事。三彼香牙下夢",
    "T35n1735_059:0950b15": "覩佛興。四時妙德下自陳心。總有十偈。前",
    "T35n1735_059:0950b16": "三自述德堪。後七讚彼求納。四太子審問。",
    "T35n1735_059:0950b17": "有十二偈分三。初二問其屬緣。次三審其",
    "T35n1735_059:0950b18": "內過。後七邀其進善五女母代答。明有德",
    "T35n1735_059:0950b19": "無過。亦不屬緣故應納受。三十一頌分六。",
    "T35n1735_059:0950b20": "初十一偈總顯報勝。次三偈別讚端嚴。三",
    "T35n1735_059:0950b21": "有三偈明其絕倫。四有五偈伎能內滿。五",
    "T35n1735_059:0950b22": "有八偈離非具德。末後一偈結讚所宜。",
    "T35n1735_059:0950b23": "六太子重邀。謂若不障道當隨汝意。於中",
    "T35n1735_059:0950b24": "先長行分二。初自述行深。後當於爾下恐",
    "T35n1735_059:0950b25": "其為障。後偈頌十偈分三。初六偈頌其行",
    "T35n1735_059:0950b26": "深。次二頌半邀其莫障後一偈半結令審",
    "T35n1735_059:0950b27": "思七女敬順從。有十四偈分三。初三忘苦",
    "T35n1735_059:0950b28": "眷德。次六希同勝行。即正是發菩提心。",
    "T35n1735_059:0950b29": "後五勸詣如來。八太子攝受由敬佛心歡",
    "T35n1735_059:0950c01": "故。九母陳慶遂故。重讚女德。十偈分四。初",
    "T35n1735_059:0950c02": "一標其遂志。次二德行懸同次四身語超倫。",
    "T35n1735_059:0950c03": "後三內心蘊德。十正共修行。亦分十段一",
    "T35n1735_059:0950c04": "詣佛供養。二時佛下聞經得法。三時彼太",
    "T35n1735_059:0950c05": "子下辭歸白父。四爾時大王下王審慶聞。",
    "T35n1735_059:0950c06": "五作是念下禪位往觀。六爾時下聞經得",
    "T35n1735_059:0950c07": "法。七其眾會人下兼益時會。八時佛下佛",
    "T35n1735_059:0950c08": "重現通。九時彼父王下。父王出家修證法",
    "T35n1735_059:0950c09": "門。十爾時太子下。太子紹位弘通大化。第",
    "T35n1735_059:0950c10": "二佛子於汝意下。結會古今。第二彼佛滅後",
    "T35n1735_059:0950c11": "下。見中間多佛略列四十。第三其最後佛",
    "T35n1735_059:0950c12": "下。正明得法之時。最後者。即六十億那由",
    "T35n1735_059:0950c13": "他之後耳。第四佛子我得此下。明多劫修",
    "T35n1735_059:0950c14": "瑩於中二。一於一剎塵劫修行。於中亦二。",
    "T35n1735_059:0950c15": "先多劫修行。未窮菩薩之境。後佛子若有",
    "T35n1735_059:0950c16": "下。明菩薩難遇見者不空。二佛子我見下",
    "T35n1735_059:0950c17": "於百剎塵劫修行。於中亦二。初多劫修證",
    "T35n1735_059:0950c18": "未知菩薩解脫。後何以下釋不知所由釋",
    "T35n1735_059:0950c19": "中亦二。先總顯深廣。謂所以不知者。以稱",
    "T35n1735_059:0950c20": "事理之無邊等諸佛之境界故。斯則等覺菩",
    "T35n1735_059:0950c21": "薩解脫。十地不知故名普賢解脫。後佛子我",
    "T35n1735_059:0950c22": "於佛剎下。別顯深廣難知之相。謂一毛即不",
    "T35n1735_059:0950c23": "可窮。況多毛多身廣大之用。以是無盡無",
    "T35n1735_059:0950c24": "邊之法門故。於中五。一毛中見器世間。二",
    "T35n1735_059:0950c25": "見智正覺世間。三見眾生世間。四見菩薩",
    "T35n1735_059:0950c26": "修行。五佛子我於下總結不窮深廣。第五",
    "T35n1735_059:0950c27": "指示後友分二。先指後位。如後當釋。後",
    "T35n1735_059:0950c28": "頌前法臨行再述故。三十一偈分三。初",
    "T35n1735_059:0950c29": "一總顯菩薩益生。超頌前見者不空。生",
    "T35n1735_059:0951a01": "下女人染心之益。次十五偈明遠劫前事。長",
    "T35n1735_059:0951a02": "行所無。長行語真淨發心。但論德女。今則",
    "T35n1735_059:0951a03": "收其雜善故敘遠緣以麁況妙。後十五偈",
    "T35n1735_059:0951a04": "正頌長行德女因緣。第六禮辭可知。上寄位",
    "T35n1735_059:0951a05": "修行相竟(已下入第七十六經)自下大文第二從摩耶下。",
    "T35n1735_059:0951a06": "有十一人。明會緣入實相。謂會前諸位差",
    "T35n1735_059:0951a07": "別之緣。令歸一實法界生於佛果。如摩耶",
    "T35n1735_059:0951a08": "生佛故次明之。然人雖十一約法唯九。",
    "T35n1735_059:0951a09": "約會為十。初一為總餘九為別故。摩耶得",
    "T35n1735_059:0951a10": "智幻法門。末後亦得幻住。始終相會該於",
    "T35n1735_059:0951a11": "中間。總別圓融歸實無二。故摩耶既會緣",
    "T35n1735_059:0951a12": "入實。何得更須十人。豈不向言總別相會。",
    "T35n1735_059:0951a13": "非別無以成總故。又顯是所會之緣。語十",
    "T35n1735_059:0951a14": "表其無盡。無盡之緣。皆成摩耶之實德故。",
    "T35n1735_059:0951a15": "又此一相義當等覺。等覺方能親生佛故。等",
    "T35n1735_059:0951a16": "覺却入重玄門中故。有十人多明入俗。初",
    "T35n1735_059:0951a17": "天主光且須正念無失。次可為世師。遍窮",
    "T35n1735_059:0951a18": "眾藝字智之門。無依無盡無著清淨。清淨",
    "T35n1735_059:0951a19": "則淨智發光。發光則智相無盡。無盡則誠",
    "T35n1735_059:0951a20": "願不違。方能還歸幻住故。雖十一不失",
    "T35n1735_059:0951a21": "入實之言。始末皆幻方知諸緣體虛即實。",
    "T35n1735_059:0951a22": "今初總中文亦具六。第一依教趣求中二。",
    "T35n1735_059:0951a23": "初將詣觀成。後勝緣引導。前中三。初標將",
    "T35n1735_059:0951a24": "詣觀成。次作如是下別明觀念。後如是之",
    "T35n1735_059:0951a25": "人下思欲親承。今初摩耶昔云天后。天后",
    "T35n1735_059:0951a26": "能生佛故。權教中說生佛七日命終生天。",
    "T35n1735_059:0951a27": "而晉經指在迦毘羅城。則顯常不滅矣。又",
    "T35n1735_059:0951a28": "上云此世界者。亦表即佛境界故。得觀佛",
    "T35n1735_059:0951a29": "境智。然說摩耶或云是實非化。或云是化",
    "T35n1735_059:0951b01": "非實。或云亦化亦實。或云非化非實皆帶",
    "T35n1735_059:0951b02": "方便。約此宗說。即法界實德人法圓融。二",
    "T35n1735_059:0951b03": "別明觀念中。初總念勝德已能闇合願智",
    "T35n1735_059:0951b04": "幻門。後隨意生下。別念一十七身唯普眼見。",
    "T35n1735_059:0951b05": "冥契下文天后所現。三思欲親承可知。二",
    "T35n1735_059:0951b06": "作是念已下勝緣引導中三。初城神顯教修",
    "T35n1735_059:0951b07": "心。次身眾神密加授法。三法堂羅剎教求",
    "T35n1735_059:0951b08": "友之方。初中有三。初以華散。二作如是",
    "T35n1735_059:0951b09": "下。正以言教城神令護心城。是知無有",
    "T35n1735_059:0951b10": "一事非法門矣。心名城者。中有正覺法",
    "T35n1735_059:0951b11": "王萬德所聚故。有三十門分三。初有十",
    "T35n1735_059:0951b12": "二門明十度行。初後合二。中八各一次扶",
    "T35n1735_059:0951b13": "助成十一句。即初地淨治地法十種勝行。",
    "T35n1735_059:0951b14": "文少不次而數全足。一信二慈。三堅固",
    "T35n1735_059:0951b15": "四悲。五捨六七皆慚愧。謂不容惡故。八無",
    "T35n1735_059:0951b16": "疲厭九如說行。十知諸經論。十一即成就",
    "T35n1735_059:0951b17": "世智故。能普曉眾生。後住持下七句福智",
    "T35n1735_059:0951b18": "圓滿。初二是福。後五是智。智中前三權。",
    "T35n1735_059:0951b19": "後二實。三佛子菩薩下結讚徵釋。第二",
    "T35n1735_059:0951b20": "身眾神密加授法中三。初讚友令欣。次",
    "T35n1735_059:0951b21": "從其耳下放光加被。後善財即得下善財",
    "T35n1735_059:0951b22": "獲益所謂十眼言不思議身者。十身無礙",
    "T35n1735_059:0951b23": "故。佛平等者佛佛同故。故異於前。但明法",
    "T35n1735_059:0951b24": "身餘可思之。第三時有守護下教求友",
    "T35n1735_059:0951b25": "之方。於中三。初教次問後答。初中二。先",
    "T35n1735_059:0951b26": "教十法增其智。後示三昧息其亂。各有標",
    "T35n1735_059:0951b27": "釋結。今初釋中有十一心。一直二悲。三智",
    "T35n1735_059:0951b28": "四進。五信六深。七慈八淨。九益十巧。十一",
    "T35n1735_059:0951b29": "常。後示三昧釋中。於境不捨離等者。凡夫",
    "T35n1735_059:0951c01": "染境二乘捨境。權教縱觀空有互陳並為缺",
    "T35n1735_059:0951c02": "減。若圓修者觸目對境窮盡法源。不取不",
    "T35n1735_059:0951c03": "捨故。央掘經云。摩訶衍者。所謂彼眼根於",
    "T35n1735_059:0951c04": "諸如來常了了分明。見具足無減修等。又",
    "T35n1735_059:0951c05": "云所謂眼入處。於諸如來。常明見來入門",
    "T35n1735_059:0951c06": "具足無減修等。餘可知。結中處處遇友",
    "T35n1735_059:0951c07": "者。既定慧雙遊無境不契。並為道品。則真",
    "T35n1735_059:0951c08": "友懸通能如是行。為護正法堂也二說是",
    "T35n1735_059:0951c09": "語時下問。三羅剎下答有四法。一以友",
    "T35n1735_059:0951c10": "無不在故。二以法為體故。三身同友遍故。",
    "T35n1735_059:0951c11": "四智與境合故。如夢如影。又前三即離",
    "T35n1735_059:0951c12": "境界相。四則離心緣相。求善友者幸思此",
    "T35n1735_059:0951c13": "言。第二爾時善財受行下見敬諮問。先",
    "T35n1735_059:0951c14": "見次敬後問。初中先覩依後見正。今初先",
    "T35n1735_059:0951c15": "受行其教躡前起後。近躡羅剎之言。遠通",
    "T35n1735_059:0951c16": "前三勝友。以前二神並未有答故。即由前",
    "T35n1735_059:0951c17": "三位調練故。得覩斯勝報。後即時下正明",
    "T35n1735_059:0951c18": "所見。於中三。初明蓮華所證法界。自性無",
    "T35n1735_059:0951c19": "染故曰蓮華。無明既開不離心內如從",
    "T35n1735_059:0951c20": "地涌。亦表性淨萬行之四從法性地而",
    "T35n1735_059:0951c21": "出現故。此即十定中普賢之華也。二於其臺",
    "T35n1735_059:0951c22": "下明臺上樓觀。謂能證權實二智。依於所",
    "T35n1735_059:0951c23": "證而重現故。智包無外云普納十方。總攝",
    "T35n1735_059:0951c24": "五位自分勝進。故云千柱行列。其一一事皆",
    "T35n1735_059:0952a01": "有所表。恐厭繁文。三其樓觀下。明樓中寶",
    "T35n1735_059:0952a02": "座即智體自空。故云樓中有座。空具性德",
    "T35n1735_059:0952a03": "故廣顯莊嚴。二爾時善財下見友正報。於",
    "T35n1735_059:0952a04": "中二先結前標後。前但明主座。今雙結主",
    "T35n1735_059:0952a05": "伴。後所謂下別顯身雲。於中亦二。先明身",
    "T35n1735_059:0952a06": "相。後顯身業。前中亦二。先明萬類難思",
    "T35n1735_059:0952a07": "身。後明一類超勝身。前中亦二。先顯別相。",
    "T35n1735_059:0952a08": "後明通體。今初有四十身。於中或唯約事。",
    "T35n1735_059:0952a09": "如普遍色身。或唯約理。如十二十三不生",
    "T35n1735_059:0952a10": "不滅身。以本無生起滅亦不為滅故。或",
    "T35n1735_059:0952a11": "事理交徹。如第三十二三十五無生不生色",
    "T35n1735_059:0952a12": "身。以事顯理故。於中無生。則約自願所成。",
    "T35n1735_059:0952a13": "無別有生。不生則隨他而現。生即不生。餘",
    "T35n1735_059:0952a14": "可思準。後如是身者下明其通體。謂離有",
    "T35n1735_059:0952a15": "取蘊故。二爾時善財下。明一類超勝身。約",
    "T35n1735_059:0952a16": "唯女故。二現如是等下明身業中二。初總",
    "T35n1735_059:0952a17": "標。後行於平等下別顯亦二。先明十度行。",
    "T35n1735_059:0952a18": "唯精進在於忍前。餘皆如次。謂初明檀。次",
    "T35n1735_059:0952a19": "出生下戒。戒能生長故。三修習下進。四觀",
    "T35n1735_059:0952a20": "察下忍。五具眾下定。六恒轉下般若。七見",
    "T35n1735_059:0952a21": "諸如來下方便。八成就大願下願。九心恒",
    "T35n1735_059:0952a22": "遍入下力。十得佛智光下智。後修習一切如",
    "T35n1735_059:0952a23": "來下明二嚴行。未為佛母者是其本行故。",
    "T35n1735_059:0952a24": "第二爾時善財下。設敬自道已深故。現身等",
    "T35n1735_059:0952a25": "彼。上二並是住體遍應。第三白言大聖下諮",
    "T35n1735_059:0952a26": "問所以。敘文殊等者。若約等覺則因位極",
    "T35n1735_059:0952a27": "故。若約會緣。從初發心一一善友皆是所",
    "T35n1735_059:0952a28": "會之緣。同入比故。第三答言佛子下示",
    "T35n1735_059:0952a29": "已法界。於中三。初明體二業用三根源。",
    "T35n1735_059:0952b01": "今初大有二義。一願大。願為一切諸佛母",
    "T35n1735_059:0952b02": "故。二智大。智亦二義。一權智即能起大願。",
    "T35n1735_059:0952b03": "能成幻事。二實智即是般若。生佛真身。幻",
    "T35n1735_059:0952b04": "亦二義。一願智體虛當相名幻故。上文云。幻",
    "T35n1735_059:0952b05": "智即是菩薩。菩薩即是幻智故。能無不為。",
    "T35n1735_059:0952b06": "二者即智所作生佛之義。謂於己身不壞小",
    "T35n1735_059:0952b07": "而廣容。若於佛身無生起而現起。又願收",
    "T35n1735_059:0952b08": "普賢智收文殊。皆入大幻同為般若。亦名",
    "T35n1735_059:0952b09": "佛母。二是故常為下業用中二。先總。後",
    "T35n1735_059:0952b10": "佛子如我下別。於中有四。一為現在遮",
    "T35n1735_059:0952b11": "那母。二善男子如今下。為過去諸佛母。三",
    "T35n1735_059:0952b12": "如此世界下為賢劫千佛母。義通三世。四",
    "T35n1735_059:0952b13": "如於此三千下。結通橫竪無窮。初中二。先",
    "T35n1735_059:0952b14": "標為剎海舍那母。後又善男子下別顯",
    "T35n1735_059:0952b15": "生佛之相。於中四。第一毛光為先相。於",
    "T35n1735_059:0952b16": "中五。一光入身。二光現變。三見八相。四",
    "T35n1735_059:0952b17": "現因果。五令身難思。謂不大而容十",
    "T35n1735_059:0952b18": "方故。第二爾時菩薩下。正明自在入胎。",
    "T35n1735_059:0952b19": "於中亦五。一眷屬翼從。二菩薩現通。三光",
    "T35n1735_059:0952b20": "明息苦。四現變入胎。五入已遊步。第三又",
    "T35n1735_059:0952b21": "念念中下腹包眾海難思。第四善男子如",
    "T35n1735_059:0952b22": "此下。舉此類於百億。本來無二者稱一性",
    "T35n1735_059:0952b23": "故。非一處住者體周遍故。非多處住者不",
    "T35n1735_059:0952b24": "如事故。又上句不壞多故。下句不壞一",
    "T35n1735_059:0952b25": "故。又上句理如事故。下句事如理故。又一",
    "T35n1735_059:0952b26": "與多相即入故。此並釋中智幻之義下。二",
    "T35n1735_059:0952b27": "三四段文並可知。第三爾時善財下辨法",
    "T35n1735_059:0952b28": "根源。先問後答。答中六。一輪王久遠。",
    "T35n1735_059:0952b29": "言非後身菩薩所知者。顯唯佛知非但久",
    "T35n1735_059:0952c01": "遠。亦顯時無時相佛智契故。二彼王城下",
    "T35n1735_059:0952c02": "有佛魔來。三聖帝助降。表智王助體本覺",
    "T35n1735_059:0952c03": "現故。此時已得菩薩神通。明今始成非實",
    "T35n1735_059:0952c04": "始也。四場神興願智假慈興故。神生子想。",
    "T35n1735_059:0952c05": "五結會古今。六為母普周前來為生時之",
    "T35n1735_059:0952c06": "母。即是願母。此明為成道時母即智母",
    "T35n1735_059:0952c07": "矣。臍中放光者。生長同氣之所表。佛佛皆",
    "T35n1735_059:0952c08": "從無二理生故。後三段可知。第二遂往天",
    "T35n1735_059:0952c09": "宮下十友別明會緣。然位德已極託迹凡",
    "T35n1735_059:0952c10": "流。深悲接生不標神異。但以法利人。又",
    "T35n1735_059:0952c11": "顯求者道深。或但示法門之名。則懸領旨",
    "T35n1735_059:0952c12": "趣。第一天主光即幻智念力。善友言天主光",
    "T35n1735_059:0952c13": "者。謂悲智勝用光淨自在。破闇義故。父",
    "T35n1735_059:0952c14": "名正念者。此由定發。故故法門名無礙清",
    "T35n1735_059:0952c15": "淨念初一句即依教趣求。第二見彼下。見",
    "T35n1735_059:0952c16": "敬諮問。第三天女答。下示已法門於中二。",
    "T35n1735_059:0952c17": "先標名。謂以一念無礙智普觀三世。無",
    "T35n1735_059:0952c18": "不明現而無去來今。為無礙念不雜異",
    "T35n1735_059:0952c19": "念。為清淨念。念佛功德有益悲智。故曰",
    "T35n1735_059:0952c20": "莊嚴。後善男子下明業用。於中三。一念最",
    "T35n1735_059:0952c21": "初一劫。二又憶下中間諸劫。三善男子如",
    "T35n1735_059:0952c22": "是憶下總結多劫。非唯憶念。亦於彼多劫",
    "T35n1735_059:0952c23": "多佛聞持此門。餘並可知。下諸善友六段",
    "T35n1735_059:0952c24": "之文。多有不具皆可思準。第二童子師遍",
    "T35n1735_059:0952c25": "友幻智師範。善知識謂為童蒙師。遍與眾",
    "T35n1735_059:0952c26": "生為善友故。居迦毘羅黃色城者。中道",
    "T35n1735_059:0952c27": "軌物故。不得法者略有四義。一與眾藝法",
    "T35n1735_059:0952c28": "門同故。二法有所付顯流通故。三表一",
    "T35n1735_059:0952c29": "切法門體無二故。四表無所得方為得故。",
    "T35n1735_059:0953a01": "第三善知眾藝幻智字母善知識中。初二可",
    "T35n1735_059:0953a02": "知第三時彼童子下。授已法門中二。初標",
    "T35n1735_059:0953a03": "名體。謂以無礙智窮世間之伎藝故。二我",
    "T35n1735_059:0953a04": "怛下顯其業用。字母為眾藝之勝書說之",
    "T35n1735_059:0953a05": "本。故偏明之。有標列結。列有四十二門。皆",
    "T35n1735_059:0953a06": "言般若波羅蜜門者。從字入於無相智故。",
    "T35n1735_059:0953a07": "字義為門故。毘盧遮那經中皆言不可得。智",
    "T35n1735_059:0953a08": "無所得即般若故。又文殊五字經云。受持",
    "T35n1735_059:0953a09": "此陀羅尼。即入一切法平等。速得成就摩",
    "T35n1735_059:0953a10": "訶般若。纔誦一遍如持一切八萬四千修",
    "T35n1735_059:0953a11": "多羅藏。然初五字若準阿目佉三藏。即全",
    "T35n1735_059:0953a12": "是文殊真言。若準今本。而第二一字不同。",
    "T35n1735_059:0953a13": "今依彼經釋之。一阿者是無生義。以無生",
    "T35n1735_059:0953a14": "之理。統該萬法故。經云。無差別境而菩薩",
    "T35n1735_059:0953a15": "得此無生。則能達諸法空斷一切障。故云",
    "T35n1735_059:0953a16": "威力。二多者。彼經第二當囉字。是清淨無染",
    "T35n1735_059:0953a17": "離塵垢義。今云多者。毘盧遮那經。釋多云",
    "T35n1735_059:0953a18": "如如解脫。金剛頂。云如如不可得故。謂如",
    "T35n1735_059:0953a19": "即無邊差別故。如不可得。此順多字義。應",
    "T35n1735_059:0953a20": "是譯人之誤。囉多二字字形相近。聲相濫故。",
    "T35n1735_059:0953a21": "若順無塵垢釋。以無邊之門。方淨塵垢。三",
    "T35n1735_059:0953a22": "波者。五字經云。亦無第一義諦。諸法平等。",
    "T35n1735_059:0953a23": "謂真俗雙亡是真法界。諸法皆等即是普照。",
    "T35n1735_059:0953a24": "四者者。諸法無有諸行。謂諸行既空故。遍",
    "T35n1735_059:0953a25": "摧差別。五那者。諸法無有性相。言說文字",
    "T35n1735_059:0953a26": "皆不可得。謂性相雙亡故無所依。能所詮",
    "T35n1735_059:0953a27": "亡是謂無上。又云。以那字無性相故。者字",
    "T35n1735_059:0953a28": "無有諸行。者字無有諸行故。跛字無第一",
    "T35n1735_059:0953a29": "義。跛字無第一義故囉字無塵垢義。以囉",
    "T35n1735_059:0953b01": "字無塵垢義故。阿字法本不生。以阿字法",
    "T35n1735_059:0953b02": "本不生。故。那字無有性相。汝知是要。當",
    "T35n1735_059:0953b03": "觀是心本來清淨無染無著。離我我所分別",
    "T35n1735_059:0953b04": "之相。遮那經中字義與此無殊。下多依彼",
    "T35n1735_059:0953b05": "經。及阿目佉所譯。而梵音輕重有殊釋義無",
    "T35n1735_059:0953b06": "別。六邏字悟一切法離世間故。愛支因緣",
    "T35n1735_059:0953b07": "永不現故。離世故無依。愛不現故無垢。七",
    "T35n1735_059:0953b08": "拕字。悟一切法調伏寂靜。真如平等無分別",
    "T35n1735_059:0953b09": "故。方為不退轉方便。八婆字悟一切法離",
    "T35n1735_059:0953b10": "縛解故。方入金剛場。九茶字。悟一切法離",
    "T35n1735_059:0953b11": "熱矯穢得清涼故。是普摧義。十沙字。悟一",
    "T35n1735_059:0953b12": "切法無罣礙故。如海含像。嚩字悟一切法",
    "T35n1735_059:0953b13": "言語道斷故。能遍安住。哆字。悟一切法真",
    "T35n1735_059:0953b14": "不動故。不動則圓滿發光。也字。悟如實不",
    "T35n1735_059:0953b15": "生故。則諸乘差別積聚皆不可得。瑟吒字。",
    "T35n1735_059:0953b16": "悟一切法制伏任持相不可得故。普光明即",
    "T35n1735_059:0953b17": "能制伏。任持煩惱即所制伏。息即伏義。迦",
    "T35n1735_059:0953b18": "字。悟作者不可得則作業如雲。皆無差別。",
    "T35n1735_059:0953b19": "娑上字即時平等性。麼字。即我所執性。我",
    "T35n1735_059:0953b20": "慢高舉若眾峯齊峙。我慢則生死長流湍馳",
    "T35n1735_059:0953b21": "奔激。伽字即一切法行取性。他字。即是處",
    "T35n1735_059:0953b22": "所性。社字即能所生起。鎖字即安隱性。",
    "T35n1735_059:0953b23": "拕字。即能持界性。奢字即寂靜性。佉字即如",
    "T35n1735_059:0953b24": "虛空性。叉字即盡性。娑多字即任持處非處",
    "T35n1735_059:0953b25": "令不動性。惑障為非處。開淨光明為其處。",
    "T35n1735_059:0953b26": "壞字即能所知性。曷攞多字即執著義性。",
    "T35n1735_059:0953b27": "執著為生死境。義即智慧輪。婆字即可破壞",
    "T35n1735_059:0953b28": "性。圓滿之言。不空譯為道場。然此婆字宜",
    "T35n1735_059:0953b29": "蒲餓反。諸本多云蒲我。則與第八不殊。車",
    "T35n1735_059:0953c01": "字即欲樂覆性。娑麼字即可憶念性。訶婆字",
    "T35n1735_059:0953c02": "即可呼召性。無緣召令有緣故。縒字即勇",
    "T35n1735_059:0953c03": "健性。伽字即厚平等性。吒字即積集性。拏字",
    "T35n1735_059:0953c04": "即離諸諠諍。無往無來行住坐臥。謂以常",
    "T35n1735_059:0953c05": "觀字輪故。娑頗字即遍滿果報。娑迦字即積",
    "T35n1735_059:0953c06": "聚蘊性。也娑字即衰老性相。室者字。即聚集",
    "T35n1735_059:0953c07": "足迹。謂聚集即一切眾生。法雷即是足迹。",
    "T35n1735_059:0953c08": "侘字即相驅迫性。謂無我曉之。即為驅迫。",
    "T35n1735_059:0953c09": "陀字即究竟處。所謂此究竟處含藏一切法",
    "T35n1735_059:0953c10": "輪。然新譯乃是茶字。去聲引之。上來從娑",
    "T35n1735_059:0953c11": "上字來。皆上有悟一切法。下有不可得言。",
    "T35n1735_059:0953c12": "今並略之。若具皆如瑟吒字耳。其中難者",
    "T35n1735_059:0953c13": "已釋。餘以經疏相對文並可知。更有對會",
    "T35n1735_059:0953c14": "及修觀儀所得功德。並別章具也。結云四",
    "T35n1735_059:0953c15": "十二門者。謂表四十二位故。故智論中諸",
    "T35n1735_059:0953c16": "位圓融。明初阿具後諸字。第四謙推中。推",
    "T35n1735_059:0953c17": "勝即就其所知眾藝。寄勝推之不捨世俗。",
    "T35n1735_059:0953c18": "皆與實相不相違背。會同般若之門。五指",
    "T35n1735_059:0953c19": "後中。婆怛那者此云增益。以無盡三昧能",
    "T35n1735_059:0953c20": "出生故。友名賢勝者。賢猶直善。無依道場",
    "T35n1735_059:0953c21": "直善之最故。第四賢勝優婆夷。幻智無依",
    "T35n1735_059:0953c22": "善友。初二可知。三賢勝答下授已法門中",
    "T35n1735_059:0953c23": "二。初得解脫。後得三昧。今初直就經文。",
    "T35n1735_059:0953c24": "內外無依即是道場。賢首云。梵名那阿賴",
    "T35n1735_059:0953c25": "耶曼茶羅。那者。此云無也不也。阿賴耶云",
    "T35n1735_059:0953c26": "依處也依止也。曼茶羅云道場也。圓場也。",
    "T35n1735_059:0953c27": "謂無阿賴耶染分依處。而有淨分圓場。出",
    "T35n1735_059:0953c28": "生勝德不可窮盡。即轉依究竟顯德無盡故",
    "T35n1735_059:0953c29": "也。下二句即二利之用。後得三昧先名。",
    "T35n1735_059:0954a01": "後非彼下用即為釋名。於中初揀濫。後以",
    "T35n1735_059:0954a02": "能下顯是。謂體則雙超盡及無盡。但從用",
    "T35n1735_059:0954a03": "出生說無盡耳。然則二門相成無依道場。",
    "T35n1735_059:0954a04": "即空如來藏。無盡三昧即是不空。要心無依",
    "T35n1735_059:0954a05": "契於本空方見不空具性功德故云出生。",
    "T35n1735_059:0954a06": "智性眼等息妄顯出故曰出生。出非本無",
    "T35n1735_059:0954a07": "猶稱智性。指後云沃田者。是南天竺近水",
    "T35n1735_059:0954a08": "沃潤故。顯無念定水能滋長故。長者名堅",
    "T35n1735_059:0954a09": "固解脫者。無著清淨惑不能壞。即解脫故。",
    "T35n1735_059:0954a10": "第五堅固長者。幻智無著善友。示法門中",
    "T35n1735_059:0954a11": "先顯名。無著約境。離所知故。無念約心。",
    "T35n1735_059:0954a12": "心體離念故無煩惱。二障永盡是曰清淨。",
    "T35n1735_059:0954a13": "淨則能嚴法身。後我自得下彰用。既二障不",
    "T35n1735_059:0954a14": "生則無愛見故。無求求法無厭無休。第六",
    "T35n1735_059:0954a15": "妙月長者。幻智智光善友。真智廓妄名為淨",
    "T35n1735_059:0954a16": "智。後智照法名為智光。能淨能光若秋空",
    "T35n1735_059:0954a17": "滿月。故名妙月。第七無勝軍長者。幻智無盡",
    "T35n1735_059:0954a18": "相善友。法門之名。即所成德相無窮盡故。",
    "T35n1735_059:0954a19": "我以證下以用釋名。得無盡藏謂聞諸妙",
    "T35n1735_059:0954a20": "法。又諸心境無非佛法故。若佛若法皆無",
    "T35n1735_059:0954a21": "有盡。既見佛得法無盡故。無能勝眾德所",
    "T35n1735_059:0954a22": "聚。從喻如軍。亦能普勝諸魔軍故。皆從",
    "T35n1735_059:0954a23": "體出故。城名出生。第八最寂靜婆羅門幻智",
    "T35n1735_059:0954a24": "誠願語善友。授法中先標名。有二義故。",
    "T35n1735_059:0954a25": "一始終無妄故。如從初發心立弘誓言。必",
    "T35n1735_059:0954a26": "如言行不乖先語故。二者隨行不虛故。如",
    "T35n1735_059:0954a27": "忍辱仙人言我不瞋令身還復。後過去下以",
    "T35n1735_059:0954a28": "用釋名。即如次釋前二義。虛誑言息故云",
    "T35n1735_059:0954a29": "寂靜。寂靜即為淨行。言行君子之樞機。苟能",
    "T35n1735_059:0954b01": "誠實斯則可法。故城名為法。指後云妙",
    "T35n1735_059:0954b02": "意華門者。妙意華者即蘇滿那華。其城門側",
    "T35n1735_059:0954b03": "有之故。亦在南天當受其訓。得求友之妙",
    "T35n1735_059:0954b04": "意勝因之華故。童子表於淨智。智則萬德",
    "T35n1735_059:0954b05": "由生。童女表於淨悲。悲為眾德之本。以悲",
    "T35n1735_059:0954b06": "智相導故。二人同會。會緣之終此二滿故。",
    "T35n1735_059:0954b07": "將見慈氏紹佛位故(已下入第七十七經)。第九德生有",
    "T35n1735_059:0954b08": "德幻智歸幻門善友。第一依教趣求。第二",
    "T35n1735_059:0954b09": "見德生下見敬諮問。第三時童子下示己法",
    "T35n1735_059:0954b10": "門。於中二初標名後業用。今初謂能所境智",
    "T35n1735_059:0954b11": "染淨之法。皆從緣起無定性故。如幻而住。",
    "T35n1735_059:0954b12": "二得此解脫下明業用中二。初別明後結歎",
    "T35n1735_059:0954b13": "今初有十種幻。皆上句標幻。下句以緣生",
    "T35n1735_059:0954b14": "釋成。十中初一為總。緣生世界並通染淨。",
    "T35n1735_059:0954b15": "剎海亦名世界故。餘九為別。初五約染分",
    "T35n1735_059:0954b16": "依他。如幻緣生故。一約有情苦果。從業惑",
    "T35n1735_059:0954b17": "集生。二約十二因緣順觀即世間故。次第相",
    "T35n1735_059:0954b18": "由故云展轉。三就五類法中但除無為。故",
    "T35n1735_059:0954b19": "云一切。以無為無有起。非幻緣生故。異",
    "T35n1735_059:0954b20": "熟識等。從無始惡習內執為我。四惑相應",
    "T35n1735_059:0954b21": "故云我見等。及外取妄境。云種種幻緣故。",
    "T35n1735_059:0954b22": "感心等悉皆如幻。四五二句別明不相應行。",
    "T35n1735_059:0954b23": "四即是時。謂依行相續不斷分位。建立為",
    "T35n1735_059:0954b24": "時。所依行空時何所立。妄計有體是顛倒",
    "T35n1735_059:0954b25": "智。五即無常生老等。謂依生已壞滅分位。",
    "T35n1735_059:0954b26": "建立無常等皆妄分別有。次一切國土義通",
    "T35n1735_059:0954b27": "染淨眾生。染土多從三倒所生。以不了唯",
    "T35n1735_059:0954b28": "心妄取境界故。上云一切國土但想所持。",
    "T35n1735_059:0954b29": "既有妄想故心見皆倒。言無明所現亦通",
    "T35n1735_059:0954c01": "淨剎。謂登地已上無明未盡。所見國土種",
    "T35n1735_059:0954c02": "種不同。既云無明則揀非佛土。後三種但",
    "T35n1735_059:0954c03": "約淨分依他。從緣如幻可以意得後善男",
    "T35n1735_059:0954c04": "子下結歎。言自性不思議者。幻法非有體",
    "T35n1735_059:0954c05": "不實故。非無相非無故。非一性相異故。非",
    "T35n1735_059:0954c06": "異無二體故。空有相即一異兩亡。既離二",
    "T35n1735_059:0954c07": "邊亦忘中道。由斯交徹故。能一中現多多",
    "T35n1735_059:0954c08": "皆即一。重重無礙為不思議。故推勝云善",
    "T35n1735_059:0954c09": "入無邊諸事幻網。第四善男子我等下謙己",
    "T35n1735_059:0954c10": "推勝。第五時童子下指示後友。於中二。",
    "T35n1735_059:0954c11": "初以力冥加。後而告下以言顯示。於中三。",
    "T35n1735_059:0954c12": "初指處。二示人。三教問。今初國名海岸",
    "T35n1735_059:0954c13": "者。南海北岸。一生菩薩臨智海故。園名大",
    "T35n1735_059:0954c14": "莊嚴。因圓萬行而嚴果故。又生死園苑以",
    "T35n1735_059:0954c15": "萬行樹林嚴自果故。廣大樓閣等者。約事",
    "T35n1735_059:0954c16": "則其中廣博同虛空故。有多光明能遍照",
    "T35n1735_059:0954c17": "故。阿僧祇等寶所嚴故。蘊多樓閣包多事",
    "T35n1735_059:0954c18": "故。約法則二智相依緣起相由。故云樓閣。",
    "T35n1735_059:0954c19": "智即法界是為廣大。名毘盧等順成上義。",
    "T35n1735_059:0954c20": "二智光明遍照事理故。智能包含萬德。即",
    "T35n1735_059:0954c21": "莊嚴藏。華嚴萬行不離此故。上約其果。從",
    "T35n1735_059:0954c22": "菩薩下出因。善根果報約其宿因。是彼善根",
    "T35n1735_059:0954c23": "之果報故。念力願力等約其現緣。後住不",
    "T35n1735_059:0954c24": "思議下現依所為。二彌勒菩薩下示人。先正",
    "T35n1735_059:0954c25": "示。後為欲下顯住因。彌勒梵音具云迷帝",
    "T35n1735_059:0954c26": "隷。此云慈。是其姓也。然有三緣。一由本",
    "T35n1735_059:0954c27": "願。過去值大慈如來因立大願。願得斯號",
    "T35n1735_059:0954c28": "故。二由此得慈心三昧故。三由母懷時有",
    "T35n1735_059:0954c29": "慈心故。如滿慈子名阿逸多。此云無勝。",
    "T35n1735_059:0955a01": "以生具相好勝德無過故。今以姓而呼但",
    "T35n1735_059:0955a02": "云慈氏。慈依智住故曰處中。悲智雙遊皆",
    "T35n1735_059:0955a03": "為利物。故云為欲等。三汝詣彼下教問",
    "T35n1735_059:0955a04": "中二。先正教。興十問者。表無盡故。後何以",
    "T35n1735_059:0955a05": "下釋廣問所由。先徵後釋。徵意云。何以要",
    "T35n1735_059:0955a06": "須廣問釋有二意。一所求德廣能具說故。",
    "T35n1735_059:0955a07": "後善男子汝不應下。能求大心。法應爾故。",
    "T35n1735_059:0955a08": "前中二。初通顯彌勒德圓位滿。後善男子彼",
    "T35n1735_059:0955a09": "善知識下別顯是其真善友故。設若德滿非",
    "T35n1735_059:0955a10": "已有緣亦難求故。二明能求大心法應爾",
    "T35n1735_059:0955a11": "故者。即廣誡勸。於中二。先誡勸求法。後",
    "T35n1735_059:0955a12": "誡勸事友。前中二。先標不應。誡其去劣。",
    "T35n1735_059:0955a13": "後何以下。釋所應作令其廣修。文中先徵",
    "T35n1735_059:0955a14": "後釋。釋中亦二。先別明應修。後善男子舉要",
    "T35n1735_059:0955a15": "下。結略顯廣。前中有九十八門。分為十段。",
    "T35n1735_059:0955a16": "一上求菩提行。二應化下下救眾生行。三應",
    "T35n1735_059:0955a17": "斷下自斷惑障行。四應令無量眾生下。勸",
    "T35n1735_059:0955a18": "物出離行五。應消滅下淨自根欲行。除三",
    "T35n1735_059:0955a19": "不善根。則成三善根等故。六應生淨信下。",
    "T35n1735_059:0955a20": "力用自在行。七應分別下攝法治惑行。八應",
    "T35n1735_059:0955a21": "嚴辦下供佛攝生行。九應修總持下。悲願深",
    "T35n1735_059:0955a22": "廣行。十應入差別心下證入圓滿行。二結",
    "T35n1735_059:0955a23": "略顯廣者。謂別陳難具故。第二善男子汝",
    "T35n1735_059:0955a24": "求下。誡勸事友中三。初誡次勸。後雙結二",
    "T35n1735_059:0955a25": "門。今初分二。先正誡其離過。後何以故下",
    "T35n1735_059:0955a26": "舉益釋成今初。言見隨煩惱行勿嫌怪者",
    "T35n1735_059:0955a27": "善友有二。一實二權。權能行於非道。內外",
    "T35n1735_059:0955a28": "生熟善巧難知。故不應嫌。實中復二。一行",
    "T35n1735_059:0955a29": "二解。今但求解不應觀行故。如智論五十",
    "T35n1735_059:0955b01": "說。亦如有目跛人猶能示道。二舉益釋成",
    "T35n1735_059:0955b02": "中有二。初明善友能示行故。二明善友為",
    "T35n1735_059:0955b03": "外護故。今初先徵意云。但起廣心足成大",
    "T35n1735_059:0955b04": "道。何以要令事友誡離過耶。釋云。法假人",
    "T35n1735_059:0955b05": "弘。不因善友何能聞諸妙行。於中有三十",
    "T35n1735_059:0955b06": "五句。句各一行。二善男子菩薩由下。明善",
    "T35n1735_059:0955b07": "友能為外護。前即能生此能養育。於中二。",
    "T35n1735_059:0955b08": "前正明能為攝護。後何以下舉因釋成。於中",
    "T35n1735_059:0955b09": "初徵意云。善惡在己。善友何能令我不墮",
    "T35n1735_059:0955b10": "惡趣等耶。釋意云。由友令離惡因故。因亡",
    "T35n1735_059:0955b11": "果喪。豈非友力。以此四十句。釋上正明十",
    "T35n1735_059:0955b12": "五句。有通有別。通則後諸惡因。通對前果。",
    "T35n1735_059:0955b13": "別則各各配屬。如由除諸難不退大乘。由",
    "T35n1735_059:0955b14": "止諸惡不犯淨戒。由破無明不隨惡友。",
    "T35n1735_059:0955b15": "下諸句或有二三對上一句。可以意得。恐",
    "T35n1735_059:0955b16": "繁不配。",
    "T35n1735_059:0955b17": "大方廣佛華嚴經疏卷第五十九"
}