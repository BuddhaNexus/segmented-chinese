{
    "T16n0720_002:0853a02": "無明羅剎集卷中",
    "T16n0720_002:0853a04": "失譯人名附秦錄",
    "T16n0720_002:0853a05": "◎復次，以何義故，說此譬喻？不為綺語，不為",
    "T16n0720_002:0853a06": "非時。所以者何？為欲增廣佛法甚深義故；為",
    "T16n0720_002:0853a07": "欲顯示因緣理故，作是種種眾多方喻。言王",
    "T16n0720_002:0853a08": "城者，喻於三有。三有城中有生、老、病、死、憂、悲",
    "T16n0720_002:0853a09": "苦惱，愛別離苦、求不得苦、怨憎會苦，毀罵惡",
    "T16n0720_002:0853a10": "名、持戒破戒，如是種種無量諸苦不可稱計。",
    "T16n0720_002:0853a11": "煩惱災疫喪失善根。菩薩悲愍，猶如母牛念",
    "T16n0720_002:0853a12": "於犢子，而為眾生作真親友，堅誓勇猛救濟",
    "T16n0720_002:0853a13": "一切。善知生死結習因果，善能曉了法以非",
    "T16n0720_002:0853a14": "法，具足四攝成就一乘。大心眾生，觀察五道",
    "T16n0720_002:0853a15": "輪轉受苦，常為四大毒蛇、五陰怨賊、六入空",
    "T16n0720_002:0853a16": "聚，愛詐親善愚癡五欲，計我、我所之所侵害。",
    "T16n0720_002:0853a17": "「是諸眾生煩惱所縛，云何今者而不拔濟？」菩",
    "T16n0720_002:0853a18": "薩思惟如是事已，從宮殿起即便出家，被精",
    "T16n0720_002:0853a19": "進鎧，四攝神呪而自擁護，身念良藥以自塗",
    "T16n0720_002:0853a20": "體，忍辱功德以為矛盾，無量劫中所修智慧",
    "T16n0720_002:0853a21": "猶如利劍，專心正念如王大道。坐道場時觀",
    "T16n0720_002:0853a22": "察一切世間苦原，發大弘誓必拔其本。此",
    "T16n0720_002:0853a23": "苦原者，逼切眾生為大苦惱，眾患之首，九十",
    "T16n0720_002:0853a24": "六種愚癡所弊，不識生、老、病、死過患之源。菩",
    "T16n0720_002:0853a25": "薩爾時，以正觀察見老、病、死無量苦患。解是",
    "T16n0720_002:0853a26": "義已，即問老言：「汝名為誰？」老即答言：「我名",
    "T16n0720_002:0853a27": "為老？」菩薩問言：「汝何所老？」老答言：「而我老",
    "T16n0720_002:0853a28": "者，能老三界。」菩薩問言：「更何所作？」老答言：",
    "T16n0720_002:0853a29": "「我無所作。」菩薩言：「汝為愛樂而作飢儉。汝",
    "T16n0720_002:0853b01": "懷憶念，猶如野象蹋芭蕉林盡皆摧碎；汝是",
    "T16n0720_002:0853b02": "曠野懸遠嶮路，能滅六根喜樂之樂；能壞壯",
    "T16n0720_002:0853b03": "色，如雹害花移徙盛力；能使消滅乾竭六情。",
    "T16n0720_002:0853b04": "云何而言：我無所作！」老答言：「此事實爾。」菩",
    "T16n0720_002:0853b05": "薩言：「老者二字，三界都聞不解其義。」老復言",
    "T16n0720_002:0853b06": "曰：「汝今真實究盡知我。」菩薩問曰：「彼第二者，",
    "T16n0720_002:0853b07": "為是誰耶？」老答言：「名之為死。」菩薩爾時，即問",
    "T16n0720_002:0853b08": "死曰：「今汝名字何期麁惡？」死答言：「不但名",
    "T16n0720_002:0853b09": "惡，名下之事復甚麁惡。一切世界人、天、阿修",
    "T16n0720_002:0853b10": "羅、夜叉、鬼神我盡能殺。如大羅剎能壞國土，",
    "T16n0720_002:0853b11": "我亦如是，能壞一切有生之命。」菩薩問曰：「怪",
    "T16n0720_002:0853b12": "哉！汝最大惡：無悲愍心。汝所遊行無處不至，",
    "T16n0720_002:0853b13": "下賤惡業無過於汝。」死答言：「如是之事，實是",
    "T16n0720_002:0853b14": "我體。」菩薩問曰：「汝體雖爾，以我心力要斷於",
    "T16n0720_002:0853b15": "汝。汝雖難伏，以我精進要當伏汝。如海波浪",
    "T16n0720_002:0853b16": "不能吹山，汝亦如是豈能殺我？」死答曰：「汝於",
    "T16n0720_002:0853b17": "今者雖作是意，恐汝未必能制於我。」菩薩問",
    "T16n0720_002:0853b18": "曰：「汝今何故，疑我不能？」死答曰：「若有精進、",
    "T16n0720_002:0853b19": "善巧方便乃能制我。恐汝未必勇猛精進，是",
    "T16n0720_002:0853b20": "故疑汝。」菩薩言：「汝且觀我，於無量劫慈悲",
    "T16n0720_002:0853b21": "方便。自以己命代諸眾生，乃至重怨設以利",
    "T16n0720_002:0853b22": "劍支節解我，我於彼所恒生慈心；急難眾生",
    "T16n0720_002:0853b23": "設來投我，寧捨身命為作救護。如是方便，足",
    "T16n0720_002:0853b24": "滅汝不？」死答言：「何須廣說多作往返，何足",
    "T16n0720_002:0853b25": "勤勤苦惱於我？我當至誠語汝根本，此根本",
    "T16n0720_002:0853b26": "者即是生也。生者，生一切世間無量苦惱，四",
    "T16n0720_002:0853b27": "大毒蛇、五陰怨賊、六情之器、輪迴五道皆生",
    "T16n0720_002:0853b28": "所為。此生始有生一切苦，況復中後；若受生",
    "T16n0720_002:0853b29": "者如我等苦不可稱計，若捨生者則無過患。",
    "T16n0720_002:0853c01": "一切過患由生而有，譬如無薪，火無所燒；亦",
    "T16n0720_002:0853c02": "如無樹，斧無所斫；亦如無瓶，椎何所破？如",
    "T16n0720_002:0853c03": "無藕花，霜何所敗？以喻方之知生多患。汝",
    "T16n0720_002:0853c04": "今誠心決定，誓願欲斷死者，必先斷生。由此",
    "T16n0720_002:0853c05": "生，故有老、病、死、憂、悲苦惱，諸災患等皆有勢",
    "T16n0720_002:0853c06": "力。」菩薩言：「我解是事，若有山者金剛必壞。若",
    "T16n0720_002:0853c07": "無山者，金剛雖堅何所能壞？凡有身者必有",
    "T16n0720_002:0853c08": "諸苦，若無身者苦何所苦？」菩薩爾時，即放老、",
    "T16n0720_002:0853c09": "死，而捉於生。而問之曰：「汝名誰耶？」生答言：「我",
    "T16n0720_002:0853c10": "有種種眾多名字，而我名者，名中最勝號之",
    "T16n0720_002:0853c11": "為生。」菩薩問言：「何故名生？」生答言：「汝自觀",
    "T16n0720_002:0853c12": "察。」菩薩尋自觀生，而作是言：「然此生者，出一",
    "T16n0720_002:0853c13": "切有，從二字和合出於生義。」生答言：「今汝",
    "T16n0720_002:0853c14": "智慧，實非顛倒修理而解。」菩薩問曰：「而此生",
    "T16n0720_002:0853c15": "者生一切苦，何故不名出一切苦，乃名生耶？」",
    "T16n0720_002:0853c16": "生答言：「我有此過，實如汝言。」菩薩問曰：「汝",
    "T16n0720_002:0853c17": "不見我有堅誓願能斷汝耶？我以悲愍為體，",
    "T16n0720_002:0853c18": "能滅世間一切眾苦。」生答言：「善哉，善哉！誠",
    "T16n0720_002:0853c19": "如所言，我不自在，從他而有令我依止。諸",
    "T16n0720_002:0853c20": "有男子，得是勢力能生一切生死之苦。汝若",
    "T16n0720_002:0853c21": "不信何不自觀？」菩薩思惟：「我今觀生，定知是",
    "T16n0720_002:0853c22": "有。而此三有即三大龍，能雨暴雨注於生河，",
    "T16n0720_002:0853c23": "入死海水；有因緣河，漂淪眾生沒溺苦海。」菩",
    "T16n0720_002:0853c24": "薩爾時，即便捨生而捉於有，呵責有言：「我為",
    "T16n0720_002:0853c25": "一切眾生而作真濟，秉智慧劍能斬怨敵！汝",
    "T16n0720_002:0853c26": "今云何，敢自放逸莊嚴生耶？」有即答言：「四取",
    "T16n0720_002:0853c27": "鈎鉺，鈎牽於我。著於有中四取，強力捕諸嬰",
    "T16n0720_002:0853c28": "愚。」言：「我當樂可以與有，汝但增長眾苦",
    "T16n0720_002:0853c29": "何以與有？」取答言：「譬如虛空不能生樹，有",
    "T16n0720_002:0854a01": "地水因緣而能生樹，若無愛水，何由而得生",
    "T16n0720_002:0854a02": "於有樹。汝今不應但呵責我！」菩薩即捨四取",
    "T16n0720_002:0854a03": "而捉於愛。愛語菩薩言：「善來，淨飯王子！汝",
    "T16n0720_002:0854a04": "於無量劫中，作諸功德，集諸善行。汝之威力",
    "T16n0720_002:0854a05": "過於帝釋、大梵天王，汝當留神受我小供。」菩",
    "T16n0720_002:0854a06": "薩問言：「汝以何供？」愛答言：「於五根處所受",
    "T16n0720_002:0854a07": "五欲樂，是我供養。」菩薩問曰：「何以用此五根",
    "T16n0720_002:0854a08": "而請於我？」愛答言：「我以色、香、味、觸，而請於",
    "T16n0720_002:0854a09": "汝。」菩薩言：「汝今乃以香美毒果請於我耶？」愛",
    "T16n0720_002:0854a10": "答言：「云何言毒？」菩薩言：「此五欲者，譬如以",
    "T16n0720_002:0854a11": "羊擲置火中，又如盲人墮於深坑，違離解脫、",
    "T16n0720_002:0854a12": "閉涅槃門。有智之人乃至夢中尚離五欲，況",
    "T16n0720_002:0854a13": "復覺時！」愛答言：「諸天五欲可不勝耶？」菩薩",
    "T16n0720_002:0854a14": "言：「亦如幻夢。有孫陀羅天女端正如日，乘天",
    "T16n0720_002:0854a15": "宮殿音樂自恣，福盡命終還墮地獄，豈非欺",
    "T16n0720_002:0854a16": "誑！」愛答言：「汝今若嫌欲界之事，色界諸天",
    "T16n0720_002:0854a17": "豈非樂也？彼色界中，安止禪定少於過患。」菩",
    "T16n0720_002:0854a18": "薩言：「彼色界中苦患之事，我悉知之。」愛答言：",
    "T16n0720_002:0854a19": "「汝今云何能觀察知？」菩薩言：「雖得禪定生於",
    "T16n0720_002:0854a20": "梵世，福盡命終墮三惡道。譬如燒炙還冷水",
    "T16n0720_002:0854a21": "灑，眾生薄福輪迴受苦。」愛答言：「如汝所解，",
    "T16n0720_002:0854a22": "最上有頂，汝心鄙賤同於蒭草。」菩薩問言：「何",
    "T16n0720_002:0854a23": "名有頂？」愛答言：「四無色界名之有頂。」菩薩",
    "T16n0720_002:0854a24": "問言：「四無色界有何體相？」愛答言：「彼無色",
    "T16n0720_002:0854a25": "中，所有諸天能定壽命八萬大劫。」菩薩問言：",
    "T16n0720_002:0854a26": "「彼大劫盡，更受何等？」愛答言：「八萬劫盡，名之",
    "T16n0720_002:0854a27": "為終。」菩薩言：「嗚呼！怪哉！觀於欲界苦惱無",
    "T16n0720_002:0854a28": "量，觀察色界體性必壞，至四無色不免於死。",
    "T16n0720_002:0854a29": "世界之中，樂少苦多甚可哀愍！」愛答言：「汝今",
    "T16n0720_002:0854b01": "若欲出我境界，更復何處欲求於樂？」菩薩",
    "T16n0720_002:0854b02": "問言：「汝之境界為在何處？」愛答言：「一切有",
    "T16n0720_002:0854b03": "為是我境界。」菩薩言：「一切有為，死得自在是",
    "T16n0720_002:0854b04": "汝境界。我今超過有為境界，死所不到永離",
    "T16n0720_002:0854b05": "死處；無愛離別、怨憎會處，無生、老、病、憂悲",
    "T16n0720_002:0854b06": "惱處，五陰盡處，五根滅處，一切諸根無所用",
    "T16n0720_002:0854b07": "處，一切智讚出甘露處。如此之處豈不名",
    "T16n0720_002:0854b08": "為出汝境界？」愛聞是已，大笑而言：「毘輸蜜多",
    "T16n0720_002:0854b09": "羅婆吒如是等無量大仙，皆有是語未見得",
    "T16n0720_002:0854b10": "者。」菩薩言：「彼雖欲求，不知方便。」愛答曰：「汝",
    "T16n0720_002:0854b11": "於今者有何方便？」菩薩言：「汝今當捨誑惑眾",
    "T16n0720_002:0854b12": "生，諸大憍慢。我今拔汝，譬如大象拔於小草。」",
    "T16n0720_002:0854b13": "愛答言：「善哉！大心眾生！我依於受，應先取受。」",
    "T16n0720_002:0854b14": "菩薩言：「我今諦觀一切有生，咸皆怖畏苦之",
    "T16n0720_002:0854b15": "體相。諸根馳動悕求於樂，樂不自在由他而",
    "T16n0720_002:0854b16": "有，樂是詐偽暫有之法。凡愚之人雖數得樂",
    "T16n0720_002:0854b17": "情無厭足；樂為放逸能劫諸根幻惑人心，墜",
    "T16n0720_002:0854b18": "陷凡夫如蠅墮蜜，得味甚寡所失甚多。不別",
    "T16n0720_002:0854b19": "好醜見便生愛，如以蘇油注於大火，熾炎倍",
    "T16n0720_002:0854b20": "增。愛且小住，待我擒受乃當治汝。汝之與受",
    "T16n0720_002:0854b21": "過各正等，俱當罪汝。」愛答言：「淨飯王子！汝雖",
    "T16n0720_002:0854b22": "自強欲有此意恐不禁我。何以故？往昔劫初",
    "T16n0720_002:0854b23": "有大仙人黃頭之等，出於好時壽八萬歲，道",
    "T16n0720_002:0854b24": "德深厚尚自不能虧損於我，況汝末惡之世",
    "T16n0720_002:0854b25": "壽命短促不滿百年。」菩薩言：「我出惡世耶？」",
    "T16n0720_002:0854b26": "愛言：「實出惡世。」菩薩言：「今日縱令煩惱熾",
    "T16n0720_002:0854b27": "盛出於濁時，若不破汝無明之門，何得名之",
    "T16n0720_002:0854b28": "為大丈夫。」愛言：「且止！莫自歎譽。」菩薩言：「我",
    "T16n0720_002:0854b29": "稱時說而非不時。是時、是處，是真實說、有義",
    "T16n0720_002:0854c01": "而說。如日初出光不可隱，大人智光亦難隱",
    "T16n0720_002:0854c02": "蔽。」愛復答言：「觀汝之志，雖復勇進未見成功。",
    "T16n0720_002:0854c03": "屢自稱讚，如似雲雷降注大雨孔雀歡喜。汝",
    "T16n0720_002:0854c04": "於今者，但興雲雷未見雨水，如此旱雷將何",
    "T16n0720_002:0854c05": "所益？以意量汝恐汝無實。」菩薩言：「今當示汝",
    "T16n0720_002:0854c06": "不虛妄事。我於無量劫中所積善行，一心定",
    "T16n0720_002:0854c07": "意智慧利劍當用斬汝。」愛答言：「何所卒？」菩",
    "T16n0720_002:0854c08": "薩復言：「今誰為我作擾亂因發此歌聲？是",
    "T16n0720_002:0854c09": "誰結業煩惱之手觸三有琴，惱惑一切諂曲",
    "T16n0720_002:0854c10": "眾生？」愛言：「我正欲導，如此歌者欲鼓於琴，是",
    "T16n0720_002:0854c11": "我之本。我於今者，為彼所作、為彼所使。」菩薩",
    "T16n0720_002:0854c12": "問言：「是愛耶？」愛答言：「是。」菩薩言：「愛最是",
    "T16n0720_002:0854c13": "大火，能燒種種、處處皆遍。愛著樂者皆墮愛",
    "T16n0720_002:0854c14": "中，嬰愚墮中如蛾赴火。」愛言：「盡觀察。」菩薩",
    "T16n0720_002:0854c15": "言：「我以知之，貪樂生死樂，必為愛所害；嗜味",
    "T16n0720_002:0854c16": "諸鳥獸，必為網所覆。」愛言：「汝實知之。然我",
    "T16n0720_002:0854c17": "實能使諸凡愚著於有樂，後身必與堅[革*卬]之",
    "T16n0720_002:0854c18": "苦。眾生貪有樂，是我之所作，乃至生有頂，",
    "T16n0720_002:0854c19": "還復令墮落。」菩薩言：「汝不妄說。世間極渴",
    "T16n0720_002:0854c20": "無過於愛，如飲醎水踰增其渴；飲有醎水",
    "T16n0720_002:0854c21": "踰增其愛。」愛言：「汝莫殺我！」菩薩言：「汝言雖",
    "T16n0720_002:0854c22": "善，心常懷惡。若不除汝我云何安？雖復如此",
    "T16n0720_002:0854c23": "汝且小住，待我取受。」菩薩思惟：「受何由生？」即",
    "T16n0720_002:0854c24": "自稟勵，身心勇猛不懷怯弱，去諸憒閙得寂",
    "T16n0720_002:0854c25": "定足，入一切智地即便見受。語於受言：「汝久",
    "T16n0720_002:0854c26": "遠來欺弄眾生，而我為諸眾生作不請親友。",
    "T16n0720_002:0854c27": "汝從今已後，更不復得作擾亂事。」受言：「我作",
    "T16n0720_002:0854c28": "何擾亂？」菩薩言：「有受身者體性是苦，詐現",
    "T16n0720_002:0854c29": "樂相惑凡愚心。雖現親善實是大怨。」受答",
    "T16n0720_002:0855a01": "言：「實有是過。然諸眾生猶愛著我，如蜂採",
    "T16n0720_002:0855a02": "花，但貪香味擾亂不停。」菩薩言：「汝言真實。",
    "T16n0720_002:0855a03": "如人為樂入海遭種種難，為樂入陣箭如雲",
    "T16n0720_002:0855a04": "雨，刀鉾劍矟更相傷害。為樂因緣，遠涉嶮",
    "T16n0720_002:0855a05": "路曠野飢渴艱難非一，為樂因緣作諸苦行，",
    "T16n0720_002:0855a06": "投淵赴火、五熱炙身、臥棘刺上、自餓斷食、編",
    "T16n0720_002:0855a07": "椽而坐、樹皮草衣、食果食菜。為樂因緣，造",
    "T16n0720_002:0855a08": "諸器械耕田墾殖；造作窟宅衣服織作。如是",
    "T16n0720_002:0855a09": "等事皆為樂故，生無量苦。」受言：「實爾。而我能",
    "T16n0720_002:0855a10": "令一切眾生為樂因緣，受無量苦。我極輕躁",
    "T16n0720_002:0855a11": "無暫停時，然諸眾生耽著受樂，謂我常爾。」菩",
    "T16n0720_002:0855a12": "薩言：「一切眾生甚可悲愍，念念常為汝所渴",
    "T16n0720_002:0855a13": "惑，而眾生愚闇為汝擾惱。」受言：「我之過患",
    "T16n0720_002:0855a14": "不但齊是，更有諸愆倍過於此。從無始界來",
    "T16n0720_002:0855a15": "運動流轉，一切有生之類恒吞受，我無有厭",
    "T16n0720_002:0855a16": "足。如油投火，火不知足，是皆樂著我，無有",
    "T16n0720_002:0855a17": "能見我之過咎者。」菩薩言：「我於今日愛怨",
    "T16n0720_002:0855a18": "賊邊，高聲大喚拔智慧劍臨欲斬之。愛言：『由",
    "T16n0720_002:0855a19": "汝，非我己過。』審如彼言，今當斬汝。若汝無者",
    "T16n0720_002:0855a20": "愛則不有。」受言：「我不自在，為觸所使，汝雖",
    "T16n0720_002:0855a21": "害我於汝無利。」菩薩即時解其次第，以智慧",
    "T16n0720_002:0855a22": "手而摩於觸，而語觸言：「汝名何等？生於一",
    "T16n0720_002:0855a23": "切眾生之苦。受因汝有，生死脚足便得增長，",
    "T16n0720_002:0855a24": "閉涅槃門。」觸言：「能生受者，此事實爾。緣以",
    "T16n0720_002:0855a25": "三事因緣觸乃得生，猶如鑽火，人功、燧、鑽三",
    "T16n0720_002:0855a26": "事和合得出於火，我亦如是。有眼、識、緣三事",
    "T16n0720_002:0855a27": "和合而有觸生，由觸因緣得生於受。若無",
    "T16n0720_002:0855a28": "六入我何從生？」菩薩言：「汝為實語。離三因緣",
    "T16n0720_002:0855a29": "則無有觸，生觸之流六根最近。觸，爾且住！",
    "T16n0720_002:0855b01": "須取六根與爾同罪。」菩薩爾時，體解觸相次",
    "T16n0720_002:0855b02": "推六根：「此六根者，色如鷰樔亦如水泡，又",
    "T16n0720_002:0855b03": "如初生癰不久當潰，有何強力自高乃爾？」六",
    "T16n0720_002:0855b04": "入言：「何故作如是語？」菩薩言：「由有汝故，與",
    "T16n0720_002:0855b05": "觸作力，既自無事橫生攀緣生一切苦。我斷",
    "T16n0720_002:0855b06": "諍訟，豈與汝諍？」六入言：「我過輕微但能生觸。」",
    "T16n0720_002:0855b07": "菩薩言：「我今觀觸根原由汝。六入者無量苦",
    "T16n0720_002:0855b08": "惱之大窟宅，汝恒狂逸不曾寂定志，恒輕躁",
    "T16n0720_002:0855b09": "不甞調順，所可攀緣不知厭足。六根嬰愚貪",
    "T16n0720_002:0855b10": "嗜六觸求諸六塵。」六入言：「大心眾生！汝欲伏",
    "T16n0720_002:0855b11": "我，應當在前調伏名色。汝若勤苦欲遮於我，",
    "T16n0720_002:0855b12": "應遮名色。」◎",
    "T16n0720_002:0855b13": "無明羅剎集卷中"
}