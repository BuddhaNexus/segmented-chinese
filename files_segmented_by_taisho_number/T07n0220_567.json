{
    "T07n0220_567:0926a02": "大般若波羅蜜多經卷第五百六",
    "T07n0220_567:0926a03": "十七",
    "T07n0220_567:0926a05": "三藏法師玄奘奉　詔譯",
    "T07n0220_567:0926a06": "第六分顯相品第三",
    "T07n0220_567:0926a07": "爾時，最勝復從座起，偏覆左肩，右膝著地，合",
    "T07n0220_567:0926a08": "掌向佛，白言：「世尊！甚深般若波羅蜜多以何",
    "T07n0220_567:0926a09": "為相？」於是世尊告最勝曰：「天王當知！如地、水、",
    "T07n0220_567:0926a10": "火、風、空等相，甚深般若波羅蜜多亦復如是。」",
    "T07n0220_567:0926a11": "是時，最勝便白佛言：「世尊！云何甚深般若波",
    "T07n0220_567:0926a12": "羅蜜多如地、水、火、風、空等相？」佛告最勝：「天王",
    "T07n0220_567:0926a13": "當知！普遍廣大難可度量是為地相，甚深般",
    "T07n0220_567:0926a14": "若波羅蜜多亦復如是。何以故？諸法真如普",
    "T07n0220_567:0926a15": "遍廣大難測量故。天王當知！一切藥草依地",
    "T07n0220_567:0926a16": "生長；甚深般若波羅蜜多亦復如是，普能生",
    "T07n0220_567:0926a17": "長一切善法。天王當知！譬如大地，增之不喜，",
    "T07n0220_567:0926a18": "減之不憂，離我、我所，無二相故；甚深般若波",
    "T07n0220_567:0926a19": "羅蜜多亦復如是，讚歎不增，毀訾不減，離我、",
    "T07n0220_567:0926a20": "我所，無二相故。又如大地，世間往來舉足、下",
    "T07n0220_567:0926a21": "足無不依之；甚深般若波羅蜜多亦復如是，",
    "T07n0220_567:0926a22": "若求善趣、若向涅槃無不依止。又如大地，出",
    "T07n0220_567:0926a23": "種種寶；甚深般若波羅蜜多亦復如是，出生",
    "T07n0220_567:0926a24": "世間種種功德。又如大地，蟲、蟻、蚊、虻種種苦",
    "T07n0220_567:0926a25": "事不能傾動；甚深般若波羅蜜多亦復如是，",
    "T07n0220_567:0926a26": "離我、我所都無分別不可傾動。又如大地，若",
    "T07n0220_567:0926a27": "聞師子、龍、象等聲終無驚怖；甚深般若波羅",
    "T07n0220_567:0926a28": "蜜多亦復如是，一切天魔及外道等不能恐",
    "T07n0220_567:0926a29": "懼。何以故？不見有我，不見有法，自性空故。「天",
    "T07n0220_567:0926b01": "王當知！譬如水大，從高赴下，水族所歸；甚深",
    "T07n0220_567:0926b02": "般若波羅蜜多亦復如是，從真法界流趣世",
    "T07n0220_567:0926b03": "間，一切善法之所依止。又如水大，能潤草木",
    "T07n0220_567:0926b04": "生於花果；甚深般若波羅蜜多亦復如是，潤",
    "T07n0220_567:0926b05": "諸等持生助道法，成一切智得佛法果，利益",
    "T07n0220_567:0926b06": "安樂一切有情。又如水大，漬草木根，能使傾",
    "T07n0220_567:0926b07": "拔隨流而去；甚深般若波羅蜜多亦復如是，",
    "T07n0220_567:0926b08": "能滅一切見、趣、煩惱、習氣根本永不復生。又",
    "T07n0220_567:0926b09": "如水大，性本清潔無垢無濁；甚深般若波羅",
    "T07n0220_567:0926b10": "蜜多亦復如是，體無煩惱故名清潔，能離諸",
    "T07n0220_567:0926b11": "惑故名無垢，一相非異故名無濁。如人夏熱，",
    "T07n0220_567:0926b12": "遇水清涼；熱惱有情得聞如是甚深般若波",
    "T07n0220_567:0926b13": "羅蜜多，必獲清涼離諸熱惱。如人患渴，得水",
    "T07n0220_567:0926b14": "乃止；求出世法，得深般若波羅蜜多思願便",
    "T07n0220_567:0926b15": "止。又如泉池甚深難入，如是般若波羅蜜多",
    "T07n0220_567:0926b16": "諸佛境界甚深難入。又如世間坑埳之處水",
    "T07n0220_567:0926b17": "皆平等；甚深般若波羅蜜多亦復如是，於諸",
    "T07n0220_567:0926b18": "獨覺、聲聞、異生皆悉平等。又如淨水洗除垢",
    "T07n0220_567:0926b19": "穢令得清淨，如是菩薩通達般若波羅蜜多",
    "T07n0220_567:0926b20": "離諸煩惱即得清淨。何以故？甚深般若波羅",
    "T07n0220_567:0926b21": "蜜多自性清淨，離諸惑故。「天王當知！譬如火",
    "T07n0220_567:0926b22": "大，雖燒一切樹木藥草，而不念言：『我能燒物。』",
    "T07n0220_567:0926b23": "甚深般若波羅蜜多亦復如是，雖能永滅一",
    "T07n0220_567:0926b24": "切煩惱及諸習氣，而不念言：『我能永滅。』又如",
    "T07n0220_567:0926b25": "火大，悉能成熟一切物類，甚深般若波羅蜜",
    "T07n0220_567:0926b26": "多亦復如是，皆能成熟一切佛法。又如火大，",
    "T07n0220_567:0926b27": "悉能枯竭諸濕物類；甚深般若波羅蜜多亦",
    "T07n0220_567:0926b28": "復如是，皆能枯竭諸漏瀑流令永不起。又如",
    "T07n0220_567:0926b29": "火聚在雪山頂，雖能遠照一踰繕那，乃至能",
    "T07n0220_567:0926c01": "照十踰繕那，而無是念：『我能照遠。』甚深般若",
    "T07n0220_567:0926c02": "波羅蜜多亦復如是，雖照聲聞、獨覺、菩薩，而",
    "T07n0220_567:0926c03": "亦不念：『我能照彼。』又如禽獸，夜見火光恐怖",
    "T07n0220_567:0926c04": "遠避，薄福異生、聲聞、獨覺，若聞般若波羅蜜",
    "T07n0220_567:0926c05": "多恐懼捨離。甚深般若波羅蜜多聞名尚難，",
    "T07n0220_567:0926c06": "況能修學！如夜遠涉迷失正路，若見火光生",
    "T07n0220_567:0926c07": "大歡喜，知有聚落疾往趣之，至便安隱永無",
    "T07n0220_567:0926c08": "怖畏，生死曠夜有福德人，若聞般若波羅蜜",
    "T07n0220_567:0926c09": "多，生大歡喜受持、讀誦，永離煩惱心得安樂。",
    "T07n0220_567:0926c10": "如世間火，貴賤皆同；甚深般若波羅蜜多亦",
    "T07n0220_567:0926c11": "復如是，聖者、異生平等皆有，如婆羅門及剎",
    "T07n0220_567:0926c12": "帝利咸供養火，諸佛、菩薩咸皆供養甚深般",
    "T07n0220_567:0926c13": "若波羅蜜多。又如小火，能燒三千大千世界；",
    "T07n0220_567:0926c14": "甚深般若波羅蜜多亦復如是，若聞一句則能",
    "T07n0220_567:0926c15": "焚燒無量煩惱。「天王當知！譬如風大，能令一",
    "T07n0220_567:0926c16": "切物類增長；甚深般若波羅蜜多亦復如是，",
    "T07n0220_567:0926c17": "能令一切世、出世間善法增長。又如風大，若",
    "T07n0220_567:0926c18": "增盛時，普能摧滅一切物類；甚深般若波羅",
    "T07n0220_567:0926c19": "蜜多亦復如是，若修增盛，遍能摧滅生死煩",
    "T07n0220_567:0926c20": "惱。又如風大，能令欝熱皆得清涼；甚深般若",
    "T07n0220_567:0926c21": "波羅蜜多亦復如是，能令煩惱欝熱有情證",
    "T07n0220_567:0926c22": "得清涼涅槃常樂。又如風大，飃颺不停；甚深",
    "T07n0220_567:0926c23": "般若波羅蜜多亦復如是，於一切法都無所",
    "T07n0220_567:0926c24": "住。「天王當知！甚深般若波羅蜜多離垢、無著、",
    "T07n0220_567:0926c25": "寂靜、無量、無邊智慧，平等通達諸法實性，如",
    "T07n0220_567:0926c26": "太虛空性無所住，離境界相，超尋伺等，心及",
    "T07n0220_567:0926c27": "心所都無分別、無生、無滅，自性離故。「天王當",
    "T07n0220_567:0926c28": "知！諸菩薩摩訶薩行深般若波羅蜜多，利樂",
    "T07n0220_567:0926c29": "有情世間希有，猶如日月一切受用。謂如涼",
    "T07n0220_567:0927a01": "月，能除熱惱；甚深般若波羅蜜多亦復如是，",
    "T07n0220_567:0927a02": "能除一切煩惱熱毒。又如明月，世間樂見；甚",
    "T07n0220_567:0927a03": "深般若波羅蜜多亦復如是，一切聖賢之所",
    "T07n0220_567:0927a04": "樂見。又如白月，日日增長，諸菩薩眾行深般",
    "T07n0220_567:0927a05": "若波羅蜜多，從初發心乃至證得所求無上",
    "T07n0220_567:0927a06": "正等菩提漸漸增長。又如黑月，日日減盡，諸",
    "T07n0220_567:0927a07": "菩薩眾行深般若波羅蜜多，煩惱、隨眠漸漸",
    "T07n0220_567:0927a08": "減盡。又如滿月，諸婆羅門、剎帝利等咸所讚",
    "T07n0220_567:0927a09": "歎，若善男子、善女人等行深般若波羅蜜",
    "T07n0220_567:0927a10": "多，世間天、人、阿素洛等皆所讚歎。又如月行",
    "T07n0220_567:0927a11": "遍四洲界；甚深般若波羅蜜多亦復如是，於",
    "T07n0220_567:0927a12": "色、心等無處不遍。又如淨月，常自莊嚴；甚深",
    "T07n0220_567:0927a13": "般若波羅蜜多亦復如是，性本清淨恒自莊",
    "T07n0220_567:0927a14": "嚴。何以故？本性離染、無生、無滅、遍一切法，自",
    "T07n0220_567:0927a15": "性離故。譬如盛日，雖破眾闇，而不念言：『我能",
    "T07n0220_567:0927a16": "破彼。』甚深般若波羅蜜多亦復如是，雖破",
    "T07n0220_567:0927a17": "無始一切隨眠，而不念言：『我能破彼。』又如烈",
    "T07n0220_567:0927a18": "日，雖開蓮華，而不念言：『我能開彼。』甚深般若",
    "T07n0220_567:0927a19": "波羅蜜多亦復如是，雖開菩薩摩訶薩心，而",
    "T07n0220_567:0927a20": "不念言：『我能開彼。』又如麗日，雖照十方，而不",
    "T07n0220_567:0927a21": "念言：『我能遍照。』甚深般若波羅蜜多亦復如",
    "T07n0220_567:0927a22": "是，雖照無邊而無照相。如見東方赤明相現，",
    "T07n0220_567:0927a23": "則知不久日輪當出，若聞般若波羅蜜多，當",
    "T07n0220_567:0927a24": "知是人去佛不遠。如贍部洲諸善士女，若見",
    "T07n0220_567:0927a25": "日出生大忻慶，若時世間有深般若波羅蜜",
    "T07n0220_567:0927a26": "多名字出現，一切聖賢皆大歡喜。又如日出，",
    "T07n0220_567:0927a27": "月及星光皆悉不現，若諸菩薩行深般若波",
    "T07n0220_567:0927a28": "羅蜜多，外道二乘所有功德皆悉不現。又",
    "T07n0220_567:0927a29": "如日出，方見坑坎高下之處，若諸菩薩行深般",
    "T07n0220_567:0927b01": "若波羅蜜多，世間乃知邪正之道。何以故？甚",
    "T07n0220_567:0927b02": "深般若波羅蜜多自相平等，無生無滅，性遠離",
    "T07n0220_567:0927b03": "故。「天王當知！諸菩薩摩訶薩行深般若波羅",
    "T07n0220_567:0927b04": "蜜多，多修空行無所住著，修習明道滅除闇",
    "T07n0220_567:0927b05": "障，遠離惡友親近諸佛，心心相續念佛無斷，",
    "T07n0220_567:0927b06": "通達平等隨順法界。雖神通遊戲遍十方國，",
    "T07n0220_567:0927b07": "而身住本土都不動搖。觀諸佛法猶如現見。",
    "T07n0220_567:0927b08": "雖在世間世法不染，猶淤泥處所出蓮華。如",
    "T07n0220_567:0927b09": "是菩薩雖處生死，甚深般若波羅蜜多巧便力",
    "T07n0220_567:0927b10": "故而不染著。何以故？甚深般若波羅蜜多無",
    "T07n0220_567:0927b11": "生、無滅、自相平等、不見、不著，性遠離故。又如",
    "T07n0220_567:0927b12": "蓮華，不停水滴，如是菩薩行深般若波羅蜜",
    "T07n0220_567:0927b13": "多，乃至少惡亦不暫住。又如蓮華，隨所在處",
    "T07n0220_567:0927b14": "香氣馚馥，如是菩薩行深般若波羅蜜多，若",
    "T07n0220_567:0927b15": "在人間或居天上，城邑、聚落悉具戒香。又如",
    "T07n0220_567:0927b16": "蓮華，稟性清潔，婆羅門等咸所寶愛，如是菩",
    "T07n0220_567:0927b17": "薩行深般若波羅蜜多，天、龍、藥叉、健達縛等、",
    "T07n0220_567:0927b18": "菩薩、諸佛咸所愛敬。又如蓮華，初欲開發能",
    "T07n0220_567:0927b19": "悅眾心，如是菩薩行深般若波羅蜜多，含笑",
    "T07n0220_567:0927b20": "先言，遠離嚬蹙，令眾歡喜。又如蓮華，夢中見",
    "T07n0220_567:0927b21": "者亦是吉相，諸人、天等乃至夢中聞見菩薩",
    "T07n0220_567:0927b22": "行深般若波羅蜜多亦是吉祥，況真聞見！又",
    "T07n0220_567:0927b23": "如蓮華，初始生位，人非人等咸所愛護，如是",
    "T07n0220_567:0927b24": "菩薩始學般若波羅蜜多，諸佛、菩薩、釋梵天",
    "T07n0220_567:0927b25": "等共所衛護。「天王當知！諸菩薩摩訶薩行深",
    "T07n0220_567:0927b26": "般若波羅蜜多，興如是心：『我當如理通達一",
    "T07n0220_567:0927b27": "切波羅蜜多，教化有情圓滿佛法；菩提樹下",
    "T07n0220_567:0927b28": "坐金剛座，證得無上正等菩提，轉妙法輪，具",
    "T07n0220_567:0927b29": "十二種微妙行相，世間沙門、婆羅門等，天、魔、",
    "T07n0220_567:0927c01": "釋、梵所不能轉；化度十方無量無數無邊世",
    "T07n0220_567:0927c02": "界一切有情，從生死海平等濟拔；安置般若",
    "T07n0220_567:0927c03": "波羅蜜多，無歸依者為作歸依，無救護者為",
    "T07n0220_567:0927c04": "作救護，欲見佛者令得見佛；作師子吼遊戲",
    "T07n0220_567:0927c05": "神通，歎佛功德令眾渴仰；其心清淨終不動",
    "T07n0220_567:0927c06": "搖，意無諂曲遠離邪念，所謂不念二乘之法；",
    "T07n0220_567:0927c07": "盡諸隨眠，無復煩惱；身無偽行，離邪威儀；口",
    "T07n0220_567:0927c08": "無詭言，如實而說；受恩常感，輕恩重報；心不",
    "T07n0220_567:0927c09": "懷憾，口恒軟語。如是修習清淨之心，不見能",
    "T07n0220_567:0927c10": "污及所污法，無二、無別、自性離故。』「天王當",
    "T07n0220_567:0927c11": "知！諸菩薩摩訶薩行深般若波羅蜜多，信解",
    "T07n0220_567:0927c12": "如來三種清淨。謂諸菩薩作是思惟：『契經中",
    "T07n0220_567:0927c13": "說如來身淨，所謂法身、最寂靜身、無等等身、",
    "T07n0220_567:0927c14": "無量身、不共身、金剛身，於此決定心無疑惑。』",
    "T07n0220_567:0927c15": "是名信解如來身淨。復次思惟：『契經中說如",
    "T07n0220_567:0927c16": "來語淨，如為異生授記作佛，亦為菩薩授",
    "T07n0220_567:0927c17": "作佛記，信如是語理不相違。所以者何？如來",
    "T07n0220_567:0927c18": "永離一切過失，盡諸隨眠，無復煩惱，寂靜清",
    "T07n0220_567:0927c19": "淨；若天、魔、梵及諸沙門、婆羅門等，能得如來",
    "T07n0220_567:0927c20": "語業失者，無有是處。』是名信解如來語淨。復",
    "T07n0220_567:0927c21": "次思惟：『契經中說如來意淨，諸佛世尊心所",
    "T07n0220_567:0927c22": "思法，聲聞、獨覺、菩薩、天、人及餘有情無能知",
    "T07n0220_567:0927c23": "者。何以故？如來之心甚深難入，離諸尋伺非",
    "T07n0220_567:0927c24": "思量境，無量無邊同虛空界，如是信知心不",
    "T07n0220_567:0927c25": "疑惑。』是名信解如來意淨。「天王當知！諸菩薩",
    "T07n0220_567:0927c26": "摩訶薩行深般若波羅蜜多，作是思惟：『如佛",
    "T07n0220_567:0927c27": "所說諸菩薩摩訶薩為諸有情荷負重擔，堅",
    "T07n0220_567:0927c28": "固無退、不怖、不疲，次第修行布施、淨戒、安忍、",
    "T07n0220_567:0927c29": "精進、靜慮、般若、方便善巧、妙願、力、智波羅蜜多，",
    "T07n0220_567:0928a01": "成就佛法，無障、無礙、無邊、無等、不共之法；所",
    "T07n0220_567:0928a02": "言決定，其性勇猛，成就如來廣大事業。』是諸",
    "T07n0220_567:0928a03": "菩薩摩訶薩於彼事中，無惑、無疑、深心信受。",
    "T07n0220_567:0928a04": "「天王當知！諸菩薩摩訶薩行深般若波羅蜜",
    "T07n0220_567:0928a05": "多，作是思惟：『如佛所說諸菩薩摩訶薩行深",
    "T07n0220_567:0928a06": "般若波羅蜜多，究竟安坐妙菩提座，能得無",
    "T07n0220_567:0928a07": "礙清淨天眼、天耳、他心、宿住、隨念、漏盡智通，",
    "T07n0220_567:0928a08": "於一念頃，以平等智通達三世，如實觀察一",
    "T07n0220_567:0928a09": "切世間，如是有情具身惡行、語惡行、意惡行，",
    "T07n0220_567:0928a10": "毀謗聖賢，由邪見造邪業，身壞命終當墮惡",
    "T07n0220_567:0928a11": "趣；如是有情具身妙行、語妙行、意妙行，稱讚",
    "T07n0220_567:0928a12": "聖賢，由正見造正業，身壞命終當生善趣。如",
    "T07n0220_567:0928a13": "實觀察有情界已，作是念言：我昔發願行菩薩",
    "T07n0220_567:0928a14": "道，自覺、覺他此願應滿。』是諸菩薩於彼事中，",
    "T07n0220_567:0928a15": "無惑、無疑、如實信受。天王當知！諸菩薩摩訶",
    "T07n0220_567:0928a16": "薩成佛之所名為覺處，能自覺故名為正覺，",
    "T07n0220_567:0928a17": "能覺有情名正遍覺。天王當知！是諸菩薩行",
    "T07n0220_567:0928a18": "深般若波羅蜜多，信知如來出興于世，利益",
    "T07n0220_567:0928a19": "安樂一切有情。「天王當知！諸菩薩摩訶薩行",
    "T07n0220_567:0928a20": "深般若波羅蜜多，聞說一乘能深信受。何以",
    "T07n0220_567:0928a21": "故？諸佛所說真實不虛，種種餘乘皆佛乘出，",
    "T07n0220_567:0928a22": "如贍部洲雖有種種城邑、聚落並屬此洲，如",
    "T07n0220_567:0928a23": "是諸乘雖有種種名相差別皆屬佛乘。此諸",
    "T07n0220_567:0928a24": "菩薩復作是念：『諸佛世尊方便善巧，種種說",
    "T07n0220_567:0928a25": "法皆實不虛。何以故？諸佛說法隨眾根性，雖",
    "T07n0220_567:0928a26": "說三乘而實一道。』此諸菩薩復作是念：『諸佛",
    "T07n0220_567:0928a27": "世尊凡所說法，音聲深遠真實不虛。何以故？",
    "T07n0220_567:0928a28": "釋梵天等有少功德，尚復能出深遠音聲，何",
    "T07n0220_567:0928a29": "況如來無量億劫積集功德聲不深遠！』此諸",
    "T07n0220_567:0928a30": "菩薩復作是念：『如來說法不違眾根，上、中、下",
    "T07n0220_567:0928b01": "品皆使成就，有情各謂獨為我說，而佛本來",
    "T07n0220_567:0928b02": "無說無示。』此諸菩薩於如是事，無惑、無疑、深",
    "T07n0220_567:0928b03": "心信解。「天王當知！諸菩薩摩訶薩行深般若",
    "T07n0220_567:0928b04": "波羅蜜多，得微細心，作如是念：『世間常有大",
    "T07n0220_567:0928b05": "火熾然，謂貪、瞋、癡為火煙暗，云何當使一切",
    "T07n0220_567:0928b06": "有情，從此世間皆得出離？若能通達諸法平",
    "T07n0220_567:0928b07": "等，無染著心名為出離，如實知法如幻夢等，",
    "T07n0220_567:0928b08": "善觀因緣而不分別。』「天王當知！諸菩薩摩訶",
    "T07n0220_567:0928b09": "薩行深般若波羅蜜多，作是思惟：『諸法無本而",
    "T07n0220_567:0928b10": "有業果，諸佛、菩薩凡所發言我應知意，既知",
    "T07n0220_567:0928b11": "意已即思量義，思量義已即見真實，見真實",
    "T07n0220_567:0928b12": "已濟度有情。』「天王當知！諸菩薩摩訶薩行深",
    "T07n0220_567:0928b13": "般若波羅蜜多，方便善巧為眾說法，謂說諸",
    "T07n0220_567:0928b14": "法無我、有情、命者、生者、養者、士夫、補特伽羅、意",
    "T07n0220_567:0928b15": "生、儒童、作者、受者、知者、見者，如是諸法空、無",
    "T07n0220_567:0928b16": "所有、非自在性、虛妄分別，因緣合故無生似",
    "T07n0220_567:0928b17": "生。天王當知！若說諸法無我、有情乃至見者，",
    "T07n0220_567:0928b18": "為稱理說；若說諸法空、無所有乃至似生，亦",
    "T07n0220_567:0928b19": "稱理說。天王當知！夫其說法隨順法相，是名",
    "T07n0220_567:0928b20": "稱理。若諸所說不違法相與法相應，能入平",
    "T07n0220_567:0928b21": "等顯現義理，名巧便說。「天王當知！諸菩薩摩",
    "T07n0220_567:0928b22": "訶薩行深般若波羅蜜多得無礙辯，謂若無",
    "T07n0220_567:0928b23": "著辯、若無盡辯、若相續辯、若不斷辯、不怯弱",
    "T07n0220_567:0928b24": "辯、不驚怖辯、不共餘辯、無邊際辯、一切天人",
    "T07n0220_567:0928b25": "所愛重辯。天王當知！諸菩薩摩訶薩行深般",
    "T07n0220_567:0928b26": "若波羅蜜多得清淨辯，謂不嘶喝辯、不迷亂",
    "T07n0220_567:0928b27": "辯、不怖畏辯、不憍慢辯、義具足辯、味具足",
    "T07n0220_567:0928b28": "辯、不拙澁辯、應時分辯。「天王當知！是菩薩摩",
    "T07n0220_567:0928b29": "訶薩行深般若波羅蜜多，遠離大眾威德畏",
    "T07n0220_567:0928c01": "故，辯不嘶喝；堅住明了不怯智故，辯不迷亂；",
    "T07n0220_567:0928c02": "菩薩處眾如師子王無恐懼故，辯不怖畏；離",
    "T07n0220_567:0928c03": "煩惱故，辯不憍慢；不說無義契法相故，辯義",
    "T07n0220_567:0928c04": "具足；善解書論知文字故，辯味具足；多劫積",
    "T07n0220_567:0928c05": "習巧便語故，辯不拙澁。如是說法善順三時，",
    "T07n0220_567:0928c06": "謂熱、雨、寒，說無差亂；亦順三分，謂初、中、後，說",
    "T07n0220_567:0928c07": "不交雜，由斯故說辯應時分。「天王當知！是菩",
    "T07n0220_567:0928c08": "薩摩訶薩行深般若波羅蜜多，所得諸辯令眾",
    "T07n0220_567:0928c09": "歡悅，謂隨所化多為愛語，含笑先言遠離嚬",
    "T07n0220_567:0928c10": "蹙，發詞有義能稱如實，諸有所說不欺侮人，",
    "T07n0220_567:0928c11": "所言決定種種樂說，以柔軟語令眾歡悅，容",
    "T07n0220_567:0928c12": "色寬和使他親附，隨義而說聞者悟解，為利",
    "T07n0220_567:0928c13": "益故稱法相說，平等為說心無偏黨，離虛妄",
    "T07n0220_567:0928c14": "言作決定說，種種樂說隨眾根性，由此因緣",
    "T07n0220_567:0928c15": "令眾歡悅。「天王當知！是菩薩摩訶薩行深般",
    "T07n0220_567:0928c16": "若波羅蜜多成大威德。所以者何？非法器者",
    "T07n0220_567:0928c17": "不得聞故。」爾時，最勝便白佛言：「是諸菩薩其",
    "T07n0220_567:0928c18": "心平等，云何不為非器者說？」佛言：「天王！甚深",
    "T07n0220_567:0928c19": "般若波羅蜜多本性平等，不見是器，不見非",
    "T07n0220_567:0928c20": "器，不見能說，不見所說，有情虛妄見器非器，",
    "T07n0220_567:0928c21": "見說不說。所以者何？甚深般若波羅蜜多無",
    "T07n0220_567:0928c22": "生、無滅、無分別相，猶如虛空一切遍滿；有情",
    "T07n0220_567:0928c23": "亦爾，無生、無滅；聲聞、獨覺、菩薩、如來亦復如",
    "T07n0220_567:0928c24": "是，無名字法假立名字，謂是有情，謂是般若，",
    "T07n0220_567:0928c25": "謂有能說，謂有所說，謂有聽者及所聽法，勝",
    "T07n0220_567:0928c26": "義諦中皆同一相，所謂無相，都無差別。是諸",
    "T07n0220_567:0928c27": "菩薩行深般若波羅蜜多，威德重故，雖常樂",
    "T07n0220_567:0928c28": "說，非器不聞。「天王當知！甚深般若波羅蜜多，",
    "T07n0220_567:0928c29": "不為非器諸有情說，不為外道惡見者說，不",
    "T07n0220_567:0929a01": "為懈慢不信者說，不為求法貿易者說，不為",
    "T07n0220_567:0929a02": "貪愛名利者說，不為嫉妬祕悋者說，不為生",
    "T07n0220_567:0929a03": "盲聾啞者說。所以者何？諸菩薩摩訶薩行深",
    "T07n0220_567:0929a04": "般若波羅蜜多，心無慳悋不祕深法，於有情",
    "T07n0220_567:0929a05": "類非無慈悲，亦不棄捨諸有情類，然有情類",
    "T07n0220_567:0929a06": "宿植善根，得見如來及聞正法，如來於法本",
    "T07n0220_567:0929a07": "無說心，亦不作意為此、為彼，但障重者雖近",
    "T07n0220_567:0929a08": "如來而不見聞，菩薩亦爾。」爾時，最勝復白佛",
    "T07n0220_567:0929a09": "言：「何等有情堪聞諸佛菩薩說法？」佛言：「天王！",
    "T07n0220_567:0929a10": "若具正信根性純熟堪為法器，於過去佛曾",
    "T07n0220_567:0929a11": "種善根，心無諂曲威儀齊整，不求名利親近",
    "T07n0220_567:0929a12": "善友，利根聰明說文知義，為法精進不違聖",
    "T07n0220_567:0929a13": "旨，此等有情堪聞諸佛菩薩說法。「天王當知！",
    "T07n0220_567:0929a14": "諸菩薩摩訶薩能作法師善巧說法，云何巧",
    "T07n0220_567:0929a15": "說？謂為饒益諸有情故，雖說佛法，而說佛法",
    "T07n0220_567:0929a16": "竟不可得；雖說一切波羅蜜多，而說一切波",
    "T07n0220_567:0929a17": "羅蜜多竟不可得；雖說菩提，而說菩提竟不",
    "T07n0220_567:0929a18": "可得；雖說斷煩惱，而說煩惱竟不可得；雖說",
    "T07n0220_567:0929a19": "證涅槃，而說涅槃竟不可得；雖說聲聞四向、",
    "T07n0220_567:0929a20": "四果，而說聲聞四向、四果竟不可得；雖說獨",
    "T07n0220_567:0929a21": "覺若向、若果，而說獨覺若向、若果竟不可得；",
    "T07n0220_567:0929a22": "雖說斷我見，而說我見竟不可得；雖說有業",
    "T07n0220_567:0929a23": "果，而說業果竟不可得。所以者何？名字所得",
    "T07n0220_567:0929a24": "皆非實法，法非名字、非言境界，法不可思議，",
    "T07n0220_567:0929a25": "非心所量故。名字非法，法非名字，但以世俗",
    "T07n0220_567:0929a26": "虛妄假名而有所說，無名字法說為名字，名",
    "T07n0220_567:0929a27": "字是空，空無所有，無所有者非真勝義，非勝",
    "T07n0220_567:0929a28": "義者即是虛妄愚夫之法。天王當知！是名菩",
    "T07n0220_567:0929a29": "薩善巧說法。諸菩薩摩訶薩行深般若波羅",
    "T07n0220_567:0929b01": "蜜多，以方便力得無礙辯，隨眾根性，宣說如",
    "T07n0220_567:0929b02": "是甚深般若波羅蜜多，令諸有情如實悟入。」",
    "T07n0220_567:0929b03": "第六分法界品第四之一",
    "T07n0220_567:0929b04": "爾時，最勝復從座起，偏覆左肩，右膝著地，合",
    "T07n0220_567:0929b05": "掌恭敬，而白佛言：「世尊！云何諸菩薩摩訶薩",
    "T07n0220_567:0929b06": "學深般若波羅蜜多通達法界？」於是佛告最",
    "T07n0220_567:0929b07": "勝天言：「善哉！善哉！諦聽！諦聽！極善作意，吾當",
    "T07n0220_567:0929b08": "為汝分別解說。」最勝天言：「唯然！願說！我等樂",
    "T07n0220_567:0929b09": "聞。」佛告最勝：「天王當知！諸菩薩摩訶薩學深",
    "T07n0220_567:0929b10": "般若波羅蜜多，有妙慧故親近善友，發勤精",
    "T07n0220_567:0929b11": "進離諸障惑，心得清淨恭敬尊重，樂習空行",
    "T07n0220_567:0929b12": "遠離諸見，修如實道通達法界。天王當知！是",
    "T07n0220_567:0929b13": "諸菩薩有妙慧故親近善友，歡喜敬事如真",
    "T07n0220_567:0929b14": "佛想，以親近故離諸懈怠，滅除一切惡不善",
    "T07n0220_567:0929b15": "法生長善根，既滅煩惱遠離障法，身、語、意業",
    "T07n0220_567:0929b16": "皆得清淨，由清淨故便生敬重，以敬重心修",
    "T07n0220_567:0929b17": "習空行，修空行故遠離諸見，離諸見故修行",
    "T07n0220_567:0929b18": "正道，修正道故能見法界。」爾時，最勝復白佛",
    "T07n0220_567:0929b19": "言：「世尊！云何名為法界？」佛告最勝：「天王當知！",
    "T07n0220_567:0929b20": "法界即是不虛妄性。」「世尊！云何不虛妄性？」「天",
    "T07n0220_567:0929b21": "王！即是不變異性。」「世尊！云何不變異性？」「天",
    "T07n0220_567:0929b22": "王！即是諸法真如。」「世尊！何謂諸法真如？」「天王",
    "T07n0220_567:0929b23": "當知！真如深妙，但可智知非言能說。何以故？",
    "T07n0220_567:0929b24": "諸法真如，過諸文字離語言境，一切語業不",
    "T07n0220_567:0929b25": "能行故；離諸戲論，絕諸分別；無此無彼，離相",
    "T07n0220_567:0929b26": "無相；遠離尋伺，過尋伺境；無想無相，超過二",
    "T07n0220_567:0929b27": "境；遠離愚夫，過愚夫境；超諸魔事，離諸障惑；",
    "T07n0220_567:0929b28": "非識所了，住無所住寂靜聖智及無分別後",
    "T07n0220_567:0929b29": "得智境，無我、我所；求不可得，無取無捨；無染",
    "T07n0220_567:0929c01": "無著，清淨離垢；最勝第一，性常不變，若佛出",
    "T07n0220_567:0929c02": "世、若不出世性相常住。天王當知！是為法界。",
    "T07n0220_567:0929c03": "諸菩薩摩訶薩行深般若波羅蜜多修證法",
    "T07n0220_567:0929c04": "界，多百千種難行苦行，令諸有情皆得通達。",
    "T07n0220_567:0929c05": "天王！是名實相般若波羅蜜多、真如、實際、無",
    "T07n0220_567:0929c06": "分別相、不思議界，亦名真空及一切智、一切",
    "T07n0220_567:0929c07": "相智、不二法界。」爾時，最勝便白佛言：「世尊！云",
    "T07n0220_567:0929c08": "何能證、能得如是法界？」佛告最勝：「天王當知！",
    "T07n0220_567:0929c09": "出世般若波羅蜜多及後所得無分別智能",
    "T07n0220_567:0929c10": "證、能得。」「世尊！證得義有何異？」「天王當知！出世",
    "T07n0220_567:0929c11": "般若波羅蜜多能如實見故名為證，後智通",
    "T07n0220_567:0929c12": "達故名為得。」爾時，最勝復白佛言：「如佛所說",
    "T07n0220_567:0929c13": "聞、思、修慧，豈不通達實相般若波羅蜜多，而",
    "T07n0220_567:0929c14": "復說有出世般若波羅蜜多及後所得無分",
    "T07n0220_567:0929c15": "別智能證、能得？」佛言：「不爾！所以者何？實相般",
    "T07n0220_567:0929c16": "若波羅蜜多甚深微妙，聞慧麁淺不能得見；",
    "T07n0220_567:0929c17": "是勝義故思不能量，出世法故修不能行。「天",
    "T07n0220_567:0929c18": "王當知！實相般若波羅蜜多甚深微妙，異生",
    "T07n0220_567:0929c19": "二乘所不能見。何以故？彼如生盲不見眾色。",
    "T07n0220_567:0929c20": "嬰兒七日不見日輪，尚不能見，況能證得！天",
    "T07n0220_567:0929c21": "王！譬如夏熱，有人西行在於曠野，復有一人",
    "T07n0220_567:0929c22": "從西而至，問前人曰：『我今熱渴，知何處有清",
    "T07n0220_567:0929c23": "水、樹蔭，可見憂濟？』彼人答曰：『從此東行當有",
    "T07n0220_567:0929c24": "二路，一左二右宜從右路，漸次前行有清泉",
    "T07n0220_567:0929c25": "池及涼蔭樹。』天王！於意云何？彼熱渴者雖聞",
    "T07n0220_567:0929c26": "如是泉及樹名，思惟往趣即除熱渴得清涼",
    "T07n0220_567:0929c27": "不？」「不也！世尊！彼至入池洗飲、息樹，方離熱渴",
    "T07n0220_567:0929c28": "乃得清涼。」佛言：「天王！如是！如是！聞、思、修慧不",
    "T07n0220_567:0929c29": "能通達實相般若波羅蜜多。天王當知！所言",
    "T07n0220_567:0930a01": "曠野即喻生死，人喻有情，熱喻眾惑，渴喻貪",
    "T07n0220_567:0930a02": "愛，東來人者喻諸菩薩，左路即喻非正直道，",
    "T07n0220_567:0930a03": "右路喻於一切智道，諸菩薩眾行深般若波",
    "T07n0220_567:0930a04": "羅蜜多，善知生死正直之路；泉喻般若波羅",
    "T07n0220_567:0930a05": "蜜多，樹喻大悲，諸菩薩摩訶薩行二法故，遠",
    "T07n0220_567:0930a06": "離異生及二乘道。天王當知！甚深般若波羅",
    "T07n0220_567:0930a07": "蜜多雖無形相，而巧說故，令諸有情能證、能",
    "T07n0220_567:0930a08": "得。「天王當知！諸菩薩摩訶薩行深般若波羅",
    "T07n0220_567:0930a09": "蜜多，能如實知力、無所畏、不共法空，亦如實",
    "T07n0220_567:0930a10": "知諸戒、定、慧、解脫、解脫智見蘊空，亦如實知",
    "T07n0220_567:0930a11": "內空、外空及內外空、空空、大空、勝義等空，雖",
    "T07n0220_567:0930a12": "知諸法無不皆空，而知空相亦不可得，不取",
    "T07n0220_567:0930a13": "空相，不起空見，不執空相，不依止空，菩薩如",
    "T07n0220_567:0930a14": "是不取著故於空不墮。天王當知！諸菩薩摩",
    "T07n0220_567:0930a15": "訶薩行深般若波羅蜜多遠離諸相，謂都不",
    "T07n0220_567:0930a16": "見內外諸相，離戲論相，離分別相，離尋求相，",
    "T07n0220_567:0930a17": "離貪著相，離境界相，離攀緣相，離諸能知及",
    "T07n0220_567:0930a18": "所知相。」爾時，最勝便白佛言：「若諸菩薩摩訶",
    "T07n0220_567:0930a19": "薩眾行深般若波羅蜜多，能如是觀諸法無",
    "T07n0220_567:0930a20": "相，佛薄伽梵復云何觀？」佛言：「天王！諸佛境",
    "T07n0220_567:0930a21": "界不可思議。何以故？離境界故。一切有情思",
    "T07n0220_567:0930a22": "量佛境，心則狂亂不知此彼。何以故？同虛空",
    "T07n0220_567:0930a23": "性不可思量，求不可得離尋伺境。諸菩薩眾",
    "T07n0220_567:0930a24": "行深般若波羅蜜多，尚不見有異生境等可",
    "T07n0220_567:0930a25": "得思量，況佛境界！亦不依止一切妙願，雖",
    "T07n0220_567:0930a26": "行種種布施、淨戒、安忍、精進、靜慮、般若波羅蜜",
    "T07n0220_567:0930a27": "多，而於彼果都無所著。於諸功德乃至涅槃",
    "T07n0220_567:0930a28": "亦不依著。何以故？離我、我所，無二無別，自性",
    "T07n0220_567:0930a29": "離故。」佛說如是甚深般若波羅蜜多大法門",
    "T07n0220_567:0930b01": "時，令此三千大千世界六種變動，妙高山王、",
    "T07n0220_567:0930b02": "目真隣陀山、大目真隣陀山、金剛輪圍山、大",
    "T07n0220_567:0930b03": "金剛輪圍山、香山、寶山、黑山、大黑山皆悉振",
    "T07n0220_567:0930b04": "動。無量百千諸菩薩眾，皆脫上服為佛敷座，",
    "T07n0220_567:0930b05": "其座高廣如妙高山。無量百千釋、梵、護世諸",
    "T07n0220_567:0930b06": "天王等，合掌恭敬散眾妙花，謂妙音華、大妙",
    "T07n0220_567:0930b07": "音華，及吉祥華、大吉祥華、青黃赤白紅紫蓮",
    "T07n0220_567:0930b08": "華。時，鷲峯山縱廣四十踰繕那量，積華遍滿",
    "T07n0220_567:0930b09": "至如來膝。無量天子住虛空中，奏諸天樂唱",
    "T07n0220_567:0930b10": "如是言：「再覩佛興世，再聞轉法輪。善哉！贍部",
    "T07n0220_567:0930b11": "洲一切有情類，勤修功德多種善根，得聞如",
    "T07n0220_567:0930b12": "是甚深般若波羅蜜多，況復當來有能信者！",
    "T07n0220_567:0930b13": "當知如是一切有情，悉行諸佛如來境界。」復",
    "T07n0220_567:0930b14": "有無量百千龍王，即以神力普興大雲，降澍",
    "T07n0220_567:0930b15": "香雨灑鷲峯山，遍及三千大千世界，諸聽法",
    "T07n0220_567:0930b16": "者唯覺香潤不見霑濡，無量龍女悉於佛前",
    "T07n0220_567:0930b17": "合掌讚歎。復有無量健達縛神，以妙樂音而",
    "T07n0220_567:0930b18": "供養佛；諸藥叉眾，散諸妙花；阿素洛等，供養",
    "T07n0220_567:0930b19": "恭敬。十方無量無邊佛土無數如來、應、正等",
    "T07n0220_567:0930b20": "覺，眉間毫相皆放光明照此三千大千世界，",
    "T07n0220_567:0930b21": "幽暗之處無不大明，遍鷲峯山其光赫奕；作",
    "T07n0220_567:0930b22": "斯事已各還本界，右遶三匝入佛頂中。無量",
    "T07n0220_567:0930b23": "百千婆羅門眾及剎帝利長者居士，各以種",
    "T07n0220_567:0930b24": "種塗香、末香、幢蓋、幡華而供養佛。爾時，會中",
    "T07n0220_567:0930b25": "七十二億菩薩摩訶薩得無生法忍，無量百",
    "T07n0220_567:0930b26": "千諸有情類遠塵離垢生淨法眼，無量百千",
    "T07n0220_567:0930b27": "諸有情類皆發無上正等覺心。",
    "T07n0220_567:0930b28": "爾時，最勝復白佛言：「甚深般若波羅蜜多既",
    "T07n0220_567:0930b29": "絕語言離諸文字，云何菩薩摩訶薩行深般",
    "T07n0220_567:0930c01": "若波羅蜜多，為諸有情說如是法？」佛告最勝：",
    "T07n0220_567:0930c02": "「天王當知！諸菩薩摩訶薩行深般若波羅蜜",
    "T07n0220_567:0930c03": "多，為諸有情說如是法，為修習佛法，而諸佛",
    "T07n0220_567:0930c04": "法畢竟不可得；為成熟諸波羅蜜多，而諸波",
    "T07n0220_567:0930c05": "羅蜜多畢竟不可得；為清淨佛菩提，而佛菩",
    "T07n0220_567:0930c06": "提畢竟不可得；為離滅涅槃，而離滅涅槃畢",
    "T07n0220_567:0930c07": "竟不可得；為四沙門果，而四沙門果畢竟不",
    "T07n0220_567:0930c08": "可得；為獨覺菩提，而獨覺菩提畢竟不可得；",
    "T07n0220_567:0930c09": "為斷除我取，而我及取畢竟不可得。是菩薩",
    "T07n0220_567:0930c10": "摩訶薩行深般若波羅蜜多，心不分別一切",
    "T07n0220_567:0930c11": "法相，我能分別及所分別皆不可得，隨順般",
    "T07n0220_567:0930c12": "若波羅蜜多不違生死，雖在生死不違般若",
    "T07n0220_567:0930c13": "波羅蜜多隨順法相。」爾時，最勝便白佛言：「諸",
    "T07n0220_567:0930c14": "菩薩摩訶薩云何隨順甚深法相不違世俗？」",
    "T07n0220_567:0930c15": "佛言：「天王！菩薩隨順甚深般若波羅蜜多，不",
    "T07n0220_567:0930c16": "遠離色、受、想、行、識，不遠離欲界、色界、無色界，",
    "T07n0220_567:0930c17": "不遠離法而無取著，隨順般若波羅蜜多不",
    "T07n0220_567:0930c18": "遠離道。何以故？具大方便善巧力故。」於是最",
    "T07n0220_567:0930c19": "勝復白佛言：「何謂菩薩方便善巧？」佛言：「天王！",
    "T07n0220_567:0930c20": "謂四無量，諸菩薩摩訶薩具大慈、悲、喜、捨心",
    "T07n0220_567:0930c21": "故，常能利樂所化有情，是為菩薩方便善巧。」",
    "T07n0220_567:0930c22": "「世尊！云何此四名大？」「天王當知！諸菩薩摩訶",
    "T07n0220_567:0930c23": "薩行深般若波羅蜜多，具無邊慈、無分別慈、",
    "T07n0220_567:0930c24": "諸法性慈、不休息慈、無惱害慈、廣饒益慈、",
    "T07n0220_567:0930c25": "平等性慈、遍利樂慈、出世間慈，如是等類",
    "T07n0220_567:0930c26": "名為大慈。「天王當知！諸菩薩摩訶薩行深般",
    "T07n0220_567:0930c27": "若波羅蜜多，見諸有情具種種苦無歸依處，",
    "T07n0220_567:0930c28": "為欲濟拔發菩提心勤求正法；既自得已為",
    "T07n0220_567:0930c29": "有情說，諸慳貪者教行布施，無戒、破戒教受",
    "T07n0220_567:0931a01": "持戒，性暴惡者教行忍辱，懶惰懈怠教行精",
    "T07n0220_567:0931a02": "進，散亂心者教行靜慮，諸愚癡者教學妙慧，",
    "T07n0220_567:0931a03": "為度有情雖遭種種極苦難事，終不捨離大",
    "T07n0220_567:0931a04": "菩提心，如是等類名為大悲。「天王當知！諸菩",
    "T07n0220_567:0931a05": "薩摩訶薩行深般若波羅蜜多，作是思惟：『三",
    "T07n0220_567:0931a06": "界熾火，我已出離，故生歡喜；久相纏繫生死",
    "T07n0220_567:0931a07": "之繩，我已斷截，故生歡喜；於生死海尋伺取",
    "T07n0220_567:0931a08": "相，我已永出，故生歡喜；無始所竪憍慢之",
    "T07n0220_567:0931a09": "幢，我已摧折，故生歡喜；以金剛智破煩惱山，",
    "T07n0220_567:0931a10": "令永散滅，故生歡喜。我自安隱，復安隱他。愚",
    "T07n0220_567:0931a11": "癡、黑暗、貪、瞋、慢等煩惱繫縛，久寐世間今始",
    "T07n0220_567:0931a12": "得覺，故生歡喜；我今已免一切惡趣，復能濟",
    "T07n0220_567:0931a13": "拔惡趣有情令得出離，故生歡喜；有情久於",
    "T07n0220_567:0931a14": "生死迷亂不知出道，我今濟拔開示正路，皆",
    "T07n0220_567:0931a15": "令得至一切智城畢竟安樂，故生歡喜。』如是",
    "T07n0220_567:0931a16": "等類名為大喜。「天王當知！諸菩薩摩訶薩行",
    "T07n0220_567:0931a17": "深般若波羅蜜多，普於一切眼所見色，耳所",
    "T07n0220_567:0931a18": "聞聲，鼻所嗅香，舌所甞味，身所覺觸，意所",
    "T07n0220_567:0931a19": "了法，不著不離而起捨心，如是等類名為大",
    "T07n0220_567:0931a20": "捨。「天王當知！諸菩薩摩訶薩行深般若波羅",
    "T07n0220_567:0931a21": "蜜多，成就如是四大無量，由此名為方便",
    "T07n0220_567:0931a22": "善巧。」",
    "T07n0220_567:0931a23": "大般若波羅蜜多經卷第五百六十七"
}
