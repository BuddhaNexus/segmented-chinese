{
    "T12n0374_002:0371c10": "大般涅槃經卷第二",
    "T12n0374_002:0371c12": "北涼天竺三藏曇無讖譯",
    "T12n0374_002:0371c13": "壽命品第一之二",
    "T12n0374_002:0371c14": "爾時會中有優婆塞，是拘尸那城工巧之子，",
    "T12n0374_002:0371c15": "名曰純陀，與其同類十五人俱。為令世間得",
    "T12n0374_002:0371c16": "善果故，捨身威儀，從座而起，偏袒右肩，右膝",
    "T12n0374_002:0371c17": "著地，合掌向佛，悲泣墮淚，頂禮佛足，而白佛",
    "T12n0374_002:0371c18": "言：「唯願世尊及比丘僧，哀受我等最後供養，",
    "T12n0374_002:0371c19": "為度無量諸眾生故。世尊！我等從今無主、無",
    "T12n0374_002:0371c20": "親、無救、無護、無歸、無趣、貧窮飢困，欲從如來",
    "T12n0374_002:0371c21": "求將來食，唯願哀愍，受我微供，然後乃入於",
    "T12n0374_002:0371c22": "般涅槃。世尊！譬如剎利、若婆羅門、毘舍、首陀，",
    "T12n0374_002:0371c23": "以貧窮故，遠至他國，役力農作，得好調牛，良",
    "T12n0374_002:0371c24": "田平正，無諸沙鹵、惡草、株杌，唯悕天雨。言調",
    "T12n0374_002:0371c25": "牛者，喻身口七。良田平正，喻於智慧。除去沙",
    "T12n0374_002:0371c26": "鹵、惡草、株杌，喻除煩惱。世尊！我今身有調",
    "T12n0374_002:0371c27": "牛、良田、除去株杌，唯悕如來甘露法雨。貧四",
    "T12n0374_002:0371c28": "姓者，即我身是，貧於無上法之財寶。唯願哀",
    "T12n0374_002:0371c29": "愍，除斷我等貧窮困苦，拯及無量苦惱眾生。",
    "T12n0374_002:0372a01": "我今所供，雖復微少，冀得充足如來大眾。我",
    "T12n0374_002:0372a02": "今無主、無親、無歸，願垂矜愍，如羅睺羅。」",
    "T12n0374_002:0372a03": "爾時世尊、一切種智、無上調御，告純陀曰：「善",
    "T12n0374_002:0372a04": "哉，善哉！我今為汝除斷貧窮，無上法雨雨汝",
    "T12n0374_002:0372a05": "身田，令生法芽。汝今於我，欲求壽命、色力、",
    "T12n0374_002:0372a06": "安、辯，我當施汝常命、色力、安、無礙辯。何以",
    "T12n0374_002:0372a07": "故？純陀！施食有二，果報無差。何等為二？一",
    "T12n0374_002:0372a08": "者受已，得阿耨多羅三藐三菩提；二者受已，",
    "T12n0374_002:0372a09": "入於涅槃。我今受汝最後供養，令汝具足檀",
    "T12n0374_002:0372a10": "波羅蜜。」爾時純陀即白佛言：「如佛所說，二",
    "T12n0374_002:0372a11": "施果報無差別者，是義不然。何以故？先受",
    "T12n0374_002:0372a12": "施者，煩惱未盡，未得成就一切種智，亦未能",
    "T12n0374_002:0372a13": "令眾生具足檀波羅蜜；後受施者，煩惱已盡，",
    "T12n0374_002:0372a14": "已得成就一切種智，能令眾生普得具足檀",
    "T12n0374_002:0372a15": "波羅蜜。先受施者，直是眾生；後受施者，是天",
    "T12n0374_002:0372a16": "中天。先受施者，是雜食身、煩惱之身、是後邊",
    "T12n0374_002:0372a17": "身、是無常身；後受施者，無煩惱身、金剛之身、",
    "T12n0374_002:0372a18": "法身、常身、無邊之身。云何而言，二施果報等",
    "T12n0374_002:0372a19": "無差別？先受施者，未能具足檀波羅蜜乃至",
    "T12n0374_002:0372a20": "般若波羅蜜，唯得肉眼，未得佛眼乃至慧眼；",
    "T12n0374_002:0372a21": "後受施者，已得具足檀波羅蜜乃至般若波羅",
    "T12n0374_002:0372a22": "蜜，具足佛眼乃至慧眼。云何而言二施果報",
    "T12n0374_002:0372a23": "等無差別？世尊！先受施者，受已食噉，入腹消",
    "T12n0374_002:0372a24": "化，得命、得色、得力、得安、得無礙辯；後受施者，",
    "T12n0374_002:0372a25": "不食、不消、無五事果；云何而言二施果報等",
    "T12n0374_002:0372a26": "無差別？」",
    "T12n0374_002:0372a27": "佛言：「善男子！如來已於無量無邊阿僧祇劫，",
    "T12n0374_002:0372a28": "無有食身、煩惱之身，無後邊身，常身、法身、金",
    "T12n0374_002:0372a29": "剛之身。善男子，未見佛性者，名煩惱身、雜食",
    "T12n0374_002:0372b01": "之身，是後邊身。菩薩爾時受飲食已，入金剛",
    "T12n0374_002:0372b02": "三昧，此食消已，即見佛性，得阿耨多羅三藐",
    "T12n0374_002:0372b03": "三菩提，是故我言，二施果報等無差別。菩薩",
    "T12n0374_002:0372b04": "爾時破壞四魔，今入涅槃，亦破四魔，是故我",
    "T12n0374_002:0372b05": "言二施果報等無差別。菩薩爾時雖不廣說",
    "T12n0374_002:0372b06": "十二部經，先已通達，今入涅槃，廣為眾生分",
    "T12n0374_002:0372b07": "別演說，是故我言二施果報等無差別。善男",
    "T12n0374_002:0372b08": "子！如來之身，已於無量阿僧祇劫不受飲食。",
    "T12n0374_002:0372b09": "為諸聲聞說言，先受難陀、難陀波羅二牧牛",
    "T12n0374_002:0372b10": "女所奉乳糜，然後乃得阿耨多羅三藐三菩",
    "T12n0374_002:0372b11": "提；我實不食。我今為於此會大眾，是故受",
    "T12n0374_002:0372b12": "汝最後所奉；實亦不食。」",
    "T12n0374_002:0372b13": "爾時大眾聞佛世尊，普為大會受於純陀最後",
    "T12n0374_002:0372b14": "供養，歡喜踊躍同聲讚言：「善哉，善哉！希有",
    "T12n0374_002:0372b15": "純陀！汝今立字，名不虛稱。言純陀者，名解妙",
    "T12n0374_002:0372b16": "義。汝今建立如是大義，是故依實從義立名，",
    "T12n0374_002:0372b17": "故名純陀。汝今現世得大名利，德願滿足。甚",
    "T12n0374_002:0372b18": "奇純陀！生在人中，復得難得無上之利。善哉",
    "T12n0374_002:0372b19": "純陀！如優曇花世間希有，佛出於世亦復甚",
    "T12n0374_002:0372b20": "難，值佛生信聞法復難，佛臨涅槃最後供養，",
    "T12n0374_002:0372b21": "能辦是事復難於是。南無純陀，南無純陀！",
    "T12n0374_002:0372b22": "汝今已具檀波羅蜜，猶如秋月，十五日夜，清",
    "T12n0374_002:0372b23": "淨圓滿，無諸雲翳，一切眾生無不瞻仰；汝亦",
    "T12n0374_002:0372b24": "如是，而為我等之所瞻仰。佛已受汝最後供",
    "T12n0374_002:0372b25": "養，令汝具足檀波羅蜜。南無純陀！是故說汝",
    "T12n0374_002:0372b26": "如月盛滿，一切眾生無不瞻仰。南無純陀！雖",
    "T12n0374_002:0372b27": "受人身，心如佛心。汝今純陀，真是佛子，如羅",
    "T12n0374_002:0372b28": "睺羅，等無有異。」爾時大眾即說偈言：",
    "T12n0374_002:0372b29": "「汝雖生人道，　　已超第六天，",
    "T12n0374_002:0372c01": "　我及一切眾，　　今故稽首請。",
    "T12n0374_002:0372c02": "　人中最勝尊，　　今當入涅槃，",
    "T12n0374_002:0372c03": "　汝應愍我等，　　唯願速請佛，",
    "T12n0374_002:0372c04": "　久住於世間，　　利益無量眾，",
    "T12n0374_002:0372c05": "　演說智所讚，　　無上甘露法。",
    "T12n0374_002:0372c06": "　汝若不請佛，　　我命將不全，",
    "T12n0374_002:0372c07": "　是故應見為，　　稽請調御師。」",
    "T12n0374_002:0372c08": "爾時純陀歡喜踊躍，譬如有人，父母卒喪忽",
    "T12n0374_002:0372c09": "然還活，純陀歡喜亦復如是，復起禮佛，而說",
    "T12n0374_002:0372c10": "偈言：",
    "T12n0374_002:0372c11": "「快哉獲己利，　　善得於人身，",
    "T12n0374_002:0372c12": "　蠲除貪恚等，　　永離三惡道。",
    "T12n0374_002:0372c13": "　快哉獲己利，　　遇得金寶聚，",
    "T12n0374_002:0372c14": "　值遇調御師，　　不懼墮畜生。",
    "T12n0374_002:0372c15": "　佛如優曇花，　　值遇生信難，",
    "T12n0374_002:0372c16": "　遇已種善根，　　永離餓鬼苦，",
    "T12n0374_002:0372c17": "　亦復能損減，　　阿修羅種類。",
    "T12n0374_002:0372c18": "　芥子投針鋒，　　佛出難於是，",
    "T12n0374_002:0372c19": "　我以具足檀，　　度人天生死。",
    "T12n0374_002:0372c20": "　佛不染世法，　　如蓮花處水，",
    "T12n0374_002:0372c21": "　善斷有頂種，　　永度生死流。",
    "T12n0374_002:0372c22": "　生世為人難，　　值佛世亦難，",
    "T12n0374_002:0372c23": "　猶如大海中，　　盲龜遇浮孔。",
    "T12n0374_002:0372c24": "　我今所奉食，　　願得無上報，",
    "T12n0374_002:0372c25": "　一切煩惱結，　　摧破不堅牢。",
    "T12n0374_002:0372c26": "　我今於此處，　　不求天人身，",
    "T12n0374_002:0372c27": "　設使得之者，　　心亦不甘樂。",
    "T12n0374_002:0372c28": "　如來受我供，　　歡喜無有量，",
    "T12n0374_002:0372c29": "　猶如伊蘭花，　　出於栴檀香。",
    "T12n0374_002:0373a01": "　我身如伊蘭，　　如來受我供，",
    "T12n0374_002:0373a02": "　如出栴檀香，　　是故我歡喜。",
    "T12n0374_002:0373a03": "　我今得現報，　　最勝上妙處，",
    "T12n0374_002:0373a04": "　釋梵諸天等，　　悉來供養我。",
    "T12n0374_002:0373a05": "　一切諸世間，　　悉生諸苦惱，",
    "T12n0374_002:0373a06": "　以知佛世尊，　　欲入於涅槃。",
    "T12n0374_002:0373a07": "　高聲唱是言，　　世間無調御，",
    "T12n0374_002:0373a08": "　不應捨眾生，　　應視如一子。",
    "T12n0374_002:0373a09": "　如來在僧中，　　演說無上法，",
    "T12n0374_002:0373a10": "　如須彌寶山，　　安處于大海。",
    "T12n0374_002:0373a11": "　佛智能善斷，　　我等無明闇，",
    "T12n0374_002:0373a12": "　猶如虛空中，　　起雲得清涼。",
    "T12n0374_002:0373a13": "　如來能善除，　　一切諸煩惱，",
    "T12n0374_002:0373a14": "　猶如日出時，　　除雲光普照。",
    "T12n0374_002:0373a15": "　是諸眾生等，　　啼泣面目腫，",
    "T12n0374_002:0373a16": "　悉皆為生死，　　苦水之所漂。",
    "T12n0374_002:0373a17": "　以是故世尊，　　應長眾生信，",
    "T12n0374_002:0373a18": "　為斷生死苦，　　久住於世間。」",
    "T12n0374_002:0373a19": "佛告純陀：「如是如是，如汝所說。佛出世難",
    "T12n0374_002:0373a20": "如優曇花，值佛生信亦復甚難，佛臨涅槃最",
    "T12n0374_002:0373a21": "後施食，能具足檀復倍甚難。汝今純陀！莫",
    "T12n0374_002:0373a22": "大愁苦，應生踊躍，喜自慶幸，得值最後供養",
    "T12n0374_002:0373a23": "如來，成就具足檀波羅蜜，不應請佛久住於",
    "T12n0374_002:0373a24": "世。汝今當觀諸佛境界，悉皆無常，諸行性相，",
    "T12n0374_002:0373a25": "亦復如是。即為純陀而說偈言：",
    "T12n0374_002:0373a26": "「一切諸世間，　　生者皆歸死，",
    "T12n0374_002:0373a27": "　壽命雖無量，　　要必當有盡。",
    "T12n0374_002:0373a28": "　夫盛必有衰，　　合會有別離，",
    "T12n0374_002:0373a29": "　壯年不久停，　　盛色病所侵，",
    "T12n0374_002:0373b01": "　命為死所吞，　　無有法常者。",
    "T12n0374_002:0373b02": "　諸王得自在，　　勢力無等雙，",
    "T12n0374_002:0373b03": "　一切皆遷動，　　壽命亦如是。",
    "T12n0374_002:0373b04": "　眾苦輪無際，　　流轉無休息，",
    "T12n0374_002:0373b05": "　三界皆無常，　　諸有無有樂。",
    "T12n0374_002:0373b06": "　有道本性相，　　一切皆空無，",
    "T12n0374_002:0373b07": "　可壞法流轉，　　常有憂患等。",
    "T12n0374_002:0373b08": "　恐怖諸過惡，　　老病死衰惱，",
    "T12n0374_002:0373b09": "　是諸無有邊，　　易壞怨所侵。",
    "T12n0374_002:0373b10": "　煩惱所纏裹，　　猶如蠶處繭，",
    "T12n0374_002:0373b11": "　何有智慧者，　　而當樂是處？",
    "T12n0374_002:0373b12": "　此身苦所集，　　一切皆不淨，",
    "T12n0374_002:0373b13": "　扼縛癰瘡等，　　根本無義利。",
    "T12n0374_002:0373b14": "　上至諸天身，　　皆亦復如是，",
    "T12n0374_002:0373b15": "　諸欲皆無常，　　故我不貪著。",
    "T12n0374_002:0373b16": "　離欲善思惟，　　而證於真實，",
    "T12n0374_002:0373b17": "　究竟斷有者，　　今日當涅槃。",
    "T12n0374_002:0373b18": "　我度有彼岸，　　已得過諸苦，",
    "T12n0374_002:0373b19": "　是故於今者，　　純受上妙樂。",
    "T12n0374_002:0373b20": "　以是因緣故，　　證無戲論邊，",
    "T12n0374_002:0373b21": "　永斷諸纏縛，　　今日入涅槃。",
    "T12n0374_002:0373b22": "　我無老病死，　　壽命不可盡，",
    "T12n0374_002:0373b23": "　我今入涅槃，　　猶如大火滅。",
    "T12n0374_002:0373b24": "　純陀汝不應，　　思量如來義，",
    "T12n0374_002:0373b25": "　當觀如來住，　　猶如須彌山。",
    "T12n0374_002:0373b26": "　我今入涅槃，　　受於第一樂，",
    "T12n0374_002:0373b27": "　諸佛法如是，　　不應復啼哭。」",
    "T12n0374_002:0373b28": "爾時純陀白佛言：「世尊！如是如是，誠如聖",
    "T12n0374_002:0373b29": "教。我今所有智慧微淺猶如蚊虻，何能思議",
    "T12n0374_002:0373c01": "如來涅槃深奧之義？世尊！我今已與諸大龍",
    "T12n0374_002:0373c02": "象菩薩摩訶薩，斷諸結漏文殊師利法王子",
    "T12n0374_002:0373c03": "等。世尊！譬如幼年初得出家，雖未受具即",
    "T12n0374_002:0373c04": "墮僧數。我亦如是，以佛菩薩神通力故，得",
    "T12n0374_002:0373c05": "在如是大菩薩數。是故我今，欲令如來，久住",
    "T12n0374_002:0373c06": "於世，不入涅槃。譬如飢人，終無變吐；願使世",
    "T12n0374_002:0373c07": "尊亦復如是，常住於世，不入涅槃。」",
    "T12n0374_002:0373c08": "爾時文殊師利法王子告純陀言：「純陀！汝今",
    "T12n0374_002:0373c09": "不應發如是言，欲使如來常住於世，不般涅",
    "T12n0374_002:0373c10": "槃，如彼飢人無所變吐。汝今當觀諸行性",
    "T12n0374_002:0373c11": "相，如是觀行具空三昧，欲求正法應如是學。」",
    "T12n0374_002:0373c12": "純陀問言：「文殊師利！夫如來者，天上人中最",
    "T12n0374_002:0373c13": "尊最勝，如是如來，豈是行耶？若是行者，為生",
    "T12n0374_002:0373c14": "滅法。譬如水泡，速起速滅，往來流轉，猶如車",
    "T12n0374_002:0373c15": "輪，一切諸行亦復如是。我聞諸天，壽命極長，",
    "T12n0374_002:0373c16": "云何世尊是天中天，壽命更促不滿百年？如",
    "T12n0374_002:0373c17": "聚落主，勢得自在，以自在力，能制他人，是人",
    "T12n0374_002:0373c18": "福盡，其後貧賤，人所輕蔑，為他策使。所以者",
    "T12n0374_002:0373c19": "何？失勢力故。世尊亦爾，同於諸行，同諸行者，",
    "T12n0374_002:0373c20": "則不得稱為天中天。何以故？諸行即是生死",
    "T12n0374_002:0373c21": "法故。是故文殊！勿觀如來同於諸行。",
    "T12n0374_002:0373c22": "「復次文殊！為知而說、不知而說，而言如來",
    "T12n0374_002:0373c23": "同於諸行？設使如來同諸行者，則不得言於",
    "T12n0374_002:0373c24": "三界中，為天中天、自在法王。譬如人王，有大",
    "T12n0374_002:0373c25": "力士，其力當千，更無有能降伏之者，故稱",
    "T12n0374_002:0373c26": "此人一人當千。如是力士，王所愛念，偏賜爵",
    "T12n0374_002:0373c27": "祿，封賞自然。所以得稱當千人者，是人未必",
    "T12n0374_002:0373c28": "力敵於千，但以種種伎藝所能能勝千故，故",
    "T12n0374_002:0373c29": "稱當千。如來亦爾，降煩惱魔、陰魔、天魔、死魔，",
    "T12n0374_002:0374a01": "是故如來名三界尊，如彼力士一人當千。以",
    "T12n0374_002:0374a02": "是因緣，成就具足種種無量真實功德，故稱",
    "T12n0374_002:0374a03": "如來、應、正遍知。文殊師利！汝今不應憶想分",
    "T12n0374_002:0374a04": "別，以如來法同於諸行。譬如巨富長者生子，",
    "T12n0374_002:0374a05": "相師占之有短壽相。父母聞已，知其不任紹",
    "T12n0374_002:0374a06": "繼家嗣，不復愛重，視如芻草。夫短壽者，不為",
    "T12n0374_002:0374a07": "沙門、婆羅門等男女大小之所敬念。若使如",
    "T12n0374_002:0374a08": "來同諸行者，亦復不為一切世間人天眾生",
    "T12n0374_002:0374a09": "之所奉敬，如來所說不變、不異、真實之法亦",
    "T12n0374_002:0374a10": "無受者。是故文殊！不應說言如來同於一",
    "T12n0374_002:0374a11": "切諸行。",
    "T12n0374_002:0374a12": "「復次文殊！譬如貧女，無有居家救護之者，",
    "T12n0374_002:0374a13": "加復病苦飢渴所逼，遊行乞丐，止他客舍，寄",
    "T12n0374_002:0374a14": "生一子，是客舍主驅逐令去。其產未久，携抱",
    "T12n0374_002:0374a15": "是兒，欲至他國。於其中路，遇惡風雨，寒苦並",
    "T12n0374_002:0374a16": "至，多為蚊虻、蜂螫、毒蟲之所唼食，經由恒",
    "T12n0374_002:0374a17": "河，抱兒而度，其水漂疾而不放捨，於是母子",
    "T12n0374_002:0374a18": "遂共俱沒。如是女人慈念功德，命終之後，生",
    "T12n0374_002:0374a19": "於梵天。文殊師利！若有善男子欲護正法，勿",
    "T12n0374_002:0374a20": "說如來同於諸行、不同諸行！唯當自責，我今",
    "T12n0374_002:0374a21": "愚癡，未有慧眼，如來正法不可思議。是故",
    "T12n0374_002:0374a22": "不應宣說，如來定是有為、定是無為。若正見",
    "T12n0374_002:0374a23": "者，應說如來定是無為。何以故？能為眾生",
    "T12n0374_002:0374a24": "生善法故、生憐愍故。如彼貧女在於恒河，為",
    "T12n0374_002:0374a25": "愛念子而捨身命。善男子！護法菩薩亦應如",
    "T12n0374_002:0374a26": "是，寧捨身命，不說如來同於有為，當言如來",
    "T12n0374_002:0374a27": "同於無為。以說如來同無為故，得阿耨多羅",
    "T12n0374_002:0374a28": "三藐三菩提，如彼女人得生梵天。何以故？",
    "T12n0374_002:0374a29": "以護法故。云何護法？所謂說言如來同於無",
    "T12n0374_002:0374b01": "為。善男子！如是之人雖不求解脫，解脫自至；",
    "T12n0374_002:0374b02": "如彼貧女，不求梵天，梵天自至。文殊師利！如",
    "T12n0374_002:0374b03": "人遠行，中路疲極，寄止他舍，臥寐之中，其室",
    "T12n0374_002:0374b04": "忽然大火卒起，即時驚寤，尋自思惟：『我於",
    "T12n0374_002:0374b05": "今者定死不疑。』具慚愧故，以衣纏身，即便",
    "T12n0374_002:0374b06": "命終，生忉利天。從是已後，滿八十返作大",
    "T12n0374_002:0374b07": "梵王，滿百千世生於人中為轉輪王，是人不",
    "T12n0374_002:0374b08": "復生三惡趣，展轉常生安樂之處。以是緣故，",
    "T12n0374_002:0374b09": "文殊師利！若善男子有慚愧者，不應觀佛同",
    "T12n0374_002:0374b10": "於諸行。文殊師利！外道邪見可說如來同於",
    "T12n0374_002:0374b11": "有為，持戒比丘不應如是，於如來所生有為",
    "T12n0374_002:0374b12": "想。若言如來是有為者，即是妄語；當知是",
    "T12n0374_002:0374b13": "人死入地獄，如人自處於己舍宅。文殊師利！",
    "T12n0374_002:0374b14": "如來真實是無為法，不應復言是有為也。汝",
    "T12n0374_002:0374b15": "從今日於生死中，應捨無智，求於正智，當知",
    "T12n0374_002:0374b16": "如來即是無為。若能如是觀如來者，具足當",
    "T12n0374_002:0374b17": "得三十二相，速疾成就阿耨多羅三藐三菩",
    "T12n0374_002:0374b18": "提。」爾時文殊師利法王子讚純陀言：「善哉，善",
    "T12n0374_002:0374b19": "哉！善男子！汝今已作長壽因緣，能知如來是",
    "T12n0374_002:0374b20": "常住法、不變異法、無為之法。汝今如是善覆",
    "T12n0374_002:0374b21": "如來有為之相，如彼火人，為慚愧故以衣",
    "T12n0374_002:0374b22": "覆身，以是善心生忉利天，復為梵王、轉輪聖",
    "T12n0374_002:0374b23": "王，不至惡趣，常受安樂。汝亦如是，善覆如來",
    "T12n0374_002:0374b24": "有為相故，於未來世必定當得三十二相、八",
    "T12n0374_002:0374b25": "十種好、十八不共法、無量壽命，不在生死、常",
    "T12n0374_002:0374b26": "受安樂，不久得成應、正遍知。純陀！如來次",
    "T12n0374_002:0374b27": "後自當廣說，我之與汝，俱亦當覆如來有為。",
    "T12n0374_002:0374b28": "有為、無為且共置之，汝可隨時速施飯食，如",
    "T12n0374_002:0374b29": "是施者，諸施中最。若比丘、比丘尼、優婆塞、優",
    "T12n0374_002:0374c01": "婆夷，遠行疲極，所須之物，應當清淨，隨時給",
    "T12n0374_002:0374c02": "與。如是速施，即是具足檀波羅蜜根本種子。",
    "T12n0374_002:0374c03": "純陀！若有最後施佛及僧，若多、若少、若足、不",
    "T12n0374_002:0374c04": "足，宜速及時，如來正爾當般涅槃。」純陀答言：",
    "T12n0374_002:0374c05": "「文殊師利！汝今何故，貪為此食，而言多少、足",
    "T12n0374_002:0374c06": "與不足，令我時施？文殊師利！如來昔日苦行",
    "T12n0374_002:0374c07": "六年，尚自支持，況於今日須臾間耶？文殊師",
    "T12n0374_002:0374c08": "利！汝今實謂如來正覺受斯食耶？然我定知，",
    "T12n0374_002:0374c09": "如來身者，即是法身，非為食身。」爾時佛告文",
    "T12n0374_002:0374c10": "殊師利：「如是如是，如純陀言。善哉，純陀！汝",
    "T12n0374_002:0374c11": "已成就微妙大智，善入甚深大乘經典。」文殊",
    "T12n0374_002:0374c12": "師利語純陀言：「汝謂如來是無為者，如來之",
    "T12n0374_002:0374c13": "身即是長壽；若作是知，佛所悅可。」純陀答言：",
    "T12n0374_002:0374c14": "「如來非獨悅可於我，亦復悅可一切眾生。」文",
    "T12n0374_002:0374c15": "殊師利言：「如來於汝及以於我、一切眾生皆",
    "T12n0374_002:0374c16": "悉悅可。」純陀答言：「汝不應言如來悅可。夫悅",
    "T12n0374_002:0374c17": "可者，則是倒想。若有倒想，則是生死。有生死",
    "T12n0374_002:0374c18": "者，即有為法。是故文殊！勿謂如來是有為也。",
    "T12n0374_002:0374c19": "若言如來是有為者，我與仁者俱行顛倒。文",
    "T12n0374_002:0374c20": "殊師利！如來無有愛念之想。夫愛念者，如",
    "T12n0374_002:0374c21": "彼母牛愛念其子，雖復飢渴行求水草，若",
    "T12n0374_002:0374c22": "足、不足，忽然還歸。諸佛世尊無有是念，等視",
    "T12n0374_002:0374c23": "一切如羅睺羅。如是念者，即是諸佛智慧境",
    "T12n0374_002:0374c24": "界。文殊師利！譬如國王，調御駕駟，欲令驢",
    "T12n0374_002:0374c25": "車而及之者，無有是處。我與仁者亦復如是，",
    "T12n0374_002:0374c26": "欲盡如來微密深奧，亦無是處。文殊師利！如",
    "T12n0374_002:0374c27": "金翅鳥飛昇虛空無量由旬，下觀大海悉見",
    "T12n0374_002:0374c28": "水性魚鼈、黿鼉、龜龍之屬，及見己影，如於明",
    "T12n0374_002:0374c29": "鏡見諸色像。凡夫少智，不能籌量如是所見，",
    "T12n0374_002:0375a01": "我與仁者亦復如是，不能籌量如來智慧。」文",
    "T12n0374_002:0375a02": "殊師利語純陀言：「如是如是，如汝所說。我",
    "T12n0374_002:0375a03": "於此事，非為不達，直欲試汝諸菩薩事。」",
    "T12n0374_002:0375a04": "爾時世尊從其面門出種種光，其光明曜，照",
    "T12n0374_002:0375a05": "文殊身。文殊師利遇斯光已，即知是事，尋告",
    "T12n0374_002:0375a06": "純陀：「如來今者現是瑞相，不久必當入於涅",
    "T12n0374_002:0375a07": "槃。汝先所設最後供養，宜時奉獻佛及大眾。",
    "T12n0374_002:0375a08": "純陀當知，如來放是種種光明，非無因緣。」純",
    "T12n0374_002:0375a09": "陀聞已，情塞默然。佛告純陀：「汝所奉施佛及",
    "T12n0374_002:0375a10": "大眾，今正是時，如來正爾當般涅槃。」第二、第",
    "T12n0374_002:0375a11": "三亦復如是。爾時純陀聞佛語已，舉聲啼哭，",
    "T12n0374_002:0375a12": "悲咽而言：「苦哉，苦哉，世間空虛。」復白大眾：",
    "T12n0374_002:0375a13": "「我等今者一切當共五體投地，同聲勸佛莫",
    "T12n0374_002:0375a14": "般涅槃。」爾時世尊復告純陀：「莫大啼哭，令心",
    "T12n0374_002:0375a15": "顦悴。當觀是身，猶如芭蕉、熱時之炎、水泡、",
    "T12n0374_002:0375a16": "幻化、乾闥婆城、坏器、電光，亦如畫水、臨死之",
    "T12n0374_002:0375a17": "囚、熟果段肉，如織經盡，如碓上下，當觀諸行，",
    "T12n0374_002:0375a18": "猶雜毒食，有為之法，多諸過患。」於是純陀復",
    "T12n0374_002:0375a19": "白佛言：「如來不欲久住於世，我當云何而不",
    "T12n0374_002:0375a20": "啼泣？苦哉，苦哉，世間空虛。唯願世尊，憐愍",
    "T12n0374_002:0375a21": "我等及諸眾生，久住於世，勿般涅槃。」佛告純",
    "T12n0374_002:0375a22": "陀：「汝今不應發如是言，憐愍我故，久住於世。",
    "T12n0374_002:0375a23": "我以憐愍汝及一切，是故今欲入於涅槃。何",
    "T12n0374_002:0375a24": "以故？諸佛法爾，有為亦然。是故諸佛而說",
    "T12n0374_002:0375a25": "偈言：",
    "T12n0374_002:0375a26": "「『有為之法，　　其性無常。　　生已不住，",
    "T12n0374_002:0375a27": "　　寂滅為樂。』",
    "T12n0374_002:0375a28": "「純陀！汝今當觀一切行雜諸法，無我、無常、不",
    "T12n0374_002:0375a29": "住，此身多有無量過患，猶如水泡，是故汝今",
    "T12n0374_002:0375b01": "不應啼泣。」爾時純陀復白佛言：「如是如是，",
    "T12n0374_002:0375b02": "誠如尊教。雖知如來方便示現入於涅槃，而",
    "T12n0374_002:0375b03": "我不能不懷苦惱，覆自思惟，復生慶悅。」佛",
    "T12n0374_002:0375b04": "讚純陀：「善哉，善哉！能知如來示同眾生，方便",
    "T12n0374_002:0375b05": "涅槃。純陀！汝今當聽，如娑羅娑鳥，春陽之",
    "T12n0374_002:0375b06": "月皆共集彼阿耨達池。諸佛亦爾，皆至是處。",
    "T12n0374_002:0375b07": "純陀！汝今不應思惟諸佛長壽短壽，一切諸",
    "T12n0374_002:0375b08": "法皆如幻相，如來在中以方便力無所染著。",
    "T12n0374_002:0375b09": "何以故？諸佛法爾。純陀！我今受汝所獻供",
    "T12n0374_002:0375b10": "養，為欲令汝度於生死諸有流故。若諸人、天",
    "T12n0374_002:0375b11": "於此最後供養我者，悉皆當得不動果報，常",
    "T12n0374_002:0375b12": "受安樂。何以故？我是眾生良福田故。汝若",
    "T12n0374_002:0375b13": "復欲為諸眾生作福田者，速辦所施，不宜久",
    "T12n0374_002:0375b14": "停。」爾時純陀，為諸眾生得度脫故，低頭飲",
    "T12n0374_002:0375b15": "淚而白佛言：「善哉，世尊！我若堪任為福田時，",
    "T12n0374_002:0375b16": "則能了知如來涅槃及非涅槃。我等今者及",
    "T12n0374_002:0375b17": "諸聲聞、緣覺智慧猶如蚊蟻，實不能量如來",
    "T12n0374_002:0375b18": "涅槃及非涅槃。」爾時純陀及其眷屬，愁憂啼",
    "T12n0374_002:0375b19": "泣，圍遶如來，燒香散花，盡心敬奉。尋與文殊",
    "T12n0374_002:0375b20": "從座而去，供辦食具。其去未久，是時此地六",
    "T12n0374_002:0375b21": "種震動，乃至梵世亦復如是。地動有二，或有",
    "T12n0374_002:0375b22": "地動，或大地動。小動者名為地動，大動者名",
    "T12n0374_002:0375b23": "大地動。有小聲者名曰地動，有大聲者名大",
    "T12n0374_002:0375b24": "地動。獨地動者名曰地動，山河樹木及大海",
    "T12n0374_002:0375b25": "水一切動者，名大地動。一向動者名曰地動，",
    "T12n0374_002:0375b26": "周迴旋轉名大地動。動名地動，動時能令眾",
    "T12n0374_002:0375b27": "生心動名大地動。菩薩初從兜率天下閻浮",
    "T12n0374_002:0375b28": "提時名大地動，從初生、出家、成阿耨多羅三",
    "T12n0374_002:0375b29": "藐三菩提、轉於法輪及般涅槃名大地動。今",
    "T12n0374_002:0375c01": "日如來將入涅槃，是故此地如是大動。時諸",
    "T12n0374_002:0375c02": "天、龍、乾闥婆、阿修羅、迦樓羅、緊那羅、摩睺羅伽、",
    "T12n0374_002:0375c03": "人及非人，聞是語已，身毛皆豎，同聲哀泣，",
    "T12n0374_002:0375c04": "而說偈言：",
    "T12n0374_002:0375c05": "「稽首禮調御，　　我等今勸請，",
    "T12n0374_002:0375c06": "　違離於人仙，　　永無有救護。",
    "T12n0374_002:0375c07": "　今見佛涅槃，　　我等沒苦海，",
    "T12n0374_002:0375c08": "　愁憂懷悲惱，　　猶如犢失母。",
    "T12n0374_002:0375c09": "　貧窮無救護，　　猶如困病人，",
    "T12n0374_002:0375c10": "　無醫隨自心，　　食所不應食。",
    "T12n0374_002:0375c11": "　眾生煩惱病，　　常為諸見害，",
    "T12n0374_002:0375c12": "　遠離法醫師，　　服食邪毒藥，",
    "T12n0374_002:0375c13": "　是故佛世尊，　　不應見捨離。",
    "T12n0374_002:0375c14": "　如國無君主，　　人民皆飢餓，",
    "T12n0374_002:0375c15": "　我等亦如是，　　失蔭及法味。",
    "T12n0374_002:0375c16": "　今聞佛涅槃，　　我等心迷亂，",
    "T12n0374_002:0375c17": "　如彼大地動，　　迷失於諸方。",
    "T12n0374_002:0375c18": "　大仙入涅槃，　　佛日墜於地，",
    "T12n0374_002:0375c19": "　法水悉枯涸，　　我等定當死，",
    "T12n0374_002:0375c20": "　如來般涅槃，　　眾生極苦惱，",
    "T12n0374_002:0375c21": "　譬如長者子，　　新喪於父母。",
    "T12n0374_002:0375c22": "　如來入涅槃，　　如其不還者，",
    "T12n0374_002:0375c23": "　我等及眾生，　　悉無有救護。",
    "T12n0374_002:0375c24": "　如來入涅槃，　　乃至諸畜生，",
    "T12n0374_002:0375c25": "　一切皆愁怖，　　苦惱焦其心。",
    "T12n0374_002:0375c26": "　我等於今日，　　云何不愁惱？",
    "T12n0374_002:0375c27": "　如來見放捨，　　猶如棄涕唾。",
    "T12n0374_002:0375c28": "　譬如日初出，　　光明甚暉炎，",
    "T12n0374_002:0375c29": "　既能還自照，　　亦滅一切闇。",
    "T12n0374_002:0376a01": "　如來神通光，　　能除我苦惱，",
    "T12n0374_002:0376a02": "　處在大眾中，　　譬如須彌山。",
    "T12n0374_002:0376a03": "「世尊！譬如國王，生育諸子，形貌端正，心常愛",
    "T12n0374_002:0376a04": "念，先教伎藝，悉令通利，然後將付魁膾令殺。",
    "T12n0374_002:0376a05": "世尊！我等今日為法王子，蒙佛教誨，以具",
    "T12n0374_002:0376a06": "正見，願莫放捨；如其放捨，則同王子。唯願久",
    "T12n0374_002:0376a07": "住，不入涅槃。世尊！譬如有人，善學諸論，復於",
    "T12n0374_002:0376a08": "此論，而生怖畏。如來亦爾，通達諸法，而於諸",
    "T12n0374_002:0376a09": "法，復生怖畏。若使如來久住於世，說甘露味，",
    "T12n0374_002:0376a10": "充足一切，如是眾生則不復畏墮於地獄。世",
    "T12n0374_002:0376a11": "尊！譬如有人，初學作務，為官所收，閉之囹圄。",
    "T12n0374_002:0376a12": "有人問之：『汝受何事？』答曰：『我今受大憂苦，",
    "T12n0374_002:0376a13": "若其得脫，則得安樂。』世尊亦爾，為我等故，修",
    "T12n0374_002:0376a14": "諸苦行，我等今者，猶未得免生死苦惱，云何",
    "T12n0374_002:0376a15": "如來得受安樂？世尊！譬如醫王，善解方藥，",
    "T12n0374_002:0376a16": "偏以祕方教授其子，不教其餘外受學者。如",
    "T12n0374_002:0376a17": "來亦爾，獨以甚深祕密之藏，偏教文殊，遺棄",
    "T12n0374_002:0376a18": "我等，不見顧愍。如來於法應無慳悋，如彼醫",
    "T12n0374_002:0376a19": "王偏教其子，不教外來諸受學者。彼醫所以",
    "T12n0374_002:0376a20": "不能普教，情存勝負，故有祕惜。如來之心，終",
    "T12n0374_002:0376a21": "無勝負，何故如是，不見教誨？唯願久住，莫般",
    "T12n0374_002:0376a22": "涅槃。世尊！譬如老少、病苦之人，離於善徑，",
    "T12n0374_002:0376a23": "行於險路，路險澁難，多受苦惱。更有異人，",
    "T12n0374_002:0376a24": "見之憐愍，即便示以平坦好道。世尊！我亦",
    "T12n0374_002:0376a25": "如是，所謂少者喻未增長法身之人，老者喻",
    "T12n0374_002:0376a26": "重煩惱，病者喻未脫生死，險路者喻二十",
    "T12n0374_002:0376a27": "五有。唯願如來，示導我等甘露正道，久住",
    "T12n0374_002:0376a28": "於世，勿入涅槃。」",
    "T12n0374_002:0376a29": "爾時世尊告諸比丘：「汝等比丘，莫如凡夫、諸",
    "T12n0374_002:0376b01": "天人等，愁憂啼哭；當勤精進，繫心正念。」時諸",
    "T12n0374_002:0376b02": "天人、阿修羅等，聞佛所說，止不啼哭。猶如有",
    "T12n0374_002:0376b03": "人，殯喪子已止不啼哭。爾時世尊為諸大眾，",
    "T12n0374_002:0376b04": "說是偈言：",
    "T12n0374_002:0376b05": "「汝等當開意，　　不應大愁苦，",
    "T12n0374_002:0376b06": "　諸佛法皆爾，　　是故當默然。",
    "T12n0374_002:0376b07": "　樂不放逸行，　　守心正憶念，",
    "T12n0374_002:0376b08": "　遠離諸非法，　　慰意受歡樂。",
    "T12n0374_002:0376b09": "「復次比丘！若有疑念，今皆當問。若空、不空，",
    "T12n0374_002:0376b10": "若常、無常，若苦、不苦，若依、非依，若去、不去，",
    "T12n0374_002:0376b11": "若歸、非歸，若恒、非恒，若斷、若常，若眾生、非",
    "T12n0374_002:0376b12": "眾生，若有、若無，若實、不實，若真、不真，若滅、",
    "T12n0374_002:0376b13": "不滅，若密、不密，若二、不二，如是等種種法",
    "T12n0374_002:0376b14": "中有所疑者，今應諮問，我當隨順為汝斷",
    "T12n0374_002:0376b15": "之，亦當為汝先說甘露，然後乃當入於涅槃。",
    "T12n0374_002:0376b16": "諸比丘！佛出世難，人身難得，值佛生信是事",
    "T12n0374_002:0376b17": "亦難，能忍難忍是亦復難，成就禁戒具足無",
    "T12n0374_002:0376b18": "缺、得阿羅漢果是事亦難，如求金沙優曇鉢",
    "T12n0374_002:0376b19": "花。汝諸比丘！離於八難得人身難，汝等遇",
    "T12n0374_002:0376b20": "我不應空過。我於往昔種種苦行，今得如是",
    "T12n0374_002:0376b21": "無上方便，為汝等故，無量劫中捨身、手足、頭",
    "T12n0374_002:0376b22": "目、髓腦，是故汝等不應放逸。汝等比丘！云何",
    "T12n0374_002:0376b23": "莊嚴正法寶城，具足種種功德珍寶，戒、定、智",
    "T12n0374_002:0376b24": "慧、以為牆塹埤堄？汝今遇是佛法寶城，不",
    "T12n0374_002:0376b25": "應取此虛偽之物，譬如商主遇真寶城，取諸",
    "T12n0374_002:0376b26": "瓦礫而便還家。汝亦如是，值遇寶城取虛偽",
    "T12n0374_002:0376b27": "物。汝諸比丘！勿以下心，而生知足。汝等今",
    "T12n0374_002:0376b28": "者雖得出家，於此大乘不生貪慕。汝諸",
    "T12n0374_002:0376b29": "比丘！身雖得服袈裟染衣，其心猶未得染大",
    "T12n0374_002:0376c01": "乘清淨之法。汝諸比丘！雖行乞食，經歷多處，",
    "T12n0374_002:0376c02": "初未曾乞大乘法食。汝諸比丘！雖除鬚髮，未",
    "T12n0374_002:0376c03": "為正法除諸結使。汝諸比丘！今當真實教勅",
    "T12n0374_002:0376c04": "汝等，我今現在大眾和合，如來法性真實不",
    "T12n0374_002:0376c05": "倒，是故汝等應當精進，攝心勇猛摧諸結使，",
    "T12n0374_002:0376c06": "十力慧日既滅沒已，汝等當為無明所覆。「諸",
    "T12n0374_002:0376c07": "比丘！譬如大地、諸山、藥草為眾生用，我法亦",
    "T12n0374_002:0376c08": "爾，出生妙善甘露法味，而為眾生種種煩惱",
    "T12n0374_002:0376c09": "病之良藥。我今當令一切眾生，及以我子四",
    "T12n0374_002:0376c10": "部之眾，悉皆安住祕密藏中，我亦復當安住",
    "T12n0374_002:0376c11": "是中，入於涅槃。何等名為祕密之藏？猶如伊",
    "T12n0374_002:0376c12": "字三點，若並則不成伊，縱亦不成；如摩醯首",
    "T12n0374_002:0376c13": "羅面上三目，乃得成伊三點，若別亦不得成。",
    "T12n0374_002:0376c14": "我亦如是，解脫之法亦非涅槃，如來之身亦",
    "T12n0374_002:0376c15": "非涅槃，摩訶般若亦非涅槃，三法各異亦非",
    "T12n0374_002:0376c16": "涅槃。我今安住如是三法，為眾生故，名入涅",
    "T12n0374_002:0376c17": "槃，如世伊字。」",
    "T12n0374_002:0376c18": "爾時諸比丘聞佛世尊定當涅槃，皆悉憂愁，",
    "T12n0374_002:0376c19": "身毛為豎，涕淚盈目，稽首佛足，遶無量匝，白",
    "T12n0374_002:0376c20": "佛言：「世尊！快說無常、苦、空、無我。世尊！譬如一",
    "T12n0374_002:0376c21": "切眾生跡中，象跡為上，是無常想亦復如是，",
    "T12n0374_002:0376c22": "於諸想中最為第一。若有精勤修習之者，能",
    "T12n0374_002:0376c23": "除一切欲界欲愛、色無色愛、無明憍慢及無常",
    "T12n0374_002:0376c24": "想。世尊！如來若離無常想者，今則不應入",
    "T12n0374_002:0376c25": "於涅槃。若不離者，云何說言修無常想，離三",
    "T12n0374_002:0376c26": "界愛、無明、憍慢及無常想？世尊！譬如農夫，秋",
    "T12n0374_002:0376c27": "月之時，深耕其地，能除穢草。是無常想亦復",
    "T12n0374_002:0376c28": "如是，能除一切欲界欲愛、色無色愛、無明憍",
    "T12n0374_002:0376c29": "慢及無常想。世尊！譬如耕田，秋耕為勝。如",
    "T12n0374_002:0377a01": "諸跡中，象跡為勝。於諸想中，無常想為勝。",
    "T12n0374_002:0377a02": "世尊！譬如帝王，知命將終，恩赦天下，獄囚繫",
    "T12n0374_002:0377a03": "閉，悉令得脫，然後捨命。如來今者，亦應如是，",
    "T12n0374_002:0377a04": "度諸眾生，一切無知、無明、繫閉，皆令解脫，然",
    "T12n0374_002:0377a05": "後乃入於般涅槃。我等今者皆未得度，云何",
    "T12n0374_002:0377a06": "如來便欲放捨，入於涅槃？世尊！譬如有人，為",
    "T12n0374_002:0377a07": "鬼所持，遇良呪師，以呪力故，便得除差。如來",
    "T12n0374_002:0377a08": "亦爾，為諸聲聞除無明鬼，令得安住摩訶般",
    "T12n0374_002:0377a09": "若解脫等法，如世伊字。世尊！譬如香象，為人",
    "T12n0374_002:0377a10": "所縛，雖有良師，不能禁制，[去*頁]絕羈鎖，自恣",
    "T12n0374_002:0377a11": "而去。我未如是脫五十七煩惱繫縛，云何如",
    "T12n0374_002:0377a12": "來便欲放捨，入於涅槃？世尊！如人病瘧，值遇",
    "T12n0374_002:0377a13": "良醫，所苦得除。我亦如是，多諸患苦，邪命熱",
    "T12n0374_002:0377a14": "病，雖遇如來，病未除愈，未得無上安隱常樂。",
    "T12n0374_002:0377a15": "云何如來便欲放捨，入於涅槃？世尊！譬如醉",
    "T12n0374_002:0377a16": "人，不自覺知，不識親踈、母女、姊妹，迷荒婬亂，",
    "T12n0374_002:0377a17": "言語放逸，臥糞穢中。時有良師，與藥令服，",
    "T12n0374_002:0377a18": "服已吐酒，還自憶識，心懷慚愧，深自剋責，酒",
    "T12n0374_002:0377a19": "為不善諸惡根本，若能除斷，則遠眾罪。世尊！",
    "T12n0374_002:0377a20": "我亦如是，往昔已來，輪轉生死，情色所醉，",
    "T12n0374_002:0377a21": "貪嗜五欲，非母母想、非姊姊想、非女女想，",
    "T12n0374_002:0377a22": "於非眾生生眾生想，是故輪轉受生死苦，如",
    "T12n0374_002:0377a23": "彼醉人臥糞穢中。如來今當施我法藥，令我",
    "T12n0374_002:0377a24": "還吐煩惱惡酒，而我未得醒寤之心，云何",
    "T12n0374_002:0377a25": "如來便欲放捨，入於涅槃？世尊！譬如有人，歎",
    "T12n0374_002:0377a26": "芭蕉樹以為堅實，無有是處。世尊！眾生亦",
    "T12n0374_002:0377a27": "爾，若歎我、人、眾生、壽命、養育、知見、作者、受者，",
    "T12n0374_002:0377a28": "是真實者，亦無是處，我等如是修無我想。",
    "T12n0374_002:0377a29": "世尊！譬如漿滓，無所復用；是身亦爾，無我、無",
    "T12n0374_002:0377b01": "主。世尊！如七葉花無有香氣；是身亦爾，無",
    "T12n0374_002:0377b02": "我、無主，我等如是，心常修習無我之想。如佛",
    "T12n0374_002:0377b03": "所說：『一切諸法無我、我所，汝諸比丘應當修",
    "T12n0374_002:0377b04": "習，如是修已，則除我慢，離我慢已，便入涅",
    "T12n0374_002:0377b05": "槃。』世尊！譬如鳥跡，空中現者，無有是處。",
    "T12n0374_002:0377b06": "有能修習無我想者，而有諸見，亦無是處。」",
    "T12n0374_002:0377b07": "爾時世尊讚諸比丘：「善哉，善哉！汝等善能修",
    "T12n0374_002:0377b08": "無我想。」時諸比丘即白佛言：「世尊！我等不",
    "T12n0374_002:0377b09": "但修無我想，亦更修習其餘諸想，所謂苦",
    "T12n0374_002:0377b10": "想、無常想、無我想。世尊！譬如人醉，其心愐",
    "T12n0374_002:0377b11": "眩，見諸山河、石壁、草木、宮殿、屋舍、日月星辰，",
    "T12n0374_002:0377b12": "皆悉迴轉。世尊！若有不修苦、無常想、無我等",
    "T12n0374_002:0377b13": "想，如是之人不名為聖，多諸放逸，流轉生死。",
    "T12n0374_002:0377b14": "世尊！以是因緣，我等善修如是諸想。」",
    "T12n0374_002:0377b15": "爾時佛告諸比丘：「諦聽，諦聽。汝向所引醉",
    "T12n0374_002:0377b16": "人喻者，但知文字，未達其義。何等為義？如",
    "T12n0374_002:0377b17": "彼醉人，見上日月，實非迴轉，生迴轉想。眾生",
    "T12n0374_002:0377b18": "亦爾，為諸煩惱無明所覆，生顛倒心，我計無",
    "T12n0374_002:0377b19": "我、常計無常、淨計不淨、樂計為苦，以為煩惱",
    "T12n0374_002:0377b20": "之所覆故。雖生此想，不達其義，如彼醉人於",
    "T12n0374_002:0377b21": "非轉處，而生轉想。我者即是佛義，常者是法",
    "T12n0374_002:0377b22": "身義，樂者是涅槃義，淨者是法義。汝等比",
    "T12n0374_002:0377b23": "丘！云何而言有我想者，憍慢貢高流轉生死？",
    "T12n0374_002:0377b24": "汝等若言，我亦修習無常、苦、無我等想，",
    "T12n0374_002:0377b25": "是三種修，無有實義。我今當說勝三修法，苦",
    "T12n0374_002:0377b26": "者計樂、樂者計苦，是顛倒法。無常計常、常",
    "T12n0374_002:0377b27": "計無常，是顛倒法。無我計我、我計無我，是",
    "T12n0374_002:0377b28": "顛倒法。不淨計淨、淨計不淨，是顛倒法。有",
    "T12n0374_002:0377b29": "如是等四顛倒法，是人不知正修諸法。「汝諸",
    "T12n0374_002:0377c01": "比丘，於苦法中生於樂想，於無常中生於常",
    "T12n0374_002:0377c02": "想，於無我中生於我想，於不淨中生於淨想。",
    "T12n0374_002:0377c03": "世間亦有常樂我淨，出世亦有常樂我淨。世",
    "T12n0374_002:0377c04": "間法者有字無義，出世間者有字有義。何以",
    "T12n0374_002:0377c05": "故？世間之法有四顛倒，故不知義。所以者何？",
    "T12n0374_002:0377c06": "有想顛倒、心倒、見倒。以三倒故，世間之人，樂",
    "T12n0374_002:0377c07": "中見苦、常見無常、我見無我、淨見不淨，是",
    "T12n0374_002:0377c08": "名顛倒。以顛倒故，世間知字而不知義。何等",
    "T12n0374_002:0377c09": "為義？無我者名為生死，我者名為如來；無",
    "T12n0374_002:0377c10": "常者聲聞緣覺，常者如來法身；苦者一切外",
    "T12n0374_002:0377c11": "道，樂者即是涅槃；不淨者即有為法，淨者",
    "T12n0374_002:0377c12": "諸佛菩薩所有正法；是名不顛倒。以不倒故，",
    "T12n0374_002:0377c13": "知字知義。若欲遠離四顛倒者，應知如是常、",
    "T12n0374_002:0377c14": "樂、我、淨。」",
    "T12n0374_002:0377c15": "時諸比丘白佛言：「世尊！如佛所說離四倒者，",
    "T12n0374_002:0377c16": "則得了知常、樂、我、淨。如來今者永無四倒，則",
    "T12n0374_002:0377c17": "已了知常樂我淨。若已了知常樂我淨，何故",
    "T12n0374_002:0377c18": "不住一劫半劫，教導我等，令離四倒，而見放",
    "T12n0374_002:0377c19": "捨，欲入涅槃？如來若見顧念教勅，我當至心",
    "T12n0374_002:0377c20": "頂受修習。如來若入於涅槃者，我等云何與",
    "T12n0374_002:0377c21": "是毒身同共止住，修於梵行？我等亦當隨佛",
    "T12n0374_002:0377c22": "世尊，入於涅槃。」爾時佛告諸比丘：「汝等不應",
    "T12n0374_002:0377c23": "作如是語，我今所有無上正法，悉以付囑摩",
    "T12n0374_002:0377c24": "訶迦葉。是迦葉者，當為汝等作大依止，猶如",
    "T12n0374_002:0377c25": "如來為諸眾生作依止處，摩訶迦葉亦復如",
    "T12n0374_002:0377c26": "是，當為汝等作依止處。譬如大王，多所統領，",
    "T12n0374_002:0377c27": "若遊巡時，悉以國事付囑大臣。如來亦爾，所",
    "T12n0374_002:0377c28": "有正法，亦以付囑摩訶迦葉。汝等當知，先所",
    "T12n0374_002:0377c29": "修習無常、苦想，非是真實。譬如春時，有諸人",
    "T12n0374_002:0378a01": "等，在大池浴乘船遊戲，失琉璃寶，沒深水中。",
    "T12n0374_002:0378a02": "是時諸人，悉共入水，求覓是寶，競捉瓦石、草",
    "T12n0374_002:0378a03": "木、沙礫，各各自謂得琉璃珠，歡喜持出，乃知",
    "T12n0374_002:0378a04": "非真。是時寶珠猶在水中，以珠力故，水皆澄",
    "T12n0374_002:0378a05": "清。於是大眾乃見寶珠故在水下，猶如仰觀",
    "T12n0374_002:0378a06": "虛空月形。是時眾中有一智人，以方便力，安",
    "T12n0374_002:0378a07": "徐入水，即便得珠。汝等比丘，不應如是修習",
    "T12n0374_002:0378a08": "無常、苦、無我想、不淨想等，以為實義，如彼諸",
    "T12n0374_002:0378a09": "人，各以瓦石、草木、沙礫而為寶珠。汝等應當",
    "T12n0374_002:0378a10": "善學方便，在在處處常修我想、常、樂、淨想。復",
    "T12n0374_002:0378a11": "應當知，先所修習四法相貌，悉是顛倒。欲得",
    "T12n0374_002:0378a12": "真實修諸想者，如彼智人巧出寶珠，所謂我",
    "T12n0374_002:0378a13": "想、常、樂、淨想。」爾時諸比丘白佛言：「世尊！如佛",
    "T12n0374_002:0378a14": "先說，諸法無我，汝當修學。修學是已，則離我",
    "T12n0374_002:0378a15": "想。離我想者，則離憍慢。離憍慢者，得入涅槃。",
    "T12n0374_002:0378a16": "是義云何？」",
    "T12n0374_002:0378a17": "佛告諸比丘：「善哉，善哉！汝今善能諮問是義，",
    "T12n0374_002:0378a18": "為自斷疑。譬如國王，闇鈍少智，有一醫師，性",
    "T12n0374_002:0378a19": "復頑嚚，而王不別，厚賜俸祿，療治眾病純以",
    "T12n0374_002:0378a20": "乳藥，亦復不知病起根原，雖知乳藥復不善",
    "T12n0374_002:0378a21": "解，或有風病、冷病、熱病、一切諸病，悉教服乳。",
    "T12n0374_002:0378a22": "是王不別，是醫知乳好醜、善惡。復有明醫曉",
    "T12n0374_002:0378a23": "八種術，善療眾病，知諸方藥，從遠方來。是",
    "T12n0374_002:0378a24": "時舊醫不知諮受，反生貢高輕慢之心。彼時",
    "T12n0374_002:0378a25": "明醫，即便依附，請以為師，諮受醫方祕奧之",
    "T12n0374_002:0378a26": "法，語舊醫言：『我今請仁以為師範，唯願為我",
    "T12n0374_002:0378a27": "宣暢解說。』舊醫答言：『卿今若能為我給使",
    "T12n0374_002:0378a28": "四十八年，然後乃當教汝醫法。』時彼明醫",
    "T12n0374_002:0378a29": "即受其教：『我當如是，我當如是，隨我所能，",
    "T12n0374_002:0378b01": "當給走使。』是時舊醫，即將客醫共入見王。是",
    "T12n0374_002:0378b02": "時客醫，即為王說種種醫方及餘伎藝：『大王",
    "T12n0374_002:0378b03": "當知，應善分別，此法如是，可以治國；此法如",
    "T12n0374_002:0378b04": "是，可以療病。』爾時國王聞是語已，方知舊醫",
    "T12n0374_002:0378b05": "癡騃無智，即便驅逐，令出國界，然後倍復恭",
    "T12n0374_002:0378b06": "敬客醫。是時客醫作是念言：『欲教王者，今正",
    "T12n0374_002:0378b07": "是時。』即語王言：『大王於我實愛念者，當求",
    "T12n0374_002:0378b08": "一願。』王即答言：『從此右臂及餘身分，隨意所",
    "T12n0374_002:0378b09": "求，一切相與。』彼客醫言：『王雖許我一切身分，",
    "T12n0374_002:0378b10": "然我不敢多有所求。今所求者，願王宣令，一",
    "T12n0374_002:0378b11": "切國內，從今已往，不得復服舊醫乳藥。所以",
    "T12n0374_002:0378b12": "者何？是藥毒害，多傷損故。若故服者當斬",
    "T12n0374_002:0378b13": "其首。斷乳藥已，終更無有橫死之人，常處安",
    "T12n0374_002:0378b14": "樂，故求是願。』時王答言：『汝之所求，蓋不足",
    "T12n0374_002:0378b15": "言。』尋為宣令：『一切國內，有病之人，皆悉不聽",
    "T12n0374_002:0378b16": "以乳為藥，若為藥者，當斬其首。』爾時客醫以",
    "T12n0374_002:0378b17": "種種味和合眾藥，謂辛、苦、醎、甜、醋等味，以療",
    "T12n0374_002:0378b18": "眾病，無不得差。其後不久，王復得病，即命是",
    "T12n0374_002:0378b19": "醫：『我今病重，困苦欲死，當云何治？』醫占王病，",
    "T12n0374_002:0378b20": "應用乳藥，尋白王言：『如王所患，應當服乳。我",
    "T12n0374_002:0378b21": "於先時，所斷乳藥，是大妄語。今若服者，最能",
    "T12n0374_002:0378b22": "除病，王今患熱，正應服乳。』時王語醫：『汝今狂",
    "T12n0374_002:0378b23": "耶？為熱病乎？而言服乳，能除此病。汝先言",
    "T12n0374_002:0378b24": "毒，今云何服？欲欺我耶？先醫所讚，汝言是",
    "T12n0374_002:0378b25": "毒，令我驅遣。今復言好，最能除病。如汝所",
    "T12n0374_002:0378b26": "言，我本舊醫，定為勝汝。』是時客醫復語王言：",
    "T12n0374_002:0378b27": "『王今不應作如是語，如虫食木，有成字者，此",
    "T12n0374_002:0378b28": "虫不知是字非字；智人見之，終不唱言是虫",
    "T12n0374_002:0378b29": "解字，亦不驚怪。大王當知，舊醫亦爾，不別",
    "T12n0374_002:0378c01": "諸病，悉與乳藥，如彼虫道，偶成於字。是先舊",
    "T12n0374_002:0378c02": "醫，不解乳藥好醜、善惡。』時王問言：『云何不解？』",
    "T12n0374_002:0378c03": "客醫答王：『是乳藥者，亦是毒害，亦是甘露。",
    "T12n0374_002:0378c04": "云何是乳復名甘露？若是牸牛，不食酒糟、滑",
    "T12n0374_002:0378c05": "草、麥[麥*弋]，其犢調善，放牧之處不在高原，亦不",
    "T12n0374_002:0378c06": "下濕，飲以清流，不令馳走，不與特牛同共一",
    "T12n0374_002:0378c07": "群，飲餧調適，行住得所。如是乳者，能除諸病，",
    "T12n0374_002:0378c08": "是則名為甘露妙藥。除是乳已，其餘一切皆",
    "T12n0374_002:0378c09": "名毒害。』爾時大王聞是語已，讚言大醫：『善",
    "T12n0374_002:0378c10": "哉，善哉！我從今日，始知乳藥善惡、好醜。』即便",
    "T12n0374_002:0378c11": "服之，病得除愈。尋時宣令一切國內，從今已",
    "T12n0374_002:0378c12": "往當服乳藥。國人聞之皆生瞋恨，咸相謂言：",
    "T12n0374_002:0378c13": "『大王今者為鬼所持，為狂顛耶？而誑我等，復",
    "T12n0374_002:0378c14": "令服乳。』一切人民，皆懷瞋恨，悉集王所。王言：",
    "T12n0374_002:0378c15": "『汝等不應於我而生瞋恨，而此乳藥服與不",
    "T12n0374_002:0378c16": "服，悉是醫教，非是我咎。』爾時大王及諸人民，",
    "T12n0374_002:0378c17": "踊躍歡喜，倍共恭敬，供養是醫。一切病者皆",
    "T12n0374_002:0378c18": "服乳藥，病悉除愈。「汝等比丘！當知如來、應、正",
    "T12n0374_002:0378c19": "遍知、明行足、善逝、世間解、無上士、調御丈夫、天",
    "T12n0374_002:0378c20": "人師、佛、世尊，亦復如是，為大醫王，出現於世，",
    "T12n0374_002:0378c21": "降伏一切外道邪醫，諸王眾中唱如是言：『我",
    "T12n0374_002:0378c22": "為醫王。』欲伏外道，故唱是言：『無我、無人、眾生、",
    "T12n0374_002:0378c23": "壽命、養育、知見、作者、受者。』比丘當知，是諸外",
    "T12n0374_002:0378c24": "道所言我者，如虫食木，偶成字耳。是故如",
    "T12n0374_002:0378c25": "來於佛法中，唱言無我，為調眾生故、為知時",
    "T12n0374_002:0378c26": "故，說是無我。有因緣故，亦說有我。如彼良醫，",
    "T12n0374_002:0378c27": "善知於乳是藥非藥，非如凡夫所計吾我。凡",
    "T12n0374_002:0378c28": "夫愚人所計我者，或言大如拇指、或如芥",
    "T12n0374_002:0378c29": "子、或如微塵；如來說我悉不如是，是故說",
    "T12n0374_002:0379a01": "言，諸法無我，實非無我。何者是我？若法是",
    "T12n0374_002:0379a02": "實、是真、是常、是主、是依、性不變易者，是名",
    "T12n0374_002:0379a03": "為我。如彼大醫善解乳藥，如來亦爾，為眾",
    "T12n0374_002:0379a04": "生故，說諸法中真實有我。汝等四眾，應當如",
    "T12n0374_002:0379a05": "是修習是法。」",
    "T12n0374_002:0379a06": "大般涅槃經卷第二"
}