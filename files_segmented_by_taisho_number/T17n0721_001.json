{
    "T17n0721_001:0001a03": "正法念處經敘",
    "T17n0721_001:0001a05": "夫域中之名四等，道之所生萬殊，名蓋眾名",
    "T17n0721_001:0001a06": "之假，生非有生之實。然則修促共盡，小大同",
    "T17n0721_001:0001a07": "期，而金字絲編、緗交素篆，分途列道、門張",
    "T17n0721_001:0001a08": "戶設，既昧斷惑之境，未接息言之路，詎能探",
    "T17n0721_001:0001a09": "神測妙，苞總無邊？有聖將應，靈因曠遠，志",
    "T17n0721_001:0001a10": "遺髮膚，施單城國。及繁星駐彩，夕馬騰空，",
    "T17n0721_001:0001a11": "出四門以結念，處三夜而圓果，十力在己、",
    "T17n0721_001:0001a12": "八解俱照，智兼一切、慈洽萬方，既而法吼",
    "T17n0721_001:0001a13": "傍震，甘露降灑：鷲山、祗樹之下，鹿苑、連河",
    "T17n0721_001:0001a14": "之地。眾出恒沙，徒繁林竹，反窮迷于升極，",
    "T17n0721_001:0001a15": "啟重昏于鐙炬。雖鵠林興慕，檀薪已然，教義",
    "T17n0721_001:0001a16": "不忘，風聲逾被。壽陵仰丹素之工，清臺寫",
    "T17n0721_001:0001a17": "金玉之質，水骨流暉，園閭加等，遺契餘旨，",
    "T17n0721_001:0001a18": "薄傳前載，幽宗絕唱，方備茲辰。使持節大",
    "T17n0721_001:0001a19": "將軍領中書監攝吏部尚書京畿大都督渤海",
    "T17n0721_001:0001a20": "王世子高公，道風虛邁，神衿峻遠，負日月",
    "T17n0721_001:0001a21": "于中衢，擊雷霆于上路，德表生民，作舟梁",
    "T17n0721_001:0001a22": "于夷夏，器含群物，制天淵于廟堂，殊流共",
    "T17n0721_001:0001a23": "委，酌而不竭，異軫同騖，仰以知歸。黃扉南",
    "T17n0721_001:0001a24": "闢，鈴閤東啟，則有高士通才、幽人偉器，懱",
    "T17n0721_001:0001a25": "其漢爵之重，鄙其南岳之游，曳裾高步，自",
    "T17n0721_001:0001a26": "得門下，俱申前趣之禮，竝應却行之眷。蓋以",
    "T17n0721_001:0001a27": "書奏多方，術呈異等，或披卷而止，或一貫獨",
    "T17n0721_001:0001a28": "得，每留神釋典、洞叩玄門，以夫照壁瀉瓶，遺",
    "T17n0721_001:0001a29": "文必舉，非徒九部，寧止十二。逷矣西方，路超",
    "T17n0721_001:0001a30": "百宿，精力苦心，不憚重繭，故能法藏流行，",
    "T17n0721_001:0001b01": "異聞俱湊。爰有舍城妙說時將感通，法螺",
    "T17n0721_001:0001b02": "良藥響授斯在。從善業之本，極身念之際，標",
    "T17n0721_001:0001b03": "品有七、明義者五，至如違俗絕世，託想菩提，",
    "T17n0721_001:0001b04": "眷彼天人，深嗟鬼畜，鑒茲因果，冥心是緣，篤",
    "T17n0721_001:0001b05": "誠修行，又悟前旨，載懷依仰，形殊理一，大",
    "T17n0721_001:0001b06": "覺下臨，昭然獨曉，四攝六通，網羅群智，贊",
    "T17n0721_001:0001b07": "揚妙德，事屬斯文。直以風殊俗舛，詞翰乖",
    "T17n0721_001:0001b08": "絕，傾耳注目，隔若山河，將恐靈教有虧，玄",
    "T17n0721_001:0001b09": "旨多墜。有婆羅門人瞿曇流支，比丘曇林、僧",
    "T17n0721_001:0001b10": "昉等，竝鉤深索隱，言通理接，延居第館，四",
    "T17n0721_001:0001b11": "事無違，乃譯明茲典，名「正法念處」。起自興",
    "T17n0721_001:0001b12": "和歲陽玄默，終于武定淵獻之季，條流積",
    "T17n0721_001:0001b13": "廣，合七十卷。微言不昧，弘之在我，大崇覺",
    "T17n0721_001:0001b14": "典，尅宣靈迹。此乃濟四部于法橋，刷六塵",
    "T17n0721_001:0001b15": "于定水，心殷業重，無德而言。雖龍樹不追、",
    "T17n0721_001:0001b16": "馬鳴日遠，申法尊道，夫豈異昔？所以緇素",
    "T17n0721_001:0001b17": "擊節，雅俗傾首，義有存焉，永法三界。云爾。",
    "T17n0721_001:0001b19": "正法念處經卷第一",
    "T17n0721_001:0001b21": "元魏婆羅門瞿曇般若流支譯",
    "T17n0721_001:0001b22": "十善業道品第一",
    "T17n0721_001:0001b23": "歸命一切諸佛菩薩",
    "T17n0721_001:0001b24": "如是我聞：一時，婆伽婆在王舍城遊那羅陀",
    "T17n0721_001:0001b25": "婆羅門村。爾時，慧命舍利弗於晨朝時，共",
    "T17n0721_001:0001b26": "眾多比丘入王舍城，各各行乞。爾時，眾多比",
    "T17n0721_001:0001b27": "丘離慧命舍利弗而行乞食，遂爾往到遮",
    "T17n0721_001:0001b28": "羅迦波離婆闍迦外道所已，共相問訊，彼此",
    "T17n0721_001:0001b29": "歡喜說法語論，迭互相問。彼遮羅迦波離",
    "T17n0721_001:0001c01": "婆闍迦外道問諸比丘言：「汝之釋迦沙門瞿",
    "T17n0721_001:0001c02": "曇說如是法：『欲為不善，是不可愛，非是可",
    "T17n0721_001:0001c03": "樂，非是可意，於他欲者，亦不隨喜。』我亦如",
    "T17n0721_001:0001c04": "是說：『彼身業是不可愛，非是可樂，非是可",
    "T17n0721_001:0001c05": "意，於他欲者，亦不隨喜。』汝之釋迦沙門瞿曇",
    "T17n0721_001:0001c06": "說：『彼口業是不可愛，非是可樂，非是可意，不",
    "T17n0721_001:0001c07": "隨喜他。』我亦如是說：『彼口業是不可愛，非是",
    "T17n0721_001:0001c08": "可樂，非是可意，不隨喜他。』汝之釋迦沙門瞿",
    "T17n0721_001:0001c09": "曇說：『彼意業是不可愛，非是可樂，非是可",
    "T17n0721_001:0001c10": "意，不隨喜他。』我亦如是說：『彼意業是不可",
    "T17n0721_001:0001c11": "愛，非是可樂，非是可意，不隨喜他。』汝之釋",
    "T17n0721_001:0001c12": "迦沙門瞿曇如是法律，為有何異？何意？何",
    "T17n0721_001:0001c13": "勝？若汝釋迦沙門瞿曇如是法律，與我何",
    "T17n0721_001:0001c14": "異，而汝釋迦沙門瞿曇自說：『我是一切智人。』」",
    "T17n0721_001:0001c15": "彼遮羅迦波離婆闍迦外道如是問已，彼諸",
    "T17n0721_001:0001c16": "比丘新出家故，於比丘法未能善解，心不隨",
    "T17n0721_001:0001c17": "喜，是故不答。爾時，眾多比丘既乞食已，離",
    "T17n0721_001:0001c18": "慧命舍利弗，各各皆到那羅陀村，食訖已",
    "T17n0721_001:0001c19": "住。爾時，慧命舍利弗亦乞食已，同共往到",
    "T17n0721_001:0001c20": "那羅陀村。爾時，眾多比丘往到慧命舍利弗",
    "T17n0721_001:0001c21": "所，具說如上。",
    "T17n0721_001:0001c22": "爾時，慧命舍利弗語眾多比丘言：「若我，慧命！",
    "T17n0721_001:0001c23": "共汝相隨王舍城內，同四出巷、同三角巷，即",
    "T17n0721_001:0001c24": "共汝等到遮羅迦波離婆闍迦外道所者，我",
    "T17n0721_001:0001c25": "則能以正法破之。然我在於異四出巷、異三",
    "T17n0721_001:0001c26": "角巷而行乞食，故我如是不聞彼難。彼遮",
    "T17n0721_001:0001c27": "羅迦波離婆闍迦外道前所問難，世尊普眼——",
    "T17n0721_001:0001c28": "諸業果報一切現知，今在此處最為尊勝，一",
    "T17n0721_001:0001c29": "切外道見則降伏，為諸聲聞、諸優婆塞、諸天",
    "T17n0721_001:0002a01": "人等，善說一切業果報法——去此不遠，汝可",
    "T17n0721_001:0002a02": "往問。彼當為汝善說一切業果報法，若天、魔、",
    "T17n0721_001:0002a03": "梵，世間、沙門、婆羅門等所不能說，唯有如來",
    "T17n0721_001:0002a04": "能為汝說。我於彼法未善通達，唯有世尊第",
    "T17n0721_001:0002a05": "一善解業果報法能為汝說。」爾時，眾多比丘",
    "T17n0721_001:0002a06": "向世尊所。",
    "T17n0721_001:0002a07": "爾時，世尊依晝時法，如須彌山，自光網焰如",
    "T17n0721_001:0002a08": "晝日明；如夜中月，如月清涼；如陂池清，甚深",
    "T17n0721_001:0002a09": "如海，安住不動如須彌山，心無所畏如師子",
    "T17n0721_001:0002a10": "王，一切眾生之所歸依。猶如父母，大悲熏",
    "T17n0721_001:0002a11": "心，一切眾生唯一上親。慈、悲、喜、捨為依止",
    "T17n0721_001:0002a12": "處，以三十七大菩提分勝妙之法莊嚴其身，",
    "T17n0721_001:0002a13": "一切眾生清淨眼觀無有厭足，勝日月光。釋",
    "T17n0721_001:0002a14": "迦王子偈言：",
    "T17n0721_001:0002a15": "「世尊廣普眼，　　無三垢淨眼，",
    "T17n0721_001:0002a16": "　能巧說二諦，　　善知三種苦。",
    "T17n0721_001:0002a17": "　如是佛世尊，　　已修二種修，",
    "T17n0721_001:0002a18": "　現證於道果，　　滅諦智具足。",
    "T17n0721_001:0002a19": "　遠離三界眼，　　而說異三界，",
    "T17n0721_001:0002a20": "　知十八界諦，　　觀知解脫諦。",
    "T17n0721_001:0002a21": "　十八功德眾，　　自功德相應，",
    "T17n0721_001:0002a22": "　解脫九繫縛，　　具足十種力。",
    "T17n0721_001:0002a23": "　成就四無畏，　　亦成就大悲，",
    "T17n0721_001:0002a24": "　大悲心深潤，　　成就三念處。」",
    "T17n0721_001:0002a25": "爾時，眾多比丘既見世尊，整服一肩，如法",
    "T17n0721_001:0002a26": "叉跪，右膝著地禮世尊足，退在一面，正威",
    "T17n0721_001:0002a27": "儀住，低頭斂容。爾時，眾多比丘推一比丘往",
    "T17n0721_001:0002a28": "近世尊，復更頂禮世尊足已，白言：「世尊！我於",
    "T17n0721_001:0002a29": "晨朝著衣持鉢，入王舍城而行乞食。如上所",
    "T17n0721_001:0002b01": "說，次第乃至共彼外道遮羅迦波離婆闍迦",
    "T17n0721_001:0002b02": "問難語說，彼問身業、口業、意業，皆如上說。」",
    "T17n0721_001:0002b03": "爾時，世尊先觀察已，然後為說。爾時，世尊為",
    "T17n0721_001:0002b04": "彼比丘、那羅陀村諸婆羅門而說法言：「汝諸",
    "T17n0721_001:0002b05": "比丘！我所說法，初、中、後善，義善、語善，法應",
    "T17n0721_001:0002b06": "具足清淨鮮白，梵行開顯，所謂正法念處法",
    "T17n0721_001:0002b07": "門。諦聽，諦聽！善思念之，我為汝說。」諸比丘",
    "T17n0721_001:0002b08": "言：「如是。世尊！」彼諸比丘於世尊所，至心諦",
    "T17n0721_001:0002b09": "聽。",
    "T17n0721_001:0002b10": "爾時，世尊為諸比丘，如是說言：「諸比丘！何",
    "T17n0721_001:0002b11": "者正法念處法門？所謂法見法、非法見非法，",
    "T17n0721_001:0002b12": "常念彼處心不生疑，憙樂聞法，供養長宿。",
    "T17n0721_001:0002b13": "彼知身業、口業、意業，業果生滅，不顛倒見，不",
    "T17n0721_001:0002b14": "行異法。諸比丘！身業三種，所謂殺生、偷盜、",
    "T17n0721_001:0002b15": "邪婬。云何殺生？於他眾生，生眾生想，起殺",
    "T17n0721_001:0002b16": "害心，斷其命根，得成殺生。彼有三種，謂上、",
    "T17n0721_001:0002b17": "中、下。所言上者，殺羅漢等，墮阿鼻獄；所言",
    "T17n0721_001:0002b18": "中者，殺住道人；所言下者，殺不善人及殺",
    "T17n0721_001:0002b19": "畜生。又復三種，所謂過去、未來、現在。又復",
    "T17n0721_001:0002b20": "三種，所謂貪作、瞋作、癡作。彼貪作者，所謂獵",
    "T17n0721_001:0002b21": "等；彼瞋作者，所謂下性；彼癡作者，外道齋",
    "T17n0721_001:0002b22": "等。又復三種，所謂自作、他教、二作。有五因",
    "T17n0721_001:0002b23": "緣，雖是殺生，無殺罪業，所謂道行無心傷",
    "T17n0721_001:0002b24": "殺蠕、蟻等命；若擲鐵等，無心殺生而斷物",
    "T17n0721_001:0002b25": "命；醫師治病為利益故，與病者藥，因藥命斷，",
    "T17n0721_001:0002b26": "醫無惡心；父母慈心為治故打，因打命終；",
    "T17n0721_001:0002b27": "燃火虫入，無心殺虫，虫入火死。如是五種，",
    "T17n0721_001:0002b28": "雖斷生命，不得殺罪。又復更有三種殺生，所",
    "T17n0721_001:0002b29": "謂教他、自作、二作。",
    "T17n0721_001:0002c01": "「又修行者內心思惟——隨順正法觀察法行——云",
    "T17n0721_001:0002c02": "何偷盜成就滿足？云何偷盜得果報少？彼見",
    "T17n0721_001:0002c03": "聞知或天眼見：他物他攝、自意盜取，如是",
    "T17n0721_001:0002c04": "偷盜成就滿足。若是王法，為饒益尊父母、",
    "T17n0721_001:0002c05": "病人、緣覺、羅漢、阿那含人、斯陀含人、須陀",
    "T17n0721_001:0002c06": "洹等，若為病急，若為飢急；彼為饒益，如是",
    "T17n0721_001:0002c07": "偷盜，得果報少，盜業不具。又復偷盜得果",
    "T17n0721_001:0002c08": "報少，謂偷盜已，專心懺悔；既懺悔已，後更",
    "T17n0721_001:0002c09": "不作；遮他偷盜，教不盜戒，示其善道，令住",
    "T17n0721_001:0002c10": "善法遠離偷盜。如是盜業不具足滿。何業",
    "T17n0721_001:0002c11": "具足？若人偷盜，彼偷盜人若誑惑他，屏處",
    "T17n0721_001:0002c12": "思量作欺誑事，斗秤治物作惡業行，如",
    "T17n0721_001:0002c13": "是種種，此業具足。云何成業？若他攝物，知",
    "T17n0721_001:0002c14": "已盜取，如是成業。何業具足？作已隨喜，樂",
    "T17n0721_001:0002c15": "行多作，向他讚說，又復教他善戒者盜，此業",
    "T17n0721_001:0002c16": "具足。如是三業具足不減，餘偷盜業，得果",
    "T17n0721_001:0002c17": "報少而不決定。",
    "T17n0721_001:0002c18": "「又修行者內心思惟——隨順正法觀察法行——",
    "T17n0721_001:0002c19": "云何邪婬？此邪婬人，若於自妻，非道而行，或",
    "T17n0721_001:0002c20": "於他妻，道非道行；若於他作，心生隨喜；若",
    "T17n0721_001:0002c21": "設方便，強教他作。是名邪婬。云何邪婬得",
    "T17n0721_001:0002c22": "果報少？若邪婬已，專心懺悔，不隨喜他，遮他",
    "T17n0721_001:0002c23": "邪婬，示其善道，彼邪婬業不具足滿。離邪婬",
    "T17n0721_001:0002c24": "意，修行善戒，如是邪婬得果報少，不決定",
    "T17n0721_001:0002c25": "受。「如是三種身不善業，得果報少，果報輕",
    "T17n0721_001:0002c26": "軟。如是外道遮羅迦波離婆闍迦所不能",
    "T17n0721_001:0002c27": "知，非其境界；并天、世間，若魔、若梵、沙門、婆羅",
    "T17n0721_001:0002c28": "門，一切世間、諸天人等所不能知，除我聲聞，",
    "T17n0721_001:0002c29": "從我聞故，知業果報，更無教者。",
    "T17n0721_001:0003a01": "「又修行者知業果報，云何口業惡不善行？口",
    "T17n0721_001:0003a02": "業四種，所謂妄語、兩舌、惡口、綺語，如是四種。",
    "T17n0721_001:0003a03": "何者妄語？自思惟已，然後於他作不實語，",
    "T17n0721_001:0003a04": "若作呪誓，若在王前，若王等前，妄語言說，令",
    "T17n0721_001:0003a05": "他衰惱，或打、或縛、或令輸物；彼成妄語如",
    "T17n0721_001:0003a06": "是滿足，成妄語業地獄中受。「復有口業名為",
    "T17n0721_001:0003a07": "兩舌，於和合者、共作業者，破壞語說；如是",
    "T17n0721_001:0003a08": "語者，成就兩舌。云何此語得果報少？破壞",
    "T17n0721_001:0003a09": "語已，心中生悔：『我愚癡故作如是說。』專心",
    "T17n0721_001:0003a10": "懺悔，亦遮他人作破壞語，示其善道，業不",
    "T17n0721_001:0003a11": "具足，此業不重。云何此業不具足滿？此破",
    "T17n0721_001:0003a12": "壞語，或以煩惱、或以酒醉，心異分別，向他",
    "T17n0721_001:0003a13": "異說，此業不足。云何名為業道相應成破壞",
    "T17n0721_001:0003a14": "語？若以惡心破壞於他，隨喜讚嘆，如是名",
    "T17n0721_001:0003a15": "為業道相應成破壞語。云何此業決定成就",
    "T17n0721_001:0003a16": "破壞語說？作已隨喜，復教他作，隨喜讚說；喜",
    "T17n0721_001:0003a17": "樂貪著，不離於心；常懷惡心，他人所避；不",
    "T17n0721_001:0003a18": "可往返，為他毀呰；不生羞恥，無慚、無愧，不",
    "T17n0721_001:0003a19": "能自知。如是名為破壞語業。「又修行者觀察",
    "T17n0721_001:0003a20": "業集，云何名為惡口業行？彼見聞知或天",
    "T17n0721_001:0003a21": "眼見：如是惡口能生熱惱，聞不悅耳，不忍",
    "T17n0721_001:0003a22": "他惡，令異人信，若重、若輕，戲笑、瞋心，得無",
    "T17n0721_001:0003a23": "量報、無量種報。彼重惡口，墮於地獄；彼輕",
    "T17n0721_001:0003a24": "惡口，不決定受。如是名為第三口業，彼業",
    "T17n0721_001:0003a25": "具足相應之義，如前所說。",
    "T17n0721_001:0003a26": "「又修行者知業報法，云何名為第四口業無",
    "T17n0721_001:0003a27": "義綺語？前後相違，不相應說。不決定受，決",
    "T17n0721_001:0003a28": "定如餘，如是名為第四口業。",
    "T17n0721_001:0003a29": "「又修行者觀業報法，云何意業？意業幾種？彼",
    "T17n0721_001:0003b01": "見聞知，意業三種：貪、瞋、邪見。何者為貪？若",
    "T17n0721_001:0003b02": "見他人富者財物，心生希望欲得彼物，是",
    "T17n0721_001:0003b03": "意貪業。復次，意業：若見他人富者財物，心",
    "T17n0721_001:0003b04": "生惡嫉，是意嫉業；若生邪見、生顛倒見，是",
    "T17n0721_001:0003b05": "邪見業。彼有二種，謂失、不信。云何不信？彼",
    "T17n0721_001:0003b06": "人心謂：『無施、無祀，無齋、無會，無有善業、無",
    "T17n0721_001:0003b07": "不善業，無業果報。』廣則無量。云何為失？彼",
    "T17n0721_001:0003b08": "人心謂一切苦樂皆是天作，非業果報。如是",
    "T17n0721_001:0003b09": "二種，名為邪見。「又修行者觀業報法，云何",
    "T17n0721_001:0003b10": "三種身、口、意業，如是十種，樂行多作，彼決",
    "T17n0721_001:0003b11": "定受？此義云何？何者業果於現世受？何者業",
    "T17n0721_001:0003b12": "果於生世受？何者業果於餘世受？復於世間",
    "T17n0721_001:0003b13": "何處何生？彼見聞知或天眼見：身業殺生樂",
    "T17n0721_001:0003b14": "行多作，墮於地獄、畜生、餓鬼。若生人中，命",
    "T17n0721_001:0003b15": "則短促。若因貪心獵等殺生，彼人則生猪鹿、",
    "T17n0721_001:0003b16": "雉雞、迦賓闍羅如是等中，獵師圍兵之所殺",
    "T17n0721_001:0003b17": "害，乃至作魚，鈎釣所殺。彼前作業，相似因",
    "T17n0721_001:0003b18": "緣，常在生死；若生人中，命則短促；設得生",
    "T17n0721_001:0003b19": "天，不得好處，多有鐵畏，速為他殺。殺生之",
    "T17n0721_001:0003b20": "報，有下、中、上。偈言：",
    "T17n0721_001:0003b21": "「『有於藏中死，　　有生已命終，",
    "T17n0721_001:0003b22": "　　有能行則亡，　　有能走便卒。』",
    "T17n0721_001:0003b23": "「彼殺生者，此業成就勢力果報，謂地獄受，若",
    "T17n0721_001:0003b24": "現在受，若餘殘受。",
    "T17n0721_001:0003b25": "「又修行者觀業果報，云何偷盜樂行多作，報",
    "T17n0721_001:0003b26": "有三種，謂地獄受、若現在受、若餘殘受？彼",
    "T17n0721_001:0003b27": "偷盜業樂行多作，墮於地獄、畜生、餓鬼。若生",
    "T17n0721_001:0003b28": "人中則常貧窮；若得財物畏王、水、火、劫賊",
    "T17n0721_001:0003b29": "因緣，具足失奪，不曾得樂。彼偷盜業，得如",
    "T17n0721_001:0003c01": "是等三種果報。",
    "T17n0721_001:0003c02": "「又修行者觀業果報，云何邪婬樂行多作，得",
    "T17n0721_001:0003c03": "三種果？彼見聞知或天眼見：若彼邪婬樂",
    "T17n0721_001:0003c04": "行多作，墮於地獄、畜生、餓鬼。若生人中，餘殘",
    "T17n0721_001:0003c05": "果報，妻不隨順；若得二根，世間所惡。「彼如",
    "T17n0721_001:0003c06": "是等三種身業、三種果報，非彼外道遮羅迦",
    "T17n0721_001:0003c07": "波離婆闍迦之所能解。廣說身業，則有無",
    "T17n0721_001:0003c08": "量，皆不能解。何以故？彼以癡法熏其心故，",
    "T17n0721_001:0003c09": "唯我能解。我實不見餘人能解，更無有人能",
    "T17n0721_001:0003c10": "見如是業果報法，如我見者。若我弟子修行",
    "T17n0721_001:0003c11": "法者，以從我聞，是故能解。",
    "T17n0721_001:0003c12": "「又修行者內心思惟——隨順正法觀察法行——云",
    "T17n0721_001:0003c13": "何口業？口業幾種？彼見聞知或天眼見：口",
    "T17n0721_001:0003c14": "業四種，所謂妄語、兩舌、惡口、綺語。若彼",
    "T17n0721_001:0003c15": "妄語樂行多作，墮於地獄、畜生、餓鬼。若生人",
    "T17n0721_001:0003c16": "中，一切眾生不信其語，諸善眾會、善長者",
    "T17n0721_001:0003c17": "眾、剎利等眾及妻子等，不信其語；口常爛",
    "T17n0721_001:0003c18": "臭，齒亦不好，面皮無色；一切世人妄語枉",
    "T17n0721_001:0003c19": "謗；常生怖畏；親友、兄弟、知識不固；一切所",
    "T17n0721_001:0003c20": "作不得果利，於一切人不得饒益。如是妄",
    "T17n0721_001:0003c21": "語是不可愛，非是可樂，非是可意，成就如",
    "T17n0721_001:0003c22": "是不善業果。",
    "T17n0721_001:0003c23": "「又修行者內心思惟——隨順正法觀察法行——云",
    "T17n0721_001:0003c24": "何名為第二口業樂行多作，成就果報？彼見",
    "T17n0721_001:0003c25": "聞知或天眼見：如是兩舌樂行多作，墮於",
    "T17n0721_001:0003c26": "地獄、畜生、餓鬼。若生人中，若聾、若瘂；口常",
    "T17n0721_001:0003c27": "爛臭；無人信語，眾人所笑；面色不好；不住",
    "T17n0721_001:0003c28": "一處，心動不定；常行惡行。如是名為兩舌",
    "T17n0721_001:0003c29": "業報。",
    "T17n0721_001:0004a01": "「又修行者內心思惟——隨順正法觀察法行——云",
    "T17n0721_001:0004a02": "何名為第三口業樂行多作，成就業果？彼見",
    "T17n0721_001:0004a03": "聞知或天眼見：如是惡口樂行多作，墮於",
    "T17n0721_001:0004a04": "地獄、畜生、餓鬼。若生人中，處處皆畏，一切人",
    "T17n0721_001:0004a05": "所皆得衰惱；無人安慰，於自妻子不得愛",
    "T17n0721_001:0004a06": "語，猶如野鹿畏一切人；遠善知識、近惡知",
    "T17n0721_001:0004a07": "識。是名惡口三種果報。",
    "T17n0721_001:0004a08": "「又修行者內心思惟——隨順正法觀察法行——云",
    "T17n0721_001:0004a09": "何綺語樂行多作？彼見聞知或天眼見：若",
    "T17n0721_001:0004a10": "彼綺語樂行多作，墮於地獄、畜生、餓鬼。若生",
    "T17n0721_001:0004a11": "人中，一切不愛，王舍、怨家、兄弟、親家輕",
    "T17n0721_001:0004a12": "弄嫌賤。此是綺語口業果報。",
    "T17n0721_001:0004a13": "「又修行者內心思惟——隨順正法觀察法行——云",
    "T17n0721_001:0004a14": "何意業三種不善，樂行多作意不善業？彼見",
    "T17n0721_001:0004a15": "聞知或天眼見：若彼貪心，樂行多作意不",
    "T17n0721_001:0004a16": "善業，墮於地獄、畜生、餓鬼。若生人中，雖有",
    "T17n0721_001:0004a17": "財物，則為王、賊及水、火等無理橫失，恒常貧",
    "T17n0721_001:0004a18": "窮。",
    "T17n0721_001:0004a19": "「又修行者內心思惟——隨順正法觀察法行——云",
    "T17n0721_001:0004a20": "何瞋心樂行多作意不善業？彼見聞知或",
    "T17n0721_001:0004a21": "天眼見：瞋心意業樂行多作意不善業，墮於",
    "T17n0721_001:0004a22": "地獄、畜生、餓鬼。若生人中，則生邊地夷人之",
    "T17n0721_001:0004a23": "中，常畏鐵處，常怖魄處，墮嶮岸處；彼人",
    "T17n0721_001:0004a24": "之心不曾安隱，常被誹謗，常得如是多種眾",
    "T17n0721_001:0004a25": "惡。",
    "T17n0721_001:0004a26": "「又修行者內心思惟——隨順正法觀察法行——云",
    "T17n0721_001:0004a27": "何邪見樂行多作意不善業？彼見聞知或天",
    "T17n0721_001:0004a28": "眼見：邪見意業樂行多作，墮於阿鼻地獄等",
    "T17n0721_001:0004a29": "中受一切苦；若墮畜生，於無量世百千萬億",
    "T17n0721_001:0004b01": "億數轉生；餓鬼境界亦復如是。若生人中，如",
    "T17n0721_001:0004b02": "法所說自種性業善業道行，不依法行，於",
    "T17n0721_001:0004b03": "上世來父、祖種性千倍下劣。",
    "T17n0721_001:0004b04": "「又修行者內心思惟——隨順正法觀察法行，更",
    "T17n0721_001:0004b05": "復思法深細觀察——云何如是十不善法，流",
    "T17n0721_001:0004b06": "轉生死，世間、地獄、餓鬼、畜生？彼見聞知或天",
    "T17n0721_001:0004b07": "眼見：云何殺生？云何樂行？云何多作？謂殺",
    "T17n0721_001:0004b08": "生者，此殺生人，近惡知識。若惡知識近住",
    "T17n0721_001:0004b09": "之人，與彼相隨，喜樂彼人相隨遊戲，共行、",
    "T17n0721_001:0004b10": "共宿，於彼生信，謂有功德，隨彼所作亦與",
    "T17n0721_001:0004b11": "同行。彼人如是近惡知識，彼殺生人、近殺",
    "T17n0721_001:0004b12": "生者，則以種種殺生因緣教令殺生：或外道",
    "T17n0721_001:0004b13": "齋、或屠獵等，如貪味者說殺生事；如怨家",
    "T17n0721_001:0004b14": "者說殺生事；如賊貪物說殺生事；如鬪戰者",
    "T17n0721_001:0004b15": "說殺生事；如貪名者說殺生利。彼人聞已，心",
    "T17n0721_001:0004b16": "則生信，亦隨順行，憙樂殺生。如是喜樂，既",
    "T17n0721_001:0004b17": "殺生已，墮於地獄、餓鬼、畜生，不可愛著，心不",
    "T17n0721_001:0004b18": "樂處，一切善人訾毀之處。以此因故，若生",
    "T17n0721_001:0004b19": "人中，命則短促。如是殺生，近惡知識以為",
    "T17n0721_001:0004b20": "種子。",
    "T17n0721_001:0004b21": "「云何樂行？彼不善人既殺生已，憙樂歡喜，心",
    "T17n0721_001:0004b22": "意分別，見殺功德。如是分別則有多種：斷",
    "T17n0721_001:0004b23": "他命已，不生懊悔，讚說言善；心不放捨，轉復",
    "T17n0721_001:0004b24": "更作，教他人作；既教他已，說彼殺生種種",
    "T17n0721_001:0004b25": "功德，異異因緣，如前所說。如是名為樂行",
    "T17n0721_001:0004b26": "殺生。「云何多作？此殺生已，如前行說，近惡",
    "T17n0721_001:0004b27": "知識，習作殺生，多造殺具，作危嶮處，作圍、",
    "T17n0721_001:0004b28": "毒箭，集養狗等，養殺生鳥，近旃陀羅，造鬪",
    "T17n0721_001:0004b29": "戰具——鎧鉀、刀杖及以[矛*(替-曰+貝)]鉾、鬪戰之輪種種",
    "T17n0721_001:0004c01": "器仗——諸殺生具，如是一切皆悉攝取。如是",
    "T17n0721_001:0004c02": "惡人多作殺生，以是因緣，墮於地獄、畜生、",
    "T17n0721_001:0004c03": "餓鬼，受極苦惱殺生之業，有下、中、上；受苦",
    "T17n0721_001:0004c04": "報時，亦下、中、上。「既作業已，如是不得不受果",
    "T17n0721_001:0004c05": "報。如是如是，自作惡業、自得惡報。若黠慧",
    "T17n0721_001:0004c06": "人，捨惡行善彼世間中。如是殺生，樂行、多",
    "T17n0721_001:0004c07": "作。",
    "T17n0721_001:0004c08": "「云何偷盜樂行多作？云何樂行多作盜已，墮",
    "T17n0721_001:0004c09": "於地獄？此惡戒人，性自偷盜近惡知識。若",
    "T17n0721_001:0004c10": "惡知識近住之人，與彼相隨，則行偷盜，有下、",
    "T17n0721_001:0004c11": "中、上。何者為下？謂王法等，如前所說。何者",
    "T17n0721_001:0004c12": "為中？非福田所，偷盜彼物，此盜為中。何者",
    "T17n0721_001:0004c13": "為上？佛、法、僧物，微少偷盜，是則為上。彼佛、",
    "T17n0721_001:0004c14": "法、僧，若盜僧物，佛、法能淨；盜佛、法物，僧不",
    "T17n0721_001:0004c15": "能淨。若盜眾僧現食用物，墮大地獄，頭面在",
    "T17n0721_001:0004c16": "下；若取屬僧所常食物，則墮無間阿鼻地獄，",
    "T17n0721_001:0004c17": "寬廣闇等，以重福田，微少偷盜。以有心念，樂",
    "T17n0721_001:0004c18": "行多作，彼少偷盜，墮於地獄、畜生、餓鬼。若復",
    "T17n0721_001:0004c19": "懺悔，不生隨喜，心中生悔，彼不定受。若偷",
    "T17n0721_001:0004c20": "盜人，無量方便而行偷盜，以如是故名為偷",
    "T17n0721_001:0004c21": "盜。",
    "T17n0721_001:0004c22": "「云何樂行偷盜他物？得已歡喜，與賊相隨，",
    "T17n0721_001:0004c23": "心以為樂；既得財物，作衣食已，心生歡喜讚",
    "T17n0721_001:0004c24": "其功德，教他偷盜；教已，讚說。如是名為樂",
    "T17n0721_001:0004c25": "行偷盜。",
    "T17n0721_001:0004c26": "「云何多作？既偷盜已，多作床敷臥具氈被，",
    "T17n0721_001:0004c27": "食噉餅肉，衣服莊嚴，婬女娛樂，樗蒲博戲，",
    "T17n0721_001:0004c28": "心生喜悅：『我今快樂，一切樂中偷盜為最，以",
    "T17n0721_001:0004c29": "此因緣，我豐床敷、臥具、飲食、衣服莊嚴、婬女、",
    "T17n0721_001:0005a01": "樗蒲，第一勝樂。我今常當作偷盜行，令我",
    "T17n0721_001:0005a02": "後時增長富樂。』如前所說，如是如是，多行",
    "T17n0721_001:0005a03": "偷盜，決定於彼地獄中受。",
    "T17n0721_001:0005a04": "「云何邪婬樂行多作？此邪婬人，心不觀察婬",
    "T17n0721_001:0005a05": "欲覆蔽。若人先世婬欲處來，所謂鴛鴦、迦賓",
    "T17n0721_001:0005a06": "闍羅、孔雀、鸚鵡、魚雉、鷃鳥、阿修羅等，如是",
    "T17n0721_001:0005a07": "處來於此中生，常與多欲不善知識相隨",
    "T17n0721_001:0005a08": "共行。如是二分喜樂婬欲，心不觀察，心不",
    "T17n0721_001:0005a09": "厭足；不離欲心、不觀察行，隨有欲處往到",
    "T17n0721_001:0005a10": "其所，以欲處來此欲處生，喜行婬欲，故不",
    "T17n0721_001:0005a11": "觀察婬欲所覆。如是邪婬不善之人，觸染勢",
    "T17n0721_001:0005a12": "力，彼彼憙樂；如是邪婬，復更如是，心喜樂",
    "T17n0721_001:0005a13": "行，樂行如是邪婬惡觸。",
    "T17n0721_001:0005a14": "「云何樂行？如是邪婬雖不常行而常憙樂，心",
    "T17n0721_001:0005a15": "意分別，更於餘處心不憙樂如婬欲者。如",
    "T17n0721_001:0005a16": "是樂行邪婬境界。",
    "T17n0721_001:0005a17": "「云何多作？愚癡凡夫，心不觀察，邪婬覆蔽，他",
    "T17n0721_001:0005a18": "復為說邪婬功德第一勝樂，所謂婬欲，言：『為",
    "T17n0721_001:0005a19": "此事非是不善。』復教多人憙樂婬欲。如是邪",
    "T17n0721_001:0005a20": "婬，愚癡凡夫憙樂多作。如是三種身不善業。",
    "T17n0721_001:0005a21": "「口業四種：妄語、兩舌、惡口、綺語。何者妄語？所",
    "T17n0721_001:0005a22": "謂自心先自作誑，然後誑他。如是妄語，自、他",
    "T17n0721_001:0005a23": "成誑。又彼妄語，五因緣發，所謂瞋、貪、邪法",
    "T17n0721_001:0005a24": "所攝、欲心、怖畏。",
    "T17n0721_001:0005a25": "「云何瞋心而發妄語？若於王前或大眾中、長",
    "T17n0721_001:0005a26": "者眾中，若善知識、怨家諍鬪，饒益知識，衰",
    "T17n0721_001:0005a27": "惱怨家，是故妄語。云何貪心而發妄語？見他",
    "T17n0721_001:0005a28": "財物，方便欲取，是故妄語。云何邪法所攝",
    "T17n0721_001:0005a29": "妄語？如婆羅門法中所說：『饒益尊故、饒益",
    "T17n0721_001:0005b01": "牛故、畏自死故、為取婦故，如是妄語，皆不",
    "T17n0721_001:0005b02": "得罪。』如是之人，邪法攝語。如是妄語，是愚",
    "T17n0721_001:0005b03": "癡人邪見攝語，此語堅重，於地獄受。是故乃",
    "T17n0721_001:0005b04": "至失命因緣，不應妄語。此妄語者，能為地獄",
    "T17n0721_001:0005b05": "第一種子。言：『為取婦，妄語無罪，是欲心發。』亦",
    "T17n0721_001:0005b06": "是邪法。云何怖畏而發妄語？何處怖畏？為彼",
    "T17n0721_001:0005b07": "饒益，是故妄語，起如是心：『若不妄語，彼則",
    "T17n0721_001:0005b08": "於我多不饒益。』彼人畏死，是故妄語。彼五因",
    "T17n0721_001:0005b09": "緣愚癡之人，作妄語說。如是一切皆住癡法。」",
    "T17n0721_001:0005b10": "爾時，世尊而說偈言：",
    "T17n0721_001:0005b11": "「若有何等人，　　起一妄語法，",
    "T17n0721_001:0005b12": "　則不畏他世，　　無惡不造作。",
    "T17n0721_001:0005b13": "　若人生世間，　　口中有大斧，",
    "T17n0721_001:0005b14": "　若以斫自他，　　口中惡語出。",
    "T17n0721_001:0005b15": "　如是應實語，　　不應斫他人，",
    "T17n0721_001:0005b16": "　雖無乞求者，　　應當多少與。",
    "T17n0721_001:0005b17": "　此三種行者，　　捨身則生天。",
    "T17n0721_001:0005b18": "「若如是者，一切因緣，一切所作，莫妄語說。於",
    "T17n0721_001:0005b19": "他妄語心莫隨喜，亦不隨逐妄語者行，莫",
    "T17n0721_001:0005b20": "共同坐。若妄語人共行坐者，他人見之亦",
    "T17n0721_001:0005b21": "謂妄語。如是若與垢業之人共相隨者，則樂",
    "T17n0721_001:0005b22": "垢業。若與彼人共行坐等，雖無垢業，他謂",
    "T17n0721_001:0005b23": "垢業。若如是者，應觀察法：惡知識者，勿與相",
    "T17n0721_001:0005b24": "隨。此惡知識於生死中，最堅繫縛，則墮地獄、",
    "T17n0721_001:0005b25": "畜生、餓鬼，所謂隨逐惡知識行；若善知識相",
    "T17n0721_001:0005b26": "隨行者，則得解脫。廣則無量，此中如是略說",
    "T17n0721_001:0005b27": "妄語。「又修行者內心思惟——隨順正法觀察法",
    "T17n0721_001:0005b28": "行——云何兩舌？兩舌幾種？彼見聞知或天眼",
    "T17n0721_001:0005b29": "見：兩舌者，多於和合人起破壞意，口中語",
    "T17n0721_001:0005c01": "說。兩舌二種：自作、教他。教他者，怨家、若似",
    "T17n0721_001:0005c02": "怨家所遣破壞。汝破彼人，是他因緣。有他",
    "T17n0721_001:0005c03": "不遣，自作破壞，令他衰惱。又復云何瞋因緣",
    "T17n0721_001:0005c04": "故，於他不愛？與他人惡口說惡語，聞者不愛。",
    "T17n0721_001:0005c05": "「又修行者內心思惟——隨順正法觀察法行——云",
    "T17n0721_001:0005c06": "何惡口？彼見聞知或天眼見：彼惡口者，貪、",
    "T17n0721_001:0005c07": "瞋、癡發，一切愚癡凡夫之人常行不離。如是",
    "T17n0721_001:0005c08": "惡口有無量種，無量攀緣，無量因緣，無量心",
    "T17n0721_001:0005c09": "發，無量果報。此語能破無量善行；此語能與",
    "T17n0721_001:0005c10": "一切人惡。世間如怨，善人不近，人所不信，此",
    "T17n0721_001:0005c11": "語如毒。如是惡口，惡道因緣，是垢言語，正梵",
    "T17n0721_001:0005c12": "行人捨離不行。」爾時，世尊而說偈言：",
    "T17n0721_001:0005c13": "「黠慧離惡口，　　正語憙樂行，",
    "T17n0721_001:0005c14": "　如是美語人，　　則近涅槃住。",
    "T17n0721_001:0005c15": "　常說善妙語，　　捨離垢惡語，",
    "T17n0721_001:0005c16": "　垢惡語污人，　　能令到地獄。",
    "T17n0721_001:0005c17": "　垢語所污人，　　彼人則無善，",
    "T17n0721_001:0005c18": "　惡如師子蛇，　　彼不得生天。",
    "T17n0721_001:0005c19": "　一切善語人，　　能善安慰他，",
    "T17n0721_001:0005c20": "　諸世間所愛，　　後世則生天。",
    "T17n0721_001:0005c21": "　若人不惡語，　　捨離於諂曲，",
    "T17n0721_001:0005c22": "　雖人行如天，　　彼人善應禮。",
    "T17n0721_001:0005c23": "　實語常行忍，　　直心不諂曲，",
    "T17n0721_001:0005c24": "　不惱於他人，　　彼建立法幢。",
    "T17n0721_001:0005c25": "　人命不久住，　　猶如拍手聲，",
    "T17n0721_001:0005c26": "　人身不如法，　　愚癡空過世。",
    "T17n0721_001:0005c27": "　何人不自愛？　　何人不樂樂？",
    "T17n0721_001:0005c28": "　若人作惡業，　　不行自愛因。",
    "T17n0721_001:0005c29": "　妻子及財物，　　知識兄弟等，",
    "T17n0721_001:0006a01": "　皆悉不相隨，　　唯有善惡業。",
    "T17n0721_001:0006a02": "　善業不善業，　　常與相隨行，",
    "T17n0721_001:0006a03": "　如鳥行空中，　　影隨常不離。",
    "T17n0721_001:0006a04": "　如人乏資糧，　　道行則受苦，",
    "T17n0721_001:0006a05": "　不作善業者，　　彼眾生亦然；",
    "T17n0721_001:0006a06": "　如具資糧者，　　道行則安樂，",
    "T17n0721_001:0006a07": "　眾生亦如是，　　作福善處行。",
    "T17n0721_001:0006a08": "　久時遠行人，　　平安得還歸，",
    "T17n0721_001:0006a09": "　諸親友知識，　　見之皆歡喜；",
    "T17n0721_001:0006a10": "　作福者亦爾，　　此死他處生，",
    "T17n0721_001:0006a11": "　所作諸福德，　　如親等見喜。",
    "T17n0721_001:0006a12": "　如是作福德，　　和集資未來，",
    "T17n0721_001:0006a13": "　福德於他世，　　則得善住處。",
    "T17n0721_001:0006a14": "　福德天所讚，　　若人平等行，",
    "T17n0721_001:0006a15": "　此身不可毀，　　未來則生天。",
    "T17n0721_001:0006a16": "　觀如是處已，　　黠慧者學戒，",
    "T17n0721_001:0006a17": "　得聖見具足，　　善行得寂靜。",
    "T17n0721_001:0006a18": "「又修行者內心思惟——隨順正法觀察法行，觀",
    "T17n0721_001:0006a19": "察第四不善業道綺語口業——云何綺語？綺語",
    "T17n0721_001:0006a20": "幾種？前後語言不相應說，故名綺語；心輕速",
    "T17n0721_001:0006a21": "轉，前後語言相應而說，亦名綺語。從慢心",
    "T17n0721_001:0006a22": "起，自輕因緣，令人不信，即於現身是惡道",
    "T17n0721_001:0006a23": "生，一切世間輕毀之因，無所饒益。垢語綺",
    "T17n0721_001:0006a24": "語，如是第四垢語口業，非善業道，勿作綺",
    "T17n0721_001:0006a25": "語亦莫隨喜，不應受行。若綺語者，則非善",
    "T17n0721_001:0006a26": "人。",
    "T17n0721_001:0006a27": "「意不善者：貪、瞋、邪見。云何為貪？他所攝物，",
    "T17n0721_001:0006a28": "自心分別，欲得彼物，非正觀察。彼人如是",
    "T17n0721_001:0006a29": "愛樂他物，於他所有，無因、無分而自擾惱，",
    "T17n0721_001:0006b01": "望得彼物，故名意貪不善業道，非是可愛，",
    "T17n0721_001:0006b02": "非是可樂；所得果報，非意相應，非寂靜意，非",
    "T17n0721_001:0006b03": "是安樂。愚癡之人，虛妄生貪，他物叵得，虛",
    "T17n0721_001:0006b04": "妄分別生貪味著，心意動轉常生悕望，心",
    "T17n0721_001:0006b05": "樂欲取，見他財物，自得苦惱，故名為貪。如",
    "T17n0721_001:0006b06": "是意地第一貪心不善業道。「又修行者內心",
    "T17n0721_001:0006b07": "思惟——隨順正法觀察法行——云何名瞋意地第",
    "T17n0721_001:0006b08": "二不善業道？彼見聞知或天眼見：於他前",
    "T17n0721_001:0006b09": "人無有因緣，起瞋惡意；又復於他若貧、若",
    "T17n0721_001:0006b10": "富，無有因緣而見他已，意地起發重惡瞋",
    "T17n0721_001:0006b11": "心。以瞋因緣，於地獄受。善法穀等，既成熟",
    "T17n0721_001:0006b12": "已，瞋心如雹，壞善穀等；唯正智眼，對治彼",
    "T17n0721_001:0006b13": "闇。瞋心如火，燒一切戒。瞋則色變，是惡色",
    "T17n0721_001:0006b14": "因。瞋如大斧，能斫法橋，住在心中，如怨入",
    "T17n0721_001:0006b15": "舍；此世、他世，心一正行，瞋能壞破。捨彼瞋",
    "T17n0721_001:0006b16": "心，慈是對治及四聖諦：苦、集、滅、道。行地獄",
    "T17n0721_001:0006b17": "行，瞋為上使，唯有善人、聖聲聞人、聞法義",
    "T17n0721_001:0006b18": "人乃能捨離。「又修行者內心思惟——隨順正",
    "T17n0721_001:0006b19": "法觀察法行——云何邪見正法障礙，一切惡",
    "T17n0721_001:0006b20": "見，心之黑闇？彼見聞知或天眼見：無始以",
    "T17n0721_001:0006b21": "來行邪見因，墮於地獄、餓鬼、畜生，故名黑闇。",
    "T17n0721_001:0006b22": "樂邪見者，正道障礙，如刀、火、毒、嶮岸惡處，唯",
    "T17n0721_001:0006b23": "有一切愚癡之人，貪著樂行，以顛倒見，故",
    "T17n0721_001:0006b24": "名邪見。彼有二種：一、信邪因；二、心不信業果",
    "T17n0721_001:0006b25": "報法。信邪因者，作如是知：身等樂、苦皆是",
    "T17n0721_001:0006b26": "天作，非業果報。於業果報心不信者，謂無施",
    "T17n0721_001:0006b27": "等。是名邪見。如是十種不善業道、不饒益業，",
    "T17n0721_001:0006b28": "一切皆以邪見為本。",
    "T17n0721_001:0006b29": "正法念處經卷第一"
}