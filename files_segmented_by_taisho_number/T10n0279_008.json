{
    "T10n0279_008:0039a12": "大方廣佛華嚴經卷第八",
    "T10n0279_008:0039a14": "于闐國三藏實叉難陀奉　制譯",
    "T10n0279_008:0039a15": "華藏世界品第五之一",
    "T10n0279_008:0039a16": "爾時，普賢菩薩復告大眾言：「諸佛子！此華藏",
    "T10n0279_008:0039a17": "莊嚴世界海，是毘盧遮那如來往昔於世界",
    "T10n0279_008:0039a18": "海微塵數劫修菩薩行時，一一劫中親近世",
    "T10n0279_008:0039a19": "界海微塵數佛，一一佛所淨修世界海微塵",
    "T10n0279_008:0039a20": "數大願之所嚴淨。諸佛子！此華藏莊嚴世界",
    "T10n0279_008:0039a21": "海，有須彌山微塵數風輪所持。其最下風輪，",
    "T10n0279_008:0039a22": "名：平等住，能持其上一切寶焰熾然莊嚴。次",
    "T10n0279_008:0039a23": "上風輪，名：出生種種寶莊嚴，能持其上淨",
    "T10n0279_008:0039a24": "光照耀摩尼王幢。次上風輪，名：寶威德，能",
    "T10n0279_008:0039a25": "持其上一切寶鈴。次上風輪，名：平等焰，能",
    "T10n0279_008:0039a26": "持其上日光明相摩尼王輪。次上風輪，名：",
    "T10n0279_008:0039a27": "種種普莊嚴，能持其上光明輪華。次上風輪，",
    "T10n0279_008:0039a28": "名：普清淨，能持其上一切華焰師子座。次上",
    "T10n0279_008:0039a29": "風輪，名：聲遍十方，能持其上一切珠王幢。次",
    "T10n0279_008:0039b01": "上風輪，名：一切寶光明，能持其上一切摩",
    "T10n0279_008:0039b02": "尼王樹華。次上風輪，名：速疾普持，能持其上",
    "T10n0279_008:0039b03": "一切香摩尼須彌雲。次上風輪，名：種種宮殿",
    "T10n0279_008:0039b04": "遊行，能持其上一切寶色香臺雲。諸佛子！",
    "T10n0279_008:0039b05": "彼須彌山微塵數風輪，最在上者，名：殊勝威",
    "T10n0279_008:0039b06": "光藏，能持普光摩尼莊嚴香水海；此香水",
    "T10n0279_008:0039b07": "海有大蓮華，名：種種光明蘂香幢。華藏莊嚴",
    "T10n0279_008:0039b08": "世界海，住在其中，四方均平，清淨堅固；金",
    "T10n0279_008:0039b09": "剛輪山，周匝圍遶；地海眾樹，各有區別。」是",
    "T10n0279_008:0039b10": "時，普賢菩薩欲重宣其義，承佛神力，觀察十",
    "T10n0279_008:0039b11": "方而說頌言：",
    "T10n0279_008:0039b12": "「世尊往昔於諸有，　　微塵佛所修淨業，",
    "T10n0279_008:0039b13": "　故獲種種寶光明，　　華藏莊嚴世界海。",
    "T10n0279_008:0039b14": "　廣大悲雲遍一切，　　捨身無量等剎塵，",
    "T10n0279_008:0039b15": "　以昔劫海修行力，　　今此世界無諸垢。",
    "T10n0279_008:0039b16": "　放大光明遍住空，　　風力所持無動搖，",
    "T10n0279_008:0039b17": "　佛藏摩尼普嚴飾，　　如來願力令清淨。",
    "T10n0279_008:0039b18": "　普散摩尼妙藏華，　　以昔願力空中住，",
    "T10n0279_008:0039b19": "　種種堅固莊嚴海，　　光雲垂布滿十方。",
    "T10n0279_008:0039b20": "　諸摩尼中菩薩雲，　　普詣十方光熾然，",
    "T10n0279_008:0039b21": "　光焰成輪妙華飾，　　法界周流靡不遍。",
    "T10n0279_008:0039b22": "　一切寶中放淨光，　　其光普照眾生海，",
    "T10n0279_008:0039b23": "　十方國土皆周遍，　　咸令出苦向菩提。",
    "T10n0279_008:0039b24": "　寶中佛數等眾生，　　從其毛孔出化形，",
    "T10n0279_008:0039b25": "　梵主帝釋輪王等，　　一切眾生及諸佛。",
    "T10n0279_008:0039b26": "　化現光明等法界，　　光中演說諸佛名，",
    "T10n0279_008:0039b27": "　種種方便示調伏，　　普應群心無不盡。",
    "T10n0279_008:0039b28": "　華藏世界所有塵，　　一一塵中見法界，",
    "T10n0279_008:0039b29": "　寶光現佛如雲集，　　此是如來剎自在。",
    "T10n0279_008:0039c01": "　廣大願雲周法界，　　於一切劫化群生，",
    "T10n0279_008:0039c02": "　普賢智地行悉成，　　所有莊嚴從此出。」",
    "T10n0279_008:0039c03": "爾時，普賢菩薩復告大眾言：「諸佛子！此華藏",
    "T10n0279_008:0039c04": "莊嚴世界海大輪圍山，住日珠王蓮華之上，",
    "T10n0279_008:0039c05": "栴檀摩尼以為其身，威德寶王以為其峯，妙",
    "T10n0279_008:0039c06": "香摩尼而作其輪，焰藏金剛所共成立，一切",
    "T10n0279_008:0039c07": "香水流注其間；眾寶為林，妙華開敷，香草布",
    "T10n0279_008:0039c08": "地，明珠間飾，種種香華處處盈滿；摩尼為",
    "T10n0279_008:0039c09": "網，周匝垂覆……。如是等，有世界海微塵數眾妙",
    "T10n0279_008:0039c10": "莊嚴。」爾時，普賢菩薩欲重宣其義，承佛神力，",
    "T10n0279_008:0039c11": "觀察十方而說頌言：",
    "T10n0279_008:0039c12": "「世界大海無有邊，　　寶輪清淨種種色，",
    "T10n0279_008:0039c13": "　所有莊嚴盡奇妙，　　此由如來神力起。",
    "T10n0279_008:0039c14": "　摩尼寶輪妙香輪，　　及以真珠燈焰輪，",
    "T10n0279_008:0039c15": "　種種妙寶為嚴飾，　　清淨輪圍所安住。",
    "T10n0279_008:0039c16": "　堅固摩尼以為藏，　　閻浮檀金作嚴飾，",
    "T10n0279_008:0039c17": "　舒光發焰遍十方，　　內外映徹皆清淨。",
    "T10n0279_008:0039c18": "　金剛摩尼所集成，　　復雨摩尼諸妙寶，",
    "T10n0279_008:0039c19": "　其寶精奇非一種，　　放淨光明普嚴麗。",
    "T10n0279_008:0039c20": "　香水分流無量色，　　散諸華寶及栴檀，",
    "T10n0279_008:0039c21": "　眾蓮競發如衣布，　　珍草羅生悉芬馥。",
    "T10n0279_008:0039c22": "　無量寶樹普莊嚴，　　開華發蘂色熾然，",
    "T10n0279_008:0039c23": "　種種名衣在其內，　　光雲四照常圓滿。",
    "T10n0279_008:0039c24": "　無量無邊大菩薩，　　執蓋焚香充法界，",
    "T10n0279_008:0039c25": "　悉發一切妙音聲，　　普轉如來正法輪。",
    "T10n0279_008:0039c26": "　諸摩尼樹寶末成，　　一一寶末現光明，",
    "T10n0279_008:0039c27": "　毘盧遮那清淨身，　　悉入其中普令見。",
    "T10n0279_008:0039c28": "　諸莊嚴中現佛身，　　無邊色相無央數，",
    "T10n0279_008:0039c29": "　悉往十方無不遍，　　所化眾生亦無限。",
    "T10n0279_008:0040a01": "　一切莊嚴出妙音，　　演說如來本願輪，",
    "T10n0279_008:0040a02": "　十方所有淨剎海，　　佛自在力咸令遍。」",
    "T10n0279_008:0040a03": "爾時，普賢菩薩復告大眾言：「諸佛子！此世界",
    "T10n0279_008:0040a04": "海大輪圍山內所有大地，一切皆以金剛所",
    "T10n0279_008:0040a05": "成，堅固莊嚴，不可沮壞；清淨平坦，無有高",
    "T10n0279_008:0040a06": "下；摩尼為輪，眾寶為藏；一切眾生，種種形",
    "T10n0279_008:0040a07": "狀；諸摩尼寶，以為間錯；散眾寶末，布以蓮",
    "T10n0279_008:0040a08": "華；香藏摩尼，分置其間；諸莊嚴具，充遍如",
    "T10n0279_008:0040a09": "雲，三世一切諸佛國土所有莊嚴而為校",
    "T10n0279_008:0040a10": "飾；摩尼妙寶以為其網，普現如來所有境",
    "T10n0279_008:0040a11": "界，如天帝網於中布列。諸佛子！此世界海",
    "T10n0279_008:0040a12": "地，有如是等世界海微塵數莊嚴。」爾時，普賢",
    "T10n0279_008:0040a13": "菩薩欲重宣其義，承佛神力，觀察十方而",
    "T10n0279_008:0040a14": "說頌言：",
    "T10n0279_008:0040a15": "「其地平坦極清淨，　　安住堅固無能壞，",
    "T10n0279_008:0040a16": "　摩尼處處以為嚴，　　眾寶於中相間錯。",
    "T10n0279_008:0040a17": "　金剛為地甚可悅，　　寶輪寶網具莊嚴，",
    "T10n0279_008:0040a18": "　蓮華布上皆圓滿，　　妙衣彌覆悉周遍。",
    "T10n0279_008:0040a19": "　菩薩天冠寶瓔珞，　　悉布其地為嚴好，",
    "T10n0279_008:0040a20": "　栴檀摩尼普散中，　　咸舒離垢妙光明。",
    "T10n0279_008:0040a21": "　寶華發焰出妙光，　　光焰如雲照一切，",
    "T10n0279_008:0040a22": "　散此妙華及眾寶，　　普覆於地為嚴飾。",
    "T10n0279_008:0040a23": "　密雲興布滿十方，　　廣大光明無有盡，",
    "T10n0279_008:0040a24": "　普至十方一切土，　　演說如來甘露法。",
    "T10n0279_008:0040a25": "　一切佛願摩尼內，　　普現無邊廣大劫，",
    "T10n0279_008:0040a26": "　最勝智者昔所行，　　於此寶中無不見。",
    "T10n0279_008:0040a27": "　其地所有摩尼寶，　　一切佛剎咸來入，",
    "T10n0279_008:0040a28": "　彼諸佛剎一一塵，　　一切國土亦入中。",
    "T10n0279_008:0040a29": "　妙寶莊嚴華藏界，　　菩薩遊行遍十方，",
    "T10n0279_008:0040b01": "　演說大士諸弘願，　　此是道場自在力。",
    "T10n0279_008:0040b02": "　摩尼妙寶莊嚴地，　　放淨光明備眾飾，",
    "T10n0279_008:0040b03": "　充滿法界等虛空，　　佛力自然如是現。",
    "T10n0279_008:0040b04": "　諸有修治普賢願，　　入佛境界大智人，",
    "T10n0279_008:0040b05": "　能知於此剎海中，　　如是一切諸神變。」",
    "T10n0279_008:0040b06": "爾時，普賢菩薩復告大眾言：「諸佛子！此世界",
    "T10n0279_008:0040b07": "海大地中，有不可說佛剎微塵數香水海，",
    "T10n0279_008:0040b08": "一切妙寶莊嚴其底，妙香摩尼莊嚴其岸，毘",
    "T10n0279_008:0040b09": "盧遮那摩尼寶王以為其網；香水映徹，具眾",
    "T10n0279_008:0040b10": "寶色，充滿其中；種種寶華，旋布其上；栴檀細",
    "T10n0279_008:0040b11": "末，澄垽其下；演佛言音，放寶光明；無邊菩",
    "T10n0279_008:0040b12": "薩，持種種蓋，現神通力。一切世界所有莊",
    "T10n0279_008:0040b13": "嚴，悉於中現。十寶階陛，行列分布；十寶欄",
    "T10n0279_008:0040b14": "楯，周匝圍遶；四天下微塵數一切寶莊嚴芬",
    "T10n0279_008:0040b15": "陀利華，敷榮水中；不可說百千億那由他數",
    "T10n0279_008:0040b16": "十寶尸羅幢，恒河沙數一切寶衣鈴網幢，恒",
    "T10n0279_008:0040b17": "河沙數無邊色相寶華樓閣，百千億那由他",
    "T10n0279_008:0040b18": "數十寶蓮華城，四天下微塵數眾寶樹林——寶",
    "T10n0279_008:0040b19": "焰摩尼以為其網，恒河沙數栴檀香，諸佛言",
    "T10n0279_008:0040b20": "音光焰摩尼，不可說百千億那由他數眾寶",
    "T10n0279_008:0040b21": "垣牆，悉共圍遶，周遍嚴飾。」爾時，普賢菩薩欲",
    "T10n0279_008:0040b22": "重宣其義，承佛神力，觀察十方而說頌言：",
    "T10n0279_008:0040b23": "「此世界中大地上，　　有香水海摩尼嚴，",
    "T10n0279_008:0040b24": "　清淨妙寶布其底，　　安住金剛不可壞。",
    "T10n0279_008:0040b25": "　香藏摩尼積成岸，　　日焰珠輪布若雲，",
    "T10n0279_008:0040b26": "　蓮華妙寶為瓔珞，　　處處莊嚴淨無垢。",
    "T10n0279_008:0040b27": "　香水澄渟具眾色，　　寶華旋布放光明，",
    "T10n0279_008:0040b28": "　普震音聲聞遠近，　　以佛威神演妙法。",
    "T10n0279_008:0040b29": "　階陛莊嚴具眾寶，　　復以摩尼為間飾，",
    "T10n0279_008:0040c01": "　周迴欄楯悉寶成，　　蓮華珠網如雲布。",
    "T10n0279_008:0040c02": "　摩尼寶樹列成行，　　華蘂敷榮光赫奕，",
    "T10n0279_008:0040c03": "　種種樂音恒競奏，　　佛神通力令如是。",
    "T10n0279_008:0040c04": "　種種妙寶芬陀利，　　敷布莊嚴香水海，",
    "T10n0279_008:0040c05": "　香焰光明無暫停，　　廣大圓滿皆充遍。",
    "T10n0279_008:0040c06": "　明珠寶幢恒熾盛，　　妙衣垂布為嚴飾，",
    "T10n0279_008:0040c07": "　摩尼鈴網演法音，　　令其聞者趣佛智。",
    "T10n0279_008:0040c08": "　妙寶蓮華作城廓，　　眾彩摩尼所嚴瑩，",
    "T10n0279_008:0040c09": "　真珠雲影布四隅，　　如是莊嚴香水海。",
    "T10n0279_008:0040c10": "　垣牆繚繞皆周匝，　　樓閣相望布其上，",
    "T10n0279_008:0040c11": "　無量光明恒熾然，　　種種莊嚴清淨海。",
    "T10n0279_008:0040c12": "　毘盧遮那於往昔，　　種種剎海皆嚴淨，",
    "T10n0279_008:0040c13": "　如是廣大無有邊，　　悉是如來自在力。」",
    "T10n0279_008:0040c14": "爾時，普賢菩薩復告大眾言：「諸佛子！一一香",
    "T10n0279_008:0040c15": "水海，各有四天下微塵數香水河，右旋圍遶，",
    "T10n0279_008:0040c16": "一切皆以金剛為岸，淨光摩尼以為嚴飾，常",
    "T10n0279_008:0040c17": "現諸佛寶色光雲，及諸眾生所有言音；其河",
    "T10n0279_008:0040c18": "所有漩澓之處，一切諸佛所修因行種種",
    "T10n0279_008:0040c19": "形相皆從中出；摩尼為網，眾寶鈴鐸，諸世界",
    "T10n0279_008:0040c20": "海所有莊嚴悉於中現；摩尼寶雲以覆其",
    "T10n0279_008:0040c21": "上，其雲普現華藏世界毘盧遮那十方化佛，",
    "T10n0279_008:0040c22": "及一切佛神通之事；復出妙音，稱揚三世佛",
    "T10n0279_008:0040c23": "菩薩名；其香水中，常出一切寶焰光雲，相續",
    "T10n0279_008:0040c24": "不絕。若廣說者，一一河各有世界海微塵數",
    "T10n0279_008:0040c25": "莊嚴。」爾時，普賢菩薩欲重宣其義，承佛神",
    "T10n0279_008:0040c26": "力，觀察十方而說頌言：",
    "T10n0279_008:0040c27": "「清淨香流滿大河，　　金剛妙寶為其岸，",
    "T10n0279_008:0040c28": "　寶末為輪布其地，　　種種嚴飾皆珍好。",
    "T10n0279_008:0040c29": "　寶階行列妙莊嚴，　　欄楯周迴悉殊麗，",
    "T10n0279_008:0041a01": "　真珠為藏眾華飾，　　種種纓鬘共垂下。",
    "T10n0279_008:0041a02": "　香水寶光清淨色，　　恒吐摩尼競疾流，",
    "T10n0279_008:0041a03": "　眾華隨浪皆搖動，　　悉奏樂音宣妙法。",
    "T10n0279_008:0041a04": "　細末栴檀作泥垽，　　一切妙寶同洄澓，",
    "T10n0279_008:0041a05": "　香藏氛氳布在中，　　發焰流芬普周遍。",
    "T10n0279_008:0041a06": "　河中出生諸妙寶，　　悉放光明色熾然，",
    "T10n0279_008:0041a07": "　其光布影成臺座，　　華蓋珠瓔皆具足。",
    "T10n0279_008:0041a08": "　摩尼王中現佛身，　　光明普照十方剎，",
    "T10n0279_008:0041a09": "　以此為輪嚴飾地，　　香水映徹常盈滿。",
    "T10n0279_008:0041a10": "　摩尼為網金為鐸，　　遍覆香河演佛音，",
    "T10n0279_008:0041a11": "　克宣一切菩提道，　　及以普賢之妙行。",
    "T10n0279_008:0041a12": "　寶岸摩尼極清淨，　　恒出如來本願音，",
    "T10n0279_008:0041a13": "　一切諸佛曩所行，　　其音普演皆令見。",
    "T10n0279_008:0041a14": "　其河所有漩流處，　　菩薩如雲常踊出，",
    "T10n0279_008:0041a15": "　悉往廣大剎土中，　　乃至法界咸充滿。",
    "T10n0279_008:0041a16": "　清淨珠王布若雲，　　一切香河悉彌覆，",
    "T10n0279_008:0041a17": "　其珠等佛眉間相，　　炳然顯現諸佛影。」",
    "T10n0279_008:0041a18": "爾時，普賢菩薩復告大眾言：「諸佛子！此諸香",
    "T10n0279_008:0041a19": "水河，兩間之地，悉以妙寶種種莊嚴，一一各",
    "T10n0279_008:0041a20": "有四天下微塵數眾寶莊嚴；芬陀利華周匝",
    "T10n0279_008:0041a21": "遍滿，各有四天下微塵數；眾寶樹林次第行",
    "T10n0279_008:0041a22": "列，一一樹中恒出一切諸莊嚴雲，摩尼寶王",
    "T10n0279_008:0041a23": "照耀其間，種種華香處處盈滿；其樹復出微",
    "T10n0279_008:0041a24": "妙音聲，說諸如來一切劫中所修大願；復散",
    "T10n0279_008:0041a25": "種種摩尼寶王，充遍其地，所謂：蓮華輪摩尼",
    "T10n0279_008:0041a26": "寶王、香焰光雲摩尼寶王、種種嚴飾摩尼寶",
    "T10n0279_008:0041a27": "王、現不可思議莊嚴色摩尼寶王、日光明衣",
    "T10n0279_008:0041a28": "藏摩尼寶王、周遍十方普垂布光網雲摩尼",
    "T10n0279_008:0041a29": "寶王、現一切諸佛神變摩尼寶王、現一切眾",
    "T10n0279_008:0041b01": "生業報海摩尼寶王……如是等，有世界海微塵",
    "T10n0279_008:0041b02": "數。其香水河，兩間之地，一一悉具如是莊",
    "T10n0279_008:0041b03": "嚴。」爾時，普賢菩薩欲重宣其義，承佛神力，觀",
    "T10n0279_008:0041b04": "察十方而說頌言：",
    "T10n0279_008:0041b05": "「其地平坦極清淨，　　真金摩尼共嚴飾，",
    "T10n0279_008:0041b06": "　諸樹行列蔭其中，　　聳幹垂條華若雲。",
    "T10n0279_008:0041b07": "　枝條妙寶所莊嚴，　　華焰成輪光四照，",
    "T10n0279_008:0041b08": "　摩尼為果如雲布，　　普使十方常現覩。",
    "T10n0279_008:0041b09": "　摩尼布地皆充滿，　　眾華寶末共莊嚴，",
    "T10n0279_008:0041b10": "　復以摩尼作宮殿，　　悉現眾生諸影像。",
    "T10n0279_008:0041b11": "　諸佛影像摩尼王，　　普散其地靡不周，",
    "T10n0279_008:0041b12": "　如是赫奕遍十方，　　一一塵中咸見佛。",
    "T10n0279_008:0041b13": "　妙寶莊嚴善分布，　　真珠燈網相間錯，",
    "T10n0279_008:0041b14": "　處處悉有摩尼輪，　　一一皆現佛神通。",
    "T10n0279_008:0041b15": "　眾寶莊嚴放大光，　　光中普現諸化佛，",
    "T10n0279_008:0041b16": "　一一周行靡不遍，　　悉以十力廣開演。",
    "T10n0279_008:0041b17": "　摩尼妙寶芬陀利，　　一切水中咸遍滿，",
    "T10n0279_008:0041b18": "　其華種種各不同，　　悉現光明無盡歇。",
    "T10n0279_008:0041b19": "　三世所有諸莊嚴，　　摩尼果中皆顯現，",
    "T10n0279_008:0041b20": "　體性無生不可取，　　此是如來自在力。",
    "T10n0279_008:0041b21": "　此地一切莊嚴中，　　悉現如來廣大身，",
    "T10n0279_008:0041b22": "　彼亦不來亦不去，　　佛昔願力皆令見。",
    "T10n0279_008:0041b23": "　此地一一微塵中，　　一切佛子修行道，",
    "T10n0279_008:0041b24": "　各見所記當來剎，　　隨其意樂悉清淨。」",
    "T10n0279_008:0041b25": "爾時，普賢菩薩復告大眾言：「諸佛子！諸佛世",
    "T10n0279_008:0041b26": "尊世界海，莊嚴不可思議。何以故？諸佛子！此",
    "T10n0279_008:0041b27": "華藏莊嚴世界海一切境界，一一皆以世界",
    "T10n0279_008:0041b28": "海微塵數清淨功德之所莊嚴。」爾時，普賢菩",
    "T10n0279_008:0041b29": "薩欲重宣其義，承佛神力，觀察十方而說頌",
    "T10n0279_008:0041c01": "言：",
    "T10n0279_008:0041c02": "「此剎海中一切處，　　悉以眾寶為嚴飾，",
    "T10n0279_008:0041c03": "　發焰騰空布若雲，　　光明洞徹常彌覆。",
    "T10n0279_008:0041c04": "　摩尼吐雲無有盡，　　十方佛影於中現，",
    "T10n0279_008:0041c05": "　神通變化靡暫停，　　一切菩薩咸來集。",
    "T10n0279_008:0041c06": "　一切摩尼演佛音，　　其音美妙不思議，",
    "T10n0279_008:0041c07": "　毘盧遮那昔所行，　　於此寶內恒聞見。",
    "T10n0279_008:0041c08": "　清淨光明遍照尊，　　莊嚴具中皆現影，",
    "T10n0279_008:0041c09": "　變化分身眾圍遶，　　一切剎海咸周遍。",
    "T10n0279_008:0041c10": "　所有化佛皆如幻，　　求其來處不可得，",
    "T10n0279_008:0041c11": "　以佛境界威神力，　　一切剎中如是現。",
    "T10n0279_008:0041c12": "　如來自在神通事，　　悉遍十方諸國土，",
    "T10n0279_008:0041c13": "　以此剎海淨莊嚴，　　一切皆於寶中見。",
    "T10n0279_008:0041c14": "　十方所有諸變化，　　一切皆如鏡中像，",
    "T10n0279_008:0041c15": "　但由如來昔所行，　　神通願力而出生。",
    "T10n0279_008:0041c16": "　若有能修普賢行，　　入於菩薩勝智海，",
    "T10n0279_008:0041c17": "　能於一切微塵中，　　普現其身淨眾剎。",
    "T10n0279_008:0041c18": "　不可思議億大劫，　　親近一切諸如來，",
    "T10n0279_008:0041c19": "　如其一切之所行，　　一剎那中悉能現。",
    "T10n0279_008:0041c20": "　諸佛國土如虛空，　　無等無生無有相，",
    "T10n0279_008:0041c21": "　為利眾生普嚴淨，　　本願力故住其中。」",
    "T10n0279_008:0041c22": "爾時，普賢菩薩復告大眾言：「諸佛子！此中有",
    "T10n0279_008:0041c23": "何等世界住？我今當說。諸佛子！此不可說",
    "T10n0279_008:0041c24": "佛剎微塵數香水海中，有不可說佛剎微",
    "T10n0279_008:0041c25": "塵數世界種安住；一一世界種，復有不可說",
    "T10n0279_008:0041c26": "佛剎微塵數世界。諸佛子！彼諸世界種，於",
    "T10n0279_008:0041c27": "世界海中，各各依住，各各形狀，各各體性，",
    "T10n0279_008:0041c28": "各各方所，各各趣入，各各莊嚴，各各分齊，各",
    "T10n0279_008:0041c29": "各行列，各各無差別，各各力加持。「諸佛子！此",
    "T10n0279_008:0042a01": "世界種，或有依大蓮華海住，或有依無邊色",
    "T10n0279_008:0042a02": "寶華海住，或有依一切真珠藏寶瓔珞海住，",
    "T10n0279_008:0042a03": "或有依香水海住，或有依一切華海住，或有",
    "T10n0279_008:0042a04": "依摩尼寶網海住，或有依漩流光海住，或有",
    "T10n0279_008:0042a05": "依菩薩寶莊嚴冠海住，或有依種種眾生",
    "T10n0279_008:0042a06": "身海住，或有依一切佛音聲摩尼王海住……。",
    "T10n0279_008:0042a07": "如是等，若廣說者，有世界海微塵數。「諸佛子！",
    "T10n0279_008:0042a08": "彼一切世界種，或有作須彌山形，或作江",
    "T10n0279_008:0042a09": "河形，或作迴轉形，或作漩流形，或作輪輞",
    "T10n0279_008:0042a10": "形，或作壇墠形，或作樹林形，或作樓閣形，或",
    "T10n0279_008:0042a11": "作山幢形，或作普方形，或作胎藏形，或作",
    "T10n0279_008:0042a12": "蓮華形，或作佉勒迦形，或作眾生身形，或作",
    "T10n0279_008:0042a13": "雲形，或作諸佛相好形，或作圓滿光明形，或",
    "T10n0279_008:0042a14": "作種種珠網形，或作一切門闥形，或作諸莊",
    "T10n0279_008:0042a15": "嚴具形……。如是等，若廣說者，有世界海微塵數。",
    "T10n0279_008:0042a16": "「諸佛子！彼一切世界種，或有以十方摩尼雲",
    "T10n0279_008:0042a17": "為體，或有以眾色焰為體，或有以諸光明為",
    "T10n0279_008:0042a18": "體，或有以寶香焰為體，或有以一切寶莊嚴",
    "T10n0279_008:0042a19": "多羅華為體，或有以菩薩影像為體，或有以",
    "T10n0279_008:0042a20": "諸佛光明為體，或有以佛色相為體，或有以",
    "T10n0279_008:0042a21": "一寶光為體，或有以眾寶光為體，或有以一",
    "T10n0279_008:0042a22": "切眾生福德海音聲為體，或有以一切眾生",
    "T10n0279_008:0042a23": "諸業海音聲為體，或有以一切佛境界清淨",
    "T10n0279_008:0042a24": "音聲為體，或有以一切菩薩大願海音聲為",
    "T10n0279_008:0042a25": "體，或有以一切佛方便音聲為體，或有以一",
    "T10n0279_008:0042a26": "切剎莊嚴具成壞音聲為體，或有以無邊佛",
    "T10n0279_008:0042a27": "音聲為體，或有以一切佛變化音聲為體，或",
    "T10n0279_008:0042a28": "有以一切眾生善音聲為體，或有以一切佛",
    "T10n0279_008:0042a29": "功德海清淨音聲為體……。如是等，若廣說者，有",
    "T10n0279_008:0042b01": "世界海微塵數。」爾時，普賢菩薩欲重宣其義，",
    "T10n0279_008:0042b02": "承佛神力，觀察十方而說頌言：",
    "T10n0279_008:0042b03": "「剎種堅固妙莊嚴，　　廣大清淨光明藏，",
    "T10n0279_008:0042b04": "　依止蓮華寶海住，　　或有住於香海等。",
    "T10n0279_008:0042b05": "　須彌城樹壇墠形，　　一切剎種遍十方，",
    "T10n0279_008:0042b06": "　種種莊嚴形相別，　　各各布列而安住。",
    "T10n0279_008:0042b07": "　或有體是淨光明，　　或是華藏及寶雲，",
    "T10n0279_008:0042b08": "　或有剎種焰所成，　　安住摩尼不壞藏。",
    "T10n0279_008:0042b09": "　燈雲焰彩光明等，　　種種無邊清淨色，",
    "T10n0279_008:0042b10": "　或有言音以為體，　　是佛所演不思議。",
    "T10n0279_008:0042b11": "　或是願力所出音，　　神變音聲為體性，",
    "T10n0279_008:0042b12": "　一切眾生大福業，　　佛功德音亦如是。",
    "T10n0279_008:0042b13": "　剎種一一差別門，　　不可思議無有盡，",
    "T10n0279_008:0042b14": "　如是十方皆遍滿，　　廣大莊嚴現神力。",
    "T10n0279_008:0042b15": "　十方所有廣大剎，　　悉來入此世界種，",
    "T10n0279_008:0042b16": "　雖見十方普入中，　　而實無來無所入。",
    "T10n0279_008:0042b17": "　以一剎種入一切，　　一切入一亦無餘，",
    "T10n0279_008:0042b18": "　體相如本無差別，　　無等無量悉周遍。",
    "T10n0279_008:0042b19": "　一切國土微塵中，　　普見如來在其所，",
    "T10n0279_008:0042b20": "　願海言音若雷震，　　一切眾生悉調伏。",
    "T10n0279_008:0042b21": "　佛身周遍一切剎，　　無數菩薩亦充滿，",
    "T10n0279_008:0042b22": "　如來自在無等倫，　　普化一切諸含識。」",
    "T10n0279_008:0042b23": "爾時，普賢菩薩復告大眾言：「諸佛子！此不",
    "T10n0279_008:0042b24": "可說佛剎微塵數香水海，在華藏莊嚴世界",
    "T10n0279_008:0042b25": "海中，如天帝網分布而住。諸佛子！此最中央",
    "T10n0279_008:0042b26": "香水海，名：無邊妙華光，以現一切菩薩形摩",
    "T10n0279_008:0042b27": "尼王幢為底；出大蓮華，名：一切香摩尼王莊",
    "T10n0279_008:0042b28": "嚴；有世界種而住其上，名：普照十方熾然寶",
    "T10n0279_008:0042b29": "光明，以一切莊嚴具為體，有不可說佛剎微",
    "T10n0279_008:0042c01": "塵數世界於中布列。其最下方有世界，名：最",
    "T10n0279_008:0042c02": "勝光遍照，以一切金剛莊嚴光耀輪為際，依",
    "T10n0279_008:0042c03": "眾寶摩尼華而住；其狀猶如摩尼寶形，一切",
    "T10n0279_008:0042c04": "寶華莊嚴雲彌覆其上，佛剎微塵數世界周",
    "T10n0279_008:0042c05": "匝圍遶，種種安住，種種莊嚴，佛號：淨眼離垢",
    "T10n0279_008:0042c06": "燈。此上過佛剎微塵數世界，有世界，名：種種",
    "T10n0279_008:0042c07": "香蓮華妙莊嚴，以一切莊嚴具為際，依寶蓮",
    "T10n0279_008:0042c08": "華網而住；其狀猶如師子之座，一切寶色珠",
    "T10n0279_008:0042c09": "帳雲彌覆其上，二佛剎微塵數世界周匝",
    "T10n0279_008:0042c10": "圍遶，佛號：師子光勝照。此上過佛剎微塵數",
    "T10n0279_008:0042c11": "世界，有世界，名：一切寶莊嚴普照光，以香風",
    "T10n0279_008:0042c12": "輪為際，依種種寶華瓔珞住；其形八隅，妙光",
    "T10n0279_008:0042c13": "摩尼日輪雲而覆其上，三佛剎微塵數世界",
    "T10n0279_008:0042c14": "周匝圍遶，佛號：淨光智勝幢。此上過佛剎微",
    "T10n0279_008:0042c15": "塵數世界，有世界，名：種種光明華莊嚴，以一",
    "T10n0279_008:0042c16": "切寶王為際，依眾色金剛尸羅幢海住；其狀",
    "T10n0279_008:0042c17": "猶如摩尼蓮華，以金剛摩尼寶光雲而覆其",
    "T10n0279_008:0042c18": "上，四佛剎微塵數世界周匝圍遶，純一清淨，",
    "T10n0279_008:0042c19": "佛號：金剛光明無量精進力善出現。此上過",
    "T10n0279_008:0042c20": "佛剎微塵數世界，有世界，名：普放妙華光，以",
    "T10n0279_008:0042c21": "一切寶鈴莊嚴網為際，依一切樹林莊嚴寶",
    "T10n0279_008:0042c22": "輪網海住；其形普方而多有隅角，梵音摩尼",
    "T10n0279_008:0042c23": "王雲以覆其上，五佛剎微塵數世界周匝圍",
    "T10n0279_008:0042c24": "遶，佛號：香光喜力海。此上過佛剎微塵數世",
    "T10n0279_008:0042c25": "界，有世界，名：淨妙光明，以寶王莊嚴幢為際，",
    "T10n0279_008:0042c26": "依金剛宮殿海住；其形四方，摩尼輪髻帳雲",
    "T10n0279_008:0042c27": "而覆其上，六佛剎微塵數世界周匝圍遶，佛",
    "T10n0279_008:0042c28": "號：普光自在幢。此上過佛剎微塵數世界，有",
    "T10n0279_008:0042c29": "世界，名：眾華焰莊嚴，以種種華莊嚴為際，依",
    "T10n0279_008:0043a01": "一切寶色焰海住；其狀猶如樓閣之形，一切",
    "T10n0279_008:0043a02": "寶色衣真珠欄楯雲而覆其上，七佛剎微塵",
    "T10n0279_008:0043a03": "數世界周匝圍遶，純一清淨，佛號：歡喜海功",
    "T10n0279_008:0043a04": "德名稱自在光。此上過佛剎微塵數世界，有",
    "T10n0279_008:0043a05": "世界，名：出生威力地，以出一切聲摩尼王莊",
    "T10n0279_008:0043a06": "嚴為際，依種種寶色蓮華座虛空海住；其狀",
    "T10n0279_008:0043a07": "猶如因陀羅網，以無邊色華網雲而覆其上，",
    "T10n0279_008:0043a08": "八佛剎微塵數世界周匝圍遶，佛號：廣大名",
    "T10n0279_008:0043a09": "稱智海幢。此上過佛剎微塵數世界，有世界，",
    "T10n0279_008:0043a10": "名：出妙音聲，以心王摩尼莊嚴輪為際，依恒",
    "T10n0279_008:0043a11": "出一切妙音聲莊嚴雲摩尼王海住；其狀",
    "T10n0279_008:0043a12": "猶如梵天身形，無量寶莊嚴師子座雲而覆",
    "T10n0279_008:0043a13": "其上，九佛剎微塵數世界周匝圍遶，佛號：清",
    "T10n0279_008:0043a14": "淨月光明相無能摧伏。此上過佛剎微塵數",
    "T10n0279_008:0043a15": "世界，有世界，名：金剛幢，以無邊莊嚴真珠藏",
    "T10n0279_008:0043a16": "寶瓔珞為際，依一切莊嚴寶師子座摩尼",
    "T10n0279_008:0043a17": "海住；其狀周圓，十須彌山微塵數一切香摩",
    "T10n0279_008:0043a18": "尼華須彌雲彌覆其上，十佛剎微塵數世界",
    "T10n0279_008:0043a19": "周匝圍遶，純一清淨，佛號：一切法海最勝王。",
    "T10n0279_008:0043a20": "此上過佛剎微塵數世界，有世界，名：恒出",
    "T10n0279_008:0043a21": "現帝青寶光明，以極堅牢不可壞金剛莊嚴",
    "T10n0279_008:0043a22": "為際，依種種殊異華海住；其狀猶如半月之",
    "T10n0279_008:0043a23": "形，諸天寶帳雲而覆其上，十一佛剎微塵數",
    "T10n0279_008:0043a24": "世界周匝圍遶，佛號：無量功德法。此上過佛",
    "T10n0279_008:0043a25": "剎微塵數世界，有世界，名：光明照耀，以普",
    "T10n0279_008:0043a26": "光莊嚴為際，依華旋香水海住；狀如華旋，",
    "T10n0279_008:0043a27": "種種衣雲而覆其上，十二佛剎微塵數世界",
    "T10n0279_008:0043a28": "周匝圍遶，佛號：超釋梵。此上過佛剎微塵",
    "T10n0279_008:0043a29": "數世界，至此世界，名：娑婆，以金剛莊嚴為",
    "T10n0279_008:0043b01": "際，依種種色風輪所持蓮華網住；狀如虛",
    "T10n0279_008:0043b02": "空，以普圓滿天宮殿莊嚴虛空雲而覆其上，",
    "T10n0279_008:0043b03": "十三佛剎微塵數世界周匝圍遶，其佛即是",
    "T10n0279_008:0043b04": "毘盧遮那如來世尊。此上過佛剎微塵數世",
    "T10n0279_008:0043b05": "界，有世界，名：寂靜離塵光，以一切寶莊嚴為",
    "T10n0279_008:0043b06": "際，依種種寶衣海住；其狀猶如執金剛形，無",
    "T10n0279_008:0043b07": "邊色金剛雲而覆其上，十四佛剎微塵數世",
    "T10n0279_008:0043b08": "界周匝圍遶，佛號：遍法界勝音。此上過佛剎",
    "T10n0279_008:0043b09": "微塵數世界，有世界，名：眾妙光明燈，以一",
    "T10n0279_008:0043b10": "切莊嚴帳為際，依淨華網海住；其狀猶如卐",
    "T10n0279_008:0043b11": "字之形，摩尼樹香水海雲而覆其上，十五",
    "T10n0279_008:0043b12": "佛剎微塵數世界周匝圍遶，純一清淨，佛",
    "T10n0279_008:0043b13": "號：不可摧伏力普照幢。此上過佛剎微塵數",
    "T10n0279_008:0043b14": "世界，有世界，名：清淨光遍照，以無盡寶雲摩",
    "T10n0279_008:0043b15": "尼王為際，依種種香焰蓮華海住；其狀猶如",
    "T10n0279_008:0043b16": "龜甲之形，圓光摩尼輪栴檀雲而覆其上，十",
    "T10n0279_008:0043b17": "六佛剎微塵數世界周匝圍遶，佛號：清淨日",
    "T10n0279_008:0043b18": "功德眼。此上過佛剎微塵數世界，有世界，",
    "T10n0279_008:0043b19": "名：寶莊嚴藏，以一切眾生形摩尼王為際，依",
    "T10n0279_008:0043b20": "光明藏摩尼王海住；其形八隅，以一切輪圍",
    "T10n0279_008:0043b21": "山寶莊嚴華樹網彌覆其上，十七佛剎微塵",
    "T10n0279_008:0043b22": "數世界周匝圍遶，佛號：無礙智光明遍照十",
    "T10n0279_008:0043b23": "方。此上過佛剎微塵數世界，有世界，名：離",
    "T10n0279_008:0043b24": "塵，以一切殊妙相莊嚴為際，依眾妙華師子",
    "T10n0279_008:0043b25": "座海住；狀如珠瓔，以一切寶香摩尼王圓",
    "T10n0279_008:0043b26": "光雲而覆其上，十八佛剎微塵數世界周",
    "T10n0279_008:0043b27": "匝圍遶，純一清淨，佛號：無量方便最勝幢。此",
    "T10n0279_008:0043b28": "上過佛剎微塵數世界，有世界，名：清淨光普",
    "T10n0279_008:0043b29": "照，以出無盡寶雲摩尼王為際，依無量色香",
    "T10n0279_008:0043c01": "焰須彌山海住；其狀猶如寶華旋布，以無",
    "T10n0279_008:0043c02": "邊色光明摩尼王帝青雲而覆其上，十九",
    "T10n0279_008:0043c03": "佛剎微塵數世界周匝圍遶，佛號：普照法界",
    "T10n0279_008:0043c04": "虛空光。此上過佛剎微塵數世界，有世界，",
    "T10n0279_008:0043c05": "名：妙寶焰，以普光明日月寶為際，依一切諸",
    "T10n0279_008:0043c06": "天形摩尼王海住；其狀猶如寶莊嚴具，以一",
    "T10n0279_008:0043c07": "切寶衣幢雲及摩尼燈藏網而覆其上，二",
    "T10n0279_008:0043c08": "十佛剎微塵數世界周匝圍遶，純一清淨，",
    "T10n0279_008:0043c09": "佛號：福德相光明。「諸佛子！此遍照十方熾然",
    "T10n0279_008:0043c10": "寶光明世界種，有如是等不可說佛剎微",
    "T10n0279_008:0043c11": "塵數廣大世界，各各所依住，各各形狀，各各",
    "T10n0279_008:0043c12": "體性，各各方面，各各趣入，各各莊嚴，各各分",
    "T10n0279_008:0043c13": "齊，各各行列，各各無差別，各各力加持，周匝",
    "T10n0279_008:0043c14": "圍遶。所謂：十佛剎微塵數迴轉形世界、十佛",
    "T10n0279_008:0043c15": "剎微塵數江河形世界、十佛剎微塵數漩",
    "T10n0279_008:0043c16": "流形世界、十佛剎微塵數輪輞形世界、十佛",
    "T10n0279_008:0043c17": "剎微塵數壇墠形世界、十佛剎微塵數樹林",
    "T10n0279_008:0043c18": "形世界、十佛剎微塵數樓觀形世界、十佛剎",
    "T10n0279_008:0043c19": "微塵數尸羅幢形世界、十佛剎微塵數普方",
    "T10n0279_008:0043c20": "形世界、十佛剎微塵數胎藏形世界、十佛剎",
    "T10n0279_008:0043c21": "微塵數蓮華形世界、十佛剎微塵數佉勒迦",
    "T10n0279_008:0043c22": "形世界、十佛剎微塵數種種眾生形世界、十",
    "T10n0279_008:0043c23": "佛剎微塵數佛相形世界、十佛剎微塵數圓",
    "T10n0279_008:0043c24": "光形世界、十佛剎微塵數雲形世界、十佛",
    "T10n0279_008:0043c25": "剎微塵數網形世界、十佛剎微塵數門闥形",
    "T10n0279_008:0043c26": "世界……。如是等，有不可說佛剎微塵數。此一一",
    "T10n0279_008:0043c27": "世界，各有十佛剎微塵數廣大世界周匝圍",
    "T10n0279_008:0043c28": "遶。此諸世界，一一復有如上所說微塵數世",
    "T10n0279_008:0043c29": "界而為眷屬。如是所說一切世界，皆在此無",
    "T10n0279_008:0044a01": "邊妙華光香水海及圍遶此海香水河中。」",
    "T10n0279_008:0044a02": "大方廣佛華嚴經卷第八"
}