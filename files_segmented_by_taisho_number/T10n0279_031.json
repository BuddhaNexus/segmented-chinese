{
    "T10n0279_031:0165b02": "大方廣佛華嚴經卷第三十一",
    "T10n0279_031:0165b04": "于闐國三藏實叉難陀奉　制譯",
    "T10n0279_031:0165b05": "之九十迴向品第二十五之九",
    "T10n0279_031:0165b06": "「佛子！云何為菩薩摩訶薩無著無縛解脫迴",
    "T10n0279_031:0165b07": "向？「佛子！是菩薩摩訶薩於一切善根，心生尊",
    "T10n0279_031:0165b08": "重。所謂：於出生死，心生尊重；於攝取一切善",
    "T10n0279_031:0165b09": "根，心生尊重；於希求一切善根，心生尊重；於",
    "T10n0279_031:0165b10": "悔諸過業，心生尊重；於隨喜善根，心生尊重；",
    "T10n0279_031:0165b11": "於禮敬諸佛，心生尊重；於合掌恭敬，心生尊",
    "T10n0279_031:0165b12": "重；於頂禮塔廟，心生尊重；於勸佛說法，心生",
    "T10n0279_031:0165b13": "尊重。於如是等種種善根，皆生尊重，隨順忍",
    "T10n0279_031:0165b14": "可。「佛子！菩薩摩訶薩於彼善根，皆生尊重，",
    "T10n0279_031:0165b15": "隨順忍可時，究竟欣樂，堅固信解；自得安住，",
    "T10n0279_031:0165b16": "令他安住；勤修無著，自在積集；成勝志樂，住",
    "T10n0279_031:0165b17": "如來境；勢力增長，悉得知見。以諸善根如是",
    "T10n0279_031:0165b18": "迴向，所謂：『以無著無縛解脫心，成就普賢身",
    "T10n0279_031:0165b19": "業。以無著無縛解脫心，清淨普賢語業。以無",
    "T10n0279_031:0165b20": "著無縛解脫心，圓滿普賢意業。以無著無縛",
    "T10n0279_031:0165b21": "解脫心，發起普賢廣大精進。以無著無縛解",
    "T10n0279_031:0165b22": "脫心，具足普賢無礙音聲陀羅尼門，其聲廣",
    "T10n0279_031:0165b23": "大，普遍十方。以無著無縛解脫心，具足普賢",
    "T10n0279_031:0165b24": "見一切佛陀羅尼門，恒見十方一切諸佛。以",
    "T10n0279_031:0165b25": "無著無縛解脫心，成就解了一切音聲陀羅",
    "T10n0279_031:0165b26": "尼門，同一切音，說無量法。以無著無縛解脫",
    "T10n0279_031:0165b27": "心，成就普賢一切劫住陀羅尼門，普於十方",
    "T10n0279_031:0165b28": "修菩薩行。以無著無縛解脫心，成就普賢自",
    "T10n0279_031:0165b29": "在力，於一眾生身中，示修一切菩薩行，盡未",
    "T10n0279_031:0165c01": "來劫常無間斷；如一眾生身，一切眾生身悉",
    "T10n0279_031:0165c02": "如是。以無著無縛解脫心，成就普賢自在",
    "T10n0279_031:0165c03": "力，普入一切眾道場，普現一切諸佛前，修菩",
    "T10n0279_031:0165c04": "薩行。以無著無縛解脫心，成就普賢佛自在",
    "T10n0279_031:0165c05": "力，於一門中示現，經不可說不可說劫，無有",
    "T10n0279_031:0165c06": "窮盡，令一切眾生皆得悟入。以無著無縛解",
    "T10n0279_031:0165c07": "脫心，成就普賢佛自在力，於種種門中示現，",
    "T10n0279_031:0165c08": "經不可說不可說劫，無有窮盡，令一切眾生",
    "T10n0279_031:0165c09": "皆得悟入，其身普現一切佛前。以無著無縛解",
    "T10n0279_031:0165c10": "脫心，成就普賢自在力，念念中令不可說不",
    "T10n0279_031:0165c11": "可說眾生住十力智，心無疲倦。以無著無縛",
    "T10n0279_031:0165c12": "解脫心，成就普賢自在力，於一切眾生身中，",
    "T10n0279_031:0165c13": "現一切佛自在神通，令一切眾生住普賢行。",
    "T10n0279_031:0165c14": "以無著無縛解脫心，成就普賢自在力，於一",
    "T10n0279_031:0165c15": "一眾生語言中，作一切眾生語言，令一切眾",
    "T10n0279_031:0165c16": "生一一皆住一切智地。以無著無縛解脫心，",
    "T10n0279_031:0165c17": "成就普賢自在力，於一一眾生身中，普容納",
    "T10n0279_031:0165c18": "一切眾生身，令皆自謂成就佛身。以無著無縛",
    "T10n0279_031:0165c19": "解脫心，成就普賢自在力，能以一華莊嚴一",
    "T10n0279_031:0165c20": "切十方世界。以無著無縛解脫心，成就普賢",
    "T10n0279_031:0165c21": "自在力，出大音聲，普遍法界，周聞一切諸佛",
    "T10n0279_031:0165c22": "國土，攝受調伏一切眾生。以無著無縛解脫",
    "T10n0279_031:0165c23": "心，成就普賢自在力，盡未來際不可說不可",
    "T10n0279_031:0165c24": "說劫，於念念中悉能遍入一切世界，以佛神",
    "T10n0279_031:0165c25": "力，隨念莊嚴。以無著無縛解脫心，成就普賢",
    "T10n0279_031:0165c26": "自在力，盡未來際所住之劫，常能遍入一切",
    "T10n0279_031:0165c27": "世界，示現成佛出興於世。以無著無縛解脫",
    "T10n0279_031:0165c28": "心，成普賢行，一光普照盡虛空界一切世界。以",
    "T10n0279_031:0165c29": "無著無縛解脫心，成普賢行，得無量智慧，具",
    "T10n0279_031:0166a01": "一切神通，說種種法。以無著無縛解脫心，成",
    "T10n0279_031:0166a02": "普賢行，入於如來盡一切劫不可測量神通",
    "T10n0279_031:0166a03": "智慧。以無著無縛解脫心，成普賢行，住盡法",
    "T10n0279_031:0166a04": "界諸如來所，以佛神力修習一切諸菩薩行；",
    "T10n0279_031:0166a05": "身、口、意業，曾無懈倦。以無著無縛解脫心，成",
    "T10n0279_031:0166a06": "普賢行，不違於義，不壞於法，言辭清淨，樂",
    "T10n0279_031:0166a07": "說無盡；教化調伏一切眾生，令其當得一切諸",
    "T10n0279_031:0166a08": "佛無上菩提。以無著無縛解脫心，修普賢行，",
    "T10n0279_031:0166a09": "入一法門時，放無量光，照不思議一切法門；如",
    "T10n0279_031:0166a10": "一法門，一切法門皆亦如是通達無礙，究竟",
    "T10n0279_031:0166a11": "當得一切智地。以無著無縛解脫心，住菩薩",
    "T10n0279_031:0166a12": "行，於法自在，到於普賢莊嚴彼岸；於一一境",
    "T10n0279_031:0166a13": "界，皆以一切智觀察悟入，而一切智亦不窮",
    "T10n0279_031:0166a14": "盡。以無著無縛解脫心，始從此生盡未來際",
    "T10n0279_031:0166a15": "住普賢行，常不休息，得一切智，悟不可說不",
    "T10n0279_031:0166a16": "可說真實法，於法究竟，無有迷惑。以無著無",
    "T10n0279_031:0166a17": "縛解脫心，修普賢業，方便自在，得法光明，於",
    "T10n0279_031:0166a18": "諸菩薩所行之行照了無礙。以無著無縛解",
    "T10n0279_031:0166a19": "脫心，修普賢行，得一切方便智，知一切方便，",
    "T10n0279_031:0166a20": "所謂：無量方便、不思議方便、菩薩方便、一切",
    "T10n0279_031:0166a21": "智方便、一切菩薩調伏方便、轉無量法輪方",
    "T10n0279_031:0166a22": "便、不可說時方便、說種種法方便、無邊際無",
    "T10n0279_031:0166a23": "畏藏方便、說一切法無餘方便。以無著無縛",
    "T10n0279_031:0166a24": "解脫心，住普賢行，成就身業，令一切眾生見",
    "T10n0279_031:0166a25": "者歡喜，不生誹謗；發菩提心，永不退轉，究竟",
    "T10n0279_031:0166a26": "清淨。以無著無縛解脫心，修普賢行，得了一",
    "T10n0279_031:0166a27": "切眾生語言清淨智，一切言辭具足莊嚴，普",
    "T10n0279_031:0166a28": "應眾生，皆令歡喜。以無著無縛解脫心，住普",
    "T10n0279_031:0166a29": "賢行，立殊勝志，具清淨心，得廣大神通、廣大",
    "T10n0279_031:0166b01": "智慧，普詣一切廣大世間、廣大國土、廣大眾",
    "T10n0279_031:0166b02": "生所，說一切如來不可說廣大法、廣大莊嚴",
    "T10n0279_031:0166b03": "圓滿藏。以無著無縛解脫心，成滿普賢迴向",
    "T10n0279_031:0166b04": "行願，得一切佛清淨身、清淨心、清淨解，攝佛",
    "T10n0279_031:0166b05": "功德，住佛境界，智印普照，示現菩薩清淨之",
    "T10n0279_031:0166b06": "業，善入一切差別句義，示諸佛菩薩廣大自",
    "T10n0279_031:0166b07": "在，為一切眾生現成正覺。以無著無縛解脫",
    "T10n0279_031:0166b08": "心，勤修普賢諸根行願，得聰利根、調順根、",
    "T10n0279_031:0166b09": "一切法自在根、無盡根、勤修一切善根根、一",
    "T10n0279_031:0166b10": "切佛境界平等根、授一切菩薩不退轉記大",
    "T10n0279_031:0166b11": "精進根、了知一切佛法金剛界根、一切如來",
    "T10n0279_031:0166b12": "智慧光照金剛焰根、分別一切諸根自在根、",
    "T10n0279_031:0166b13": "安立無量眾生於一切智根、無邊廣大根、一",
    "T10n0279_031:0166b14": "切圓滿根、清淨無礙根。以無著無縛解脫心，",
    "T10n0279_031:0166b15": "修普賢行，得一切菩薩神力，所謂：無量廣大",
    "T10n0279_031:0166b16": "力神力、無量自在智神力、不動其身普現一",
    "T10n0279_031:0166b17": "切佛剎神力、無礙不斷自在神力、普攝一切",
    "T10n0279_031:0166b18": "佛剎置於一處神力、一身遍滿一切佛剎神",
    "T10n0279_031:0166b19": "力、無礙解脫遊戲神力、無所作一念自在神",
    "T10n0279_031:0166b20": "力、住無性無依神力、一毛孔中次第安立不",
    "T10n0279_031:0166b21": "可說世界遍遊法界諸佛道場示諸眾生皆令",
    "T10n0279_031:0166b22": "得入大智慧門神力。以無著無縛解脫心，入",
    "T10n0279_031:0166b23": "普賢門，生菩薩行，以自在智，於一念頃普入",
    "T10n0279_031:0166b24": "無量諸佛國土，一身容受無量佛剎，獲能嚴",
    "T10n0279_031:0166b25": "淨佛國土智，恒以智慧觀見無邊諸佛國土，",
    "T10n0279_031:0166b26": "永不發起二乘之心。以無著無縛解脫心，修",
    "T10n0279_031:0166b27": "普賢方便行，入智慧境界，生如來家，住菩薩",
    "T10n0279_031:0166b28": "道，具足不可說不可說無量不思議殊勝心，",
    "T10n0279_031:0166b29": "行無量願未曾休息，了知三世一切法界。以",
    "T10n0279_031:0166c01": "無著無縛解脫心，成就普賢清淨法門，於一",
    "T10n0279_031:0166c02": "毛端量處悉包容盡虛空遍法界不可說不",
    "T10n0279_031:0166c03": "可說一切國土，皆使明見；如一毛端量處，遍",
    "T10n0279_031:0166c04": "法界、虛空界一一毛端量處悉亦如是。以無",
    "T10n0279_031:0166c05": "著無縛解脫心，成就普賢深心方便，於一念",
    "T10n0279_031:0166c06": "心中現一眾生不可說不可說劫念心，如是",
    "T10n0279_031:0166c07": "乃至現一切眾生爾許劫念心。以無著無縛",
    "T10n0279_031:0166c08": "解脫心，入普賢迴向，行方便地，於一身中",
    "T10n0279_031:0166c09": "悉能包納盡法界不可說不可說身，而眾生",
    "T10n0279_031:0166c10": "界無所增減；如一身，乃至周遍法界一切身",
    "T10n0279_031:0166c11": "悉亦如是。以無著無縛解脫心，成就普賢大",
    "T10n0279_031:0166c12": "願方便，捨離一切想倒、心倒、見倒，普入一切",
    "T10n0279_031:0166c13": "諸佛境界；常見諸佛虛空界等清淨法身，相",
    "T10n0279_031:0166c14": "好莊嚴，神力自在；常以妙音開示演說無礙",
    "T10n0279_031:0166c15": "無斷，令其聞者如說受持，於如來身了無所",
    "T10n0279_031:0166c16": "得。以無著無縛解脫心，修普賢行，住菩薩地，",
    "T10n0279_031:0166c17": "於一念中入一切世界，所謂：入仰世界、覆世",
    "T10n0279_031:0166c18": "界、不可說不可說十方網一切處廣大世界，",
    "T10n0279_031:0166c19": "以因陀羅網分別方便普分別一切法界，以",
    "T10n0279_031:0166c20": "種種世界入一世界，以不可說不可說無量",
    "T10n0279_031:0166c21": "世界入一世界，以一切法界所安立無量世",
    "T10n0279_031:0166c22": "界入一世界，以一切虛空界所安立無量世",
    "T10n0279_031:0166c23": "界入一世界，而亦不壞安立之相，悉令明見。",
    "T10n0279_031:0166c24": "以無著無縛解脫心，修習普賢菩薩行願，得",
    "T10n0279_031:0166c25": "佛灌頂，於一念中入方便地，成滿安住眾行",
    "T10n0279_031:0166c26": "智寶；悉能了知一切諸想，所謂：眾生想、法想、",
    "T10n0279_031:0166c27": "剎想、方想、佛想、世想、業想、行想、界想、解想、根",
    "T10n0279_031:0166c28": "想、時想、持想、煩惱想、清淨想、成熟想、見佛想、",
    "T10n0279_031:0166c29": "轉法輪想、聞法解了想、調伏想、無量想、出離",
    "T10n0279_031:0167a01": "想、種種地想、無量地想、菩薩了知想、菩薩修",
    "T10n0279_031:0167a02": "習想、菩薩三昧想、菩薩三昧起想、菩薩成想、",
    "T10n0279_031:0167a03": "菩薩壞想、菩薩沒想、菩薩生想、菩薩解脫想、",
    "T10n0279_031:0167a04": "菩薩自在想、菩薩住持想、菩薩境界想、劫成",
    "T10n0279_031:0167a05": "壞想、明想、闇想、晝想、夜想、半月一月一時一",
    "T10n0279_031:0167a06": "歲變異想、去想、來想、住想、坐想、睡想、覺想——",
    "T10n0279_031:0167a07": "如是等想，於一念中悉能了知，而離一切想",
    "T10n0279_031:0167a08": "無所分別；斷一切障，無所執著；一切佛智充",
    "T10n0279_031:0167a09": "滿其心，一切佛法長其善根，與諸如來等同",
    "T10n0279_031:0167a10": "一身，一切諸佛之所攝取，離垢清淨，一切佛",
    "T10n0279_031:0167a11": "法皆隨修學到於彼岸。以無著無縛解脫心，",
    "T10n0279_031:0167a12": "為一切眾生修普賢行，生大智寶，於一一心",
    "T10n0279_031:0167a13": "中知無量心，隨其依止，隨其分別，隨其種",
    "T10n0279_031:0167a14": "性，隨其所作，隨其業用，隨其相狀，隨其思",
    "T10n0279_031:0167a15": "覺，種種不同靡不明見。以無著無縛解脫心，",
    "T10n0279_031:0167a16": "成就普賢大願智寶，於一處中知於無量不",
    "T10n0279_031:0167a17": "可說處；如於一處，於一切處悉亦如是。以無",
    "T10n0279_031:0167a18": "著無縛解脫心，修習普賢行業智地，於一業",
    "T10n0279_031:0167a19": "中能知無量不可說不可說業，其業各以種",
    "T10n0279_031:0167a20": "種緣造，明了知見；如於一業，於一切業悉亦",
    "T10n0279_031:0167a21": "如是。以無著無縛解脫心，修習普賢知諸法",
    "T10n0279_031:0167a22": "智，於一法中知不可說不可說法，於一切法",
    "T10n0279_031:0167a23": "中而知一法；如是諸法，各各差別，無有障",
    "T10n0279_031:0167a24": "礙，無違無著。以無著無縛解脫心，住菩薩行，",
    "T10n0279_031:0167a25": "得具普賢無礙耳根，於一言音中知不可說",
    "T10n0279_031:0167a26": "不可說言音無量無邊種種差別而無所著；",
    "T10n0279_031:0167a27": "如於一言音，於一切言音悉亦如是。以無著",
    "T10n0279_031:0167a28": "無縛解脫心，修普賢智，起普賢行，住普賢",
    "T10n0279_031:0167a29": "地，於一一法中演說不可說不可說法；其法",
    "T10n0279_031:0167b01": "廣大，種種差別教化攝受，不可思議方便相",
    "T10n0279_031:0167b02": "應；於無量時，於一切時，隨諸眾生所有欲",
    "T10n0279_031:0167b03": "解，隨根隨時，以佛音聲而為說法；以一妙",
    "T10n0279_031:0167b04": "音，令不可說道場眾會無量眾生皆悉歡喜，",
    "T10n0279_031:0167b05": "一如來所無量菩薩充滿法界；立殊勝志，",
    "T10n0279_031:0167b06": "生廣大見，究竟了知一切諸行，住普賢地，隨",
    "T10n0279_031:0167b07": "所說法，於念念中悉能證入，一剎那頃增長",
    "T10n0279_031:0167b08": "無量不可說不可說大智慧聚；盡未來劫如",
    "T10n0279_031:0167b09": "是演說，於一切剎修習廣大虛空等行，成就",
    "T10n0279_031:0167b10": "圓滿。以無著無縛解脫心，修習普賢諸根行",
    "T10n0279_031:0167b11": "門，成大行王，於一一根中悉能了知無量諸",
    "T10n0279_031:0167b12": "根、無量心樂、不思議境界所生妙行。以無著",
    "T10n0279_031:0167b13": "無縛解脫心，住普賢行大迴向心，得色甚微",
    "T10n0279_031:0167b14": "細智、身甚微細智、剎甚微細智、劫甚微細智、",
    "T10n0279_031:0167b15": "世甚微細智、方甚微細智、時甚微細智、數甚",
    "T10n0279_031:0167b16": "微細智、業報甚微細智、清淨甚微細智——如是",
    "T10n0279_031:0167b17": "等一切甚微細，於一念中悉能了知，而心不",
    "T10n0279_031:0167b18": "恐怖，心不迷惑、不亂、不散、不濁、不劣；其心一",
    "T10n0279_031:0167b19": "緣，心善寂定，心善分別，心善安住。以無著無",
    "T10n0279_031:0167b20": "縛解脫心，住菩薩智，修普賢行，無有懈倦，能",
    "T10n0279_031:0167b21": "知一切眾生趣甚微細、眾生死甚微細、眾生",
    "T10n0279_031:0167b22": "生甚微細、眾生住甚微細、眾生處甚微細、眾",
    "T10n0279_031:0167b23": "生品類甚微細、眾生境界甚微細、眾生行甚",
    "T10n0279_031:0167b24": "微細、眾生取甚微細、眾生攀緣甚微細——如是",
    "T10n0279_031:0167b25": "等一切甚微細，於一念中悉能了知。以無著",
    "T10n0279_031:0167b26": "無縛解脫心，立深志樂，修普賢行，能知一切",
    "T10n0279_031:0167b27": "菩薩從初發心為一切眾生修菩薩行甚微",
    "T10n0279_031:0167b28": "細、菩薩住處甚微細、菩薩神通甚微細、菩薩",
    "T10n0279_031:0167b29": "遊行無量佛剎甚微細、菩薩法光明甚微細、",
    "T10n0279_031:0167c01": "菩薩清淨眼甚微細、菩薩成就殊勝心甚微",
    "T10n0279_031:0167c02": "細、菩薩往詣一切如來道場眾會甚微細、菩",
    "T10n0279_031:0167c03": "薩陀羅尼門智甚微細、菩薩無量無畏地一",
    "T10n0279_031:0167c04": "切辯才藏演說甚微細、菩薩無量三昧相甚",
    "T10n0279_031:0167c05": "微細、菩薩見一切佛三昧智甚微細、菩薩甚",
    "T10n0279_031:0167c06": "深三昧智甚微細、菩薩大莊嚴三昧智甚微",
    "T10n0279_031:0167c07": "細、菩薩法界三昧智甚微細、菩薩大自在神",
    "T10n0279_031:0167c08": "通三昧智甚微細、菩薩盡未來際廣大行住",
    "T10n0279_031:0167c09": "持三昧智甚微細、菩薩出生無量差別三昧",
    "T10n0279_031:0167c10": "智甚微細、菩薩出生一切諸佛前勤修供養",
    "T10n0279_031:0167c11": "恒不捨離三昧智甚微細、菩薩修行一切甚",
    "T10n0279_031:0167c12": "深廣博無障無礙三昧智甚微細、菩薩究竟",
    "T10n0279_031:0167c13": "一切智地住持行智地大神通地決定義地離",
    "T10n0279_031:0167c14": "翳三昧智甚微細——如是等一切甚微細，悉能",
    "T10n0279_031:0167c15": "了知。以無著無縛解脫心，修普賢行，悉知一",
    "T10n0279_031:0167c16": "切菩薩安立智甚微細、菩薩地甚微細、菩薩",
    "T10n0279_031:0167c17": "無量行甚微細、菩薩出生迴向甚微細、菩薩",
    "T10n0279_031:0167c18": "得一切佛藏甚微細、菩薩觀察智甚微細、菩",
    "T10n0279_031:0167c19": "薩神通願力甚微細、菩薩演說三昧甚微細、",
    "T10n0279_031:0167c20": "菩薩自在方便甚微細、菩薩印甚微細、菩薩",
    "T10n0279_031:0167c21": "一生補處甚微細、菩薩生兜率天甚微細、菩",
    "T10n0279_031:0167c22": "薩住止天宮甚微細、菩薩嚴淨佛國甚微細、",
    "T10n0279_031:0167c23": "菩薩觀察人中甚微細、菩薩放大光明甚微",
    "T10n0279_031:0167c24": "細、菩薩種族殊勝甚微細、菩薩道場眾會甚",
    "T10n0279_031:0167c25": "微細、菩薩遍一切世界受生甚微細、菩薩於",
    "T10n0279_031:0167c26": "一身示現一切身命終甚微細、菩薩入母胎",
    "T10n0279_031:0167c27": "甚微細、菩薩住母胎甚微細、菩薩在母胎中",
    "T10n0279_031:0167c28": "自在示現一切法界道場眾會甚微細、菩薩",
    "T10n0279_031:0167c29": "在母胎中示現一切佛神力甚微細、菩薩示",
    "T10n0279_031:0168a01": "現誕生事甚微細、菩薩師子遊行七步智甚",
    "T10n0279_031:0168a02": "微細、菩薩示處王宮巧方便智甚微細、菩薩",
    "T10n0279_031:0168a03": "出家修調伏行甚微細、菩薩菩提樹下坐道",
    "T10n0279_031:0168a04": "場甚微細、菩薩破魔軍眾成阿耨多羅三藐",
    "T10n0279_031:0168a05": "三菩提甚微細、如來坐菩提座放大光明照",
    "T10n0279_031:0168a06": "十方界甚微細、如來示現無量神變甚微細、",
    "T10n0279_031:0168a07": "如來師子吼大涅槃甚微細、如來調伏一切",
    "T10n0279_031:0168a08": "眾生而無所礙甚微細、如來不思議自在力",
    "T10n0279_031:0168a09": "如金剛菩提心甚微細、如來普護念一切世",
    "T10n0279_031:0168a10": "間境界甚微細、如來普於一切世界施作佛",
    "T10n0279_031:0168a11": "事盡未來劫而無休息甚微細、如來無礙神",
    "T10n0279_031:0168a12": "力周遍法界甚微細、如來於盡虛空界一切",
    "T10n0279_031:0168a13": "世界普現成佛調伏眾生甚微細、如來於一",
    "T10n0279_031:0168a14": "佛身現無量佛身甚微細、如來於去來今三",
    "T10n0279_031:0168a15": "世中皆處道場自在智甚微細——如是等一切",
    "T10n0279_031:0168a16": "微細悉能了知；成就清淨，普能示現一切世",
    "T10n0279_031:0168a17": "間；於念念中增長智慧，圓滿不退；善巧方",
    "T10n0279_031:0168a18": "便修菩薩行，無有休息；成就普賢迴向之地，",
    "T10n0279_031:0168a19": "具足一切如來功德，永不厭捨菩薩所行，出",
    "T10n0279_031:0168a20": "生菩薩現前境界；無量方便皆悉清淨，普欲",
    "T10n0279_031:0168a21": "安隱一切眾生；修菩薩行，成就菩薩大威德",
    "T10n0279_031:0168a22": "地，得諸菩薩心之樂欲，獲金剛幢迴向之門，",
    "T10n0279_031:0168a23": "出生法界諸功德藏，常為諸佛之所護念；入",
    "T10n0279_031:0168a24": "諸菩薩深妙法門，演說一切真實之義，於法",
    "T10n0279_031:0168a25": "善巧無所違失，起大誓願不捨眾生；於一念",
    "T10n0279_031:0168a26": "中盡知一切心、非心地境界之藏，於非心處",
    "T10n0279_031:0168a27": "示生於心；遠離語言，安住智慧，同諸菩薩所",
    "T10n0279_031:0168a28": "行之行，以自在力示成佛道，盡未來際常無",
    "T10n0279_031:0168a29": "休息；一切世間眾生劫數，妄想言說之所建",
    "T10n0279_031:0168b01": "立，神通願力悉能示現。以無著無縛解脫心，",
    "T10n0279_031:0168b02": "修普賢行，得一切眾生界甚微細智，所謂：眾",
    "T10n0279_031:0168b03": "生界分別甚微細智、眾生界言說甚微細智、",
    "T10n0279_031:0168b04": "眾生界執著甚微細智、眾生界異類甚微細",
    "T10n0279_031:0168b05": "智、眾生界同類甚微細智、眾生界無量趣甚",
    "T10n0279_031:0168b06": "微細智、眾生界不思議種種分別所作甚微",
    "T10n0279_031:0168b07": "細智、眾生界無量雜染甚微細智、眾生界無",
    "T10n0279_031:0168b08": "量清淨甚微細智——如是等一切眾生界境界甚",
    "T10n0279_031:0168b09": "微細，於一念中能以智慧皆如實知；廣攝眾",
    "T10n0279_031:0168b10": "生而為說法，開示種種清淨法門，令修菩薩",
    "T10n0279_031:0168b11": "廣大智慧；化身無量，見者歡喜，以智日光照",
    "T10n0279_031:0168b12": "菩薩心，令其開悟智慧自在。以無著無縛解",
    "T10n0279_031:0168b13": "脫心，為一切眾生於一切世界修普賢行，得",
    "T10n0279_031:0168b14": "盡虛空界、法界、一切世界甚微細智，所謂：小",
    "T10n0279_031:0168b15": "世界甚微細智、大世界甚微細智、雜染世界",
    "T10n0279_031:0168b16": "甚微細智、清淨世界甚微細智、無比世界甚",
    "T10n0279_031:0168b17": "微細智、種種世界甚微細智、廣世界甚微細",
    "T10n0279_031:0168b18": "智、狹世界甚微細智、無礙莊嚴世界甚微細",
    "T10n0279_031:0168b19": "智、遍一切世界佛出現甚微細智、遍一切世",
    "T10n0279_031:0168b20": "界說正法甚微細智、遍一切世界普現身甚",
    "T10n0279_031:0168b21": "微細智、遍一切世界放大光明甚微細智、盡",
    "T10n0279_031:0168b22": "一切世界示現諸佛自在神通甚微細智、盡",
    "T10n0279_031:0168b23": "一切世界以一音聲示一切音甚微細智、入",
    "T10n0279_031:0168b24": "一切世界一切佛剎道場眾會甚微細智、以",
    "T10n0279_031:0168b25": "一切法界佛剎作一佛剎甚微細智、以一佛",
    "T10n0279_031:0168b26": "剎作一切法界佛剎甚微細智、知一切世界",
    "T10n0279_031:0168b27": "如夢甚微細智、知一切世界如像甚微細智、",
    "T10n0279_031:0168b28": "知一切世界如幻甚微細智；如是了知出生",
    "T10n0279_031:0168b29": "一切菩薩之道，入普賢行智慧神通，具普賢",
    "T10n0279_031:0168c01": "觀，修菩薩行，常無休息；得一切佛自在神變，",
    "T10n0279_031:0168c02": "具無礙身，住無依智，於諸善法無所取著，心",
    "T10n0279_031:0168c03": "之所行悉無所得；於一切處起遠離想，於菩",
    "T10n0279_031:0168c04": "薩行起淨修想，於一切智無取著想，以諸三",
    "T10n0279_031:0168c05": "昧而自莊嚴，智慧隨順一切法界。以無著無",
    "T10n0279_031:0168c06": "縛解脫心，入普賢菩薩行門，得無量法界甚",
    "T10n0279_031:0168c07": "微細智、演說一切法界甚微細智、入廣大法",
    "T10n0279_031:0168c08": "界甚微細智、分別不思議法界甚微細智、分",
    "T10n0279_031:0168c09": "別一切法界甚微細智、一念遍一切法界甚",
    "T10n0279_031:0168c10": "微細智、普入一切法界甚微細智、知一切法",
    "T10n0279_031:0168c11": "界無所得甚微細智、觀一切法界無所礙甚",
    "T10n0279_031:0168c12": "微細智、知一切法界無有生甚微細智、於一",
    "T10n0279_031:0168c13": "切法界現神變甚微細智——如是等一切法界甚",
    "T10n0279_031:0168c14": "微細，以廣大智皆如實知；於法自在，示普賢",
    "T10n0279_031:0168c15": "行，令諸眾生皆悉滿足；不捨於義，不著於法，",
    "T10n0279_031:0168c16": "出生平等無礙之智；知無礙本，不住一切法，",
    "T10n0279_031:0168c17": "不壞諸法性，如實無染，猶若虛空，隨順世間",
    "T10n0279_031:0168c18": "起於言說；開真實義，示寂滅性，於一切境無",
    "T10n0279_031:0168c19": "依、無住、無有分別；明見法界，廣大安立，了諸",
    "T10n0279_031:0168c20": "世間及一切法平等無二，離一切著。以無著",
    "T10n0279_031:0168c21": "無縛解脫心，修普賢行，生諸劫甚微細智，所",
    "T10n0279_031:0168c22": "謂：以不可說劫為一念甚微細智、以一念為",
    "T10n0279_031:0168c23": "不可說劫甚微細智、以阿僧祇劫入一劫甚",
    "T10n0279_031:0168c24": "微細智、以一劫入阿僧祇劫甚微細智、以長",
    "T10n0279_031:0168c25": "劫入短劫甚微細智、以短劫入長劫甚微細",
    "T10n0279_031:0168c26": "智、入有佛劫無佛劫甚微細智、知一切劫數",
    "T10n0279_031:0168c27": "甚微細智、知一切劫非劫甚微細智、一念中",
    "T10n0279_031:0168c28": "見三世一切劫甚微細智——如是等一切諸劫甚",
    "T10n0279_031:0168c29": "微細，以如來智，於一念中皆如實知；得諸菩",
    "T10n0279_031:0169a01": "薩圓滿行王心、入普賢行心、離一切分別異",
    "T10n0279_031:0169a02": "道戲論心、發大願無懈息心、普見無量世界",
    "T10n0279_031:0169a03": "網無量諸佛充滿心、於諸佛善根諸菩薩行",
    "T10n0279_031:0169a04": "能聞持心、於安慰一切眾生廣大行聞已不",
    "T10n0279_031:0169a05": "忘心、能於一切劫現佛出世心、於一一世界",
    "T10n0279_031:0169a06": "盡未來際行不動行無休息心、於一切世界",
    "T10n0279_031:0169a07": "中以如來身業充滿菩薩身心。以無著無縛",
    "T10n0279_031:0169a08": "解脫心，修普賢行，成不退轉，得一切法甚",
    "T10n0279_031:0169a09": "微細智，所謂：甚深法甚微細智、廣大法甚微",
    "T10n0279_031:0169a10": "細智、種種法甚微細智、莊嚴法甚微細智、一",
    "T10n0279_031:0169a11": "切法無有量甚微細智、一切法入一法甚微",
    "T10n0279_031:0169a12": "細智、一法入一切法甚微細智、一切法入非",
    "T10n0279_031:0169a13": "法甚微細智、無法中安立一切法而不相違",
    "T10n0279_031:0169a14": "甚微細智、入一切佛法方便無有餘甚微細",
    "T10n0279_031:0169a15": "智——如是等一切世界一切言說所安立法諸",
    "T10n0279_031:0169a16": "微細智，與彼同等，其智無礙，皆如實知；得入",
    "T10n0279_031:0169a17": "無邊法界心，於一一法界深心堅住，成無礙",
    "T10n0279_031:0169a18": "行；以一切智充滿諸根，入諸佛智，正念方",
    "T10n0279_031:0169a19": "便，成就諸佛廣大功德；遍滿法界，普入一切",
    "T10n0279_031:0169a20": "諸如來身，現諸菩薩所有身業，隨順一切世",
    "T10n0279_031:0169a21": "界言辭，演說於法；得一切佛神力所加智",
    "T10n0279_031:0169a22": "慧意業，出生無量善巧方便分別諸法薩婆",
    "T10n0279_031:0169a23": "若智。以無著無縛解脫心，修普賢行，出生一",
    "T10n0279_031:0169a24": "切甚微細智，所謂：知一切剎甚微細智、知一",
    "T10n0279_031:0169a25": "切眾生甚微細智、知一切法果報甚微細智、",
    "T10n0279_031:0169a26": "知一切眾生心甚微細智、知一切說法時甚",
    "T10n0279_031:0169a27": "微細智、知一切法界甚微細智、知一切盡虛",
    "T10n0279_031:0169a28": "空界三世甚微細智、知一切語言道甚微細",
    "T10n0279_031:0169a29": "智、知一切世間行甚微細智、知一切出世行",
    "T10n0279_031:0169b01": "甚微細智，乃至知一切如來道、一切菩薩道、",
    "T10n0279_031:0169b02": "一切眾生道甚微細智；修菩薩行，住普賢",
    "T10n0279_031:0169b03": "道，若文若義皆如實知；生如影智，生如夢",
    "T10n0279_031:0169b04": "智，生如幻智，生如響智，生如化智，生如空",
    "T10n0279_031:0169b05": "智，生寂滅智，生一切法界智，生無所依智，生",
    "T10n0279_031:0169b06": "一切佛法智。』「佛子！菩薩摩訶薩以無著無縛",
    "T10n0279_031:0169b07": "解脫心迴向，不分別若世間、若世間法，不分",
    "T10n0279_031:0169b08": "別若菩提、若菩提薩埵，不分別若菩薩行、若",
    "T10n0279_031:0169b09": "出離道，不分別若佛、若一切佛法，不分別若",
    "T10n0279_031:0169b10": "調伏眾生、若不調伏眾生，不分別若善根、若",
    "T10n0279_031:0169b11": "迴向，不分別若自、若他，不分別若施物、若",
    "T10n0279_031:0169b12": "受施者，不分別若菩薩行、若等正覺，不分",
    "T10n0279_031:0169b13": "別若法、若智。「佛子！菩薩摩訶薩以彼善根如",
    "T10n0279_031:0169b14": "是迴向，所謂：『心無著無縛解脫，身無著無縛",
    "T10n0279_031:0169b15": "解脫，口無著無縛解脫，業無著無縛解脫，報",
    "T10n0279_031:0169b16": "無著無縛解脫，世間無著無縛解脫，佛剎無",
    "T10n0279_031:0169b17": "著無縛解脫，眾生無著無縛解脫，法無著無",
    "T10n0279_031:0169b18": "縛解脫，智無著無縛解脫。』菩薩摩訶薩如",
    "T10n0279_031:0169b19": "是迴向時，如三世諸佛為菩薩時所修迴",
    "T10n0279_031:0169b20": "向而行迴向；學過去諸佛迴向，成未來諸",
    "T10n0279_031:0169b21": "佛迴向，住現在諸佛迴向；安住過去諸佛迴",
    "T10n0279_031:0169b22": "向道，不捨未來諸佛迴向道，隨順現在諸佛",
    "T10n0279_031:0169b23": "迴向道；勤修過去諸佛教，成就未來諸佛",
    "T10n0279_031:0169b24": "教，了知現在諸佛教；滿足過去諸佛平等，成",
    "T10n0279_031:0169b25": "就未來諸佛平等，安住現在諸佛平等；行過",
    "T10n0279_031:0169b26": "去諸佛境界，住未來諸佛境界，等現在諸佛",
    "T10n0279_031:0169b27": "境界；得三世一切諸佛善根，具三世一切諸",
    "T10n0279_031:0169b28": "佛種性，住三世一切諸佛所行，順三世一切",
    "T10n0279_031:0169b29": "諸佛境界。「佛子！是為菩薩摩訶薩第九無著",
    "T10n0279_031:0169c01": "無縛解脫心迴向。菩薩摩訶薩住此迴向時，",
    "T10n0279_031:0169c02": "一切金剛輪圍山所不能壞，於一切眾生",
    "T10n0279_031:0169c03": "中色相第一無能及者，悉能摧破諸魔邪",
    "T10n0279_031:0169c04": "業，普現十方一切世界；修菩薩行，為欲開悟",
    "T10n0279_031:0169c05": "一切眾生，以善方便說諸佛法；得大智慧，於",
    "T10n0279_031:0169c06": "諸佛法心無迷惑，在在生處若行若住，常得",
    "T10n0279_031:0169c07": "值遇不壞眷屬；三世諸佛所說正法，以清淨",
    "T10n0279_031:0169c08": "念悉能受持，盡未來劫修菩薩行，常不休",
    "T10n0279_031:0169c09": "息，無所依著；普賢行願增長具足，得一切",
    "T10n0279_031:0169c10": "智施作佛事，成就菩薩自在神通。」爾時，金剛",
    "T10n0279_031:0169c11": "幢菩薩承佛神力，普觀十方而說頌言：",
    "T10n0279_031:0169c12": "「普於十方無等尊，　　未曾一起輕慢心，",
    "T10n0279_031:0169c13": "隨其所修功德業，　　亦復恭敬生尊重。",
    "T10n0279_031:0169c14": "所修一切諸功德，　　不為自己及他人，",
    "T10n0279_031:0169c15": "恒以最上信解心，　　利益眾生故迴向。",
    "T10n0279_031:0169c16": "未甞暫起高慢心，　　亦復不生下劣意，",
    "T10n0279_031:0169c17": "如來所有身等業，　　彼悉請問勤修習。",
    "T10n0279_031:0169c18": "所修種種諸善根，　　悉為利益諸含識，",
    "T10n0279_031:0169c19": "安住深心廣大解，　　迴向人尊功德位。",
    "T10n0279_031:0169c20": "世間所有無量別，　　種種善巧奇特事，",
    "T10n0279_031:0169c21": "麁細廣大及甚深，　　靡不修行皆了達。",
    "T10n0279_031:0169c22": "世間所有種種身，　　以身平等入其中，",
    "T10n0279_031:0169c23": "於此修行得了悟，　　慧門成就無退轉。",
    "T10n0279_031:0169c24": "世間國土無量種，　　微細廣大仰覆別，",
    "T10n0279_031:0169c25": "菩薩能以智慧門，　　一毛孔中無不見。",
    "T10n0279_031:0169c26": "眾生心行無有量，　　能令平等入一心，",
    "T10n0279_031:0169c27": "以智慧門悉開悟，　　於所修行不退轉。",
    "T10n0279_031:0169c28": "眾生諸根及欲樂，　　上中下品各不同，",
    "T10n0279_031:0169c29": "一切甚深難可知，　　隨其本性悉能了。",
    "T10n0279_031:0170a01": "眾生所有種種業，　　上中下品各差別，",
    "T10n0279_031:0170a02": "菩薩深入如來力，　　以智慧門普明見。",
    "T10n0279_031:0170a03": "不可思議無量劫，　　能令平等入一念，",
    "T10n0279_031:0170a04": "如是見已遍十方，　　修行一切清淨業。",
    "T10n0279_031:0170a05": "過去未來及現在，　　了知其相各不同，",
    "T10n0279_031:0170a06": "而亦不違平等理，　　是則大心明達行。",
    "T10n0279_031:0170a07": "世間眾生行不同，　　或顯或隱無量種，",
    "T10n0279_031:0170a08": "菩薩悉知差別相，　　亦知其相皆無相。",
    "T10n0279_031:0170a09": "十方世界一切佛，　　所現自在神通力，",
    "T10n0279_031:0170a10": "廣大難可得思議，　　菩薩悉能分別知。",
    "T10n0279_031:0170a11": "一切世界兜率中，　　自然覺悟人師子，",
    "T10n0279_031:0170a12": "功德廣大淨無等，　　如其體相悉能見。",
    "T10n0279_031:0170a13": "或現降神處母胎，　　無量自在大神變，",
    "T10n0279_031:0170a14": "成佛說法示滅度，　　普遍世間無暫已。",
    "T10n0279_031:0170a15": "人中師子初生時，　　一切勝智悉承奉，",
    "T10n0279_031:0170a16": "諸天帝釋梵王等，　　靡不恭敬而瞻侍。",
    "T10n0279_031:0170a17": "十方一切無有餘，　　無量無邊法界中，",
    "T10n0279_031:0170a18": "無始無末無遐邇，　　示現如來自在力。",
    "T10n0279_031:0170a19": "人中尊導現生已，　　遊行諸方各七步，",
    "T10n0279_031:0170a20": "欲以妙法悟群生，　　是故如來普觀察。",
    "T10n0279_031:0170a21": "見諸眾生沈欲海，　　盲暗愚癡之所覆，",
    "T10n0279_031:0170a22": "人中自在現微笑，　　念當救彼三有苦。",
    "T10n0279_031:0170a23": "大師子吼出妙音，　　我為世間第一尊，",
    "T10n0279_031:0170a24": "應然明淨智慧燈，　　滅彼生死愚癡闇。",
    "T10n0279_031:0170a25": "人師子王出世時，　　普放無量大光明，",
    "T10n0279_031:0170a26": "令諸惡道皆休息，　　永滅世間眾苦難。",
    "T10n0279_031:0170a27": "或時示現處王宮，　　或現捨家修學道，",
    "T10n0279_031:0170a28": "為欲饒益眾生故，　　示其如是自在力。",
    "T10n0279_031:0170a29": "如來始坐道場時，　　一切大地皆動搖，",
    "T10n0279_031:0170b01": "十方世界悉蒙光，　　六趣眾生咸離苦。",
    "T10n0279_031:0170b02": "震動一切魔宮殿，　　開悟十方眾生心，",
    "T10n0279_031:0170b03": "昔曾受化及修行，　　皆使了知真實義。",
    "T10n0279_031:0170b04": "十方所有諸國土，　　悉入毛孔無有餘，",
    "T10n0279_031:0170b05": "一切毛孔剎無邊，　　於彼普現神通力。",
    "T10n0279_031:0170b06": "一切諸佛所開演，　　無量方便皆隨悟，",
    "T10n0279_031:0170b07": "設諸如來所不說，　　亦能解了勤修習。",
    "T10n0279_031:0170b08": "遍滿三千大千界，　　一切魔軍興鬪諍，",
    "T10n0279_031:0170b09": "所作無量種種惡，　　無礙智門能悉滅。",
    "T10n0279_031:0170b10": "如來或在諸佛剎，　　或復現處諸天宮，",
    "T10n0279_031:0170b11": "或在梵宮而現身，　　菩薩悉見無障礙。",
    "T10n0279_031:0170b12": "佛現無量種種身，　　轉於清淨妙法輪，",
    "T10n0279_031:0170b13": "乃至三世一切劫，　　求其邊際不可得。",
    "T10n0279_031:0170b14": "寶座高廣最無等，　　遍滿十方無量界，",
    "T10n0279_031:0170b15": "種種妙相而莊嚴，　　佛處其上難思議。",
    "T10n0279_031:0170b16": "諸佛子眾共圍遶，　　盡於法界悉周遍，",
    "T10n0279_031:0170b17": "開示菩提無量行，　　一切最勝所由道。",
    "T10n0279_031:0170b18": "諸佛隨宜所作業，　　無量無邊等法界，",
    "T10n0279_031:0170b19": "智者能以一方便，　　一切了知無不盡。",
    "T10n0279_031:0170b20": "諸佛自在神通力，　　示現一切種種身，",
    "T10n0279_031:0170b21": "或現諸趣無量生，　　或現采女眾圍遶。",
    "T10n0279_031:0170b22": "或於無量諸世界，　　示現出家成佛道，",
    "T10n0279_031:0170b23": "乃至最後般涅槃，　　分布其身起塔廟。",
    "T10n0279_031:0170b24": "如是種種無邊行，　　導師演說佛所住，",
    "T10n0279_031:0170b25": "世尊所有大功德，　　誓願修行悉令盡。",
    "T10n0279_031:0170b26": "以彼善根迴向時，　　住於如是方便法，",
    "T10n0279_031:0170b27": "如是修習菩提行，　　其心畢竟無厭怠。",
    "T10n0279_031:0170b28": "如來所有大神通，　　及以無邊勝功德，",
    "T10n0279_031:0170b29": "乃至世間諸智行，　　一切悉知無不盡。",
    "T10n0279_031:0170c01": "如是一切人中主，　　隨其所有諸境界，",
    "T10n0279_031:0170c02": "於一念中皆了悟，　　而亦不捨菩提行。",
    "T10n0279_031:0170c03": "諸佛所有微細行，　　及一切剎種種法，",
    "T10n0279_031:0170c04": "於彼悉能隨順知，　　究竟迴向到彼岸。",
    "T10n0279_031:0170c05": "有數無數一切劫，　　菩薩了知即一念，",
    "T10n0279_031:0170c06": "於此善入菩提行，　　常勤修習不退轉。",
    "T10n0279_031:0170c07": "十方所有無量剎，　　或有雜染或清淨，",
    "T10n0279_031:0170c08": "及彼一切諸如來，　　菩薩悉能分別知。",
    "T10n0279_031:0170c09": "於念念中悉明見，　　不可思議無量劫，",
    "T10n0279_031:0170c10": "如是三世無有餘，　　具足修治菩薩行。",
    "T10n0279_031:0170c11": "於一切心平等入，　　入一切法亦平等，",
    "T10n0279_031:0170c12": "盡空佛剎斯亦然，　　彼最勝行悉了知。",
    "T10n0279_031:0170c13": "出生眾生及諸法，　　所有種種諸智慧，",
    "T10n0279_031:0170c14": "菩薩神力亦復然，　　如是一切無窮盡。",
    "T10n0279_031:0170c15": "諸微細智各差別，　　菩薩盡攝無有餘，",
    "T10n0279_031:0170c16": "同相異相悉善知，　　如是修行廣大行。",
    "T10n0279_031:0170c17": "十方無量諸佛剎，　　其中眾生各無量，",
    "T10n0279_031:0170c18": "趣生族類種種殊，　　住行力已悉能知。",
    "T10n0279_031:0170c19": "過去未來現在世，　　所有一切諸導師，",
    "T10n0279_031:0170c20": "若人知此而迴向，　　則與彼佛行平等。",
    "T10n0279_031:0170c21": "若人能修此迴向，　　則為學佛所行道，",
    "T10n0279_031:0170c22": "當得一切佛功德，　　及以一切佛智慧。",
    "T10n0279_031:0170c23": "一切世間莫能壞，　　一切所學皆成就，",
    "T10n0279_031:0170c24": "常能憶念一切佛，　　常見一切世間燈。",
    "T10n0279_031:0170c25": "菩薩勝行不可量，　　諸功德法亦如是，",
    "T10n0279_031:0170c26": "已住如來無上行，　　悉知諸佛自在力。",
    "T10n0279_031:0170c27": "大方廣佛華嚴經卷第三十一"
}