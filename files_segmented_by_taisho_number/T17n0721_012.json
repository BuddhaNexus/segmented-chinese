{
    "T17n0721_012:0065c09": "8正法念處經卷第十二",
    "T17n0721_012:0065c11": "元魏婆羅門瞿曇般若流支譯",
    "T17n0721_012:0065c12": "地獄品之八",
    "T17n0721_012:0065c13": "「又偷盜果：以惡業故，彼地獄中見自己物，他",
    "T17n0721_012:0065c14": "人劫奪，即便走逐。既如是走，閻魔羅人以",
    "T17n0721_012:0065c15": "利鐵刀執取斫割，脈脈皆斷，斷已復生。又復",
    "T17n0721_012:0065c16": "更有餘地獄人疾走而來，閻魔羅人亦復捉",
    "T17n0721_012:0065c17": "取，刀戟杵枷皆悉焰燃，斫刺築打，是彼偷",
    "T17n0721_012:0065c18": "盜惡業果報。如是無量百千年歲，乃至偷盜",
    "T17n0721_012:0065c19": "不善業果破壞無氣、腐爛盡滅，彼人彼處爾",
    "T17n0721_012:0065c20": "乃得脫。",
    "T17n0721_012:0065c21": "「又邪行者：見本婦女灰河所漂，極大唱喚，",
    "T17n0721_012:0065c22": "惡波所推或有出者、或有沒者，喚地獄人而",
    "T17n0721_012:0065c23": "作是言：『我今在此灰河惡處，無導無救，汝今",
    "T17n0721_012:0065c24": "可來救我此難？』彼地獄人既聞啼哭，惡業癡",
    "T17n0721_012:0065c25": "心入彼灰河，即於入時，一切身分為灰所爛，",
    "T17n0721_012:0065c26": "乃至無有芥子許在，唯有殘骨後復肉生。肉",
    "T17n0721_012:0065c27": "既生已，而復更見向者婦女稍遠於前，在灰",
    "T17n0721_012:0065c28": "河中而復唱喚，作如是言：『救我，救我！』彼人即",
    "T17n0721_012:0065c29": "前，而彼婦女疾走往赴，既前到已，欲抱婦女。",
    "T17n0721_012:0066a01": "婦女抱之，彼婦女身皆是熱鐵，焰起熾燃，鋒",
    "T17n0721_012:0066a02": "利鐵爪，既抱得已，即便攫之身體碎壞，無",
    "T17n0721_012:0066a03": "芥子許全處可得，唯有骨在。如是罪人普身",
    "T17n0721_012:0066a04": "皆血，唯有筋網。彼地獄人欲心所覆，見彼",
    "T17n0721_012:0066a05": "婦女而復走往彼灰河中，乃經無量百千年",
    "T17n0721_012:0066a06": "歲，如是惡漂、如是惡燒，乃至惡業未壞未",
    "T17n0721_012:0066a07": "爛、業氣未盡，於一切時與苦不止，彼處業盡，",
    "T17n0721_012:0066a08": "爾乃得脫。如是復生，飢渴燒身，處處浪走，復",
    "T17n0721_012:0066a09": "見有河陂池清水，望冷水故，疾走往赴。既",
    "T17n0721_012:0066a10": "走到已，彼河池等洋白鑞汁皆悉充滿，饒惡",
    "T17n0721_012:0066a11": "毒蛇普遍其中，彼地獄人熱渴甚急，即飲",
    "T17n0721_012:0066a12": "如是毒蛇和合洋白鑞汁。彼惡毒蛇罪業所",
    "T17n0721_012:0066a13": "作，極甚微細，入罪人口，既入腹已，即便麁",
    "T17n0721_012:0066a14": "大，地獄人肚亦復增長，如是惡蛇在其身內，",
    "T17n0721_012:0066a15": "所有一切皆悉遍齧，先齧小腸而唼食之，是",
    "T17n0721_012:0066a16": "破戒人飲酒罪過。如是無量百千年歲，惡業",
    "T17n0721_012:0066a17": "所誑，彼蛇所齧、白鑞所燒，如是燒齧，死已",
    "T17n0721_012:0066a18": "復生，戒人飲酒破戒罪過。",
    "T17n0721_012:0066a19": "又復妄語惡業果故，被蛇齧舌，如是無量百",
    "T17n0721_012:0066a20": "千年歲受大苦惱，乃至惡業未壞未爛、業氣",
    "T17n0721_012:0066a21": "未盡，於一切時與苦不止，彼處業盡，爾乃",
    "T17n0721_012:0066a22": "得脫。「脫彼處已，處處浪走而復更見不慈",
    "T17n0721_012:0066a23": "心果。彼地獄人，業作眾生如是說言：『汝等",
    "T17n0721_012:0066a24": "云何無辜被燒，更可無處而住於此？我示汝",
    "T17n0721_012:0066a25": "處，令汝得樂。』閻魔羅人如是語已，取地獄",
    "T17n0721_012:0066a26": "人於地獄中更置餘處，彼處別異別異苦",
    "T17n0721_012:0066a27": "惱多多更與。閻魔羅人如是更與地獄罪",
    "T17n0721_012:0066a28": "人種種苦惱，所謂在於一切方處大火所燒",
    "T17n0721_012:0066a29": "受種種苦，周匝嶮岸處處遍燒。又復更入",
    "T17n0721_012:0066b01": "大身惡吼可畏之處常燒常煮，如是受苦，身",
    "T17n0721_012:0066b02": "大極軟十由旬量。又復更入名火髻處，於",
    "T17n0721_012:0066b03": "彼處生受大苦惱，彼火髻處大火甚熱於一",
    "T17n0721_012:0066b04": "切火，此火最勝更無相似。彼火髻處常雨火",
    "T17n0721_012:0066b05": "沙而燒煮之，彼沙稠浚如夏時雨。復有異",
    "T17n0721_012:0066b06": "處名內沸熱，彼處闇火常燒常煮，令彼罪",
    "T17n0721_012:0066b07": "人身體脹滿猶如皮囊。復更有處，彼處名",
    "T17n0721_012:0066b08": "為吒吒吒嚌，彼地獄地，一切罪人以諸身分",
    "T17n0721_012:0066b09": "迭相揩割，受大苦惱。復有別處，彼處名為",
    "T17n0721_012:0066b10": "普受一切資生苦惱，彼處惡煮受大苦惱，彼",
    "T17n0721_012:0066b11": "如是處，多有可畏惡狗師子、烏鷲猪蛇，一切",
    "T17n0721_012:0066b12": "與苦。復有惡河，彼河名為鞞多羅尼，惡燒",
    "T17n0721_012:0066b13": "惡漂，彼處燒煮皆悉爛熟，彼河熱灰、赤銅",
    "T17n0721_012:0066b14": "白鑞焰燃沸熱，百種千種惡漂燒煮，如是",
    "T17n0721_012:0066b15": "燒煮。復有別處名無間闇，罪人入中闇火",
    "T17n0721_012:0066b16": "燒煮受種種苦。復更有處名苦鬘處，罪人",
    "T17n0721_012:0066b17": "入中燒煮受苦，熱焰鐵輪轉在其頭，一切",
    "T17n0721_012:0066b18": "身分鋸割劈裂。若得脫已，復入異處名雨",
    "T17n0721_012:0066b19": "縷鬘抖擻，更燒更煮普身焰燃，如是燒已，",
    "T17n0721_012:0066b20": "閻魔羅人百到千到焰刀刺割。若得脫已，而",
    "T17n0721_012:0066b21": "復更入鬘塊烏處而燒煮之，彼處骨身，如",
    "T17n0721_012:0066b22": "雪相似，自身生火，彼地獄人各執利刀，迭",
    "T17n0721_012:0066b23": "相割削，如是無量百千年歲。若得脫已，而",
    "T17n0721_012:0066b24": "復更入悲苦吼處，在彼惡處常燒常煮，既如",
    "T17n0721_012:0066b25": "是煮，發聲大吼，如是吼聲，自餘一切諸地",
    "T17n0721_012:0066b26": "獄中無如是吼。「若得脫已，而復更入名大悲",
    "T17n0721_012:0066b27": "處，彼人邪見，非法惡法讚說為法，彼邪見",
    "T17n0721_012:0066b28": "人以惡業故，見所愛色或父或子、或兄或",
    "T17n0721_012:0066b29": "弟，在大悲處而被燒煮，捩身受苦，啼哭喚",
    "T17n0721_012:0066c01": "言：『我今孤獨，可來救我？』彼父子等，極大悲苦，",
    "T17n0721_012:0066c02": "伸臂向上大聲唱喚。彼地獄人如是見已，憂",
    "T17n0721_012:0066c03": "悲火生，燒燃愛薪，憂悲火熱形，地獄火猶如",
    "T17n0721_012:0066c04": "氷雪。如是二種大火所燒，極受苦惱，發聲",
    "T17n0721_012:0066c05": "唱喚。「閻魔羅人而為說偈，呵責之言：",
    "T17n0721_012:0066c06": "「『愛火熱於火，　　餘火則如氷，",
    "T17n0721_012:0066c07": "此中地獄火，　　愛火三界中。",
    "T17n0721_012:0066c08": "如是地獄火，　　蓋少不足言，",
    "T17n0721_012:0066c09": "若愛因生火，　　饒焰而毒熱。",
    "T17n0721_012:0066c10": "惡行地獄人，　　業盡乃得脫，",
    "T17n0721_012:0066c11": "愛火燒三界，　　未有得脫期。",
    "T17n0721_012:0066c12": "愛能繫縛人，　　在無始生死，",
    "T17n0721_012:0066c13": "愛火是地獄，　　非地獄生火。",
    "T17n0721_012:0066c14": "地獄火雖熱，　　唯能燒於身，",
    "T17n0721_012:0066c15": "愛火燒眾生，　　身心俱被燒。",
    "T17n0721_012:0066c16": "愛因緣生火，　　火中最為上，",
    "T17n0721_012:0066c17": "地獄火不普，　　愛火一切遍。",
    "T17n0721_012:0066c18": "三因三處行，　　三種業顯現，",
    "T17n0721_012:0066c19": "於三時中生，　　皆是愛心火。",
    "T17n0721_012:0066c20": "天中欲火燒，　　畜生瞋火燒，",
    "T17n0721_012:0066c21": "地獄癡火燒，　　愛火一切燒。",
    "T17n0721_012:0066c22": "如是愛心火，　　三界皆焰燃，",
    "T17n0721_012:0066c23": "見何不樂法？　　今如是心悔。』",
    "T17n0721_012:0066c24": "「閻魔羅人於彼地獄大悲之處，如是呵責地",
    "T17n0721_012:0066c25": "獄罪人。既呵責已，而復更與種種苦惱。如",
    "T17n0721_012:0066c26": "是罪人彼處得脫，而復更於無悲闇處地獄",
    "T17n0721_012:0066c27": "中煮，彼處普火燒地獄人，其色猶如甄叔迦",
    "T17n0721_012:0066c28": "樹。如是罪人若脫彼處，復於木轉地獄中煮，",
    "T17n0721_012:0066c29": "彼地獄人在彼地獄十六處煮，邪見所攝，犯",
    "T17n0721_012:0067a01": "比丘尼，惡業罪過。彼人彼處於無數年久",
    "T17n0721_012:0067a02": "時長燒，乃至惡業未壞未爛、業氣未盡，於一",
    "T17n0721_012:0067a03": "切時與苦不止；若惡業盡，彼地獄中爾乃得",
    "T17n0721_012:0067a04": "脫。雖脫彼處，復生餓鬼、畜生之中，無量千",
    "T17n0721_012:0067a05": "世飢渴燒煮，迭互相食，食百千身。如是畜生",
    "T17n0721_012:0067a06": "以惡邪見，復犯淨行比丘尼戒，彼人如是難",
    "T17n0721_012:0067a07": "得人身，如龜遇孔。若生人中同業之處，於",
    "T17n0721_012:0067a08": "五百世作不能男，犯比丘尼不善惡業餘殘",
    "T17n0721_012:0067a09": "果報。",
    "T17n0721_012:0067a10": "「又彼比丘知業果報，觀大焦熱大地獄處。",
    "T17n0721_012:0067a11": "彼見聞知：若人殺生、偷盜、邪行、飲酒、妄語、邪見",
    "T17n0721_012:0067a12": "業果如前所說，又復若人毀犯清淨優婆夷",
    "T17n0721_012:0067a13": "戒，身壞命終墮於惡處，在彼地獄，在一切",
    "T17n0721_012:0067a14": "方焦熱處生，受大苦惱。所謂苦者：彼地獄",
    "T17n0721_012:0067a15": "處，一切無間乃至虛空皆悉焰燃，無針孔",
    "T17n0721_012:0067a16": "許不焰燃處。彼人火中伸手向上，發聲唱",
    "T17n0721_012:0067a17": "喚第一急惡，大力堅苦熾火所燒，灰亦叵得，",
    "T17n0721_012:0067a18": "又復更生，如是無量百千年歲常燒不止。彼",
    "T17n0721_012:0067a19": "處若脫，望救望歸走向異處，既如是走，閻",
    "T17n0721_012:0067a20": "魔羅人復更執之，普焰鐵繩從脚而纏乃至",
    "T17n0721_012:0067a21": "於頭，次第急纏，血皆上流集在頭中，然後",
    "T17n0721_012:0067a22": "復以焰燃鐵鉤釘其頂上，頷下而出。復捉",
    "T17n0721_012:0067a23": "鐵鉤急轉急捩，而復抽掣罪人血出，如赤",
    "T17n0721_012:0067a24": "銅汁熱焰熾燃，灌其身體。如是無量百千",
    "T17n0721_012:0067a25": "年中，血灌其身而燒煮之，死而復生、死而",
    "T17n0721_012:0067a26": "復生。惡業力故，常一切時如是燒煮，乃至",
    "T17n0721_012:0067a27": "惡業未壞未爛、業氣未盡，於一切時與苦",
    "T17n0721_012:0067a28": "不止；若惡業盡，彼地獄處爾乃得脫，復於",
    "T17n0721_012:0067a29": "無量百千年歲，生於餓鬼、畜生之中。若生餓",
    "T17n0721_012:0067b01": "鬼，受飢渴苦；於畜生中，迭相食苦，乃於無",
    "T17n0721_012:0067b02": "量百千世中，為他所殺而噉食之。彼惡業人",
    "T17n0721_012:0067b03": "受彼苦已，難得人身，如龜遇孔。若生人中",
    "T17n0721_012:0067b04": "同業之處，貧窮多病，於他人所常得熱惱，心",
    "T17n0721_012:0067b05": "亂不止，復不長命，於四百世作不男人。是",
    "T17n0721_012:0067b06": "彼惡業餘殘果報。",
    "T17n0721_012:0067b07": "「又彼比丘知業果報，觀大焦熱大地獄處。彼",
    "T17n0721_012:0067b08": "見聞知：若人殺生、偷盜、邪行、飲酒、妄語、邪見",
    "T17n0721_012:0067b09": "業果如前所說，又復若人毀犯淨行沙彌戒",
    "T17n0721_012:0067b10": "故，身壞命終墮於惡處，在彼地獄大身惡吼",
    "T17n0721_012:0067b11": "可畏處生，受大苦惱。所謂苦者，如前所說，活",
    "T17n0721_012:0067b12": "等地獄所受苦惱，彼一切苦大身惡吼可畏",
    "T17n0721_012:0067b13": "之處皆悉具受。復有勝者：彼罪人身一由",
    "T17n0721_012:0067b14": "旬量，第一柔軟如生酥塊，閻魔羅人執持",
    "T17n0721_012:0067b15": "其身，以微細鉗遍拔其毛，合肉拔之，從足至",
    "T17n0721_012:0067b16": "頭皆悉遍拔，無芥子許而不拔處。彼人如是",
    "T17n0721_012:0067b17": "極受碎苦，唱聲大喚，餘地獄人聞之心破開",
    "T17n0721_012:0067b18": "裂分散，心怨所誑造作惡業，自業所誑，如",
    "T17n0721_012:0067b19": "是聲出。「地獄罪人如是受苦，閻魔羅人為呵",
    "T17n0721_012:0067b20": "責故，而說偈言：",
    "T17n0721_012:0067b21": "「『欲心出甜語，　　聞甜語欲發，",
    "T17n0721_012:0067b22": "欲語是大惡，　　今受如是果。",
    "T17n0721_012:0067b23": "欲語最利刃，　　彼刃自割身，",
    "T17n0721_012:0067b24": "寧自割其舌，　　不說婬欲語。",
    "T17n0721_012:0067b25": "欲所誑眾生，　　瞋心急熾燃，",
    "T17n0721_012:0067b26": "癡心所秉故，　　說婬欲甜語。",
    "T17n0721_012:0067b27": "婬欲樂至少，　　作惡業甚多，",
    "T17n0721_012:0067b28": "癡人欲心秉，　　從苦而得苦。",
    "T17n0721_012:0067b29": "欲樂一念頃，　　非樂亦非常，",
    "T17n0721_012:0067c01": "轉身受極苦，　　如是應捨欲。",
    "T17n0721_012:0067c02": "為欲覆之人，　　住於地獄舍，",
    "T17n0721_012:0067c03": "若不屬欲者，　　則不畏地獄。",
    "T17n0721_012:0067c04": "若人作惡業，　　決定受苦惱，",
    "T17n0721_012:0067c05": "悲苦凡鄙人，　　何故今唱喚？",
    "T17n0721_012:0067c06": "惡行地獄人，　　業盡乃得脫，",
    "T17n0721_012:0067c07": "無有多唱喚，　　而得解脫理。",
    "T17n0721_012:0067c08": "若人欲自在，　　作不愛惡業，",
    "T17n0721_012:0067c09": "癡人今受苦，　　唱喚何所益？",
    "T17n0721_012:0067c10": "若見未來果，　　現在喜樂善，",
    "T17n0721_012:0067c11": "彼人不唱喚，　　如汝今朝日。』",
    "T17n0721_012:0067c12": "「閻魔羅人如是責疏惡業行人。既呵責已，",
    "T17n0721_012:0067c13": "復與種種無量苦惱，乃至惡業未壞未爛、業",
    "T17n0721_012:0067c14": "氣未盡，於一切時與苦不止；若惡業盡，彼地",
    "T17n0721_012:0067c15": "獄處爾乃得脫。既得脫已，無量千世生於餓",
    "T17n0721_012:0067c16": "鬼、畜生之中。彼處脫已，難得人身，如龜遇",
    "T17n0721_012:0067c17": "孔。若生人中同業之處，短命貧窮，心亂不",
    "T17n0721_012:0067c18": "正，所有語言一切不信，於四千世作不能",
    "T17n0721_012:0067c19": "男。是彼惡業餘殘果報。",
    "T17n0721_012:0067c20": "「又彼比丘知業果報，觀大焦熱大地獄處。彼",
    "T17n0721_012:0067c21": "見聞知：復有異處名火髻處，是彼地獄第",
    "T17n0721_012:0067c22": "三別處。眾生何業生於彼處？彼見：有人殺生、",
    "T17n0721_012:0067c23": "偷盜、邪行、飲酒、妄語、邪見，樂行多作，業及果",
    "T17n0721_012:0067c24": "報如前所說，若復有人於攝威儀正行婦女，",
    "T17n0721_012:0067c25": "行其非道。彼人以是惡業因緣，身壞命終墮",
    "T17n0721_012:0067c26": "於惡處，在彼地獄生火髻處受大苦惱。所",
    "T17n0721_012:0067c27": "謂苦者，如前所說，活等地獄所受苦惱，彼一",
    "T17n0721_012:0067c28": "切苦此中具受十倍更重。復有勝者：如是",
    "T17n0721_012:0067c29": "地獄火髻之處，以惡業故，多有惡虫名為似",
    "T17n0721_012:0068a01": "髻，在地獄處，長似弓弦，其毒甚嚴、其齒極",
    "T17n0721_012:0068a02": "利。閻魔羅人執地獄人，縛其手足、敷其身",
    "T17n0721_012:0068a03": "體在熱鐵鉤極熱鐵地。彼地獄人如是受苦，",
    "T17n0721_012:0068a04": "唱喚啼哭，先燒其背，受極苦惱。閻魔羅人取",
    "T17n0721_012:0068a05": "似髻虫置其糞門，彼似髻虫形如弓弦，入其",
    "T17n0721_012:0068a06": "身中，能作第一堅毒急苦，其觸如火，初燒",
    "T17n0721_012:0068a07": "糞門，燒已而食；食糞門已，次復上行入其",
    "T17n0721_012:0068a08": "熟藏，燒已而食；食熟藏已，次復上行入其",
    "T17n0721_012:0068a09": "生藏，即燒生藏而復食之；如是食已，次第",
    "T17n0721_012:0068a10": "復入小腸大腸燒齧而食，如是食盡在其身",
    "T17n0721_012:0068a11": "內，處處遍走罪人身內如白鴿兒，猶故不死。",
    "T17n0721_012:0068a12": "如是惡虫走向咽筒，走而未到，燒煮其心，燒",
    "T17n0721_012:0068a13": "已遍食。彼地獄人如是受苦，唱喚號哭，彼人",
    "T17n0721_012:0068a14": "如是二火所燒，身內則有似髻虫食，身外則",
    "T17n0721_012:0068a15": "有地獄大火。彼似髻虫食咽筒已，次走向",
    "T17n0721_012:0068a16": "面，既到面已，先燒舌根；燒舌根已，齧而食",
    "T17n0721_012:0068a17": "之；如是食已，走向耳根，復食其耳；食耳根",
    "T17n0721_012:0068a18": "已，走向髑髏，次食其腦；既食盡已，破頭而",
    "T17n0721_012:0068a19": "出。彼地獄人猶故不死，是彼惡業之勢力故，",
    "T17n0721_012:0068a20": "遍身有孔，如是惡虫復入孔內，復為地獄大",
    "T17n0721_012:0068a21": "火所燒，普身內外一切焰燃，惡業行故。如",
    "T17n0721_012:0068a22": "是無量百千年歲食復食食，食已復生，生已",
    "T17n0721_012:0068a23": "復食，死已復活，如是罪人受大苦惱，是彼",
    "T17n0721_012:0068a24": "惡業作集勢力。彼地獄人彼處脫已，走向異",
    "T17n0721_012:0068a25": "處，見大蛇眾一時俱來，彼人見已，極大怖",
    "T17n0721_012:0068a26": "畏走向餘處。如是蛇眾，惡業所作，走疾如",
    "T17n0721_012:0068a27": "風向彼罪人。到已纏絞普身周遍，其牙甚",
    "T17n0721_012:0068a28": "利，有大惡毒，齧彼罪人，受百千種最大苦",
    "T17n0721_012:0068a29": "惱。彼地獄人如是具有三火所燒：一、飢渴",
    "T17n0721_012:0068b01": "火；二、蛇毒火；三、地獄火。如是無量百千年",
    "T17n0721_012:0068b02": "歲常如是燒，無有年數時節長遠，乃至惡業",
    "T17n0721_012:0068b03": "未壞未爛、業氣未盡，於一切時與苦不止；若",
    "T17n0721_012:0068b04": "惡業盡，彼地獄處爾乃得脫。既得脫已，無量",
    "T17n0721_012:0068b05": "千世生在餓鬼、畜生之中，於餓鬼中飢渴極",
    "T17n0721_012:0068b06": "燒；遍生一切畜生之中，生生常為他所殺害，",
    "T17n0721_012:0068b07": "殺已而食。若脫彼處，難得人身，如龜遇孔。若",
    "T17n0721_012:0068b08": "生人中同業之處，於五百世為第三人，所謂",
    "T17n0721_012:0068b09": "不男。是彼惡業餘殘果報。",
    "T17n0721_012:0068b10": "「又彼比丘知業果報，觀大焦熱大地獄處。彼",
    "T17n0721_012:0068b11": "見聞知：復有異處名雨沙火，是彼地獄第四",
    "T17n0721_012:0068b12": "別處。眾生何業生於彼處？彼見：有人殺生、偷",
    "T17n0721_012:0068b13": "盜、邪行、飲酒、妄語、邪見，樂行多作，業及果報",
    "T17n0721_012:0068b14": "如前所說。復有邪行：於沙彌尼作惡行已，心",
    "T17n0721_012:0068b15": "生歡喜，猶故喜樂。彼人以是惡業因緣，身壞",
    "T17n0721_012:0068b16": "命終墮於惡處，在彼地獄雨沙火處受大苦",
    "T17n0721_012:0068b17": "惱。所謂苦者，如前所說，活等地獄所受苦惱，",
    "T17n0721_012:0068b18": "彼一切苦此中具受。復有勝者，所謂：彼處五",
    "T17n0721_012:0068b19": "百由旬大火充滿，一切焰燃，有金剛沙遍滿",
    "T17n0721_012:0068b20": "其中，柔軟如水，能燒之人猶尚畏沒，況重",
    "T17n0721_012:0068b21": "惡業地獄之人。彼地獄人入中則沒，猶如",
    "T17n0721_012:0068b22": "沒水，惡業因故，沒已復出。彼金剛沙有三",
    "T17n0721_012:0068b23": "角塊刃火極利，揩罪人身乃至骨盡，盡已",
    "T17n0721_012:0068b24": "復生；生復更揩，揩已復盡；盡已復生，死而",
    "T17n0721_012:0068b25": "復活，無能救者。墮焰沙中唱喚號哭、呼嗟",
    "T17n0721_012:0068b26": "涕泣，以惡業故，於彼苦處不能自脫，時節",
    "T17n0721_012:0068b27": "長久；若惡業盡，彼地獄處爾乃得脫。雖脫彼",
    "T17n0721_012:0068b28": "處，無量千世生於餓鬼、畜生之中。若生餓鬼，",
    "T17n0721_012:0068b29": "飢渴燒煮；畜生之中，迭相噉食，於一千世常",
    "T17n0721_012:0068c01": "被他殺。若脫彼處，難得人身，如龜遇孔。若",
    "T17n0721_012:0068c02": "生人中同業之處，常貧常病，人所不信，為",
    "T17n0721_012:0068c03": "不男人。是彼惡業餘殘果報。",
    "T17n0721_012:0068c04": "「又彼比丘知業果報，觀大焦熱之大地獄，復",
    "T17n0721_012:0068c05": "有何處？彼見聞知：復有異處名內熱沸，是",
    "T17n0721_012:0068c06": "彼地獄第五別處。眾生何業生於彼處？彼見：",
    "T17n0721_012:0068c07": "有人殺生、偷盜、邪行、飲酒、妄語、邪見，樂行多",
    "T17n0721_012:0068c08": "作，業及果報如前所說。又復有人邪見邪",
    "T17n0721_012:0068c09": "行：於持五戒優婆夷邊，強行非法，污其梵",
    "T17n0721_012:0068c10": "行，令戒缺壞。彼作是意——破戒無罪，不信業",
    "T17n0721_012:0068c11": "果。彼人以是惡意惡行業因緣故，身壞命終",
    "T17n0721_012:0068c12": "墮於惡處，在彼地獄內熱沸處受大苦惱。所",
    "T17n0721_012:0068c13": "謂苦者，如前所說，活等地獄所受苦惱，彼一",
    "T17n0721_012:0068c14": "切苦此中具受。復有勝者，所謂：彼處有五火",
    "T17n0721_012:0068c15": "山皆內熱沸，如是五山普遍地獄皆悉熱",
    "T17n0721_012:0068c16": "沸，一名普燒，二名極深無底，三名闇火聚",
    "T17n0721_012:0068c17": "觸，四名割截，五名業證，遍彼地獄一千由",
    "T17n0721_012:0068c18": "旬。如是五山，去普輪山及大輪山道理極",
    "T17n0721_012:0068c19": "遠，彼地獄人見彼五山優鉢羅華，於彼山",
    "T17n0721_012:0068c20": "中多有樹林、陂池具足，悕望彼處，欲得安",
    "T17n0721_012:0068c21": "樂，疾走往赴。以惡業故，彼山內火惡風所",
    "T17n0721_012:0068c22": "吹，吹已熾燃，燒地獄人普身捩轉。如是燒",
    "T17n0721_012:0068c23": "已，復見有山，青色而大，既燒受苦，復更走",
    "T17n0721_012:0068c24": "趣望救望歸。既到彼山，勢墮其中，猶如弩",
    "T17n0721_012:0068c25": "弦所放鐵箭射入蟻封，如是入已，不知所在。",
    "T17n0721_012:0068c26": "如是如是，彼地獄人在內熱沸火山之中，沒",
    "T17n0721_012:0068c27": "無處所。彼地獄人在於彼處如是燒已、煮",
    "T17n0721_012:0068c28": "已、炙已，又復更入闇火聚觸惡山之中，諸根",
    "T17n0721_012:0068c29": "閉塞受一切苦，如埵納箭，具受一切惡業",
    "T17n0721_012:0069a01": "果報。如是罪人作集惡業，闇火聚觸惡山",
    "T17n0721_012:0069a02": "之中，受如是果苦惱急惡，無主無救、無有",
    "T17n0721_012:0069a03": "伴侶，食自業果，久受極苦，常燒常煮，業風",
    "T17n0721_012:0069a04": "所吹，彼熱沸處，一切身熟。得出彼處，無足",
    "T17n0721_012:0069a05": "力故不能得走，閻魔羅人而復更執，置割",
    "T17n0721_012:0069a06": "截山，以鐵焰鋸割其人根，割已復生，新生",
    "T17n0721_012:0069a07": "軟嫩而復更割，如是無量百千鋸割受大",
    "T17n0721_012:0069a08": "苦惱。「又復更入業證山中受大苦惱，唱喚",
    "T17n0721_012:0069a09": "偈言：",
    "T17n0721_012:0069a10": "「『如我自作業，　　我如是受果，",
    "T17n0721_012:0069a11": "欲怨燒我故，　　今到此地獄。",
    "T17n0721_012:0069a12": "放逸地不善，　　欲火燒人身，",
    "T17n0721_012:0069a13": "彼羂繫縛我，　　是故到此處。",
    "T17n0721_012:0069a14": "我先時不知，　　欲果如是苦，",
    "T17n0721_012:0069a15": "為癡之所誑，　　自作今自受。",
    "T17n0721_012:0069a16": "無悲心惡人，　　將我在此處，",
    "T17n0721_012:0069a17": "無邊苦惱海，　　云何可得脫？",
    "T17n0721_012:0069a18": "業為苦中苦，　　我今如是受，",
    "T17n0721_012:0069a19": "不曾見有樂，　　地獄苦不盡。』",
    "T17n0721_012:0069a20": "「彼地獄人灰火地獄受第一苦，如是唱喚。彼",
    "T17n0721_012:0069a21": "地獄人常一切時受大苦惱，乃至惡業未壞",
    "T17n0721_012:0069a22": "未爛、業氣未盡，於一切時與苦不止；若惡業",
    "T17n0721_012:0069a23": "盡，彼地獄處爾乃得脫。若得脫已，復於無量",
    "T17n0721_012:0069a24": "百千世中，生於餓鬼、畜生之道：於餓鬼中，迭",
    "T17n0721_012:0069a25": "互相見，飢渴燒身；於畜生中，迭相食噉，於",
    "T17n0721_012:0069a26": "百千世死而復生。彼人彼處既得脫已，難得",
    "T17n0721_012:0069a27": "人身，如龜遇孔。若生人中同業之處，惡業",
    "T17n0721_012:0069a28": "力故，貧窮多病，身分不具。是彼惡業餘殘果",
    "T17n0721_012:0069a29": "報。",
    "T17n0721_012:0069b01": "「又彼比丘知業果報，觀大焦熱之大地獄，復",
    "T17n0721_012:0069b02": "有何處？彼見聞知：復有異處，彼處名為吒",
    "T17n0721_012:0069b03": "吒吒嚌，是彼地獄第六別處。眾生何業生於",
    "T17n0721_012:0069b04": "彼處？彼見：有人殺生、偷盜、邪行、飲酒、妄語、邪",
    "T17n0721_012:0069b05": "見，樂行多作，業及果報如前所說。復有邪",
    "T17n0721_012:0069b06": "行，謂：於受戒正行婦女，行非梵行，或時一",
    "T17n0721_012:0069b07": "到、二到、三到、四到、五到，彼人如是不相應行，",
    "T17n0721_012:0069b08": "或於姊妹、或於同姓、或於香火、或香火婦、或",
    "T17n0721_012:0069b09": "知識婦，誑誘邪行。彼人以是惡業因緣，身壞",
    "T17n0721_012:0069b10": "命終墮於惡處，在彼地獄吒吒吒嚌別異中",
    "T17n0721_012:0069b11": "生，受大苦惱。所謂苦者，如前所說，活等地",
    "T17n0721_012:0069b12": "獄所受苦惱，彼一切苦此中具受。復有勝者，",
    "T17n0721_012:0069b13": "謂：有惡風第一勢觸，極飄極吹，令彼地獄",
    "T17n0721_012:0069b14": "罪人之身，分分分解猶如劫貝，急惡抖擻如",
    "T17n0721_012:0069b15": "彈羊毛。如是勢急極惡大風吹罪人身，毛塊",
    "T17n0721_012:0069b16": "毛塊，分分分散猶如細毛，毛亦叵見。如何",
    "T17n0721_012:0069b17": "者毛？劫貝沙毛。彼毛既散，還復聚合，彼罪",
    "T17n0721_012:0069b18": "人身亦復如是。惡風所吹分散十方。彼罪",
    "T17n0721_012:0069b19": "人身於地獄中，惡風如刀，分分割裂碎散",
    "T17n0721_012:0069b20": "如沙，乃至無有一物可見，如是身分，毛亦叵",
    "T17n0721_012:0069b21": "見。以惡業故，一切身分而復更生，生已復散，",
    "T17n0721_012:0069b22": "欲力故爾。欲如前說。如是無量百千年歲，乃",
    "T17n0721_012:0069b23": "至惡業未壞未爛、業氣未盡，於一切時與苦",
    "T17n0721_012:0069b24": "不止。若脫此苦，彼處復有金剛惡鼠，食其",
    "T17n0721_012:0069b25": "人根，分令破碎如芥子許，受苦唱喚。食人",
    "T17n0721_012:0069b26": "根已，次食其腸；既食腸已，次食熟藏；食熟",
    "T17n0721_012:0069b27": "藏已，從背而出，次食其背；既食背已，次食",
    "T17n0721_012:0069b28": "背骨。彼惡業人以惡業故，如是無量百千",
    "T17n0721_012:0069b29": "年歲受地獄苦，於長久時，得脫彼處所受",
    "T17n0721_012:0069c01": "苦惱。既得脫已，走向異處，復有黑虫纏絞",
    "T17n0721_012:0069c02": "其身，先纏人根燒而食之，受極苦惱，唱聲",
    "T17n0721_012:0069c03": "大喚。如是黑虫常纏常食，乃至彼人作集",
    "T17n0721_012:0069c04": "惡業未壞未爛、業氣未盡，於一切時與苦",
    "T17n0721_012:0069c05": "不止；若惡業盡，彼地獄處爾乃得脫。既得",
    "T17n0721_012:0069c06": "脫已，復於無量百千世中，於食自肉餓鬼中",
    "T17n0721_012:0069c07": "生，自食身肉。雖自食肉而復不死，以作業",
    "T17n0721_012:0069c08": "時，自姊妹等行非梵行，自受樂故，於餓鬼",
    "T17n0721_012:0069c09": "中自食身肉。若脫彼處，生畜生中常作牝",
    "T17n0721_012:0069c10": "猪，自食其子，如人中時，於親等中行婬業",
    "T17n0721_012:0069c11": "故。彼人彼處若得脫已，難得人身，如龜遇",
    "T17n0721_012:0069c12": "孔。若生人中同業之處，彼人常有人根惡",
    "T17n0721_012:0069c13": "病，如是人根惡病急故，自割人根。彼業因",
    "T17n0721_012:0069c14": "緣，若自有妻，為下賤人之所侵逼，不相應",
    "T17n0721_012:0069c15": "人共行婬欲，以作業時犯他妻故。一切惡",
    "T17n0721_012:0069c16": "中，邪見邪行最為深重，此不善業於世、出",
    "T17n0721_012:0069c17": "世皆不相應。",
    "T17n0721_012:0069c18": "「又彼比丘知業果報，觀大焦熱之大地獄，復",
    "T17n0721_012:0069c19": "有何處？彼見聞知：復有異處，彼處名為普",
    "T17n0721_012:0069c20": "受一切資生苦惱，是彼地獄第七別處。眾生",
    "T17n0721_012:0069c21": "何業生於彼處？彼見：有人殺生、偷盜、邪行、飲",
    "T17n0721_012:0069c22": "酒、妄語、邪見，樂行多作，業及果報如前所說。",
    "T17n0721_012:0069c23": "復有邪行，所謂：比丘貪染心故不相應行，以",
    "T17n0721_012:0069c24": "酒誘誑持戒婦人，壞其心已，然後共行或與",
    "T17n0721_012:0069c25": "財物。彼人以是惡業因緣，身壞命終墮於",
    "T17n0721_012:0069c26": "惡處，在彼地獄普受一切資生苦處，受大苦",
    "T17n0721_012:0069c27": "惱。所謂苦者，如前所說，活等地獄所受苦",
    "T17n0721_012:0069c28": "惱，彼一切苦此中具受。彼人常恒修習苦",
    "T17n0721_012:0069c29": "栽而捨善行修習惡道，如是不善惡業行人，",
    "T17n0721_012:0070a01": "習不善道，喜樂習行，以惡業行之因緣故，於",
    "T17n0721_012:0070a02": "彼地獄受更重苦，極急堅惡大重苦惱，活",
    "T17n0721_012:0070a03": "等地獄所受苦惱，彼一切苦此中具受，所",
    "T17n0721_012:0070a04": "謂：彼處自從足指乃至於頭，焰刀剝割一切",
    "T17n0721_012:0070a05": "身皮，不侵其肉，如是剝削一切身分與大",
    "T17n0721_012:0070a06": "苦惱，既剝其皮，與身相連，敷在熱地以火",
    "T17n0721_012:0070a07": "燒之。身既無皮，閻魔羅人以熱鐵鉢盛熱",
    "T17n0721_012:0070a08": "沸灰，灌其身體，彼人如是被燒烝煮受大",
    "T17n0721_012:0070a09": "苦惱，唱聲大喚、呼嗟號哭。如是無量百千",
    "T17n0721_012:0070a10": "年歲受大苦惱，年歲無數不可得脫，常受",
    "T17n0721_012:0070a11": "如是堅鞕苦惱，乃至惡業未壞未爛、業氣未",
    "T17n0721_012:0070a12": "盡，於一切時與苦不止；若惡業盡，彼地獄",
    "T17n0721_012:0070a13": "處爾乃得脫。若於前世過去久遠有善業",
    "T17n0721_012:0070a14": "熟，不生餓鬼、畜生之道，難得人身，如龜遇",
    "T17n0721_012:0070a15": "孔。若生人中同業之處，常貧常病，得極惡病，",
    "T17n0721_012:0070a16": "海畔眾生，同業生人形體不具，所謂一脚、",
    "T17n0721_012:0070a17": "一眼、一臂，其身獨短，命則不長，或一日壽，",
    "T17n0721_012:0070a18": "如是處生。是彼惡業餘殘果報。",
    "T17n0721_012:0070a19": "「又彼比丘知業果報，觀大焦熱之大地獄，復",
    "T17n0721_012:0070a20": "有何處？彼見聞知：復有異處，所謂有河，其",
    "T17n0721_012:0070a21": "河名曰鞞多羅尼惡燒惡漂，是彼地獄第",
    "T17n0721_012:0070a22": "八別處。眾生何業生於彼處？彼見：有人殺生、",
    "T17n0721_012:0070a23": "偷盜、邪行、飲酒、妄語、邪見，樂行多作，業及果",
    "T17n0721_012:0070a24": "報如前所說。復有邪行，所謂：有人燒香索",
    "T17n0721_012:0070a25": "婦，把手相付，彼婦無過，心生厭賤，強與作",
    "T17n0721_012:0070a26": "過，既與過已，猶故喜樂而共行欲。彼人以",
    "T17n0721_012:0070a27": "是惡業因緣，身壞命終墮於惡處，在彼地",
    "T17n0721_012:0070a28": "獄鞞多羅尼惡燒惡漂大河之處，受大苦惱。",
    "T17n0721_012:0070a29": "所謂苦者，如前所說，活等地獄所受苦惱，彼",
    "T17n0721_012:0070b01": "一切苦此中具受。復有勝者，謂：於闇聚虛",
    "T17n0721_012:0070b02": "空之中，雨熱鐵杖，惡業所作，其杖極利入",
    "T17n0721_012:0070b03": "在地獄罪人身中，入已極燒，一切身分普皆",
    "T17n0721_012:0070b04": "作孔，劈割燒煮，一切身分皆悉分離，內外",
    "T17n0721_012:0070b05": "火燒受極苦惱。焰燃鐵杖如是劈已，極受",
    "T17n0721_012:0070b06": "大苦，彼苦堅鞕不可譬喻，彼地獄人既受",
    "T17n0721_012:0070b07": "大苦，處處馳走墮在嶮岸，岸下有河，其河",
    "T17n0721_012:0070b08": "名曰鞞多羅尼惡燒惡漂。以惡業故，滿中",
    "T17n0721_012:0070b09": "惡蛇，罪人見之驚怖極苦，如是惡蛇，焰牙",
    "T17n0721_012:0070b10": "惡毒，碎其身體分分如塵而噉食之，極受",
    "T17n0721_012:0070b11": "大苦，唱聲號哭。乃至惡業未壞未爛、業氣未",
    "T17n0721_012:0070b12": "盡，於一切時與苦不止，年歲無數；若惡業盡，",
    "T17n0721_012:0070b13": "彼地獄處爾乃得脫。若其不墮餓鬼、畜生，難",
    "T17n0721_012:0070b14": "得人身，如龜遇孔。若生人中同業之處，常",
    "T17n0721_012:0070b15": "貧常病、常有悲苦，為他所使，諸根不具，生",
    "T17n0721_012:0070b16": "在邊地凍山雪山，其面極醜如草馬面，唯",
    "T17n0721_012:0070b17": "食根菓以存性命，不曾知有稻粟等食。是",
    "T17n0721_012:0070b18": "彼本業餘殘果報。",
    "T17n0721_012:0070b19": "「又彼比丘知業果報，觀大焦熱之大地獄，復",
    "T17n0721_012:0070b20": "有何處？彼見聞知：復有異處名無間闇，是彼",
    "T17n0721_012:0070b21": "地獄第九別處。眾生何業生於彼處？彼見：有",
    "T17n0721_012:0070b22": "人殺生、偷盜、邪行、飲酒、妄語、邪見，樂行多作，",
    "T17n0721_012:0070b23": "業及果報如前所說。又復有人於離外染境",
    "T17n0721_012:0070b24": "界繫縛貪欲、瞋、癡三煩惱，軟修善之人，而遣",
    "T17n0721_012:0070b25": "婦女勸誘令退。彼人以是惡業因緣，身壞命",
    "T17n0721_012:0070b26": "終墮於惡處，在彼地獄無間闇處受大苦惱。",
    "T17n0721_012:0070b27": "所謂苦者，如前所說，活等地獄一切所受堅",
    "T17n0721_012:0070b28": "惡苦惱，彼一切苦此中具受。復有勝者：彼",
    "T17n0721_012:0070b29": "地獄處有地盆虫，口嘴極利能破金剛，令",
    "T17n0721_012:0070c01": "如水沫。罪人惡業有如是虫，於彼惡虫所得",
    "T17n0721_012:0070c02": "苦惱勝地獄苦，若受虫苦，彼地獄苦則為",
    "T17n0721_012:0070c03": "大樂。彼地盆虫破罪人骨而食其髓，彼地",
    "T17n0721_012:0070c04": "獄中一切諸苦皆悉和合，於受虫苦百分之",
    "T17n0721_012:0070c05": "中不及其一，於千分中不及其一，百千分中",
    "T17n0721_012:0070c06": "亦不及一。於彼惡虫不能得脫，處處遍走，隨",
    "T17n0721_012:0070c07": "彼彼處皆不得脫。如是無量百千年歲常",
    "T17n0721_012:0070c08": "燒常煮，於餘一切地獄罪人所受苦惱最惡",
    "T17n0721_012:0070c09": "最重，受如是苦。於一切時，彼地獄處如是",
    "T17n0721_012:0070c10": "燒煮而亦不死。以彼惡業作集勢力，地獄",
    "T17n0721_012:0070c11": "和集常如是燒、常如是煮，乃至作集惡不",
    "T17n0721_012:0070c12": "善業未壞未爛、業氣未盡，於一切時與苦",
    "T17n0721_012:0070c13": "不止；若惡業盡，彼地獄處爾乃得脫。若於",
    "T17n0721_012:0070c14": "前世過去久遠有善業熟，不生餓鬼、畜生之",
    "T17n0721_012:0070c15": "道，難得人身，如龜遇孔。若生人中同業之",
    "T17n0721_012:0070c16": "處，生婬女家為彼作奴，顏色不好，手足破",
    "T17n0721_012:0070c17": "裂，恒常負水。是彼惡業餘殘果報。",
    "T17n0721_012:0070c18": "「又彼比丘知業果報，觀大焦熱之大地獄，復",
    "T17n0721_012:0070c19": "有何處？彼見聞知：復有異處名苦鬘處，是",
    "T17n0721_012:0070c20": "彼地獄第十別處。眾生何業生於彼處？彼見：",
    "T17n0721_012:0070c21": "有人殺生、偷盜、邪行、飲酒、妄語、邪見，樂行多",
    "T17n0721_012:0070c22": "作，業及果報如前所說。復有惡婬：有善比",
    "T17n0721_012:0070c23": "丘持戒正行，於律無犯。種姓有事故生怖",
    "T17n0721_012:0070c24": "畏，入所信家，而彼舍主邪婬婦人，語言：『比",
    "T17n0721_012:0070c25": "丘共我行欲。若不肯者，我則舉告，必令比丘",
    "T17n0721_012:0070c26": "於王得罰。或語我夫，作如是言：「比丘侵我。」若",
    "T17n0721_012:0070c27": "共我欲，多與比丘佉陀尼食、種種美飲，我與",
    "T17n0721_012:0070c28": "比丘二人極樂，更無人知。我向人說：「此好比",
    "T17n0721_012:0070c29": "丘，第一持戒。有多臥具、病藥因緣具足檀",
    "T17n0721_012:0071a01": "越，我能教化，必令比丘事事皆得。」』彼人如是",
    "T17n0721_012:0071a02": "誑善比丘，令退正道。如是婦女惡業因緣，身",
    "T17n0721_012:0071a03": "壞命終墮於惡處，在彼地獄生苦鬘處受大",
    "T17n0721_012:0071a04": "苦惱。所謂苦者，如前所說，活等地獄所受苦",
    "T17n0721_012:0071a05": "惱，彼一切苦此中具受。復有勝者，所謂：彼處",
    "T17n0721_012:0071a06": "閻魔羅人取彼婦女，以利鐵刷，刷其皮肉，",
    "T17n0721_012:0071a07": "肉盡骨在而復更生，生則軟嫩而復更刷；",
    "T17n0721_012:0071a08": "刷已復生，生已復刷。閻魔羅人取彼婦女，肉",
    "T17n0721_012:0071a09": "生轉多而復坏嫩，鐵刷焰燃遍刷其身而",
    "T17n0721_012:0071a10": "復火燒。如是婦女極受苦惱，唱喚啼哭，作",
    "T17n0721_012:0071a11": "集惡業，常一切時如是受苦，處處馳走。以",
    "T17n0721_012:0071a12": "惡業故，見本比丘來向其身，欲意所誑，疾走",
    "T17n0721_012:0071a13": "往趣，業怨難捨。如是惡處，欲心猶在，見彼",
    "T17n0721_012:0071a14": "比丘抱其身體，則入火盆，普火焰燃。如是",
    "T17n0721_012:0071a15": "無量百千年歲，於苦鬘處受極堅鞕第一大",
    "T17n0721_012:0071a16": "苦，乃至惡業未壞未爛、業氣未盡，於一切時",
    "T17n0721_012:0071a17": "與苦不止；若惡業盡，彼地獄處爾乃得脫。雖",
    "T17n0721_012:0071a18": "脫彼處，於五百世生畜生中。若脫彼處，難得",
    "T17n0721_012:0071a19": "人身，如龜遇孔。若生人中同業之處，則為婦",
    "T17n0721_012:0071a20": "女，在於城中常除糞屎；城中所有一切人中",
    "T17n0721_012:0071a21": "最為凡鄙，貧窮醜陋、手足劈裂、脣口兔缺、",
    "T17n0721_012:0071a22": "面色甚惡，無父無母、無有諸親兄弟姊妹，常",
    "T17n0721_012:0071a23": "從他人乞食活命，衣裳破壞，垢穢不淨，身闕",
    "T17n0721_012:0071a24": "一廂；於顯現處身有傷破，為諸童子之所",
    "T17n0721_012:0071a25": "打擲，受苦而活。是彼惡業餘殘果報。",
    "T17n0721_012:0071a26": "正法念處經卷第十二"
}