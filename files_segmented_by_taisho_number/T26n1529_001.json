{
    "T26n1529_001:0283a02": "No. 1529",
    "T26n1529_001:0283a03": "遺教經論一卷",
    "T26n1529_001:0283a05": "天親菩薩造",
    "T26n1529_001:0283a06": "真諦三藏譯",
    "T26n1529_001:0283a07": "頂禮三世尊，　　無上功德海，",
    "T26n1529_001:0283a08": "哀愍度眾生，　　是故我歸命。",
    "T26n1529_001:0283a09": "清淨深法藏，　　增長修行者，",
    "T26n1529_001:0283a10": "世及出世間，　　我等皆南無。",
    "T26n1529_001:0283a11": "我所建立論，　　解釋佛經義，",
    "T26n1529_001:0283a12": "為彼諸菩薩，　　令知方便道。",
    "T26n1529_001:0283a13": "以知彼道故，　　佛法得久住，",
    "T26n1529_001:0283a14": "滅除凡聖過，　　成就自他利。",
    "T26n1529_001:0283a15": "此修多羅中建立菩薩所修行法，有七分：一、",
    "T26n1529_001:0283a16": "序分；二、修集世間功德分；三、成就出世間",
    "T26n1529_001:0283a17": "大人功德分；四、顯示畢竟甚深功德分；五、顯",
    "T26n1529_001:0283a18": "示入證決定分；六、分別未入上上證為斷疑",
    "T26n1529_001:0283a19": "分；七、離種種自性清淨無我分。",
    "T26n1529_001:0283a20": "釋迦牟尼佛初轉法輪度阿若憍陳如，最後",
    "T26n1529_001:0283a21": "說法度須跋陀羅。所應度者皆已度訖，於娑",
    "T26n1529_001:0283a22": "羅雙樹間將入涅槃。是時中夜寂然無聲，為",
    "T26n1529_001:0283a23": "諸弟子略說法要。",
    "T26n1529_001:0283a24": "論曰：初序分，修多羅顯示利益成就畢竟故。",
    "T26n1529_001:0283a25": "是中成就畢竟，有六種功德：一、法師成就畢",
    "T26n1529_001:0283a26": "竟功德；二、開法門成就畢竟功德；三、弟子成",
    "T26n1529_001:0283a27": "就畢竟功德；四、大總相成就畢竟功德；五、因",
    "T26n1529_001:0283a28": "果自相成就畢竟功德；六、分別總相成就畢",
    "T26n1529_001:0283a29": "竟功德。",
    "T26n1529_001:0283b01": "初成就畢竟有三種相：一、總相；二、別相；三、",
    "T26n1529_001:0283b02": "總別相。總相者，如經「牟尼」故。別相者，如經",
    "T26n1529_001:0283b03": "「釋迦」故。總別相者，「佛」故。是中釋迦者，示現",
    "T26n1529_001:0283b04": "化眾生巧便故，復家姓尊貴故。牟尼者，一切",
    "T26n1529_001:0283b05": "諸佛功德故，復示自體清淨故。開法門成就",
    "T26n1529_001:0283b06": "畢竟功德者，有二白淨法句：一、道場白淨法",
    "T26n1529_001:0283b07": "句；二、涅槃白淨法句。此二白淨法前後二句，",
    "T26n1529_001:0283b08": "說示轉說義應知。道場白淨法者，如經「初轉",
    "T26n1529_001:0283b09": "法輪」故。涅槃白淨法句者，如經「最後說法」故。",
    "T26n1529_001:0283b10": "弟子成就畢竟功德者，示能受持二種白淨",
    "T26n1529_001:0283b11": "法門故，成就自利益行故，顯現如來快說法",
    "T26n1529_001:0283b12": "門功德故，如經「度阿若憍陳如」故，「度須跋陀",
    "T26n1529_001:0283b13": "羅」故。此二句修多羅，示八種成就故。",
    "T26n1529_001:0283b14": "云何為八？謂二種受持成就故，二種白淨法",
    "T26n1529_001:0283b15": "門成就故，二種自利益行成就故，二種快說",
    "T26n1529_001:0283b16": "法門功德成就故。大總相成就畢竟功德者，",
    "T26n1529_001:0283b17": "二八成就總故，如經「所應度者皆已度訖」故。",
    "T26n1529_001:0283b18": "因果自相成就畢竟功德者，有四種自相：一、",
    "T26n1529_001:0283b19": "因自相，如經「娑羅雙樹間」故。二、因共果自相，",
    "T26n1529_001:0283b20": "如經「將入涅槃」故。三、總自相，如經「是時中夜」",
    "T26n1529_001:0283b21": "故。四、果自相，如經「寂然無聲」故。於中總自",
    "T26n1529_001:0283b22": "相者，遠離二邊故，成就二種中道故。一者正",
    "T26n1529_001:0283b23": "覺中道；二者離正覺中道。是中離正覺中道",
    "T26n1529_001:0283b24": "者，即果自相應知。此果有二種：一者自性無",
    "T26n1529_001:0283b25": "說離念涅槃果；二者遠離覺觀涅槃果故。分",
    "T26n1529_001:0283b26": "別總相成就畢竟功德者，分別人、法二位差",
    "T26n1529_001:0283b27": "別故。人位差別者，上首眷屬差別故，如經",
    "T26n1529_001:0283b28": "「為諸弟子」故。法位差別者，世間出世間法等",
    "T26n1529_001:0283b29": "故，如經「略說法要」故。已說序分，次說修集",
    "T26n1529_001:0283c01": "世間功德分。此功德有三：一者修集對治邪",
    "T26n1529_001:0283c02": "業功德；二者修集對治止苦功德；三者修集",
    "T26n1529_001:0283c03": "對治滅煩惱功德。",
    "T26n1529_001:0283c04": "對治邪業功德者：",
    "T26n1529_001:0283c05": "經曰：汝等比丘！於我滅後，當尊重珍敬波",
    "T26n1529_001:0283c06": "羅提木叉，如闇遇明貧人得寶。當知此則是",
    "T26n1529_001:0283c07": "汝大師，若我住世，無異此也。",
    "T26n1529_001:0283c08": "論曰：此修多羅中每說比丘者，示現遠離相",
    "T26n1529_001:0283c09": "故。復示摩訶衍方便道，與二乘共故。又於四",
    "T26n1529_001:0283c10": "眾亦同遠離行故。「於我滅後」者，此言示現遺",
    "T26n1529_001:0283c11": "教義故，不盡滅法故。以不盡法清淨法身，常",
    "T26n1529_001:0283c12": "為世間作究竟度故。如經「當尊重珍敬波羅",
    "T26n1529_001:0283c13": "提木叉」故。此木叉亦是毘尼相順法故，復是",
    "T26n1529_001:0283c14": "諸行調伏義故，如來不滅法身自體解脫說",
    "T26n1529_001:0283c15": "波羅提木叉。依此法身，得度二種障故。一者",
    "T26n1529_001:0283c16": "有煩惱暗障；二者空無善根障。得度煩惱暗",
    "T26n1529_001:0283c17": "障者，如盲得眼相似法故。如經「如暗遇明」故。",
    "T26n1529_001:0283c18": "得度空無善根障者，滿足財寶相似法故。如",
    "T26n1529_001:0283c19": "經「貧人得寶」故。餘者示現波羅提木叉是修",
    "T26n1529_001:0283c20": "行大師故。如經「當知此則是汝大師」故。又示",
    "T26n1529_001:0283c21": "住持利益人法相似故。如經「若我住世，無異",
    "T26n1529_001:0283c22": "此也」故。依根本清淨戒已說，次說方便遠離",
    "T26n1529_001:0283c23": "清淨戒。",
    "T26n1529_001:0283c24": "經曰：持淨戒者，不得販賣貿易、安置田宅、畜",
    "T26n1529_001:0283c25": "養人民奴婢畜生，一切種殖及諸財寶，皆當",
    "T26n1529_001:0283c26": "遠離如避火坑。不得斬伐草木墾土掘地、合",
    "T26n1529_001:0283c27": "和湯藥、占相吉凶仰觀星宿、推步盈虛歷數算",
    "T26n1529_001:0283c28": "計皆所不應，節身時食清淨自活。不得參豫世",
    "T26n1529_001:0283c29": "事通致使命、呪術仙藥結好貴人、親厚媟慢",
    "T26n1529_001:0284a01": "皆不應作。當自端心正念求度，不得包藏瘕",
    "T26n1529_001:0284a02": "疵顯異惑眾。於四供養知量知足，趣得供事，",
    "T26n1529_001:0284a03": "不應稸積。",
    "T26n1529_001:0284a04": "論曰：此中方便遠離淨者，護根本淨戒故。如",
    "T26n1529_001:0284a05": "經「持淨戒者」故。云何護根本？何者是根本？護",
    "T26n1529_001:0284a06": "根本者，今說二種。何等為二？一者不同凡",
    "T26n1529_001:0284a07": "夫增過護；二者不同外道損智護。不同凡夫",
    "T26n1529_001:0284a08": "增過護者，有十一事：一者方便求利增過，如",
    "T26n1529_001:0284a09": "經「不得販」故。二者現前求利增過，如經「不得",
    "T26n1529_001:0284a10": "賣」故。三者交易求利增過，如經「不得貿易」故；",
    "T26n1529_001:0284a11": "若依世價無求利心，不犯。賣買法式，如毘尼",
    "T26n1529_001:0284a12": "中廣說。四者所居業處，求多安隱增過，如經",
    "T26n1529_001:0284a13": "「不得安置田宅」故。五者眷屬增過，如經「不得",
    "T26n1529_001:0284a14": "畜養人民」故。此示外眷屬非同意者。何故不",
    "T26n1529_001:0284a15": "但言人而復說民者，以其同在人中，於善法",
    "T26n1529_001:0284a16": "不了，畜生之屬故。六者難生卑下心增過，如",
    "T26n1529_001:0284a17": "經「不得畜奴婢」故。七者養生求利增過，如經",
    "T26n1529_001:0284a18": "「不得畜生」故。八者多事增過，如經「不得一切",
    "T26n1529_001:0284a19": "種植」故。九者積聚增過，如經「及諸財寶」故。十",
    "T26n1529_001:0284a20": "者不覺增過，如經「皆當遠離如避火坑」。十一",
    "T26n1529_001:0284a21": "者不順威儀及損眾生增過，如經「不得斬伐",
    "T26n1529_001:0284a22": "草木墾土掘地」故。此十一種增過事，修行菩",
    "T26n1529_001:0284a23": "薩宜速遠離不應親近，避大火聚相似法故，",
    "T26n1529_001:0284a24": "如經「皆當遠離如避火坑」故。不同外道損智",
    "T26n1529_001:0284a25": "護者，謂世間分別見故。此分別見有五句十",
    "T26n1529_001:0284a26": "種分別，如經「合和湯藥乃至皆所不應」故，遮",
    "T26n1529_001:0284a27": "異見故。何者是根本者，此示根本有二種：一",
    "T26n1529_001:0284a28": "者行法根本故；二者行處根本故。行法根本",
    "T26n1529_001:0284a29": "者，波羅提木叉故。行處根本者，身口意故，",
    "T26n1529_001:0284b01": "於身口意行處行波羅提木叉故。節身時食",
    "T26n1529_001:0284b02": "等，示現身口意行處波羅提木叉故。修行菩",
    "T26n1529_001:0284b03": "薩當知三處波羅提木叉，無復有餘解脫故。",
    "T26n1529_001:0284b04": "身處波羅提木叉，有五種解脫、三種障對治、",
    "T26n1529_001:0284b05": "二種不應作不作故。一者他求放逸障，此障",
    "T26n1529_001:0284b06": "對治，如經「節身」故。二者內資無厭足障，此障",
    "T26n1529_001:0284b07": "對治，如經「時食」故。三者共相追求障，此障",
    "T26n1529_001:0284b08": "對治，如經「清淨自活」故。四者自性止多事，如",
    "T26n1529_001:0284b09": "經「不得參豫世事」故。五者自性尊重，不作輕",
    "T26n1529_001:0284b10": "賤事，如經「不得通致使命」故。後二句示現不",
    "T26n1529_001:0284b11": "應作不作。云何五種身解脫？一者外緣身解",
    "T26n1529_001:0284b12": "脫；二者內緣身解脫；三者自相緣身解脫；四",
    "T26n1529_001:0284b13": "者眾事緣身解脫；五者遠離異方便緣身解",
    "T26n1529_001:0284b14": "脫。五種解脫中，初句總、餘句別應知。口處波",
    "T26n1529_001:0284b15": "羅提木叉者，有二種邪語不應作不作。一者",
    "T26n1529_001:0284b16": "依邪法語，有二種不應作：一、邪術惱眾生語；",
    "T26n1529_001:0284b17": "二、依邪藥作世辯不正語。如經「呪術仙藥」故。",
    "T26n1529_001:0284b18": "二者依邪人語，亦二種不應作：一者與族姓",
    "T26n1529_001:0284b19": "同好，多作鄙囈語；二者親近族姓，多作我",
    "T26n1529_001:0284b20": "慢語。如經「結好貴人親厚媟慢皆不應作」故。",
    "T26n1529_001:0284b21": "意處波羅提木叉者，有六句說三種障，對治",
    "T26n1529_001:0284b22": "三種不應作不作：一者多見他過障，犯自淨",
    "T26n1529_001:0284b23": "心故，此對治，如經「當自端心」故；二者邪思",
    "T26n1529_001:0284b24": "惟障，不能自度下地故，此對治，如經「正念求",
    "T26n1529_001:0284b25": "度」故；三者於受用眾具中無限無厭足障，此",
    "T26n1529_001:0284b26": "對治，第五句，於四供養知量知足故。此供養",
    "T26n1529_001:0284b27": "有二種：一者於身分中供養，謂飲食衣服臥",
    "T26n1529_001:0284b28": "具湯藥供養身分故；二者於心分中供養，謂",
    "T26n1529_001:0284b29": "不共心供養、無厭足心供養、二事相違心供",
    "T26n1529_001:0284c01": "養、等分心供養。此四種心供養，癡亂眾生",
    "T26n1529_001:0284c02": "常受用故、不知節量故；若入三昧分者知量",
    "T26n1529_001:0284c03": "故、若入道分者知足故。三種不應作不作者，",
    "T26n1529_001:0284c04": "一、不污淨戒，不受持心垢故，如經「不得包藏",
    "T26n1529_001:0284c05": "瑕疵」故；二者遠離無緣顯己勝行，令他不",
    "T26n1529_001:0284c06": "正解故，如經「顯異惑眾」故；三者遠離貪覆心，",
    "T26n1529_001:0284c07": "貯積眾具故，如經「趣得供事不應稸積」故。",
    "T26n1529_001:0284c08": "已說從根本戒，次說根本戒與從戒俱解脫，",
    "T26n1529_001:0284c09": "能生諸功德故。",
    "T26n1529_001:0284c10": "經曰：此則略說持戒之相。戒是正順解脫之",
    "T26n1529_001:0284c11": "本，故名波羅提木叉。依因此戒，得生諸禪定",
    "T26n1529_001:0284c12": "及滅苦智慧。",
    "T26n1529_001:0284c13": "論曰：從戒是戒相故，不可廣說顯示，略說",
    "T26n1529_001:0284c14": "應知，如經「此則略說持戒之相」故。戒是正順",
    "T26n1529_001:0284c15": "者，此言示現從戒義故。於此彼處說從有",
    "T26n1529_001:0284c16": "二種：一者從根本戒；二者從根本所起成就",
    "T26n1529_001:0284c17": "戒。從根本戒者，示現順根本無作波羅提木",
    "T26n1529_001:0284c18": "叉，如向已說故。從根本所起成就戒者，示現",
    "T26n1529_001:0284c19": "後際解脫因，中際從戒生故，如經「解脫之本」",
    "T26n1529_001:0284c20": "故。戒是解脫體，能正度故，如經「故名波羅提",
    "T26n1529_001:0284c21": "木叉」故。此言示現能度身口意惡，彼岸成就",
    "T26n1529_001:0284c22": "三業解脫故。能生諸功德者，示現有色解脫",
    "T26n1529_001:0284c23": "功德、無色解脫功德，彼二相順相違解脫功",
    "T26n1529_001:0284c24": "德皆從彼生故，如經「依因此戒得生諸禪定",
    "T26n1529_001:0284c25": "及滅苦智慧」故。次說勸修戒利益故。",
    "T26n1529_001:0284c26": "經曰：是故比丘！當持淨戒，勿令毀缺。若人",
    "T26n1529_001:0284c27": "能持淨戒，是則能有善法；若無淨戒，諸善功",
    "T26n1529_001:0284c28": "德皆不得生。是以當知戒為第一安隱功德",
    "T26n1529_001:0284c29": "住處。",
    "T26n1529_001:0285a01": "論曰：云何勸修戒利益？於中有五種勸：一者",
    "T26n1529_001:0285a02": "勸不失自體，如經「當持淨戒」故；二者勸不捨",
    "T26n1529_001:0285a03": "方便，如經「勿令毀缺」故；三者勸遠離諸過身",
    "T26n1529_001:0285a04": "口意業，常集功德故，如經「若人能持淨戒是",
    "T26n1529_001:0285a05": "則能有善法」故；四者勸知多過惡於身口意",
    "T26n1529_001:0285a06": "中，一切時不能生功德故，如經「若無淨戒諸",
    "T26n1529_001:0285a07": "善功德皆不得生」故；五者顯示持戒菩薩於",
    "T26n1529_001:0285a08": "所修行三種戒中有如是得失者，我當住安",
    "T26n1529_001:0285a09": "隱處，不住不安隱處故，如經「是以當知戒為",
    "T26n1529_001:0285a10": "第一安隱功德住處」故。此言正示現勸修利",
    "T26n1529_001:0285a11": "益勝義故。已說修集對治邪業功德，次說",
    "T26n1529_001:0285a12": "對治修集止苦功德。是中苦有三種：一者根",
    "T26n1529_001:0285a13": "欲放逸苦；二者多食苦；三者懈怠睡眠苦。是",
    "T26n1529_001:0285a14": "三種苦，三昧樂門對治應知。云何根欲放逸",
    "T26n1529_001:0285a15": "苦對治？",
    "T26n1529_001:0285a16": "經曰：汝等比丘！已能住戒，當制五根，勿令",
    "T26n1529_001:0285a17": "放逸入於五欲。譬如牧牛之人執杖視之，不",
    "T26n1529_001:0285a18": "令縱逸犯人苗稼。若縱五根非唯五欲，將無",
    "T26n1529_001:0285a19": "崖畔不可制也。亦如惡馬不以轡制，將當牽",
    "T26n1529_001:0285a20": "人墜於坑陷。如被劫害，苦止一世；五根賊",
    "T26n1529_001:0285a21": "禍，殃及累世。為害甚重，不可不慎。是故智者",
    "T26n1529_001:0285a22": "制而不隨，持之如賊不令縱逸。假令縱之，皆",
    "T26n1529_001:0285a23": "亦不久見其磨滅。",
    "T26n1529_001:0285a24": "論曰：根放逸苦者，是苦因、苦果故，依戒淨三",
    "T26n1529_001:0285a25": "昧方便攝念對治故，如經「已能住戒當制五",
    "T26n1529_001:0285a26": "根」故。何故但說五根？示現色非色別故。復",
    "T26n1529_001:0285a27": "示意根中有五根，二種對治故。云何二種？",
    "T26n1529_001:0285a28": "一者動念對治故；二者不動對治故，戒念護",
    "T26n1529_001:0285a29": "根利益相似法故，如經「勿令放逸乃至犯人",
    "T26n1529_001:0285b01": "苗稼」故。身戒清淨故，種種色不放逸，牧牛相",
    "T26n1529_001:0285b02": "似法故。正念成就故，種種心不行，執杖相似",
    "T26n1529_001:0285b03": "法故。以戒念成就故，三昧方便及正受功德",
    "T26n1529_001:0285b04": "無減無失故，不犯苗稼相似法故。復示無戒",
    "T26n1529_001:0285b05": "念失上上損心故，氣分成就難對治故，如經",
    "T26n1529_001:0285b06": "「若縱五根非唯五欲，將無崖畔不可制也」故。",
    "T26n1529_001:0285b07": "次說無對難對治，惡馬相似法故，如經「亦",
    "T26n1529_001:0285b08": "如惡馬不以轡制，將當牽人墜於坑陷」故。復",
    "T26n1529_001:0285b09": "示過重相似不相似，又因果深苦無量世故，",
    "T26n1529_001:0285b10": "示現先際中慎故，如經「如被劫害，苦止一世；",
    "T26n1529_001:0285b11": "五根賊禍，殃及累世。為害甚重，不可不慎」故。",
    "T26n1529_001:0285b12": "向說戒念護，今說智護故。智者三昧觀故，彼",
    "T26n1529_001:0285b13": "是三昧重障故，如經「是故智者制而不隨」故。",
    "T26n1529_001:0285b14": "護彼如害命者，相似法故，如經「持之如賊不",
    "T26n1529_001:0285b15": "令縱逸」故。重者既如是，輕者云何制？是中輕",
    "T26n1529_001:0285b16": "者，謂細相習障故，於此處有時則有、無時則",
    "T26n1529_001:0285b17": "無故，不作意起故，如經「假令縱之」故。勢無",
    "T26n1529_001:0285b18": "自立故，如經「皆亦不久」故。性是無對不相見",
    "T26n1529_001:0285b19": "故，如經「見其磨滅」故。是中云何立見？示現",
    "T26n1529_001:0285b20": "依見時說故，彼無見故滅見故。次說欲放逸",
    "T26n1529_001:0285b21": "苦對治。",
    "T26n1529_001:0285b22": "經曰：此五根者心為其主，是故汝等當好制",
    "T26n1529_001:0285b23": "心。心之可畏，甚於毒蛇惡獸怨賊大火越逸，",
    "T26n1529_001:0285b24": "未足喻也。動轉輕躁，但觀於蜜不見深坑。譬",
    "T26n1529_001:0285b25": "如狂象無鉤、猨猴得樹，騰躍踔躑難可禁制。",
    "T26n1529_001:0285b26": "當急挫之，無令放逸。縱此心者，喪人善事；制",
    "T26n1529_001:0285b27": "之一處，無事不辦。是故比丘！當勤精進折伏",
    "T26n1529_001:0285b28": "汝心。",
    "T26n1529_001:0285b29": "論曰：是中欲苦者，心性差別故，亦是苦因苦",
    "T26n1529_001:0285c01": "果故，示現種種色苦依彼而有故，如經「此五",
    "T26n1529_001:0285c02": "根者心為其主」故應知。自他生過故、勤遮故，",
    "T26n1529_001:0285c03": "如經「是故汝等當好制心」故。何故勤遮？示現",
    "T26n1529_001:0285c04": "此心三昧障法故。何者是三昧相？云何障法",
    "T26n1529_001:0285c05": "相？三昧相者有三種：一者無二念三昧相；二",
    "T26n1529_001:0285c06": "者調柔不動三昧相；三者起多功德三昧相",
    "T26n1529_001:0285c07": "故。障法相者亦有三種：一者心性差別障；二",
    "T26n1529_001:0285c08": "者輕動不調障；三者失諸功德障。心性差別",
    "T26n1529_001:0285c09": "障者，如經「心之可畏，甚於毒蛇惡獸怨賊大",
    "T26n1529_001:0285c10": "火越逸，未足喻也」故。是中差別者，貪等四種",
    "T26n1529_001:0285c11": "差別故。修無二念三昧者，於此差別處可畏",
    "T26n1529_001:0285c12": "應知，四種譬喻相似法故，復示不相似法大",
    "T26n1529_001:0285c13": "可畏故。輕動不調障者，如經「動轉輕躁」如是",
    "T26n1529_001:0285c14": "等故。於中動轉者，示現諸根中轉識動故。復",
    "T26n1529_001:0285c15": "速疾故，猨猴相似法故。但觀於蜜者，示現有",
    "T26n1529_001:0285c16": "瞖不見未來故。深坑者，障礙義故。是障礙",
    "T26n1529_001:0285c17": "有二種：一者生處障礙；二者修一切行時困",
    "T26n1529_001:0285c18": "苦不能成就障礙，狂象相似法故。急挫者，示",
    "T26n1529_001:0285c19": "現抑入無動處故。無令放逸者，顯示攝入調",
    "T26n1529_001:0285c20": "伏聚故。失諸功德障者，如經「縱此心者喪人",
    "T26n1529_001:0285c21": "善事」故。無二念三昧相者，如經「制之一處」故。",
    "T26n1529_001:0285c22": "起多功德三昧相者，如經「無事不辦」故。調柔",
    "T26n1529_001:0285c23": "不動三昧相者，如經「當勤精進折伏汝心」故。",
    "T26n1529_001:0285c24": "已說根欲苦對治，次說多食苦對治。",
    "T26n1529_001:0285c25": "經曰：汝等比丘！受諸飲食當如服藥，於好於",
    "T26n1529_001:0285c26": "惡勿生增減，趣得支身以除飢渴。如蜂採花",
    "T26n1529_001:0285c27": "但取其味不損色香。比丘亦爾，受人供養趣",
    "T26n1529_001:0285c28": "自除惱，無得多求壞其善心。譬如智者籌量",
    "T26n1529_001:0285c29": "牛力所堪多少，不令過分以竭其力。",
    "T26n1529_001:0286a01": "論曰：多食者，三昧障故。食有二種。何等為",
    "T26n1529_001:0286a02": "二？一者身食；二者心心數法食。若多段食，",
    "T26n1529_001:0286a03": "難止息故、去禪定遠故。是心心數法食者，欲",
    "T26n1529_001:0286a04": "界相違法中方便對治故。復有第一義心",
    "T26n1529_001:0286a05": "三昧中盡故，成就無食三昧故。如是二種三",
    "T26n1529_001:0286a06": "昧，有六種功德成就。何等為六？一者受用對",
    "T26n1529_001:0286a07": "治功德成就；二者平等觀功德成就；三者究",
    "T26n1529_001:0286a08": "竟對治功德成就；四者顯示平等觀功德相",
    "T26n1529_001:0286a09": "似成就；五者不虛受功德成就；六者知時功",
    "T26n1529_001:0286a10": "德成就。此六種功德顯示成就二種三昧。第",
    "T26n1529_001:0286a11": "一、第五、第六功德成就，顯示少食三昧故；餘",
    "T26n1529_001:0286a12": "者三種功德成就，顯示無食三昧故。受用對",
    "T26n1529_001:0286a13": "治功德成就者，如經「汝等比丘受諸飲食當",
    "T26n1529_001:0286a14": "如服藥」故。平等觀功德成就者，如經「於好於",
    "T26n1529_001:0286a15": "惡勿生增減」故。究竟對治功德成就者，如經",
    "T26n1529_001:0286a16": "「趣得支身以除飢渴」故。此示平等法身攝平",
    "T26n1529_001:0286a17": "等觀，究竟無飢渴故。顯示平等觀功德相",
    "T26n1529_001:0286a18": "似成就者，如經「如蜂採花，但取其味不損色",
    "T26n1529_001:0286a19": "香，比丘亦爾」故。是中不損者，示現非壞法觀",
    "T26n1529_001:0286a20": "故。不虛受功德成就者，如經「受人供養趣自",
    "T26n1529_001:0286a21": "除惱」故。知時功德成就者，如經「無得多求壞",
    "T26n1529_001:0286a22": "其善心」故。多求者，示現心心數法多三昧功",
    "T26n1529_001:0286a23": "德不現前故。籌量牛力等，示知時相似法故。",
    "T26n1529_001:0286a24": "示現知時有二種：一者方便時計挍故；二者",
    "T26n1529_001:0286a25": "成就時相應故，示多食過故。已說多食苦對",
    "T26n1529_001:0286a26": "治，次說懈怠睡眠苦對治。",
    "T26n1529_001:0286a27": "經曰：汝等比丘！晝則勤心修集善法無令失",
    "T26n1529_001:0286a28": "時，初夜後夜亦勿有廢，中夜誦經以自消息，",
    "T26n1529_001:0286a29": "無以睡眠因緣令一生空過無所得也。當念",
    "T26n1529_001:0286b01": "無常之火燒諸世間，早求自度勿睡眠也。諸",
    "T26n1529_001:0286b02": "煩惱賊常伺殺人甚於怨家，安可睡眠不自",
    "T26n1529_001:0286b03": "驚悟？煩惱毒蛇睡在汝心，譬如黑蚖在汝室",
    "T26n1529_001:0286b04": "睡，當以持戒之鉤早摒除之。睡蛇既出乃可",
    "T26n1529_001:0286b05": "安眠，不出而睡是無慚人。慚恥之服，於諸",
    "T26n1529_001:0286b06": "莊嚴最為第一。慚如鐵鉤，能制人非法。是故",
    "T26n1529_001:0286b07": "比丘！常當慚恥勿得暫替。若離慚恥，則失諸",
    "T26n1529_001:0286b08": "功德。有愧之人則有善法；若無愧者，與諸",
    "T26n1529_001:0286b09": "禽獸無相異也。",
    "T26n1529_001:0286b10": "論曰：懈怠睡眠苦對治者，不疲惓思惟對治",
    "T26n1529_001:0286b11": "故。是中何故懈怠、睡眠共說障法？示現懈怠",
    "T26n1529_001:0286b12": "者，謂心󰝬墮故。睡眠者，身悶重故。此二相",
    "T26n1529_001:0286b13": "順共成一苦故，五種定障中共說故。於中起",
    "T26n1529_001:0286b14": "睡眠有三種：一、從食起；二、從時節起；三、從",
    "T26n1529_001:0286b15": "心起。若從食及時節起者，是阿羅漢眠，以彼",
    "T26n1529_001:0286b16": "不從心生故，無所蓋故。是三種睡眠中，初二",
    "T26n1529_001:0286b17": "種以精進對治，無有時節故，無始來未曾斷",
    "T26n1529_001:0286b18": "故，復示聖道難得故，如經「汝等比丘！晝則勤",
    "T26n1529_001:0286b19": "心修習善法無令失時，初夜後夜亦勿有廢，",
    "T26n1529_001:0286b20": "中夜誦經以自消息，無以睡眠因緣令一生",
    "T26n1529_001:0286b21": "空過無所得也」故。自餘修多羅，示現第三從",
    "T26n1529_001:0286b22": "心起睡眠對治故。是中對治有二種：一者思",
    "T26n1529_001:0286b23": "惟觀察對治，觀諸生滅壞五陰故，如經「當念",
    "T26n1529_001:0286b24": "無常之火燒諸世間」故。復示求禪定智慧度",
    "T26n1529_001:0286b25": "所度故，如經「早求自度勿睡眠也」故。復次觀",
    "T26n1529_001:0286b26": "察陰界入等常害故，是中可畏求自正覺故，",
    "T26n1529_001:0286b27": "如經「諸煩惱賊常伺殺人甚於怨家，安可睡",
    "T26n1529_001:0286b28": "眠不自驚悟」故。二者淨戒對治，謂禪定相應",
    "T26n1529_001:0286b29": "心戒故，六種境界心安住自心故，可畏如蛇",
    "T26n1529_001:0286c01": "相似法故，如經「煩惱毒蛇睡在汝心，譬如黑",
    "T26n1529_001:0286c02": "蚖在汝室睡」故。淨心戒對治故，如經「當以持",
    "T26n1529_001:0286c03": "戒之鉤早摒除之」故。復示遠離故、安隱故，",
    "T26n1529_001:0286c04": "如經「睡蛇既出乃可安眠」故。次說下地相似",
    "T26n1529_001:0286c05": "安隱無對治故，如經「不出而眠是無慚人」故。",
    "T26n1529_001:0286c06": "又示治法勝，能令自地清淨莊嚴，亦令他地",
    "T26n1529_001:0286c07": "無過故，如經「慚恥之服，於諸莊嚴最為第一。",
    "T26n1529_001:0286c08": "慚如鐵鉤，能制人非法」故。是中最為第一者，",
    "T26n1529_001:0286c09": "示現勝餘戒莊嚴故。「是故比丘」等為明何義？",
    "T26n1529_001:0286c10": "示現勸修勝莊嚴故、常修故。復示遠離者，損",
    "T26n1529_001:0286c11": "自地故，如經「若離慚恥則失諸功德」故。復示",
    "T26n1529_001:0286c12": "有無得失故，如經應知。已說修集對治止苦",
    "T26n1529_001:0286c13": "功德。次說修集對治滅煩惱功德，於中有三",
    "T26n1529_001:0286c14": "種障對治，示道義應知。",
    "T26n1529_001:0286c15": "經曰：汝等比丘！若有人來節節肢解，當自",
    "T26n1529_001:0286c16": "攝心不令瞋恨，亦當護口勿出惡言。若縱",
    "T26n1529_001:0286c17": "恚心，則自妨道失功德利。忍之為德，持戒苦",
    "T26n1529_001:0286c18": "行所不能及。能行忍者，乃可名為有力大人。",
    "T26n1529_001:0286c19": "若其不能歡喜忍受惡罵之毒如飲甘露者，",
    "T26n1529_001:0286c20": "不名入道智慧人也。所以者何？瞋恚之害，破",
    "T26n1529_001:0286c21": "諸善法、壞好名聞，今世後世人不喜見。當知",
    "T26n1529_001:0286c22": "瞋心甚於猛火，常當防護無令得入，劫功德",
    "T26n1529_001:0286c23": "賊無過瞋恚。白衣受欲，非行道人，無法自制",
    "T26n1529_001:0286c24": "瞋猶可恕；出家行道無欲之人而懷瞋恚，甚",
    "T26n1529_001:0286c25": "不可也。譬如清冷雲中而霹靂起火，非所應",
    "T26n1529_001:0286c26": "也。",
    "T26n1529_001:0286c27": "論曰：是中初障對治者，瞋恚煩惱障對治故，",
    "T26n1529_001:0286c28": "示現堪忍道故。修行菩薩住堪忍地中，能忍",
    "T26n1529_001:0286c29": "種種諸苦惱故，無輕重對治故，如經「汝等比",
    "T26n1529_001:0287a01": "丘！若有人來節節肢解，當自攝心無令瞋恨」",
    "T26n1529_001:0287a02": "故，此示幻化法身成就故。又復口行清淨常",
    "T26n1529_001:0287a03": "作軟語故，如經「亦當護口勿出惡言」故。復說",
    "T26n1529_001:0287a04": "自他利道德障法故，如經「若縱恚心則自妨",
    "T26n1529_001:0287a05": "道失功德利」故。顯示功德智慧二種心行淨",
    "T26n1529_001:0287a06": "故，挍量勝諸眷屬行故，如經「忍之為德，持戒",
    "T26n1529_001:0287a07": "苦行所不能及」故。於中行者三昧功德苦對",
    "T26n1529_001:0287a08": "治故，三種業清淨。及挍量勝相，示行安苦",
    "T26n1529_001:0287a09": "道應知。次說真如觀清淨，顯示安樂道故，成",
    "T26n1529_001:0287a10": "就觀智大人力故，如經「能行忍者乃可名為",
    "T26n1529_001:0287a11": "有力大人」故。又顯示不入丈夫力成就者，無",
    "T26n1529_001:0287a12": "智慧觀故，依相違顯勝應知，如經「若其不能",
    "T26n1529_001:0287a13": "歡喜忍受乃至智慧人也」故。是中不歡喜者，",
    "T26n1529_001:0287a14": "無信入觀故。惡罵之毒者，示無生法門相中",
    "T26n1529_001:0287a15": "不如法受故。甘露者，示無生法自體相相",
    "T26n1529_001:0287a16": "似法故。於中道者，示智慧自體故。復說過患",
    "T26n1529_001:0287a17": "事常護故，如經「所以者何」如是等故。於中諸",
    "T26n1529_001:0287a18": "善法者，自利智慧相故。好名聞者，利他善法",
    "T26n1529_001:0287a19": "名稱功德故。人不喜見者，自他世無可樂果",
    "T26n1529_001:0287a20": "報故。於中防護有二種。何等為二？一者護自",
    "T26n1529_001:0287a21": "善法如防火，相似法故；二者護利他功德防",
    "T26n1529_001:0287a22": "護賊，相似法故。復示世間功德違順法中",
    "T26n1529_001:0287a23": "有受用故，未畢竟相違故，如經「白衣受欲，非",
    "T26n1529_001:0287a24": "行道人，無法自制瞋猶可恕」故。於中無法者，",
    "T26n1529_001:0287a25": "無白淨法對治故。次示出世間道，於世間受",
    "T26n1529_001:0287a26": "用二法中一向相違故，如經「出家行道無欲",
    "T26n1529_001:0287a27": "之人而懷瞋恚，甚不可也」故。餘者顯示道分",
    "T26n1529_001:0287a28": "中不應有，相似法故，如經「譬如清冷雲中霹",
    "T26n1529_001:0287a29": "靂起火，非所應也」故。次說第二煩惱障對治",
    "T26n1529_001:0287b01": "道。",
    "T26n1529_001:0287b02": "經曰：汝等比丘！當自摩頭，已捨飾好著壞色",
    "T26n1529_001:0287b03": "衣、執持應器以乞自活，自見如是，若起憍慢",
    "T26n1529_001:0287b04": "當疾滅之。增長憍慢尚非世俗白衣所宜，何",
    "T26n1529_001:0287b05": "況出家入道之人為解脫故，自降其身而行",
    "T26n1529_001:0287b06": "乞也。",
    "T26n1529_001:0287b07": "論曰：第二煩惱障對治道者，示現自無尊勝",
    "T26n1529_001:0287b08": "心成就，輕賤身心行故、遠離貢高煩惱故。於",
    "T26n1529_001:0287b09": "中有七句行遠離：一者於上上尊勝處，最先",
    "T26n1529_001:0287b10": "折伏故，常應自知故，如經「汝等比丘當自摩",
    "T26n1529_001:0287b11": "頭」故。二者於餘處莊嚴不受用故，如經「已捨",
    "T26n1529_001:0287b12": "飾好」故。三者於衣服處對治為好故，如經",
    "T26n1529_001:0287b13": "「著壞色衣」故。四者自己受用具常自持故，如",
    "T26n1529_001:0287b14": "經「執持應器」故。五者於內外受用事，不作餘",
    "T26n1529_001:0287b15": "生過方便故及自調伏故，如經「以乞自活」故。",
    "T26n1529_001:0287b16": "六者智慧成就常自觀察故，如經「自見如是」",
    "T26n1529_001:0287b17": "故。七者對治成就遠離微起故，如經「若起憍",
    "T26n1529_001:0287b18": "慢當疾滅之」故。餘者明何義故，示現挍量？自",
    "T26n1529_001:0287b19": "降伏者，不應起憍慢故，障礙先後際功德故，",
    "T26n1529_001:0287b20": "如經「增長憍慢尚非世俗」如是等故。次說第",
    "T26n1529_001:0287b21": "三障對治。",
    "T26n1529_001:0287b22": "經曰：汝等比丘！諂曲之心與道相違，是故宜",
    "T26n1529_001:0287b23": "應質直其心。當知諂曲但為欺誑，入道之人",
    "T26n1529_001:0287b24": "則無是處。是故汝等宜當端心，以質直為本。",
    "T26n1529_001:0287b25": "論曰：第三障對治者，示現根本直心，遠離諂",
    "T26n1529_001:0287b26": "曲煩惱障故，於口意中自違違彼故，如經「汝",
    "T26n1529_001:0287b27": "等比丘！諂曲之心與道相違」故。復示違道障",
    "T26n1529_001:0287b28": "對治故，如經「是故宜應質直其心」故。又復相",
    "T26n1529_001:0287b29": "違法，道分時中不應有故，如經「當知諂曲但",
    "T26n1529_001:0287c01": "為欺誑，入道之人則無是處」故。是中欺誑者，",
    "T26n1529_001:0287c02": "心口俱時不實用故。餘者示現直心，是道心",
    "T26n1529_001:0287c03": "本故，如經「是故汝等宜當端心以質直為本」",
    "T26n1529_001:0287c04": "故。已說修集世間功德分，次說修集出世間",
    "T26n1529_001:0287c05": "大人功德分。大人功德分有八種，一切大人",
    "T26n1529_001:0287c06": "常用此以自覺察故，長養成就方便畢竟故。",
    "T26n1529_001:0287c07": "經曰：汝等比丘！當知多欲之人，多求利故苦",
    "T26n1529_001:0287c08": "惱亦多；少欲之人無求無欲則無此患。直爾",
    "T26n1529_001:0287c09": "少欲尚應修集，何況少欲能生諸功德。少欲",
    "T26n1529_001:0287c10": "之人則無諂曲以求人意，亦復不為諸根所",
    "T26n1529_001:0287c11": "牽。行少欲者心則坦然無所憂畏，觸事有餘",
    "T26n1529_001:0287c12": "常無不足。有少欲者則有涅槃。是名少欲。",
    "T26n1529_001:0287c13": "論曰：是中第一大人，成就無求功德，知覺多",
    "T26n1529_001:0287c14": "欲過故。於中說所知覺有五種相：一者知覺",
    "T26n1529_001:0287c15": "障相，謂煩惱業苦三種障故，如經「汝等比丘！",
    "T26n1529_001:0287c16": "當知多欲之人多求利故苦惱亦多」故，此示",
    "T26n1529_001:0287c17": "迴轉不息故。二者知覺治相成就，遠離三種",
    "T26n1529_001:0287c18": "妄想故，如經「少欲之人無求無欲則無此患」",
    "T26n1529_001:0287c19": "故。三者知覺因果集起相，成就無量行故，如",
    "T26n1529_001:0287c20": "經「直爾少欲尚應修集，何況少欲能生諸功德」",
    "T26n1529_001:0287c21": "故。四者知覺無諸障畢竟相，三障畢竟故，如",
    "T26n1529_001:0287c22": "經「少欲之人則無諂曲以求人意，亦復不為",
    "T26n1529_001:0287c23": "諸根所牽」故。五者知覺果成就相，般若等三",
    "T26n1529_001:0287c24": "種功德果成就故，如經「行少欲者心則坦然",
    "T26n1529_001:0287c25": "無所憂畏，觸事有餘常無不足，有少欲者則有",
    "T26n1529_001:0287c26": "涅槃，是名少欲」故。復次說第二大人知覺功",
    "T26n1529_001:0287c27": "德。",
    "T26n1529_001:0287c28": "經曰：汝等比丘！若欲脫諸苦惱，當觀知足，",
    "T26n1529_001:0287c29": "知足之法即是富樂安隱之處。知足之人，雖",
    "T26n1529_001:0288a01": "臥地上猶為安樂；不知足者，雖處天堂亦",
    "T26n1529_001:0288a02": "不稱意。不知足者雖富而貧，知足之人雖貧",
    "T26n1529_001:0288a03": "而富。不知足者常為五欲所牽，為知足者之",
    "T26n1529_001:0288a04": "所憐愍。是名知足。",
    "T26n1529_001:0288a05": "論曰：第二大人知覺功德者，成就知足行故，",
    "T26n1529_001:0288a06": "對治苦因果故，如經「汝等比丘！若欲脫諸苦",
    "T26n1529_001:0288a07": "惱當觀知足」故。是中惱者，示現煩惱過從苦",
    "T26n1529_001:0288a08": "生故。復說清淨因果成就治法故，如經「知足",
    "T26n1529_001:0288a09": "之法即是富樂安隱之處」故。若如是者，二種",
    "T26n1529_001:0288a10": "知覺云何差別？此中示現初知覺者，遠離他",
    "T26n1529_001:0288a11": "境界事故；知足者，於自事中遠離故。復次有",
    "T26n1529_001:0288a12": "三種差別，示現知足不知足故。一者於何等",
    "T26n1529_001:0288a13": "何等處受用差別故；二者於何等何等事受",
    "T26n1529_001:0288a14": "用差別故；三者於何等何等法中無自利有",
    "T26n1529_001:0288a15": "自他利差別故。如經「知足之人，雖臥地上」如",
    "T26n1529_001:0288a16": "是等，如經應知。次說第三大人遠離功德。",
    "T26n1529_001:0288a17": "經曰：汝等比丘！若求寂靜無為安樂，當離憒",
    "T26n1529_001:0288a18": "鬧獨處閑居。靜處之人，帝釋諸天所共敬重，",
    "T26n1529_001:0288a19": "是故當捨己眾他眾，空閑獨處思滅苦本。若",
    "T26n1529_001:0288a20": "樂眾者則受眾惱。譬如大樹眾鳥集之，則有",
    "T26n1529_001:0288a21": "枯折之患。世間縛著沒於眾苦，如老象溺泥",
    "T26n1529_001:0288a22": "不能自出。是為遠離。",
    "T26n1529_001:0288a23": "論曰：第三大人遠離功德，於中三門攝義應",
    "T26n1529_001:0288a24": "知。一者自性遠離門，體出故；二者修習遠離",
    "T26n1529_001:0288a25": "門，方便出故；三者受用諸見門，常縛故。自",
    "T26n1529_001:0288a26": "性遠離門者，示現四種對治：一者我相執著",
    "T26n1529_001:0288a27": "障，此障對治，如經「汝等比丘！若求寂靜無為",
    "T26n1529_001:0288a28": "安樂」故。於中寂靜者，示法無我空故。無為",
    "T26n1529_001:0288a29": "者，無相空故。安樂者，無取捨願空故。二者",
    "T26n1529_001:0288b01": "我所障，五眾亂起無次第故，此障對治，如經",
    "T26n1529_001:0288b02": "「當離憒鬧」故。三者彼二無相障，此障對治，如",
    "T26n1529_001:0288b03": "經「獨處閑居」故。四者無為首功德障，以其天",
    "T26n1529_001:0288b04": "可重法故，此障對治，如經「靜處之人，帝釋諸",
    "T26n1529_001:0288b05": "天所共敬重」故。修習遠離門者，遠離我我",
    "T26n1529_001:0288b06": "所不復集生故，如經「是故當捨己眾他眾」故。",
    "T26n1529_001:0288b07": "方便慧成就，如法如住故，如經「空閑獨處」故。",
    "T26n1529_001:0288b08": "善擇智成就，遠離起因故，如經「思滅苦本」故。",
    "T26n1529_001:0288b09": "受用諸見門者，樂集我我所生起自他心境",
    "T26n1529_001:0288b10": "相惱故，如經「若樂眾者則受眾惱」故。諸見集",
    "T26n1529_001:0288b11": "生，生已自害，大樹相似法故，如經「譬如大樹",
    "T26n1529_001:0288b12": "眾鳥集之，則有枯折之患」故。復示無出離相",
    "T26n1529_001:0288b13": "煩惱業染生故，老象溺泥相似法故，如經「世",
    "T26n1529_001:0288b14": "間縛著沒於眾苦，如老象溺泥不能自，出是為",
    "T26n1529_001:0288b15": "遠離」故。次說第四大人不疲惓功德。",
    "T26n1529_001:0288b16": "經曰：汝等比丘！若勤精進則事無難者，是故",
    "T26n1529_001:0288b17": "汝等當勤精進，譬如小水常流則能穿石。若",
    "T26n1529_001:0288b18": "行者之心數數懈廢，譬如鑽火未熱而息，雖",
    "T26n1529_001:0288b19": "欲得火火難可得。是名精進。",
    "T26n1529_001:0288b20": "論曰：是中不疲惓者，示現不同外道精進故，",
    "T26n1529_001:0288b21": "於一切法一切行善趣故，成就不退轉故，如",
    "T26n1529_001:0288b22": "經「汝等比丘！若勤精進則事無難者」故。以能成",
    "T26n1529_001:0288b23": "就不退，須修習長養故，如經「是故汝等當勤",
    "T26n1529_001:0288b24": "精進」故。復以譬喻顯示不休息，精進成就有",
    "T26n1529_001:0288b25": "力故，如經「譬如小水常流則能穿石」故。次說",
    "T26n1529_001:0288b26": "懈怠過，不能常精進念處退失，不成就心慧",
    "T26n1529_001:0288b27": "故，依譬喻顯示應知，如經「若行者之心數數",
    "T26n1529_001:0288b28": "懈廢」如是等故。次說第五大人不忘念功德。",
    "T26n1529_001:0288b29": "經曰：汝等比丘！求善知識、求善護助，無如不",
    "T26n1529_001:0288c01": "忘念者。若有不忘念者，諸煩惱賊則不能入。",
    "T26n1529_001:0288c02": "是故汝等常當攝念在心，若失念者則失諸",
    "T26n1529_001:0288c03": "功德；若念力堅強，雖入五欲賊中不為所害。",
    "T26n1529_001:0288c04": "譬如著鎧入陣則無所畏。是名不忘念。",
    "T26n1529_001:0288c05": "論曰：第五大人不忘念功德者，示現是一切",
    "T26n1529_001:0288c06": "行上首故，能破無始重怨故。於中一切行者，",
    "T26n1529_001:0288c07": "略說三種：一者求聞法行，如經「汝等比丘求",
    "T26n1529_001:0288c08": "善知識」故。二者內善思惟行，如經「求善護」故。",
    "T26n1529_001:0288c09": "三者求如法修行，如經「求善助」故。復示此等",
    "T26n1529_001:0288c10": "行中為首為勝故，如經「無如不忘念者」故。能",
    "T26n1529_001:0288c11": "遮無始重怨，不害三種善根故，如經「若有不",
    "T26n1529_001:0288c12": "忘念者，諸煩惱賊則不能入」故。煩惱者，示心",
    "T26n1529_001:0288c13": "相中惑亂故，賊者從外集生過故。復示勸修",
    "T26n1529_001:0288c14": "令初後念成就，示現遮無始終心故，如經",
    "T26n1529_001:0288c15": "「是故汝等常當攝念在心」故。無始終故，失念",
    "T26n1529_001:0288c16": "成就多過故，如經「若失念者則失諸功德」故。",
    "T26n1529_001:0288c17": "又成就多功德，隨順世間門集諸行故，如經",
    "T26n1529_001:0288c18": "「若念力堅強，雖入五欲賊中不為所害」故。念",
    "T26n1529_001:0288c19": "力強故，勇健無畏，入陣相似法故，如經「譬如",
    "T26n1529_001:0288c20": "著鎧入陣則無所畏，是名不忘念」故。次說第",
    "T26n1529_001:0288c21": "六大人禪定功德。",
    "T26n1529_001:0288c22": "經曰：汝等比丘！若攝心者心則在定，心在定",
    "T26n1529_001:0288c23": "故能知世間生滅法相，是故汝等常當精勤",
    "T26n1529_001:0288c24": "修集諸定。若得定者心則不散。譬如惜水之",
    "T26n1529_001:0288c25": "家善治堤塘。行者為智慧水故，善修禪定令",
    "T26n1529_001:0288c26": "不漏失。是名為定。",
    "T26n1529_001:0288c27": "論曰：大人禪定功德者，謂八種禪定等，因攝",
    "T26n1529_001:0288c28": "念生故，如經「汝等比丘！若攝心者心則在定」",
    "T26n1529_001:0288c29": "故。云何攝心能生禪定？示現攝遍所行處，心",
    "T26n1529_001:0289a01": "行對治緣故。次及中軟取事，心行對治緣故。",
    "T26n1529_001:0289a02": "此三種緣處對治成時，則近禪定故。禪定成",
    "T26n1529_001:0289a03": "就，有方便果用故，如經「心在定故能知世間",
    "T26n1529_001:0289a04": "生滅法相」故。又懈怠無修集，方便障故，如經",
    "T26n1529_001:0289a05": "「是故汝等常當精勤修集諸定」故。是中懈怠",
    "T26n1529_001:0289a06": "有三種：一者不安隱懈怠；二者無味懈怠；三",
    "T26n1529_001:0289a07": "者不知恐怖懈怠。云何修集一一對治？示現",
    "T26n1529_001:0289a08": "精進修集節量食臥及調阿那波那故。精勤",
    "T26n1529_001:0289a09": "修集覺知諸定，有通慧功德及盡苦原故，大",
    "T26n1529_001:0289a10": "希有事故。精進修集觀察生老病死苦及四",
    "T26n1529_001:0289a11": "惡趣苦，我未能離故，是三障對治故。復修",
    "T26n1529_001:0289a12": "習功德成就，無所對治故，如經「若得定者心",
    "T26n1529_001:0289a13": "則不散」故。又以譬喻示善修功德，上上增長",
    "T26n1529_001:0289a14": "故，如經應知。次說第七大人智慧功德。",
    "T26n1529_001:0289a15": "經曰：汝等比丘！若有智慧則無貪著，常自省",
    "T26n1529_001:0289a16": "察不令有失，是則於我法中能得解脫。若不",
    "T26n1529_001:0289a17": "爾者，既非道人又非白衣，無所名也。實智慧",
    "T26n1529_001:0289a18": "者，則是度老病死海堅牢船也，亦是無明黑",
    "T26n1529_001:0289a19": "暗大明燈也，一切病者之良藥也，伐煩惱樹",
    "T26n1529_001:0289a20": "之利斧也。是故汝等當以聞思修慧而自增",
    "T26n1529_001:0289a21": "益。若人有智慧之照，雖是肉眼而是明見之",
    "T26n1529_001:0289a22": "人也。是為智慧。",
    "T26n1529_001:0289a23": "論曰：是中智慧功德者，於真實義處障及世",
    "T26n1529_001:0289a24": "間事處障能遠離故，如經「汝等比丘！若有智",
    "T26n1529_001:0289a25": "慧則無貪著」故。於一切時常修心慧故，以其",
    "T26n1529_001:0289a26": "難得故，如經「常自省察不令有失」故。復示難",
    "T26n1529_001:0289a27": "得能得，於第一義處遠離故，如經「是則於我",
    "T26n1529_001:0289a28": "法中能得解脫」故。復示非自性慧不入出世",
    "T26n1529_001:0289a29": "及世間中故，非施設故，如經「若不爾者，既非",
    "T26n1529_001:0289b01": "道人又非白衣，無所名也」故。又以四種譬喻，",
    "T26n1529_001:0289b02": "顯示四種功德。聞思修證故，如經應知。言實",
    "T26n1529_001:0289b03": "智慧者，示實能對治故。於四種功德中，第四",
    "T26n1529_001:0289b04": "功德自利益最勝義故。又四種修學功德，於",
    "T26n1529_001:0289b05": "分內處而有覺照故，如經「若人有智慧之照，",
    "T26n1529_001:0289b06": "雖是肉眼而是明見人也，是為智慧」故。已說",
    "T26n1529_001:0289b07": "長養方便功德，次說大人成就畢竟功德。",
    "T26n1529_001:0289b08": "經曰：汝等比丘！若種種戲論其心則亂，雖復",
    "T26n1529_001:0289b09": "出家猶未得脫。是故比丘！當急捨離亂心戲",
    "T26n1529_001:0289b10": "論。若汝欲得寂滅樂者，唯當速滅戲論之患。",
    "T26n1529_001:0289b11": "是名不戲論。",
    "T26n1529_001:0289b12": "論曰：大人成就畢竟功德者，示現自性遠離",
    "T26n1529_001:0289b13": "非對治法故，四種差別智障法分別可分別",
    "T26n1529_001:0289b14": "故，如經「汝等比丘！若種種戲論其心則亂」故。",
    "T26n1529_001:0289b15": "修道智非自性故，如經「雖復出家，猶未得脫」",
    "T26n1529_001:0289b16": "故。餘者二句勸修遠離，成就無戲論故。一者",
    "T26n1529_001:0289b17": "有對相遠離，有彼彼功德相故，如經「是故比",
    "T26n1529_001:0289b18": "丘！當急捨離亂心戲論」故。二者無對相遠離，",
    "T26n1529_001:0289b19": "無彼彼功德相故，如經「若汝欲得寂滅樂者，",
    "T26n1529_001:0289b20": "唯當速滅戲論之患」故。示現行成就體性異",
    "T26n1529_001:0289b21": "故，如經「是名不戲論」故。已說成就出世間大",
    "T26n1529_001:0289b22": "人功德分，次說顯示畢竟甚深功德分。",
    "T26n1529_001:0289b23": "經曰：汝等比丘！於諸功德常當一心，捨諸放",
    "T26n1529_001:0289b24": "逸如離怨賊。大悲世尊所欲利益皆已究竟，",
    "T26n1529_001:0289b25": "汝等但當勤而行之。若於山間若空澤中、若",
    "T26n1529_001:0289b26": "在樹下閑處靜室，念所受法勿令忘失，常當",
    "T26n1529_001:0289b27": "自勉精進修之，無為空死後致有悔。我如良",
    "T26n1529_001:0289b28": "醫知病說藥，服與不服，非醫咎也。又如善導",
    "T26n1529_001:0289b29": "導人善道，聞之不行，非導過也。",
    "T26n1529_001:0289c01": "論曰：顯示畢竟甚深功德者，有二種畢竟，顯",
    "T26n1529_001:0289c02": "示二種甚深功德故。一者如來分別說法畢",
    "T26n1529_001:0289c03": "竟功德，顯示非分別說法甚深功德常說故。",
    "T26n1529_001:0289c04": "二者修行菩薩修世間功德畢竟，顯示餘者",
    "T26n1529_001:0289c05": "甚深功德常修故。此二種修行功德如上，一",
    "T26n1529_001:0289c06": "一種中各修二種功德應知。是中常修功德",
    "T26n1529_001:0289c07": "者，第一義心修故，如經「汝等比丘！於諸功德",
    "T26n1529_001:0289c08": "常當一心」故。遠離一心相似相違行如怨故，",
    "T26n1529_001:0289c09": "如經「捨諸放逸如離怨賊」故。無限齊大悲常",
    "T26n1529_001:0289c10": "利益限齊畢竟故，如經「大悲世尊所欲利益",
    "T26n1529_001:0289c11": "皆已究竟」故。次復廣說常修功德，有七種修",
    "T26n1529_001:0289c12": "相：一者云何修？示現常勤行故，如經「汝等",
    "T26n1529_001:0289c13": "但當勤而行之」故。二者於何處修？示無事處",
    "T26n1529_001:0289c14": "故，如經「若於山間若空澤中，若在樹下閑處",
    "T26n1529_001:0289c15": "靜室」故。三者何所修？示修真實無二念法故，",
    "T26n1529_001:0289c16": "如經「念所受法」故。四者何故修？修令現前故，",
    "T26n1529_001:0289c17": "如經「勿令忘失」故。五者以何方便修？如經「常",
    "T26n1529_001:0289c18": "當自勉精進修之」故。六者於相似法處蘇息，",
    "T26n1529_001:0289c19": "遠離上上心故，如經「無為空死」故。七者於晚",
    "T26n1529_001:0289c20": "時自知有餘悔不及事故，如經「後致有悔」故。",
    "T26n1529_001:0289c21": "次廣說如來分別說法功德畢竟，示現二種",
    "T26n1529_001:0289c22": "畢竟相：一者說化法畢竟相應無餘故，如經",
    "T26n1529_001:0289c23": "「我如良醫知病說藥，服與不服，非醫咎也」故。",
    "T26n1529_001:0289c24": "二者與念畢竟度法相應無餘故，如經「又如",
    "T26n1529_001:0289c25": "善導導人善道，聞之不行，非導過也」故。是中",
    "T26n1529_001:0289c26": "服與不服等，示現如來於二種畢竟中無過",
    "T26n1529_001:0289c27": "失故，不負眾生世間法故。次說顯示入證決",
    "T26n1529_001:0289c28": "定分。",
    "T26n1529_001:0289c29": "經曰：汝等若於苦等四諦有所疑者，可疾問",
    "T26n1529_001:0290a01": "之，無得懷疑不求決也。爾時世尊如是三唱，",
    "T26n1529_001:0290a02": "人無問者。所以者何？眾無疑故。時阿㝹樓",
    "T26n1529_001:0290a03": "馱觀察眾心而白佛言：世尊！月可令熱、日可",
    "T26n1529_001:0290a04": "令冷，佛說四諦不可令異。佛說苦諦實苦不",
    "T26n1529_001:0290a05": "可令樂；集真是因更無異因；苦若滅者即是",
    "T26n1529_001:0290a06": "因滅，因滅故果滅；滅苦之道實是真道更無",
    "T26n1529_001:0290a07": "餘道。世尊！是諸比丘於四諦中決定無疑。",
    "T26n1529_001:0290a08": "論曰：入證決定者，示現於所證法中成就決",
    "T26n1529_001:0290a09": "定無所疑故。是中有三門攝義，示現決定無",
    "T26n1529_001:0290a10": "疑：一者方便顯發門；二者滿足成就門；三者",
    "T26n1529_001:0290a11": "分別說門。方便顯發門者，示現於諸實法處",
    "T26n1529_001:0290a12": "顯發故，以彼法是修行者當觀察及依之起",
    "T26n1529_001:0290a13": "行故，如經「汝等若於苦等四諦」故。於四諦中",
    "T26n1529_001:0290a14": "有作無作法，示現有疑無疑分齊故，如經「有",
    "T26n1529_001:0290a15": "所疑者可疾問之，無得懷疑不求決也」故。疾",
    "T26n1529_001:0290a16": "問者，示二種將畢竟故，如向已說二種畢竟",
    "T26n1529_001:0290a17": "事故。無得懷疑者，於見無作諦處及修行",
    "T26n1529_001:0290a18": "有作諦處，彼二相違處皆不得疑故。滿足成",
    "T26n1529_001:0290a19": "就門者，有三種示現：一者示現法輪滿足成",
    "T26n1529_001:0290a20": "就三轉實法故，如經「爾時世尊如是三唱」故。",
    "T26n1529_001:0290a21": "二者示現證法滿足成就，如經「人無問者」故。",
    "T26n1529_001:0290a22": "三者示現斷功德滿足成就，如經「所以者何？",
    "T26n1529_001:0290a23": "眾無疑故」。分別說門者，示現彼眾上首知大",
    "T26n1529_001:0290a24": "眾心行成就決定，復了知所證實義故，分別",
    "T26n1529_001:0290a25": "說彼彼事答如來故。如經「時阿㝹樓馱觀察",
    "T26n1529_001:0290a26": "眾心」如是等故。日月冷熱者，示於四諦中違",
    "T26n1529_001:0290a27": "順觀行不可異故。實苦不可令樂者，以佛說",
    "T26n1529_001:0290a28": "故，苦樂各實不變異故。更無異因者，示苦滅",
    "T26n1529_001:0290a29": "各自因故，復示滅道同是自性觀故。決定者，",
    "T26n1529_001:0290b01": "苦樂因果入行決定故。無疑者，無異無餘義",
    "T26n1529_001:0290b02": "故。已說顯示入證決定分，次說分別未入上",
    "T26n1529_001:0290b03": "上證，為斷疑分。",
    "T26n1529_001:0290b04": "經曰：於此眾中所作未辦者，見佛滅度當有",
    "T26n1529_001:0290b05": "悲感。若有初入法者，聞佛所說即皆得度。譬",
    "T26n1529_001:0290b06": "如夜見電光即得見道。若所作已辦、已度苦",
    "T26n1529_001:0290b07": "海者，但作是念：世尊滅度一何疾哉。",
    "T26n1529_001:0290b08": "論曰：分別未入上上證者，有三種分別，顯示",
    "T26n1529_001:0290b09": "未入上上法故。一者於有作諦修分時中未",
    "T26n1529_001:0290b10": "入上上法故，如經「於此眾中所作未辦者，見",
    "T26n1529_001:0290b11": "佛滅度當有悲感」故。二者於無作諦見道時",
    "T26n1529_001:0290b12": "中速決定故，示現不同修分法故，去上上法",
    "T26n1529_001:0290b13": "轉遠故，如經「若有初入法者，聞佛所說即皆",
    "T26n1529_001:0290b14": "得度」故。復以譬喻示現見道速決定義應知，",
    "T26n1529_001:0290b15": "如經「譬如夜見電光即得見道」故。三者於彼",
    "T26n1529_001:0290b16": "二相違無功用無學道中，於上上法界有",
    "T26n1529_001:0290b17": "微細疑故。復有異義，於自地中見佛速滅故。",
    "T26n1529_001:0290b18": "如經「若所作已辦、已度苦海者，但作是念：世尊",
    "T26n1529_001:0290b19": "滅度一何疾哉」故。次說為斷彼彼疑故。",
    "T26n1529_001:0290b20": "經曰：阿㝹樓馱雖說眾中皆悉了達四聖諦",
    "T26n1529_001:0290b21": "義，世尊欲令此諸大眾皆得堅固，以大悲心",
    "T26n1529_001:0290b22": "復為眾說：汝等比丘勿懷悲惱。若我住世一",
    "T26n1529_001:0290b23": "劫會亦當滅，會而不離終不可得。自利利人",
    "T26n1529_001:0290b24": "法皆具足，若我久住更無所益。應可度者，若",
    "T26n1529_001:0290b25": "天上人間皆悉已度；其未度者，皆亦已作得",
    "T26n1529_001:0290b26": "度因緣。自今已後，我諸弟子展轉行之，則是",
    "T26n1529_001:0290b27": "如來法身常在而不滅也。",
    "T26n1529_001:0290b28": "論曰：是中斷疑者，斷彼勝分疑故，於自地",
    "T26n1529_001:0290b29": "中先所成就故，如經「阿㝹樓馱雖說眾中皆",
    "T26n1529_001:0290c01": "悉了達四聖諦義」故。復令上上成就，於彼所",
    "T26n1529_001:0290c02": "得究竟不退故，是如來悲心淳至故，不護上",
    "T26n1529_001:0290c03": "上法故，如經「世尊欲令此諸大眾皆得堅固，",
    "T26n1529_001:0290c04": "以大悲心復為眾說」故。云何說？說有為功",
    "T26n1529_001:0290c05": "德，自他俱滅故。自他者，說聽差別故。如經",
    "T26n1529_001:0290c06": "「汝等比丘勿懷悲惱。若我住世一劫會亦當滅，",
    "T26n1529_001:0290c07": "會而不離終不可得」故。復說法門常住不滅",
    "T26n1529_001:0290c08": "故，如經「自利利人法皆具足」故。又說他利事",
    "T26n1529_001:0290c09": "畢竟，無復所作故，如經「若我久住更無所益」",
    "T26n1529_001:0290c10": "故。又說於彼彼眾中自利事畢竟，無復所作",
    "T26n1529_001:0290c11": "故，如經「應可度者，若天上人間皆悉已度」故。",
    "T26n1529_001:0290c12": "又說未修集者，依不滅法門，能作得度因緣",
    "T26n1529_001:0290c13": "故，如經「其未度者，皆亦已作得度因緣」故。復",
    "T26n1529_001:0290c14": "有異義：於上上法中未得度者，依常住法門",
    "T26n1529_001:0290c15": "度故。又說住持不壞功德，於中有二：一者於",
    "T26n1529_001:0290c16": "因分中住持不壞，常修故、不斷修故，如經「自",
    "T26n1529_001:0290c17": "今已後我諸弟子展轉行之」故。二者於果分",
    "T26n1529_001:0290c18": "中住持不壞，常顯故，如經「則是如來法身常",
    "T26n1529_001:0290c19": "在而不滅也」故。此二種住持不壞功德，示現",
    "T26n1529_001:0290c20": "上上法能斷疑應知。次重說有為功德無常",
    "T26n1529_001:0290c21": "相故。",
    "T26n1529_001:0290c22": "經曰：是故當知世皆無常，會必有離，勿懷憂",
    "T26n1529_001:0290c23": "也，世相如是。當勤精進早求解脫，以智慧",
    "T26n1529_001:0290c24": "明滅諸癡暗。世實危脆無牢強者。我今得滅",
    "T26n1529_001:0290c25": "如除惡病，此是應捨罪惡之物假名為身，沒",
    "T26n1529_001:0290c26": "在老病生死大海。何有智者得除滅之，如殺",
    "T26n1529_001:0290c27": "怨賊而不歡喜？",
    "T26n1529_001:0290c28": "論曰：是中何故重說有為功德無常相者？示",
    "T26n1529_001:0290c29": "現於此處勸修世間生厭離行故，於有為相",
    "T26n1529_001:0291a01": "中得脫故，如經「是故當知世皆無常乃至早",
    "T26n1529_001:0291a02": "求解脫」故。又示無我如實觀成就，能滅我我",
    "T26n1529_001:0291a03": "所見根本故，如經「以智慧明滅諸癡暗」故。陰",
    "T26n1529_001:0291a04": "等諸法實不實故，如經「世實危脆無牢強者」",
    "T26n1529_001:0291a05": "故。又示如來是度世大師為成可患故，如經",
    "T26n1529_001:0291a06": "「我今得滅如除惡病」故。又說異可厭患相唯",
    "T26n1529_001:0291a07": "智能滅故，示現勸修智滅對故，得無對法現",
    "T26n1529_001:0291a08": "前故，如經「此是罪惡之物」如是等故。次說離",
    "T26n1529_001:0291a09": "種種自性清淨無我分。",
    "T26n1529_001:0291a10": "經曰：汝等比丘！常當一心勤求出道。一切世",
    "T26n1529_001:0291a11": "間動不動法，皆是敗壞不安之相。汝等且止，",
    "T26n1529_001:0291a12": "勿得復語。時將欲過，我欲滅度。是我最後之",
    "T26n1529_001:0291a13": "所教誨。",
    "T26n1529_001:0291a14": "論曰：是中種種自性者，於五陰法中作種種",
    "T26n1529_001:0291a15": "見患故，妄想自性障故。此障對治，如經「汝",
    "T26n1529_001:0291a16": "等比丘常當一心」故。復以一心如實慧難可",
    "T26n1529_001:0291a17": "得故，如經「勤求出道」故。又示除如實慧所有",
    "T26n1529_001:0291a18": "相對法悉無常故，示現名相等法應知，如經",
    "T26n1529_001:0291a19": "「一切世間動不動法，皆是敗壞不安之相」故。",
    "T26n1529_001:0291a20": "於中動不動者，謂三界相，靜亂差別故。清淨",
    "T26n1529_001:0291a21": "無我者，示現於甚深寂滅法中寂滅故，如經",
    "T26n1529_001:0291a22": "「汝等且止」如是等故。且止勿語者，勸示三業",
    "T26n1529_001:0291a23": "無動故，是寂滅無我相應器故。最後教誨者，",
    "T26n1529_001:0291a24": "正顯遺教義故。是遺教義，於住持法中勝，以",
    "T26n1529_001:0291a25": "其遺教故。",
    "T26n1529_001:0291a26": "遺教經論"
}