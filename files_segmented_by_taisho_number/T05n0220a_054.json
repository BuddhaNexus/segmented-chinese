{
    "T05n0220a_054:0303c11": "4大般若波羅蜜多經卷第五十四",
    "T05n0220a_054:0303c13": "三藏法師玄奘奉　詔譯",
    "T05n0220a_054:0303c14": "初分辯大乘品第十五之四",
    "T05n0220a_054:0303c15": "「復次，善現！菩薩摩訶薩住第五極難勝地時，",
    "T05n0220a_054:0303c16": "應遠離十法。何等為十？一者、應遠離居家。二",
    "T05n0220a_054:0303c17": "者、應遠離苾芻尼。三者、應遠離家慳。四者、應",
    "T05n0220a_054:0303c18": "遠離眾會忿諍。五者、應遠離自讚毀他。六者、",
    "T05n0220a_054:0303c19": "應遠離十不善業道。七者、應遠離增上慢傲。",
    "T05n0220a_054:0303c20": "八者、應遠離顛倒。九者、應遠離猶豫。十者、應",
    "T05n0220a_054:0303c21": "遠離貪、瞋、癡。善現！菩薩摩訶薩住第五極難",
    "T05n0220a_054:0303c22": "勝地時，應常遠離如是十法。「復次，善現！菩",
    "T05n0220a_054:0303c23": "薩摩訶薩住第六現前地時，應圓滿六法。何",
    "T05n0220a_054:0303c24": "等為六？一者、應圓滿布施波羅蜜多。二者、應",
    "T05n0220a_054:0303c25": "圓滿淨戒波羅蜜多。三者、應圓滿安忍波羅",
    "T05n0220a_054:0303c26": "蜜多。四者、應圓滿精進波羅蜜多。五者、應圓",
    "T05n0220a_054:0303c27": "滿靜慮波羅蜜多。六者、應圓滿般若波羅蜜",
    "T05n0220a_054:0303c28": "多。「復應遠離六法。何等為六？一者、應遠離",
    "T05n0220a_054:0303c29": "聲聞心。二者、應遠離獨覺心。三者、應遠離熱",
    "T05n0220a_054:0304a01": "惱心。四者、見乞者來心不厭慼。五者、捨所有",
    "T05n0220a_054:0304a02": "物無憂悔心。六者、於來求者終不矯誑。「善現！",
    "T05n0220a_054:0304a03": "菩薩摩訶薩住第六現前地時，應圓滿如是",
    "T05n0220a_054:0304a04": "六法，及應遠離如是六法。「復次，善現！菩薩摩",
    "T05n0220a_054:0304a05": "訶薩住第七遠行地時，應遠離二十法。何等",
    "T05n0220a_054:0304a06": "二十？一者、應遠離我執、有情執乃至知者執、",
    "T05n0220a_054:0304a07": "見者執。二者、應遠離斷執。三者、應遠離常執。",
    "T05n0220a_054:0304a08": "四者、應遠離相想。五者、應遠離因等見執。六",
    "T05n0220a_054:0304a09": "者、應遠離名色執。七者、應遠離蘊執。八者、應",
    "T05n0220a_054:0304a10": "遠離處執。九者、應遠離界執。十者、應遠離諦",
    "T05n0220a_054:0304a11": "執。十一者、應遠離緣起執。十二者、應遠離",
    "T05n0220a_054:0304a12": "住著三界執。十三者、應遠離一切法執。十四",
    "T05n0220a_054:0304a13": "者、應遠離於一切法如理、不如理執。十五者、",
    "T05n0220a_054:0304a14": "應遠離依佛見執。十六者、應遠離依法見執。",
    "T05n0220a_054:0304a15": "十七者、應遠離依僧見執。十八者、應遠離依",
    "T05n0220a_054:0304a16": "戒見執。十九者、應遠離怖畏空法。二十者、應",
    "T05n0220a_054:0304a17": "遠離違背空性。「復應圓滿二十法。何等二",
    "T05n0220a_054:0304a18": "十？一者、應圓滿通達空。二者、應圓滿證無相。",
    "T05n0220a_054:0304a19": "三者、應圓滿知無願。四者、應圓滿三輪清淨。",
    "T05n0220a_054:0304a20": "五者、應圓滿悲愍有情，及於有情無所執著。",
    "T05n0220a_054:0304a21": "六者、應圓滿一切法平等見，及於此中無所",
    "T05n0220a_054:0304a22": "執著。七者、應圓滿一切有情平等見，及於此",
    "T05n0220a_054:0304a23": "中無所執著。八者、應圓滿通達真實理趣，及",
    "T05n0220a_054:0304a24": "於此中無所執著。九者、應圓滿無生忍智。十",
    "T05n0220a_054:0304a25": "者、應圓滿說一切法一相理趣。十一者、應圓",
    "T05n0220a_054:0304a26": "滿滅除分別。十二者、應圓滿遠離諸想。十三",
    "T05n0220a_054:0304a27": "者、應圓滿遠離諸見。十四者、應圓滿遠離煩",
    "T05n0220a_054:0304a28": "惱。十五者、應圓滿奢摩他、毘鉢舍那地。十",
    "T05n0220a_054:0304a29": "六者、應圓滿調伏心性。十七者、應圓滿寂靜",
    "T05n0220a_054:0304b01": "心性。十八者、應圓滿無礙智性。十九者、應圓",
    "T05n0220a_054:0304b02": "滿無所愛染。二十者、應圓滿隨心所欲往諸",
    "T05n0220a_054:0304b03": "佛土，於佛眾會自現其身。「善現！菩薩摩訶薩",
    "T05n0220a_054:0304b04": "住第七遠行地時，應遠離如是二十法，及應",
    "T05n0220a_054:0304b05": "圓滿如是二十法。「復次，善現！菩薩摩訶薩住",
    "T05n0220a_054:0304b06": "第八不動地時，應圓滿四法。何等為四？一者、",
    "T05n0220a_054:0304b07": "應圓滿悟入一切有情心行。二者、應圓滿遊",
    "T05n0220a_054:0304b08": "戲諸神通。三者、應圓滿見諸佛土，如其所見",
    "T05n0220a_054:0304b09": "而自嚴淨種種佛土。四者、應圓滿供養承事",
    "T05n0220a_054:0304b10": "諸佛世尊，於如來身如實觀察。善現！菩薩",
    "T05n0220a_054:0304b11": "摩訶薩住第八不動地時，應圓滿如是四法。",
    "T05n0220a_054:0304b12": "「復次，善現！菩薩摩訶薩住第九善慧地時，應",
    "T05n0220a_054:0304b13": "圓滿四法。何等為四？一者、應圓滿知諸有情",
    "T05n0220a_054:0304b14": "根勝劣智。二者、應圓滿嚴淨佛土。三者、應圓",
    "T05n0220a_054:0304b15": "滿如幻等持數入諸定。四者、應圓滿隨諸有",
    "T05n0220a_054:0304b16": "情善根應熟故，入諸有自現化生。善現！菩薩",
    "T05n0220a_054:0304b17": "摩訶薩住第九善慧地時，應圓滿如是四法。",
    "T05n0220a_054:0304b18": "「復次，善現！菩薩摩訶薩住第十法雲地時，應",
    "T05n0220a_054:0304b19": "圓滿十二法。何等十二？一者、應圓滿攝受無",
    "T05n0220a_054:0304b20": "邊處所大願，隨有所願皆令圓滿。二者、應圓",
    "T05n0220a_054:0304b21": "滿隨諸天、龍、藥叉、健達縛、阿素洛、揭路茶、緊捺",
    "T05n0220a_054:0304b22": "洛、莫呼洛伽、人非人等異類音智。三者、應圓",
    "T05n0220a_054:0304b23": "滿無礙辯說智。四者、應圓滿入胎具足。五者、",
    "T05n0220a_054:0304b24": "應圓滿出生具足。六者、應圓滿家族具足。",
    "T05n0220a_054:0304b25": "七者、應圓滿種姓具足。八者、應圓滿眷屬具",
    "T05n0220a_054:0304b26": "足。九者、應圓滿生身具足。十者、應圓滿出家",
    "T05n0220a_054:0304b27": "具足。十一者、應圓滿莊嚴菩提樹具足。十二",
    "T05n0220a_054:0304b28": "者、應圓滿一切功德成辦具足。善現！菩薩摩",
    "T05n0220a_054:0304b29": "訶薩住第十法雲地時，應圓滿如是十二法。",
    "T05n0220a_054:0304c01": "「善現當知！已圓滿第十法雲地菩薩摩訶薩，",
    "T05n0220a_054:0304c02": "與諸如來應言無異。」爾時，具壽善現白佛言：",
    "T05n0220a_054:0304c03": "「世尊！云何菩薩摩訶薩修治淨勝意樂業？」佛",
    "T05n0220a_054:0304c04": "言：「善現！若菩薩摩訶薩以應一切智智心，",
    "T05n0220a_054:0304c05": "修集一切善根，是為菩薩摩訶薩修治淨勝",
    "T05n0220a_054:0304c06": "意樂業。」「世尊！云何菩薩摩訶薩修治一切有",
    "T05n0220a_054:0304c07": "情平等心業？」「善現！若菩薩摩訶薩以應一切",
    "T05n0220a_054:0304c08": "智智心，引發慈、悲、喜、捨四種無量，是為菩薩",
    "T05n0220a_054:0304c09": "摩訶薩修治一切有情平等心業。」「世尊！云何",
    "T05n0220a_054:0304c10": "菩薩摩訶薩修治布施業？」「善現！若菩薩摩訶",
    "T05n0220a_054:0304c11": "薩於一切有情，無所分別而行布施，是為",
    "T05n0220a_054:0304c12": "菩薩摩訶薩修治布施業。」「世尊！云何菩薩摩",
    "T05n0220a_054:0304c13": "訶薩修治親近善友業？」「善現！若菩薩摩訶薩",
    "T05n0220a_054:0304c14": "見諸善友勸化有情，令其修習一切智智，即",
    "T05n0220a_054:0304c15": "便親近恭敬供養、尊重讚歎、諮受正法，晝夜",
    "T05n0220a_054:0304c16": "承奉無懈惓心，是為菩薩摩訶薩修治親近",
    "T05n0220a_054:0304c17": "善友業。「世尊！云何菩薩摩訶薩修治求法業？」",
    "T05n0220a_054:0304c18": "「善現！若菩薩摩訶薩以應一切智智心，勤求",
    "T05n0220a_054:0304c19": "如來無上正法，不墮聲聞、獨覺等地，是為菩",
    "T05n0220a_054:0304c20": "薩摩訶薩修治求法業。」「世尊！云何菩薩摩訶",
    "T05n0220a_054:0304c21": "薩修治常樂出家業？」「善現！若菩薩摩訶薩一",
    "T05n0220a_054:0304c22": "切生處，恒厭居家牢獄喧雜，常欣佛法清淨",
    "T05n0220a_054:0304c23": "出家，無能為礙，是為菩薩摩訶薩修治常樂",
    "T05n0220a_054:0304c24": "出家業。」「世尊！云何菩薩摩訶薩修治愛樂佛",
    "T05n0220a_054:0304c25": "身業？」「善現！若菩薩摩訶薩暫一覩見佛形",
    "T05n0220a_054:0304c26": "像已，乃至證得無上菩提，終不捨於念佛作",
    "T05n0220a_054:0304c27": "意，是為菩薩摩訶薩修治愛樂佛身業。」「世尊！",
    "T05n0220a_054:0304c28": "云何菩薩摩訶薩修治開闡法教業？」「善現！若",
    "T05n0220a_054:0304c29": "菩薩摩訶薩於佛在世及涅槃後，為諸有情",
    "T05n0220a_054:0305a01": "開闡法教，初中後善文義巧妙，純一圓滿",
    "T05n0220a_054:0305a02": "清白梵行，所謂契經、應頌、記別、諷頌、自",
    "T05n0220a_054:0305a03": "說、緣起、譬喻、本事、本生、方廣、希法、論義，",
    "T05n0220a_054:0305a04": "是為菩薩摩訶薩修治開闡法教業。」「世尊！云",
    "T05n0220a_054:0305a05": "何菩薩摩訶薩修治破憍慢業？」「善現！若菩薩",
    "T05n0220a_054:0305a06": "摩訶薩常懷謙敬，伏憍慢心，由此不生下姓",
    "T05n0220a_054:0305a07": "卑族，是為菩薩摩訶薩修治破憍慢業。」「世尊！",
    "T05n0220a_054:0305a08": "云何菩薩摩訶薩修治恒諦語業？」「善現！若菩",
    "T05n0220a_054:0305a09": "薩摩訶薩稱知而說言行相符，是為菩薩摩",
    "T05n0220a_054:0305a10": "訶薩修治恒諦語業。」",
    "T05n0220a_054:0305a11": "「世尊！云何菩薩摩訶薩清淨禁戒？」「善現！若",
    "T05n0220a_054:0305a12": "菩薩摩訶薩不起聲聞、獨覺作意，及餘破戒障",
    "T05n0220a_054:0305a13": "菩提法，是為菩薩摩訶薩清淨禁戒。」「世尊！",
    "T05n0220a_054:0305a14": "云何菩薩摩訶薩知恩報恩？」「善現！若菩薩摩",
    "T05n0220a_054:0305a15": "訶薩行菩薩行時，於得小恩尚不忘報，況大",
    "T05n0220a_054:0305a16": "恩惠而當不酬！是為菩薩摩訶薩知恩報恩。」",
    "T05n0220a_054:0305a17": "「世尊！云何菩薩摩訶薩住安忍力？」「善現！若",
    "T05n0220a_054:0305a18": "菩薩摩訶薩設諸有情來見侵毀，而於彼所",
    "T05n0220a_054:0305a19": "無恚害心，是為菩薩摩訶薩住安忍力。」「世尊！",
    "T05n0220a_054:0305a20": "云何菩薩摩訶薩受勝歡喜？」「善現！若菩薩摩",
    "T05n0220a_054:0305a21": "訶薩所化有情既得成熟，身心適悅受勝歡",
    "T05n0220a_054:0305a22": "喜，是為菩薩摩訶薩受勝歡喜。」「世尊！云何",
    "T05n0220a_054:0305a23": "菩薩摩訶薩不捨有情？」「善現！若菩薩摩訶薩",
    "T05n0220a_054:0305a24": "拔濟有情心恒不捨，是為菩薩摩訶薩不捨",
    "T05n0220a_054:0305a25": "有情。」「世尊！云何菩薩摩訶薩恒起大悲？」「善",
    "T05n0220a_054:0305a26": "現！若菩薩摩訶薩行菩薩行時，作如是念：『我",
    "T05n0220a_054:0305a27": "為饒益一一有情，假使各如無量無數殑伽",
    "T05n0220a_054:0305a28": "沙劫，處大地獄受諸劇苦，或燒、或煮、或斫、或",
    "T05n0220a_054:0305a29": "截、若刺、若懸、若磨、若擣，受如是等無量苦",
    "T05n0220a_054:0305b01": "事，為欲令彼乘於佛乘而般涅槃，如是",
    "T05n0220a_054:0305b02": "一切有情界盡，而大悲心曾無厭倦。』是為菩",
    "T05n0220a_054:0305b03": "薩摩訶薩恒起大悲。」「世尊！云何菩薩摩訶薩",
    "T05n0220a_054:0305b04": "於諸師長以敬信心，諮承供養如事佛想？」「善",
    "T05n0220a_054:0305b05": "現！若菩薩摩訶薩為求無上正等菩提，恭順",
    "T05n0220a_054:0305b06": "師長都無所顧，是為菩薩摩訶薩於諸師長",
    "T05n0220a_054:0305b07": "以敬信心，諮承供養如事佛想。」「世尊！云何菩",
    "T05n0220a_054:0305b08": "薩摩訶薩勤求修習波羅蜜多？」「善現！若菩薩",
    "T05n0220a_054:0305b09": "摩訶薩於諸波羅蜜多，專心求學遠離餘事，",
    "T05n0220a_054:0305b10": "是為菩薩摩訶薩勤求修習波羅蜜多。」",
    "T05n0220a_054:0305b11": "「世尊！云何菩薩摩訶薩勤求多聞常無厭",
    "T05n0220a_054:0305b12": "足，於所聞法不著文字？」「善現！若菩薩摩訶",
    "T05n0220a_054:0305b13": "薩發勤精進，作是念言：『若此佛土、若十方界，",
    "T05n0220a_054:0305b14": "諸佛世尊所說正法，我皆聽習、讀誦、受持，而",
    "T05n0220a_054:0305b15": "於其中不著文字。』是為菩薩摩訶薩勤求多",
    "T05n0220a_054:0305b16": "聞常無厭足，於所聞法不著文字。」「世尊！云",
    "T05n0220a_054:0305b17": "何菩薩摩訶薩以無染心常行法施，雖廣開",
    "T05n0220a_054:0305b18": "化而不自高？」「善現！若菩薩摩訶薩為諸有情",
    "T05n0220a_054:0305b19": "宣說正法，尚不自為持此善根迴向菩提，況",
    "T05n0220a_054:0305b20": "求餘事！雖多化導而不自恃，是為菩薩摩訶",
    "T05n0220a_054:0305b21": "薩以無染心常行法施，雖廣開化而不自高。」",
    "T05n0220a_054:0305b22": "「世尊！云何菩薩摩訶薩為嚴淨土植諸善根，",
    "T05n0220a_054:0305b23": "雖用迴向而不自舉？」「善現！若菩薩摩訶薩勇",
    "T05n0220a_054:0305b24": "猛精進修諸善根，為欲莊嚴諸佛淨國，及為",
    "T05n0220a_054:0305b25": "清淨自他心土，雖為是事而不自高，是為菩",
    "T05n0220a_054:0305b26": "薩摩訶薩為嚴淨土植諸善根，雖用迴向而",
    "T05n0220a_054:0305b27": "不自舉。」「世尊！云何菩薩摩訶薩為化有情，",
    "T05n0220a_054:0305b28": "雖不厭倦無邊生死而不自高？」「善現！若菩薩",
    "T05n0220a_054:0305b29": "摩訶薩為欲成熟一切有情，植諸善根嚴淨",
    "T05n0220a_054:0305c01": "佛土，乃至未滿一切智智，雖受無邊生死勤",
    "T05n0220a_054:0305c02": "苦，而無厭倦亦不自高，是為菩薩摩訶薩為",
    "T05n0220a_054:0305c03": "化有情，雖不厭倦無邊生死而不自高。」「世尊！",
    "T05n0220a_054:0305c04": "云何菩薩摩訶薩雖住慚愧而無所著？」「善現！",
    "T05n0220a_054:0305c05": "若菩薩摩訶薩專求無上正等菩提，於諸聲",
    "T05n0220a_054:0305c06": "聞、獨覺作意具慚愧故終不暫起，而於其中",
    "T05n0220a_054:0305c07": "亦無所著，是為菩薩摩訶薩雖住慚愧而無",
    "T05n0220a_054:0305c08": "所著。」",
    "T05n0220a_054:0305c09": "「世尊！云何菩薩摩訶薩住阿練若常不捨離？」",
    "T05n0220a_054:0305c10": "「善現！若菩薩摩訶薩為求無上正等菩提，超",
    "T05n0220a_054:0305c11": "諸聲聞、獨覺等地故，常不捨阿練若處，是為",
    "T05n0220a_054:0305c12": "菩薩摩訶薩住阿練若常不捨離。」「世尊！云何",
    "T05n0220a_054:0305c13": "菩薩摩訶薩少欲？」「善現！若菩薩摩訶薩尚不",
    "T05n0220a_054:0305c14": "自為求大菩提，況欲世間利譽等事！是為菩",
    "T05n0220a_054:0305c15": "薩摩訶薩少欲。」「世尊！云何菩薩摩訶薩喜足？」",
    "T05n0220a_054:0305c16": "「善現！若菩薩摩訶薩專為證得一切智智故，",
    "T05n0220a_054:0305c17": "於餘事而無所著，是為菩薩摩訶薩喜足。」「世",
    "T05n0220a_054:0305c18": "尊！云何菩薩摩訶薩常不捨離杜多功德？」「善",
    "T05n0220a_054:0305c19": "現！若菩薩摩訶薩常於深法起諦察忍，是為",
    "T05n0220a_054:0305c20": "菩薩摩訶薩常不捨離杜多功德。」「世尊！云何",
    "T05n0220a_054:0305c21": "菩薩摩訶薩於諸學處未曾棄捨？」「善現！若菩",
    "T05n0220a_054:0305c22": "薩摩訶薩於所學戒堅守不移，而於其中能",
    "T05n0220a_054:0305c23": "不取相，是為菩薩摩訶薩於諸學處未曾棄",
    "T05n0220a_054:0305c24": "捨。」「世尊！云何菩薩摩訶薩於諸欲樂深生厭",
    "T05n0220a_054:0305c25": "離？」「善現！若菩薩摩訶薩於妙欲樂不起欲",
    "T05n0220a_054:0305c26": "心，是為菩薩摩訶薩於諸欲樂深生厭離。」",
    "T05n0220a_054:0305c27": "「世尊！云何菩薩摩訶薩常能發起寂滅俱心？」",
    "T05n0220a_054:0305c28": "「善現！若菩薩摩訶薩達一切法曾無起作，是",
    "T05n0220a_054:0305c29": "為菩薩摩訶薩常能發起寂滅俱心。」「世尊！云",
    "T05n0220a_054:0306a01": "何菩薩摩訶薩捨諸所有？」「善現！若菩薩摩訶",
    "T05n0220a_054:0306a02": "薩於內外法曾無所取，是為菩薩摩訶薩捨",
    "T05n0220a_054:0306a03": "諸所有。」「世尊！云何菩薩摩訶薩心不滯沒？」",
    "T05n0220a_054:0306a04": "「善現！若菩薩摩訶薩於諸識住未甞起心，",
    "T05n0220a_054:0306a05": "是為菩薩摩訶薩心不滯沒。」「世尊！云何菩薩",
    "T05n0220a_054:0306a06": "摩訶薩於諸所有無所顧戀？」「善現！若菩薩摩",
    "T05n0220a_054:0306a07": "訶薩於一切物無所思惟，是為菩薩摩訶薩",
    "T05n0220a_054:0306a08": "於諸所有無所顧戀。」",
    "T05n0220a_054:0306a09": "「世尊！云何菩薩摩訶薩應遠離居家？」「善現！",
    "T05n0220a_054:0306a10": "若菩薩摩訶薩志性好遊諸佛國土，隨所生",
    "T05n0220a_054:0306a11": "處常樂出家，剃髮去鬚執持應器，被三法服",
    "T05n0220a_054:0306a12": "現作沙門，是為菩薩摩訶薩應遠離居家。」「世",
    "T05n0220a_054:0306a13": "尊！云何菩薩摩訶薩應遠離苾芻尼？」「善現！若",
    "T05n0220a_054:0306a14": "菩薩摩訶薩常應遠離諸苾芻尼，不與共居",
    "T05n0220a_054:0306a15": "如彈指頃，亦復於彼不起異心，是為菩薩摩",
    "T05n0220a_054:0306a16": "訶薩應遠離苾芻尼。」「世尊！云何菩薩摩訶薩",
    "T05n0220a_054:0306a17": "應遠離家慳？」「善現！若菩薩摩訶薩作是思惟：",
    "T05n0220a_054:0306a18": "『我應長夜利益安樂一切有情，今此有情自",
    "T05n0220a_054:0306a19": "由福力感得如是勝施主家，故我於中不應",
    "T05n0220a_054:0306a20": "慳嫉。』是為菩薩摩訶薩應遠離家慳。」「世尊！云",
    "T05n0220a_054:0306a21": "何菩薩摩訶薩應遠離眾會忿諍？」「善現！若菩",
    "T05n0220a_054:0306a22": "薩摩訶薩作是思惟：『若處眾會其中或有聲",
    "T05n0220a_054:0306a23": "聞、獨覺，或說彼乘相應法要，令我退失大菩",
    "T05n0220a_054:0306a24": "提心，是故定應遠離眾會。』復作是念：『諸忿諍",
    "T05n0220a_054:0306a25": "者能使有情發起瞋害，造作種種惡不善業，",
    "T05n0220a_054:0306a26": "尚違善趣況大菩提！是故定應遠離忿諍。』是",
    "T05n0220a_054:0306a27": "為菩薩摩訶薩應遠離眾會忿諍。」「世尊！云何",
    "T05n0220a_054:0306a28": "菩薩摩訶薩應遠離自讚毀他？」「善現！若菩薩",
    "T05n0220a_054:0306a29": "摩訶薩於內外法都無所見，故應遠離自讚",
    "T05n0220a_054:0306b01": "毀他，是為菩薩摩訶薩應遠離自讚毀他。」「世",
    "T05n0220a_054:0306b02": "尊！云何菩薩摩訶薩應遠離十不善業道？」「善",
    "T05n0220a_054:0306b03": "現！若菩薩摩訶薩作是思惟：『此十惡法尚礙",
    "T05n0220a_054:0306b04": "善趣二乘聖道，況大菩提！故應遠離。』是為菩",
    "T05n0220a_054:0306b05": "薩摩訶薩應遠離十不善業道。」「世尊！云何菩",
    "T05n0220a_054:0306b06": "薩摩訶薩應遠離增上慢傲？」「善現！若菩薩摩",
    "T05n0220a_054:0306b07": "訶薩不見有法可起慢傲，是為菩薩摩訶薩",
    "T05n0220a_054:0306b08": "應遠離增上慢傲。」「世尊！云何菩薩摩訶薩應",
    "T05n0220a_054:0306b09": "遠離顛倒？」「善現！若菩薩摩訶薩觀顛倒事都",
    "T05n0220a_054:0306b10": "不可得，是為菩薩摩訶薩應遠離顛倒。」「世",
    "T05n0220a_054:0306b11": "尊！云何菩薩摩訶薩應遠離猶豫？」「善現！若菩",
    "T05n0220a_054:0306b12": "薩摩訶薩觀猶豫事都不可得，是為菩薩摩",
    "T05n0220a_054:0306b13": "訶薩應遠離猶豫。」「世尊！云何菩薩摩訶薩應",
    "T05n0220a_054:0306b14": "遠離貪、瞋、癡？」「善現！若菩薩摩訶薩都不見有",
    "T05n0220a_054:0306b15": "貪、瞋、癡事，是為菩薩摩訶薩應遠離貪、瞋、癡。」",
    "T05n0220a_054:0306b16": "「世尊！云何菩薩摩訶薩應圓滿六波羅蜜多？」",
    "T05n0220a_054:0306b17": "「善現！若菩薩摩訶薩圓滿六種波羅蜜多，超",
    "T05n0220a_054:0306b18": "諸聲聞及獨覺地。又住此六波羅蜜多，佛及",
    "T05n0220a_054:0306b19": "二乘能度五種所知海岸。何等為五？一者、過",
    "T05n0220a_054:0306b20": "去。二者、未來。三者、現在。四者、無為。五者、不",
    "T05n0220a_054:0306b21": "可說。是為菩薩摩訶薩應圓滿六波羅蜜多。」",
    "T05n0220a_054:0306b22": "「世尊！云何菩薩摩訶薩應遠離聲聞心？」「善",
    "T05n0220a_054:0306b23": "現！若菩薩摩訶薩作如是念：『諸聲聞心非證",
    "T05n0220a_054:0306b24": "無上大菩提道故應遠離。』是為菩薩摩訶薩",
    "T05n0220a_054:0306b25": "應遠離聲聞心。」「世尊！云何菩薩摩訶薩應遠",
    "T05n0220a_054:0306b26": "離獨覺心？」「善現！若菩薩摩訶薩作如是念：『諸",
    "T05n0220a_054:0306b27": "獨覺心定不能得一切智智，故我今者應遠",
    "T05n0220a_054:0306b28": "離之。』是為菩薩摩訶薩應遠離獨覺心。」「世尊！",
    "T05n0220a_054:0306b29": "云何菩薩摩訶薩應遠離熱惱心？」「善現！若菩",
    "T05n0220a_054:0306c01": "薩摩訶薩作如是念：『怖畏生死熱惱之心非",
    "T05n0220a_054:0306c02": "證無上正等覺道，故應遠離。』是為菩薩摩訶",
    "T05n0220a_054:0306c03": "薩應遠離熱惱心。」「世尊！云何菩薩摩訶薩見",
    "T05n0220a_054:0306c04": "乞者來心不厭慼？」「善現！若菩薩摩訶薩作如",
    "T05n0220a_054:0306c05": "是念：『此厭慼心於大菩提非能證道，故我今",
    "T05n0220a_054:0306c06": "者定應遠離。』是為菩薩摩訶薩見乞者來心",
    "T05n0220a_054:0306c07": "不厭慼。」「世尊！云何菩薩摩訶薩捨所有物無",
    "T05n0220a_054:0306c08": "憂悔心？」「善現！若菩薩摩訶薩作如是念：『此",
    "T05n0220a_054:0306c09": "憂悔心於證無上正等菩提定為障礙，故我",
    "T05n0220a_054:0306c10": "應捨。』是為菩薩摩訶薩捨所有物無憂悔心。」",
    "T05n0220a_054:0306c11": "「世尊！云何菩薩摩訶薩於來求者終不矯誑？」",
    "T05n0220a_054:0306c12": "「善現！若菩薩摩訶薩作如是念：『此矯誑心定",
    "T05n0220a_054:0306c13": "非阿耨多羅三藐三菩提道。何以故？菩薩摩",
    "T05n0220a_054:0306c14": "訶薩初發無上菩提心時，作是誓言：凡我所",
    "T05n0220a_054:0306c15": "有施來求者隨欲不空。如何今時而矯誑彼？』",
    "T05n0220a_054:0306c16": "是為菩薩摩訶薩於來求者終不矯誑。」",
    "T05n0220a_054:0306c17": "「世尊！云何菩薩摩訶薩應遠離我執、有情執",
    "T05n0220a_054:0306c18": "乃至知者執、見者執？」「善現！若菩薩摩訶薩觀",
    "T05n0220a_054:0306c19": "我、有情乃至知者、見者畢竟不可得故，是為",
    "T05n0220a_054:0306c20": "菩薩摩訶薩應遠離我執、有情執乃至知者執、",
    "T05n0220a_054:0306c21": "見者執。」「世尊！云何菩薩摩訶薩應遠離斷",
    "T05n0220a_054:0306c22": "執？」「善現！若菩薩摩訶薩觀一切法畢竟不生，",
    "T05n0220a_054:0306c23": "無斷義故，是為菩薩摩訶薩應遠離斷執。」「世",
    "T05n0220a_054:0306c24": "尊！云何菩薩摩訶薩應遠離常執？」「善現！若",
    "T05n0220a_054:0306c25": "菩薩摩訶薩觀一切法無常性故，是為菩薩",
    "T05n0220a_054:0306c26": "摩訶薩應遠離常執。」「世尊！云何菩薩摩訶薩",
    "T05n0220a_054:0306c27": "應遠離相想？」「善現！若菩薩摩訶薩觀雜染性",
    "T05n0220a_054:0306c28": "不可得故，是為菩薩摩訶薩應遠離相想。」「世",
    "T05n0220a_054:0306c29": "尊！云何菩薩摩訶薩應遠離因等見執？」「善現！",
    "T05n0220a_054:0307a01": "若菩薩摩訶薩都不見有諸見性故，是為菩",
    "T05n0220a_054:0307a02": "薩摩訶薩應遠離因等見執。」「世尊！云何菩薩",
    "T05n0220a_054:0307a03": "摩訶薩應遠離名色執？」「善現！若菩薩摩訶薩",
    "T05n0220a_054:0307a04": "觀名色性都不可得，是為菩薩摩訶薩應遠",
    "T05n0220a_054:0307a05": "離名色執。」「世尊！云何菩薩摩訶薩應遠離蘊",
    "T05n0220a_054:0307a06": "執？」「善現！若菩薩摩訶薩觀五蘊性都不可",
    "T05n0220a_054:0307a07": "得，是為菩薩摩訶薩應遠離蘊執。」「世尊！云",
    "T05n0220a_054:0307a08": "何菩薩摩訶薩應遠離處執？」「善現！若菩薩摩",
    "T05n0220a_054:0307a09": "訶薩觀十二處性都不可得，是為菩薩摩訶",
    "T05n0220a_054:0307a10": "薩應遠離處執。」「世尊！云何菩薩摩訶薩應遠",
    "T05n0220a_054:0307a11": "離界執？」「善現！若菩薩摩訶薩觀十八界等性",
    "T05n0220a_054:0307a12": "都不可得，是為菩薩摩訶薩應遠離界執。」「世",
    "T05n0220a_054:0307a13": "尊！云何菩薩摩訶薩應遠離諦執？」「善現！若",
    "T05n0220a_054:0307a14": "菩薩摩訶薩觀諸諦性都不可得，是為菩薩",
    "T05n0220a_054:0307a15": "摩訶薩應遠離諦執。」「世尊！云何菩薩摩訶薩",
    "T05n0220a_054:0307a16": "應遠離緣起執？」「善現！若菩薩摩訶薩觀諸緣",
    "T05n0220a_054:0307a17": "起性不可得故，是為菩薩摩訶薩應遠離緣",
    "T05n0220a_054:0307a18": "起執。」「世尊！云何菩薩摩訶薩應遠離住著三",
    "T05n0220a_054:0307a19": "界執？」「善現！若菩薩摩訶薩觀三界性都不可",
    "T05n0220a_054:0307a20": "得，是為菩薩摩訶薩應遠離住著三界執。」「世",
    "T05n0220a_054:0307a21": "尊！云何菩薩摩訶薩應遠離一切法執？」「善現！",
    "T05n0220a_054:0307a22": "若菩薩摩訶薩觀諸法性皆如虛空都不可",
    "T05n0220a_054:0307a23": "得，是為菩薩摩訶薩應遠離一切法執。」「世尊！",
    "T05n0220a_054:0307a24": "云何菩薩摩訶薩應遠離於一切法如理、不如",
    "T05n0220a_054:0307a25": "理執？」「善現！若菩薩摩訶薩觀諸法性都不可",
    "T05n0220a_054:0307a26": "得，無有如理、不如理性，是為菩薩摩訶薩應",
    "T05n0220a_054:0307a27": "遠離於一切法如理、不如理執。」「世尊！云何菩",
    "T05n0220a_054:0307a28": "薩摩訶薩應遠離依佛見執？」「善現！若菩薩摩",
    "T05n0220a_054:0307a29": "訶薩知依佛見執不得見佛故，是為菩薩摩",
    "T05n0220a_054:0307b01": "訶薩應遠離依佛見執。」「世尊！云何菩薩摩",
    "T05n0220a_054:0307b02": "訶薩應遠離依法見執？」「善現！若菩薩摩訶薩",
    "T05n0220a_054:0307b03": "達真法性不可見故，是為菩薩摩訶薩應遠",
    "T05n0220a_054:0307b04": "離依法見執。」「世尊！云何菩薩摩訶薩應遠離",
    "T05n0220a_054:0307b05": "依僧見執？」「善現！若菩薩摩訶薩知和合眾無",
    "T05n0220a_054:0307b06": "相無為不可見故，是為菩薩摩訶薩應遠離",
    "T05n0220a_054:0307b07": "依僧見執。」「世尊！云何菩薩摩訶薩應遠離依",
    "T05n0220a_054:0307b08": "戒見執？」「善現！若菩薩摩訶薩知罪福性俱非",
    "T05n0220a_054:0307b09": "有故，是為菩薩摩訶薩應遠離依戒見執。」「世",
    "T05n0220a_054:0307b10": "尊！云何菩薩摩訶薩應遠離怖畏空法？」「善",
    "T05n0220a_054:0307b11": "現！若菩薩摩訶薩觀諸空法皆無自性，所怖",
    "T05n0220a_054:0307b12": "畏事畢竟非有，是為菩薩摩訶薩應遠離怖",
    "T05n0220a_054:0307b13": "畏空法。」「世尊！云何菩薩摩訶薩應遠離違背",
    "T05n0220a_054:0307b14": "空性？」「善現！若菩薩摩訶薩觀一切法自性皆",
    "T05n0220a_054:0307b15": "空，非空與空有違背故，是為菩薩摩訶薩應",
    "T05n0220a_054:0307b16": "遠離違背空性。」",
    "T05n0220a_054:0307b17": "「世尊！云何菩薩摩訶薩應圓滿通達空？」「善現！",
    "T05n0220a_054:0307b18": "若菩薩摩訶薩達一切法自相皆空，是為菩",
    "T05n0220a_054:0307b19": "薩摩訶薩應圓滿通達空。」「世尊！云何菩薩摩",
    "T05n0220a_054:0307b20": "訶薩應圓滿證無相？」「善現！若菩薩摩訶薩不",
    "T05n0220a_054:0307b21": "思惟一切相，是為菩薩摩訶薩應圓滿證無",
    "T05n0220a_054:0307b22": "相。」「世尊！云何菩薩摩訶薩應圓滿知無願？」",
    "T05n0220a_054:0307b23": "「善現！若菩薩摩訶薩於三界法心無所住，是",
    "T05n0220a_054:0307b24": "為菩薩摩訶薩應圓滿知無願。」「世尊！云何菩",
    "T05n0220a_054:0307b25": "薩摩訶薩應圓滿三輪清淨？」「善現！若菩薩摩",
    "T05n0220a_054:0307b26": "訶薩具足清淨十善業道，是為菩薩摩訶薩",
    "T05n0220a_054:0307b27": "應圓滿三輪清淨。」「世尊！云何菩薩摩訶薩應",
    "T05n0220a_054:0307b28": "圓滿悲愍有情，及於有情無所執著？」「善現！",
    "T05n0220a_054:0307b29": "若菩薩摩訶薩已得大悲及嚴淨土，是為菩",
    "T05n0220a_054:0307c01": "薩摩訶薩應圓滿悲愍有情，及於有情無所執",
    "T05n0220a_054:0307c02": "著。」「世尊！云何菩薩摩訶薩應圓滿一切法平",
    "T05n0220a_054:0307c03": "等見，及於此中無所執著？」「善現！若菩薩摩訶",
    "T05n0220a_054:0307c04": "薩於一切法不增不減，及於此中無取無住，",
    "T05n0220a_054:0307c05": "是為菩薩摩訶薩應圓滿一切法平等見，及",
    "T05n0220a_054:0307c06": "於此中無所執著。」「世尊！云何菩薩摩訶薩應",
    "T05n0220a_054:0307c07": "圓滿一切有情平等見，及於此中無所執著？」",
    "T05n0220a_054:0307c08": "「善現！若菩薩摩訶薩於諸有情不增不減，及",
    "T05n0220a_054:0307c09": "於此中無取無住，是為菩薩摩訶薩應圓滿",
    "T05n0220a_054:0307c10": "一切有情平等見，及於此中無所執著。」「世尊！",
    "T05n0220a_054:0307c11": "云何菩薩摩訶薩應圓滿通達真實理趣，及",
    "T05n0220a_054:0307c12": "於此中無所執著？」「善現！若菩薩摩訶薩於一",
    "T05n0220a_054:0307c13": "切法真實理趣，雖如實通達而無所通達，及",
    "T05n0220a_054:0307c14": "於此中無取無住，是為菩薩摩訶薩應圓滿",
    "T05n0220a_054:0307c15": "通達真實理趣，及於此中無所執著。」「世尊！",
    "T05n0220a_054:0307c16": "云何菩薩摩訶薩應圓滿無生忍智？」「善現！若",
    "T05n0220a_054:0307c17": "菩薩摩訶薩忍一切法無生、無滅、無所造作，",
    "T05n0220a_054:0307c18": "及知名色畢竟不生，是為菩薩摩訶薩應圓",
    "T05n0220a_054:0307c19": "滿無生忍智。」「世尊！云何菩薩摩訶薩應圓滿",
    "T05n0220a_054:0307c20": "說一切法一相理趣？」「善現！若菩薩摩訶薩於",
    "T05n0220a_054:0307c21": "一切法行不二相，是為菩薩摩訶薩應圓滿",
    "T05n0220a_054:0307c22": "說一切法一相理趣。」「世尊！云何菩薩摩訶薩",
    "T05n0220a_054:0307c23": "應圓滿滅除分別？」「善現！若菩薩摩訶薩於一",
    "T05n0220a_054:0307c24": "切法不起分別，是為菩薩摩訶薩應圓滿滅",
    "T05n0220a_054:0307c25": "除分別。」「世尊！云何菩薩摩訶薩應圓滿遠離",
    "T05n0220a_054:0307c26": "諸想？」「善現！若菩薩摩訶薩遠離一切小大無",
    "T05n0220a_054:0307c27": "量想，是為菩薩摩訶薩應圓滿遠離諸想。」「世",
    "T05n0220a_054:0307c28": "尊！云何菩薩摩訶薩應圓滿遠離諸見？」「善現！",
    "T05n0220a_054:0307c29": "若菩薩摩訶薩遠離一切聲聞、獨覺等見，是",
    "T05n0220a_054:0308a01": "為菩薩摩訶薩應圓滿遠離諸見。」「世尊！云何",
    "T05n0220a_054:0308a02": "菩薩摩訶薩應圓滿遠離煩惱？」「善現！若菩薩",
    "T05n0220a_054:0308a03": "摩訶薩棄捨一切有漏煩惱習氣相續，是為",
    "T05n0220a_054:0308a04": "菩薩摩訶薩應圓滿遠離煩惱。」「世尊！云何菩",
    "T05n0220a_054:0308a05": "薩摩訶薩應圓滿奢摩他、毘鉢舍那地？」「善現！",
    "T05n0220a_054:0308a06": "若菩薩摩訶薩修一切智、道相智、一切相智，",
    "T05n0220a_054:0308a07": "是為菩薩摩訶薩應圓滿奢摩他、毘鉢舍那",
    "T05n0220a_054:0308a08": "地。」「世尊！云何菩薩摩訶薩應圓滿調伏心",
    "T05n0220a_054:0308a09": "性？」「善現！若菩薩摩訶薩於三界法不樂不動，",
    "T05n0220a_054:0308a10": "是為菩薩摩訶薩應圓滿調伏心性。」「世尊！云",
    "T05n0220a_054:0308a11": "何菩薩摩訶薩應圓滿寂靜心性？」「善現！若菩",
    "T05n0220a_054:0308a12": "薩摩訶薩善攝六根，是為菩薩摩訶薩應圓",
    "T05n0220a_054:0308a13": "滿寂靜心性。」「世尊！云何菩薩摩訶薩應圓滿",
    "T05n0220a_054:0308a14": "無礙智性？」「善現！若菩薩摩訶薩修得佛眼，",
    "T05n0220a_054:0308a15": "是為菩薩摩訶薩應圓滿無礙智性。」「世尊！云",
    "T05n0220a_054:0308a16": "何菩薩摩訶薩應圓滿無所愛染？」「善現！若菩",
    "T05n0220a_054:0308a17": "薩摩訶薩於外六處能善棄捨，是為菩薩摩",
    "T05n0220a_054:0308a18": "訶薩應圓滿無所愛染。」「世尊！云何菩薩摩訶",
    "T05n0220a_054:0308a19": "薩應圓滿隨心所欲往諸佛土，於佛眾會自",
    "T05n0220a_054:0308a20": "現其身？」「善現！若菩薩摩訶薩修勝神通，從",
    "T05n0220a_054:0308a21": "一佛國趣一佛國，供養恭敬、尊重讚歎諸佛",
    "T05n0220a_054:0308a22": "世尊，請轉法輪饒益一切，是為菩薩摩訶薩",
    "T05n0220a_054:0308a23": "應圓滿隨心所欲往諸佛土，於佛眾會自現",
    "T05n0220a_054:0308a24": "其身。」",
    "T05n0220a_054:0308a25": "「世尊！云何菩薩摩訶薩應圓滿悟入一切有",
    "T05n0220a_054:0308a26": "情心行？」「善現！若菩薩摩訶薩以一心智，如實",
    "T05n0220a_054:0308a27": "遍知一切有情心、心所法，是為菩薩摩訶薩",
    "T05n0220a_054:0308a28": "應圓滿悟入一切有情心行。」「世尊！云何菩薩",
    "T05n0220a_054:0308a29": "摩訶薩應圓滿遊戲諸神通？」「善現！若菩薩摩",
    "T05n0220a_054:0308b01": "訶薩遊戲種種自在神通，為見佛故，從一佛",
    "T05n0220a_054:0308b02": "國趣一佛國，亦復不生遊佛國想，是為菩薩",
    "T05n0220a_054:0308b03": "摩訶薩應圓滿遊戲諸神通。」「世尊！云何菩",
    "T05n0220a_054:0308b04": "薩摩訶薩應圓滿見諸佛土，如其所見而自嚴",
    "T05n0220a_054:0308b05": "淨種種佛土？」「善現！若菩薩摩訶薩住一佛土，",
    "T05n0220a_054:0308b06": "能見十方無邊佛國，亦能示現而曾不生佛",
    "T05n0220a_054:0308b07": "國土想，又為成熟諸有情故，現處三千大千",
    "T05n0220a_054:0308b08": "世界轉輪王位而自莊嚴，亦能棄捨而無所",
    "T05n0220a_054:0308b09": "執，是為菩薩摩訶薩應圓滿見諸佛土，如其",
    "T05n0220a_054:0308b10": "所見而自嚴淨種種佛土。」「世尊！云何菩薩摩",
    "T05n0220a_054:0308b11": "訶薩應圓滿供養承事諸佛世尊，於如來身",
    "T05n0220a_054:0308b12": "如實觀察？」「善現！若菩薩摩訶薩為欲饒益",
    "T05n0220a_054:0308b13": "諸有情故，於法義趣如實分別，如是名為以",
    "T05n0220a_054:0308b14": "法供養承事諸佛，又諦觀察諸佛法身，是為",
    "T05n0220a_054:0308b15": "菩薩摩訶薩應圓滿供養承事諸佛世尊，於",
    "T05n0220a_054:0308b16": "如來身如實觀察。」",
    "T05n0220a_054:0308b17": "「世尊！云何菩薩摩訶薩應圓滿知諸有情根",
    "T05n0220a_054:0308b18": "勝劣智？」「善現！若菩薩摩訶薩住佛十力，如",
    "T05n0220a_054:0308b19": "實了知一切有情諸根勝劣，是為菩薩摩訶",
    "T05n0220a_054:0308b20": "薩應圓滿知諸有情根勝劣智。」「世尊！云何菩",
    "T05n0220a_054:0308b21": "薩摩訶薩應圓滿嚴淨佛土？」「善現！若菩薩摩",
    "T05n0220a_054:0308b22": "訶薩以無所得而為方便，嚴淨一切有情心",
    "T05n0220a_054:0308b23": "行，是為菩薩摩訶薩應圓滿嚴淨佛土。」「世",
    "T05n0220a_054:0308b24": "尊！云何菩薩摩訶薩應圓滿如幻等持數入",
    "T05n0220a_054:0308b25": "諸定？」「善現！若菩薩摩訶薩住此等持，雖能",
    "T05n0220a_054:0308b26": "成辦一切事業而心不動，又修等持極成熟",
    "T05n0220a_054:0308b27": "故，不作加行數數現前，是為菩薩摩訶薩",
    "T05n0220a_054:0308b28": "應圓滿如幻等持數入諸定。」「世尊！云何菩薩",
    "T05n0220a_054:0308b29": "摩訶薩應圓滿隨諸有情善根應熟，故入諸有",
    "T05n0220a_054:0308c01": "自現化生？」「善現！若菩薩摩訶薩為欲成熟諸",
    "T05n0220a_054:0308c02": "有情類殊勝善根，隨其所宜故入諸有而現",
    "T05n0220a_054:0308c03": "受生。是為菩薩摩訶薩隨諸有情善根應熟，",
    "T05n0220a_054:0308c04": "故入諸有自現化生。」",
    "T05n0220a_054:0308c05": "「世尊！云何菩薩摩訶薩應圓滿攝受無邊處",
    "T05n0220a_054:0308c06": "所大願，隨有所願皆令圓滿？」「善現！若菩薩",
    "T05n0220a_054:0308c07": "摩訶薩已具修六波羅蜜多極圓滿故，或",
    "T05n0220a_054:0308c08": "為嚴淨諸佛國土，或為成熟諸有情類，隨心",
    "T05n0220a_054:0308c09": "所願皆得圓滿，是為菩薩摩訶薩應圓滿攝",
    "T05n0220a_054:0308c10": "受無邊處所大願，隨有所願皆令圓滿。」「世尊！",
    "T05n0220a_054:0308c11": "云何菩薩摩訶薩應圓滿隨諸天、龍、藥叉、健達",
    "T05n0220a_054:0308c12": "縛、阿素洛、揭路荼、緊捺洛、莫呼洛伽、人非人等",
    "T05n0220a_054:0308c13": "異類音智？」「善現！若菩薩摩訶薩修習殊勝詞",
    "T05n0220a_054:0308c14": "無礙解，善知有情言音差別，是為菩薩摩訶",
    "T05n0220a_054:0308c15": "薩應圓滿隨諸天、龍、藥叉、健達縛、阿素洛、揭路",
    "T05n0220a_054:0308c16": "荼、緊捺洛、莫呼洛伽、人非人等異類音智。」「世",
    "T05n0220a_054:0308c17": "尊！云何菩薩摩訶薩應圓滿無礙辯說智？」「善",
    "T05n0220a_054:0308c18": "現！若菩薩摩訶薩修習殊勝辯無礙解，為",
    "T05n0220a_054:0308c19": "諸有情能無盡說，是為菩薩摩訶薩應圓滿",
    "T05n0220a_054:0308c20": "無礙辯說智。」「世尊！云何菩薩摩訶薩應圓",
    "T05n0220a_054:0308c21": "滿入胎具足？」「善現！若菩薩摩訶薩雖一切生",
    "T05n0220a_054:0308c22": "處實恒化生，而為益有情現入胎藏，於中",
    "T05n0220a_054:0308c23": "具足種種勝事，是為菩薩摩訶薩應圓滿入",
    "T05n0220a_054:0308c24": "胎具足。」「世尊！云何菩薩摩訶薩應圓滿出",
    "T05n0220a_054:0308c25": "生具足？」「善現！若菩薩摩訶薩於出胎時，示",
    "T05n0220a_054:0308c26": "現種種希有勝事，令諸有情見者歡喜獲大",
    "T05n0220a_054:0308c27": "利樂，是為菩薩摩訶薩應圓滿出生具足。」「世",
    "T05n0220a_054:0308c28": "尊！云何菩薩摩訶薩應圓滿家族具足？」「善現！",
    "T05n0220a_054:0308c29": "若菩薩摩訶薩或生剎帝利大族姓家，或生",
    "T05n0220a_054:0309a01": "婆羅門大族姓家，所稟父母無可譏嫌，是為",
    "T05n0220a_054:0309a02": "菩薩摩訶薩應圓滿家族具足。」「世尊！云何菩",
    "T05n0220a_054:0309a03": "薩摩訶薩應圓滿種姓具足？」「善現！若菩薩摩",
    "T05n0220a_054:0309a04": "訶薩常預過去諸大菩薩種姓中生，是為菩",
    "T05n0220a_054:0309a05": "薩摩訶薩應圓滿種姓具足。」「世尊！云何菩薩",
    "T05n0220a_054:0309a06": "摩訶薩應圓滿眷屬具足？」「善現！若菩薩摩訶",
    "T05n0220a_054:0309a07": "薩純以無量無數菩薩而為眷屬非諸雜類，",
    "T05n0220a_054:0309a08": "是為菩薩摩訶薩應圓滿眷屬具足。」「世尊！",
    "T05n0220a_054:0309a09": "云何菩薩摩訶薩應圓滿生身具足？」「善現！若",
    "T05n0220a_054:0309a10": "菩薩摩訶薩於初生時，其身具足一切相好，",
    "T05n0220a_054:0309a11": "放大光明遍照無邊諸佛世界，亦令彼界六",
    "T05n0220a_054:0309a12": "種變動，有情遇者無不蒙益，是為菩薩摩訶",
    "T05n0220a_054:0309a13": "薩應圓滿生身具足。」「世尊！云何菩薩摩訶薩",
    "T05n0220a_054:0309a14": "應圓滿出家具足？」「善現！若菩薩摩訶薩於出",
    "T05n0220a_054:0309a15": "家時，無量無數天、龍、藥叉、人非人等之所翼",
    "T05n0220a_054:0309a16": "從，往詣道場，剃除鬚髮，服三法衣，受持應器，",
    "T05n0220a_054:0309a17": "引導無量無數有情，令乘三乘而趣圓寂，是",
    "T05n0220a_054:0309a18": "為菩薩摩訶薩應圓滿出家具足。」「世尊！云何",
    "T05n0220a_054:0309a19": "菩薩摩訶薩應圓滿莊嚴菩提樹具足？「善現！",
    "T05n0220a_054:0309a20": "若菩薩摩訶薩殊勝善根廣大願力，感得如",
    "T05n0220a_054:0309a21": "是妙菩提樹，吠琉璃寶以為其莖，真金為根，",
    "T05n0220a_054:0309a22": "枝葉花果皆以上妙七寶所成，其樹高廣遍",
    "T05n0220a_054:0309a23": "覆三千大千佛土，光明照耀周遍十方殑伽",
    "T05n0220a_054:0309a24": "沙等諸佛世界，是為菩薩摩訶薩應圓滿莊",
    "T05n0220a_054:0309a25": "嚴菩提樹具足。」「世尊！云何菩薩摩訶薩應圓",
    "T05n0220a_054:0309a26": "滿一切功德具足？」「善現！若菩薩摩訶薩滿足",
    "T05n0220a_054:0309a27": "殊勝福慧資糧，成熟有情嚴淨佛土，是為菩",
    "T05n0220a_054:0309a28": "薩摩訶薩應圓滿一切功德具足。」",
    "T05n0220a_054:0309a29": "大般若波羅蜜多經卷第五十四"
}