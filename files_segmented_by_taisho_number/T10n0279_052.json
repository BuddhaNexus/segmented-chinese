{
    "T10n0279_052:0273c02": "大方廣佛華嚴經卷第五十二",
    "T10n0279_052:0273c04": "于闐國三藏實叉難陀奉　制譯",
    "T10n0279_052:0273c05": "之三如來出現品第三十七之三",
    "T10n0279_052:0273c06": "「佛子！菩薩摩訶薩應云何知如來、應、正等覺",
    "T10n0279_052:0273c07": "境界？佛子！菩薩摩訶薩以無障無礙智慧，知",
    "T10n0279_052:0273c08": "一切世間境界是如來境界，知一切三世境",
    "T10n0279_052:0273c09": "界、一切剎境界、一切法境界、一切眾生境界、真",
    "T10n0279_052:0273c10": "如無差別境界、法界無障礙境界、實際無邊",
    "T10n0279_052:0273c11": "際境界、虛空無分量境界、無境界境界是如",
    "T10n0279_052:0273c12": "來境界。佛子！如一切世間境界無量，如來境",
    "T10n0279_052:0273c13": "界亦無量；如一切三世境界無量，如來境界",
    "T10n0279_052:0273c14": "亦無量；乃至，如無境界境界無量，如來境界",
    "T10n0279_052:0273c15": "亦無量；如無境界境界一切處無有，如來境",
    "T10n0279_052:0273c16": "界亦如是一切處無有。佛子！菩薩摩訶薩應",
    "T10n0279_052:0273c17": "知心境界是如來境界。如心境界無量無邊、",
    "T10n0279_052:0273c18": "無縛無脫，如來境界亦無量無邊、無縛無脫。",
    "T10n0279_052:0273c19": "何以故？以如是如是思惟分別，如是如是",
    "T10n0279_052:0273c20": "無量顯現故。佛子！如大龍王隨心降雨，其",
    "T10n0279_052:0273c21": "雨不從內出、不從外出。如來境界亦復如是，",
    "T10n0279_052:0273c22": "隨於如是思惟分別，則有如是無量顯現，於",
    "T10n0279_052:0273c23": "十方中悉無來處。佛子！如大海水，皆從龍王",
    "T10n0279_052:0273c24": "心力所起。諸佛如來一切智海亦復如是，皆",
    "T10n0279_052:0273c25": "從如來往昔大願之所生起。「佛子！一切智海",
    "T10n0279_052:0273c26": "無量無邊，不可思議，不可言說；然我今者略",
    "T10n0279_052:0273c27": "說譬諭，汝應諦聽。佛子！此閻浮提有二千五",
    "T10n0279_052:0273c28": "百河流入大海，西拘耶尼有五千河流入大",
    "T10n0279_052:0273c29": "海，東弗婆提有七千五百河流入大海，北",
    "T10n0279_052:0274a01": "欝單越有一萬河流入大海。「佛子！此四天",
    "T10n0279_052:0274a02": "下，如是二萬五千河相續不絕流入大海。於",
    "T10n0279_052:0274a03": "意云何，此水多不？」答言：「甚多。」「佛子！復有十光",
    "T10n0279_052:0274a04": "明龍王，雨大海中水倍過前；百光明龍王，雨",
    "T10n0279_052:0274a05": "大海中水復倍前；大莊嚴龍王、摩那斯龍王、",
    "T10n0279_052:0274a06": "雷震龍王、難陀跋難陀龍王、無量光明龍王、",
    "T10n0279_052:0274a07": "連霔不斷龍王、大勝龍王、大奮迅龍王，如",
    "T10n0279_052:0274a08": "是等八十億諸大龍王，各雨大海，皆悉展轉",
    "T10n0279_052:0274a09": "倍過於前；娑竭羅龍王太子，名：閻浮幢，雨大",
    "T10n0279_052:0274a10": "海中水復倍前。佛子！十光明龍王宮殿中",
    "T10n0279_052:0274a11": "水流入大海，復倍過前；百光明龍王宮殿中",
    "T10n0279_052:0274a12": "水流入大海，復倍過前；大莊嚴龍王、摩那",
    "T10n0279_052:0274a13": "斯龍王、雷震龍王、難陀跋難陀龍王、無量光",
    "T10n0279_052:0274a14": "明龍王、連霔不斷龍王、大勝龍王、大奮迅",
    "T10n0279_052:0274a15": "龍王，如是等八十億諸大龍王，宮殿各別，其",
    "T10n0279_052:0274a16": "中有水流入大海，皆悉展轉倍過於前；娑竭",
    "T10n0279_052:0274a17": "羅龍王太子閻浮幢宮殿中水流入大海，復",
    "T10n0279_052:0274a18": "倍過前。佛子！娑竭羅龍王連雨大海，水復倍",
    "T10n0279_052:0274a19": "前；其娑竭羅龍王宮殿中水涌出入海，復",
    "T10n0279_052:0274a20": "倍於前；其所出水紺瑠璃色，涌出有時，是故",
    "T10n0279_052:0274a21": "大海潮不失時。佛子！如是大海，其水無量，",
    "T10n0279_052:0274a22": "眾寶無量，眾生無量，所依大地亦復無量。「佛",
    "T10n0279_052:0274a23": "子！於汝意云何，彼大海為無量不？」答言：「實為",
    "T10n0279_052:0274a24": "無量，不可為諭。」「佛子！此大海無量於如來",
    "T10n0279_052:0274a25": "智海無量，百分不及一，千分不及一，乃至優",
    "T10n0279_052:0274a26": "波尼沙陀分不及其一；但隨眾生心為作譬",
    "T10n0279_052:0274a27": "諭，而佛境界非譬所及。佛子！菩薩摩訶薩",
    "T10n0279_052:0274a28": "應知如來智海無量，從初發心修一切菩薩",
    "T10n0279_052:0274a29": "行不斷故；應知寶聚無量，一切菩提分法、三",
    "T10n0279_052:0274b01": "寶種不斷故；應知所住眾生無量，一切學、無",
    "T10n0279_052:0274b02": "學、聲聞、獨覺所受用故；應知住地無量，從初",
    "T10n0279_052:0274b03": "歡喜地乃至究竟無障礙地諸菩薩所居故。",
    "T10n0279_052:0274b04": "佛子！菩薩摩訶薩為入無量智慧利益一切",
    "T10n0279_052:0274b05": "眾生故，於如來、應、正等覺境界應如是知。」爾",
    "T10n0279_052:0274b06": "時，普賢菩薩摩訶薩欲重明此義而說頌言：",
    "T10n0279_052:0274b07": "「如心境界無有量，　　諸佛境界亦復然；",
    "T10n0279_052:0274b08": "如心境界從意生，　　佛境如是應觀察。",
    "T10n0279_052:0274b09": "如龍不離於本處，　　以心威力霔大雨，",
    "T10n0279_052:0274b10": "雨水雖無來去處，　　隨龍心故悉充洽。",
    "T10n0279_052:0274b11": "十力牟尼亦如是，　　無所從來無所去，",
    "T10n0279_052:0274b12": "若有淨心則現身，　　量等法界入毛孔。",
    "T10n0279_052:0274b13": "如海珍奇無有量，　　眾生大地亦復然，",
    "T10n0279_052:0274b14": "水性一味等無別，　　於中生者各蒙利。",
    "T10n0279_052:0274b15": "如來智海亦如是，　　一切所有皆無量，",
    "T10n0279_052:0274b16": "有學無學住地人，　　悉在其中得饒益。",
    "T10n0279_052:0274b17": "「佛子！菩薩摩訶薩應云何知如來、應、正等覺",
    "T10n0279_052:0274b18": "行？佛子！菩薩摩訶薩應知無礙行是如來行，",
    "T10n0279_052:0274b19": "應知真如行是如來行。佛子！如真如，前際不",
    "T10n0279_052:0274b20": "生，後際不動，現在不起；如來行亦如是，不生、",
    "T10n0279_052:0274b21": "不動、不起。佛子！如法界，非量、非無量，無形故；",
    "T10n0279_052:0274b22": "如來行亦如是，非量、非無量，無形故。佛子！譬",
    "T10n0279_052:0274b23": "如鳥飛虛空，經於百年，已經過處、未經過處",
    "T10n0279_052:0274b24": "皆不可量。何以故？虛空界無邊際故。如來行",
    "T10n0279_052:0274b25": "亦如是，假使有人經百千億那由他劫分別",
    "T10n0279_052:0274b26": "演說，已說、未說皆不可量。何以故？如來行無",
    "T10n0279_052:0274b27": "邊際故。佛子！如來、應、正等覺住無礙行，無有",
    "T10n0279_052:0274b28": "住處，而能普為一切眾生示現所行，令其見",
    "T10n0279_052:0274b29": "已，出過一切諸障礙道。佛子！譬如金翅鳥王，",
    "T10n0279_052:0274c01": "飛行虛空，迴翔不去，以清淨眼觀察海內諸",
    "T10n0279_052:0274c02": "龍宮殿，奮勇猛力，以左右翅鼓揚海水悉令",
    "T10n0279_052:0274c03": "兩闢，知龍男女命將盡者而搏取之。如來、應、",
    "T10n0279_052:0274c04": "正等覺金翅鳥王亦復如是，住無礙行，以淨",
    "T10n0279_052:0274c05": "佛眼觀察法界諸宮殿中一切眾生，若曾種",
    "T10n0279_052:0274c06": "善根已成熟者，如來奮勇猛十力，以止觀兩",
    "T10n0279_052:0274c07": "翅鼓揚生死大愛水海，使其兩闢而撮取之，",
    "T10n0279_052:0274c08": "置佛法中，令斷一切妄想戲論，安住如來無",
    "T10n0279_052:0274c09": "分別無礙行。佛子！譬如日月，獨無等侶，周行",
    "T10n0279_052:0274c10": "虛空，利益眾生，不作是念：『我從何來，而至何",
    "T10n0279_052:0274c11": "所。』諸佛如來亦復如是，性本寂滅，無有分",
    "T10n0279_052:0274c12": "別，示現遊行一切法界，為欲饒益諸眾生故，",
    "T10n0279_052:0274c13": "作諸佛事無有休息，不生如是戲論分別：『我",
    "T10n0279_052:0274c14": "從彼來，而向彼去。』佛子！菩薩摩訶薩應以如",
    "T10n0279_052:0274c15": "是等無量方便、無量性相，知見如來、應、正等",
    "T10n0279_052:0274c16": "覺所行之行。」爾時，普賢菩薩欲重明此義而",
    "T10n0279_052:0274c17": "說頌言：",
    "T10n0279_052:0274c18": "「譬如真如不生滅，　　無有方所無能見；",
    "T10n0279_052:0274c19": "大饒益者行如是，　　出過三世不可量。",
    "T10n0279_052:0274c20": "法界非界非非界，　　非是有量非無量；",
    "T10n0279_052:0274c21": "大功德者行亦然，　　非量無量無身故。",
    "T10n0279_052:0274c22": "如鳥飛行億千歲，　　前後虛空等無別；",
    "T10n0279_052:0274c23": "眾劫演說如來行，　　已說未說不可量。",
    "T10n0279_052:0274c24": "金翅在空觀大海，　　闢水搏取龍男女；",
    "T10n0279_052:0274c25": "十力能拔善根人，　　令出有海除眾惑。",
    "T10n0279_052:0274c26": "譬如日月遊虛空，　　照臨一切不分別；",
    "T10n0279_052:0274c27": "世尊周行於法界，　　教化眾生無動念。",
    "T10n0279_052:0274c28": "「佛子！諸菩薩摩訶薩應云何知如來、應、正等",
    "T10n0279_052:0274c29": "覺成正覺？佛子！菩薩摩訶薩應知如來成正",
    "T10n0279_052:0275a01": "覺，於一切義無所觀察，於法平等無所疑",
    "T10n0279_052:0275a02": "惑，無二無相，無行無止，無量無際，遠離二",
    "T10n0279_052:0275a03": "邊，住於中道，出過一切文字言說，知一切眾",
    "T10n0279_052:0275a04": "生心念所行、根性欲樂、煩惱染習；舉要言",
    "T10n0279_052:0275a05": "之，於一念中悉知三世一切諸法。佛子！譬",
    "T10n0279_052:0275a06": "如大海普能印現四天下中一切眾生色身",
    "T10n0279_052:0275a07": "形像，是故共說以為大海；諸佛菩提亦復如",
    "T10n0279_052:0275a08": "是，普現一切眾生心念、根性樂欲而無所現，",
    "T10n0279_052:0275a09": "是故說名諸佛菩提。佛子！諸佛菩提，一切文",
    "T10n0279_052:0275a10": "字所不能宣，一切音聲所不能及，一切言語",
    "T10n0279_052:0275a11": "所不能說，但隨所應方便開示。佛子！如來、應、",
    "T10n0279_052:0275a12": "正等覺成正覺時，得一切眾生量等身，得一",
    "T10n0279_052:0275a13": "切法量等身，得一切剎量等身，得一切三世",
    "T10n0279_052:0275a14": "量等身，得一切佛量等身，得一切語言量等",
    "T10n0279_052:0275a15": "身，得真如量等身，得法界量等身，得虛空界",
    "T10n0279_052:0275a16": "量等身，得無礙界量等身，得一切願量等身，",
    "T10n0279_052:0275a17": "得一切行量等身，得寂滅涅槃界量等身。佛",
    "T10n0279_052:0275a18": "子！如所得身，言語及心亦復如是，得如是",
    "T10n0279_052:0275a19": "等無量無數清淨三輪。佛子！如來成正覺時，",
    "T10n0279_052:0275a20": "於其身中普見一切眾生成正覺，乃至普見",
    "T10n0279_052:0275a21": "一切眾生入涅槃，皆同一性，所謂：無性。無何",
    "T10n0279_052:0275a22": "等性？所謂：無相性、無盡性、無生性、無滅性、",
    "T10n0279_052:0275a23": "無我性、無非我性、無眾生性、無非眾生性、無",
    "T10n0279_052:0275a24": "菩提性、無法界性、無虛空性，亦復無有成正",
    "T10n0279_052:0275a25": "覺性。知一切法皆無性故，得一切智，大悲相",
    "T10n0279_052:0275a26": "續，救度眾生。佛子！譬如虛空，一切世界若",
    "T10n0279_052:0275a27": "成若壞，常無增減。何以故？虛空無生故。諸佛",
    "T10n0279_052:0275a28": "菩提亦復如是，若成正覺、不成正覺，亦無增",
    "T10n0279_052:0275a29": "減。何以故？菩提無相、無非相，無一、無種種故。",
    "T10n0279_052:0275b01": "佛子！假使有人能化作恒河沙等心，一一心",
    "T10n0279_052:0275b02": "復化作恒河沙等佛，皆無色、無形、無相，如是",
    "T10n0279_052:0275b03": "盡恒河沙等劫無有休息。佛子！於汝意云何？",
    "T10n0279_052:0275b04": "彼人化心，化作如來，凡有幾何？」如來性起妙",
    "T10n0279_052:0275b05": "德菩薩言：「如我解於仁所說義，化與不化等",
    "T10n0279_052:0275b06": "無有別，云何問言凡有幾何？」普賢菩薩言：「善",
    "T10n0279_052:0275b07": "哉善哉！佛子！如汝所說，設一切眾生，於一念",
    "T10n0279_052:0275b08": "中悉成正覺，與不成正覺等無有異。何以",
    "T10n0279_052:0275b09": "故？菩提無相故；若無有相，則無增無減。佛",
    "T10n0279_052:0275b10": "子！菩薩摩訶薩應如是知成等正覺同於菩",
    "T10n0279_052:0275b11": "提一相無相。如來成正覺時，以一相方便入",
    "T10n0279_052:0275b12": "善覺智三昧；入已，於一成正覺廣大身，現一",
    "T10n0279_052:0275b13": "切眾生數等身住於身中。如一成正覺廣大",
    "T10n0279_052:0275b14": "身，一切成正覺廣大身悉亦如是。佛子！如來",
    "T10n0279_052:0275b15": "有如是等無量成正覺門，是故應知如來所",
    "T10n0279_052:0275b16": "現身無有量；以無量故，說如來身為無量界、",
    "T10n0279_052:0275b17": "等眾生界。佛子！菩薩摩訶薩應知如來身一",
    "T10n0279_052:0275b18": "毛孔中，有一切眾生數等諸佛身。何以故？如",
    "T10n0279_052:0275b19": "來成正覺身究竟無生滅故。如一毛孔遍法",
    "T10n0279_052:0275b20": "界，一切毛孔悉亦如是，當知無有少許處空",
    "T10n0279_052:0275b21": "無佛身。何以故？如來成正覺，無處不至故；隨",
    "T10n0279_052:0275b22": "其所能，隨其勢力，於道場菩提樹下師子座",
    "T10n0279_052:0275b23": "上，以種種身成等正覺。佛子！菩薩摩訶薩",
    "T10n0279_052:0275b24": "應知自心念念常有佛成正覺。何以故？諸佛",
    "T10n0279_052:0275b25": "如來不離此心成正覺故。如自心，一切眾生",
    "T10n0279_052:0275b26": "心亦復如是，悉有如來成等正覺，廣大周遍，",
    "T10n0279_052:0275b27": "無處不有，不離不斷，無有休息，入不思議方",
    "T10n0279_052:0275b28": "便法門。佛子！菩薩摩訶薩應如是知如來成",
    "T10n0279_052:0275b29": "正覺。」爾時，普賢菩薩摩訶薩欲重明此義而",
    "T10n0279_052:0275c01": "說頌言：",
    "T10n0279_052:0275c02": "「正覺了知一切法，　　無二離二悉平等，",
    "T10n0279_052:0275c03": "自性清淨如虛空，　　我與非我不分別。",
    "T10n0279_052:0275c04": "如海印現眾生身，　　以此說其為大海；",
    "T10n0279_052:0275c05": "菩提普印諸心行，　　是故說名為正覺。",
    "T10n0279_052:0275c06": "譬如世界有成敗，　　而於虛空不增減；",
    "T10n0279_052:0275c07": "一切諸佛出世間，　　菩提一相恒無相。",
    "T10n0279_052:0275c08": "如人化心化作佛，　　化與不化性無異；",
    "T10n0279_052:0275c09": "一切眾生成菩提，　　成與不成無增減。",
    "T10n0279_052:0275c10": "佛有三昧名善覺，　　菩提樹下入此定，",
    "T10n0279_052:0275c11": "放眾生等無量光，　　開悟群品如蓮敷。",
    "T10n0279_052:0275c12": "如三世劫剎眾生，　　所有心念及根欲，",
    "T10n0279_052:0275c13": "如是數等身皆現，　　是故正覺名無量。",
    "T10n0279_052:0275c14": "「佛子！菩薩摩訶薩應云何知如來、應、正等覺",
    "T10n0279_052:0275c15": "轉法輪？佛子！菩薩摩訶薩應如是知如來以",
    "T10n0279_052:0275c16": "心自在力無起無轉而轉法輪，知一切法恒",
    "T10n0279_052:0275c17": "無起故；以三種轉斷所應斷而轉法輪，知一",
    "T10n0279_052:0275c18": "切法離邊見故；離欲際、非際而轉法輪，入",
    "T10n0279_052:0275c19": "一切法虛空際故；無有言說而轉法輪，知一",
    "T10n0279_052:0275c20": "切法不可說故；究竟寂滅而轉法輪，知一切",
    "T10n0279_052:0275c21": "法涅槃性故；以一切文字、一切言語而轉法",
    "T10n0279_052:0275c22": "輪，如來音聲無處不至故；知聲如響而轉法",
    "T10n0279_052:0275c23": "輪，了於諸法真實性故；於一音中出一切",
    "T10n0279_052:0275c24": "音而轉法輪，畢竟無主故；無遺無盡而轉",
    "T10n0279_052:0275c25": "法輪，內外無著故。佛子！譬如一切文字語言，",
    "T10n0279_052:0275c26": "盡未來劫說不可盡；佛轉法輪亦復如是，一",
    "T10n0279_052:0275c27": "切文字安立顯示，無有休息，無有窮盡。佛",
    "T10n0279_052:0275c28": "子！如來法輪悉入一切語言文字而無所住。",
    "T10n0279_052:0275c29": "譬如書字，普入一切事、一切語、一切算數、一",
    "T10n0279_052:0276a01": "切世間出世間處而無所住；如來音聲亦復",
    "T10n0279_052:0276a02": "如是，普入一切處、一切眾生、一切法、一切",
    "T10n0279_052:0276a03": "業、一切報中而無所住。一切眾生種種語",
    "T10n0279_052:0276a04": "言，皆悉不離如來法輪。何以故？言音實相即",
    "T10n0279_052:0276a05": "法輪故。佛子！菩薩摩訶薩於如來轉法輪應",
    "T10n0279_052:0276a06": "如是知「復次，佛子！菩薩摩訶薩欲知如來所",
    "T10n0279_052:0276a07": "轉法輪，應知如來法輪所出生處。何等為如",
    "T10n0279_052:0276a08": "來法輪所出生處？佛子！如來隨一切眾生心",
    "T10n0279_052:0276a09": "行欲樂無量差別，出若干音聲而轉法輪。佛",
    "T10n0279_052:0276a10": "子！如來、應、正等覺有三昧，名：究竟無礙無畏，",
    "T10n0279_052:0276a11": "入此三昧已，於成正覺一一身、一一口，各出",
    "T10n0279_052:0276a12": "一切眾生數等言音，一一音中眾音具足，各",
    "T10n0279_052:0276a13": "各差別而轉法輪，令一切眾生皆生歡喜。能",
    "T10n0279_052:0276a14": "如是知轉法輪者，當知此人則為隨順一切",
    "T10n0279_052:0276a15": "佛法；不如是知，則非隨順。佛子！諸菩薩摩訶",
    "T10n0279_052:0276a16": "薩應如是知佛轉法輪，普入無量眾生界故。」",
    "T10n0279_052:0276a17": "爾時，普賢菩薩摩訶薩欲重明此義而說頌",
    "T10n0279_052:0276a18": "言：",
    "T10n0279_052:0276a19": "「如來法輪無所轉，　　三世無起亦無得，",
    "T10n0279_052:0276a20": "譬如文字無盡時，　　十力法輪亦如是。",
    "T10n0279_052:0276a21": "如字普入而無至，　　正覺法輪亦復然，",
    "T10n0279_052:0276a22": "入諸言音無所入，　　能令眾生悉歡喜。",
    "T10n0279_052:0276a23": "佛有三昧名究竟，　　入此定已乃說法，",
    "T10n0279_052:0276a24": "一切眾生無有邊，　　普出其音令悟解。",
    "T10n0279_052:0276a25": "一一音中復更演，　　無量言音各差別，",
    "T10n0279_052:0276a26": "於世自在無分別，　　隨其欲樂普使聞。",
    "T10n0279_052:0276a27": "文字不從內外出，　　亦不失壞無積聚，",
    "T10n0279_052:0276a28": "而為眾生轉法輪，　　如是自在甚奇特。",
    "T10n0279_052:0276a29": "「佛子！菩薩摩訶薩應云何知如來、應、正等覺",
    "T10n0279_052:0276b01": "般涅槃？佛子！菩薩摩訶薩欲知如來大涅槃",
    "T10n0279_052:0276b02": "者，當須了知根本自性。如真如涅槃，如來涅",
    "T10n0279_052:0276b03": "槃亦如是；如實際涅槃，如來涅槃亦如是；如",
    "T10n0279_052:0276b04": "法界涅槃，如來涅槃亦如是；如虛空涅槃，如",
    "T10n0279_052:0276b05": "來涅槃亦如是；如法性涅槃，如來涅槃亦如",
    "T10n0279_052:0276b06": "是；如離欲際涅槃，如來涅槃亦如是；如無相",
    "T10n0279_052:0276b07": "際涅槃，如來涅槃亦如是；如我性際涅槃，如",
    "T10n0279_052:0276b08": "來涅槃亦如是；如一切法性際涅槃，如來涅",
    "T10n0279_052:0276b09": "槃亦如是；如真如際涅槃，如來涅槃亦如是。",
    "T10n0279_052:0276b10": "何以故？涅槃無生無出故；若法無生無出，則",
    "T10n0279_052:0276b11": "無有滅。佛子！如來不為菩薩說諸如來究竟",
    "T10n0279_052:0276b12": "涅槃，亦不為彼示現其事。何以故？為欲令見",
    "T10n0279_052:0276b13": "一切如來常住其前，於一念中見過去、未來",
    "T10n0279_052:0276b14": "一切諸佛色相圓滿皆如現在，亦不起二、不",
    "T10n0279_052:0276b15": "二想。何以故？菩薩摩訶薩永離一切諸想著",
    "T10n0279_052:0276b16": "故。佛子！諸佛如來為令眾生生欣樂故，出",
    "T10n0279_052:0276b17": "現於世；欲令眾生生戀慕故，示現涅槃；而實",
    "T10n0279_052:0276b18": "如來無有出世，亦無涅槃。何以故？如來常住",
    "T10n0279_052:0276b19": "清淨法界，隨眾生心示現涅槃。佛子！譬如日",
    "T10n0279_052:0276b20": "出，普照世間，於一切淨水器中影無不現，普",
    "T10n0279_052:0276b21": "遍眾處而無來往，或一器破便不現影。佛",
    "T10n0279_052:0276b22": "子！於汝意云何，彼影不現為日咎不？」答言：「不",
    "T10n0279_052:0276b23": "也。但由器壞，非日有咎。」「佛子！如來智日亦",
    "T10n0279_052:0276b24": "復如是，普現法界無前無後，一切眾生淨心",
    "T10n0279_052:0276b25": "器中佛無不現，心器常淨常見佛身，若心濁",
    "T10n0279_052:0276b26": "器破則不得見。佛子！若有眾生應以涅槃",
    "T10n0279_052:0276b27": "而得度者，如來則為示現涅槃，而實如來無",
    "T10n0279_052:0276b28": "生、無歿、無有滅度。佛子！譬如火大，於一切世",
    "T10n0279_052:0276b29": "間能為火事，或時一處其火息滅。於意云",
    "T10n0279_052:0276c01": "何，豈一切世間火皆滅耶？」答言：「不也。」「佛子！",
    "T10n0279_052:0276c02": "如來、應、正等覺亦復如是，於一切世界施作",
    "T10n0279_052:0276c03": "佛事，或於一世界能事已畢示入涅槃，豈一",
    "T10n0279_052:0276c04": "切世界諸佛如來悉皆滅度？佛子！菩薩摩訶",
    "T10n0279_052:0276c05": "薩應如是知如來、應、正等覺大般涅槃。「復次，",
    "T10n0279_052:0276c06": "佛子！譬如幻師善明幻術，以幻術力，於三千",
    "T10n0279_052:0276c07": "大千世界一切國土、城邑、聚落示現幻身，以",
    "T10n0279_052:0276c08": "幻力持經劫而住；然於餘處，幻事已訖，隱身",
    "T10n0279_052:0276c09": "不現。佛子！於汝意云何，彼大幻師豈於一",
    "T10n0279_052:0276c10": "處隱身不現，便一切處皆隱滅耶？」答言：「不",
    "T10n0279_052:0276c11": "也。」「佛子！如來、應、正等覺亦復如是，善知無量",
    "T10n0279_052:0276c12": "智慧方便種種幻術，於一切法界普現其身，",
    "T10n0279_052:0276c13": "持令常住盡未來際；或於一處，隨眾生心，所",
    "T10n0279_052:0276c14": "作事訖，示現涅槃。豈以一處示入涅槃，便謂",
    "T10n0279_052:0276c15": "一切悉皆滅度？佛子！菩薩摩訶薩應如是知",
    "T10n0279_052:0276c16": "如來、應、正等覺大般涅槃。「復次，佛子！如來、應、",
    "T10n0279_052:0276c17": "正等覺示涅槃時，入不動三昧；入此三昧已，",
    "T10n0279_052:0276c18": "於一一身各放無量百千億那由他大光明，",
    "T10n0279_052:0276c19": "一一光明各出阿僧祇蓮華，一一蓮華各有",
    "T10n0279_052:0276c20": "不可說妙寶華蘂，一一華蘂有師子座，一一",
    "T10n0279_052:0276c21": "座上皆有如來結跏趺坐，其佛身數正與",
    "T10n0279_052:0276c22": "一切眾生數等，皆具上妙功德莊嚴，從本願",
    "T10n0279_052:0276c23": "力之所生起。若有眾生善根熟者，見佛身已，",
    "T10n0279_052:0276c24": "則皆受化。然彼佛身，盡未來際究竟安住，隨",
    "T10n0279_052:0276c25": "宜化度一切眾生未曾失時。佛子！如來身者，",
    "T10n0279_052:0276c26": "無有方處，非實非虛，但以諸佛本誓願力，眾",
    "T10n0279_052:0276c27": "生堪度則便出現。菩薩摩訶薩應如是知如",
    "T10n0279_052:0276c28": "來、應、正等覺大般涅槃。佛子！如來住於無量",
    "T10n0279_052:0276c29": "無礙究竟法界、虛空界，真如法性無生無滅",
    "T10n0279_052:0277a01": "及以實際，為諸眾生隨時示現；本願持故，無",
    "T10n0279_052:0277a02": "有休息，不捨一切眾生、一切剎、一切法。」爾時，",
    "T10n0279_052:0277a03": "普賢菩薩摩訶薩欲重明此義而說頌言：",
    "T10n0279_052:0277a04": "「如日舒光照法界，　　器壞水漏影隨滅；",
    "T10n0279_052:0277a05": "最勝智日亦如是，　　眾生無信見涅槃。",
    "T10n0279_052:0277a06": "如火世間作火事，　　於一城邑或時息；",
    "T10n0279_052:0277a07": "人中最勝遍法界，　　化事訖處示終盡。",
    "T10n0279_052:0277a08": "幻師現身一切剎，　　能事畢處則便謝；",
    "T10n0279_052:0277a09": "如來化訖亦復然，　　於餘國土常見佛。",
    "T10n0279_052:0277a10": "佛有三昧名不動，　　化眾生訖入此定，",
    "T10n0279_052:0277a11": "一念身放無量光，　　光出蓮華華有佛。",
    "T10n0279_052:0277a12": "佛身無數等法界，　　有福眾生所能見，",
    "T10n0279_052:0277a13": "如是無數一一身，　　壽命莊嚴皆具足。",
    "T10n0279_052:0277a14": "如無生性佛出興，　　如無滅性佛涅槃，",
    "T10n0279_052:0277a15": "言辭譬諭悉皆斷，　　一切義成無與等。",
    "T10n0279_052:0277a16": "「佛子！菩薩摩訶薩應云何知於如來、應、正等",
    "T10n0279_052:0277a17": "覺見聞親近所種善根？佛子！菩薩摩訶薩",
    "T10n0279_052:0277a18": "應知於如來所見聞親近所種善根皆悉不",
    "T10n0279_052:0277a19": "虛，出生無盡覺慧故，離於一切障難故，決定",
    "T10n0279_052:0277a20": "至於究竟故，無有虛誑故，一切願滿故，不盡有",
    "T10n0279_052:0277a21": "為行故，隨順無為智故，生諸佛智故，盡未來",
    "T10n0279_052:0277a22": "際故，成一切種勝行故，到無功用智地故。佛",
    "T10n0279_052:0277a23": "子！譬如丈夫，食少金剛，終竟不消，要穿其",
    "T10n0279_052:0277a24": "身，出在於外。何以故？金剛不與肉身雜穢而",
    "T10n0279_052:0277a25": "同止故。於如來所種少善根亦復如是，要穿",
    "T10n0279_052:0277a26": "一切有為諸行煩惱身過，到於無為究竟智",
    "T10n0279_052:0277a27": "處。何以故？此少善根不與有為諸行煩惱而",
    "T10n0279_052:0277a28": "共住故。佛子！假使乾草積同須彌，投火於",
    "T10n0279_052:0277a29": "中如芥子許，必皆燒盡。何以故？火能燒故。",
    "T10n0279_052:0277b01": "於如來所種少善根亦復如是，必能燒盡一",
    "T10n0279_052:0277b02": "切煩惱，究竟得於無餘涅槃。何以故？此少善",
    "T10n0279_052:0277b03": "根性究竟故。佛子！譬如雪山有藥王樹，名",
    "T10n0279_052:0277b04": "曰：善見。若有見者，眼得清淨；若有聞者，耳得",
    "T10n0279_052:0277b05": "清淨；若有嗅者，鼻得清淨；若有嘗者，舌得清",
    "T10n0279_052:0277b06": "淨；若有觸者，身得清淨；若有眾生取彼地",
    "T10n0279_052:0277b07": "土，亦能為作除病利益。佛子！如來、應、正等覺",
    "T10n0279_052:0277b08": "無上藥王亦復如是，能作一切饒益眾生。若",
    "T10n0279_052:0277b09": "有得見如來色身，眼得清淨；若有得聞如來",
    "T10n0279_052:0277b10": "名號，耳得清淨；若有得嗅如來戒香，鼻得清",
    "T10n0279_052:0277b11": "淨；若有得嘗如來法味，舌得清淨，具廣長舌，",
    "T10n0279_052:0277b12": "解語言法；若有得觸如來光者，身得清淨，究",
    "T10n0279_052:0277b13": "竟獲得無上法身；若於如來生憶念者，則得",
    "T10n0279_052:0277b14": "念佛三昧清淨；若有眾生供養如來所經土",
    "T10n0279_052:0277b15": "地及塔廟者，亦具善根，滅除一切諸煩惱患，",
    "T10n0279_052:0277b16": "得賢聖樂。佛子！我今告汝，設有眾生見聞於",
    "T10n0279_052:0277b17": "佛，業障纏覆不生信樂，亦種善根無空過",
    "T10n0279_052:0277b18": "者，乃至究竟入於涅槃。佛子！菩薩摩訶薩",
    "T10n0279_052:0277b19": "應如是知於如來所見聞親近所種善根，悉",
    "T10n0279_052:0277b20": "離一切諸不善法，具足善法。「佛子！如來以一",
    "T10n0279_052:0277b21": "切譬諭說種種事，無有譬諭能說此法。何",
    "T10n0279_052:0277b22": "以故？心智路絕，不思議故。諸佛菩薩但隨眾",
    "T10n0279_052:0277b23": "生心，令其歡喜，為說譬諭，非是究竟。佛子！",
    "T10n0279_052:0277b24": "此法門名為：如來祕密之處，名：一切世間所",
    "T10n0279_052:0277b25": "不能知，名：入如來印，名：開大智門，名：示現如",
    "T10n0279_052:0277b26": "來種性，名：成就一切菩薩，名：一切世間所不",
    "T10n0279_052:0277b27": "能壞，名：一向隨順如來境界，名：能！淨一切諸",
    "T10n0279_052:0277b28": "眾生界，名：演說如來根本實性不思議究竟",
    "T10n0279_052:0277b29": "法。佛子！此法門，如來不為餘眾生說，唯為",
    "T10n0279_052:0277c01": "趣向大乘菩薩說，唯為乘不思議乘菩薩說；",
    "T10n0279_052:0277c02": "此法門不入一切餘眾生手，唯除諸菩薩摩",
    "T10n0279_052:0277c03": "訶薩。佛子！譬如轉輪聖王所有七寶，因此寶",
    "T10n0279_052:0277c04": "故顯示輪王，此寶不入餘眾生手，唯除第一",
    "T10n0279_052:0277c05": "夫人所生太子，具足成就聖王相者。若轉輪",
    "T10n0279_052:0277c06": "王無此太子具眾德者，王命終後，此諸寶等",
    "T10n0279_052:0277c07": "於七日中悉皆散滅。佛子！此經珍寶亦復如",
    "T10n0279_052:0277c08": "是，不入一切餘眾生手，唯除如來法王真子，",
    "T10n0279_052:0277c09": "生如來家，種如來相諸善根者。佛子！若無此",
    "T10n0279_052:0277c10": "等佛之真子，如是法門不久散滅。何以故？一",
    "T10n0279_052:0277c11": "切二乘不聞此經，何況受持、讀誦、書寫、分別",
    "T10n0279_052:0277c12": "解說！唯諸菩薩乃能如是。是故，菩薩摩訶薩",
    "T10n0279_052:0277c13": "聞此法門應大歡喜，以尊重心恭敬頂受。何",
    "T10n0279_052:0277c14": "以故？菩薩摩訶薩信樂此經，疾得阿耨多羅",
    "T10n0279_052:0277c15": "三藐三菩提故。佛子！設有菩薩於無量百千",
    "T10n0279_052:0277c16": "億那由他劫行六波羅蜜，修習種種菩提分",
    "T10n0279_052:0277c17": "法。若未聞此如來不思議大威德法門，或時",
    "T10n0279_052:0277c18": "聞已不信、不解、不順、不入，不得名為真實菩",
    "T10n0279_052:0277c19": "薩，以不能生如來家故。若得聞此如來無量",
    "T10n0279_052:0277c20": "不可思議無障無礙智慧法門，聞已信解，隨",
    "T10n0279_052:0277c21": "順悟入，當知此人生如來家，隨順一切如來",
    "T10n0279_052:0277c22": "境界，具足一切諸菩薩法，安住一切種智境",
    "T10n0279_052:0277c23": "界，遠離一切諸世間法，出生一切如來所行，",
    "T10n0279_052:0277c24": "通達一切菩薩法性，於佛自在心無疑惑，住",
    "T10n0279_052:0277c25": "無師法，深入如來無礙境界。佛子！菩薩摩訶",
    "T10n0279_052:0277c26": "薩聞此法已，則能以平等智知無量法，則能",
    "T10n0279_052:0277c27": "以正直心離諸分別，則能以勝欲樂現見諸",
    "T10n0279_052:0277c28": "佛，則能以作意力入平等虛空界，則能以自",
    "T10n0279_052:0277c29": "在念行無邊法界，則能以智慧力具一切功",
    "T10n0279_052:0278a01": "德，則能以自然智離一切世間垢，則能以菩",
    "T10n0279_052:0278a02": "提心入一切十方網，則能以大觀察知三世",
    "T10n0279_052:0278a03": "諸佛同一體性，則能以善根迴向智普入如",
    "T10n0279_052:0278a04": "是法，不入而入；不於一法而有攀緣，恒以一",
    "T10n0279_052:0278a05": "法觀一切法。佛子！菩薩摩訶薩成就如是功",
    "T10n0279_052:0278a06": "德，少作功力，得無師自然智。」爾時，普賢菩薩",
    "T10n0279_052:0278a07": "欲重明此義而說頌言：",
    "T10n0279_052:0278a08": "「見聞供養諸如來，　　所得功德不可量，",
    "T10n0279_052:0278a09": "於有為中終不盡，　　要滅煩惱離眾苦。",
    "T10n0279_052:0278a10": "譬人吞服少金剛，　　終竟不消要當出；",
    "T10n0279_052:0278a11": "供養十力諸功德，　　滅惑必至金剛智。",
    "T10n0279_052:0278a12": "如乾草積等須彌，　　投芥子火悉燒盡；",
    "T10n0279_052:0278a13": "供養諸佛少功德，　　必斷煩惱至涅槃。",
    "T10n0279_052:0278a14": "雪山有藥名善見，　　見聞嗅觸消眾疾；",
    "T10n0279_052:0278a15": "若有見聞於十力，　　得勝功德到佛智。」",
    "T10n0279_052:0278a16": "爾時，佛神力故，法如是故，十方各有十不可",
    "T10n0279_052:0278a17": "說百千億那由他世界六種震動，所謂：東",
    "T10n0279_052:0278a18": "涌西沒，西涌東沒，南涌北沒，北涌南沒，邊",
    "T10n0279_052:0278a19": "涌中沒，中涌邊沒。十八相動，所謂：動、遍動、等",
    "T10n0279_052:0278a20": "遍動，起、遍起、等遍起，涌、遍涌、等遍涌，震、遍",
    "T10n0279_052:0278a21": "震、等遍震，吼、遍吼、等遍吼，擊、遍擊、等遍擊。",
    "T10n0279_052:0278a22": "雨出過諸天一切華雲、一切蓋雲、幢雲、幡雲、",
    "T10n0279_052:0278a23": "香雲、鬘雲、塗香雲、莊嚴具雲、大光明摩尼寶",
    "T10n0279_052:0278a24": "雲、諸菩薩讚歎雲、不可說菩薩各差別身雲，",
    "T10n0279_052:0278a25": "雨成正覺雲、嚴淨不思議世界雲，雨如來言",
    "T10n0279_052:0278a26": "語音聲雲，充滿無邊法界。如此四天下，如來",
    "T10n0279_052:0278a27": "神力如是示現，令諸菩薩皆大歡喜；周遍十",
    "T10n0279_052:0278a28": "方一切世界，悉亦如是。是時，十方各過八十",
    "T10n0279_052:0278a29": "不可說百千億那由他佛剎微塵數世界外，",
    "T10n0279_052:0278b01": "各有八十不可說百千億那由他佛剎微塵數",
    "T10n0279_052:0278b02": "如來，同名：普賢，皆現其前而作是言：「善哉！佛",
    "T10n0279_052:0278b03": "子！乃能承佛威力，隨順法性，演說如來出現",
    "T10n0279_052:0278b04": "不思議法。佛子！我等十方八十不可說百千",
    "T10n0279_052:0278b05": "億那由他佛剎微塵數同名諸佛皆說此法；",
    "T10n0279_052:0278b06": "如我所說，十方世界一切諸佛亦如是說。佛",
    "T10n0279_052:0278b07": "子！今此會中，十萬佛剎微塵數菩薩摩訶",
    "T10n0279_052:0278b08": "薩，得一切菩薩神通三昧；我等皆與授記，一",
    "T10n0279_052:0278b09": "生當得阿耨多羅三藐三菩提。佛剎微塵數",
    "T10n0279_052:0278b10": "眾生，發阿耨多羅三藐三菩提心；我等亦與",
    "T10n0279_052:0278b11": "授記，於當來世經不可說佛剎微塵數劫，皆",
    "T10n0279_052:0278b12": "得成佛，同號：佛殊勝境界。我等為令未來諸",
    "T10n0279_052:0278b13": "菩薩聞此法故，皆共護持。如此四天下所度",
    "T10n0279_052:0278b14": "眾生，十方百千億那由他無數無量，乃至不",
    "T10n0279_052:0278b15": "可說不可說法界虛空等一切世界中所度",
    "T10n0279_052:0278b16": "眾生，皆亦如是。」爾時，十方諸佛威神力故，",
    "T10n0279_052:0278b17": "毘盧遮那本願力故，法如是故，善根力故，如",
    "T10n0279_052:0278b18": "來起智不越念故，如來應緣不失時故，隨時",
    "T10n0279_052:0278b19": "覺悟諸菩薩故，往昔所作無失壞故，令得普",
    "T10n0279_052:0278b20": "賢廣大行故，顯現一切智自在故，十方各過",
    "T10n0279_052:0278b21": "十不可說百千億那由他佛剎微塵數世界",
    "T10n0279_052:0278b22": "外，各有十不可說百千億那由他佛剎微塵",
    "T10n0279_052:0278b23": "數菩薩來詣於此，充滿十方一切法界，示現",
    "T10n0279_052:0278b24": "菩薩廣大莊嚴，放大光明網，震動一切十方",
    "T10n0279_052:0278b25": "世界，壞散一切諸魔宮殿，消滅一切諸惡道",
    "T10n0279_052:0278b26": "苦，顯現一切如來威德，歌詠讚歎如來無量",
    "T10n0279_052:0278b27": "差別功德法，普雨一切種種雨，示現無量差",
    "T10n0279_052:0278b28": "別身，領受無量諸佛法，以佛神力各作是言：",
    "T10n0279_052:0278b29": "「善哉！佛子！乃能說此如來不可壞法。佛子！我",
    "T10n0279_052:0278c01": "等一切皆名：普賢，各從普光明世界普幢自",
    "T10n0279_052:0278c02": "在如來所而來於此，彼一切處亦說是法，如",
    "T10n0279_052:0278c03": "是文句，如是義理，如是宣說，如是決定，皆同",
    "T10n0279_052:0278c04": "於此，不增不減。我等皆以佛神力故，得如",
    "T10n0279_052:0278c05": "來法故，來詣此處為汝作證。如我來此，十方",
    "T10n0279_052:0278c06": "等虛空遍法界一切世界諸四天下亦復如",
    "T10n0279_052:0278c07": "是。」",
    "T10n0279_052:0278c08": "爾時，普賢菩薩承佛神力，觀察一切菩薩大",
    "T10n0279_052:0278c09": "眾，欲重明如來出現廣大威德，如來正法不",
    "T10n0279_052:0278c10": "可沮壞，無量善根皆悉不空，諸佛出世必具",
    "T10n0279_052:0278c11": "一切最勝之法，善能觀察諸眾生心，隨應說",
    "T10n0279_052:0278c12": "法未曾失時，生諸菩薩無量法光，一切諸",
    "T10n0279_052:0278c13": "佛自在莊嚴，一切如來一身無異，從本大",
    "T10n0279_052:0278c14": "行之所生起，而說頌言：",
    "T10n0279_052:0278c15": "「一切如來諸所作，　　世間譬諭無能及，",
    "T10n0279_052:0278c16": "為令眾生得悟解，　　非諭為諭而顯示。",
    "T10n0279_052:0278c17": "如是微密甚深法，　　百千萬劫難可聞；",
    "T10n0279_052:0278c18": "精進智慧調伏者，　　乃得聞此祕奧義。",
    "T10n0279_052:0278c19": "若聞此法生欣慶，　　彼曾供養無量佛，",
    "T10n0279_052:0278c20": "為佛加持所攝受，　　人天讚歎常供養。",
    "T10n0279_052:0278c21": "此為超世第一財，　　此能救度諸群品，",
    "T10n0279_052:0278c22": "此能出生清淨道，　　汝等當持莫放逸。」",
    "T10n0279_052:0278c23": "大方廣佛華嚴經卷第五十二"
}