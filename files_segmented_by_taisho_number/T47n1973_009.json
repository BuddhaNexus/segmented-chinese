{
    "T47n1973_009:0341c16": "廬山蓮宗寶鑑念佛正報卷第九",
    "T47n1973_009:0341c18": "念佛正報說念佛正報說",
    "T47n1973_009:0341c19": "因修白業果感淨方。化佛引上金臺聖賢迎",
    "T47n1973_009:0341c20": "歸樂國。高超三界逈出四流。業盡塵消亡情",
    "T47n1973_009:0341c21": "絕慮。質托蓮苞之內神遊寶界之中。面奉阿",
    "T47n1973_009:0341c22": "彌陀佛為本師。得見觀音勢至為親友。清淨",
    "T47n1973_009:0341c23": "海眾大會寶池。九品勝流各說本行。五香拂",
    "T47n1973_009:0341c24": "體三德嚴身。暫扇微風聆眾音之演法。繽紛",
    "T47n1973_009:0341c25": "花雨覩焰網之舒光。縹緲雲霞近浮神足輕。",
    "T47n1973_009:0341c26": "盈衣裓盛接妙華。晨謁慈顏得法印而還國。",
    "T47n1973_009:0341c27": "暮遊金剎聽玉偈以逍遙。瑞蓮初綻為遣殘",
    "T47n1973_009:0341c28": "殃。新學化生行成不退。豈惟近忘麁苦抑亦",
    "T47n1973_009:0341c29": "佛果非遙。戲翫瓊林灌沐德水百寶之樓閣",
    "T47n1973_009:0342a01": "華麗七重之行樹森嚴。景序長春地平如掌。",
    "T47n1973_009:0342a02": "衣食隨念而至。天樂不鼓自鳴受用。出於自",
    "T47n1973_009:0342a03": "然快樂。實非人世諸天萬億倍不可比論。諸",
    "T47n1973_009:0342a04": "佛恒河沙悉皆稱讚。身具光明妙相跡踐聖",
    "T47n1973_009:0342a05": "道香階。壽命難量悲願無盡。捨兩重生死既",
    "T47n1973_009:0342a06": "非果趣之身。獲本際常光離去來之相。緣強",
    "T47n1973_009:0342a07": "德勝皆由念佛心生。福備壽長盡是淨因感",
    "T47n1973_009:0342a08": "報。故知佛有攝生之願。生有感佛之因。如是",
    "T47n1973_009:0342a09": "勝緣起於信願。以斯妙果成就正依。或禪誦",
    "T47n1973_009:0342a10": "七寶池邊。或經行黃金地上。飽禪悅法喜珍",
    "T47n1973_009:0342a11": "味。掛慈悲喜捨天衣。功德資神增加悲智。雍",
    "T47n1973_009:0342a12": "容辦道長養聖胎。入無生門。便登菩薩之位。",
    "T47n1973_009:0342a13": "得阿跋致不退菩提之心。住法王家盡授如",
    "T47n1973_009:0342a14": "來之記。聞大乘法同稱補處之尊。念念虛玄",
    "T47n1973_009:0342a15": "心心靜慮。得三昧正定具六種神通。獻供十",
    "T47n1973_009:0342a16": "方往來無礙。分身億剎不失定心。洒法水於",
    "T47n1973_009:0342a17": "三千出眾生於火宅。自他兼利行願周圓。可",
    "T47n1973_009:0342a18": "謂百千三昧盡唯心。功德莊嚴歸自己。",
    "T47n1973_009:0342a19": "功德莊嚴功德莊嚴",
    "T47n1973_009:0342a20": "大彌陀經菩薩功德章云。往生彼國者皆悉",
    "T47n1973_009:0342a21": "容貌柔和相好具足。禪定智慧通達無礙。神",
    "T47n1973_009:0342a22": "通威德無不圓滿。深入法門具無生忍。諸佛",
    "T47n1973_009:0342a23": "祕藏究竟明了。調伏諸根身心柔軟。安然寂",
    "T47n1973_009:0342a24": "靜盡般泥洹。深入正慧無有餘習。依佛所行",
    "T47n1973_009:0342a25": "七覺聖道。修行五眼照真達俗。辯才總持自",
    "T47n1973_009:0342a26": "在無礙。善解世間無邊方便。所言誠諦深入",
    "T47n1973_009:0342a27": "義味。敷演正法度諸有情。等觀三界空無所",
    "T47n1973_009:0342a28": "有。知一切法無相無為。無取無捨遠離顛倒。",
    "T47n1973_009:0342a29": "堅固不動如須彌山。智明如日廣大如海出",
    "T47n1973_009:0342b01": "功德寶。熾盛如火燒煩惱薪。忍辱如地一切",
    "T47n1973_009:0342b02": "平等。清淨如水洗諸塵垢。如虛空無邊不障",
    "T47n1973_009:0342b03": "一切故。如蓮花出水離一切染故。如雷震響",
    "T47n1973_009:0342b04": "出法音故。如雲靉靆降法雨故。如風動樹發",
    "T47n1973_009:0342b05": "菩提芽故。如牛王聲異眾牛故。如龍象威難",
    "T47n1973_009:0342b06": "可測故。如良馬行乘無失故。如獅子王無怖",
    "T47n1973_009:0342b07": "畏故。如尼拘律樹覆蔭大故。如優鉢羅華難",
    "T47n1973_009:0342b08": "值遇故。如金剛杵破邪山故。如梵王身生梵",
    "T47n1973_009:0342b09": "眾故。如金翅鳥勝毒龍故。如空中禽無住跡",
    "T47n1973_009:0342b10": "故。如雪山照功德淨故。如慈氏觀法界等故。",
    "T47n1973_009:0342b11": "專樂求法心無厭足。常欲廣說志無疲倦。擊",
    "T47n1973_009:0342b12": "法鼓建法幢。曜慧日除癡冥修六和敬。常為",
    "T47n1973_009:0342b13": "師導為世明燈。最勝福田以安群生。功慧殊",
    "T47n1973_009:0342b14": "勝莫不尊重。恭敬供養無量諸佛。常為諸佛",
    "T47n1973_009:0342b15": "所共讚嘆。究竟菩薩諸波羅蜜。遠離聲聞緣",
    "T47n1973_009:0342b16": "覺之地。佛告阿難。彼諸菩薩以念佛故。成就",
    "T47n1973_009:0342b17": "如是無量功德。我但為汝舉要言之。若廣說",
    "T47n1973_009:0342b18": "者雖盡億劫不能窮盡。",
    "T47n1973_009:0342b19": "淨土增修聖果淨土增修聖果",
    "T47n1973_009:0342b20": "大彌陀經云。諸念佛人生淨土已。即入七寶",
    "T47n1973_009:0342b21": "池中澡雪形體。蕩滌情慮各座一華上。自然",
    "T47n1973_009:0342b22": "微風吹動諸寶行樹。出微妙音散諸寶華。異",
    "T47n1973_009:0342b23": "香芬馥皆作佛事。聞者喜悅無量。自然心開",
    "T47n1973_009:0342b24": "各往修進。有在地講經者。有在地誦經者。有",
    "T47n1973_009:0342b25": "在地說經者。有在地口授經者。有在地聽經",
    "T47n1973_009:0342b26": "者。有在地念經者。有在地思道者。有在地坐",
    "T47n1973_009:0342b27": "禪一心者。有在地經行者。有在虛空中講經",
    "T47n1973_009:0342b28": "者。有在虛空中誦經者。有在虛空中說經者。",
    "T47n1973_009:0342b29": "有在虛空中口授經者。有在虛空中聽經者。",
    "T47n1973_009:0342c01": "有在虛空中。念經者。有在虛空中思道者。有",
    "T47n1973_009:0342c02": "在虛空中坐禪一心者。有在虛空中經行者。",
    "T47n1973_009:0342c03": "其間聲聞弟子皆發大心。有未得聖果者。因",
    "T47n1973_009:0342c04": "是而得聖果。有未得不退轉地者。因是而得",
    "T47n1973_009:0342c05": "不退轉地。菩薩各隨其資而有所得。莫不忻",
    "T47n1973_009:0342c06": "然適意而悅。遊戲三昧利樂有情。由念佛之",
    "T47n1973_009:0342c07": "堅心稱彌陀之本願。往生佛子同列此班。智",
    "T47n1973_009:0342c08": "慧辯才神通如意風帆勢順速證菩提。超萬",
    "T47n1973_009:0342c09": "劫之輪迴。得諸天之仰重。淨業勝善大果昭",
    "T47n1973_009:0342c10": "然。寄語同流無忘此事。蝡動蜎飛猶有分。大",
    "T47n1973_009:0342c11": "丈夫兒當勉旃。",
    "T47n1973_009:0342c12": "淨土三十益淨土三十益",
    "T47n1973_009:0342c13": "天台智者大師淨土群疑論云。生西方者有",
    "T47n1973_009:0342c14": "三十種益。一往生佛土益。二得大法樂益。三",
    "T47n1973_009:0342c15": "親近諸佛益。四遊歷十方供佛益。五親聞佛",
    "T47n1973_009:0342c16": "說益。六福慧資糧疾得圓滿益。七速證菩提",
    "T47n1973_009:0342c17": "益。八諸天人等同集一會益。九無退轉益。十",
    "T47n1973_009:0342c18": "無量行願增進益。十一鸚鵡舍利宣揚法音",
    "T47n1973_009:0342c19": "益。十二風樹樂響益。十三摩尼水漩演苦空",
    "T47n1973_009:0342c20": "益。十四諸樂奏妙音益。十五四十八願益。十",
    "T47n1973_009:0342c21": "六真金色身益。十七形無醜陋益。十八具足",
    "T47n1973_009:0342c22": "六通益。十九常住定聚益。二十無諸不善益。",
    "T47n1973_009:0342c23": "二十一壽命長遠益。二十二衣食自然益。二",
    "T47n1973_009:0342c24": "十三唯受眾樂益。二十四三十二相益。二十",
    "T47n1973_009:0342c25": "五實無女人益。二十六無有小乘益。二十七",
    "T47n1973_009:0342c26": "離於八難益。二十八得三法忍益。二十九身",
    "T47n1973_009:0342c27": "常有光益。三十得那羅延身力益。可謂處處",
    "T47n1973_009:0342c28": "菩提道明明功德林。",
    "T47n1973_009:0342c29": "淨土成佛淨土成佛",
    "T47n1973_009:0343a01": "金剛定後菩薩因圓。解脫道中如來果滿。具",
    "T47n1973_009:0343a02": "四無量心得四無礙辯。十八種法不共二乘。",
    "T47n1973_009:0343a03": "十力現前說法無畏。塵沙或盡萬行功成。十",
    "T47n1973_009:0343a04": "號俱彰三身圓顯。具九十七種大人相。放八",
    "T47n1973_009:0343a05": "萬四千大光明。悲智俱融福慧雙足。現居十",
    "T47n1973_009:0343a06": "重報土能垂萬類化身。布大慈雲雨大法雨。",
    "T47n1973_009:0343a07": "滂流法界潤澤群生。咸悟本心同成正覺○",
    "T47n1973_009:0343a08": "選佛若無如是眼。宗風那得到如今。",
    "T47n1973_009:0343a09": "廬山蓮宗寶鑑念佛正報卷第九終"
}