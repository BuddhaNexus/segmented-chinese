{
    "T09n0275_001:0379a16": "No. 275 [No. 274]",
    "T09n0275_001:0379a17": "大乘方廣總持經一卷",
    "T09n0275_001:0379a19": "隋天竺三藏毘尼多流支譯",
    "T09n0275_001:0379a20": "如是我聞：一時佛在王舍城耆闍崛山中，與",
    "T09n0275_001:0379a21": "大比丘眾六萬二千人俱，菩薩摩訶薩八十",
    "T09n0275_001:0379a22": "億眾，摩伽陀國優婆塞六十億百千人。",
    "T09n0275_001:0379a23": "爾時，世尊夏安居已，臨涅槃時入如法三昧。",
    "T09n0275_001:0379a24": "入三昧已，是時三千大千世界普遍莊嚴——懸",
    "T09n0275_001:0379a25": "繒幡蓋，置寶香瓶，眾香塗飾，處處遍散千葉",
    "T09n0275_001:0379a26": "蓮花。爾時，此三千大千世界億百千眾、諸梵",
    "T09n0275_001:0379a27": "天王及億百千眷屬來詣佛所。到佛所已，頭",
    "T09n0275_001:0379a28": "面禮足，合掌向佛，却住一面。復有億百千淨",
    "T09n0275_001:0379a29": "居天子、自在天王、大自在天王、龍王、夜叉王、",
    "T09n0275_001:0379b01": "阿修羅王、迦樓羅王、緊那羅王、摩睺羅伽王，",
    "T09n0275_001:0379b02": "各與億百千眷屬來詣佛所。到佛所已，頭面",
    "T09n0275_001:0379b03": "禮足，合掌向佛，却住一面。爾時，十方如恒河",
    "T09n0275_001:0379b04": "沙大威德菩薩摩訶薩來詣佛所。到佛所已，",
    "T09n0275_001:0379b05": "頭面禮足，合掌向佛，却住一面。爾時，此三千",
    "T09n0275_001:0379b06": "大千世界乃至有頂皆悉來集，大眾充滿，間",
    "T09n0275_001:0379b07": "無空處。爾時，復有餘大威力天、龍、夜叉、乾闥",
    "T09n0275_001:0379b08": "婆、阿修羅、迦樓羅、緊那羅、摩睺羅伽等皆來集",
    "T09n0275_001:0379b09": "會。",
    "T09n0275_001:0379b10": "爾時，世尊正念現前，從三昧起，遍觀大眾。欠",
    "T09n0275_001:0379b11": "呿頻申，如師子王，如是至三。爾時，世尊從其",
    "T09n0275_001:0379b12": "面門出廣長舌，遍覆三千大千世界。是時，如",
    "T09n0275_001:0379b13": "來現神通已，復觀大眾。爾時，一切大眾即從",
    "T09n0275_001:0379b14": "坐起，合掌作禮，默然而住。爾時，佛告彌勒菩",
    "T09n0275_001:0379b15": "薩摩訶薩言：「阿逸多！如來不久當入涅槃。汝",
    "T09n0275_001:0379b16": "於諸法有所疑者，我今現在，欲有所問今正",
    "T09n0275_001:0379b17": "是時。佛滅度後，勿生憂悔。」爾時，彌勒菩薩摩",
    "T09n0275_001:0379b18": "訶薩白佛言：「唯然，世尊！善自知時。諸佛如來",
    "T09n0275_001:0379b19": "於一切法皆悉究竟，惟願宣說，令此法眼久",
    "T09n0275_001:0379b20": "住於世。」爾時，會中有大自在天子及八十億",
    "T09n0275_001:0379b21": "淨居天眾眷屬圍遶，頂禮佛足，合掌恭敬而",
    "T09n0275_001:0379b22": "白佛言：「世尊！此大乘方廣總持法門，過去無",
    "T09n0275_001:0379b23": "量諸佛、如來、應供、正遍知已曾宣說。惟願世",
    "T09n0275_001:0379b24": "尊今復敷演利益，安樂無量人天，能令佛法",
    "T09n0275_001:0379b25": "久住世間。」爾時，世尊默然而許。是時，大自在",
    "T09n0275_001:0379b26": "天子知佛許已，歡喜踊躍，合掌作禮，却住一",
    "T09n0275_001:0379b27": "面。爾時，佛告彌勒菩薩摩訶薩言：「阿逸多！此",
    "T09n0275_001:0379b28": "大乘方廣總持法門，非我獨說，過去、未來及",
    "T09n0275_001:0379b29": "今現在十方世界無量諸佛亦常宣說。若有",
    "T09n0275_001:0379c01": "眾生於佛所說，言非佛說，及謗法、僧，而此謗",
    "T09n0275_001:0379c02": "者當墮惡道，受地獄苦。」爾時，佛告彌勒菩薩",
    "T09n0275_001:0379c03": "摩訶薩言：「若有善男子、善女人發菩提心，於",
    "T09n0275_001:0379c04": "此大乘方廣總持經典受持讀誦，復為人說，",
    "T09n0275_001:0379c05": "當知是人不墮惡道。」",
    "T09n0275_001:0379c06": "爾時，世尊復告彌勒菩薩摩訶薩言：「阿逸多！",
    "T09n0275_001:0379c07": "我從成佛夜乃至將入無餘涅槃，於其中間",
    "T09n0275_001:0379c08": "佛身、口、意所作、所說、所念、所思惟頗有忘失，",
    "T09n0275_001:0379c09": "起惡業不？」彌勒菩薩言：「不也。世尊！」佛言：「彌勒！",
    "T09n0275_001:0379c10": "如汝所說。我從成道乃至涅槃，於其中間所",
    "T09n0275_001:0379c11": "言所說皆悉真實，無有虛妄。若有愚人不解",
    "T09n0275_001:0379c12": "如來方便所說，而作是言：『是法如是，是法不",
    "T09n0275_001:0379c13": "如是。』誹謗正法及佛菩薩，我說是輩趣向地",
    "T09n0275_001:0379c14": "獄。」佛言：「阿逸多！於我滅後五濁世中，若有比",
    "T09n0275_001:0379c15": "丘、比丘尼、優婆塞、優婆夷，實非菩薩自謂菩",
    "T09n0275_001:0379c16": "薩，是外道人。曾於過去供養諸佛發願力故，",
    "T09n0275_001:0379c17": "於佛法律而得出家。隨所至處，多求親友、名",
    "T09n0275_001:0379c18": "聞利養、恣行穢污、棄捨信心、成就惡行、不自",
    "T09n0275_001:0379c19": "禁制、不自調伏、貪諸利養，於一切法門及出",
    "T09n0275_001:0379c20": "生堅固三昧，皆悉遠離，實無所知。為親屬故，",
    "T09n0275_001:0379c21": "妄稱知解，住於諂曲，口說異言、身行異行。「阿",
    "T09n0275_001:0379c22": "逸多！我菩提道於一切眾生皆悉平等，安住",
    "T09n0275_001:0379c23": "大悲，以善方便正念不忘。如來安住無等等",
    "T09n0275_001:0379c24": "力，無障無礙而為說法。若有眾生作如是言：",
    "T09n0275_001:0379c25": "『佛為聲聞所說經典，諸菩薩等不應習學、不",
    "T09n0275_001:0379c26": "應聽受，此非正法、此非正道；辟支佛法亦不",
    "T09n0275_001:0379c27": "應學。』復作是言：『諸菩薩等所修行法，聲聞之",
    "T09n0275_001:0379c28": "人亦不應學、不應聽受；辟支佛法亦復如是。』",
    "T09n0275_001:0379c29": "復作是言：『諸菩薩等所有言說，聲聞、辟支佛",
    "T09n0275_001:0380a01": "不應聽受。彼此言行更相違背，不與修多羅",
    "T09n0275_001:0380a02": "相應。』於如實說、真解脫法不能信受，依彼法",
    "T09n0275_001:0380a03": "者不得生天，何況解脫？「阿逸多！我今說法，隨",
    "T09n0275_001:0380a04": "其信心而調伏之，如恒河沙。「阿逸多！我今欲",
    "T09n0275_001:0380a05": "往十方世界隨順說法，利益眾生。不為實非",
    "T09n0275_001:0380a06": "菩薩而作菩薩相者，亦不為毒惡、欺誑、少聞",
    "T09n0275_001:0380a07": "之人。「於我法中作二說者，其二說人或作是",
    "T09n0275_001:0380a08": "言：『是菩薩應學，是不應學。』謗佛、法、僧，是人身",
    "T09n0275_001:0380a09": "壞命終墮於地獄，多百千劫不可得出。設令",
    "T09n0275_001:0380a10": "得出，生貧窮家。至於後時雖得授記，五濁惡",
    "T09n0275_001:0380a11": "世成等正覺，如我今日於是生死五濁世中",
    "T09n0275_001:0380a12": "成於佛道。以是因緣，汝應諦聽，應當信知，隨",
    "T09n0275_001:0380a13": "順惡友，所行如是。「阿逸多！我念過去無央數",
    "T09n0275_001:0380a14": "劫，彼時有佛名曰無垢焰稱起王如來、應供、",
    "T09n0275_001:0380a15": "正遍知、明行足、善逝、世間解、無上士、調御丈夫、",
    "T09n0275_001:0380a16": "天人師、佛、世尊出現於世。是時彼佛壽命八",
    "T09n0275_001:0380a17": "萬那由他歲，為眾說法。「爾時，無垢焰稱起王",
    "T09n0275_001:0380a18": "如來法中，有一比丘名曰淨命。總持諸經十",
    "T09n0275_001:0380a19": "四億部、大乘經典六百萬部，為大法師。言辭",
    "T09n0275_001:0380a20": "清美，辯才無礙，利益無量無邊眾生，示教利",
    "T09n0275_001:0380a21": "喜。「爾時，無垢焰稱起王如來臨涅槃時，告彼",
    "T09n0275_001:0380a22": "比丘淨命言：『未來世中，汝當護持我正法眼。』",
    "T09n0275_001:0380a23": "「爾時，淨命受佛教已，於佛滅後千萬歲中守",
    "T09n0275_001:0380a24": "護流通諸佛祕藏。於此方廣總持法門受持",
    "T09n0275_001:0380a25": "讀誦，深解義趣；於彼世界八萬城中所有眾",
    "T09n0275_001:0380a26": "生，隨其願樂廣為宣說。「爾時，有一大城名曰",
    "T09n0275_001:0380a27": "跋陀。往彼城中為八十億家，隨其所樂而為",
    "T09n0275_001:0380a28": "說法。是時，城中八十億人獲淨信心——一億人",
    "T09n0275_001:0380a29": "眾住菩提道、七十九億人住聲聞乘而得調",
    "T09n0275_001:0380b01": "伏。爾時，淨命法師復與十千比丘眾相隨俱，",
    "T09n0275_001:0380b02": "往修菩提行。「爾時，跋陀城中復有比丘名曰",
    "T09n0275_001:0380b03": "達摩。於大乘經方廣正典受持千部，獲得四",
    "T09n0275_001:0380b04": "禪。唯以方廣空法化彼城中一切眾生，不能",
    "T09n0275_001:0380b05": "以善方便隨欲而說。作如是言：『一切諸法悉",
    "T09n0275_001:0380b06": "皆空寂，我所說者真是佛說。彼淨命比丘所",
    "T09n0275_001:0380b07": "說雜穢不淨，此比丘實非淨命而稱淨命。何",
    "T09n0275_001:0380b08": "以故？而此比丘所受諸華不持供養而自受",
    "T09n0275_001:0380b09": "用，塗香、末香亦復如是。淨命比丘愚癡無智，",
    "T09n0275_001:0380b10": "不能知我久修梵行。彼既年少，出家未久，我",
    "T09n0275_001:0380b11": "慢無信，多諸放逸。是諸人等無所知曉，謂是",
    "T09n0275_001:0380b12": "淨命持戒比丘。』「爾時，達摩以其惡心謗持法",
    "T09n0275_001:0380b13": "者，身壞命終墮於地獄，經七十劫具受眾苦。",
    "T09n0275_001:0380b14": "滿七十劫已，墮畜生中。過六十劫後，值遇香",
    "T09n0275_001:0380b15": "寶光佛，於彼法中發菩提心，於九萬世猶生",
    "T09n0275_001:0380b16": "畜生中。過九萬世已，得生人中，於六萬世貧",
    "T09n0275_001:0380b17": "窮下賤，恒無舌根。「其淨命比丘於諸法中得",
    "T09n0275_001:0380b18": "淨信心，為人說法。彼於後時得值六十三那",
    "T09n0275_001:0380b19": "由他佛，恒為法師，具足五通，勸請彼佛轉妙",
    "T09n0275_001:0380b20": "法輪。「阿逸多！汝今當知，過去淨命比丘者豈",
    "T09n0275_001:0380b21": "異人乎？莫作異觀，今阿彌陀佛是。阿逸多！汝",
    "T09n0275_001:0380b22": "今當知，過去達摩比丘者豈異人乎？莫作異",
    "T09n0275_001:0380b23": "觀，今我身是。由我過去愚癡、無智、毀謗他故，",
    "T09n0275_001:0380b24": "受苦如是。我以此業因緣故，處五濁世成等",
    "T09n0275_001:0380b25": "正覺。「是故，阿逸多！若有菩薩於諸法中作二",
    "T09n0275_001:0380b26": "說者，以是因緣，後五濁世成於佛道。其佛國",
    "T09n0275_001:0380b27": "中有諸魔等，於說法時恒作障難。」爾時，大眾",
    "T09n0275_001:0380b28": "聞佛說已，皆悉悲泣，涕淚交流，俱發是言：「願",
    "T09n0275_001:0380b29": "於佛法莫作二說如達摩比丘。」",
    "T09n0275_001:0380c01": "爾時，會中有百菩薩即從座起，右膝著地，悲",
    "T09n0275_001:0380c02": "號墮淚。爾時，世尊知而故問彼菩薩言：「善",
    "T09n0275_001:0380c03": "男子！汝等何為悲號如是？」爾時，諸菩薩等異",
    "T09n0275_001:0380c04": "口同音，俱白佛言：「世尊！我等自觀，亦應有此",
    "T09n0275_001:0380c05": "諸惡業障。」爾時，世尊作如是言：「如是，如是！汝",
    "T09n0275_001:0380c06": "亦曾於過去然燈佛所，在彼法中出家修道。",
    "T09n0275_001:0380c07": "是然燈佛滅度之後，時有比丘名曰智積，汝",
    "T09n0275_001:0380c08": "等爾時謗是比丘。因是已來，不得見佛、不能",
    "T09n0275_001:0380c09": "發菩提心、不得陀羅尼及諸三昧，後共汝等",
    "T09n0275_001:0380c10": "同時安住菩提之道。汝等善男子！此賢劫最",
    "T09n0275_001:0380c11": "後佛所，當獲無生法忍，復於後時過三阿僧",
    "T09n0275_001:0380c12": "祇劫行菩薩道，當得阿耨多羅三藐三菩提。",
    "T09n0275_001:0380c13": "「是故，善男子！若菩薩見餘菩薩，不應生於彼",
    "T09n0275_001:0380c14": "此之心，當如塔想、如見佛想。是故，菩薩見餘",
    "T09n0275_001:0380c15": "菩薩，莫作異念、謂非佛想。若起異念為自侵",
    "T09n0275_001:0380c16": "欺，當受持此莫作異想，共相和合：『我今觀初",
    "T09n0275_001:0380c17": "發心菩薩不如佛想者，我便欺誑十方現在",
    "T09n0275_001:0380c18": "一切無量阿僧祇諸佛。』「是故，善男子！菩薩未",
    "T09n0275_001:0380c19": "來於五濁世中得陀羅尼三昧者，一切皆是",
    "T09n0275_001:0380c20": "佛之威力。是故，善男子！若有誹謗其法師者，",
    "T09n0275_001:0380c21": "即為謗佛，等無有異。「善男子！佛滅度後，若有",
    "T09n0275_001:0380c22": "法師善隨樂欲，為人說法，能令菩薩學大乘",
    "T09n0275_001:0380c23": "者，及諸大眾有發一毛歡喜之心乃至暫下",
    "T09n0275_001:0380c24": "一渧淚者，當知皆是佛之神力。「若有愚人實",
    "T09n0275_001:0380c25": "非菩薩假稱菩薩，謗真菩薩及所行法，復作",
    "T09n0275_001:0380c26": "是言：『彼何所知？彼何所解？』彌勒！我憶過去於",
    "T09n0275_001:0380c27": "閻浮提學菩薩時，愛重法故，為一句一偈棄",
    "T09n0275_001:0380c28": "捨所愛頭、目、妻子及捨王位。何以故？以求法",
    "T09n0275_001:0380c29": "故。如彼愚人專為名聞、耽著利養，自恃少能，",
    "T09n0275_001:0381a01": "不往如來傳法人所聽受正法。「彌勒！若彼此",
    "T09n0275_001:0381a02": "和合則能住持流通我法，若彼此違諍則正",
    "T09n0275_001:0381a03": "法不行。阿逸多！汝可觀此謗法之人，成就如",
    "T09n0275_001:0381a04": "是極大罪業，墮三惡道難可出離。",
    "T09n0275_001:0381a05": "「復次，彌勒！我初成佛以妙智慧廣為眾生宣",
    "T09n0275_001:0381a06": "說正法。「若有愚人於佛所說而不信受，如彼",
    "T09n0275_001:0381a07": "達摩比丘雖復讀誦千部大乘，為人解說，獲",
    "T09n0275_001:0381a08": "得四禪，以謗他故，七十劫中受大苦惱。況彼",
    "T09n0275_001:0381a09": "愚癡下劣之人，實無所知，而作是言：『我是法",
    "T09n0275_001:0381a10": "師，明解大乘，能廣流布。』謗正法師言無所解，",
    "T09n0275_001:0381a11": "亦謗佛法而自貢高。「若彼愚人於佛大乘乃",
    "T09n0275_001:0381a12": "至誹謗一四句偈，當知是業定墮地獄。何以",
    "T09n0275_001:0381a13": "故？毀謗佛法及法師故。以是因緣，常處惡道，",
    "T09n0275_001:0381a14": "永不見佛。以曾誹謗佛、法、僧故，亦於初發菩",
    "T09n0275_001:0381a15": "提心者，能作障礙令退正道。當知是人以大",
    "T09n0275_001:0381a16": "罪業而自莊嚴，於無量劫，身墮地獄受大苦",
    "T09n0275_001:0381a17": "報；以惡眼視發菩提心人故，得無眼報；以惡",
    "T09n0275_001:0381a18": "口謗發菩提心人故，得無舌報。「阿逸多！我更",
    "T09n0275_001:0381a19": "不見有一惡法能過毀破發菩提心罪之重",
    "T09n0275_001:0381a20": "也。以此罪故，墮於惡道，況復毀謗餘菩薩等？",
    "T09n0275_001:0381a21": "「若有菩薩為諸眾生能如實說，不起斷、常，言",
    "T09n0275_001:0381a22": "諸眾生定有定無，亦不專執諸法有無。阿逸",
    "T09n0275_001:0381a23": "多！學菩薩者應如是住。如是住者，是諸菩薩",
    "T09n0275_001:0381a24": "清淨善業，凡所修集皆不取著。若有眾生起",
    "T09n0275_001:0381a25": "執著者，當知是人生五濁世。「復有菩薩善隨",
    "T09n0275_001:0381a26": "根欲，能為眾生種種說法。阿逸多！菩薩如是",
    "T09n0275_001:0381a27": "具足修行六波羅蜜，乃能成就無上菩提。「彼",
    "T09n0275_001:0381a28": "愚癡人信己自執，作如是說：『菩薩惟學般若",
    "T09n0275_001:0381a29": "波羅蜜，勿學餘波羅蜜，以般若波羅蜜最殊",
    "T09n0275_001:0381b01": "勝故。』作是說者，是義不然。何以故？阿逸多！往",
    "T09n0275_001:0381b02": "昔迦尸迦王學菩薩時，捨所愛身、頭、目、髓、腦。",
    "T09n0275_001:0381b03": "爾時此王豈無智慧？」彌勒白佛言：「世尊！誠如",
    "T09n0275_001:0381b04": "聖說，實有智慧。」佛告阿逸多：「我從昔來經無",
    "T09n0275_001:0381b05": "量時，具足修行六波羅蜜。若不具修六波羅",
    "T09n0275_001:0381b06": "蜜，終不得成無上菩提。」「如是，世尊！」佛告阿逸",
    "T09n0275_001:0381b07": "多：「如汝所說。我曾往昔於六十劫行檀波羅",
    "T09n0275_001:0381b08": "蜜、尸羅波羅蜜、羼提波羅蜜、毘梨耶波羅蜜、禪",
    "T09n0275_001:0381b09": "那波羅蜜、般若波羅蜜，各六十劫。「彼愚癡人",
    "T09n0275_001:0381b10": "妄作是說，『唯修一般若波羅蜜得成菩提』，無",
    "T09n0275_001:0381b11": "有是處。彼懷空見，故作如是不淨說法。作此",
    "T09n0275_001:0381b12": "說者，身、口、意業與法相違。雖解空法，為人宣",
    "T09n0275_001:0381b13": "說，而於空法不如說行。以無行故，去空義遠，",
    "T09n0275_001:0381b14": "心懷嫉妬，深著利養，踰於親戚。「阿逸多！我於",
    "T09n0275_001:0381b15": "往昔作轉輪王，捨諸珍寶、頭、目、手、足，猶不得",
    "T09n0275_001:0381b16": "成無上菩提；況彼愚人為飲食故，緣歷他家，",
    "T09n0275_001:0381b17": "有所宣說唯讚空法，言己所說是菩提道、是",
    "T09n0275_001:0381b18": "菩薩行；唯此法是，餘法皆非？復作是言：『而",
    "T09n0275_001:0381b19": "我所解，無量法師悉皆證知。』彼為名聞，自讚",
    "T09n0275_001:0381b20": "己能憎妬明解。「阿逸多！我見彼心規求利養",
    "T09n0275_001:0381b21": "以自活命，雖有善行經於百劫，尚不能得少",
    "T09n0275_001:0381b22": "法忍心，何況能成無上菩提？「阿逸多！我不為",
    "T09n0275_001:0381b23": "心口相違誑惑之人而說菩提、不為嫉妬之",
    "T09n0275_001:0381b24": "人而說菩提、不為傲慢不敬之人而說菩提、",
    "T09n0275_001:0381b25": "不為無信之人而說菩提、不為不調伏人而",
    "T09n0275_001:0381b26": "說菩提、不為邪婬之人而說菩提、不為自是",
    "T09n0275_001:0381b27": "非他之人而說菩提。「阿逸多！彼愚癡人以我",
    "T09n0275_001:0381b28": "慢故，自謂勝佛，謗佛所說大乘經典，言是聲",
    "T09n0275_001:0381b29": "聞小乘所說。」",
    "T09n0275_001:0381c01": "爾時，佛告尊者須菩提：「不應為二見人說般",
    "T09n0275_001:0381c02": "若波羅蜜。」須菩提白佛言：「唯然，世尊！如佛所",
    "T09n0275_001:0381c03": "說。」佛言：「如是，須菩提！以無著心施是名菩提。」",
    "T09n0275_001:0381c04": "須菩提言：「如是，世尊！」佛言：「須菩提！不自讚",
    "T09n0275_001:0381c05": "毀他施是名菩提。」須菩提言：「如是，世尊！」佛言：",
    "T09n0275_001:0381c06": "「須菩提！汝觀愚人起我、我見，無慚無愧，為愛",
    "T09n0275_001:0381c07": "親戚，貪求活命，好受他施。當知是人專造惡",
    "T09n0275_001:0381c08": "業。",
    "T09n0275_001:0381c09": "「復次，阿逸多！菩薩於一切法、於一切菩薩法",
    "T09n0275_001:0381c10": "莫生恐怖，於一切辟支佛法亦莫恐怖，於一",
    "T09n0275_001:0381c11": "切聲聞法亦莫恐怖，於一切凡夫法亦莫恐",
    "T09n0275_001:0381c12": "怖，於一切煩惱法亦莫恐怖，於一切盡法亦",
    "T09n0275_001:0381c13": "莫恐怖，於難精進亦莫恐怖，於是於非亦莫",
    "T09n0275_001:0381c14": "恐怖，於作不作亦莫恐怖，於畏不畏亦莫恐",
    "T09n0275_001:0381c15": "怖，於有於無亦莫恐怖，於心非心亦莫恐怖，",
    "T09n0275_001:0381c16": "於覺不覺亦莫恐怖，於業非業亦莫恐怖，於",
    "T09n0275_001:0381c17": "善不善亦莫恐怖，於安不安亦莫恐怖，於解",
    "T09n0275_001:0381c18": "脫不解脫亦莫恐怖，於修不修亦莫恐怖，於",
    "T09n0275_001:0381c19": "法非法亦莫恐怖，於靜於亂亦莫恐怖，於假",
    "T09n0275_001:0381c20": "於實亦莫恐怖，於信不信亦莫恐怖，於善念",
    "T09n0275_001:0381c21": "不善念亦莫恐怖，於住不住亦莫恐怖。如是，",
    "T09n0275_001:0381c22": "菩薩於一切法莫生恐怖。「阿逸多！我於往昔",
    "T09n0275_001:0381c23": "修如是等無畏法故，得成正覺，悉能了知一",
    "T09n0275_001:0381c24": "切眾生心之境界，而於所知不起知相。以我",
    "T09n0275_001:0381c25": "所證隨機演說，能令聞法諸菩薩等獲得光",
    "T09n0275_001:0381c26": "明陀羅尼印，得法印故永不退轉。若於此法",
    "T09n0275_001:0381c27": "不如實知，言無善巧，終不得成無上菩提。「阿",
    "T09n0275_001:0381c28": "逸多！我為四天下眾生說此法時，是諸眾生",
    "T09n0275_001:0381c29": "以佛神力，各自見釋迦如來為我說法。如是",
    "T09n0275_001:0382a01": "次第，乃至阿迦尼吒天，彼諸眾生亦謂『如來",
    "T09n0275_001:0382a02": "唯為我說』；如一四天下、乃至三千大千世界，",
    "T09n0275_001:0382a03": "亦復如是，此諸眾生咸作是念：『釋迦如來獨",
    "T09n0275_001:0382a04": "生我國，唯為於我轉大法輪。』「阿逸多！我以",
    "T09n0275_001:0382a05": "如是大方便力，能於無量無邊世界，常於晨",
    "T09n0275_001:0382a06": "朝遍觀眾生所應化者而為說法；於中及暮",
    "T09n0275_001:0382a07": "恒以法眼等觀眾生，於彼世界而為眾生說",
    "T09n0275_001:0382a08": "一切法。如是無量諸佛境界，所有眾生學菩",
    "T09n0275_001:0382a09": "薩者應如是修。「若彼愚人於佛所說謗誹正",
    "T09n0275_001:0382a10": "法，妄執自解用為真實。若謗法者，則不信佛，",
    "T09n0275_001:0382a11": "以此惡業墮於地獄，具受眾苦，永不聞法。「復",
    "T09n0275_001:0382a12": "次，阿逸多！汝當受持如來密教，以善方便廣",
    "T09n0275_001:0382a13": "為人說。」",
    "T09n0275_001:0382a14": "爾時，文殊師利童子、福光平等菩薩、無疑惑",
    "T09n0275_001:0382a15": "菩薩、定發心菩薩、妙心開意菩薩、光明菩薩、",
    "T09n0275_001:0382a16": "歡喜王菩薩、無畏菩薩、心念遍到無邊佛剎",
    "T09n0275_001:0382a17": "菩薩、觀世音菩薩、香象菩薩、滅一切惡業菩",
    "T09n0275_001:0382a18": "薩、住定菩薩、百千功德莊嚴菩薩、妙音遠聞",
    "T09n0275_001:0382a19": "菩薩、一切智不忘菩薩、大名遠震寶幢莊嚴",
    "T09n0275_001:0382a20": "菩薩、求一切法菩薩、住佛境界菩薩、月光莊",
    "T09n0275_001:0382a21": "嚴菩薩、一切世間大眾莊嚴菩薩，如是等菩",
    "T09n0275_001:0382a22": "薩摩訶薩白佛言：「世尊！如是，如是！誠如聖說。",
    "T09n0275_001:0382a23": "我等於此東方過六十恒河沙佛剎，於諸佛",
    "T09n0275_001:0382a24": "所恭敬禮拜。一一佛剎，唯見釋迦如來出現",
    "T09n0275_001:0382a25": "於世。我等於其七日之中遍遊十方，亦見釋",
    "T09n0275_001:0382a26": "迦如來出現於世，不覩餘佛。遍遊歷已，還歸",
    "T09n0275_001:0382a27": "本土，聽受正法。」",
    "T09n0275_001:0382a28": "爾時，佛告文殊師利童子：「汝今諦觀如來智",
    "T09n0275_001:0382a29": "慧不可思議，如來境界亦不可思議。如是無",
    "T09n0275_001:0382b01": "等等是如來法，彼愚癡人作如是說：『唯一般",
    "T09n0275_001:0382b02": "若波羅蜜是如來行、是菩薩行、是甘露行。』」佛",
    "T09n0275_001:0382b03": "告文殊師利：「作此說者，與法相違。何以故？菩",
    "T09n0275_001:0382b04": "薩行法具足甚難。無著行是菩薩行、無我我",
    "T09n0275_001:0382b05": "行是菩薩行、空行是菩薩行、無相行是菩薩",
    "T09n0275_001:0382b06": "行。「文殊師利！如是等行是菩薩行，學菩薩者",
    "T09n0275_001:0382b07": "如是受持。若彼愚人心懷邪見，當知是人不",
    "T09n0275_001:0382b08": "了我法。「文殊師利！汝等諸菩薩守護身口，於",
    "T09n0275_001:0382b09": "不善法勿令放逸，堅固其心使不退轉，為諸",
    "T09n0275_001:0382b10": "眾生具足說法，亦當自身住於法中。「我從久",
    "T09n0275_001:0382b11": "遠阿僧祇劫具足成就無上菩提，以善方便",
    "T09n0275_001:0382b12": "廣為人說，令諸眾生遠離惡趣。「文殊師利！若",
    "T09n0275_001:0382b13": "有愚人謗微妙法，即是謗佛，亦名謗僧。「又作",
    "T09n0275_001:0382b14": "是說：『此法是，彼法非。』如是說者，亦名謗法。",
    "T09n0275_001:0382b15": "「『此法為菩薩說，此法為聲聞說。』作是說者，亦",
    "T09n0275_001:0382b16": "名謗法。「『此是菩薩學，此非菩薩學。』作是說者，",
    "T09n0275_001:0382b17": "亦名謗法。「復作是言：『過去佛已滅、未來佛未",
    "T09n0275_001:0382b18": "至、現在佛無住，唯我獲得陀羅尼法。』作此",
    "T09n0275_001:0382b19": "說者，亦名謗法。以謗法故，言得陀羅尼者是",
    "T09n0275_001:0382b20": "不淨法。「於真法師毀謗所修，復謗法師雖有",
    "T09n0275_001:0382b21": "解慧不如說行、復謗法師行違於道、復謗法",
    "T09n0275_001:0382b22": "師身不持戒、復謗法師心無智慧、復謗法師",
    "T09n0275_001:0382b23": "意無明解、復謗法師言無辯了、復於如來所",
    "T09n0275_001:0382b24": "說文字心無信受，復作是言：『此修多羅是，此",
    "T09n0275_001:0382b25": "修多羅非；此偈經是，此偈經非；此法可信，此",
    "T09n0275_001:0382b26": "法不可信；見正說者妄作異論，於聽正法者",
    "T09n0275_001:0382b27": "為作留礙；此是行，此非行；此成就，此非成就；",
    "T09n0275_001:0382b28": "此是時，此非時。』諸如此說，皆名謗法。「復次，文",
    "T09n0275_001:0382b29": "殊師利！若聲聞說法、若菩薩說法，當知皆是",
    "T09n0275_001:0382c01": "如來威神護念力故，令諸菩薩等作如是說。",
    "T09n0275_001:0382c02": "「文殊師利！如彼愚人於佛現在猶生誹謗，況",
    "T09n0275_001:0382c03": "我滅後，受持我法諸法師等而不被謗？何以",
    "T09n0275_001:0382c04": "故？魔眷屬故。當知是人墮於惡道。「如彼愚人",
    "T09n0275_001:0382c05": "貪求利養，以活親屬，於如來法心無信念，而",
    "T09n0275_001:0382c06": "復破壞如來教法。彼人親戚以朋黨心往婆",
    "T09n0275_001:0382c07": "羅門家及長者所，作如是說讚彼愚人：『於法",
    "T09n0275_001:0382c08": "於義能知能解，明達根欲善為人說。』受他信",
    "T09n0275_001:0382c09": "施曾無慚愧，以謗法故，身及眷屬俱墮地獄。",
    "T09n0275_001:0382c10": "「文殊師利！我終不為無信之人說菩薩行、亦",
    "T09n0275_001:0382c11": "不為貪著在家之人說清淨法、不為二見之",
    "T09n0275_001:0382c12": "人說解脫法、不為一見之人說出苦法、不為",
    "T09n0275_001:0382c13": "樂世之人說真淨法。「文殊師利！我於恒河沙",
    "T09n0275_001:0382c14": "等法門，以無著心為人演說；又於恒河沙等",
    "T09n0275_001:0382c15": "法門，以有著心為眾生說。「若有樂空眾生，為",
    "T09n0275_001:0382c16": "說空法；若有樂智眾生，為說智法；若有樂無",
    "T09n0275_001:0382c17": "相眾生，為說無相法；若有樂有相眾生，說有",
    "T09n0275_001:0382c18": "相法；若有樂慈眾生，為說慈法；若有樂因緣",
    "T09n0275_001:0382c19": "眾生，說因緣法；若有樂無因緣眾生，說無因",
    "T09n0275_001:0382c20": "緣法。「『此是有威儀法，此是無威儀法；此是空",
    "T09n0275_001:0382c21": "法，此是有法；此是有為法，此是無為法；此是",
    "T09n0275_001:0382c22": "攝受法，此是覆蓋法；此是凡夫法，此是聖人",
    "T09n0275_001:0382c23": "法；此是色法，此是不善法；此是愚人法，此是",
    "T09n0275_001:0382c24": "定法。』」佛告文殊師利：「如是等一切法是般若",
    "T09n0275_001:0382c25": "波羅蜜道，彼愚癡人在所言說，不依如來真",
    "T09n0275_001:0382c26": "淨教法，謗佛正法。」",
    "T09n0275_001:0382c27": "爾時，文殊師利童子白佛言：「世尊！如佛所說，",
    "T09n0275_001:0382c28": "如是愚人以近惡友現身起謗。如是，世尊！以",
    "T09n0275_001:0382c29": "何因緣能免斯咎？」佛告文殊師利：「我於往昔",
    "T09n0275_001:0383a01": "七年之中，晝夜六時懺悔身、口及與意業所",
    "T09n0275_001:0383a02": "作重罪，從是已後，乃得清淨。經十劫已，獲得",
    "T09n0275_001:0383a03": "法忍。「文殊師利！當知此經是菩薩乘，未覺悟",
    "T09n0275_001:0383a04": "者能令覺悟。聞說此經若不信受，以此謗因",
    "T09n0275_001:0383a05": "墮於惡道。是諸菩薩明受我法，然後乃可為",
    "T09n0275_001:0383a06": "人宣說，如是受持能遠惡趣。」佛告文殊師利：",
    "T09n0275_001:0383a07": "「有四平等法，菩薩當學。云何為四？一者、菩薩",
    "T09n0275_001:0383a08": "於一切眾生平等，二者、於一切法平等，三者、",
    "T09n0275_001:0383a09": "於菩提平等，四者、於說法平等。如是等四法。",
    "T09n0275_001:0383a10": "「菩薩當知是四種法。菩薩知已，為眾生說。若",
    "T09n0275_001:0383a11": "有信者，遠離惡趣；若不信者，當墮惡道。若善",
    "T09n0275_001:0383a12": "男子、善女人住此四法，當知是人不墮惡趣。",
    "T09n0275_001:0383a13": "「復有四法。云何為四？一者、於諸眾生心無退",
    "T09n0275_001:0383a14": "轉，二者、於諸法師而不輕毀，三者、於諸智人",
    "T09n0275_001:0383a15": "心不生謗，四者、於諸如來一切所說恒生尊",
    "T09n0275_001:0383a16": "重。如是四法，若有善男子、善女人能善修學，",
    "T09n0275_001:0383a17": "終不墮於諸惡趣中。",
    "T09n0275_001:0383a18": "「復次，文殊師利！菩薩以恒河沙等諸佛剎土",
    "T09n0275_001:0383a19": "滿中七寶，於恒河沙劫日日奉施恒河沙等",
    "T09n0275_001:0383a20": "諸佛世尊。若有善男子、善女人能於如是大",
    "T09n0275_001:0383a21": "乘方廣微妙經典，乃至一句一偈讀誦三遍，",
    "T09n0275_001:0383a22": "所獲功德勝前布施所得功德；若有誦持此",
    "T09n0275_001:0383a23": "經典者，所獲功德倍多於彼。設復有人修行",
    "T09n0275_001:0383a24": "布施、持戒、忍辱、精進、禪定、智慧六波羅蜜，所",
    "T09n0275_001:0383a25": "得功德亦不能及。「文殊師利！如此經典，名義",
    "T09n0275_001:0383a26": "廣大無與等者。汝諸菩薩摩訶薩應善修學、",
    "T09n0275_001:0383a27": "受持、讀誦，廣為眾生分別解說。」爾時，一切大",
    "T09n0275_001:0383a28": "眾乃至十方諸來菩薩摩訶薩等俱白佛言：",
    "T09n0275_001:0383a29": "「世尊！如是，如是！如佛所說，我等受持。」說此法",
    "T09n0275_001:0383b01": "時，三十恒河沙諸菩薩等得無生法忍、七十",
    "T09n0275_001:0383b02": "恒河沙諸菩薩等於阿耨多羅三藐三菩提得",
    "T09n0275_001:0383b03": "不退轉。復有六十三億百千那由他三千大",
    "T09n0275_001:0383b04": "千世界一切大眾，聞佛所說心生歡喜，於八",
    "T09n0275_001:0383b05": "十劫度生死流；復於阿耨多羅三藐三菩提",
    "T09n0275_001:0383b06": "不退轉，經六十三劫已，具足成就無上菩提。",
    "T09n0275_001:0383b07": "彼諸菩薩及一切大眾——天、龍、夜叉、乾闥婆、阿",
    "T09n0275_001:0383b08": "修羅、迦樓羅、緊那羅、摩睺羅伽、人、非人等——聞",
    "T09n0275_001:0383b09": "佛所說，皆大歡喜，作禮奉行。",
    "T09n0275_001:0383b10": "大乘方廣總持經"
}