{
    "X43n0737_016:0413b01": "四分律鈔簡正記卷第十六(從四藥篇畢諸雜要行篇)",
    "X43n0737_016:0413b02": "吳越國長講律臨壇賜紫清凉大師景霄纂",
    "X43n0737_016:0413b03": "下卷平批通號。如前已述。列卷首分篇目。約共行以",
    "X43n0737_016:0413b04": "通收。謂僧別共行故。云共行也。又十四篇目。皆今在",
    "X43n0737_016:0413b05": "此卷。目首列之。雖後人開誠四軸之子科。節不可籍",
    "X43n0737_016:0413b06": "改三牒篇科。云二衣至十七者。先來意。謂中卷已明",
    "X43n0737_016:0413b07": "自行。雖成理合靜緣。進修道業役以。若依之質要籍",
    "X43n0737_016:0413b08": "資持資要之。先勿過衣服。故於自行四篇。篇後共行",
    "X43n0737_016:0413b09": "十四篇。初廣辨外資。故先頒列也。向衣食二種。俱是",
    "X43n0737_016:0413b10": "資緣。何故先說二衣。後明四藥篇。醜形外露。衣則常",
    "X43n0737_016:0413b11": "須食是內資。復有時節。故約稀數之邊。安布前後也。",
    "X43n0737_016:0413b12": "釋名者。制聽為二。障蔽名衣制聽。乃是總名。三衣六",
    "X43n0737_016:0413b13": "物。只因百一長財俗施。已人物等。一一不同故。名為",
    "X43n0737_016:0413b14": "別。篇者章品之住號。十七者增數之詞。故首題云二",
    "X43n0737_016:0413b15": "衣(云云)。第二內資四藥篇文分為二。初牒名。二釋。",
    "X43n0737_016:0413b16": "初云四至十八。此來意者。玄云夫道假身。修身藉緣。",
    "X43n0737_016:0413b17": "立醜形須障。先辨二衣段食無飲。後明四藥故次辨",
    "X43n0737_016:0413b18": "也。釋名者時等體。殊名四療病除災名藥。手承心領",
    "X43n0737_016:0413b19": "四受。離過除愆曰淨。軌模楷式稱法。篇如常解(云云)。",
    "X43n0737_016:0413b20": "依之釋中開科(云云)。",
    "X43n0737_016:0413b21": "總意中。云報至受者。辨總意也。有人云。初兩句是總",
    "X43n0737_016:0413b22": "意。從藥名乃通下。是釋四藥之名也。報謂是報。即酬",
    "X43n0737_016:0413b23": "往因。因有善惡果亦差別。亦名異熟。即因與果別異",
    "X43n0737_016:0413b24": "時而熟故。因通善惡果唯無記。命者命根。壽暖識三",
    "X43n0737_016:0413c01": "為體。此報與命由昔因。成能招今果。欲令住世。須",
    "X43n0737_016:0413c02": "假支濟。任持長養根種。接氣充虗故。勿過藥也(有人云。支",
    "X43n0737_016:0413c03": "持有取。身上曰支。恐不然也)。藥名乃通者。凡療患之功。總名為藥。",
    "X43n0737_016:0413c04": "故云通也。約時限不同故。云要分為四。從且至中者。",
    "X43n0737_016:0413c05": "鈔准多論許也。事順法應者。俗人作食時。求乞易得",
    "X43n0737_016:0413c06": "不生譏慳名。事順中前而食。應三世佛處中之法。依",
    "X43n0737_016:0413c07": "教聽服。名法應也。非時等者。謂午後其明漸劣。名曰",
    "X43n0737_016:0413c08": "非時甘蔗等。八釋午後許服。名時外。未過明相名為",
    "X43n0737_016:0413c09": "限分也。七日約能就法者。准成論。服之七日堅病得",
    "X43n0737_016:0413c10": "消。今約此藥消病之功。能就其教法受服。開至七日。",
    "X43n0737_016:0413c11": "以為分限。用療諸疾利益深故。盡壽藥等者。皆是苦",
    "X43n0737_016:0413c12": "澁之物。若比前三此力稍微。久服方能除患形有三",
    "X43n0737_016:0413c13": "種下。釋盡形之名。明了論下。證盡形義也。如文。",
    "X43n0737_016:0413c14": "開章中云。就之別者可知。初中下列章也。一就四藥",
    "X43n0737_016:0413c15": "明者牒也。此就時辨四藥。釋中云時至是者。有二者",
    "X43n0737_016:0413c16": "只不正也。初正食如文中列之戒。疏云此之五種名",
    "X43n0737_016:0413c17": "食。一口是足是正是皆是別也。五種佉闍者。此不正",
    "X43n0737_016:0413c18": "食也。亦如文列。戒疏云反上非足非正非皆別也。僧",
    "X43n0737_016:0413c19": "祇蘿菁根者。寶云。北地種即有根。狀如胡羅蔔根。江",
    "X43n0737_016:0413c20": "浙種之唯長苗無根。但名菘菜。舉例。如江將淮薑芋。",
    "X43n0737_016:0413c21": "向北地種。亦但有菜無根也。粉汁者。此謂舂粉了。多",
    "X43n0737_016:0413c22": "著水浸。北地大官飯後多飲之。今比丘中後不合也。",
    "X43n0737_016:0413c23": "云諸至說者。破魚肉之非也。癈前教者。律在前。涅槃經",
    "X43n0737_016:0413c24": "在後。經是能癈。在後律是所癈。在前故云癈前也。觀",
    "X43n0737_016:0414a01": "察如子肉想者。經說譬如夫妻二人。共携一子。同行",
    "X43n0737_016:0414a02": "曠野。險難粮盡。煞子而食。垂淚而噉。不得滋味。比丘",
    "X43n0737_016:0414a03": "如爾。斷大慈種者。遠疏云。地上為慈。據漸滿說。地前",
    "X43n0737_016:0414a04": "為種。約種性論。直至佛果。方得名大。今并初發心。救",
    "X43n0737_016:0414a05": "度眾生。求於佛果。若食肉者如此。地位並皆絕分。故",
    "X43n0737_016:0414a06": "向前諸律文。皆許食肉。縱依初緣已曾食竟。莫非有",
    "X43n0737_016:0414a07": "罪否。抄引經科云。前全食肉謂非四生。但現化耳。謂",
    "X43n0737_016:0414a08": "不是胎卵濕化之實報四生。但是菩薩慈悲接機化",
    "X43n0737_016:0414a09": "現。為度凡小眾生。故經云。為度眾生而現食肉。雖現",
    "X43n0737_016:0414a10": "食之。其實不食等。楞伽經等者。彼第八有遮不食肉",
    "X43n0737_016:0414a11": "品。略述十事。常為六親者。父母兄弟姉妹眷屬。輪迴",
    "X43n0737_016:0414a12": "六道展轉互生。不相記故。今觀食肉。皆是親眷。但作",
    "X43n0737_016:0414a13": "親想。自煞不食也。不淨氣分生者。父每赤白不淨和",
    "X43n0737_016:0414a14": "合而生。凡愚所習等者。反顯。三乘有智之人不食也。",
    "X43n0737_016:0414a15": "醒羶即臰穢。奪命而得即非善名。見形起識者。由受",
    "X43n0737_016:0414a16": "食肉故。見獐虎猪鷄等形。便起識心擬屠煞也。諸天",
    "X43n0737_016:0414a17": "所棄多惡夢者。天龍不護惡鬼所嬈故。反顯持戒不",
    "X43n0737_016:0414a18": "食肉人。常得善夢。虎狼聞香者。身有肉氣。多為虎狼",
    "X43n0737_016:0414a19": "飡。斑足王經說者。諸記之中。多引賢愚經說。彼云。昔",
    "X43n0737_016:0414a20": "波羅奈國王。名摩羅達目。猶遊獵至山憩自。時有一",
    "X43n0737_016:0414a21": "牸師子。欲心近王。遂乃有通生子。人形足斑。其師子",
    "X43n0737_016:0414a22": "送上王。王知已收養名為斑足。後紹王位。此王常供",
    "X43n0737_016:0414a23": "養一仙人。日日食時。飛來王宮。後因有患。斷食不來。",
    "X43n0737_016:0414a24": "有一天祀神。詐作仙人。來覔肉食。語厨者言。自後日",
    "X43n0737_016:0414b01": "日須如此。後本仙人未還。將肉與食。仙人云何故相",
    "X43n0737_016:0414b02": "輕。王言昨日食肉。今又不食。何得虗誑無有實錄。仙",
    "X43n0737_016:0414b03": "人云。吾昨有患不來。誰就汝謂肉。仙人呪云。令汝於",
    "X43n0737_016:0414b04": "後十二年中。常噉人肉。言訖乃去永不來也。於後厨",
    "X43n0737_016:0414b05": "人辨饌。闕肉求得。自死小兒。以死王食。王覺味殊。乃",
    "X43n0737_016:0414b06": "向厨者。彼不敢諱具述前緣。王因勅云。每日常須此",
    "X43n0737_016:0414b07": "肉。後煞害漸多。國人怨恨。眾欲煞王。王立誓曰。不由",
    "X43n0737_016:0414b08": "修善。今得為王。所有供養仙人。功德迴令今日變作",
    "X43n0737_016:0414b09": "非行。羅剎言說而變。由此十二年中常食人肉(緣起甚廣",
    "X43n0737_016:0414b10": "今略引云云)。為證前來食肉之失也。",
    "X43n0737_016:0414b11": "云今至遠者。凡愚多嗜(示音輕呼)諸肉者。反顯聖人有智。",
    "X43n0737_016:0414b12": "終不食也。此戒約之意。僧祇云引證也。與中國大乘",
    "X43n0737_016:0414b13": "僧同者。玄云欲出此方。學大乘語人喫酒肉之過非。",
    "X43n0737_016:0414b14": "謂中國學小乘人。猶食魚肉之類。用酒肉為行解者。",
    "X43n0737_016:0414b15": "云不是大乘人。不食酒肉。內無分別無執礙。是大乘",
    "X43n0737_016:0414b16": "行。既未達性空。口中所談。是學大乘之語。撿其行解。",
    "X43n0737_016:0414b17": "大不收以未喫證故。小不攝以違戒故。二途既不收",
    "X43n0737_016:0414b18": "之。則入屠兒行內也。閻羅將更者。如午頭夜叉等。常",
    "X43n0737_016:0414b19": "食肉血前煑大罪人。今此輩亦爾。四分下准。律見聞",
    "X43n0737_016:0414b20": "疑為我煞不應食。謂此人長作十惡業。此家有肉不",
    "X43n0737_016:0414b21": "得食。若持十善。彼必不為我斷眾生命。有肉應食。大",
    "X43n0737_016:0414b22": "祀處者。如國家拜郊大禮。此辨於肉意。雖不專為我",
    "X43n0737_016:0414b23": "一人。今既屠煞亦普為一切。食肉之者。若食自亦是。",
    "X43n0737_016:0414b24": "他所為之一數。故不許也。依教無肉可食者。謂依上",
    "X43n0737_016:0414c01": "律教無聞疑。三種淨肉。方許食者。此肉既希。即漸漸",
    "X43n0737_016:0414c02": "制斷故。云正斷食肉也。毗尼母大同者。彼云若人欲",
    "X43n0737_016:0414c03": "祀天時。作意。其有來者應與食。無分別心。所煞眾生。",
    "X43n0737_016:0414c04": "待一切來者。比丘若知。如此肉不應食也。鳥殘獲罪",
    "X43n0737_016:0414c05": "者。謂律通明。一切鳥獸殘。取得吉。以不斷後望故。唯",
    "X43n0737_016:0414c06": "師子殘得取。無犯以斷望也。准此須是親自見死。方",
    "X43n0737_016:0414c07": "得食之。以決定知不是鳥獸殘故。若收得殘者。猶未",
    "X43n0737_016:0414c08": "免疑。知是何獸殘也。楞伽經者。謂五辛之類。尚不許",
    "X43n0737_016:0414c09": "甞之。豈況進噉。亦是舉緩以況急。俗中已下。舉俗況",
    "X43n0737_016:0414c10": "以道。酤市晡不食者。書曰。酤酒市晡。不祭先祖。以不",
    "X43n0737_016:0414c11": "專心為先靈故。又恐於身有患故。俗護色身尚然。豈",
    "X43n0737_016:0414c12": "況出家之人。法身慧命不可不護。以食肉之比丘。情",
    "X43n0737_016:0414c13": "壞足可見也。二途者。若不附口美則貪飡。驗知非消",
    "X43n0737_016:0414c14": "治病。去無漏道全遠也。",
    "X43n0737_016:0414c15": "云非至提者。辨非時藥體也。除四分外。見引五本教",
    "X43n0737_016:0414c16": "文。不卓破者。說文云卓謂高也。艮煑麥時。兩頭起奅",
    "X43n0737_016:0414c17": "(延貌反)。不得令破。況有時食氣故。石蜜者。西土甘蔗汁。",
    "X43n0737_016:0414c18": "搗米着中合成黑色。狀砂糖。今此方五有作者。如越",
    "X43n0737_016:0414c19": "地進貢等。十四種漿者。僧祇等三云。一菴婆羅。二狗",
    "X43n0737_016:0414c20": "梨。三安石榴。四顛多梨。五桃。六婆樓沙。七撻楗籌。八",
    "X43n0737_016:0414c21": "芭蕉。九罽伽提。十劫頗羅。十一婆籠準。十二甘蔗。十",
    "X43n0737_016:0414c22": "三呵梨陀。十四呿波梨漿。蒲陶不以大淨者。不壞種",
    "X43n0737_016:0414c23": "也。汁不以水淨者。不壞味也。互不淨者。但火淨不水",
    "X43n0737_016:0414c24": "淨。但水不火淨。並不許服。先火淨後水淨。故云但淨",
    "X43n0737_016:0415a01": "得飲。准此通四藥者。業疏云。文雖在漿。義通四藥。如",
    "X43n0737_016:0415a02": "衣須揲。為壞色故。草履令淨人著為壞好故食須。水",
    "X43n0737_016:0415a03": "淨為壞味故同之。變苦酒不得飲食者。謂無記識其",
    "X43n0737_016:0415a04": "體。既變失本受法。酒雨已成者。此是時俗方言不同。",
    "X43n0737_016:0415a05": "此人呼味為兩。若甞酒有氣味。即言有酒雨。今上既",
    "X43n0737_016:0415a06": "體變失受。若服便飲酒。故不合也。粆米令燋黑者。董",
    "X43n0737_016:0415a07": "白猶是時藥收。故[卄/(麩-夫+生)]菓者。北地多有。狀似櫻珠。其色",
    "X43n0737_016:0415a08": "帶赤黑。甚甘美也。次引四分證開眼。昔有人。欲禮覲",
    "X43n0737_016:0415a09": "佛。自作念云。不可空往。今有八種漿。是古昔死欲仙",
    "X43n0737_016:0415a10": "人所飲。可持上佛。佛得已為說法。又將施僧僧不敢",
    "X43n0737_016:0415a11": "受。佛聽受。若能醉人。良不許飲。鈔闕。閻浮及婆樓伽",
    "X43n0737_016:0415a12": "二種。以此土無故。餘如文中。伽論下總明。上來諸漿",
    "X43n0737_016:0415a13": "須澄清。不雜時食也。云七至飲者。辨七日藥體也。當",
    "X43n0737_016:0415a14": "藥者。准律藥法中云。佛在舍衛國。諸比丘秋月得病。",
    "X43n0737_016:0415a15": "顏色燋悴。佛言我今當聽。諸比丘食何等藥。遂作念",
    "X43n0737_016:0415a16": "云。有五種藥。是世間用者。是人皆識。所謂蘇油生蘇",
    "X43n0737_016:0415a17": "蜜石蜜。令諸比丘服之。當食當藥。如食飯乾飯。不令",
    "X43n0737_016:0415a18": "麤現(已上律文)。玄云。有資益義故。當食也。有療患之切故。",
    "X43n0737_016:0415a19": "當藥也。不得滿鉢而飡故。云如食等。少少而喫故。云",
    "X43n0737_016:0415a20": "不令麤現。伽論糖漿者。此是甘蔗糖也。未捨自性。受",
    "X43n0737_016:0415a21": "法既失故不許服。必未失體性即許服也。僧祇加脂",
    "X43n0737_016:0415a22": "一種者。謂祇七日藥中。許服脂一種也。四分等者。准",
    "X43n0737_016:0415a23": "舍利弗患風。醫教服五種脂。如文所列。諸比丘不噉。",
    "X43n0737_016:0415a24": "遂白佛佛聽聽之。故文云。時受時漉時煑如油法服。",
    "X43n0737_016:0415b01": "若非時受非時漉非時煑。不應服。若服如法治。謂肉",
    "X43n0737_016:0415b02": "是時食非時受不成故。古師見律。非時受不成非時。",
    "X43n0737_016:0415b03": "漉煑得罪。便言脂一種是時藥收。不開七日服。今引",
    "X43n0737_016:0415b04": "祇正文。七日藥中加。脂一種也。僧祇此藥已下觀文",
    "X43n0737_016:0415b05": "勢。似證前七日藥也。四百四病者。經云。一大不調百",
    "X43n0737_016:0415b06": "一病惱。四大成身故。有四百四病。雜病者。三病相兼",
    "X43n0737_016:0415b07": "也。用上三藥治者。謂將上來三藥。相雜治之。佛言作",
    "X43n0737_016:0415b08": "法應爾者。彼云那律見作石蜜。搗米著中。生疑不敢",
    "X43n0737_016:0415b09": "作。七日藥服。佛言作法如此。食之無犯也。和水飲者。",
    "X43n0737_016:0415b10": "准彼文云。憍薩羅國無處水白衣施水并石蜜。六群",
    "X43n0737_016:0415b11": "往彼。但喫石蜜。不飲水。同招譏白佛。佛言自今後。開",
    "X43n0737_016:0415b12": "五般人噉石蜜。前四如鈔。今此句當第五故。五分下",
    "X43n0737_016:0415b13": "可知。",
    "X43n0737_016:0415b14": "云僧祇至成者。此約轉變明之。動作即攢作也。記識",
    "X43n0737_016:0415b15": "文云。此時食中。有非時七日藥。淨物生我當受。若中",
    "X43n0737_016:0415b16": "前加不記識過中。雖變為蘇不許服。即名不淨。若悞忌",
    "X43n0737_016:0415b17": "不受者。謂雖記識後得淨。蘇忌不對人加受。及不說",
    "X43n0737_016:0415b18": "淨亦名不淨。故知記識後得。蘇須加受法非時受。甘",
    "X43n0737_016:0415b19": "蔗不成者。謂含時食受不成。既受不成作記識。法亦",
    "X43n0737_016:0415b20": "不就。時內並成者。受與記識俱成故。著並字也。云然",
    "X43n0737_016:0415b21": "至(云云)者。彊力劫掠者。謂人力強。於蜂虫白而取故。",
    "X43n0737_016:0415b22": "佛受獼猴無蜂熟蜜者。祇二十八云。昔有獼猴。行見",
    "X43n0737_016:0415b23": "樹空之中。有無蜂熟蜜。來取佛鉢。諸比丘遮不與。取",
    "X43n0737_016:0415b24": "鉢佛言莫遮。此無惡意。彼將至樹滿盛一鉢蜜。來奉",
    "X43n0737_016:0415c01": "佛。佛知未淨不受。獼猴不能佛意。將謂有虫乃看。四",
    "X43n0737_016:0415c02": "邊見有流蜜。及將往水邊洗之。水潛入鉢即成淨。故",
    "X43n0737_016:0415c03": "將來奉佛。佛乃至死後。生忉利天。後出家。成羅漢道",
    "X43n0737_016:0415c04": "也。准此水灒已壞味竟。即不長貪。既曰無蜂即非劫",
    "X43n0737_016:0415c05": "掠。上言無蜂熟蜜者。有兩說。一云。大蜂來喫蜜。傷損",
    "X43n0737_016:0415c06": "此蜜蜂。蜂子畏之。遂拋而去故。二解云。冬月蜂子。有",
    "X43n0737_016:0415c07": "便穢在窠中。無人與除即生虫。如指大此虫食蜜。并",
    "X43n0737_016:0415c08": "蜂乃捨去也。今取此者故。曰無蜂熟蜜。",
    "X43n0737_016:0415c09": "四盡形云盡至飯者。甘是甘草人恭苓等。善見下。據",
    "X43n0737_016:0415c10": "文中有四句。一一切樹木等不任為食者。是盡形。二",
    "X43n0737_016:0415c11": "若堪食是時藥。三根是時藥。莖是盡形。四莖是時藥。",
    "X43n0737_016:0415c12": "根是盡形。戒疏更有生熟四句。一生熟俱是時藥。如",
    "X43n0737_016:0415c13": "米麥等。二生熟俱盡形。如薑樹等。三生是時藥。熟是盡",
    "X43n0737_016:0415c14": "形。如梅蔗等。四生是盡。熟是時藥。杏仁芋等是也。但",
    "X43n0737_016:0415c15": "令堪食等者。總釋。前來根莖等一切草木。無數無邊。",
    "X43n0737_016:0415c16": "不可一一標名指示但為食者。不問根莖枝葉。時藥",
    "X43n0737_016:0415c17": "所收不任者盡形攝也。一切臨境看之。不局一二也。",
    "X43n0737_016:0415c18": "隨病為量者。謂約法。雖云七日。若服至五三。病可即",
    "X43n0737_016:0415c19": "於以無緣故。法謝惑病雖未可法藥亦失。若無病不",
    "X43n0737_016:0415c20": "飢等。過中一粒入口並犯正罪。油蜜膏亦爾。同上來",
    "X43n0737_016:0415c21": "隨病為量等。論中舉蘇等者。指了論中且舉蘇。以為",
    "X43n0737_016:0415c22": "出法方軌。餘皆例解。終身藥不爾者。以力微故是病。",
    "X43n0737_016:0415c23": "是身有身心有病故許。盡形不同。七日藥勢稍微。病",
    "X43n0737_016:0415c24": "苦須捨。若無客病者。無四大違反之疾也。又不飢渴",
    "X43n0737_016:0416a01": "者。寶云此名主病惑。云舊疾故。論云病有二種。一客",
    "X43n0737_016:0416a02": "病四大無違。二主病飢渴所惱(玄記云三毒結使名為舊病也)十誦",
    "X43n0737_016:0416a03": "淨苦酒得飲者。謂上但別鹹苦辛甘。未明酸味今引",
    "X43n0737_016:0416a04": "明之。以苦酒味酸人不貪愛故。開飲也。云上至世者",
    "X43n0737_016:0416a05": "結也。隨事辨體者。簡不約法也。若約法論。三聚之中",
    "X43n0737_016:0416a06": "是色聚。攝假八塵所成。能造四大。所造四塵。於三色",
    "X43n0737_016:0416a07": "中。即可見及不可見。有對色攝。四食之中。是段食也。",
    "X43n0737_016:0416a08": "雖假八塵所成。若取資益義邊。即尅取香味觸三為",
    "X43n0737_016:0416a09": "體但是不可見有對色也。今有已下。辨非也。愚夫即",
    "X43n0737_016:0416a10": "迷教之類。杏子湯等。即所飲之物也。出在自心者。自",
    "X43n0737_016:0416a11": "己貪心也。妄憑聖教者。虗妄憑記開病之聖教。不如",
    "X43n0737_016:0416a12": "噉飲者。中後已去。人見噉者。必知非法少有効之。今",
    "X43n0737_016:0416a13": "此杏湯之類。據體即是盡形藥攝。有病便開。今既無",
    "X43n0737_016:0416a14": "緣不合檀飲。引悞後學。展轉相承。違教招愆。永無出",
    "X43n0737_016:0416a15": "離。故曰罪流長世也。",
    "X43n0737_016:0416a16": "云次六味定者。首疏云。一苦二酸三甘四辛五醎六",
    "X43n0737_016:0416a17": "淡也。定者將此六味。定五種藥量也。云明了至種者。",
    "X43n0737_016:0416a18": "五種量乃至大開等者。標五量名也。一依時量(即時藥)。二",
    "X43n0737_016:0416a19": "依更量(即非時藥)三七日量(即七日藥)。四一期量(即盡形藥)。五大開量",
    "X43n0737_016:0416a20": "(即大小便灰土水此於盡形中分出)。世間一切療患通得藥名。但以此五",
    "X43n0737_016:0416a21": "攝之。無不盡矣。故知攝一切物皆盡。疏云藥有五者。",
    "X43n0737_016:0416a22": "真諦疏也。五種如前說之。云甘至不得食者。甘草是",
    "X43n0737_016:0416a23": "盡形。酸中阿摩勒菓汁。亦是盡形。辛中薑等。是盡形。",
    "X43n0737_016:0416a24": "苦味即一切苦澁。是終身藥。問前云六味今何云不",
    "X43n0737_016:0416b01": "見明醎淡耶。答醎局是鹽。唯盡形。淡通四藥故。不論",
    "X43n0737_016:0416b02": "也。餘文可知。云一切至用者。晝夜各分五時者。謂晝",
    "X43n0737_016:0416b03": "五與夜五。諦遷向後。從平旦至二更。唯得一更盡服。",
    "X43n0737_016:0416b04": "過則不得服者。至二更須捨也。如是輪轉。乃至五更",
    "X43n0737_016:0416b05": "者。即平旦受至二更盡。辰時至二更。午時至三更。未",
    "X43n0737_016:0416b06": "時至四更。申時至五更。據文但至五更。不勞別解也。",
    "X43n0737_016:0416b07": "此簡漬在智反飯為漿者。如漿水之類。此局時漿故",
    "X43n0737_016:0416b08": "簡出也。七日一期。如文可委。大開量者。鈔中自釋云。",
    "X43n0737_016:0416b09": "此時中。不問晝夜得服要。即自取不生過失。故曰大",
    "X43n0737_016:0416b10": "開。是世人所棄。非所受情也。注必無人准用者。謂約",
    "X43n0737_016:0416b11": "空迴無淨人處直爾自取故。三轉變。云三至形者。",
    "X43n0737_016:0416b12": "且約體論。若據見論。藥體既轉。即不合飲也。餘如文",
    "X43n0737_016:0416b13": "云四至之者。相和辨體也。若准四分。於四藥中。時藥",
    "X43n0737_016:0416b14": "最強。盡形最劣。若多論。即據藥分多者為強。少者為",
    "X43n0737_016:0416b15": "弱。今先明四分五句。一時藥和時藥。非時和時藥。七",
    "X43n0737_016:0416b16": "日和時藥。盡形和時藥。皆作時藥服。即此從時強也。",
    "X43n0737_016:0416b17": "二非時和非時藥。七日和非時藥。盡形和非時藥。皆",
    "X43n0737_016:0416b18": "作非時藥受。三以七日藥及盡形和七日。作七日藥",
    "X43n0737_016:0416b19": "受服。四盡形但自作盡形受服也。今鈔之引論約多",
    "X43n0737_016:0416b20": "分諸強。據藥分相須明也。律取滋味。將下就上為言。",
    "X43n0737_016:0416b21": "從若以時下。先明七日相。和由七日下。釋成也。如以",
    "X43n0737_016:0416b22": "下顯相也。辨盡形藥亦爾。如文可知。若以終身下明",
    "X43n0737_016:0416b23": "助成時藥。分相可知。若分數俱等下。約勢分相似。隨",
    "X43n0737_016:0416b24": "首標名。如紫苑瓦。柴胡飲子薰青。白木丸散之類如",
    "X43n0737_016:0416c01": "文。",
    "X43n0737_016:0416c02": "第二大段淨地處所。云二至門者。牒名舉數可知。云",
    "X43n0737_016:0416c03": "一至也者。正明制結淨之意。分衛即乞食如下文說",
    "X43n0737_016:0416c04": "也。因因餓死方開者。玄云。准律藥法中云。有比丘服",
    "X43n0737_016:0416c05": "吐藥。以伽藍內無淨地故。皆不貯食。此病人夜飢困",
    "X43n0737_016:0416c06": "欲死。守待天明外乞食來。病者已死因茲白佛。故開",
    "X43n0737_016:0416c07": "結同界別處者。在藍內故是同界。邊房靜處結作即",
    "X43n0737_016:0416c08": "是別處。古今諸記。皆問云。結淨地免幾過患。答若不",
    "X43n0737_016:0416c09": "結淨。同界而宿。有內宿過。又於界中煑食。是內煑過",
    "X43n0737_016:0416c10": "今若結竟。離此二過也。又問。為但約界有斯二過。伽",
    "X43n0737_016:0416c11": "藍亦有。答解說不定。一師云。界有宿煑。約藍則無以。",
    "X43n0737_016:0416c12": "文云不得大界。同宿及煑也。二師云。約藍則有。約界",
    "X43n0737_016:0416c13": "則無以。文云伽藍內結淨地也。已上兩釋俱非正義。",
    "X43n0737_016:0416c14": "今云。藍界俱有。亦不局藍亦不局界以。律文云。不得",
    "X43n0737_016:0416c15": "大界內宿煑。此約院周之界。不局作法結成之者。縱",
    "X43n0737_016:0416c16": "徒作法結成。若無院相不成儲畜無於過識院雖周",
    "X43n0737_016:0416c17": "迊未結攝。僧單是伽藍。亦是宿攝。能生過故。准下文",
    "X43n0737_016:0416c18": "云。多無籬障都無籬障。並不攝食故知藍相周成。即",
    "X43n0737_016:0416c19": "有攝食如也。釋淨名已下。正釋名也。業是穢因者。由",
    "X43n0737_016:0416c20": "同處長貪違教。有宿煑過為因。當招惡果之報。是以",
    "X43n0737_016:0416c21": "詺此食。為不淨也。此從緣說淨等者。傍破古非也。古",
    "X43n0737_016:0416c22": "云淨者對翻穢以立名。今云牒此淨地之緣。入於羯",
    "X43n0737_016:0416c23": "磨法內結成。已後免於宿煑之過。即名為淨不是對",
    "X43n0737_016:0416c24": "翻穢食。令得淨潔以彰名也。二列數中標如文。云一",
    "X43n0737_016:0417a01": "至相者。注文。厨舍狐立有院同之者。謂伽藍院相雖",
    "X43n0737_016:0417a02": "不周。而厨屋四面院相周迊。比丘在此厨內與食。同",
    "X43n0737_016:0417a03": "宿亦同有遇。垣墻壍柵亦如是。是謂此等相。若周比",
    "X43n0737_016:0417a04": "丘在內同宿。皆有其過。故云如是。隨共成相者。謂不",
    "X43n0737_016:0417a05": "必要須四面皆墻皆籬惑一面墻一邊籬兩邊柵等",
    "X43n0737_016:0417a06": "但便四相圓合。即有煑宿之過。便成周義也。",
    "X43n0737_016:0417a07": "二檀越淨云。二至淨者即施主也。如下篇自釋。食具",
    "X43n0737_016:0417a08": "足他物者。此句據食。是施主者。處屬於僧。俗人將米",
    "X43n0737_016:0417a09": "麵等物來幾中。寄常住處修設。既不付僧。俗自為主。",
    "X43n0737_016:0417a10": "縱共宿無犯。律云下引證可知。二處所是他物者。此",
    "X43n0737_016:0417a11": "句約處。所屬俗。其中食具屬僧。由似今時施主。為僧",
    "X43n0737_016:0417a12": "製造小私邑伽藍。雖標意為僧作成。四面院相周迊。",
    "X43n0737_016:0417a13": "而未決微永捨。此則屬他。檀越其內有食。比丘共宿",
    "X43n0737_016:0417a14": "亦無過也。故云已下引證可知。三食處俱是。此句易",
    "X43n0737_016:0417a15": "解。此三已下結釋也。今多托胃等者。破古師也。古云",
    "X43n0737_016:0417a16": "寺是俗造。據本屬他名他物淨。今師難云。若爾一切",
    "X43n0737_016:0417a17": "僧坊俱非道。有總合名他物淨。何用別結淨厨。故知",
    "X43n0737_016:0417a18": "已施僧便屬僧物。上言他物。且據未決。施僧開無犯",
    "X43n0737_016:0417a19": "也。次引文證中。來分應上等者。謂王捨用與僧。作粥",
    "X43n0737_016:0417a20": "米未全與比丘。且令比丘管。運得稻上於場上。比丘",
    "X43n0737_016:0417a21": "共宿恐犯。生疑白佛。佛言。若未分應上。以未全屬僧",
    "X43n0737_016:0417a22": "是施主物故不犯。分竟不應上者。謂既分判若干稻",
    "X43n0737_016:0417a23": "米與僧。即屬僧攝。非他物也。若在場上同宿。即犯內",
    "X43n0737_016:0417a24": "宿吉羅故。王崩等者。謂前施屬萍沙王。雖未判是王",
    "X43n0737_016:0417b01": "為主。今王崩即無施主。比丘共宿不知犯不。佛言闍",
    "X43n0737_016:0417b02": "王替沙王處。即是施主不犯。注文准此例餘皆犯者。",
    "X43n0737_016:0417b03": "謂若實未全施。僧即不犯。若已施僧決定。便乃假冐",
    "X43n0737_016:0417b04": "妄言。即自誑自負。上且舉稻米為言。准此諸物例上。",
    "X43n0737_016:0417b05": "但使虗妄並犯以引。僧祇婆羅門等者。此段文約施",
    "X43n0737_016:0417b06": "主夜持食具等。送來付僧。決心已捨。俗不為主。即屬",
    "X43n0737_016:0417b07": "於僧。若與共宿。即是內宿。於此處煑。又是內煑故知。",
    "X43n0737_016:0417b08": "物處二俱屬僧。即同僧法也。",
    "X43n0737_016:0417b09": "三處淨。云三處分至之者。若經營比丘者。謂施主委",
    "X43n0737_016:0417b10": "任比丘。勾當起造寺宇。名為經營也。即此伽藍成就",
    "X43n0737_016:0417b11": "竟。令一知法比丘。或施主臨時指揮。三五間舍。為安",
    "X43n0737_016:0417b12": "食處。即名淨厨。故云處分淨也。次引僧祇文者。謂前",
    "X43n0737_016:0417b13": "四分。但云作伽藍。時處分未明。有僧住即處分不成。",
    "X43n0737_016:0417b14": "今引祇文。未曾有人住即得。若經住已。即處分不成",
    "X43n0737_016:0417b15": "也。准彼律云。時有支尼梵志。為僧作僧坊。令波離先",
    "X43n0737_016:0417b16": "為僧。作淨屋謂制僧未住。初夜即得作處分。若住過",
    "X43n0737_016:0417b17": "初夜。但名僧住處。不名淨也。注文四分經明相者。簡",
    "X43n0737_016:0417b18": "濫也。謂四分護衣及食。皆約明相。為犯之分齊。此即",
    "X43n0737_016:0417b19": "判文有限。若依他僧祇。初夜之文。即成他部之事。太",
    "X43n0737_016:0417b20": "急故不取故。此注簡之。五分作新住處已下。即顯五",
    "X43n0737_016:0417b21": "分僧住。未經明相。處分亦成。若已經明相即不可也。",
    "X43n0737_016:0417b22": "與四分計同反顯。僧祇初夜太急。問五分約明。與四",
    "X43n0737_016:0417b23": "分相似。可以依行故。此引來。僧祇太急不依。何假錄",
    "X43n0737_016:0417b24": "安抄內。答有兩說。初依諸記中。解為簡異。持衣彼律",
    "X43n0737_016:0417c01": "初夜成護。為優處分淨。過初夜為急。一等初夜衣食。",
    "X43n0737_016:0417c02": "緩急兩緣不同。雖不依行。要須引示以。依蜀川解云。",
    "X43n0737_016:0417c03": "抄引祗文。有取捨意。若夜初結犯分齊。即不依行。彼",
    "X43n0737_016:0417c04": "有以繩量度分齊爾許。僧住爾許。淨屋之文五分無。",
    "X43n0737_016:0417c05": "此故亦須取。但改初夜之言。為明相之語即得(任情思審)。",
    "X43n0737_016:0417c06": "次引見論。初竪柱時者。彼云比丘棒柱云此處為僧",
    "X43n0737_016:0417c07": "作淨屋。三說一柱既然餘柱皆爾。若不能一一處分。",
    "X43n0737_016:0417c08": "只隨於一柱上。處分亦得。若已成者。謂是現成屋宇。",
    "X43n0737_016:0417c09": "即依前文處之法也。聚落老宿者。俗中耆年之者。若",
    "X43n0737_016:0417c10": "不解比丘教之。以處分通七眾。羯磨唯局僧也。",
    "X43n0737_016:0417c11": "四白二淨中。云四至地者。不問住之久近者。謂此白",
    "X43n0737_016:0417c12": "二所結。不簡有僧住年月近遠。要結即得不同。處分",
    "X43n0737_016:0417c13": "必須。新處後來有人住經明等。除去比丘者。律云諸",
    "X43n0737_016:0417c14": "比丘作念。比丘房應結作淨地不。白佛言應作除去",
    "X43n0737_016:0417c15": "比丘。比丘尼式叉乃至沙彌尼房。亦如是。若鬼神廟。",
    "X43n0737_016:0417c16": "亦如得作淨地(律文如此)。因茲古師解判不定。初云。結淨",
    "X43n0737_016:0417c17": "地已。比丘不得在淨厨內宿。故云除去也。二云。非謂",
    "X43n0737_016:0417c18": "除比丘。此是波難領解之語。謂前言除比丘。我已之",
    "X43n0737_016:0417c19": "知未審。除比丘房已外。更有餘房。乃至鬼神廟屋。得",
    "X43n0737_016:0417c20": "作淨地不。今師存初釋不取後義。如諸記中廣破。恐",
    "X43n0737_016:0417c21": "繁不敘。業疏。問云既結淨了。比丘不得在中。同宿與",
    "X43n0737_016:0417c22": "不結何殊。答若不結者。通界宿皆犯。今若結竟。大界",
    "X43n0737_016:0417c23": "內宿不犯。豈非利益。引此疏文故知。除去比丘不得",
    "X43n0737_016:0417c24": "在淨地。上共宿。斯為定說也。四分因餓死比丘者。重",
    "X43n0737_016:0418a01": "舉開結緣起也。邊房靜處結作者。業疏云。以道貴法",
    "X43n0737_016:0418a02": "修食緣繁染。俗中節士尚遠庖厨。況出世高僧。奄蒙",
    "X43n0737_016:0418a03": "庸僕成不可也。制在邊鄙。又居幽靜。意可知也。注文",
    "X43n0737_016:0418a04": "必在作法等者。謂白二結淨也。必須在人法二。同界",
    "X43n0737_016:0418a05": "上結之。若直爾自然地上結。不得不同處分淨。即許",
    "X43n0737_016:0418a06": "向自然地上結。恐人濫行。故簡異也。五分下明結處。",
    "X43n0737_016:0418a07": "彼律食楗度文云。欲羯磨一房內。次一房齊淄處。次",
    "X43n0737_016:0418a08": "中[這-言+(序-予+手)]。次房一角。或半房。次重屋及通結。或通結坊內",
    "X43n0737_016:0418a09": "作淨地。佛皆聽之。先出一房白二法。後通結僧坊內",
    "X43n0737_016:0418a10": "作淨地。且初一房白二法者。文云大德僧聽今以其",
    "X43n0737_016:0418a11": "房。作安淨食處。若僧時到僧忍聽白如是。次通結者。",
    "X43n0737_016:0418a12": "文云大德僧聽。此住處共住共布薩共得施。僧今結",
    "X43n0737_016:0418a13": "作淨地。除某處。今抄中略。引緣本一句故。云除某處。",
    "X43n0737_016:0418a14": "問除某處未審。是何處耶。故下注云。僧住行來等。是",
    "X43n0737_016:0418a15": "所除之處也。遍界中菓菜無過者。以總是淨地故。明",
    "X43n0737_016:0418a16": "出在舍下者。比丘即須在本注房舍之下。莫出向他",
    "X43n0737_016:0418a17": "淨地中。以通坊結成。牒除之外總是淨地。必一處有",
    "X43n0737_016:0418a18": "人。餘皆通犯。故須在舍下也(或有異解者未詳故不錄)。此言通結",
    "X43n0737_016:0418a19": "者。寶云。但約多分是淨地。少分是不淨地。羯磨詞中。",
    "X43n0737_016:0418a20": "牒除僧住行。來是不淨地。即顯不牒處。雖不一一標",
    "X43n0737_016:0418a21": "名。並是淨地。故若別結。即約少分是淨地。多分是不",
    "X43n0737_016:0418a22": "淨地。羯磨緣中。牒結不牒除。若是淨地即牒名。在羯",
    "X43n0737_016:0418a23": "磨緣中。反顯不牒處。總是不淨地故。今抄意存別結",
    "X43n0737_016:0418a24": "以通結難護也知之。若准搜玄記中說。其通結者不",
    "X43n0737_016:0418b01": "論僧住行來。遍藍之內總皆結取。名為通結。遂舉攝",
    "X43n0737_016:0418b02": "衣界為例。謂遍大略皆是衣界。並有法起。但此處有",
    "X43n0737_016:0418b03": "村之時。不許著衣。村若去者仍得通護。今此亦爾。牒",
    "X43n0737_016:0418b04": "其二同遍藍。皆有法起是則現結。未來施僧住房。不",
    "X43n0737_016:0418b05": "得安食。是懸除。今時僧住房中不得安食。又是現除",
    "X43n0737_016:0418b06": "未來僧者。房空還得安食。後是懸結。不由僧來去。人",
    "X43n0737_016:0418b07": "之食界有增減。但結除障礙也。今云雖舉此例。其理",
    "X43n0737_016:0418b08": "不齊。覧即知非。廣如別破云。但依前釋為正。思之。必",
    "X43n0737_016:0418b09": "依地起不在架屋者。彼云不得羯磨机架及重屋車",
    "X43n0737_016:0418b10": "乘。上依淨厨。以界是色法。依地而起。但結。下為淨地。",
    "X43n0737_016:0418b11": "其棧閣上。自攝得食。以下有僧還成內宿。若結閣上",
    "X43n0737_016:0418b12": "則不枰地。以引僧祗。一覆別隔者。同一大堂下。有兩",
    "X43n0737_016:0418b13": "房戶也。通隔別覆者。多屋無別壁通用隔也。通覆通",
    "X43n0737_016:0418b14": "溝者。如一大堂四周壁也。別覆別隔者。別別屋也。一",
    "X43n0737_016:0418b15": "二三邊者。隨其一堂。取一角三角任意也。隔道兩邊",
    "X43n0737_016:0418b16": "者。如一屋內取兩邊作留中間作行路。如此一切隨",
    "X43n0737_016:0418b17": "比丘意。但分得觸淨即得。故云如此一切並得也。今",
    "X43n0737_016:0418b18": "觀文勢。謂四分但云隨處作淨。或溫室食厨神祀舍",
    "X43n0737_016:0418b19": "五眾房等。而通別及上下中邊淨不淨相故引他文",
    "X43n0737_016:0418b20": "共成用。准此已下。結文可知(云云)。",
    "X43n0737_016:0418b21": "三加法中。標名可知。云四至也者。注如上明之者。謂",
    "X43n0737_016:0418b22": "指前來不周及檀越二種。無法可作。上已明訖。處分",
    "X43n0737_016:0418b23": "一法別人指示等者。通七眾中隨一人口處分。上之",
    "X43n0737_016:0418b24": "二淨壇越一種通於二二界。處分淨。通於諸界。但未",
    "X43n0737_016:0418c01": "有比丘住。經明相即得。羯磨結在僧界內者。簡不在",
    "X43n0737_016:0418c02": "自然。准局作法界上結作。先示處所者。即約別結三",
    "X43n0737_016:0418c03": "處五處。如厨屋屋倉坊庫院等。牒人羯磨。令人識知",
    "X43n0737_016:0418c04": "也。懸指結取者。謂遙結之。不同大界戒場。於相內體",
    "X43n0737_016:0418c05": "上坐結也。所以不得坐中結者。徵所以也。古師等者。",
    "X43n0737_016:0418c06": "即魏朝慧光大師也。以食望僧者。以淨地中食望僧",
    "X43n0737_016:0418c07": "身也。是攝者。淨地但攝得食。是障者。障僧不許入中",
    "X43n0737_016:0418c08": "宿也。注文在中相雜者。恐與結界相中混雜。謂結大",
    "X43n0737_016:0418c09": "界。本為攝人同處同法。所以文云。僧今於此四方相",
    "X43n0737_016:0418c10": "內結大界。既得在中止中。故現在中坐結。遙即不成",
    "X43n0737_016:0418c11": "今淨地本為攝食。不為安僧。若許在中坐結。謂言得",
    "X43n0737_016:0418c12": "在中住。所以文云。結某處作淨地。既不云內。故知懸",
    "X43n0737_016:0418c13": "結也。以僧望僧者。以外僧望淨地中僧也。非攝非障",
    "X43n0737_016:0418c14": "者。若大界中。作法事有。僧在淨地上。淨地既本不攝",
    "X43n0737_016:0418c15": "僧。名非攝也。僧雖淨厨中不能障大界中僧。令不犯",
    "X43n0737_016:0418c16": "別眾。故云非障。下注文自顯也(云云)。律令唱處所者",
    "X43n0737_016:0418c17": "藥揵度文云。應唱房。若溫室若經行處等。一一唱此",
    "X43n0737_016:0418c18": "字。須知分齊。護宿煑過。不可不唱也。方法如抄文(云",
    "X43n0737_016:0418c19": "云)。云次至外者。羯磨詞中云。僧今於某處結等。是遙",
    "X43n0737_016:0418c20": "指結也。業疏問云。淨地亦假僧戒。文中何不稱此住",
    "X43n0737_016:0418c21": "處。答僧衣兩攝。莫不用攝。人衣同處。答論淨地無結",
    "X43n0737_016:0418c22": "攝。食障人故。不合稱於本住也(上依疏文)。或有問云。如結",
    "X43n0737_016:0418c23": "三處五處淨地。同一番白二法被。云得不。搜玄云。須",
    "X43n0737_016:0418c24": "別別而結。一番白二。只被一處。處既各別。法亦別故。",
    "X43n0737_016:0419a01": "若依天台所稟。亦許得。或處雖有別。一一牒名入法。",
    "X43n0737_016:0419a02": "秉法竟時。隨其多少皆有法起。舉例。由如一番白四。",
    "X43n0737_016:0419a03": "被三人受戒。三人雖別。一一牒名。顯法竟時。皆納法",
    "X43n0737_016:0419a04": "體。若言不得者。如結十處作淨。須秉十番白二。如此",
    "X43n0737_016:0419a05": "行事恐不為妙(已上雙敘二解隨意置用也)。又搜玄記中。對此依",
    "X43n0737_016:0419a06": "四分倣五分。出通結淨地。白二羯磨牒其二同。文云。",
    "X43n0737_016:0419a07": "大德僧聽。此住處同一住處。同一說戒。若僧時到僧",
    "X43n0737_016:0419a08": "忍聽。僧今結作淨地。除僧住處及行來。白如是。羯磨",
    "X43n0737_016:0419a09": "亦爾。近有兩紙記文。成立其理。所以爾者。謂搜玄。於",
    "X43n0737_016:0419a10": "前來通結文中。輙舉衣界為例。許遍藍結。名為通結。",
    "X43n0737_016:0419a11": "其理不齊。今至此別結文中。傍出通結羯磨。故牒其",
    "X43n0737_016:0419a12": "二同。約義有虧。不可秉用。但依抄中出法文自明矣。",
    "X43n0737_016:0419a13": "知之不得。[米*番](敷表反也)說文云。米甘汁也。江北名甘。江南",
    "X43n0737_016:0419a14": "名[米*番]。所以不許流出著。恐招俗譏謂僧與食同處也",
    "X43n0737_016:0419a15": "(或有解云。恐有觸染之過者非也)。次解中。云有緣至持者。謂約移厨",
    "X43n0737_016:0419a16": "改易。故曰有緣。律但有結文。無於解法。今鈔准三小",
    "X43n0737_016:0419a17": "界。翻結成解。如文列也。表云然解淨地。各依本法。若",
    "X43n0737_016:0419a18": "白二結。即白二解。處分淨。亦處分解。檀越淨施入僧",
    "X43n0737_016:0419a19": "時解不周淨。周即解。",
    "X43n0737_016:0419a20": "料簡中。云四至煑。同宿煑無過者。謂檀越物屬他故。",
    "X43n0737_016:0419a21": "不周淨不生譏過。是以此二淨。比丘在中宿。則無犯",
    "X43n0737_016:0419a22": "也。但不得觸者。恐有觸者。恐有觸染之過。通比丘在",
    "X43n0737_016:0419a23": "內檢挍者。此是白二結淨。或日中及夜間在淨地上。",
    "X43n0737_016:0419a24": "撿校看煑等無犯。但明相出時。身不在淨厨即得。唯",
    "X43n0737_016:0419b01": "壞食具等者。玄云。欲明淨地。不失結法。故著唯字。但",
    "X43n0737_016:0419b02": "壞食并食具。由有人同宿。有染觸之過。所以須翻。若",
    "X43n0737_016:0419b03": "治故處下。行相如文可委(云云)。曰問至犯者。問意者。",
    "X43n0737_016:0419b04": "因前來文中。許比丘在淨地中撿校看煑等。唯不得",
    "X43n0737_016:0419b05": "經明相。故有斯問也。且不經明相。即免內宿。理不在",
    "X43n0737_016:0419b06": "疑。既在中看煑。何得無於內煑耶。答中煑是隨處者。",
    "X43n0737_016:0419b07": "謂內煑約大界。不淨地即有。故云隨處也。大界無人",
    "X43n0737_016:0419b08": "亦犯者。若將食大界內。令淨人煑。縱界內無一比丘。",
    "X43n0737_016:0419b09": "亦成內煑。以非煑食處故犯也。即顯淨地中煑食時。",
    "X43n0737_016:0419b10": "比丘在內無過。以淨厨本是煑食之處也。宿是逐人",
    "X43n0737_016:0419b11": "者。因便明內宿約人成犯。有比丘與食共宿即犯。以",
    "X43n0737_016:0419b12": "逐人故。二界無人不犯者。大界內有食無人。同宿不",
    "X43n0737_016:0419b13": "犯。淨厨中亦爾。故云二界也。即顯內宿是隨人故。",
    "X43n0737_016:0419b14": "護淨中。牒名列位可知。釋中。云初至不淨者。一通凡",
    "X43n0737_016:0419b15": "聖僧路者。既護淨如法。凡聖俱持戒故。俱得同飡。故",
    "X43n0737_016:0419b16": "云通也。順本壞者。三世諸佛立教皆令護淨。今既依",
    "X43n0737_016:0419b17": "教。即順佛意故。貪染叵離不也。即貪染之心不離。恒",
    "X43n0737_016:0419b18": "人所耻者。俗中云。君子不臨厨。何況等者舉俗況道。",
    "X43n0737_016:0419b19": "脫經儉難者。脫忽也。儉即八事也。難即淨人傾例比",
    "X43n0737_016:0419b20": "丘為扶助。皆是難緣。開無犯也。後若無緣拱手者。謂",
    "X43n0737_016:0419b21": "豐時及非傾例之緣。則不許觸染。故云拱手。仍事觸",
    "X43n0737_016:0419b22": "宿者。仍而也。觸是惡觸。宿是內宿。心初無悔者。謂無",
    "X43n0737_016:0419b23": "上緣不能護淨。共宿觸污。由如有難之初緣。既犯不",
    "X43n0737_016:0419b24": "懺。故云無悔也。不信此心須為師匠者。謂凡夫外道。",
    "X43n0737_016:0419c01": "以心為師。皆被心使造作眾惡。今佛弟子。不得信任",
    "X43n0737_016:0419c02": "此心。以心無定。須為心作師。故云師匠。欲依聖語番",
    "X43n0737_016:0419c03": "穢者。謂佛及僧所言皆稱聖語也。列四種如文。云言",
    "X43n0737_016:0419c04": "至翻者。合辨前後三緣。不須翻也。問前列名中。緣不",
    "X43n0737_016:0419c05": "淨在第三。體不淨在第四。今釋文中。體不淨却在第",
    "X43n0737_016:0419c06": "三。緣不淨移安第四者何。答謂取前三。並不用番。故",
    "X43n0737_016:0419c07": "一時明。若緣不淨。由須翻穢。故廣解釋。移安後也。是",
    "X43n0737_016:0419c08": "以文云。上三句並是正經。文遍如鈔等。前列科中。據",
    "X43n0737_016:0419c09": "相番說。前二是淨。後二是不淨。更有別釋不正。不容",
    "X43n0737_016:0419c10": "膩器者。謂銅鐵等不受膩者。准僧祇。許安水燃火也",
    "X43n0737_016:0419c11": "並是正經者。即十誦僧祇等。又遍如鈔者。如上下文。",
    "X43n0737_016:0419c12": "一一具引也。云緣至者者。有將牒名百別科不用。亦",
    "X43n0737_016:0419c13": "得從本。是淨器已下。釋不不淨之所由也。五分等者。",
    "X43n0737_016:0419c14": "明翻器物令淨之相貌也。次引僧祇停須臾名不淨",
    "X43n0737_016:0419c15": "者。謂被鉢中食膩染。致令僧器不淨故。若是銅器等",
    "X43n0737_016:0419c16": "者。亦是翻淨相貌。如文易解也。餘有不盡者。今觀文",
    "X43n0737_016:0419c17": "勢。上來但明僧家。多有食具。遇緣成觸。翻之令淨。然",
    "X43n0737_016:0419c18": "此翻淨。義由未盡。又復上文雖辨能盛之具未所盛",
    "X43n0737_016:0419c19": "之食。設爾觸染亦許翻之。如此兩義未周。更欲引文",
    "X43n0737_016:0419c20": "廣釋。故生起云。餘有不盡者。唯以未麵等者。正辨翻",
    "X43n0737_016:0419c21": "淨也。雖此是麵鹽醬。有染觸之過。今將往尼等。六眾",
    "X43n0737_016:0419c22": "邊迴互一石搜一石等。雖得本物入手兩相捨者。如",
    "X43n0737_016:0419c23": "先得一石與比丘尼。今更將一石就迴換彼。却將比",
    "X43n0737_016:0419c24": "丘先得所者將來。即成淨也。謂先付與他時。此作永",
    "X43n0737_016:0420a01": "捨之心。彼作永得之意。今雖轉易將來。事同新得故",
    "X43n0737_016:0420a02": "也。准此展轉翻穢成證者。謂准前來所引善見。大僧",
    "X43n0737_016:0420a03": "沙彌。易食翻穢之文。證上六眾更互轉換得成淨也",
    "X43n0737_016:0420a04": "(此約所成之人良前文未說。今故明之)。次能盛之具。前文亦未盡理。今",
    "X43n0737_016:0420a05": "更重明。若瓫瓫等已下鈔文是也。行相可知。注文謂",
    "X43n0737_016:0420a06": "非常服用者。釋上四分戶鈎等物。此屬常住。是閑不",
    "X43n0737_016:0420a07": "用者。即得執捉。若家人常捉者。亦不得捉。即是膩勢",
    "X43n0737_016:0420a08": "相連故也。云問至知者。如楞伽十誦所述。證上五教",
    "X43n0737_016:0420a09": "通大小乘。故楞伽經云。寺舍煙不斷。常作種種食。故",
    "X43n0737_016:0420a10": "為人所作。是名不淨食。如實修行者。不應食此食(出第",
    "X43n0737_016:0420a11": "卷九)。十誦云。若有僧伽藍烟火常不斷。如實修行者。不",
    "X43n0737_016:0420a12": "應嗔此食(出第四卷)護淨經等者。彼云佛共阿難行。遇一",
    "X43n0737_016:0420a13": "池水。東西南北。深皆四十里中有細虫。形如蝌蚪。色",
    "X43n0737_016:0420a14": "黑如墨。佛言。此是十方世界眾僧。嗔不淨食。墮此臰",
    "X43n0737_016:0420a15": "穢糞尿池中。後報如鈔所引云云。因說知事等者。護",
    "X43n0737_016:0420a16": "淨經云。有一比丘。新證羅漢。有結業身。而有便痢。闇",
    "X43n0737_016:0420a17": "中上廁。見一比丘。廁邊呻吟。羅漢問之。云本是比丘。",
    "X43n0737_016:0420a18": "為知事觸僧淨食。以不淨食與僧。今生此處。五百餘",
    "X43n0737_016:0420a19": "秊。不聞漿水。欲趣廁取不淨。彼廁鬼打不能向前。羅",
    "X43n0737_016:0420a20": "漢為集僧呪願。方得糞食(云云)。智論等者。緣起大同",
    "X43n0737_016:0420a21": "也。大集經中。諸龍以佛神力故。得宿命通知過去。或",
    "X43n0737_016:0420a22": "與僧為親。或因聽法因緣。入寺食於僧食。今受惡報。",
    "X43n0737_016:0420a23": "僧護等經說。受蛇形在樹中止。為火燒樹。受於苦痛",
    "X43n0737_016:0420a24": "等。通而言之者。今師戒勸也。五百問下。緣起大意。如",
    "X43n0737_016:0420b01": "前怪(涉栗反)撞觸之貌也。",
    "X43n0737_016:0420b02": "二護淨中。前護惡觸者。謂出世高僧不許營作。身既",
    "X43n0737_016:0420b03": "不作。手豈念觸。觸得吉羅。招報是惡。由觸得惡。故名",
    "X43n0737_016:0420b04": "惡觸。又若不受直爾自捉。亦名惡觸也。云十至之者。",
    "X43n0737_016:0420b05": "初引十誦。非觸非惡。約不淨器及食過與。似惡觸相。",
    "X43n0737_016:0420b06": "但為與時一心與他。後淨洗著僧器中。即無惡觸也。",
    "X43n0737_016:0420b07": "注文准此等者。准此上文一心過與。即無惡觸之理。",
    "X43n0737_016:0420b08": "即今器下椀底。有殘飯食及茶湯。若未作決罷之心",
    "X43n0737_016:0420b09": "更希將來者。即須放安床上。令淨人將去。若親過與",
    "X43n0737_016:0420b10": "他。即名惡觸矣。次引五分。是觸非惡。比丘受已行之",
    "X43n0737_016:0420b11": "者。既無淨人比丘為受。故觸而無犯。故非惡也。次引",
    "X43n0737_016:0420b12": "僧祇。是惡是觸。淨人持不淨手者。注文轉釋上義也。",
    "X43n0737_016:0420b13": "上座一人得不淨者。以淨人初把淨食時。染著手中。",
    "X43n0737_016:0420b14": "舊捉惡觸食氣。故上座人名惡觸。餘人名淨者。以惡",
    "X43n0737_016:0420b15": "觸氣分盡故。若淨人下。約食與器。淨穢相投。名惡觸",
    "X43n0737_016:0420b16": "相。抖揀一切不淨者。謂上約不動。若扟(師巾反簡也)取中",
    "X43n0737_016:0420b17": "央。今由抖揀傾動故雜亂。即一切不淨也。注文准此",
    "X43n0737_016:0420b18": "諸扟食相可別者。謂識知了別觸淨。淨則留之。觸則",
    "X43n0737_016:0420b19": "除去。若混然相雜。不了觸淨。即一時總換也。當脚處",
    "X43n0737_016:0420b20": "使人扟者。此是因緣。非緣成觸。但除是處。已外非觸",
    "X43n0737_016:0420b21": "故。若難事急等者。謂被惡人趁捉。惡獸所逼走避。雖",
    "X43n0737_016:0420b22": "蹈上過不成觸。以無心故。後是緣難。一切不犯。天雨",
    "X43n0737_016:0420b23": "忘覆食器等。亦是約緣。不成惡觸故。諸蘇油瓶者。即",
    "X43n0737_016:0420b24": "淨蘇油。及七日蘇油瓶。同在一處安置也。甘蔗竹葦",
    "X43n0737_016:0420c01": "來者。甘蔗作石蜜。用竹葦要作盛食器。亦同置淨厨",
    "X43n0737_016:0420c02": "內也。甘蔗竹葦置而未論。且說蘇油成觸不成觸之",
    "X43n0737_016:0420c03": "相狀悞提淨油瓶來者。謂七日油瓶。是加法了者。內",
    "X43n0737_016:0420c04": "淨地中。比丘要即自取。若淨油瓶是未加法者。但得",
    "X43n0737_016:0420c05": "淨人提。比丘不合。若捉成觸。今比丘本提。取七日油",
    "X43n0737_016:0420c06": "瓶。而意悞持淨油瓶將來也。餘人見來不得即語者。",
    "X43n0737_016:0420c07": "謂比丘見不得便語他云。汝何故錯將淨油來。往至",
    "X43n0737_016:0420c08": "已問。彼云是七日油者。即知他錯悞。令乃置地。方語",
    "X43n0737_016:0420c09": "彼云。此是淨油瓶。不得名(去呼)字者。謂若未置地。由在",
    "X43n0737_016:0420c10": "手中之時。未得語彼云是淨油便成惡觸故。還得七",
    "X43n0737_016:0420c11": "日受者。注文自釋。以悞取不成惡觸。已後更加法作",
    "X43n0737_016:0420c12": "七日受得成也。若令取淨油俗人不解者。謂淨油既",
    "X43n0737_016:0420c13": "未加法。即令淨人取。比丘不得捉。捉成觸故。今俗人",
    "X43n0737_016:0420c14": "往淨屋中。錯持七日油來。亦如上法者。指同前法式",
    "X43n0737_016:0420c15": "也。注文口法失者。謂此七日油。本不合令俗人捉。捉",
    "X43n0737_016:0420c16": "成觸。今既是迷悞。雖觸無犯。然置地後不可更觸。比",
    "X43n0737_016:0420c17": "丘從淨人手受已。更對人加法。以前法失故。然勢力",
    "X43n0737_016:0420c18": "但續前日也。甘蔗竹[竺-二+韋]者。前未曾明。今須略解。謂蔗",
    "X43n0737_016:0420c19": "與[竺-二+韋]相似。本意令比丘往取竹[竺-二+韋]來。今乃錯將甘蔗",
    "X43n0737_016:0420c20": "到。法式亦同前文。其蔗雖觸。以悞不犯也。玄記中云。",
    "X43n0737_016:0420c21": "竹[竺-二+韋]可作盛物器。比丘悞捉後作器。不成惡觸者。今",
    "X43n0737_016:0420c22": "詳此釋大悞。思之。自餘已下。雜辨可委云云。",
    "X43n0737_016:0420c23": "云器淨者。此有五種。一菜二盤三床四船五車。盤約",
    "X43n0737_016:0420c24": "緣卷者。有攝食義也。車船二種無牛。在地一定故成",
    "X43n0737_016:0421a01": "器。若觸器即是觸食。注文由有緣開坐者。謂在道食",
    "X43n0737_016:0421a02": "時。兼無別坐處。曲開在上坐。若問若動便成觸也。棧",
    "X43n0737_016:0421a03": "(士限)棚閣也。文相可知。十七種數者。名字如別(云云)。如",
    "X43n0737_016:0421a04": "船中進不者。船離水名器。今車離牛。亦爾名器也。注",
    "X43n0737_016:0421a05": "文不得以牛在故淨者。恐人見牛不離車。謂言非器",
    "X43n0737_016:0421a06": "得觸。今云不得。以不行故。縱牛在亦名器。動便成觸",
    "X43n0737_016:0421a07": "也。云十至淨者。初引十誦。約擔食相染以辨。有浮囊",
    "X43n0737_016:0421a08": "者。度水沙彌淨爾。佛言使淨人。著囊上度。到岸已更",
    "X43n0737_016:0421a09": "莫觸。還令淨人捉。若為水漂。聽比丘為捉。同僧祇得",
    "X43n0737_016:0421a10": "食者。謂同上祇文。若著淨麨在不淨器中。得扟取中",
    "X43n0737_016:0421a11": "央得食。即同此中著鉢者弃也。飯粥已下。約佐助雖",
    "X43n0737_016:0421a12": "觸不犯。或是緣淨。或是體淨。文甚分明也。云四至取",
    "X43n0737_016:0421a13": "者。又雜辨也。惡人者。謂破戒比丘。惡心令僧得不淨",
    "X43n0737_016:0421a14": "食也。自散種子等者。以變動故無觸也。上坂者。說文",
    "X43n0737_016:0421a15": "云。險危處也。扶捉等不犯。十誦負淨取者。證上扶捉",
    "X43n0737_016:0421a16": "助之皆得。自手觸吉羅者。約無緣故觸犯吉也。服有",
    "X43n0737_016:0421a17": "過藥者。諸記中但云以有患故開服。避譏嫌恐相効",
    "X43n0737_016:0421a18": "故。令屏處而顯其藥體致。有釋云。是過限蘇油之類",
    "X43n0737_016:0421a19": "者非也。今鏡水大德云。藥法文中。比丘病聽服有過",
    "X43n0737_016:0421a20": "藥。謂是韮蒜蔥薤也。令屏處服并汙隨順法。七日內",
    "X43n0737_016:0421a21": "不上眾僧厨。不入眾。不誦經呪等。籴朱待賓者。簡非",
    "X43n0737_016:0421a22": "自食。注文顯不自畜也。云二至等者。護自煑也。注文",
    "X43n0737_016:0421a23": "准十誦等者。前云比丘與沙彌擔食。乃至還與比丘",
    "X43n0737_016:0421a24": "者。先不同要即得。反此不得。今亦如然。一心與他。他",
    "X43n0737_016:0421b01": "食不盡者即得。若初要期。我為汝作。汝食若剩即與",
    "X43n0737_016:0421b02": "我。飡後有餘故。不許食也。僧器有膩不合燃火者。謂",
    "X43n0737_016:0421b03": "器有食膩。比丘燒火。即成自煑誡填也。更不得觸者。",
    "X43n0737_016:0421b04": "玄云。不唯不得觸米。亦不得觸火。即成自煑。故使淨",
    "X43n0737_016:0421b05": "人煑沸。下明既變生相訖。許自重溫。即不犯故。文相",
    "X43n0737_016:0421b06": "可知。云三至犯者。護內宿也。謂人與食同處。經明相",
    "X43n0737_016:0421b07": "名內宿也。初引五分。約淨人持食。來不淨地經明相。",
    "X43n0737_016:0421b08": "次引四分。約比丘持食來覓淨地。未得明出。已上二",
    "X43n0737_016:0421b09": "種俱非。故作偶爾。經明皆開。不犯內宿也。云四至食",
    "X43n0737_016:0421b10": "者護內煑也。界中煑故。名為內煑元為他煑者。指俗",
    "X43n0737_016:0421b11": "人淨人為他。若指別比丘為他。他豈令食。同是比丘",
    "X43n0737_016:0421b12": "俱犯內煑也。故文云。一人有過食。一切沙門受大戒",
    "X43n0737_016:0421b13": "者。俱不合食也。",
    "X43n0737_016:0421b14": "三通塞中。牒名舉數。生罪為通。不生罪為塞。若對約",
    "X43n0737_016:0421b15": "時就人約藥辨者。如下對文自述。釋中云初至正文",
    "X43n0737_016:0421b16": "者。時藥定有宿煑者。以無口法近時之義。同宿即是",
    "X43n0737_016:0421b17": "內宿。界內煑即是內煑。若自為之。兼有自煑。若重過",
    "X43n0737_016:0421b18": "即得。餘三藥者。七日非時盡形不加法。一同時藥者。",
    "X43n0737_016:0421b19": "亦有宿煑等過也。若為病加法有通局者。隨其藥體。",
    "X43n0737_016:0421b20": "長短分齊。內則無宿煑之過是局。若過限並有過罪",
    "X43n0737_016:0421b21": "生。即是通。非時藥明未出服用皆得者。此名局也。以",
    "X43n0737_016:0421b22": "無犯故。若明相出等者。有諸過生。名通也。七日藥加",
    "X43n0737_016:0421b23": "法了內淨厨中等者是局。以開無犯故。八日旦起具",
    "X43n0737_016:0421b24": "罪如後者。如下文說。有時殘宿惡觸犯長等過生。名",
    "X43n0737_016:0421c01": "通也。必是熟無生相。如椒薑呵子之類。並開宿煑自",
    "X43n0737_016:0421c02": "煑等不犯。次引僧祇下。通外難也。應難曰。四分既通",
    "X43n0737_016:0421c03": "自煑。何故祇中自煑薑湯亦犯。鈔通云。謂有生分故。",
    "X43n0737_016:0421c04": "必是熟死。淨了者。四分開自煑不犯。注文准之唯開",
    "X43n0737_016:0421c05": "三罪七日不合者。約上盡形。料簡七日不開同宿。律",
    "X43n0737_016:0421c06": "云。比丘念言。盡形藥。得界內共宿共煑自煑不。乃問",
    "X43n0737_016:0421c07": "佛。佛言得。准此開三者。謂隨身療病貯畜過微故。不",
    "X43n0737_016:0421c08": "同七日非時也。若准古師。許七日藥同宿。若不開共",
    "X43n0737_016:0421c09": "宿。用犯法何為。今師云。加法但要近時。本不為於同",
    "X43n0737_016:0421c10": "宿。以此藥味甘美。貪貯情深故。准前僧祇。若厨屋中",
    "X43n0737_016:0421c11": "有諸蘇油瓶等。明知七日藥在淨厨內。若爾何以十",
    "X43n0737_016:0421c12": "誦中石蜜漿舉宿開飲耶。鈔通云。應是難緣許在房",
    "X43n0737_016:0421c13": "中同宿。不是尋常七日藥也。又引四分。既令將殘宿",
    "X43n0737_016:0421c14": "蘇油灌鼻。即知同宿有過。不合加法。十誦正文者。波",
    "X43n0737_016:0421c15": "離問佛。是三種藥舉宿及惡捉。得口受不。佛言不得。",
    "X43n0737_016:0421c16": "又問是三藥。手口二受。不病得服不。佛言不得。以此",
    "X43n0737_016:0421c17": "證之。同宿有過也。二將此四過。對法明。初牒可知。先",
    "X43n0737_016:0421c18": "明下引過相也。云初至過者。三種人者。先明制宿人",
    "X43n0737_016:0421c19": "也。比丘即一人。約自己與食同宿犯也。二種僧者。如",
    "X43n0737_016:0421c20": "四分云。今日受已。至明日。一切沙門釋子。受大界者",
    "X43n0737_016:0421c21": "皆不清淨。此通僧也。學沙彌者。懺重比丘也。此人行",
    "X43n0737_016:0421c22": "違體順。相同故染也。注文或無沙彌尼故開者。謂四",
    "X43n0737_016:0421c23": "分中。式叉得與大尼過食。十誦中。式叉不得與食共",
    "X43n0737_016:0421c24": "宿據四分。既許過食同宿。理合不犯。十誦制犯。即知",
    "X43n0737_016:0422a01": "四分是開。未委約何義邊開他過食。所以注文釋通。",
    "X43n0737_016:0422a02": "或無沙彌尼。不可大尼直爾自捉。故開從式叉邊受。",
    "X43n0737_016:0422a03": "故反顯若有尼沙彌即不合也。結淨地與坊內共宿",
    "X43n0737_016:0422a04": "者。正辨內宿。謂既結淨已。只合安在淨地中。人在大",
    "X43n0737_016:0422a05": "界內宿即不犯。今還將食在界內共宿。名內宿也。注",
    "X43n0737_016:0422a06": "文都不言等者。為破古也。古云。結淨已。比丘在淨地",
    "X43n0737_016:0422a07": "上宿。無內宿。今云。淨地只攝食。不攝人。今若有人共",
    "X43n0737_016:0422a08": "宿。還或內宿也。何以知之。故十誦但云。結淨地已。僧",
    "X43n0737_016:0422a09": "坊內共食宿。是內宿。何處見說淨地有比丘。不犯內",
    "X43n0737_016:0422a10": "宿之文。以淨地無不合有人故。內熟者即內煑也。結",
    "X43n0737_016:0422a11": "淨地已等者。既有淨地。理合在中煑食。今乃向界內",
    "X43n0737_016:0422a12": "煑。故是犯也。自熟者即自煑也。此不論淨不淨地。比",
    "X43n0737_016:0422a13": "丘並不合自手煑食。三種人不食者。比丘及僧學沙",
    "X43n0737_016:0422a14": "彌。如上來說之。俱成不淨也。惡捉者即惡觸也。注文",
    "X43n0737_016:0422a15": "中先受惡捉者。應是約先受已。被淨人觸床之類。即",
    "X43n0737_016:0422a16": "成先受。比丘又捉即成惡捉也。次引薩婆多三句。初",
    "X43n0737_016:0422a17": "受不自捉。二自捉不受。三不受不捉。文相甚曉。尋之",
    "X43n0737_016:0422a18": "可知。若他人食不犯。指餘六眾也。二對人辨。標如文。",
    "X43n0737_016:0422a19": "云初至如上者。不通他物不周者。約處辨也。他物屬",
    "X43n0737_016:0422a20": "俗故。不周藍相不成。二處。無內宿也。處分及白二者。",
    "X43n0737_016:0422a21": "此二處約藍相周。縱是大界。亦須是有院相。大界於",
    "X43n0737_016:0422a22": "此二即有內宿過也。就時者可知。就人。比丘三人者。",
    "X43n0737_016:0422a23": "如上說也。知有犯者。謂明白心知界內有食與食同",
    "X43n0737_016:0422a24": "宿。若不知無心違教。雖與共宿即不犯。律中已下引",
    "X43n0737_016:0422b01": "文。證前不知無違逆意不犯也。尼通四人者。三人如",
    "X43n0737_016:0422b02": "上。更加式叉。就食者如文。對四藥論如上者。如前文",
    "X43n0737_016:0422b03": "說盡形無內宿。餘三皆有。可知。",
    "X43n0737_016:0422b04": "云二至煑者。淨地並塞者。四種淨皆無犯為塞。對時",
    "X43n0737_016:0422b05": "通晝夜。但使在界內。不問日夜皆犯也。就人通七眾",
    "X43n0737_016:0422b06": "者。但在藍周大界中。七眾為比丘煑。名內煑。不得食。",
    "X43n0737_016:0422b07": "約食如文。四藥而言者。可知。次引僧祇者。彼云。舍衛",
    "X43n0737_016:0422b08": "城居士。請佛及僧。佛不去。阿難遂往請食歸。疑生冷。",
    "X43n0737_016:0422b09": "乃持火往寺門外重煑。時佛因行見故問。阿難具述。",
    "X43n0737_016:0422b10": "佛言善作。自今後若食冷皆聽重溫。若生須更淨了",
    "X43n0737_016:0422b11": "煑(此上律文)今引此。既將出寺門外重溫。明知不許界內。",
    "X43n0737_016:0422b12": "恐成內煑也。云三至合者。辨自煑。不論淨地。但比丘",
    "X43n0737_016:0422b13": "自變生為熟。即是自煑。被淨藥得自合者。約有生相",
    "X43n0737_016:0422b14": "之者。以火作淨了。自合不犯。云四至熟者。初約處。不",
    "X43n0737_016:0422b15": "簡淨不淨地。次約時。不問晝夜。但觸著便成惡觸也。",
    "X43n0737_016:0422b16": "皆犯也。就人大僧多種者。有五句辨也。一往不受經",
    "X43n0737_016:0422b17": "捉觸者。謂約本未曾受。而自經捉成觸也。二膩勢相",
    "X43n0737_016:0422b18": "連者。注文自辨。據食巾上。有昨日食膩不淨洗。將今",
    "X43n0737_016:0422b19": "日淨食於上。即被染污成觸也。三任運失受者。約時",
    "X43n0737_016:0422b20": "過故。任運失受。若不觸非惡觸。今失受已又觸。遂成",
    "X43n0737_016:0422b21": "惡觸。故注文四藥不加法。中後俱失受。時藥本分失。",
    "X43n0737_016:0422b22": "餘三藥。無口法近時。故中後亦失也。若加法三藥者。",
    "X43n0737_016:0422b23": "謂非時七日盡形加口法者。各隨限失者。謂未過限",
    "X43n0737_016:0422b24": "即未失。若限滿任運自失。七日藥至八日。非時藥過",
    "X43n0737_016:0422c01": "明相。盡形藥命終時失受。故文云盡形藥。若命未斷。",
    "X43n0737_016:0422c02": "一切比丘得食。若斷失受。諸比丘不得食。問七日非",
    "X43n0737_016:0422c03": "時過限失受。有惡觸生即不疑。此盡形藥。比丘已死",
    "X43n0737_016:0422c04": "但有失受。亦如文。何更有惡觸。玄記答云。為論三藥",
    "X43n0737_016:0422c05": "俱有過限失受。若約惡觸。盡形即無也。四過緣等者。",
    "X43n0737_016:0422c06": "玄云。此元為辨惡觸。今但言失受。謂因失受。後捉成",
    "X43n0737_016:0422c07": "觸也。五決意等者。謂作永不食心。後因捉時成惡觸。",
    "X43n0737_016:0422c08": "得吉。若食得不受食捉。沙彌有膩觸者。彼沙彌自捉",
    "X43n0737_016:0422c09": "師膩器。後更捉僧家器具。即是膩觸故。不成觸中。注",
    "X43n0737_016:0422c10": "文僧俗兩執不成觸者。謂淨人過食與比丘時。比丘",
    "X43n0737_016:0422c11": "捉淨人手由未放。豈非兩執。此為受而捉。不成觸惡",
    "X43n0737_016:0422c12": "也。鉢中故食亦爾者。謂比丘鉢底。先有殘食。淨人持",
    "X43n0737_016:0422c13": "食來授等。雖觸著鉢內餘食。亦不成觸。為受故爾。鉢",
    "X43n0737_016:0422c14": "中故食亦爾者。其鉢中食亦不失受。謂僧手執故。二",
    "X43n0737_016:0422c15": "遇緣失受中。注文淨人觸失者。正釋遇緣也。如法莫",
    "X43n0737_016:0422c16": "觸者。謂此食已被他觸。失受法。比丘若觸。亦即成惡",
    "X43n0737_016:0422c17": "觸。亦受不成。今既不觸此食無過。名為如法也。洗手",
    "X43n0737_016:0422c18": "更受者。即同新受故。須洗手淨心故。淨人不須洗手",
    "X43n0737_016:0422c19": "者。無觸惡故不須也。三持戒悞。四破戒故觸可知。更",
    "X43n0737_016:0422c20": "以三句分別者。標也。初句觸而非惡等者。前一悞忘",
    "X43n0737_016:0422c21": "無其情過。故開非惡。若見淨人應置地者。謂前迷悞。",
    "X43n0737_016:0422c22": "今見淨人。方憶未受。便即置地無犯。洗手更受者。義",
    "X43n0737_016:0422c23": "同於新。亦表心淨。或可恐前悞觸之時。所捉食菓有",
    "X43n0737_016:0422c24": "膩氣故。是以洗手。第二句惡而非觸者。謂約破戒人",
    "X43n0737_016:0423a01": "惡心故作。而諸善比丘雖食。開無觸罪也。佛言不觸",
    "X43n0737_016:0423a02": "者淨者。即持戒比丘。不故心觸。不犯者名淨。觸者不",
    "X43n0737_016:0423a03": "淨吉羅者。謂破戒比丘惡心觸故。後自得此食喫。即",
    "X43n0737_016:0423a04": "成惡觸犯吉也。上來是惡非獨義故。第三句。亦觸亦",
    "X43n0737_016:0423a05": "惡等者。懈怠者。懈慢佛教。怠墮不奉。得便捉不論觸",
    "X43n0737_016:0423a06": "淨。捉菓試看生熟者。此亦怠墮之心。不遵故犯。就食",
    "X43n0737_016:0423a07": "通生熟者。生如米麥等。熟即餅菓等是。",
    "X43n0737_016:0423a08": "云四至律者。互覆墮者。此段文須分開說。先明互覆。",
    "X43n0737_016:0423a09": "次說互墮。初互覆者。謂樹在淨不淨地。枝葉互覆二",
    "X43n0737_016:0423a10": "地。若於上安食具。及菓等。皆從根判也。故業疏云。依",
    "X43n0737_016:0423a11": "其本地有淨不淨。不依所覆有淨不淨。以互墮者。謂",
    "X43n0737_016:0423a12": "子菓互落二地。即約義別論。律云時有樹。根在不淨",
    "X43n0737_016:0423a13": "地。枝葉覆淨地。菓墮淨地。諸比丘不知淨不淨。佛言",
    "X43n0737_016:0423a14": "若無人觸自落者淨。又風吹雨打落。獼猴諸鳥觸墮。",
    "X43n0737_016:0423a15": "佛言若不作意使墮名淨。又云若樹在淨地。菓落不",
    "X43n0737_016:0423a16": "淨地。佛言(已上律文)鈔辨。為不了者。謂前不淨地菓。墮淨",
    "X43n0737_016:0423a17": "地中。何得有過。而用論之。今所論者。約菓墮不淨地",
    "X43n0737_016:0423a18": "中。中有比丘。恐成內宿。要須論也。所言不作意墮者。",
    "X43n0737_016:0423a19": "謂無心貯畜。任運自墮。非情過也。又律文不云不知。",
    "X43n0737_016:0423a20": "又不云經明成宿。是不了處。又文中但一向從根斷",
    "X43n0737_016:0423a21": "淨不淨。不言長足不長足。隨經明相知不知義者。不",
    "X43n0737_016:0423a22": "了也。今師云若未長足。又未離地。重生不住。在不淨",
    "X43n0737_016:0423a23": "非犯。若雖長足。離地已經明相。不知長足不長足。淨",
    "X43n0737_016:0423a24": "地不淨地。成宿不成宿者。亦不犯。以無心貯畜。又不",
    "X43n0737_016:0423b01": "知故得食。五分下引證文也。謂前已淨四分為非。今",
    "X43n0737_016:0423b02": "引外宗證成不濫。所云樹根在淨不淨地。比丘亦在",
    "X43n0737_016:0423b03": "淨不淨地者。觀其文意。須約菓樹半在淨地半在不",
    "X43n0737_016:0423b04": "淨地。比丘身亦半在淨地半在不淨地。菓墮其中。謂",
    "X43n0737_016:0423b05": "還墮淨不淨地也。菓墮其中者。謂墮淨不淨兩種地",
    "X43n0737_016:0423b06": "中也。非比丘所為。是一緣。見果落非淨地。使淨人捨",
    "X43n0737_016:0423b07": "聚。又是一緣。經宿白佛。佛言因制。若不知淨與不淨",
    "X43n0737_016:0423b08": "聽食。若知不得食。證前兩段。菓菜長足在淨不淨地。",
    "X43n0737_016:0423b09": "比丘同處知不知義也。僧祇下四句。一若不淨地生",
    "X43n0737_016:0423b10": "菓。蔭覆淨地。菓落淨地。二若淨地生菓。還覆淨地。菓",
    "X43n0737_016:0423b11": "落淨地。此之二句。墮何時取無內宿也。三若淨地生",
    "X43n0737_016:0423b12": "菓。覆不淨地。菓落不淨。四若不淨地生菓。還覆不淨",
    "X43n0737_016:0423b13": "地。菓落不淨地。此二句應及時內淨屋中。鈔文但引",
    "X43n0737_016:0423b14": "兩句。釋成前義也。隨何時取者。既落淨地。不限時節。",
    "X43n0737_016:0423b15": "任三日五日不取。並不犯。故云隨何時也(有錯解義者云云)。",
    "X43n0737_016:0423b16": "應及時內淨厨中者。准文合及初夜時過。此即不淨。",
    "X43n0737_016:0423b17": "今鈔雖引來限約。須依四分及明相未出時。內淨地",
    "X43n0737_016:0423b18": "中即得。引此文為釋前。不淨地菓。落淨地上。本分不",
    "X43n0737_016:0423b19": "犯。何須料簡。又[卄/爪]瓠等者。此是長足[卄/爪]瓠。顯後段未",
    "X43n0737_016:0423b20": "長足。在不淨地非犯。又運致等者。謂若運致糓米豆",
    "X43n0737_016:0423b21": "等。在不淨地。准前五分知不知說。注文大同此律者。",
    "X43n0737_016:0423b22": "謂四分受戒法中。知和尚犯戒等四句。約不知故開",
    "X43n0737_016:0423b23": "得戒。知即不得。五分淨地。約知不知有犯無犯。若望",
    "X43n0737_016:0423b24": "事境雖殊。約知即不得。不知即得無別。故曰大同也",
    "X43n0737_016:0423c01": "云第五至知者。標名可知。四分下引緣起也。准藥法",
    "X43n0737_016:0423c02": "文。云佛在波羅奈國。時世飢饉。乞食難得。諸比丘持",
    "X43n0737_016:0423c03": "食著路地。為賊持去。比丘生念云。佛若聽界內著食。",
    "X43n0737_016:0423c04": "亦免此事。遂將此白佛。佛言若儉世聽界內共宿(此是",
    "X43n0737_016:0423c05": "開內宿緣也)。二開內煑。三開自煑。四開不受。皆為被地持",
    "X43n0737_016:0423c06": "去(開緣並同上也)。五僧食。六俗食。七水菓。八陸菓。已上四合",
    "X43n0737_016:0423c07": "為並不作餘食法。水菓謂菱蓮藕等。陸菓即梨栗胡",
    "X43n0737_016:0423c08": "桃之類。此四各有開緣。如律所述云云。此皆儉故開",
    "X43n0737_016:0423c09": "之也。若定罪者。古但有五。謂內宿內煑自煑不受足",
    "X43n0737_016:0423c10": "食也。鈔言八罪者。今師云。既開自煑。義有惡觸(并文無也)。",
    "X43n0737_016:0423c11": "又准十誦。許持殘食去。留明日食。豈非開殘宿(四分亦無)。",
    "X43n0737_016:0423c12": "又加壞生罪。陸菓聽自取故。持殘食去。語施主知者。",
    "X43n0737_016:0423c13": "玄云夫應供本施其一飽。縱有分外。不合將歸。今既",
    "X43n0737_016:0423c14": "是儉時。許持殘去。恐施主疑恠。但告令知。准此律文。",
    "X43n0737_016:0423c15": "豈非正開殘宿。四分無文。故引用也。",
    "X43n0737_016:0423c16": "第四淨生種法。初牒章列名如文。云制至說者。餘如",
    "X43n0737_016:0423c17": "壞生戒者。如上制不掘地。壞生三益。免被王臣駈伇。",
    "X43n0737_016:0423c18": "得靜緣修道等。云第四至食者。明作淨處及人也。四",
    "X43n0737_016:0423c19": "句中。前二句約義明。後二句依十誦出。人菓俱不淨",
    "X43n0737_016:0423c20": "地成淨不合食者。注文自解。餘四眾食者。比丘尼式",
    "X43n0737_016:0423c21": "叉沙彌尼也。或有釋云。除沙彌尼。取學悔添成四者",
    "X43n0737_016:0423c22": "(具依前解)。次火刀作淨成淨不得食者。謂火入淨。有內",
    "X43n0737_016:0423c23": "熟過。同前第二句也。刀淨雖非內熟。且在不淨地中。",
    "X43n0737_016:0423c24": "作淨以非處故。亦不合食。若果在淨地下。是如法淨",
    "X43n0737_016:0424a01": "也。如文。又須知。此作淨法通種相。若淨種必須淨地。",
    "X43n0737_016:0424a02": "若淨相亦通不淨地也。三種法標如文。云僧至人處",
    "X43n0737_016:0424a03": "者。刀瘡鳥淨去子食者。謂但壞相也。不中種下都食",
    "X43n0737_016:0424a04": "者。壞種訖。并子食不犯。皮剝[利-禾+皮]皮者。剝據少分。[利-禾+皮]約",
    "X43n0737_016:0424a05": "全除。淤者汁淤下流。燥者時乾燥也。又云水洗連根",
    "X43n0737_016:0424a06": "菜即名淨者。此是律後段別文也。時諸比丘洗連根",
    "X43n0737_016:0424a07": "菜已。更作淨。佛言不用更淨。即是淨也。玄云。連根菜",
    "X43n0737_016:0424a08": "即初生芹蓼等。是未有節。且從根種判。洗即成淨。若",
    "X43n0737_016:0424a09": "有節。方從火淨也。准五分。淨根種者。謂若准五分。根",
    "X43n0737_016:0424a10": "種亦須火淨。以文不同故。僧祇等者。有五種。一柔[打-丁+修]",
    "X43n0737_016:0424a11": "淨。二摘牙目。三脫皮。四爪掐。五火淨。僧祇文有此五",
    "X43n0737_016:0424a12": "也。四分火淨通五種者。謂只一火淨。便通五種。謂根",
    "X43n0737_016:0424a13": "枝節覆羅子子種五也。與僧祇文不同故。毗尼母下。",
    "X43n0737_016:0424a14": "明淨色相也。論云。水所漂者。塵所坌者。此皆壞相。不",
    "X43n0737_016:0424a15": "可壞種。注文准此者。准甘蔗有葉相間。即不得合束",
    "X43n0737_016:0424a16": "淨者。今蒿子連枝帶葉子。既散落隔不相著。故不成",
    "X43n0737_016:0424a17": "淨。故云無淨法也。粳米注文。一說云。是糙米二斛。是",
    "X43n0737_016:0424a18": "白米。如十誦等證。亦淨亦須。問上言十七糓脫皮成",
    "X43n0737_016:0424a19": "淨。今既是米。何要更淨。答若本為淨故脫皮。皮脫即",
    "X43n0737_016:0424a20": "成淨。若不為淨故脫皮。皮脫之時不名淨。種之可生",
    "X43n0737_016:0424a21": "故。須更淨也。注文四字據有淨人。比丘不合自作非",
    "X43n0737_016:0424a22": "法故。云若無人至准此者。約無人比丘自作也。自加",
    "X43n0737_016:0424a23": "行所作者。若據彼文。淨菓都有四句。一自加行所作。",
    "X43n0737_016:0424a24": "謂自火淨乃至爪淨。二他加行所作。即俗人與比丘",
    "X43n0737_016:0424b01": "淨食。三自他加行所作。即自捉菓與俗人共淨。四非",
    "X43n0737_016:0424b02": "自他加行所作。即虫傷鳥啄瘡。乃至淤燥等。直爾得",
    "X43n0737_016:0424b03": "食也。今鈔文當初句也。疏解等者。真諦疏也。一一吉",
    "X43n0737_016:0424b04": "羅者。壞相吉也。一一提者。壞生種罪也。今火一觸止",
    "X43n0737_016:0424b05": "得一吉者。釋上利益也。十誦火涅槃者。上勝不觸著",
    "X43n0737_016:0424b06": "菓故。熱灰火及炭者。新死熱炭也。並不成淨。注火所",
    "X43n0737_016:0424b07": "觸者。釋上比丘不應食。此一顆被火觸了者。成自熟",
    "X43n0737_016:0424b08": "故。非謂全不得食。刀爪淨者。雖觸無過。且非自熟。約",
    "X43n0737_016:0424b09": "處又是淨地故開食。五分根莖二種。以火為淨者。謂",
    "X43n0737_016:0424b10": "五分根種及莖。亦須火淨。四分水洗即是淨。前來已",
    "X43n0737_016:0424b11": "引也。僧祇野火所燒者。約樹被燒。其菓落地即名淨。",
    "X43n0737_016:0424b12": "若雖燒不落地不成淨。以根在地故。灰團糓聚者。玄",
    "X43n0737_016:0424b13": "云。拘隣提國。作糓聚。畏非人偷。以熱灰火遶之起識。",
    "X43n0737_016:0424b14": "即名淨也。此須灰中有火。觸著糓即成。反此不得。餘",
    "X43n0737_016:0424b15": "文易曉。不勞繁解(云云)。云問至相者。草木七種色者。",
    "X43n0737_016:0424b16": "青黃赤白黑紫縹(敷沼反也)色。說文云。青黃色也。根種有",
    "X43n0737_016:0424b17": "五者。根莖枝子子等。如前說之(云云)。",
    "X43n0737_016:0424b18": "云第五至相者。略取要務為八門者。謂古來疏鈔廣",
    "X43n0737_016:0424b19": "辨成不足相。今師約但略取要妙。引來此中作八門",
    "X43n0737_016:0424b20": "解釋判也。云初至之者。隨相者。指不受食戒比丘。共",
    "X43n0737_016:0424b21": "外行。不上樹搖菓等云云。口受乃至限滿者。非時漿",
    "X43n0737_016:0424b22": "至明相。七日藥至第八日明相。盡形至病形差時。又",
    "X43n0737_016:0424b23": "防多罪者。防殘宿內宿等牟受但防二者。一不受。二",
    "X43n0737_016:0424b24": "不受而捉惡觸也。如下明者。下文防罪科中明也。",
    "X43n0737_016:0424c01": "云二至得眼者。二受通四藥不者。謂手口二受為總",
    "X43n0737_016:0424c02": "通四藥以不(或將不字安下句者。錯科也)。手受通四藥為防盜相",
    "X43n0737_016:0424c03": "者。釋手受通意也。除時藥者。謂時藥但有手受。無口",
    "X43n0737_016:0424c04": "受。以局中前不用口法。是故除之。亦有口受等者。約",
    "X43n0737_016:0424c05": "緣辨也。謂不憙沙門。火燒鳥舍。金銀器物貯食來等。",
    "X43n0737_016:0424c06": "准僧祇。祇口加三受。即贊手受也。雖是口法。亦只局",
    "X43n0737_016:0424c07": "中前。無久近義。故云唯局中前也。餘三藥手受亦爾",
    "X43n0737_016:0424c08": "者。非時七日盡形三也。若但手受不加口法。但至午",
    "X43n0737_016:0424c09": "前。過午失受。以口法近時。故云亦爾。若加口法通時",
    "X43n0737_016:0424c10": "非時者。謂時中手受三藥。即加口法。不局時中。通非",
    "X43n0737_016:0424c11": "時中。並得服用。十誦等者。引證也。時分者。以菓是時",
    "X43n0737_016:0424c12": "藥。清汁是非時。今取清汁。是時藥之一分。故名時分",
    "X43n0737_016:0424c13": "也。注文和會部別呼喚之意也。必有病非舉宿等者。",
    "X43n0737_016:0424c14": "謂此藥體須淨。即加法得成。若是曾與人同宿惡觸",
    "X43n0737_016:0424c15": "之藥。加法不得。以帶患故。",
    "X43n0737_016:0424c16": "云三所授至也者。辨過藥人并對首者。止食有三者。",
    "X43n0737_016:0424c17": "謂不要名止也。或搖頭向兩畔。或口云不用。或動眼",
    "X43n0737_016:0424c18": "作不要之相。即不授與也。中間文義抄文自顯(云云)。",
    "X43n0737_016:0424c19": "云四至受者。明受法也。錯受不成者。欲受蘇而受油",
    "X43n0737_016:0424c20": "等。注中抄者。謂向淨人手中撮取。撥謂於彼手中。或",
    "X43n0737_016:0424c21": "手或筋撥取。並名非法。反顯上文仰手承之方為如",
    "X43n0737_016:0424c22": "法故。就中分四者。舉數也。云時至論者。如不受食戒。",
    "X43n0737_016:0424c23": "辨食器相對。身心相對。單心無對。三段之文對施。即",
    "X43n0737_016:0424c24": "下篇修觀門處辨也。此但已下。約三藥以辨。正立斯",
    "X43n0737_016:0425a01": "意也。云初至法者。標受非時藥也。問前云所授即是",
    "X43n0737_016:0425a02": "淨人。今言能授亦是淨人。何故二文能所不定。答前",
    "X43n0737_016:0425a03": "對能受是比丘。淨人即是所授也。今云能授。是淨人。",
    "X43n0737_016:0425a04": "即對所受之藥。故不定也。云初至等者。藥體無八患",
    "X43n0737_016:0425a05": "者。如文列也。注文初甜後酢。後即失本性也。下文亦",
    "X43n0737_016:0425a06": "有明八患處。指此段文也。云二至來者。如文。云三至",
    "X43n0737_016:0425a07": "之者。前漿類別。流類差別也。記識者。如前廣述也。注",
    "X43n0737_016:0425a08": "文料簡不許一列也。云四至字者。如是。云七日藥四",
    "X43n0737_016:0425a09": "法同上者。玄云。既言同上。即科為牒。不合云標也。云",
    "X43n0737_016:0425a10": "初至同上者。改第八者。此無變動義。以餘比丘犯長",
    "X43n0737_016:0425a11": "七日藥為第八也。問此與前第五殘宿何別。答前約",
    "X43n0737_016:0425a12": "自殘宿藥。今此是他者。不唯殘宿。兼有惡觸非時等",
    "X43n0737_016:0425a13": "罪也。云至二當者。如文。云三至二者。牒也。初自無五",
    "X43n0737_016:0425a14": "過者。舉數也。云一至受者。相續畜者。約七日已來相",
    "X43n0737_016:0425a15": "續畜。次引僧祇文證也。問答意道。前藥所污名相染。",
    "X43n0737_016:0425a16": "非是過也。文相分明。若得異藥者。如同是蘇即不得。",
    "X43n0737_016:0425a17": "若為別病更受蜜等。並許也。二相續畜已者。此正約",
    "X43n0737_016:0425a18": "日過相染也。過日者為能染。旋入手為所染也。三曾",
    "X43n0737_016:0425a19": "服他犯長。第七日所染藥。今所受藥與彼藥味同。不",
    "X43n0737_016:0425a20": "合加法故。僧祇如此。牒示他宗也。四相續受者。由未",
    "X43n0737_016:0425a21": "服用故不犯長。但為誡貪心。須間隔一日。許更受之。",
    "X43n0737_016:0425a22": "五相續犯者。謂說淨藥。藥恒服。至第八日。雖無長罪。",
    "X43n0737_016:0425a23": "若更服者。以後續前。名相續犯。若別藥即開也。結文",
    "X43n0737_016:0425a24": "可委。云二至之者。約自己作四法也。注文若離時食",
    "X43n0737_016:0425b01": "不須此言者。謂合時藥。恐中後失受。故須記識。今既",
    "X43n0737_016:0425b02": "無者。不要記也。四展轉受中。注文亦得自煑者。約無",
    "X43n0737_016:0425b03": "淨人也。二種煑已者。有淨人令彼煑。無即自煑。非謂",
    "X43n0737_016:0425b04": "兩煑也。不名惡觸者。謂正煑之時。味由未轉。口法尚",
    "X43n0737_016:0425b05": "在。不名惡觸。纔味轉失受。後不得更觸故。不名惡觸。",
    "X43n0737_016:0425b06": "若觸即成惡觸也。餘可知。四加法中。餘隨對治如前",
    "X43n0737_016:0425b07": "類准者者此文且舉風病加油之法。或熱或冷服蜜",
    "X43n0737_016:0425b08": "等藥。類前受法牒病緣及藥名字為異也。云盡形四",
    "X43n0737_016:0425b09": "種者。牒名舉數可知。云一至說者。指前文已列。此不",
    "X43n0737_016:0425b10": "舉也。二能授人中。注文謂含時食等藥者。謂此藥中。",
    "X43n0737_016:0425b11": "或[玄*鳥]頭未麥。即含時食。與非時七日別也。云三至合",
    "X43n0737_016:0425b12": "受者。若單不須者。謂單是一味。無變動者。不要記識",
    "X43n0737_016:0425b13": "也。分體分者。如有甘味藥。其中必隨一味。名為某丸。",
    "X43n0737_016:0425b14": "即是藥體。其餘相位者。名藥分者。別來別受者。約其",
    "X43n0737_016:0425b15": "藥體分。前來前受。後到後受。若一時來一時受。故曰",
    "X43n0737_016:0425b16": "總來合受也。云四加法至限者。如前分別者。如上出",
    "X43n0737_016:0425b17": "體中。取分數多者。為藥主。若買藥中。辨先後別受相",
    "X43n0737_016:0425b18": "也。易知。若往市買下。明市買誡勸之文。不得置地等",
    "X43n0737_016:0425b19": "者。恐停須臾失受故。云今至意者。抑挫者。抑遏不依",
    "X43n0737_016:0425b20": "佛語。即是挫折。今奉法順教。而抑挫貪心。以藥資形。",
    "X43n0737_016:0425b21": "念之為道。即鏡大意也。云五至異者。辨七日藥。須說",
    "X43n0737_016:0425b22": "淨。其三義故。如抄列(云云)。防護明相正出時畜長非",
    "X43n0737_016:0425b23": "時等過故手受。但局中前反須臾。故云時少也。餘三",
    "X43n0737_016:0425b24": "不具者。時藥具初後二義。非時具後一。盡形具前二。",
    "X43n0737_016:0425c01": "皆互有闕。不具前義。不須說淨。淨法如衣。促段為服",
    "X43n0737_016:0425c02": "用隨因緣也(云云)。",
    "X43n0737_016:0425c03": "云六至說者。明手口受寬狹。手受准不受食戒及七",
    "X43n0737_016:0425c04": "日藥戒。一人受已通一切人。是寬。口受亦爾者。有兩",
    "X43n0737_016:0425c05": "解。此初解也。即與手受通義不別。故云亦爾。若據已",
    "X43n0737_016:0425c06": "下。第二解。即不通也。所以然者。對病別故。彼病非此",
    "X43n0737_016:0425c07": "病。又題名別故。某甲比丘。名字不同也。莫非下。却明",
    "X43n0737_016:0425c08": "通義也。所以爾者。謂口法加二通之藥。注文自辨。謂",
    "X43n0737_016:0425c09": "藥未失法。與餘比丘服得。即是寬。故於前人受法不",
    "X43n0737_016:0425c10": "失。正釋寬義。何以知者。徵問道理也。四分下。引律證",
    "X43n0737_016:0425c11": "也。餘如義鈔及疏說者。大疏義鈔也。大疏云。論其口",
    "X43n0737_016:0425c12": "法。稱己名受。於己有法。未捨與人。得就我食。不失受",
    "X43n0737_016:0425c13": "法。若決捨與他。二受即失。故善見云。藥未滿七日。若",
    "X43n0737_016:0425c14": "捨與人。即失受法。不應更食也。",
    "X43n0737_016:0425c15": "云七重加至得消者。初明手受。重加可知。口法者。標",
    "X43n0737_016:0425c16": "起也。初引多論。約日重正從法說。戒疏云。多論兩斷。",
    "X43n0737_016:0425c17": "此是初解。不從藥勢。二日但從法論。作七日受。得二",
    "X43n0737_016:0425c18": "日服。舉例。如夏中受七日法也。次引僧祇下。據其相",
    "X43n0737_016:0425c19": "接。准藥勢論。彼律以藥經宿不得服。故日日求。淨人",
    "X43n0737_016:0425c20": "疲苦。佛問醫言。比丘幾日畜藥得安隱。答藥勢相接",
    "X43n0737_016:0425c21": "七日可知。因茲聽七日畜。引此文證前相接得七日",
    "X43n0737_016:0425c22": "也。悞觸七日油等者。如上護淨中。淨人悞捉七日油。",
    "X43n0737_016:0425c23": "注云准口法有失。明知更許受。又引成論。又為證相",
    "X43n0737_016:0425c24": "接七日也。",
    "X43n0737_016:0426a01": "八雜明中。牒如文。云薩至受者。從比丘口受等者。准",
    "X43n0737_016:0426a02": "論若有淨人即令收掌。日從彼受。不要對比丘加法。",
    "X43n0737_016:0426a03": "必無淨人收掌。即須加口法。己若要時即自取之。若",
    "X43n0737_016:0426a04": "作口法下。重引多論也。作法加已。從一日至第五日",
    "X43n0737_016:0426a05": "已來。被觸失許。再作七日受。若六日已去觸者。不許",
    "X43n0737_016:0426a06": "重加。以將滿位故。問此段文。從一至五觸失。更加二",
    "X43n0737_016:0426a07": "受。復得七日服。豈非從重受日。更數取七日。前段文",
    "X43n0737_016:0426a08": "中。但約藥勢相接。取七日不從法論。同是多論一文。",
    "X43n0737_016:0426a09": "何得前後侔楯。答中初依搜玄和會云。雖同多論。二",
    "X43n0737_016:0426a10": "師意殊。前師恐於律教從急。故相接七日以言。後師",
    "X43n0737_016:0426a11": "意在接機。稍似寬緩。二執不定。[恔-父+(?/口)]事隨依(已上略彼大意也)。",
    "X43n0737_016:0426a12": "鏡水大德云。諸記家雖釋此文。並未知前後引用之",
    "X43n0737_016:0426a13": "意。前重加進不。科中單約觸失。以辨重受義竟。若約",
    "X43n0737_016:0426a14": "將餘未受藥來。雜王受之藥。亦成觸失。重加受失分",
    "X43n0737_016:0426a15": "齊。日數如何。是以向此第八科中。名為雜相也。若不",
    "X43n0737_016:0426a16": "作此分開。即前後兩文。皆明重加受法。前既述了。後",
    "X43n0737_016:0426a17": "文論量。可不重疊(此且分抄前後文意)也。若解義者。搜玄釋由",
    "X43n0737_016:0426a18": "未了。今解云。若但觸而失受。即還他前段文收。必若",
    "X43n0737_016:0426a19": "重加。但相接取其七日也。若以餘未受藥來。投此受",
    "X43n0737_016:0426a20": "了之藥觸失。即須分強弱。必受了舊藥多。未受新藥",
    "X43n0737_016:0426a21": "少。來觸失者。雖再加七日法。據藥勢相接。亦但至七",
    "X43n0737_016:0426a22": "日。或舊抄少新多。重加受法。即隨所觸日。更斬新數",
    "X43n0737_016:0426a23": "滿七日。正屬此文之意。如斯解判。亦准論文。誡非濫",
    "X43n0737_016:0426a24": "說。思之。若藥眾多下。明重受如文。",
    "X43n0737_016:0426b01": "云問等者。易知。云答至故者。正答防罪數。時藥手受。",
    "X43n0737_016:0426b02": "正防不受。義兼惡觸。以不受便捉有惡觸故。口受亦",
    "X43n0737_016:0426b03": "爾。不防餘者。午後即失。故無二宿及非時。以現受食",
    "X43n0737_016:0426b04": "故不防二煑。四藥手受。防二罪亦同也。非時口防二",
    "X43n0737_016:0426b05": "者。過午一瞬恐失。故過午失受。便任運有惡觸。今口",
    "X43n0737_016:0426b06": "能防。下二藥惡觸。義同此說。不防餘四者。但得四明",
    "X43n0737_016:0426b07": "相。故無二宿。況是熟藥。或生飲者。無二煑也。七日防",
    "X43n0737_016:0426b08": "三者。上二同前。更防殘宿。以受經夜。今有此罪。今口",
    "X43n0737_016:0426b09": "法能防。昔云防內宿。下大疏云。若還置淨厨者。用結",
    "X43n0737_016:0426b10": "何為。鈔注云。此無律文等者。藥法中波離問佛。佛盡",
    "X43n0737_016:0426b11": "形藥得內宿內煑不。佛言得。既不對七日為問。證知",
    "X43n0737_016:0426b12": "七日不開也。盡形口防六者。或有內煑。若合成丸散",
    "X43n0737_016:0426b13": "則無。若湯等界內煑煎之。則有內煑。故能防得。亦防",
    "X43n0737_016:0426b14": "自煑者。以變湯生成熟。故亦能防。",
    "X43n0737_016:0426b15": "二生罪者。謂因二受失受之後。却有罪生也。云時",
    "X43n0737_016:0426b16": "至二吉者。時藥生二。過午失受惡觸。經夜坐殘宿生",
    "X43n0737_016:0426b17": "惡觸。不異前也。口受同之。四藥手受。皆同此例。非時",
    "X43n0737_016:0426b18": "口生三罪。殘宿惡觸如上。更加非時。七日口受生五",
    "X43n0737_016:0426b19": "者。可解。問答中意道。雖有不受罪。且非是因口法生。",
    "X43n0737_016:0426b20": "是本來有。故不言也。不同諸罪因口法而生故。云",
    "X43n0737_016:0426b21": "盡至明者。別辨盡形生六罪。一失受。二惡觸。三殘宿。",
    "X43n0737_016:0426b22": "四內宿。五內煑。六自煑。更添無病而服得吉。亦有者。",
    "X43n0737_016:0426b23": "不定義也。謂乾藥即無二煑故。餘如等者。非時食戒",
    "X43n0737_016:0426b24": "云。無緣服得吉。不受食戒中。有決意失受。及遇緣失",
    "X43n0737_016:0426c01": "受等。殘宿戒亦明殘宿罪。已上六罪。由決意失受。及",
    "X43n0737_016:0426c02": "遇緣觸失本受。不重加法故。有此罪也。第二問答意",
    "X43n0737_016:0426c03": "可知。",
    "X43n0737_016:0426c04": "三云問至輕者。且約時藥七罪。若非時漿坐飲。但五",
    "X43n0737_016:0426c05": "罪無二煑也。若變生或具七日藥。至八日服。更加犯",
    "X43n0737_016:0426c06": "捨捉。盡形藥作法加者。病差後但得一吉。若不加法",
    "X43n0737_016:0426c07": "者。亦同時藥。問前明非時受不成。今何故云淨人過",
    "X43n0737_016:0426c08": "受。免不受罪。答前約持戒。午後不食。故受不成。今約",
    "X43n0737_016:0426c09": "嗔等者。受亦成故。免於罪犯也(上來內資辨四藥篇已竟)。",
    "X43n0737_016:0426c10": "今當辨所受外器中。分二牒初牒篇。言鉢器至附者。",
    "X43n0737_016:0426c11": "來意。玄云上明累形須蔽。法式已彰。次辨段食竟靈。",
    "X43n0737_016:0426c12": "廣論受淨。既曉所盛之藥。須有能盛之器。故次明也。",
    "X43n0737_016:0426c13": "釋名者。若具足梵名鉢多羅。此曰應器。今但云鉢。存",
    "X43n0737_016:0426c14": "略梵也。又解。鉢是道具之別名。器是盛貯之通號。鉢",
    "X43n0737_016:0426c15": "准正畜。立次制名。餘約緣開。故加德稱。篇如常解。注",
    "X43n0737_016:0426c16": "文者。金木水火土。此五是造眾具之本。人所流用。故",
    "X43n0737_016:0426c17": "號為行。此五攝盡。調度即是作具總號。濟形所須。故",
    "X43n0737_016:0426c18": "云養生。附此聽門而出也。依篇釋中分二。初總意。二",
    "X43n0737_016:0426c19": "開章釋。",
    "X43n0737_016:0426c20": "初言養至後者。養育生靈。所須不少。故云眾具。殷盛",
    "X43n0737_016:0426c21": "也。湊聚也。繁多也。隨報開聽者。謂隨上根畜一鉢。中",
    "X43n0737_016:0426c22": "器十六枚器。一切所須。皆是隨報開聽。意在事資。希",
    "X43n0737_016:0426c23": "於道立。在緣廣被者。謂資道之緣。廣被末代。法據有",
    "X43n0737_016:0426c24": "准者。而所作法。體量色受用加法。皆處制聽之教。一",
    "X43n0737_016:0427a01": "一有憑准也。違則斯制者。若於教有違。斯由此也。即",
    "X43n0737_016:0427a02": "此制與罪。犯則無赦者。若有所犯此犯終無赦免之",
    "X43n0737_016:0427a03": "斯。不類俗中遭赦得脫。其罪必須洗滌。方應清淨故。",
    "X43n0737_016:0427a04": "既混其體貌者。混乱也。體即本合泥鉄而成。今用漆",
    "X43n0737_016:0427a05": "木銅石等。其貌本合。如孔雀青黑等色。今用素丸白",
    "X43n0737_016:0427a06": "鐵等。豈非體之與貌。相雜混乱也。故分條格者。故者",
    "X43n0737_016:0427a07": "因由。上來混雜繁乱。致分別制聽兩種條流。使其格",
    "X43n0737_016:0427a08": "正。略言來意者。結前也。別舒如後。即生下制聽二文",
    "X43n0737_016:0427a09": "之意。如下對文自辨(已上四菓篇竟)。",
    "X43n0737_016:0427a10": "釋南山行事鈔記(盡諸雜要行竟)。",
    "X43n0737_016:0427a11": "次下第三盋器篇。分二。初標名。二依篇釋。言盋至附",
    "X43n0737_016:0427a12": "者。先來意。前明累形須敝法式已彰。後辨段食竟靈。",
    "X43n0737_016:0427a13": "次明四藥。既有所盛之食。理有能盛之器。故於罪四",
    "X43n0737_016:0427a14": "藥之後。有此盋器篇來。釋云者。梵語盋多羅。此云器",
    "X43n0737_016:0427a15": "應器。皆存略名。盋是道具之別名。器乃盛貯之通號。",
    "X43n0737_016:0427a16": "盋准正畜。故云制名。餘後緣開。故加聽號。即下法附",
    "X43n0737_016:0427a17": "是開聽也。篇等可知(云云)。若依輕重儀釋。盋是制教。",
    "X43n0737_016:0427a18": "器屬聽門。尊如彼述。言五行者。金木水火土。造眾具",
    "X43n0737_016:0427a19": "之本。人所流用。故號為行。如此五名通釋萬物。故附",
    "X43n0737_016:0427a20": "此篇後。",
    "X43n0737_016:0427a21": "二依篇釋中。初總意。言養至後者。養育生靈資身。所",
    "X43n0737_016:0427a22": "須不一。故云眾具。殷盛也。湊聚也。謂其物盛聚數曰",
    "X43n0737_016:0427a23": "繁雜。即多名也。隨報開聽者。隨上中下根。報有殊也。",
    "X43n0737_016:0427a24": "如上根唯一盋。中根許十六枚器。下一切開畜。意在",
    "X43n0737_016:0427b01": "事資望其道立也。雖在緣等者。雖在資道之緣。廣被",
    "X43n0737_016:0427b02": "末代。然其所作須具三。如受用加持須憑教典。故云",
    "X43n0737_016:0427b03": "法據有准也。違則斯制者。謂若有違此教。則制之與",
    "X43n0737_016:0427b04": "罪。犯則無赦者。既有違犯。終無赦免之期。不同俗中",
    "X43n0737_016:0427b05": "有過之徒。天恩放赦則免罪也。既混其體貌者。混亂",
    "X43n0737_016:0427b06": "也。體合土鐵。今乃漆木金銀等。貌謂也貌。合是孔雀",
    "X43n0737_016:0427b07": "咽鴿色。或黑或青。今乃掍鋧素瓦之非。豈無雜亂也。",
    "X43n0737_016:0427b08": "故分制聽二種條流。使其格正。此且略明。下文廣述",
    "X43n0737_016:0427b09": "次開章中二。初分章(如文)。次牒等如文。言初至器者。出",
    "X43n0737_016:0427b10": "家人器等者。遠大師云。袈裟無領。非朝宗之服。盋盃",
    "X43n0737_016:0427b11": "無足。非廊廟之器。故知非所宜也。標法志標表示也。",
    "X43n0737_016:0427b12": "認也。知是佛弟子故。外道所無。資生無有因者。謂持",
    "X43n0737_016:0427b13": "盋乞食。以資身命。無有莊因店肆興販。為養生因。故",
    "X43n0737_016:0427b14": "見論云。乞食者。皆是善人之行。捨家學道。弃因業俗",
    "X43n0737_016:0427b15": "務。而行乞食。資生無有也。四海以為家居。家者。以隨",
    "X43n0737_016:0427b16": "到處即止住。無繫戀心。乞食資形。乞法資神故。故號",
    "X43n0737_016:0427b17": "比丘(云云)。",
    "X43n0737_016:0427b18": "二辨體中。言二至之者。有要有二者。寶云。准律雜法",
    "X43n0737_016:0427b19": "中。聽畜六種鉢。即鐵鉢。蘇摩鉢。憂伽羅鉢。憂伽賖鉢",
    "X43n0737_016:0427b20": "黑鉢。赤鉢。成六也。此總而言不出二種。一鐵。二瓦。故",
    "X43n0737_016:0427b21": "云大要。故業疏云。雜寶為器。濫在家人。木鉢外道。石",
    "X43n0737_016:0427b22": "鉢唯佛。比丘俱離。但用泥鐵。由離諸濫。省事易得也",
    "X43n0737_016:0427b23": "佛自作鉢坏。以為後式者。五分云。佛在蘇摩國。自作",
    "X43n0737_016:0427b24": "鉢坏。令窰師燒。開[穴/(奄-大+田)]口窺視之。皆是成其金鉢。窰師",
    "X43n0737_016:0427c01": "怖懼。自作念云。此是沙門神力。若王聞知。謂我多有",
    "X43n0737_016:0427c02": "金寶。遂將埋之(有記云。佛言王若知者。謂我能作金鉢。遂令窰師埋藏也。未詳云云)。次",
    "X43n0737_016:0427c03": "又作一[穴/(奄-大+田)]。燒成銀鉢。亦生怖畏。如上埋之。後作燒成",
    "X43n0737_016:0427c04": "鐵鉢。色青如閻浮樹。送上比丘。不敢受。佛言此名如",
    "X43n0737_016:0427c05": "法。令比丘用之。故佛言從今已後。聽畜三種鉢。泥鉢",
    "X43n0737_016:0427c06": "及蘇摩鉢也(表云。蘇摩是國名。約鉢即鐵鉢。但在彼燒成。故名蘇摩鉢。從處標目也。打成者若蘇",
    "X43n0737_016:0427c07": "摩。即燒成元。亦但是一鉢)。十誦木石等鉢。四分亦爾者。准四分雜",
    "X43n0737_016:0427c08": "法聚。瓶沙王。施僧木鉢。比丘白佛。言不得畜。此外道",
    "X43n0737_016:0427c09": "法。若畜如法治。次以石鉢施佛。佛言此是如來法盋",
    "X43n0737_016:0427c10": "不應畜。若畜得偷蘭。金銀瑠璃雜寶等鉢。並云不得",
    "X43n0737_016:0427c11": "畜。畜即如法治也。五分木盋者。是栴檀木盋。佛言此",
    "X43n0737_016:0427c12": "外道彯詰。畜得偷蘭。謂能受膩等。問諸盋非法故不",
    "X43n0737_016:0427c13": "開畜。石盋既如法。佛尚自畜自受。如四天王所獻。四",
    "X43n0737_016:0427c14": "盋合為一盋而用。何故比丘畜得罪耶。答佛畜盋者。",
    "X43n0737_016:0427c15": "准智論說。一是四王四山頭自然而生。二此石細滑。",
    "X43n0737_016:0427c16": "三如來乳哺力強。歒百香象。不以為重。今若開比丘",
    "X43n0737_016:0427c17": "畜者。既無自然。必須求作。妨癈道業。又石麤受膩。及",
    "X43n0737_016:0427c18": "無力能持。却生疲惱。故不許也。又問其時四王所獻",
    "X43n0737_016:0427c19": "四盋。何故合為一耶。答若受此不受彼。恐違平等之",
    "X43n0737_016:0427c20": "心。又若俱受四盋。以無多用。故累於左手之中。重重",
    "X43n0737_016:0427c21": "而着。右手按之合成一盋。表利濟無私(准見論。賈人施麨時。無盋",
    "X43n0737_016:0427c22": "受。所以四天王献也)。綊紵者。脫空布漆所作也。掍瓦者。以石磨",
    "X43n0737_016:0427c23": "瓦上。用土脂掍。使燒更不薰。瓷盋者。今瓷瓦器是也",
    "X43n0737_016:0427c24": "三辨色中。言三至同者。僧祇有三種色。二如抄文。三",
    "X43n0737_016:0428a01": "如迦陵伽鳥色。即赤色也。如鴿即灰青色。孔雀明即",
    "X43n0737_016:0428a02": "項上深碧色也。素瓦者。即今瓦器。白鐵掍鋧(堅硯反)。燒",
    "X43n0737_016:0428a03": "成。後入火中。鋧令牢而不熏。似今鐵作家鋧物也。但",
    "X43n0737_016:0428a04": "掍不磨者。凡作盋先須磨上簾土。次掍後方入籠熏。",
    "X43n0737_016:0428a05": "今不先磨。但掍便薰也。善見下。明熏遍數多少。四分",
    "X43n0737_016:0428a06": "明作盋法。先作爐。種種泥塗。以杏子麻子泥褁以灰。",
    "X43n0737_016:0428a07": "平地作熏。盋場安友。以盋於上盋爐覆上。灰壅四邊",
    "X43n0737_016:0428a08": "令堅。次以巨摩壅四邊燒之等。言入籠者盋籠也。以",
    "X43n0737_016:0428a09": "鐵作。內安盋竟。以籠籠。內塗麻油。以牛糞火燒之。得",
    "X43n0737_016:0428a10": "內油烟上盋上也。",
    "X43n0737_016:0428a11": "四辨量中。言四至舛者。先依四分。注中因增法名者。",
    "X43n0737_016:0428a12": "筭經云。量以起於粟。六粟為圭(玄記云十粟為圭恐錯)。十圭為",
    "X43n0737_016:0428a13": "抄。十抄為撮。十撮為勺。十勺為合。十合為舛。十舛為",
    "X43n0737_016:0428a14": "斗。十斗為斛。故曰因增之法。准唐斗者。十舛大斗。計",
    "X43n0737_016:0428a15": "與小斗三斗。其義不殊也。言十誦至舛者。斗量同四",
    "X43n0737_016:0428a16": "分者。彼律更有盋他之言。而不辨盋他大小也。注准",
    "X43n0737_016:0428a17": "僧祇四舛者。玄云。若計此律下盋似大。除餘可食物",
    "X43n0737_016:0428a18": "亦有六舛。雖此注之簡除不取。但引多論解之(有記中云",
    "X43n0737_016:0428a19": "祇下盋有八舛故成大也)。",
    "X43n0737_016:0428a20": "言薩至造者。謂彼論師多有異說解判。然論中自以",
    "X43n0737_016:0428a21": "一義為正。謂盋他受十五兩飯(寶云十五兩是西五秤也)。秦秤三",
    "X43n0737_016:0428a22": "十兩者(玄云是姬周所用秤也)。天竺粳米釜飯者。似今埯飯也。",
    "X43n0737_016:0428a23": "簡非北地水漬粟米濕飯故。彼論第五云。鉢有三種。",
    "X43n0737_016:0428a24": "上者受三盋他飯。一盋他羮。餘可食半。下者受一盋",
    "X43n0737_016:0428b01": "他飯。半盋他羮。餘可半食物。上下中間是名中盋。若",
    "X43n0737_016:0428b02": "過若滅。不名為盋也。時人共議者。西土人也。三盋他",
    "X43n0737_016:0428b03": "飯。可秦斗二斗下。今師計會也。三盋他飯。可秦斗二",
    "X43n0737_016:0428b04": "斗。一盋他羮飯。可食物半。半盋他也。此一盋他半。又",
    "X43n0737_016:0428b05": "是一斗。即上盋受秦斗三斗。律師云無餘可食物者。",
    "X43n0737_016:0428b06": "多論云律師作此斷也。直言上鉢受三盋飯。一盋他",
    "X43n0737_016:0428b07": "羮。更無餘可食物。是留食上空處也。令指不觸着飯。",
    "X43n0737_016:0428b08": "中下二盋可以准知。亦是除餘食物。但令食上空處。",
    "X43n0737_016:0428b09": "令指不觸也(玄曰。文中餘可食物者應是菜蔬等類也)。問四分自有三品",
    "X43n0737_016:0428b10": "量。即當部自是。何須更引十多。答當部雖有正文。然",
    "X43n0737_016:0428b11": "諸部大小不定。古人多引通文。隨其大小通得。故今",
    "X43n0737_016:0428b12": "師廣引十四多母等教和會。取多分為限。皆是三斗",
    "X43n0737_016:0428b13": "一斗半為量。又約人有三品食量。不同應彼根機。方",
    "X43n0737_016:0428b14": "名應器。故重引他部也。見一肆上等者。亦是論文。圓",
    "X43n0737_016:0428b15": "如珠三分除一又如鳥卵三分去一。彼羅漢律師。皆",
    "X43n0737_016:0428b16": "知此盋緣起。如文明也。言毗至持者。雖無一指者。諸",
    "X43n0737_016:0428b17": "部不同也。五分。上盋三盋他飯。除羮菜。下盋受一盋",
    "X43n0737_016:0428b18": "他飯。除羮菜十多母等。如上已明也。言通減者。謂量",
    "X43n0737_016:0428b19": "復而食之言。通於增減。若論盋量。須依正文。非法長",
    "X43n0737_016:0428b20": "者。不須說淨。唯一不用受持。以不合畜故。",
    "X43n0737_016:0428b21": "言五至也者。注四分無文者。羯磨疏云。以覺明論主",
    "X43n0737_016:0428b22": "誦本東傳。至於番時。隨出便寫。責成部袂。無暇覆疎。",
    "X43n0737_016:0428b23": "尋復返西。故多缺也。余問于闐國僧。彼既大弘四分。",
    "X43n0737_016:0428b24": "何以律無論諸受受日等持法。答此無但脫略耳(已上",
    "X43n0737_016:0428c01": "疏文)。受法詞句如文。善見下。明心念受。注文似獨住比",
    "X43n0737_016:0428c02": "丘者。破古也。古云是無不不說。淨人有長盋。更互受",
    "X43n0737_016:0428c03": "捨如衣法。今注但為無人對故。令捨故受新。即是恒",
    "X43n0737_016:0428c04": "常說淨之者。問復有人。要重加法否。答直爾心念永",
    "X43n0737_016:0428c05": "成。以是嚴制故不同。長衣是聽教。許開十日得人。今",
    "X43n0737_016:0428c06": "無人且權心念。後若有人。仍須再說。此是制教。纔得",
    "X43n0737_016:0428c07": "不持即犯。故許獨許受得成也。獨六失法。言六至受",
    "X43n0737_016:0428c08": "者。如文。次問答中。亦如文。又准疏中。問曰若有二盋",
    "X43n0737_016:0428c09": "俱未加法。何者犯長。答前來者不犯。以約鉢是制收。",
    "X43n0737_016:0428c10": "令受持故後得。是長合淨施故。今若不說。即名犯也。",
    "X43n0737_016:0428c11": "若一時得者。好不犯惡者。若無好惡。隨一不用者。犯",
    "X43n0737_016:0428c12": "長也。",
    "X43n0737_016:0428c13": "七行護法。言七至罪者。歠粥器者。謂口向食呼吸曰",
    "X43n0737_016:0428c14": "歠。器即淺闊鐵瓦鉢也。文中苦字(去聲呼音庫患也。有抄中段作若字",
    "X43n0737_016:0428c15": "非也)踞蹲也。僂身亦得簡其直立正三洗者。以是皂莢",
    "X43n0737_016:0428c16": "汁。或水三遍洗之。律出即肥膩也。言四分至色者。准",
    "X43n0737_016:0428c17": "玄記科為二。初明守護法。二四分下。雜辨非法。初又",
    "X43n0737_016:0428c18": "分二。初正明守護。二引祇證。足令盋破者。謂所安盋",
    "X43n0737_016:0428c19": "處。但使得破。便不合也。惡心破蘭者。輕果蘭二人悔",
    "X43n0737_016:0428c20": "也。好心者。為他洗悞破故無犯。不得纏四邊。若口纏",
    "X43n0737_016:0428c21": "邊。應留一分。孔多開總漫也。俠(和頰反)盋口向外道者。",
    "X43n0737_016:0428c22": "一解云。不得礙肘(此非釋也)。二云。以比丘盋。口向外倒地",
    "X43n0737_016:0428c23": "盋緣損身骨折。因制不許也。覆盋壁上者。如北地用",
    "X43n0737_016:0428c24": "墻作壁。析梁之邊墻。頭長一尺許。於此空處。不得安",
    "X43n0737_016:0429a01": "處盋。以危險故。",
    "X43n0737_016:0429a02": "二聽一牒如文。言四至也者。十六枚器。二釜大小也。",
    "X43n0737_016:0429a03": "四分瓦觸淨。上下用二瓶。一在房內。一在房外。盖兩",
    "X43n0737_016:0429a04": "个盖。釜兩个盖。瓶四物四瓫。各有用一物。此之十六",
    "X43n0737_016:0429a05": "居。須說淨僧。得直畜排囊者(囊鑰得風也)。錯者(此人所呼南人言鑪也)",
    "X43n0737_016:0429a06": "[掟-(完-兀)+((妳-女)-小)]器者(規車也銅作家轉軸裁器也)火術者(謂出火具通名)火子(律云須鑽火子",
    "X43n0737_016:0429a07": "聽作等)大盋義須者。鈔意若斗半已上。三斗已下應量",
    "X43n0737_016:0429a08": "大盋。義須說淨。今律既云不作淨施。應是三斗已上",
    "X43n0737_016:0429a09": "過量大盋。聽畜用不許。說淨受持。若是應量不令非",
    "X43n0737_016:0429a10": "用。理須須施恐人濫。將應量大盋。不說淨故此簡之",
    "X43n0737_016:0429a11": "(云云)。言四至秤者。約能所作。器用之輦。天子所乘也。",
    "X43n0737_016:0429a12": "自秦已前。輦舉不分。並一名也。秦李斯分二。天子所",
    "X43n0737_016:0429a13": "乘名輦。若施僧得畜。如晉恒帝施已違大師。至今由",
    "X43n0737_016:0429a14": "存等(云云)。輦轅者。舉是人擔之輦。有轅人牽也。除牸",
    "X43n0737_016:0429a15": "牛草馬者。此據比丘說也。皮繩生虫髮繩法也。裂疊",
    "X43n0737_016:0429a16": "即雜帛。為之捉麈尾者。鹿之大者。曰塵犯墮者。為損",
    "X43n0737_016:0429a17": "虫命故也。毛[毯-炎+肖](所交反)鞭頭[毯-炎+肖]也。[利-禾+皮]刀開瘡。用銚(徒帛反)無",
    "X43n0737_016:0429a18": "足上。有銅襻。土釜者。即耳鍋。玄云合藥用之。以赤膠",
    "X43n0737_016:0429a19": "泥。以赤馬尾剉之。合丹用也。及三種瓶。亦是銅鐵土",
    "X43n0737_016:0429a20": "也。簁(所綺反蘿也)瑠璃椑者。以其滑故故能治眼膜也。灌",
    "X43n0737_016:0429a21": "鼻筒者。以蘇等藥。置筒中而注鼻中也。烟筒者。燈籠",
    "X43n0737_016:0429a22": "上引烟出也。把(步苽反用犯火也)澍水筒者。引水入瓫釜中",
    "X43n0737_016:0429a23": "也。供澡槃者。洗手面承水槃也。餘如文。言四分至之",
    "X43n0737_016:0429a24": "者。明養生物鐵箸者。桃燈杖也。鐵炷者。以鐵為棬。上",
    "X43n0737_016:0429b01": "安鵶觜。用秉燈心。免燒燈盞也。若生壞者。謂刀生秀",
    "X43n0737_016:0429b02": "也。毳者細毛衣也。劫貝者。樹花衣也。亦云草花織成衣。",
    "X43n0737_016:0429b03": "撈(力到反)破土用之。江東呼為把。山東名撈。關內名磨。",
    "X43n0737_016:0429b04": "空中杖。律云比丘執空杖。外道故刀釰於內白王。比",
    "X43n0737_016:0429b05": "丘有惡意。王檢得煞比丘。故佛制也。鹽歛合是匲字。",
    "X43n0737_016:0429b06": "底平如函也。木欓(他朗反)有記中。作樘字(他朗反竹器短於桶相也)。",
    "X43n0737_016:0429b07": "[厂@匕](音移)說文云圓器也。受四舛已匙也。言增一至之者。",
    "X43n0737_016:0429b08": "引他部明造浴室。初引增一明功德。次引十誦明處",
    "X43n0737_016:0429b09": "所。僧祇下明揩磨法。毗尼母下上座誡勑法。如文。禪",
    "X43n0737_016:0429b10": "杖者。准祇三十五。諸比丘坐禪互睡。佛言從今已後。",
    "X43n0737_016:0429b11": "應行禪杖法。用以若[竺-二+韋]長八肘。令下座執己巡行。有",
    "X43n0737_016:0429b12": "睡者不得卒喚。應柱令覺。覺已杖將付之。彼受得",
    "X43n0737_016:0429b13": "已。亦執巡行。亦如前法也。禪毱者如毛毬。遙擲睡者。",
    "X43n0737_016:0429b14": "令覺准十誦五法。一為怜愍。二不為惱他。三為睡。四",
    "X43n0737_016:0429b15": "頭倚壁。五舒脚。禪鎮者。如笏在頂上。作孔施紉串耳",
    "X43n0737_016:0429b16": "上。昏睡時即墮地。佛言一墮聽舒一足。二墮申二足。",
    "X43n0737_016:0429b17": "三墮應起經行。骨人論云更與骨人令觀觀行也。好",
    "X43n0737_016:0429b18": "師好照者。自能入其正觀物。我一如名好師。令如此",
    "X43n0737_016:0429b19": "師好。教照弟子名好照也。繩籤(七亷反釘橛也)欄楯者。縱曰",
    "X43n0737_016:0429b20": "欄。橫為楯。若通言之。皆邊作者皆名欄楯也。言增一",
    "X43n0737_016:0429b21": "至住者。明作房法也。招提僧施者。為四方僧作來住",
    "X43n0737_016:0429b22": "者。施主自供須也。治寺門者。彼律云佛在阿羅毗國。",
    "X43n0737_016:0429b23": "見寺一楣損。問阿難。一楣壞何不修。阿難云木師任",
    "X43n0737_016:0429b24": "運。不得作佛。令阿難求。作具來佛自手修治。修治已",
    "X43n0737_016:0429c01": "語比丘。從今聽畜一切木作具。比丘自修治之。四分",
    "X43n0737_016:0429c02": "不得同者。房舍法中。不得作男女合像。同祇文也。不",
    "X43n0737_016:0429c03": "應文繡裝校者。謂不得盡作文繡綵也。雜含獸文也。",
    "X43n0737_016:0429c04": "盡作龍虵丘馬等像也。不起還僧地者。以在僧地。上",
    "X43n0737_016:0429c05": "造房有客來。應避與住不合永占。僧祇入己故。白二",
    "X43n0737_016:0429c06": "與之者。一別與僧治房一則與白衣令治。意云先須",
    "X43n0737_016:0429c07": "和僧方。與皆題。云某甲房者。以多施主。為僧造房故。",
    "X43n0737_016:0429c08": "題記之。不得奪一與一者。但隨其位者。供給不得。隨",
    "X43n0737_016:0429c09": "情與奪也。一時住者。一年有時。一時即四月也(上來多段",
    "X43n0737_016:0429c10": "不同總是盋器篇竟)。",
    "X43n0737_016:0429c11": "第四對施篇文二。初牒名。次釋。言對至二十者。初來",
    "X43n0737_016:0429c12": "意。上衣食事足。房舍器周實。得資形以修道業。若受",
    "X43n0737_016:0429c13": "納乖式。即箸趣遄流。故對資緣應須作觀。故次辨也。",
    "X43n0737_016:0429c14": "釋名能受名對。所與名施。因施作觀。故號興治篇。已",
    "X43n0737_016:0429c15": "下如常說。依篇釋中初篇序總意。言夫至也者。明受",
    "X43n0737_016:0429c16": "施知足也。福出淨由者。寶云夫有漏福。假二種田。一",
    "X43n0737_016:0429c17": "悲二敬。悲謂悲慜。如國家置養病坊等(云云)。二敬田。",
    "X43n0737_016:0429c18": "即聲聞四果。下至凡夫。出家五眾。嚴持戒品之者。敬",
    "X43n0737_016:0429c19": "心供養。即生其福。如世良美之田。能生嘉苗等。今淨",
    "X43n0737_016:0429c20": "田是斯意也。道起小欲者。修行之人。於此淨田。專心",
    "X43n0737_016:0429c21": "慇重。傾財惠施也。玄云經說輕心有施。但感邊地之",
    "X43n0737_016:0429c22": "福故。唯少唯節者。受施之人。知前施物難消。唯自節",
    "X43n0737_016:0429c23": "量。[女*省]少而受也。多供無猒者。明作福合如此也。少受",
    "X43n0737_016:0429c24": "等者。明受施之人。理合順教信行者。起深信心。依佛",
    "X43n0737_016:0430a01": "四依少欲之教也。故莊嚴論云。若能展手施此手名",
    "X43n0737_016:0430a02": "嚴勝。受者能縮手嚴勝。復過彼。言但至裁者。傷不知",
    "X43n0737_016:0430a03": "足之非也。善應於法者。護持禁戒。常起言三善行。心",
    "X43n0737_016:0430a04": "應於清淨沙門教法。則能施犯。獲福可受。能消不為",
    "X43n0737_016:0430a05": "施墮。名無瑕也。必於事下規者。規摸寄由托也。內空",
    "X43n0737_016:0430a06": "腐爛外現臰。淨之人於施不消。反成過罪。使福兩道。",
    "X43n0737_016:0430a07": "規成無所托。如能下省(音省)。律云食知止足。亦不貪味。",
    "X43n0737_016:0430a08": "以養其身亦不貢。高憍慢趣得支身。令無過患。使得",
    "X43n0737_016:0430a09": "修行。故苦消滅。新苦不生。無有增減。有力無事(已上律文)。",
    "X43n0737_016:0430a10": "從食知足文身。明有力從令無。下明無事也。道緣義",
    "X43n0737_016:0430a11": "立者。衣食是修道之緣。行從此生者。既得此資緣。三",
    "X43n0737_016:0430a12": "業道行因而生也。何者下微上意也。情着者。謂情懷",
    "X43n0737_016:0430a13": "之樂着。即起心自節者。若自節約即無染着也。非味",
    "X43n0737_016:0430a14": "起迷者。如菖蒲。雖臭周文王。以為美饍(出呂氏春秋)。瘡痂",
    "X43n0737_016:0430a15": "極穢。劉邕貪之。謂劉邕為南康令。典吏二百餘人。不",
    "X43n0737_016:0430a16": "論有過無愆。每日鞭打。責瘡痂供饌(出洗約宋書中也)。美饍",
    "X43n0737_016:0430a17": "生猒者。古未高僧。凡所食物皆以水添。不貪其味。即",
    "X43n0737_016:0430a18": "美膳生猒也。方寸者。心之異名。沇墜昇勝皆由心也。",
    "X43n0737_016:0430a19": "不思時緣者。時即日夜。六百三十八萬剎那。念念衰",
    "X43n0737_016:0430a20": "謝。如是之時。為身遷變之緣。何不思審脫漏者。脫去",
    "X43n0737_016:0430a21": "也漏落也。教判入於天。三途是深網也。謂貪心受畜",
    "X43n0737_016:0430a22": "之人。身命終。必落於此。無出期也。言然受至焉者。愛",
    "X43n0737_016:0430a23": "渴等者。如海吞於萬流。其海終不言滿也。裁之以法",
    "X43n0737_016:0430a24": "者。裁量以無染之法也。何患而不息。九流者。漢土云。",
    "X43n0737_016:0430b01": "一道流(陳堯舜之德也)。二儒流(明五常之教也)。三名流(正萬物之名也)。四法",
    "X43n0737_016:0430b02": "流(明賞罰等法也)。五墨流(明祭記等事)。六縱橫流(有詞辨言說等)。七陰陽",
    "X43n0737_016:0430b03": "流(明九宮八卦等)。八農流(田夫等)。九雜流(於前雜雜解也)。子俗者。黃老",
    "X43n0737_016:0430b04": "慧文莊列等是。尚鄙耻衣食者。書云。子展食不貳味。",
    "X43n0737_016:0430b05": "居不重席。家語云。晏子一狐裘。以終三十載。論語憲",
    "X43n0737_016:0430b06": "問耻。邦有道糓。邦無道糓耻(糓祿也)。韻因單食瓢飲等。",
    "X43n0737_016:0430b07": "又荷衣蓋形不多事朱紫。松[竺-二+里]為食不事甘膳。俗子",
    "X43n0737_016:0430b08": "尚然。呪於釋侶也。餘文可委。",
    "X43n0737_016:0430b09": "開章中標如文。言初至受者。盜用者。破戒之人財法",
    "X43n0737_016:0430b10": "並亡。今受施物即是盜也。負債用者。身雖有戒。若受",
    "X43n0737_016:0430b11": "他施。應先作念。衣為障暑慙耻。食為飢渴疾病而受。",
    "X43n0737_016:0430b12": "若不作者名負債也。親有困者。謂七學人受施。如子",
    "X43n0737_016:0430b13": "用父物。故云親友也(玄云。三果四向為七學人。不取諸記釋也)。主用者。羅",
    "X43n0737_016:0430b14": "漢之人。三界或盡方堪應供如己不異名主用也。二",
    "X43n0737_016:0430b15": "俱為施墮者。施破戒人不消。即墜惡道。能施得福微",
    "X43n0737_016:0430b16": "少。不免輪迴。還墮三惡。或可知。他無德施他。今也墜",
    "X43n0737_016:0430b17": "因施物故。施主亦有愆也。若淨僧得成佛福是無漏。",
    "X43n0737_016:0430b18": "當生有佛之世。不溺三塗故矣。云施不淨田果報減",
    "X43n0737_016:0430b19": "少。或可無報也。智論四句。一施者淨。受者不淨。二施",
    "X43n0737_016:0430b20": "者不淨受淨。三俱淨。四俱不淨(唯第三句名檀波羅蜜也)。不合受",
    "X43n0737_016:0430b21": "者。如寶梁經受持。或人禮得八輕法等(如抄下云云)。",
    "X43n0737_016:0430b22": "二猒治方便。牒如文。言大至也者。先引大集。明作觀",
    "X43n0737_016:0430b23": "興猒止欲起之貪因。先衣次食後舍如文。若能下。明",
    "X43n0737_016:0430b24": "益。謂能觀四大五蘊俱空。便獲人空。即成阿羅漢。田",
    "X43n0737_016:0430c01": "有法報未除。或依大我觀外既空。能觀內心得四如",
    "X43n0737_016:0430c02": "實智法也。言四至就者。立願增修。遮未生之苦果。准",
    "X43n0737_016:0430c03": "律增文。佛在抅薩羅國。與諸比丘遊行具。大火聚熾",
    "X43n0737_016:0430c04": "燃。問諸比丘。見不可觸之。不若有捉。剎利等女禮橫。",
    "X43n0737_016:0430c05": "於此二事。何者為善。比丘云。能觸女人為善。佛言能",
    "X43n0737_016:0430c06": "觸此火。現壞身免於來業(云云)。文中却有六段。從何",
    "X43n0737_016:0430c07": "以故下。總明其意也。夫出家者。人求沙門果。若能持",
    "X43n0737_016:0430c08": "戒。必獲四果。故云亦得成就。佛說此時。六十比丘。沸",
    "X43n0737_016:0430c09": "面從面門出。六十比丘還家。六十比丘得解脫果等。",
    "X43n0737_016:0430c10": "言若明至之者。明報也。僧護是西土僧。商人情入海",
    "X43n0737_016:0430c11": "未至。寶處龍從海出。從商人索之。云若不見與。即便",
    "X43n0737_016:0430c12": "沈沒。商人作念。為護一家寧捨一人。為護一村寧捨",
    "X43n0737_016:0430c13": "一家。為護一國寧捨一村。為護己身寧捨財寶。念已",
    "X43n0737_016:0430c14": "及放僧護。入水龍宮。將至宮。令教四舍。一閇目受(有見",
    "X43n0737_016:0430c15": "毒故)。一皆面受(有氣毒故)。一遠坐受(有觸毒故)。一嘿然受(百聲毒故)。教",
    "X43n0737_016:0430c16": "已送出。遇商人迴時。却還船上。後於陸路行至於宿",
    "X43n0737_016:0430c17": "處明旦商人。同發僧護趁之。不及乃目。遊行至一山",
    "X43n0737_016:0430c18": "間。聞獲揵搥聲。問人云。有伽藍開浴。集儒僧眾。遂尋",
    "X43n0737_016:0430c19": "聲往彼。見其浴具。一切如常。彼僧入中。皆成猛火。恠",
    "X43n0737_016:0430c20": "而問之。彼曰南閻浮提人。難信可歸。問佛因乃出來。",
    "X43n0737_016:0430c21": "又入處凡經五十六所(云云)。此皆人間孤獨地獄。受",
    "X43n0737_016:0430c22": "苦之處。並迦葉佛時。多用俗水。睡污僧地。壁上釘橛",
    "X43n0737_016:0430c23": "等。今受斯報也。言三至說者(如文)。",
    "X43n0737_016:0430c24": "四觀食法牒如文。言然至也者。立意也。彼世隨情者。",
    "X43n0737_016:0431a01": "施者隨遂人情。於我好者與之。非捨慳意。受者順己",
    "X43n0737_016:0431a02": "貪心。無有猒足。縱逸任性偏約受人明之賢聖問非",
    "X43n0737_016:0431a03": "者。非法求施。施非法求。聖人皆非此二也。引證如文。",
    "X43n0737_016:0431a04": "利養等同者。衣食房藥四事。同是利養。發有希數者。",
    "X43n0737_016:0431a05": "衣一作數年藥有病方服。房舍一修卒於一世。是是",
    "X43n0737_016:0431a06": "希食。每日常須。為數受之。既數整理。循無貪觀法。亦",
    "X43n0737_016:0431a07": "難操志也。謂改其貪求之志。莫令味着貪。若起貪故",
    "X43n0737_016:0431a08": "固世鄙俗。無別成論者。玄云彼論明受生者。隨貪愛",
    "X43n0737_016:0431a09": "心生。所以得知。如現見眾生。多生廁中。不生盤石等。",
    "X43n0737_016:0431a10": "當知貪着香味等。於中生也。問地獄中。既無人貪。應",
    "X43n0737_016:0431a11": "不合生。答眾生以癈力故。顛倒心生。命將終時。逢見",
    "X43n0737_016:0431a12": "地獄。謂是花池以貪着故。則生其中。如經說。若人渴",
    "X43n0737_016:0431a13": "死。生水虫中。若凍死無生熱地獄。若熱死者生寒氷",
    "X43n0737_016:0431a14": "地獄。若貪婬欲生鳥雀中。食欲者。屎虫中也。言今至",
    "X43n0737_016:0431a15": "之者。明了論但明後二觀。故論疏云。出家人受食竟。",
    "X43n0737_016:0431a16": "欲食時。要先觀食後。方得噉。觀有三種。一應離觀。即",
    "X43n0737_016:0431a17": "此第二正事觀(同此第四門)。三正事功德觀(同此第五門)。餘二",
    "X43n0737_016:0431a18": "論但義論。引智母二論明之。言一至之者。私(音〔云〕)[褡-合+隻](和郭",
    "X43n0737_016:0431a19": "反)蹂(耳由反)踐者。引祇遺落食戒俗呵云謂言此食無",
    "X43n0737_016:0431a20": "錢作耶我奪妻子之分為福故施等(云云)。言二至食",
    "X43n0737_016:0431a21": "者。無三業者。玄云坐禪是心業。誦經是口業。營事即",
    "X43n0737_016:0431a22": "身業。若無上三。即非三業。如上律文者。上引四分云。",
    "X43n0737_016:0431a23": "內空腐爛等(云云)。言三至知者。不許於他者。身心既",
    "X43n0737_016:0431a24": "壯。我慢貢高。不以他人為好也。不分心眼者。謂不好",
    "X43n0737_016:0431b01": "不惡食。起中庸心生其癡捨。不起貪着。又不生嗔。名",
    "X43n0737_016:0431b02": "不分心眼也。初貪重並入地獄者。玄云對上四過。為",
    "X43n0737_016:0431b03": "並不同。下二墮鬼畜也。生三善道者。天人修羅也。生",
    "X43n0737_016:0431b04": "諸天中者。玄記云。生欲界諸天也。下二可知者。無嗔",
    "X43n0737_016:0431b05": "生色界。無癡生無色界(恐此釋似局也)。古來釋云。無貪生三",
    "X43n0737_016:0431b06": "界諸天。無嗔生人。無痴生修羅也(以六道相對。前三是善道。後三是惡",
    "X43n0737_016:0431b07": "道。故思之)。言四至味者。謂種蒲闇尼。名為正事。能療飢渴。",
    "X43n0737_016:0431b08": "名良藥也。問正事須觀餘者。云何。答玄云文中且據",
    "X43n0737_016:0431b09": "正食以論。亦臨事興觀。何不須他也。若爾餘非正食。",
    "X43n0737_016:0431b10": "詞句如何。答若花果細磨。即云不正良藥。粥即云此",
    "X43n0737_016:0431b11": "粥良藥(或但言不叵亦得)。非時即云非時良藥。七日等例然。",
    "X43n0737_016:0431b12": "又文偏約食論。理實一切皆須作觀。或有釋云。不論",
    "X43n0737_016:0431b13": "正食非正食。非時七日皆通。云正事良藥。以簡四邪",
    "X43n0737_016:0431b14": "五邪。所得名正事。皆能療病。多良藥也(此亦自是一途之意)。初",
    "X43n0737_016:0431b15": "喻膏(去呼)車。但恐難轉。不簡美惡。次喻食子。必無貪味。",
    "X43n0737_016:0431b16": "言五至著者。不除我倒者。佛為持世菩薩。說五陰之",
    "X43n0737_016:0431b17": "法。是滅虗妄令觀修出世法。若人貪著。非我弟子。乃",
    "X43n0737_016:0431b18": "至如此人我亦不聽。受一杯之水等。佛藏亦爾者。彼",
    "X43n0737_016:0431b19": "云佛告舍利弗。若有人說。我人眾生。假名乃至少法",
    "X43n0737_016:0431b20": "計有得者。皆違逆佛。並入邪見外道。非佛弟子。我不",
    "X43n0737_016:0431b21": "聽受一杯之水等。故云亦爾。",
    "X43n0737_016:0431b22": "五隨名治牒如文。言花至說者。為法供養者。謂法身",
    "X43n0737_016:0431b23": "菩薩能將一食。普霑一切。皆得飢飽足。今凡夫雖未",
    "X43n0737_016:0431b24": "有實。食散施聖賢。且將一盋之飯。運心通供養。諸佛",
    "X43n0737_016:0431c01": "等。作斯供養時。名為法供養。如是之人。志在佛道故。",
    "X43n0737_016:0431c02": "謂遮簡不求人天。上福意存涅槃也。淨名經云。以一",
    "X43n0737_016:0431c03": "食施佛。及眾賢聖。然後乃食。與此無殊(不同諸家約了心性空以",
    "X43n0737_016:0431c04": "釋也)。餘如下說者。部請中明受食法。先飡受飯。後受羮",
    "X43n0737_016:0431c05": "菓。合和而食等。言四至奪雜寶藏云。佛在時有一國",
    "X43n0737_016:0431c06": "王。名為惡生。為事暴惡。邪見熾盛。無人能化。佛遣迦",
    "X43n0737_016:0431c07": "栴延往化。以迦栴延。是彼婆羅門國種。故使還化彼",
    "X43n0737_016:0431c08": "國。其人到國。纔見王。王便欲煞。迦栴延曰。我有所愆。",
    "X43n0737_016:0431c09": "而便見煞。王曰汝剃頭人。見為不吉。迦栴延曰。不吉",
    "X43n0737_016:0431c10": "在於我身。不在王也。何以故。王雖見我都無損減。我",
    "X43n0737_016:0431c11": "見於王。王欲煞之。即知不吉在我。悟王依其言刀放。",
    "X43n0737_016:0431c12": "遂蜜遣二人。尋逐見其。乞食得已。於樹下坐。將食分",
    "X43n0737_016:0431c13": "與二人已。後食殘者。寫着河中。使人報王。王令人與",
    "X43n0737_016:0431c14": "麤食。遣人問云。得適意否。答曰食之勢力。便以饒足。",
    "X43n0737_016:0431c15": "後遣與上味細食問之。亦如前答。後王喚來自問。我",
    "X43n0737_016:0431c16": "所設食不。問麤細皆然。饒足此事如何。迦栴延曰。夫",
    "X43n0737_016:0431c17": "身口者如竈。栴檀糞穢皆燒。身口亦爾。無論麤細。飽",
    "X43n0737_016:0431c18": "足為限。即說偈等(云云)。後王又將二食。試外道便生",
    "X43n0737_016:0431c19": "嗔喜。王乃於迦栴延生信。不依外道法也。中含下。於",
    "X43n0737_016:0431c20": "受生位求活命中。極下至邊。謂行乞食。經洛須菩提",
    "X43n0737_016:0431c21": "迦葉等。為族姓子猶捨富榮。而行乞食。極是下事。彼",
    "X43n0737_016:0431c22": "經云。若比丘不能如是者。則持戒極寬。懈怠失念。不",
    "X43n0737_016:0431c23": "修沙門行。如以墨洗墨。以血洗血。以垢濁塗垢濁。轉",
    "X43n0737_016:0431c24": "增其穢。從冥入暗等(云云)。隨得隨失者。隨一口得一",
    "X43n0737_016:0432a01": "口失者。謂食若好即為貪奪。食麤嗔為奪。處中為痴",
    "X43n0737_016:0432a02": "奪。難得不失也(上來諸段不同。總當對施與治篇竟)。",
    "X43n0737_016:0432a03": "　　　○第五頭陀篇",
    "X43n0737_016:0432a04": "文二。初牒名次釋。言頭至二十一者。來意者。上之",
    "X43n0737_016:0432a05": "對食與觀離染為先依教進修頭陀為上。故次辨之。",
    "X43n0737_016:0432a06": "釋名者。梵語頭陀。此云科棟科棟煩惱故施造名行",
    "X43n0737_016:0432a07": "合法名儀篇下如常解(云云)。依篇釋中二今分初總",
    "X43n0737_016:0432a08": "意言夫至云云者。謂異熟果報之力。若堅強。則能修",
    "X43n0737_016:0432a09": "上行。內能起智斷惑。外能嚴淨尸羅。故名清潔也。故",
    "X43n0737_016:0432a10": "能高超眾累也者。如中下根人。須百一長財。房舍臥",
    "X43n0737_016:0432a11": "具。多生罪累。今行頭陀之勝行。依佛四依。免此過愆。",
    "X43n0737_016:0432a12": "即是逈超眾累之上。竦拔不群者。外既於戒無犯。依",
    "X43n0737_016:0432a13": "聖人之行。便引定慧。斷惑證真。不同常類也。盛稱斯",
    "X43n0737_016:0432a14": "德者。謂釋迦出世。一期化儀。皆是大眾之中。讚述頭",
    "X43n0737_016:0432a15": "陀之德行。凡所制並為多貪者。如律結戒。皆為六群",
    "X43n0737_016:0432a16": "等跡。貪於財色而制。先揚此行者。佛凡於一處說法。",
    "X43n0737_016:0432a17": "皆歎少欲為先。即十二頭陀行也。欲使下兩句。記玄",
    "X43n0737_016:0432a18": "記重釋。上來凡開教中。先揚此行意。欲誘進疲極意",
    "X43n0737_016:0432a19": "墮之人。未得佛果菩提。皆名為客。自念佛道長遠。擬",
    "X43n0737_016:0432a20": "欲退還念。令其勵志。修行趣首慢嚴之大定。如三百",
    "X43n0737_016:0432a21": "由旬。權設化城引彼疲從。令歸寶所故。筞染塵下。兩",
    "X43n0737_016:0432a22": "句重釋。上凡所制者。並為多貪也。欲進筞染着六塵",
    "X43n0737_016:0432a23": "之凡夫。令其作觀對治離於貪著。即能高登尸羅之",
    "X43n0737_016:0432a24": "階陛也。引證中。而聽餘事者。或欲入塔寺看病聽法",
    "X43n0737_016:0432b01": "等緣。要捨頭陀之行。皆聽許之不同外人。一向制也。",
    "X43n0737_016:0432b02": "次開章釋中。二初如文。言善至陀者。謂頭陀是總名。",
    "X43n0737_016:0432b03": "十二是別行。漢無正譯。約義翻為抖捒。謂抖捒煩惱",
    "X43n0737_016:0432b04": "者。又唐三藏云。西梵本音杜多。此云搖動。亦云洗浣。",
    "X43n0737_016:0432b05": "即搖動滯著。洗浣三毒等義也(復有釋云。小乘頭陀抖捒房臥具等。大乘",
    "X43n0737_016:0432b06": "頭陀抖捒煩惱也。如諸經說之)。三界六入一一別論者。欲色無色三",
    "X43n0737_016:0432b07": "也。色聲香味觸法為六也。六根為能入六境為所入。",
    "X43n0737_016:0432b08": "如於上妙好色起貪。中色起痴。下色起嗔。餘五皆爾。",
    "X43n0737_016:0432b09": "即成十八。一界十八。三界計都五十四。故曰別論。如",
    "X43n0737_016:0432b10": "此皆應離著。不取不捨者。具智慧故。不盡有為名不",
    "X43n0737_016:0432b11": "捨。大慈悲故。不住無為名不取。知諸法空。熾然而不",
    "X43n0737_016:0432b12": "修。不此空為證。名不著。能如是證入。即能為人宣說",
    "X43n0737_016:0432b13": "故。云以人能說頭陀也。次頭德。言增一至中者。若毀",
    "X43n0737_016:0432b14": "議頭陀同佛無別。似佛常讚故。頭陀依戒行。即令法",
    "X43n0737_016:0432b15": "久住。失頭陁者。既毀戒。不能抖捒。違佛制故名逆。非",
    "X43n0737_016:0432b16": "我滅者。非是如來滅。此行佛佛皆作。此說不獨釋迦。",
    "X43n0737_016:0432b17": "不得入清淨頭陁眾華手經等者。彼云迦葉在事提",
    "X43n0737_016:0432b18": "可山帝釋石室。與五百比丘俱止。其中皆行十二頭",
    "X43n0737_016:0432b19": "陁等行。大迦葉於石室中。忽然不現。來至佛所。世尊",
    "X43n0737_016:0432b20": "遙見。告諸比丘。汝等觀大迦葉。此人常行阿練若行",
    "X43n0737_016:0432b21": "佛命。善來就此半座。佛移身時大千振動。迦葉合掌。",
    "X43n0737_016:0432b22": "白言我是弟子。不敢從命也。雜含等者。佛在耆園。諸",
    "X43n0737_016:0432b23": "比丘見迦葉未起慢。佛知心念。即告善來。迦葉於此",
    "X43n0737_016:0432b24": "半座誰。先汝者。諸比丘恐怖。更相告言奇哉。尊者有",
    "X43n0737_016:0432c01": "於大德力等。四分等者。衣法云。時世尊在舍衛。住處",
    "X43n0737_016:0432c02": "多比丘等。佛告比丘。我欲三月靜坐思惟。無令外人",
    "X43n0737_016:0432c03": "入。唯除一供養人。時諸比丘。自立制限。佛三月靜坐。",
    "X43n0737_016:0432c04": "不許外人入來。若有違者。作提懺也。時有長老和先。",
    "X43n0737_016:0432c05": "與六十比丘盡是阿練若。乞食十二頭陁等。來詣精",
    "X43n0737_016:0432c06": "舍。欲得禮佛諸人具述上事(云云)。和先不順其制云。",
    "X43n0737_016:0432c07": "我是阿蘭若。隨意問訊供養。遂往見佛。佛慰問已。先",
    "X43n0737_016:0432c08": "云和先汝等。盡是阿練若。持三衣等。聽隨意問訊。正",
    "X43n0737_016:0432c09": "是供養人也(善見云。所以佛三月中。靜坐者。以遍觀有情於三月中。無得道者。是以靜坐。不",
    "X43n0737_016:0432c10": "說法也)。十住等者。彼明練若。比丘樂靜有十利。不應捨",
    "X43n0737_016:0432c11": "此行也。若有因緣等者。聽入塔寺不同。外道一制無",
    "X43n0737_016:0432c12": "開。不許入城。常居蘭若。有十緣聽捨。一供給病人。二",
    "X43n0737_016:0432c13": "為病人求藥。三為病者。求看病人。四為病人說法。五",
    "X43n0737_016:0432c14": "為餘人說法。六聽教化。七為供養大德。八為供給聖",
    "X43n0737_016:0432c15": "眾。九為讀誦經。十教他讀誦經。有上諸緣。佛聽至入",
    "X43n0737_016:0432c16": "塔寺也。言頭陁至行者。辨通局也(玄云料簡也)。暄即城邑。",
    "X43n0737_016:0432c17": "靜謂山間可知。",
    "X43n0737_016:0432c18": "二列數明躰。牒文如文。言初至坐者。先衣者。納衣為",
    "X43n0737_016:0432c19": "對着檀越施衣人。三衣對畜長衣者。次食中。乞食對",
    "X43n0737_016:0432c20": "食僧食人。不作餘食法對作法人。一坐食大小。二食",
    "X43n0737_016:0432c21": "人一揣食對多受食人。三處者。蘭若塚間。對聚落居",
    "X43n0737_016:0432c22": "人。樹下露坐。對畜房舍人。隨坐對用畜臥具人。若草",
    "X43n0737_016:0432c23": "若石等。並是助緣者。是坐威儀之緣。緣一正是其行。",
    "X43n0737_016:0432c24": "佛坐菩提樹下等。",
    "X43n0737_016:0433a01": "次列釋十二中。第一言初至身者。此上行之人着之",
    "X43n0737_016:0433a02": "表云。只唯一細又不揲相唯前文中若入聚落便施",
    "X43n0737_016:0433a03": "鈎欄也。迦葉為初迄今無墜。問此與第二三衣何別。",
    "X43n0737_016:0433a04": "答淮南云。即將割截三衣。併為一納。貴輕髮故(今謂不然。",
    "X43n0737_016:0433a05": "三衣對畜長衣人。納衣對著檀越施故。若將三衣合為一納者。即違教文也)。乾素云。三衣",
    "X43n0737_016:0433a06": "各成一納。乃至五條亦是納作。若爾與下三衣何別。",
    "X43n0737_016:0433a07": "答下是割截。此納有殊。又下是檀越施衣。此是糞掃",
    "X43n0737_016:0433a08": "衣也(今恐不然。未曾見有納衣。各為一也。如迦葉但是一衣。若總畜三即是重滯。雖有此數難。以依",
    "X43n0737_016:0433a09": "承也)。今但據前科以言之。納衣是此科。三衣屬後科也。",
    "X43n0737_016:0433a10": "思之。四分捨檀越施物難消収。十世人所辨也。一慙",
    "X43n0737_016:0433a11": "愧者。慙檀越衣難消故捨。愧糞掃衣無事故着。猒離",
    "X43n0737_016:0433a12": "心者。猒名衣染。此服不貪好故。隨順寂滅者。心不動",
    "X43n0737_016:0433a13": "搖是寂滅法。今納衣賤物。不起貪心。即心不動也。非",
    "X43n0737_016:0433a14": "為熾然者。不着外境故。有惡易見者。遺教經云。當自",
    "X43n0737_016:0433a15": "摩頭。以捨飾好着壞色衣。執持應器。以乞自活。自見",
    "X43n0737_016:0433a16": "如是。若起憍慢。當疾滅之。當精行道者。着此衣非懈",
    "X43n0737_016:0433a17": "怠也。周那沙彌等者。彼經下卷。糞掃衣品云。佛告迦",
    "X43n0737_016:0433a18": "葉。若有比丘。着糞衣無所貪着。能離慢心。能捨重擔。",
    "X43n0737_016:0433a19": "以知足故。諸天竜常樂欲見。釋梵四天。合掌作禮。況",
    "X43n0737_016:0433a20": "餘小天。佛告周那沙彌。捨不淨糞掃衣。至阿耨池洗。",
    "X43n0737_016:0433a21": "諸天皆遶作禮。取其浣汁。自沐浴身。以知其人持戒",
    "X43n0737_016:0433a22": "禪定。有智慧威德也(表云。周那羅漢也。今云沙彌。是果中談因。洗衣之時。已受戒了。",
    "X43n0737_016:0433a23": "非謂沙彌。羅漢思之)。須跋陀梵志。着好色衣。欲至阿耨池。諸天",
    "X43n0737_016:0433a24": "四面遮止。不許近池。恐污池水。是故迦葉。誰問此事。",
    "X43n0737_016:0433b01": "於聖法中。不動修學。",
    "X43n0737_016:0433b02": "言二至行者。細戒行者。不以諸長物。令此人為犯戒",
    "X43n0737_016:0433b03": "故。餘文可知。言三至法者。乞食三世諸佛皆同。又得",
    "X43n0737_016:0433b04": "死飢長迫。又福利施主。兼倣効聖人規模也。薩婆多",
    "X43n0737_016:0433b05": "下。明受僧食之過急。不安者。看他顏色取他意故。但",
    "X43n0737_016:0433b06": "恐停厨(云云)。受檀越下。明受俗請之過。可解。又眾食",
    "X43n0737_016:0433b07": "下。結乞食益。隨處乞求無有窮盡(表云。眾者諸也。亦不局僧食。為眾知之)。",
    "X43n0737_016:0433b08": "言四至也者。示乞食相也。第一一即第一家乃至第",
    "X43n0737_016:0433b09": "七家也。玄云。然乞食之於諸教不同。若依五分。或至",
    "X43n0737_016:0433b10": "一家。得食足者善。若不足許至餘家。足即止也。今文",
    "X43n0737_016:0433b11": "中。至第一相一。至第七一相。似至第七家為足也。先",
    "X43n0737_016:0433b12": "敢熟者。謂熟藏在下。生藏在上也。不屬他者。自乞而",
    "X43n0737_016:0433b13": "活命故。令住三寶者。令住三寶境界中。不為邪魔可",
    "X43n0737_016:0433b14": "惑也。當生悲心者。能拔苦救一切故。易滿易養者。食",
    "X43n0737_016:0433b15": "知止足即易滿。不擇善惡即易養。無見頂善根者。頂",
    "X43n0737_016:0433b16": "者。極頭之義也。由行乞食捨我慢故。後成道得無見",
    "X43n0737_016:0433b17": "頂相。此相因乞食而生。故號善根(表云。如無邊身菩薩。聞釋迦長丈六。",
    "X43n0737_016:0433b18": "乃運通來看頂相。及至到來。了不可得見其頂也。此且約報以釋。玄記或約法身解。恐疎也)。不與",
    "X43n0737_016:0433b19": "男女者。明受請有此過也。分衛者。寶云。若梵云邠茶",
    "X43n0737_016:0433b20": "夜。或賓伽耶。此云乞食也。今云分衛者。分破眾人口",
    "X43n0737_016:0433b21": "分。分衛護於我一身。令修道有益故。或依僧祗明乞。",
    "X43n0737_016:0433b22": "得食已轉施僧尼。即分我已。分衛護他身。故云分衛",
    "X43n0737_016:0433b23": "也。云僧至忘。智論因說不寐夜長等者。論云。佛成道",
    "X43n0737_016:0433b24": "後。父王令五百人。隨佛出家。初至舍婆提城。令身子",
    "X43n0737_016:0433c01": "目連教之。初夜後夜精勤皆得道果。後佛將還本國。",
    "X43n0737_016:0433c02": "住迦毘羅城五十里。是舊云遊翫之處。修行時。初夜",
    "X43n0737_016:0433c03": "後不睡。以夜為長。今往來乞食。以路為長。佛因為非",
    "X43n0737_016:0433c04": "說法。路反夜長。思疲頓故。愚生死長者。有一婆羅門。",
    "X43n0737_016:0433c05": "至佛所。佛言。此人毘婆尸佛時。曾見佛。說法時。大眾",
    "X43n0737_016:0433c06": "貪聞法故。不共語言。便罵辱僧云。畜生無別。由於九",
    "X43n0737_016:0433c07": "十一劫。墮師子中。此人爾時。應得道果。以愚痴故。致",
    "X43n0737_016:0433c08": "生死遠長也。增一云。目連被執杖。梵志團打。還至精",
    "X43n0737_016:0433c09": "舍。見舍利弗。具述前事。舍利弗問云。汝其時何。不現",
    "X43n0737_016:0433c10": "通避之。目連答云。我本造行。極為深重。要當受執也。",
    "X43n0737_016:0433c11": "舍利弗先入滅。為患重也。謂目連。當初擬先入滅。舍",
    "X43n0737_016:0433c12": "利弗告云。汝且小停。先不滅。為順過去諸佛。上足弟",
    "X43n0737_016:0433c13": "子常住。皆先涅槃。遂往辞佛。歸於本村滅度。以其舍",
    "X43n0737_016:0433c14": "利弗。為風病絕患重故。諸天墮淚者。問無色有情。因",
    "X43n0737_016:0433c15": "何有淚。答准大乘。雖無麁色。而有細色。若准婆沙。無",
    "X43n0737_016:0433c16": "業果色。而有定果色。從定而起色身有淚。但斷總報",
    "X43n0737_016:0433c17": "者。修苦至忍位。便免地獄總報。今目連即受別報。明",
    "X43n0737_016:0433c18": "今乞食是佛勝行。不得辞勞。若嫌即是嫌法同。彼愚",
    "X43n0737_016:0433c19": "痴輩也。言四至等者。小食是粥。中食即業。後食即餘",
    "X43n0737_016:0433c20": "食池也。養馬要力。養猪要肉。今不同之。",
    "X43n0737_016:0433c21": "言五至人者。十住婆沙論云。更不復食者。文勢似約",
    "X43n0737_016:0433c22": "處不重受。若捨此處。札餘處更受。即乖一坐食也。准",
    "X43n0737_016:0433c23": "下十利中。云無求第二食疲苦。即別處亦不許再食",
    "X43n0737_016:0433c24": "也。又三千云不得數數食等。可為證也。無求第二食",
    "X43n0737_016:0434a01": "疲苦者。若食小食。即要求第二食。人一坐便止。故無",
    "X43n0737_016:0434a02": "求第二食也。無有所用疲苦者。既一度受食。無有所",
    "X43n0737_016:0434a03": "用食器數珠疲苦也。食前無疲苦者。謂一坐食未食",
    "X43n0737_016:0434a04": "之前。無有求不食等疲苦。細戒行者。若數食與俗不",
    "X43n0737_016:0434a05": "殊。名為麁行。今一坐食便止。名細行也。餘如文。",
    "X43n0737_016:0434a06": "言六至許者。謂和合一處。斟量得足。方食盡廿標者。",
    "X43n0737_016:0434a07": "即斟量取足也。廣有對治者。糞掃(對治居士施衣)。三衣(對治畜長",
    "X43n0737_016:0434a08": "衣者)。乞食(對治受他請者)。節量(對治貪恣也)。樹下坐(對治住房舍)。塚間坐",
    "X43n0737_016:0434a09": "(對治餘勝處)。常坐(對治眠睡者)。如經說者。玄云。智論自指不出",
    "X43n0737_016:0434a10": "經名。於秦人可十口者。謂彼是乾釜飯。此是溫飯。半",
    "X43n0737_016:0434a11": "是水。故彼五六當此十口計。引此足之。次水釋成上",
    "X43n0737_016:0434a12": "文。斟量取足。更不受益也。",
    "X43n0737_016:0434a13": "言七至等者。蘭若處也。若千里者。玄記云。一弓四肘。",
    "X43n0737_016:0434a14": "肘長尺八。四八三十二。此一弓成七尺二寸。十弓有",
    "X43n0737_016:0434a15": "七丈二尺。以步法步之。一步六尺。十步六丈。二六十",
    "X43n0737_016:0434a16": "二。一丈二尺。又得兩步足。前成十二步。十弓十二步。",
    "X43n0737_016:0434a17": "百弓一百二十步。五百弓成六百步。為一里。則成一",
    "X43n0737_016:0434a18": "里二百四十步也(有記中筭云。一弓四肘七尺二寸百百弓成三千六百尺合成六百",
    "X43n0737_016:0434a19": "步即成二里也云云)。虎吼者。佛在舍衛。有虎食鹿肉。殘比丘収",
    "X43n0737_016:0434a20": "得。虎來尋之。遶祇桓吼叫。因制不得取虎殘也。引此",
    "X43n0737_016:0434a21": "證在城外。十誦云。去城三里。餘僧衣二蘭若。僧界無",
    "X43n0737_016:0434a22": "難。五里衣界。如隨相護衣戒中明之。餘如文。",
    "X43n0737_016:0434a23": "言八至畏者。隨順猒離心者。本猒世間。不可樂想。今",
    "X43n0737_016:0434a24": "既在死人中住。隨順此心也。離一切所愛人。即六親",
    "X43n0737_016:0434b01": "等。又在塚間。常悲一切悉皆歸此。此心常得也。在塚",
    "X43n0737_016:0434b02": "間。常起悲心。有何戲調。又見死屍骨肉。狼藉臰穢故。",
    "X43n0737_016:0434b03": "心常猒離此不淨身也。又怖畏之中。無過於死。今能",
    "X43n0737_016:0434b04": "塚間。更有何怖也。",
    "X43n0737_016:0434b05": "言九至等者。如佛生時等者。生在無憂樹下。成道菩",
    "X43n0737_016:0434b06": "提樹下。轉法轉吉祥樹下。入滅娑羅樹下。論者亦是",
    "X43n0737_016:0434b07": "十住論也。十利者。一房舍。二臥具。三所愛。四受用疲",
    "X43n0737_016:0434b08": "苦及隨。四依樹下。是四中第三也。九易得無過隨即",
    "X43n0737_016:0434b09": "生也。十無眾閙者。不同房舍。有多人住故。",
    "X43n0737_016:0434b10": "言十至住者。初引智論。明露坐空易成。可知。增一下。",
    "X43n0737_016:0434b11": "爾所空之法。昔有比丘。持鉢乞食。女人送食。二皆染",
    "X43n0737_016:0434b12": "心。比丘受食。欲心平振棄食鉢外。女人見笑中齒露。",
    "X43n0737_016:0434b13": "比丘見已。憶念佛言。人身有若干骨等(如文中述之)。因茲",
    "X43n0737_016:0434b14": "證果。又為女說法。亦得道果。言論至云云者。引證也。",
    "X43n0737_016:0434b15": "少調戲者。樹下猶聚人。共相戲調。露地反此。七不得",
    "X43n0737_016:0434b16": "音聲荊棘所刺者。多聚眾鳥。及風飄樹皆有音聲。壞",
    "X43n0737_016:0434b17": "人耳根如棘刺。今在露地。無此過也。無眾閙行處者。",
    "X43n0737_016:0434b18": "人行依道。此露地非行處也。大畏林者。亦名恐畏林。",
    "X43n0737_016:0434b19": "亦云寒。亦號屍陁林。林在王城西北十里。來人死皆",
    "X43n0737_016:0434b20": "送此處也。",
    "X43n0737_016:0434b21": "言十一至用者。有人解云。入眾之時。隨得位便坐。不",
    "X43n0737_016:0434b22": "簡夏臈大小。如下文云。隨得坐處。不令他起。又云不",
    "X43n0737_016:0434b23": "惱上座。不令下生愁惱也。表不許此解。大小二乘。並",
    "X43n0737_016:0434b24": "依夏臈坐。如梵網經等。若言不依次第。隨處便坐。豈",
    "X43n0737_016:0434c01": "名頭陁。故名不可也。今但約隨得房舍。便止住。隨作",
    "X43n0737_016:0434c02": "臥具。便坐臥。並不擇精麁。而以下文。無求好精舍住。",
    "X43n0737_016:0434c03": "及無求好臥具疲苦。文相甚明(云云)。言十二至說者。",
    "X43n0737_016:0434c04": "常坐即兩足於交如結。名跏趺坐也。言十住至席者。",
    "X43n0737_016:0434c05": "脇着席苦者。久臥却痛苦生。今常坐無此苦也。不隨",
    "X43n0737_016:0434c06": "身欲者。不取自身穩。便或縮或申仰覆等也。如後說",
    "X43n0737_016:0434c07": "者。如沙彌篇辯觀引等。",
    "X43n0737_016:0434c08": "三諸部牒如文。言毘至前者。引六本教久明之。嗔後",
    "X43n0737_016:0434c09": "方食者。自調嗔心也。玄云。不作餘食法。頭陁唯四分",
    "X43n0737_016:0434c10": "有。諸教無。餘十一即大同小異。今母論。無不作餘食",
    "X43n0737_016:0434c11": "法。頭陁以此添之。亦成十二也。中後不飲漿者。恐心",
    "X43n0737_016:0434c12": "不專一也。更不觀於實理。只有緣漿之心。今不飲之",
    "X43n0737_016:0434c13": "免茲失矣。智論無餘色法。亦以此成十二也寶雲經",
    "X43n0737_016:0434c14": "中。乞白者。玄記云。割字呼今作盖子音也。十住等者。",
    "X43n0737_016:0434c15": "彼有二頭陁。異於諸部。一着毳衣。二食後不受非時",
    "X43n0737_016:0434c16": "飯食。飯食者。飲即漿食。謂七日蘇等。藥食也。解脫道",
    "X43n0737_016:0434c17": "論。加不飲漿。同前智論十住也。亦有飯食法。更添次",
    "X43n0737_016:0434c18": "第乞及不飯漿。為十三也。言上至之者。上依四分諸",
    "X43n0737_016:0434c19": "戒明。其十二經論。如前所辨。依之抖捒頓惱。性空即",
    "X43n0737_016:0434c20": "是正行。既成心觀顯現。即定慧因而立之。",
    "X43n0737_016:0434c21": "四雜法中。言四至失者。初供給同行。淨地無草處者。",
    "X43n0737_016:0434c22": "寶云迴施餓鬼須在淨地。若與畜生。須無草處。恐不",
    "X43n0737_016:0434c23": "見也。無虫水中者。若安食着。有虫水中。恐水壞損虫",
    "X43n0737_016:0434c24": "也。有賊來下。供賊法也。問答有失者。五分蘭若比丘",
    "X43n0737_016:0435a01": "別星宿。賊寄宿失時。故被収獲。因制之屏處。用火珠",
    "X43n0737_016:0435a02": "者。恐賊疑是寶物故。善見下。明賞勞法也。如文(上來多段",
    "X43n0737_016:0435a03": "不同總是頭陀篇竟)。",
    "X43n0737_016:0435a04": "第六僧像篇。文二。初牒名。次依文釋。初言至僧附者。",
    "X43n0737_016:0435a05": "先來意。前明頭陁之儀。能修之行已。具至於僧像之",
    "X43n0737_016:0435a06": "法。所教之境未彰。欲使五眾識其尊卑。二俗知其趣",
    "X43n0737_016:0435a07": "向。又欲繕造須依軌摸。前既未明。故次辨也。釋名者。",
    "X43n0737_016:0435a08": "僧存略。梵性相具全。像者素盡泥龕。倣其真跡。廣明",
    "X43n0737_016:0435a09": "設禮故。彰致敬之名。篇如常釋。注文可委。問像是所",
    "X43n0737_016:0435a10": "依勝。僧是能依劣。何故先標耶。答此不望能依所依",
    "X43n0737_016:0435a11": "勝劣。以論但取能弘生善之邊。僧為信首也。如騰蘭",
    "X43n0737_016:0435a12": "初達。現以僧儀。馬勝化緣亦是僧於等篇釋中。",
    "X43n0737_016:0435a13": "初總意。二開章別釋。初言法至學者。法軌被時景作",
    "X43n0737_016:0435a14": "斯立者。法者教法。軌謂軌儀。被及於正像之時。追思",
    "X43n0737_016:0435a15": "如來光景眾生瞻仰。因茲教法軌儀而立(有釋云。遠論起於周",
    "X43n0737_016:0435a16": "代。示跡現生。而成正覺。若明像教。即上天圖寫栴檀像以為標准。若近明。此直即後漢明帝。迦竺二尊者。傳至",
    "X43n0737_016:0435a17": "此方等。今祥之未成通義云云)。謙。恭歛敬等者。謙難暴推讓曰敬。既",
    "X43n0737_016:0435a18": "壞謙恭自然攝。歛推敬也。九疏俗士命名茲敬。在於",
    "X43n0737_016:0435a19": "禮章。即五常之一也。又曲禮云。無不敬也。自卑曰遜。",
    "X43n0737_016:0435a20": "推智曰恪(苦各反)。軌度曰儀。既自卑推智故。攝歛敬儀。",
    "X43n0737_016:0435a21": "三乘道人。凡所施為皆以敬儀。列乎宗始故律序云。",
    "X43n0737_016:0435a22": "稽首禮諸佛等(云云)。豈以下倨傲憍慢。不存禮敬。故",
    "X43n0737_016:0435a23": "曰無知。不以形相異儒。乖於禮式也。良田段下革也。",
    "X43n0737_016:0435a24": "明其敬式依教有方。能清其身。章彼無知之失者。故",
    "X43n0737_016:0435b01": "增一下引證。涅槃云著自名慚。羞他名愧。又云羞天",
    "X43n0737_016:0435b02": "曰慚。羞人曰愧。有此二法。能眾生識別尊卑禮樂也。",
    "X43n0737_016:0435b03": "言比至誠者。傷歎今時禮敬顛倒也。謂時遷入像末",
    "X43n0737_016:0435b04": "名之為移。人漸倨傲無知故云情淡也。禮義云已者。",
    "X43n0737_016:0435b05": "於讓曰義。今時並失。故曰云已也。鄙惡也。末下也。創",
    "X43n0737_016:0435b06": "入佛法。觸事不明。名為小僧。令彼死其僧首主。綰提",
    "X43n0737_016:0435b07": "綱故。云妄參眾首。即如經中。王夢獼猴身。無威德眾",
    "X43n0737_016:0435b08": "立為王(云云)。眉壽之大德奄就下行者。謂耆年宿德。",
    "X43n0737_016:0435b09": "眉有長毫。謂之秀眉。表其壽永。奄忽也。下行即用靜",
    "X43n0737_016:0435b10": "之處。不用其言。無指揮之分也。央彥者。英者美質也。",
    "X43n0737_016:0435b11": "俗中說。才兼十人曰豪。百人曰英。千人曰俊。萬人曰",
    "X43n0737_016:0435b12": "傑。倍萬曰聖。彥者美玉也。並足秀匙美之嘉名。今此",
    "X43n0737_016:0435b13": "小僧。但抗此文華以為英彥。不依律教處斷是非也。",
    "X43n0737_016:0435b14": "故略下明正篇意。具依諸教。致此一篇。以明教相故。",
    "X43n0737_016:0435b15": "次開章釋中。初開列章。一可知。",
    "X43n0737_016:0435b16": "二釋中。言初至許者。先約理事相敬意。智論明須菩",
    "X43n0737_016:0435b17": "提。在室中行空三昧。佛從忉利天下人間時。眾喻迎",
    "X43n0737_016:0435b18": "佛。彼念言。佛常說。若人以智慧眼。觀佛法身。為先見",
    "X43n0737_016:0435b19": "佛。又念云。此一期盛事。悉是無常。用此觀之。悉知諸",
    "X43n0737_016:0435b20": "法皆空。作此念已。但在窟不出也。蓮華尼等者。彼尼",
    "X43n0737_016:0435b21": "心念。欲先見佛。乃化作轉輪王。千子部。從眾人見之。",
    "X43n0737_016:0435b22": "皆為開路。得先見佛。却後本身先禮於佛。佛告尼言。",
    "X43n0737_016:0435b23": "汝非先見我。彼須菩提最初見我。以觀空故。見法身",
    "X43n0737_016:0435b24": "名真供養也。准此意云。尼取相。見佛化身轉王。乃是",
    "X43n0737_016:0435c01": "慢心。須菩提不取相。即離慢也。四分下房舍注中。佛",
    "X43n0737_016:0435c02": "從王城至毗舍離時。六群先到。彼得安止處。及與和",
    "X43n0737_016:0435c03": "尚等。取好房院住。後身子目連來。皆無住處。明旦白",
    "X43n0737_016:0435c04": "佛。佛問諸比丘。汝謂誰應受第一等。如抄明之。三鳥",
    "X43n0737_016:0435c05": "獸者。佛說此緣。昔有三獸。共依尼[牛*句]律陀樹住。所謂",
    "X43n0737_016:0435c06": "象獼猴鵽(負括反)鳥初約身形相敬象。大猴次。鳥最卑",
    "X43n0737_016:0435c07": "也。後相語曰。可推手大小。憶事多時為長。但以此樹",
    "X43n0737_016:0435c08": "為證。猴鳥共問象云。汝見樹來近遠。象云我初到此。",
    "X43n0737_016:0435c09": "行樹觸我臍。鳥象共問猴云。汝見此樹近遠。猴曰我",
    "X43n0737_016:0435c10": "憶小時舉手攀及此樹。象猴共問鳥云。見此樹為得",
    "X43n0737_016:0435c11": "幾時。鳥曰我憶昔雪山中。食此樹子來。此便出生之。",
    "X43n0737_016:0435c12": "即知鵽鳥憶事最多。於是象載獼猴於頂。猴以鳥於",
    "X43n0737_016:0435c13": "肩上。人問遊行也(寶云。准十誦云。佛告比丘今時鵽即我身是。獼猴舍利弗也。象者目",
    "X43n0737_016:0435c14": "連也過去相敬故)。言大至等者。佛初成道時。祥河息浪。寶樹",
    "X43n0737_016:0435c15": "低枝。至於滅時。雙林變白等。皆感非情也。增一云。彼",
    "X43n0737_016:0435c16": "經以一比丘。向佛舒脚仰睡。佛言此人五百世中。常",
    "X43n0737_016:0435c17": "作龍身。今暫得人身。却墮於彼。故無敬心於佛也。言",
    "X43n0737_016:0435c18": "智論至起云云者。三道即三果。至凡夫斷惑未盡。故",
    "X43n0737_016:0435c19": "餘如文。",
    "X43n0737_016:0435c20": "言四至篇者。先明不合禮故文。無涕涶處者。經云佛",
    "X43n0737_016:0435c21": "告迦葉。若有比丘。非沙門自言沙門。非梵行言梵行。",
    "X43n0737_016:0435c22": "於此大地乃至無有涕涶之處。況舉足去來屈身等。",
    "X43n0737_016:0435c23": "次過去大王。持此大地。與持戒德業人。於中行道。破",
    "X43n0737_016:0435c24": "戒不消故。餘如上篇者。如上引四分。內空腐爛。外現",
    "X43n0737_016:0436a01": "見淨等(云云)。言二至也者。無上所列諸緣名無緣。即",
    "X43n0737_016:0436a02": "須依次相敬也。餘如後說者。大小相敬中也。相嗔不",
    "X43n0737_016:0436a03": "合禮者。恐轉令他嗔故。屏處不見眾閙處等。不合禮",
    "X43n0737_016:0436a04": "屏處不合禮。若聞而不見。雖禮前人不見故。若見而",
    "X43n0737_016:0436a05": "不聞。即口中陳寒喧等。前人不聞也。著一衣者。謂但",
    "X43n0737_016:0436a06": "著涅槃僧也。闇中雖不隔障等。前人不見亦成屏也。",
    "X43n0737_016:0436a07": "已上三十餘緣。並不合禮(云云)。",
    "X43n0737_016:0436a08": "言三立敬中。牒等如文。言若至中者。梵云塔婆。或云",
    "X43n0737_016:0436a09": "偷婆。此云高勝處。今言塔者存略名也。新云卒都婆者。",
    "X43n0737_016:0436a10": "此云高顯處。謂封殯舍利處也。廟貌也。安形像處。支",
    "X43n0737_016:0436a11": "提亦是塔廟之異名。生處訖法處。苦行處等。皆置立",
    "X43n0737_016:0436a12": "支提也(云云)。又增一下如文。言智至故者。正示禮儀。",
    "X43n0737_016:0436a13": "口禮即今問訊。玄云。既云不審。理合尊體動止萬福。",
    "X43n0737_016:0436a14": "單言不審。亦非敬儀(寶云如北地人。喫茶飯了去。云但云謝。亦非禮儀也)。二屈",
    "X43n0737_016:0436a15": "膝者。長跪禮名中禮也。三頭至地。將貴頂頭。禮前卑",
    "X43n0737_016:0436a16": "足。敬之極故。為頂禮。如論云。頂禮佛足哀世尊也。五",
    "X43n0737_016:0436a17": "輪者。五者數。身有五處也。圓滿如輪。輪即摧破義。推",
    "X43n0737_016:0436a18": "破心中輕慢煩惱也(有釋。儒宗九拜。出自太祝之官。一稽手。二頓首。三振動。五凶拜。",
    "X43n0737_016:0436a19": "六吉祥。七奇。八褒。九肅拜。今此五輪即初拜也。又准西域記。致敬之式。其儀有九。一發言慰問。二府手示敬。三",
    "X43n0737_016:0436a20": "舉高揖。四合掌手供。五屈膝。六長跪。七手膝倨地。八五輪俱屈。九五體投地。今當第九也)。注文不",
    "X43n0737_016:0436a21": "相亂者。先下者後起。後下者先起。智論下。六義中具",
    "X43n0737_016:0436a22": "三業。尊重是意業。恭敬是身業。讚歎是口業。至佛無",
    "X43n0737_016:0436a23": "盡者。至成佛時。功德不盡也。由智勝者。一由佛智勝。",
    "X43n0737_016:0436a24": "二由人心智勝。為求菩提而施。故無盡也。",
    "X43n0737_016:0436b01": "言毗尼至禮者。寒雪處開靴等。即入塔非慢心。念佛",
    "X43n0737_016:0436b02": "恩者(有將太字。在上句者亦通)。謂三祗劫修行。垂六道化導有情。",
    "X43n0737_016:0436b03": "令其出離也。念經戒者。依此能詮求所詮義。能識邪",
    "X43n0737_016:0436b04": "正修行故。同學恩者。謂能互相率勵琢磨。有道之益",
    "X43n0737_016:0436b05": "故。舍利弗辭佛等者。不欲見佛入涅槃故。歸本村先",
    "X43n0737_016:0436b06": "入滅也。却行者。即背前面。後退行也。二明教相。言佛",
    "X43n0737_016:0436b07": "至遵者。至真齊觀者(表云。平聲呼之。今作去似順也)。敬泥像如真不",
    "X43n0737_016:0436b08": "殊也。今流俗下辨非也。不信法身。廓周法界觀。其云",
    "X43n0737_016:0436b09": "盡見是非真。不生敬意。即虧於大節也。或在下。正明",
    "X43n0737_016:0436b10": "不敬之相也。攘臂者。玄云。攘者却也。謂將臂向後却",
    "X43n0737_016:0436b11": "也(不正)。今云攘者。宜臂上。衣露至肘遍也。指聖儀者。謂",
    "X43n0737_016:0436b12": "指尊像。此好此惡等凡情下。若縱任凡情。多行非法。",
    "X43n0737_016:0436b13": "遵崇聖教。免見乖儀也。言比至禮者。明此土非相也。",
    "X43n0737_016:0436b14": "敬人尚自被責者。玄云。如拜官人身居床上。豈不被",
    "X43n0737_016:0436b15": "責耶(不正)。今准表釋。謂鈔主遊於魏府。彼僧相承。床上",
    "X43n0737_016:0436b16": "禮佛。鈔主觀此非法。意欲改之。見彼僧時。乃上床上",
    "X43n0737_016:0436b17": "設禮。彼遂責及等(云云)。三千下。彼經有三自在高處。",
    "X43n0737_016:0436b18": "上座下處二座在前。在己背後三。自在座上。禮於座",
    "X43n0737_016:0436b19": "下。俱非也。言十至盤者。代和上禮者。謂弟子遊行語",
    "X43n0737_016:0436b20": "云。若見彼某人。大德等與我設禮。其師便禮弟子。弟",
    "X43n0737_016:0436b21": "子得受師三拜。以表受寄也。雖受師禮。不失敬儀。若",
    "X43n0737_016:0436b22": "准俗中。傳拜即不得具受。纔一拜了至第二拜初。便",
    "X43n0737_016:0436b23": "避之等。俗人清結華等者。俗使僧為之。亦為供養。佛",
    "X43n0737_016:0436b24": "故開作。大論下。證上為利益。接引故通許也。言僧至",
    "X43n0737_016:0436c01": "滅者。越得道及轉法輪二時也。過三月已入涅槃者。",
    "X43n0737_016:0436c02": "謂魔王是十一月十五日。來請佛言待過三月證知",
    "X43n0737_016:0436c03": "定是二月十五日也。舍婆提即舍衛城。彼三億家見",
    "X43n0737_016:0436c04": "佛聞法。三億家但聞有佛名。更三億家。不聞不見佛",
    "X43n0737_016:0436c05": "在彼處。得二十五年。由有眾生見聞不等。況今遠代。",
    "X43n0737_016:0436c06": "何辨定時。盖是眾生情慢業重輕機。悟非一故准鈔",
    "X43n0737_016:0436c07": "文意。只如此已誠斷訖。不要別解(或有依遠疏云。佛卯月八日生。寶法",
    "X43n0737_016:0436c08": "師云。蓋是建正不定故。到二四之別也。夏時建寅為正月故。二月中卯也〔因〕時建子。為正月四月為卯也。今取",
    "X43n0737_016:0436c09": "此為定也。又二月八日成道。八月八日轉法輪定者。准四分成道後。五十六日。梵王方請轉法輪。經四月。調根",
    "X43n0737_016:0436c10": "故。又二月十五日涅槃者。准涅槃經佛言。二月是陽春之月。江河盈滿。百獸孚乳。草木森榮。一切眾生多生常",
    "X43n0737_016:0436c11": "相。又破此故取二月也。又謂二種法身。十五日者月無虧盈也。上依疏抄錄之。何妨便委知云)。",
    "X43n0737_016:0436c12": "言初至之者。敬僧法也。亦無有違者。若十二十雖成",
    "X43n0737_016:0436c13": "僧。立在師前。安然大坐。不乖敬儀。即弟子之僧。立奉",
    "X43n0737_016:0436c14": "敬師故。為僧設禮等者。師若有犯未悔之時。普集僧",
    "X43n0737_016:0436c15": "徒。皆是弟子。和尚禮僧。求悔之時。即師禮弟子之僧",
    "X43n0737_016:0436c16": "也。三大小相敬中。牒名可知。言毗至第者。尊者約相",
    "X43n0737_016:0436c17": "為言位尊。於己命者。據性為號。以慧為命也。六塔者。",
    "X43n0737_016:0436c18": "第一第二皆云。前是小沙彌尼。後是小僧沙彌。約其",
    "X43n0737_016:0436c19": "所禮境。皆合有六。有鈔本第二句。但云五塔。恐是寫",
    "X43n0737_016:0436c20": "錯耳。其第三禮四。第四禮三。第五禮二。並如文。五百",
    "X43n0737_016:0436c21": "問等者。答據文戒矢。然其身骨。曾加勝妙之法。約是",
    "X43n0737_016:0436c22": "所加之處。由可致禮。還如來生處。及得道處。起塔供",
    "X43n0737_016:0436c23": "養。此可例之。言問至也者。未具總名。雖男女位殊。具",
    "X43n0737_016:0436c24": "未圓具戒。但約大小也。言四至說者。約身口明也。可",
    "X43n0737_016:0437a01": "知。言毗至命者。就位別釋。約夏分三等如文。僧祇下。",
    "X43n0737_016:0437a02": "辨比丘同坐法式也。勿使動恐乖敬儀非謂防觸失",
    "X43n0737_016:0437a03": "也。草地不動搖。無不失禮之過也。伽論下。明與未受",
    "X43n0737_016:0437a04": "具人坐法也。既是地敷。女無搖動。免觸失過故許也。",
    "X43n0737_016:0437a05": "薩婆多下。明與女連接坐法也。但許同一行。鋪床非",
    "X43n0737_016:0437a06": "約同床也。仍須中間廗槃有異。以避嫌疑也。餘文可",
    "X43n0737_016:0437a07": "委(上來多段不同。總是僧像正篇文已竟)。",
    "X43n0737_016:0437a08": "次造像寺法有二。初牒名次釋中(云云)。言初至也",
    "X43n0737_016:0437a09": "者。生身說法。謂丈六之身。或有見聞。便獲道果也。二",
    "X43n0737_016:0437a10": "為未來者。謂涅槃之後。或有一類有情等正像末之",
    "X43n0737_016:0437a11": "時一瞻一禮稱歎讀誦一句一偈次種善根至彌勒",
    "X43n0737_016:0437a12": "佛時先蒙度脫故曰超昇離生免受輪轉等。言恐至",
    "X43n0737_016:0437a13": "體者。先儀也。謂佛生後七日。摩耶夫人。便即命終。遷",
    "X43n0737_016:0437a14": "於忉利天上。為帝釋夫人也。如來成道之後。思報母",
    "X43n0737_016:0437a15": "恩。乃上天宮。為母說法。恐母不識。還七日嬰孩之相。",
    "X43n0737_016:0437a16": "然後却復本體。一夏在彼天宮。安居說法(准此中天一夏人間",
    "X43n0737_016:0437a17": "亦是一夏)。准造像經云。爾時憂填王(若准西域記。鄔陀衍那王。唐言出愛舊云",
    "X43n0737_016:0437a18": "優填王訛也)。思念如來。不已乃情。目連運神通力。接引三",
    "X43n0737_016:0437a19": "十二工匠。以栴檀木。於天宮各圖一相。如是主三方。",
    "X43n0737_016:0437a20": "得相好具足(准此番經者。不了不合云各圖一相。且妙音聲。如何圖之。不妨將三十二人。往",
    "X43n0737_016:0437a21": "於天中以表佛。有三十二相。未必各圖一相。今抄文但云。躬將匠工。亦不言[安*殳]等。躬者親也云云)。是時",
    "X43n0737_016:0437a22": "如來意說法畢。却辭天界。還下人間。帝釋乃縱神力。",
    "X43n0737_016:0437a23": "作三道寶街。中黃金。右水精。左白銀。地神作一半接",
    "X43n0737_016:0437a24": "之。若准西域記。左水精。右白銀。如來爾時。起善法堂。",
    "X43n0737_016:0437b01": "履中街而下。諸天壅從。大梵王執白狒。履銀街而右",
    "X43n0737_016:0437b02": "侍。天帝釋持寶蓋。蹈水精街而侍左。天眾凌空散華",
    "X43n0737_016:0437b03": "讚歎。時優填王。持此刻栴檀像。至寶街前。其像自行",
    "X43n0737_016:0437b04": "七步。以申禮拜世尊慰云。教化勞耶。又摩頂授記。汝",
    "X43n0737_016:0437b05": "於未世間導有情。大作佛事等(准西域記云。此堦是中印度劫。彼此他國",
    "X43n0737_016:0437b06": "或云。劫毗羅城。舊云僧伽舍國。今此云寶堦。陷沒已盡諸國君王悲慨。不遇。疊以珍寶。於其故基。擬借寶堦。如",
    "X43n0737_016:0437b07": "真無異。三藏親見之。有說以塼石擬之者。未詳也)。",
    "X43n0737_016:0437b08": "次注文辨像來處有二。初依鈔銷文。次准感通傳說。",
    "X43n0737_016:0437b09": "初中注文。中國僧將來者。准栴檀瑞像閣記。及隋朝",
    "X43n0737_016:0437b10": "祕書。即虞世南奉勅。造栴檀瑞像碑文。皆言是羅什",
    "X43n0737_016:0437b11": "將來也。謂什是鳩摩羅琰之子。琰是西天輔相之子。",
    "X43n0737_016:0437b12": "捨榮入道。欲將瑞像。到於此方。路經四國。皆被留本。",
    "X43n0737_016:0437b13": "至龜茲國中。又遭國王。見琰瑞正。抑令還俗。以妹嫁",
    "X43n0737_016:0437b14": "之。事不獲免。乃無王命。其先將來之像。因在龜茲。不",
    "X43n0737_016:0437b15": "經歲餘。其妻懷妊未產。而失患忽甚重。垂死之時。告",
    "X43n0737_016:0437b16": "妻曰。汝後生子若是男。可捨出家。弘於佛教。妻後而",
    "X43n0737_016:0437b17": "生果是男。即鳩摩羅什之身也。遂令出家。聰明多智。",
    "X43n0737_016:0437b18": "端正無比。明閑教法。乃將父在日。所賣之像。來至長",
    "X43n0737_016:0437b19": "安。即當後秦姚興之時也。秦有三主。一萇二興三泓。",
    "X43n0737_016:0437b20": "登位之後。南朝宋孝武帝。伐破姚泓。乃西入咸陽。躬",
    "X43n0737_016:0437b21": "親禮敬駕。以文軒旋于江左。止龍光寺。因號龍光。瑞",
    "X43n0737_016:0437b22": "像至隋朝。移揚州於江北。安置淮南。有僧智曉。秦請",
    "X43n0737_016:0437b23": "歸長樂寺安置。後改為開元。今指揚州。即新揚州(上俵",
    "X43n0737_016:0437b24": "抄注釋竟)。鈔主雖依傳記。如此解判。然常有疑心。以什來",
    "X43n0737_016:0437c01": "秦之時。路中值難不少。謂前秦府竪差呂光。往龜茲",
    "X43n0737_016:0437c02": "迎取羅什。及至到此已。是後秦呂光。便住西凉。自為",
    "X43n0737_016:0437c03": "一繞。至姚興弘始三秊冬。方破得西凉取。什歸西凉",
    "X43n0737_016:0437c04": "長安。豈能負像至于此地。後因冥告方除疑也。故感",
    "X43n0737_016:0437c05": "通傳云。天人示曰。此是宗孝武帝。征破扶南。獲茲像",
    "X43n0737_016:0437c06": "也。彼云佛涅槃後。三百年。北天竺國。有一羅漢。名憂",
    "X43n0737_016:0437c07": "樓質多那。以神通力加其工力。鑿大石山。為五龕室。",
    "X43n0737_016:0437c08": "請彌勒指授。高三百尺。若准聖跡記云。高八丈。唐三",
    "X43n0737_016:0437c09": "藏云。高百尺。三處所說。不定也。安置形像。第一重安",
    "X43n0737_016:0437c10": "栴檀像。二安午頭像。三安金像。四安玉像。五安銅像。",
    "X43n0737_016:0437c11": "至佛涅槃後。六百秊時。有一羅漢名佛奈遮。生已母",
    "X43n0737_016:0437c12": "已。彼羅漢思報母恩。觀母生處。知在扶南。遂以神力。",
    "X43n0737_016:0437c13": "往大間山。取栴檀像。送往扶南。與母供養。其母又終。",
    "X43n0737_016:0437c14": "生陽州。後於新興寺。出家為尼。獲證三果。冥孝感。宋",
    "X43n0737_016:0437c15": "孝武帝。代破扶南。得於瑞像。至於陽州。龍光寺安置。",
    "X43n0737_016:0437c16": "餘如前述。天人云。非羅什將來。或非寫之本。即是當",
    "X43n0737_016:0437c17": "初真也。",
    "X43n0737_016:0437c18": "言今人至也者。釋非也。各生奇薄者。謂各隨自情。出",
    "X43n0737_016:0437c19": "於奇妙。不案教也。競封世染者。爭競封執。隨世之情",
    "X43n0737_016:0437c20": "而生染著。皆不追本實真儀。所以下。明西天之像也。",
    "X43n0737_016:0437c21": "注文干者。感通傳云。干是地之長隴為干。寺逼長隴",
    "X43n0737_016:0437c22": "之側。故曰長干(此寺在上元縣)。准冥祥記說。東晉朝第三成",
    "X43n0737_016:0437c23": "帝。咸和四年。[袖-由+未]陵尹高悝(苦迴反)因下朝。從張侯槁過。",
    "X43n0737_016:0437c24": "望見浦中。五色神光。令澇漉。得一軀金像。可長三尺。",
    "X43n0737_016:0438a01": "光足並無。乃以所采之車。欲載歸宅。路經長干寺前",
    "X43n0737_016:0438a02": "過。車乃不行。加之人力亦無。奈何任牛所之。便牽入",
    "X43n0737_016:0438a03": "寺。後經歲餘。有臨海郡人張係世補貞。次見有神光。",
    "X43n0737_016:0438a04": "迴船漉。得一蓮花跌。進上成帝。帝勅於像所與本製。",
    "X43n0737_016:0438a05": "同後五梵僧。詣高尸宅云。我於天竺得一軀。育像欲",
    "X43n0737_016:0438a06": "將來此土。路經險阻。埋在黃河邊。清寧之後。求之不",
    "X43n0737_016:0438a07": "見。我等五人。同得一夢。云在江南。故來相訪。高尸遂",
    "X43n0737_016:0438a08": "與梵僧。同至長干像所(云云)。五人因而住此寺。常自",
    "X43n0737_016:0438a09": "侍奉像也。後經四十二秊。至第八簡文帝時。有交州",
    "X43n0737_016:0438a10": "合浦。[木*糸]珠師董宗之。於水中忽見神光。乃迴船漉之。",
    "X43n0737_016:0438a11": "得一圓光。進於簡文帝。帝勅送長干像所。形合雅製。",
    "X43n0737_016:0438a12": "脚趺下有梵字。是古梵云。無能辨識。後有求那三藏。",
    "X43n0737_016:0438a13": "云此是阿育王第四女作。從晉至陳。經于五代。皆在",
    "X43n0737_016:0438a14": "至隋朝。取長干像。并育王舍利入京。送興善寺供養。",
    "X43n0737_016:0438a15": "傳云。每至六業。日常放光明。眾人皆覩也。仿髴入真",
    "X43n0737_016:0438a16": "者。謂漢晉兩朝。所作之者。情亦存如來。往日光景。瞻",
    "X43n0737_016:0438a17": "仰慇懃。猶多靈異。今隨下辨今時。但隨世作情。巧夫",
    "X43n0737_016:0438a18": "真故。致偷竊冶鑄也。由此像形經教。令人生信。故曰",
    "X43n0737_016:0438a19": "有諸信首也。反自輕侮者。比丘覩此像儀。自生不敬。",
    "X43n0737_016:0438a20": "云何發他善心。違皆世出世法者。盜經焚經。違於王",
    "X43n0737_016:0438a21": "教。名背世法。如上盜戒。當墮地獄。有何出期。名背出",
    "X43n0737_016:0438a22": "世法也。",
    "X43n0737_016:0438a23": "言若至釋者。注文近見者。即前育王像。在興善寺。傳",
    "X43n0737_016:0438a24": "云。王女自恨容醜。乃圖佛形。於好異。佛還如自身成",
    "X43n0737_016:0438b01": "已發願。佛之相好。挺特於人。如何同我。以此苦切彌",
    "X43n0737_016:0438b02": "經歲月。乃感佛現。忽異昔形。父母問之。述其所願。京",
    "X43n0737_016:0438b03": "師大德。以其形醜。故在前佛。佛殿西北安之。明旦却",
    "X43n0737_016:0438b04": "歸前坐。初謂是人移改。後方委神異(云云)。後有九賊。",
    "X43n0737_016:0438b05": "入殿欲盜之。不知出處。明旦殿僧入見。具述本情。如",
    "X43n0737_016:0438b06": "文。至久觀元年。佛殿為火所焚。眾人皆見昇空而去",
    "X43n0737_016:0438b07": "也。右牙帝釋處者。案荼毗經說四牙。一在忉利天。一",
    "X43n0737_016:0438b08": "為羅剎盜。餘二不載。根本律亦說四牙。一在忉利天。",
    "X43n0737_016:0438b09": "一在海龍王宮。一在健陀羅國。一在揭陵伽國。今京",
    "X43n0737_016:0438b10": "都現有五牙者。右衛莊嚴寺者。宋元徽二年。金陵種",
    "X43n0737_016:0438b11": "山定林寺。法獻三藏。往西求法。至于闐已西逢一僧。",
    "X43n0737_016:0438b12": "從烏纏國來。股中藏一佛牙。授與獻。得迦毗羅神衛",
    "X43n0737_016:0438b13": "護。献將歸此土。是齊朝還居定林。十五年。密自供養。",
    "X43n0737_016:0438b14": "後因竟陵五感夢。見寺有貴寶。因乃出現也。梁普通",
    "X43n0737_016:0438b15": "三年。有七人。乍至寺。宣王令云臨川殿下。有如逃走。",
    "X43n0737_016:0438b16": "於此搜之。寺僧住他。入殿撿括。彼乃禮拜。開函取牙",
    "X43n0737_016:0438b17": "而去也。至隋朝內史王棟。栖破棟。於栖霞寺。佛頂中",
    "X43n0737_016:0438b18": "取得進上。文帝勅令東禪定寺安置(今莊嚴寺搜)。",
    "X43n0737_016:0438b19": "云此本是獻將歸者。中間被盜藏佛頂中(云云)。二興",
    "X43n0737_016:0438b20": "福寺一牙。文成公主。從蕃中附來。三崇聖寺一牙。澄",
    "X43n0737_016:0438b21": "照大師。顯慶五年。於京西明寺本院行道。趺足墜階。",
    "X43n0737_016:0438b22": "神人扶接。問之云。是南天王下使者捷疾。師曰。恨生",
    "X43n0737_016:0438b23": "居像季。止在邊方。不覩如來真身舍利。因從請佛牙。",
    "X43n0737_016:0438b24": "非人令建道場。七日之間果得。後付文剛律師。大師",
    "X43n0737_016:0438c01": "因居宗聖。為上座(云云)。四右衛薦福寺一牙。玄宗朝",
    "X43n0737_016:0438c02": "開元年。毗那遮三藏將來。并菩提葉等。五安國寺一",
    "X43n0737_016:0438c03": "牙。會昌二年。菩提勝三藏。從那爛陀寺將來。在千福",
    "X43n0737_016:0438c04": "寺。後因沙汰。牙在義宣坊戴家庿。乾符二秊放光。因",
    "X43n0737_016:0438c05": "而出現。勅送安國寺供養。今文中帝釋處牙。或被羅",
    "X43n0737_016:0438c06": "剎盜者(云云)。缺盆骨者。項下橫骨也。善見云。佛涅槃",
    "X43n0737_016:0438c07": "後二百三十六秊。佛法流通。至師子國。王信佛法。欲",
    "X43n0737_016:0438c08": "起塔庿。未有舍利。有一羅漢沙彌。名修摩那。為王往",
    "X43n0737_016:0438c09": "忉利天。就帝釋乞。得骨舍利歸國。其王自持蓋出迎",
    "X43n0737_016:0438c10": "種種供養。王弟名無畏。與三萬人。問出家修道(云云)。",
    "X43n0737_016:0438c11": "增一。優填王。以午頭栴檀。作佛形像。高五尺。波斯匿",
    "X43n0737_016:0438c12": "王。以紫摩金。作佛像。亦高五尺。鈔引斯意。以顯遺形",
    "X43n0737_016:0438c13": "所在皆是勝方。帝造形像。無非真寶。表其敬心殷重。",
    "X43n0737_016:0438c14": "反斥今之賤薄。歎有威靈也。",
    "X43n0737_016:0438c15": "次辨造塔法。言離心至孝者。先且釋名。或云浮圖。新",
    "X43n0737_016:0438c16": "立卒覩波。此云高顯處。立塔三意。一表人勝。二令他",
    "X43n0737_016:0438c17": "信。三為報恩也。番名等。如文中述。增一下辨報。彼云",
    "X43n0737_016:0438c18": "四事。一初起偷婆。二補治故寺。三僧破已却令和合",
    "X43n0737_016:0438c19": "四請佛轉法輪。皆受梵福。言梵福者。初盡南閻浮提",
    "X43n0737_016:0438c20": "眾生所有功德。正可與一輪王功德等也。次盡一南",
    "X43n0737_016:0438c21": "州。及輪王功德。與西瞿耶尼一人功德正等。次盡西",
    "X43n0737_016:0438c22": "州。不如東弗婆提一人功德。盡前三州。不如北俱盧",
    "X43n0737_016:0438c23": "一人功德。盡前四州人功德。不如四天王天一身功",
    "X43n0737_016:0438c24": "德。盡四天功德。不如忉利天中一天功德。盡三十三",
    "X43n0737_016:0439a01": "天。不如帝釋功德。如是展轉。盡六欲天及初禪福。不",
    "X43n0737_016:0439a02": "及一梵王之福。如上所修四種功德。得四梵福。鈔文",
    "X43n0737_016:0439a03": "具前二種。故云並受梵福也。",
    "X43n0737_016:0439a04": "言四分至說者。辨形相也。准西域記說。佛初成道後。",
    "X43n0737_016:0439a05": "受長者麨蜜時。為說人天之福。初開五戒十善之名。",
    "X43n0737_016:0439a06": "諸佛髮爪。欲將本國。佛為說起塔樣以僧迦胝。方牒",
    "X43n0737_016:0439a07": "布下。次七條。次僧却崎。次覆盈。後竪錫杖於上也。安",
    "X43n0737_016:0439a08": "香華下。明供養之式。注密跡者。善神名也。智論云。四",
    "X43n0737_016:0439a09": "天王。受佛付屬。各領鬼神。在冥密道中潛護。故云密",
    "X43n0737_016:0439a10": "跡也。金剛從杵立名也。本體是群勇王。法意太子之",
    "X43n0737_016:0439a11": "身也(搜玄云。若約本身。是樓至佛。化身為力士者非也。如前已述)。金寶器盛之者。",
    "X43n0737_016:0439a12": "如舍利弗。於本村入滅。村人欲供養。為用何器。白佛。",
    "X43n0737_016:0439a13": "佛言以寶器盛之。以死後失戒也。手輪像者。如佛手",
    "X43n0737_016:0439a14": "足中。千輻輪形也。僧祇下。明起塔處。中土上東。又次",
    "X43n0737_016:0439a15": "東北風多。故在風也。神州者。震旦通名也。以賢聖同",
    "X43n0737_016:0439a16": "遊故。若局說。其中心即洛陽也。老君周穆。皆登崐崙。",
    "X43n0737_016:0439a17": "賢聖同遊。多神異故。名神州也。言善生至別者。初通",
    "X43n0737_016:0439a18": "勸贊歎供養。自有功德力者。謂自身有福德勢力。能",
    "X43n0737_016:0439a19": "廣為也。若見塔庿下。明隨事別名供養之法也。蛇鼠",
    "X43n0737_016:0439a20": "孔穴等者。雜寶藏云。有一比丘。遇婆羅門相之。却後",
    "X43n0737_016:0439a21": "七日當死。其比丘。因見伽藍壁有孔。乃以泥修補。得",
    "X43n0737_016:0439a22": "延壽命。七日後不死。又但相者。恠而問之。具述前事。",
    "X43n0737_016:0439a23": "意道小小供養修補。猶得延命。況大改乎(云云)。若人",
    "X43n0737_016:0439a24": "能以下。校量勝劣也。言無垢至若之。寶云鈔引經文。",
    "X43n0737_016:0439b01": "北方東圓。西半月。南人面。謂行因似其世之形。後生",
    "X43n0737_016:0439b02": "還生彼世界故。若准俱舍云。西瞿陀尼州其相圓無",
    "X43n0737_016:0439b03": "缺。東毗提訶州。其相如半月。今引經文。西半月東正",
    "X43n0737_016:0439b04": "圓者。與論云乖違。疑翻經家筆悞耳。又准經文云。若",
    "X43n0737_016:0439b05": "人信佛。作人面形。塗塔地等供養。後生閻浮提。命終",
    "X43n0737_016:0439b06": "生三十三天(抄文欠此一段也)。後結云。無垢當知。此塗塔地。",
    "X43n0737_016:0439b07": "教化燒香。所有善因果報如是。修四梵行者。慈悲喜",
    "X43n0737_016:0439b08": "捨四無量心也。智論下。明香貴物。殷重心供養。不成",
    "X43n0737_016:0439b09": "犯戒。十輪下。明破心重感恩非輕。如文。",
    "X43n0737_016:0439b10": "二造寺法下。言有至也者。法師即靈裕法師。身有德",
    "X43n0737_016:0439b11": "業光世。故稱感得。或作威解亦得。祇桓圖樣者。玄云。",
    "X43n0737_016:0439b12": "是三藏西域傳。記云有十卷。說祇陀太子。共給孤長",
    "X43n0737_016:0439b13": "者。最初造精舍。舍利弗。為指授之圖樣也。寶云。大師",
    "X43n0737_016:0439b14": "亦自製一卷圖經。并護持迬眾等者。兼明教護三衣。",
    "X43n0737_016:0439b15": "迬正眾僧之法網等。離尼寺者。避譏疑者。離市傍者。",
    "X43n0737_016:0439b16": "恐貪心也。府側避涉近宮史。令比丘承接等。佛殿極",
    "X43n0737_016:0439b17": "令清潔。表弟子有尊重心。長他人信敬意也。趣得事",
    "X43n0737_016:0439b18": "者。即自居之處。表少欲知足故。既尊卑相。既尊卑相",
    "X43n0737_016:0439b19": "殊。久固不壞也。亦有用羯磨法者。玄云。如結大界護",
    "X43n0737_016:0439b20": "衣淨地戒場等。羯磨之法也。限外無儀式。表相令人",
    "X43n0737_016:0439b21": "知者。謂無牓示云。此是大界外於攝衣攝食界於此",
    "X43n0737_016:0439b22": "是戒場外相。此日即溫室等。令他知處。今無如此儀",
    "X43n0737_016:0439b23": "式也。四故祗桓並有所者。謂彼圖中。都有六十一院。",
    "X43n0737_016:0439b24": "大巷南三門。左右二十四院。遶佛中院。乃外有九院。",
    "X43n0737_016:0439c01": "正中佛院內。有九十八院。內有十八所。大小乘三賢",
    "X43n0737_016:0439c02": "十聖各有院宇。凡夫三學天龍士母僧尼戒壇醫藥",
    "X43n0737_016:0439c03": "衣服經行痛患無常浴室廁。並別立院宇也。並有所",
    "X43n0737_016:0439c04": "表者。如無常院。居西北角日光沒處。",
    "X43n0737_016:0439c05": "表剎令迷津者。望剎而歸石者。表堅固之心不動。土",
    "X43n0737_016:0439c06": "者能生萬善功德。宇者表遮寒雨露之弊。中院蓮池。",
    "X43n0737_016:0439c07": "表外道天魔等入中。洗除內心之垢。池內蓮花。表其",
    "X43n0737_016:0439c08": "心淨。覺意花開。重閣樓臺。表三十七品漸登而高出",
    "X43n0737_016:0439c09": "等。餘廣如圖述之。影覆邪術者。准西域記云。有一精",
    "X43n0737_016:0439c10": "舍。高六十尺。中有佛像。面東如坐。如來在昔於此。與",
    "X43n0737_016:0439c11": "諸外道論義。次東有天祠。量等精舍。日且流光。天祠",
    "X43n0737_016:0439c12": "之影。不蔽精舍。日將落照。精舍之陰。遂覆天祠。故影",
    "X43n0737_016:0439c13": "日覆也(諸〔天〕引法顯傳。皆云。外道天祠。名曰影覆者。恐不然也。知之)。禽獸畏威者。",
    "X43n0737_016:0439c14": "時有外道。白王欲奪精舍。時石柱上石師子哮吼。軍",
    "X43n0737_016:0439c15": "士皆散也。又准別傳云。西天有一精舍。漢時質子造。",
    "X43n0737_016:0439c16": "埋金寶在神王脚下。擬後修補。王知令人取。時神王",
    "X43n0737_016:0439c17": "上假鸚鵡鳥。奮翼飛騰。驚人皆走也。儀形隱膜者。天",
    "X43n0737_016:0439c18": "寺中香燈。夜間轉移住佛寺像前。婆羅門謂是沙門",
    "X43n0737_016:0439c19": "盜也。中夜伺之。乃見是所事神。送往佛寺。遶佛行道",
    "X43n0737_016:0439c20": "供養。外道方知佛法殊勝。皆捨邪歸正等。但歷代下。",
    "X43n0737_016:0439c21": "傷今無式也。厝舉旨意者。謂後人不能討尋。先得軌",
    "X43n0737_016:0439c22": "範。但務令高顯。勝負心不存。造寺之故也。",
    "X43n0737_016:0439c23": "言故至乎者。證也。得信已後者。此王先造逆害。不信",
    "X43n0737_016:0439c24": "三寶。忽患甚重。佛放慈光。月受三昧照之。病金遂生",
    "X43n0737_016:0440a01": "敬信也。言因至慢者。因便明也。文候敬干木者。六",
    "X43n0737_016:0440a02": "國時。魏主干木姓改晉人也。少而貧賤。鋤刈為業。草",
    "X43n0737_016:0440a03": "廬而居。不求名官。因遊西河。事子夏。養德不言。心通",
    "X43n0737_016:0440a04": "六藝。文候敬其才德。欲慕官之。忽於一日嚴駕。往造",
    "X43n0737_016:0440a05": "其廬。干木踰墻而避。僕曰。干木布衣之士。陛下萬乘",
    "X43n0737_016:0440a06": "之君。被其不[(厂@((既-旡)-日+口))*頁]。何不罪乎。文候曰。干木不移世利。而",
    "X43n0737_016:0440a07": "標大道。隱居陋巷。聲馳萬里。行依相德。寡人光相世。",
    "X43n0737_016:0440a08": "干木光於德。寡人富於財。干木富於義。蓋聞世不如",
    "X43n0737_016:0440a09": "德。尊財不如義重。吾敢不尊賢重道也。後時召干木",
    "X43n0737_016:0440a10": "曰。子欲官可宰相。要祿可萬鍾。能助寡人治國否。木",
    "X43n0737_016:0440a11": "曰。既授吾官。又責吾禮。屈身事主。不亦為難乎。欲治",
    "X43n0737_016:0440a12": "國者。但正信敦行。其國自治。何要吾耶。文候納言。不",
    "X43n0737_016:0440a13": "更相逼。時人歌曰。吾君好政。干木之敬。吾君好忠。干",
    "X43n0737_016:0440a14": "木之隆。於後秦欲興兵伐魏。司馬康諫曰。段干木賢",
    "X43n0737_016:0440a15": "士。魏五禮之。天下無不文也。且有禮之國。不可加兵。",
    "X43n0737_016:0440a16": "秦伯受諫乃止。時人云。干木處魏秦人罷兵(云云)。劉",
    "X43n0737_016:0440a17": "氏重孔明者。三國時。蜀主劉備也。孔明即諸葛亮之",
    "X43n0737_016:0440a18": "字也。襄陽人也。為蜀主之所重。自三往召之。方出。次",
    "X43n0737_016:0440a19": "亮為丞相。備常云。寡人得孔明如魚得水。後令孔明。",
    "X43n0737_016:0440a20": "領兵伐魏。因得病垂死。語諸軍曰。主弱將強。為彼可",
    "X43n0737_016:0440a21": "難。若知若知吾死。必遭彼伐。可將[彳*戒]盛土。安吾足下。",
    "X43n0737_016:0440a22": "取鏡照吾面。言訖而終。置相營內。依語為之。至半夜",
    "X43n0737_016:0440a23": "抽軍歸蜀。經月餘日。魏王有將。司馬仲達。善卜。卜云",
    "X43n0737_016:0440a24": "未死。何以。踏土照鏡。故知在也。不敢進兵。至後方委",
    "X43n0737_016:0440b01": "卒。時人曰。死諸葛亮。怖生仲達。此舉俗賢。反况於道",
    "X43n0737_016:0440b02": "聖也。大道鎮之次道者。如賓頭見國王不起。迎奉等",
    "X43n0737_016:0440b03": "例(上來多段不同總是僧像致敬篇已竟)。",
    "X43n0737_016:0440b04": "次下第七訃諸篇。分二。初牒名。二依文釋。言訃至三",
    "X43n0737_016:0440b05": "者。前明崇敬尊容。內行雖畢。忽有外緣請召。亦須軌",
    "X43n0737_016:0440b06": "範合儀。故次明也。應命而往名為訃請。陳置法儀。名",
    "X43n0737_016:0440b07": "為設則。篇如下如常(云云)。",
    "X43n0737_016:0440b08": "二依篇釋中。先明總意。言夫昏者。制者昏俗多務。昏",
    "X43n0737_016:0440b09": "迷也暗也。迷理滯事為俗也。上為官[穴/(耜-耒)]。中為田農。次",
    "X43n0737_016:0440b10": "為工巧。下為商賈。終日駈駈。無時暫息。故云多務也。",
    "X43n0737_016:0440b11": "不能靜攝。是慧觀難修。制營福分等者。且令彼布施。",
    "X43n0737_016:0440b12": "求有漏人天福報。皆多設食供者。謂施通四事。餘三",
    "X43n0737_016:0440b13": "稍稀。施食者眾也。每於下。明往訃失儀。自他俱損。令",
    "X43n0737_016:0440b14": "他輕侮即損他。內長痴慢。即自損。彼施望福此受道",
    "X43n0737_016:0440b15": "緣。既損自他兩邊墮負。即返招苦趣也。故撮略下。立",
    "X43n0737_016:0440b16": "篇之意。謂撮取諸經論律。訓導道俗之法。來此為訃",
    "X43n0737_016:0440b17": "請之儀。試論如下十門之別也。分章(云云)。",
    "X43n0737_016:0440b18": "言初至爾者。寺護者。謂監護寺中法事。請處請人等。",
    "X43n0737_016:0440b19": "能令眾喜。亦名悅眾。訪問者。明日設供。早晨預令一",
    "X43n0737_016:0440b20": "人先去。借訪為是實否。及留難者。恐假諸緣。作命梵",
    "X43n0737_016:0440b21": "二種留難。及作衰損之難。或可恐施主家有留難。未",
    "X43n0737_016:0440b22": "逐設食等。為未來比丘者。恐人云。佛在日請情段重",
    "X43n0737_016:0440b23": "故設。未來請者心輕故。失此衣。譏諸比丘。戒德不全",
    "X43n0737_016:0440b24": "故受也。或可恐未來比丘。學佛踏之損福故也。儼頭",
    "X43n0737_016:0440c01": "者點頭也。問何不出言許之。答多論云。嘿有三意。一",
    "X43n0737_016:0440c02": "表貪習已盡。故不發言。二止外道謗言。瞿曇多貪。三",
    "X43n0737_016:0440c03": "為現大人相故嘿也。不了還願者。謂還願不了。應須",
    "X43n0737_016:0440c04": "三遍(云云)。鬼子母食者。亦云九子母也。表王准經說。",
    "X43n0737_016:0440c05": "本有百子。九十一子在天上。九子在人間。其母覓食",
    "X43n0737_016:0440c06": "供之。喉噉小兒血肉等。佛為化彼(云云)。我勅諸弟子。",
    "X43n0737_016:0440c07": "齋時出一分食與汝。兼與受不煞戒。便獲初果。發願",
    "X43n0737_016:0440c08": "護此眾僧。辨俗人保願。今若有人。供此母食。許比丘",
    "X43n0737_016:0440c09": "呪願取食。以先有願護僧。兼情好行惠施故。言五至",
    "X43n0737_016:0440c10": "羅者。慊者犯墮。即本受諸人得提也。借他物念。依期",
    "X43n0737_016:0440c11": "限還他。即是廉素之人。不念還償足。不識羞耻者。今",
    "X43n0737_016:0440c12": "此細碎亦爾也。寶云。鈔是唐初制文。宗未具全。今若",
    "X43n0737_016:0440c13": "從言。却是哀訃字。良不可也。不白先入墮者。惱同諸",
    "X43n0737_016:0440c14": "僧故結也。直報同學者。意在知處也。言善至故者。過",
    "X43n0737_016:0440c15": "餘處食悔過者。是祗提舍尼戒。名蘭若受食。因有此",
    "X43n0737_016:0440c16": "文。合是提舍尼罪。有釋云。違六念故須悔過。是吉羅",
    "X43n0737_016:0440c17": "者。非也。不請自來得吉者。恐惱施主故。若准五百問。",
    "X43n0737_016:0440c18": "作相召集。便同於諸。去即無罪。二文隨用故。言二",
    "X43n0737_016:0440c19": "至去者。如文。",
    "X43n0737_016:0440c20": "言三至請字者。法牒名可知。言若至座者。請賓頭",
    "X43n0737_016:0440c21": "盧法經兩紙。世高譯。字賓頭盧。姓頗羅墮。因為向樹",
    "X43n0737_016:0440c22": "提長者前。現神通取盋。佛制不金涅槃。為三洲四部",
    "X43n0737_016:0440c23": "眾作福田。若欲請時。應焚香面向天竺摩利支山。自",
    "X43n0737_016:0440c24": "稱香貫姓氏等。請云大德賓頭盧頗羅墮。受佛教勅。",
    "X43n0737_016:0441a01": "為末法人。作福田。願受我請。於此處食。然後自陳密",
    "X43n0737_016:0441a02": "意等。至於洗浴時。亦合如是(云云)。未見其可者。未見",
    "X43n0737_016:0441a03": "有可於聖教處也。勝緣者。指佛僧二座。為勝也。言僧",
    "X43n0737_016:0441a04": "至士者。引長含經。意明安佛位在中間。左僧右士。意",
    "X43n0737_016:0441a05": "為證尼不合同處也。",
    "X43n0737_016:0441a06": "四就座命客。言彼至論者。先明就座儀式。上座八尼",
    "X43n0737_016:0441a07": "等者。本是尼單提戒。令僧但例此勞問者。意在他歡",
    "X43n0737_016:0441a08": "喜也。不應故在後往者。恐惱於僧也。制笑離非威儀。",
    "X43n0737_016:0441a09": "義准下避譏責也。言五至也者。命不請之僧為客也。",
    "X43n0737_016:0441a10": "如隨相別眾食戒說(云云)。",
    "X43n0737_016:0441a11": "五言觀至去者。應語長壽者。勸令與食。能濟他命。即",
    "X43n0737_016:0441a12": "是施食自得長命之果也。問經說不然為長壽因。今",
    "X43n0737_016:0441a13": "言何施食為因。答不煞是正因。施食為緣。如生養二",
    "X43n0737_016:0441a14": "母之喻也。",
    "X43n0737_016:0441a15": "六行香呪願。牒如文。言四至順者。類同邪命者。恐涉",
    "X43n0737_016:0441a16": "要施物故。虵施金等者。彼住第七。七金瓶緣起也。彼",
    "X43n0737_016:0441a17": "云。波羅奈國有一人。好修家業。性愛畜金。如是貯積。",
    "X43n0737_016:0441a18": "得七瓶金。埋安家內。後無子孫不知。彼以慳惜之心。",
    "X43n0737_016:0441a19": "後作虵於此守護。經於多歲。後忽思作福。時虵見有",
    "X43n0737_016:0441a20": "一人。從道傍過。乃喚之云。可近我來。人云汝是毒虵。",
    "X43n0737_016:0441a21": "爭敢親近。虵云汝設不近我亦損。其人恐畏乃近虵",
    "X43n0737_016:0441a22": "處。虵語人云。吾有金一瓶。欲用作福。汝能為我辦之",
    "X43n0737_016:0441a23": "否。人云能。乃引人至金所。出金與之。又告云。設食之",
    "X43n0737_016:0441a24": "日可將一阿先提(此云草籠)。來取於我。其將金至寺尅設",
    "X43n0737_016:0441b01": "日定。乃來取虵。蛇入籠中。擔至僧前。其人代與行香。",
    "X43n0737_016:0441b02": "眾僧食了。為虵說法。倍生歡喜。餘有六瓶金在。喚維",
    "X43n0737_016:0441b03": "那。一時往取。並施與僧。虵後命終。承茲福力。生三十",
    "X43n0737_016:0441b04": "三天。佛告阿難。時持虵人者。即我身也。虵者舍利弗",
    "X43n0737_016:0441b05": "也。富那奇者。是大羅漢。此云滿願。有兄名美那奇。為",
    "X43n0737_016:0441b06": "商人。入海採寶。遇毒龍難。遂念弟富那奇。富那奇天",
    "X43n0737_016:0441b07": "耳遙聞。化為金翅鳥往。海龍遂沒身。船得免難。安穩",
    "X43n0737_016:0441b08": "歸家。弟化兄。為佛位一栴檀堂閣。又欲請佛及僧設",
    "X43n0737_016:0441b09": "食。乃共兄各持香爐。登高樓上。遙望祇桓請佛。唯願",
    "X43n0737_016:0441b10": "明日降臨鄙國。發願後訖。香煙如意乘空。至佛上如",
    "X43n0737_016:0441b11": "蓋。又以水遙洗佛足。其水徑如釰股。亦至佛足。阿難",
    "X43n0737_016:0441b12": "問佛因緣。佛言放盈國中。富那奇化兄。請我及僧明",
    "X43n0737_016:0441b13": "日設食。故有斯瑞。因勅眾僧。至於沙彌。各各變現往",
    "X43n0737_016:0441b14": "彼云云。明日往受食了。佛為說法。字中並證初果也。",
    "X43n0737_016:0441b15": "不得立受香者。是三千威儀文。緣起如鈔。制令坐也。",
    "X43n0737_016:0441b16": "寶云。今准十誦云。因起慢故。却令立受。鈔文由依第",
    "X43n0737_016:0441b17": "二緣也。思之。多有唄匿比丘者。律云。天帝執爐引佛。",
    "X43n0737_016:0441b18": "而歌讚佛三身功德。故經云。梵音深妙。令人樂聞。又",
    "X43n0737_016:0441b19": "准法苑云。此方梵音。起於魏陳思王曹子建(名植)。是武",
    "X43n0737_016:0441b20": "帝第四子。聰明第一。每讀佛經。以為至道之宗極。轉",
    "X43n0737_016:0441b21": "乃制讀四聲。因游魚山。感空中梵嚮。思王記得音韻。",
    "X43n0737_016:0441b22": "乃教諸比丘。安師置於[〦/(刀*ㄚ*(留-刀-田))/虫]上也。梵者西土之音。此云",
    "X43n0737_016:0441b23": "淨也。既息諸緣。令心淨故。言四至裁者。總辨如非也。",
    "X43n0737_016:0441b24": "應歎布施者。有相之心布施。得人天果。無住相布施。",
    "X43n0737_016:0441c01": "獲佛等也。為歎檀越法者。為說福分。敬護三寶受歸",
    "X43n0737_016:0441c02": "戒等。餘如文(云云)。比世下辨非也。凡者凡誦。竪者竪",
    "X43n0737_016:0441c03": "子小奴之秤也。褒讚揚顯也。昇者夏時鑄九隔。表九",
    "X43n0737_016:0441c04": "州分野。正朝天子殿前。以物於中煑之。若一隔先熟",
    "X43n0737_016:0441c05": "已。表此一州豐熟。若齊熟表天下太平。若一隔先沸。",
    "X43n0737_016:0441c06": "表草寇。將此食賜三公九卿大夫已上方得。故名鼎",
    "X43n0737_016:0441c07": "食。今歎貧有過於此也。言今至中者。正辨隨機也。中",
    "X43n0737_016:0441c08": "含中偈。呪願現前行施人也。五分下。明佛初成道。受",
    "X43n0737_016:0441c09": "五百賈人麨蜜。故有此呪願文也。可無四辨者。一法",
    "X43n0737_016:0441c10": "無礙辨。二義無礙辨。三詞無礙辨。四樂說無礙辨也。",
    "X43n0737_016:0441c11": "叟老也。意云佛雖具四辨。但讚實事。止出前言。況今",
    "X43n0737_016:0441c12": "老叟不合分外也。言雜至說者。辨須知時也。彼第六",
    "X43n0737_016:0441c13": "云。舍衛城中。有一長者。入海獲寶。歸來彼國。時王分",
    "X43n0737_016:0441c14": "賜聚落。封為長者。妻產一子。復是其男。諸度大集。請",
    "X43n0737_016:0441c15": "僧設食。舍利為上座。在長者前。敷小床座坐已。為呪",
    "X43n0737_016:0441c16": "願云。如鈔也。十力者。一處非處力。二業異熟。三靜慮",
    "X43n0737_016:0441c17": "解脫等持等至。四種種根。五種種勝解。六種種界。七",
    "X43n0737_016:0441c18": "遍趣行。八宿住生死。九天眼智。十漏盡(解釋廣如經中)。時舍",
    "X43n0737_016:0441c19": "利弗。得二端[疊*毛]也。摩訶羅。此云無知。見得端[疊*毛]。心甚",
    "X43n0737_016:0441c20": "不悅。歸寺內。就舍利乞文。彼不與。恐不解時宜。又苦",
    "X43n0737_016:0441c21": "求。不獲已授之。彼常誦習得了。後至一家。得為上座。",
    "X43n0737_016:0441c22": "其人死亡失財。又遭官事。摩訶羅。仍本念之。長者聞",
    "X43n0737_016:0441c23": "之嗔忿駈打。推出內外(一也)。錯入王田。踏損胡麻。又遭",
    "X43n0737_016:0441c24": "守園人加打(二也)。又復前行值於麥蘇。左遶而過。又遭",
    "X43n0737_016:0442a01": "區擊。呵云何不左遶。呪云多入(三也)。又復前行逢埋葬。",
    "X43n0737_016:0442a02": "右遶呪願云多入(云云)。復被打之。沙門不生悲心。見",
    "X43n0737_016:0442a03": "我埋葬。不解呪願云。從今更莫如此。更云多入。是何",
    "X43n0737_016:0442a04": "言歟(四也)。又復前行遇人迎婦。遂近於前。呪願云。從今",
    "X43n0737_016:0442a05": "更莫如是。又遭打之。汝見我吉事。應須走過。何得徐",
    "X43n0737_016:0442a06": "行。出無利之言(五也)。又乃狂走。值人樹雁。觸他網羅。驚",
    "X43n0737_016:0442a07": "雁飛走。又被獵者提來打之。沙門何得麤橫行步。但",
    "X43n0737_016:0442a08": "合徐徐制訇而近也(六也)。即被此呵。乃匍訇而過。遇浣",
    "X43n0737_016:0442a09": "衣者。謂來姿衣。又遭搥打(七也)。經茲七度方達祇桓。具",
    "X43n0737_016:0442a10": "述前緣。比丘舉過白佛。佛因呵制(云云)。",
    "X43n0737_016:0442a11": "七受食法牒如文。言四羅者。辨意長者經一卷。彼明",
    "X43n0737_016:0442a12": "受食前呪願。因果經亦爾。如今施食呪願是也。防眾",
    "X43n0737_016:0442a13": "戒者。免惡觸失受等過也。四竪脚者。足根著地足頭",
    "X43n0737_016:0442a14": "反竪也。五交足者。兩脚交加不直踏地。七翹者。舉足",
    "X43n0737_016:0442a15": "向前直踏空地也。累脚者。將一足押向一足上也。累",
    "X43n0737_016:0442a16": "髀者。者一髀搭一髀上也。平足著地。方名踞坐。如經",
    "X43n0737_016:0442a17": "云。踞師子床。寶机承足也。言二至也者。出生法也。經",
    "X43n0737_016:0442a18": "論無文者。謂無出生先後之文。非謂無出生文也。今",
    "X43n0737_016:0442a19": "約理。凡是得物。皆先起施心。後然方自食。又准前頭",
    "X43n0737_016:0442a20": "陀篇中。列寶雲經。四分之一食者。一分與同梵行人。",
    "X43n0737_016:0442a21": "一分與貧下乞人。第三分與諸鬼神。第四分自充身",
    "X43n0737_016:0442a22": "食。據茲文勢。必合在前為妙也。傳云者。晉朝釋法",
    "X43n0737_016:0442a23": "猛。游於西國。撰歷國傳。送三處食。餘比丘不出者。謂",
    "X43n0737_016:0442a24": "賓頭盧廟。伽藍神廟(護法神也)。三曠野鬼廟也。若依搜玄。",
    "X43n0737_016:0442b01": "將曠野鬼與鬼子母。合為一也。今准表云。鬼子母緣",
    "X43n0737_016:0442b02": "起。如鬼子母經說。前已略辨了。若曠野鬼神。如涅槃",
    "X43n0737_016:0442b03": "經說。亦為愛喫人家男女。佛為化彼眾鬼。待彼鬼王",
    "X43n0737_016:0442b04": "暫不在。佛便偷身向伊鬼王坐位上坐。化作大身。更",
    "X43n0737_016:0442b05": "過於彼。彼從外歸見。乃生怖懼奔走悶絕。佛慈悲故。",
    "X43n0737_016:0442b06": "却喚伊轉而復佛形。乃為說法。彼遂歸命。發願更不",
    "X43n0737_016:0442b07": "食人男女。佛因勅比丘出生飯與之。父曾披西域記",
    "X43n0737_016:0442b08": "三藏說。此伏鬼處。至今獨存。在中印土境。婆羅痆(女照",
    "X43n0737_016:0442b09": "反)斯國。建大石柱。高餘二丈。作師子像。刻記伏鬼之",
    "X43n0737_016:0442b10": "事。證知不謬。雖二經緣起各別。然並制出生。今時藍",
    "X43n0737_016:0442b11": "界中。或有鬼子母廟。送食了。比丘不要更出生。若無",
    "X43n0737_016:0442b12": "鬼子母廟。有曠野鬼廟亦爾。若二廟總置。即更加一",
    "X43n0737_016:0442b13": "分。便成四也。理合如然。入處餓鬼中者。古云。入處足",
    "X43n0737_016:0442b14": "中陰報處。是餓鬼。今依離含經云。佛在王舍城。有一",
    "X43n0737_016:0442b15": "梵志。白佛言。我有親族。甚至愛重。忽爾命終。今欲為",
    "X43n0737_016:0442b16": "彼設食。未審彼得食否。佛言。若生地獄餘趣。即不得",
    "X43n0737_016:0442b17": "食。以彼自有活命食。然餓鬼趣中。有一處。名曰入處",
    "X43n0737_016:0442b18": "餓鬼。若汝親族。生入處餓鬼中者即得。梵志又云。若",
    "X43n0737_016:0442b19": "不生此中。我所施食。誰應食之。佛言汝諸知識。生此",
    "X43n0737_016:0442b20": "中者。亦得此食。梵志又云。若我總無知識。生此中者。",
    "X43n0737_016:0442b21": "又復如何。佛言雖無生者。施者自獲其福。又問如何",
    "X43n0737_016:0442b22": "是自得其福。佛言若汝自死之後。忽生象馬中。以曾",
    "X43n0737_016:0442b23": "施故。亦得受此福報。若生人天道中。由前行施。坐受",
    "X43n0737_016:0442b24": "其報。是名施者行施果報不失。梵志聞已。歡喜奉行。",
    "X43n0737_016:0442c01": "餘如文。言僧至之者。明行食等供法也。澡盋者。一說",
    "X43n0737_016:0442c02": "云。蕩盋云也。如此方河北律學之流。臨受食時。更以",
    "X43n0737_016:0442c03": "水蕩器故。有說即預執盋為蕩也。恐滯他行食故。半",
    "X43n0737_016:0442c04": "菓經云。育王經說。王被臣佐及子奪位。閇在室內。時",
    "X43n0737_016:0442c05": "有大臣。先與王情通。姿得半奄羅菓與王。王念言。我",
    "X43n0737_016:0442c06": "唯於此自在食之。然食亦不免死。可迴供僧。乃持送",
    "X43n0737_016:0442c07": "與耶舍尊者。尊者得與研汁水。八萬羅漢共飲。為王",
    "X43n0737_016:0442c08": "念誦也。不得令一粒落地者。恐招白衣嫌疑故。言四",
    "X43n0737_016:0442c09": "至處者。雜明也。於口飲處寫棄之者。待與人同器飲",
    "X43n0737_016:0442c10": "以說也。[口*尃][口*集]食者。如猪等有聲。餘如文可知。",
    "X43n0737_016:0442c11": "八食竟法。如文。",
    "X43n0737_016:0442c12": "九達嚫。亦云大嚫。並是呪願布施之云也。言五至開",
    "X43n0737_016:0442c13": "者。立意也。在家行財施者。准智論。施食得色力。施衣",
    "X43n0737_016:0442c14": "得端正威儀。施房舍得七寶宮殿。施井得無渴。施橋",
    "X43n0737_016:0442c15": "得車馬。出家行法施者。為說修多羅等三藏一切善",
    "X43n0737_016:0442c16": "言。利益前人。皆名法施。言五至說者。簡人也。諸根具",
    "X43n0737_016:0442c17": "足者。佛說云。美食盛穢器等(云云)。半唄者。如勝鬘經。",
    "X43n0737_016:0442c18": "有兩偈讚三身。初一偈讚化身。次一偈讚報身。下半",
    "X43n0737_016:0442c19": "偈歎法身。若但誦一身不全。即名半唄也。或三中讚",
    "X43n0737_016:0442c20": "一或二。全不具。亦名半唄。如來妙色身者(謂佛有三十二相八",
    "X43n0737_016:0442c21": "十種好莊嚴圓滿故云妙)。世間無與等者(天上天下〔如〕佛即是無與等也)。無比不",
    "X43n0737_016:0442c22": "思議者(非喻能比不可議非心計度不可思)。是故今敬禮(結成禮敬意也)。次半",
    "X43n0737_016:0442c23": "偈歎報身。如來色無盡(是虗空遍法界而無極處故云)。智慧亦復然",
    "X43n0737_016:0442c24": "者(四智無盡功德亦無有盡故)。一切法常住(法身不生不滅無去無來。湛然常住遍於",
    "X43n0737_016:0443a01": "法界)。是故我歸依(結成敬意也)。玄云。此是食前唄也。若食後。",
    "X43n0737_016:0443a02": "即處世界唄是也。侈(尺氏反奢也。如前云丘人賤讚昇食等)。",
    "X43n0737_016:0443a03": "第十段中。八人約成大眾。如前律文。恐日時過。但使",
    "X43n0737_016:0443a04": "八人。依次位坐。餘人隨坐。今出請家。還令上座八人",
    "X43n0737_016:0443a05": "相待。以表不失尊卑次第故。餘如常說。上來多段總",
    "X43n0737_016:0443a06": "是訃請篇文竟。",
    "X43n0737_016:0443a07": "　　　○第八道俗篇",
    "X43n0737_016:0443a08": "分二。初牒名。次依解。言尊至四者。前明計請受供。俗",
    "X43n0737_016:0443a09": "人財施已周。出家利物為懷。須行法施。故次辨也。釋",
    "X43n0737_016:0443a10": "名。左傳云。引物使通曰導。表云。准字樣道下安示。不",
    "X43n0737_016:0443a11": "合安寸。知之。俗者習也。土地不生名習。習已成風。而",
    "X43n0737_016:0443a12": "成俗也。又滯事迷理曰終。即常俗時俗等。化者教也。",
    "X43n0737_016:0443a13": "依教誘化。方謂方法。篇已下可知。或有作道字解。通",
    "X43n0737_016:0443a14": "物四道。屬能化人。出家五眾。俗是所化境。在家二眾。",
    "X43n0737_016:0443a15": "今能所通舉。故云道俗等(不取此說)。釋中。初總意。言道至",
    "X43n0737_016:0443a16": "乎者。道終相資。有逾影嚮者。先明相假。為化誘之因",
    "X43n0737_016:0443a17": "也。資益也。藉也。道假藉俗人財物以資身。俗假道法",
    "X43n0737_016:0443a18": "以資神。逾過也越也。影嚮者。子云。有人惡跡畏影。走",
    "X43n0737_016:0443a19": "而避之。畏影者。走逾駃而影逾疾。避跡者。轉急而跡。",
    "X43n0737_016:0443a20": "轉多不知。處陰而休影。居靜以息跡。有時闕之義。今",
    "X43n0737_016:0443a21": "云。有逾影嚮者。影假形而生。嚮假聲而有。此則影嚮。",
    "X43n0737_016:0443a22": "自假形聲。形聲不假影嚮。今道俗相假即不如。然俗",
    "X43n0737_016:0443a23": "假道法資神。道假俗財濟身。二彼相藉。無時暫離。故",
    "X43n0737_016:0443a24": "曰有逾也。外難曰。道俗形乖。法四有異。何得似影嚮",
    "X43n0737_016:0443b01": "之親。鈔通云。雖形法等(云云)。僧即剃染。俗乃返之。是",
    "X43n0737_016:0443b02": "形別。俗修福分。五八等戒。道修智分。志求菩提。雖發",
    "X43n0737_016:0443b03": "是處似殊。而趣極是一。莫非皆為求菩提涅槃。故曰",
    "X43n0737_016:0443b04": "假同也。攸者。說文云。所至也。無相修福分。名檀波羅",
    "X43n0737_016:0443b05": "蜜。至彼岸義。菩提亦是彼岸。故知所至處是同也。又",
    "X43n0737_016:0443b06": "俗之所修名云俗諦。道之所修名第一義諦。不巳俗",
    "X43n0737_016:0443b07": "俗而即真。不異真而即俗。故肇論云。形服雖殊。妙期",
    "X43n0737_016:0443b08": "不二。故所至處同也。是故下明外護相資所以。如文。",
    "X43n0737_016:0443b09": "故得下不結成有益之相。若求衣食。便無心附法。修",
    "X43n0737_016:0443b10": "行得果。似正法滅也。今若有外護。凡有所要。一切供",
    "X43n0737_016:0443b11": "養給。修行獲果。還如正法。故曰隱而重流。僧既以法",
    "X43n0737_016:0443b12": "濟他。歸信非一。能引令出家獲益。即僧徒滅而更立。",
    "X43n0737_016:0443b13": "故涅槃云。一有知法沙門。二有外護檀越。佛法千載",
    "X43n0737_016:0443b14": "不墜故。言而至悟者。洗蕩未劣生。劣少心識非一。故",
    "X43n0737_016:0443b15": "曰寔多。知輕知重。辨識時宜有數也。[口*(隹/之)]心者。淺近胸",
    "X43n0737_016:0443b16": "臆之見也。將人望教故。積為彼凡夫施化。不依聖教",
    "X43n0737_016:0443b17": "詮述。或為白衣作使。或見非弟子不解教照等。言成",
    "X43n0737_016:0443b18": "訛濫者。即前之人。或讚八不淨物。或為衣食為人說",
    "X43n0737_016:0443b19": "法。或以勝負心說。互求長短之類。證文可知箴誨者。",
    "X43n0737_016:0443b20": "箴誡也。誨示也。未聞令聞光益於教(玄記中。作懺悔字數釋段惡之。",
    "X43n0737_016:0443b21": "稱恐不然也)。",
    "X43n0737_016:0443b22": "二開章(分科云云)問諸篇皆云就中。此篇何故但標。初明",
    "X43n0737_016:0443b23": "兩字。表云。還是向肉。內懸科出。與安居篇開章門。處",
    "X43n0737_016:0443b24": "相理亦無別理。釋中六段。今且第一。",
    "X43n0737_016:0443c01": "言大至在者。佛說大集經時。八部王臣。皆欲護法。令",
    "X43n0737_016:0443c02": "法不滅。佛讚善哉檀越等。亭歷子者。表云。有二名。一",
    "X43n0737_016:0443c03": "曰[竺-二+(只@卄)]。二曰亭歷。三日狗[薩-產+舀]子葉。如芥菜葉。如油麻更",
    "X43n0737_016:0443c04": "細。今舉此者。表極小之物。以況大段也(云云)。滓者。佛",
    "X43n0737_016:0443c05": "法中滓穢人也。典者。非真實正直也。幻者。非實沙門。",
    "X43n0737_016:0443c06": "賊者盜受利故。醉者。迷失本沙門性。栴陀羅。斷佛法",
    "X43n0737_016:0443c07": "慧命故。准經一一皆言畜八不淨物等。名沙門中滓。",
    "X43n0737_016:0443c08": "沙門中曲等。今欲人生慢心者。以俗昌欲心生輕慢",
    "X43n0737_016:0443c09": "也。",
    "X43n0737_016:0443c10": "言三至止者。如文。四言毗尼至中者。五分謂五陰也。",
    "X43n0737_016:0443c11": "彼論通引三科。十二因緣。云念處觀。及寂滅法等。今",
    "X43n0737_016:0443c12": "文略也。文義云句者。唯識論云。名詮自性。句詮差別。",
    "X43n0737_016:0443c13": "文即是字。為二所依也。男女之音者。如云優婆塞。鄔",
    "X43n0737_016:0443c14": "婆索迦。迦多衍那子。並並男音。優婆夷。鄔波私迦。迦",
    "X43n0737_016:0443c15": "多衍尼子。並是女音也。又應除貪心者。不求名利也。",
    "X43n0737_016:0443c16": "不自輕心者。謂佛法尚不可聞。何況能自解說。生慶",
    "X43n0737_016:0443c17": "幸意也。說猒患法者。猒生老病死。及身不淨等。遠離",
    "X43n0737_016:0443c18": "法者。求於解脫得涅槃。樂出生死等。餘如文(云云)。",
    "X43n0737_016:0443c19": "言涅槃至所者。彰非顯德也。因便說三種僧相貌。一",
    "X43n0737_016:0443c20": "雜惡僧。二愚痴僧。三清淨僧等。如鈔自辨(云云)。非律",
    "X43n0737_016:0443c21": "不證者。若見有人。讚說受畜八不淨財為是。此非戒",
    "X43n0737_016:0443c22": "律所證也。若有學戒者。此即是律應證也。善解一字。",
    "X43n0737_016:0443c23": "即律字以訓法也。持犯開遮輕重。悉能知故。至非法",
    "X43n0737_016:0443c24": "至處者。如淨名居士。入諸婬舍酒肆等。是非法處。須",
    "X43n0737_016:0444a01": "為教化因緣。於自身無損惱方得。若小乘人未全斷",
    "X43n0737_016:0444a02": "惡。不許為之。有問命終等者。長含經。阿難唯靜思帷。",
    "X43n0737_016:0444a03": "此那陀村。有十二居士命終。為生何處。佛言。此十二",
    "X43n0737_016:0444a04": "人。已斷五下分結。命終生天。於彼涅槃不更還出也。",
    "X43n0737_016:0444a05": "所言五下分結者。一身見。二戒取。三疑。四貪欲。五瞋",
    "X43n0737_016:0444a06": "迷也。又問五十人命終生何處。佛言。薄婬怒癡。得第",
    "X43n0737_016:0444a07": "二果。若准鈔意。有問命終者生處。但驗現在修因。便",
    "X43n0737_016:0444a08": "知死後生處善惡。以凡眼又不見。縱答亦不信受。所",
    "X43n0737_016:0444a09": "以徒勞設問也。若欲離生死。但思十二因緣。輪迴不",
    "X43n0737_016:0444a10": "絕。應當覺悟。違佛語等者。祇云。比丘與白衣。口中行",
    "X43n0737_016:0444a11": "非。比丘得夷。白衣如之何。此文意道。白衣不受佛戒。",
    "X43n0737_016:0444a12": "違佛不制。故經云受戒者罪輕。若試問。即不合答也。",
    "X43n0737_016:0444a13": "言三至義者。明入房向經略文顯義反。向出戶者。面",
    "X43n0737_016:0444a14": "看師表不背故。餘如文。毗尼母下。與四分說戒法。文",
    "X43n0737_016:0444a15": "大同。",
    "X43n0737_016:0444a16": "十二部經者。十二者舉數也。部類也。有十二類差別",
    "X43n0737_016:0444a17": "故。新故。新云十二分教。即分段義也。一修多羅。此云",
    "X43n0737_016:0444a18": "契經。謂一切長行文是。二祇夜。此云應誦分。亦云重",
    "X43n0737_016:0444a19": "誦。雖前長行說事。恐後人未聞。更牒前文為偈故。三",
    "X43n0737_016:0444a20": "和伽耶。此云記莂分。亦授記。為諸弟子。記當來受果",
    "X43n0737_016:0444a21": "之事。四伽佗。此云諷誦分。即孤然而起。如容顏甚奇",
    "X43n0737_016:0444a22": "妙。諸行無常等是。五優陀那。此云自說分。如彌陀經",
    "X43n0737_016:0444a23": "等。問以何不待請而自說耶。答顯揚論云。有二義故。",
    "X43n0737_016:0444a24": "一為眾人不知。不解請。二或可雖知。不敢輙請。若不",
    "X43n0737_016:0444b01": "自說。無由得聞。佛為接機。所以自說也。六尼陀那。此",
    "X43n0737_016:0444b02": "云緣起分。亦云因緣。顯揚論云。因緣有三。一因請為",
    "X43n0737_016:0444b03": "緣。二因犯為緣。如制戒因。六群等三因事為緣。如舍",
    "X43n0737_016:0444b04": "衛國大夫。捕鳥還放。佛便說偈。莫輕小罪等是。七阿",
    "X43n0737_016:0444b05": "婆那。此云譬喻分。經中凡說喻處。如涅槃有八百大",
    "X43n0737_016:0444b06": "喻。法華有七喻等是。八伊越多伽。此云本事。佛為諸",
    "X43n0737_016:0444b07": "弟子。說宿世事也。九闍陀伽。此云本生。謂佛自說宿",
    "X43n0737_016:0444b08": "世因緣是。十毗佛略(呂加反)。此云方廣。謂明菩薩行廣",
    "X43n0737_016:0444b09": "大行。及記大乘義理等是。十一浮陀摩。此云希有。如",
    "X43n0737_016:0444b10": "寶樹低枝。祥河息浪。獼猴獻蜜。瑞像趍迎等是。十二",
    "X43n0737_016:0444b11": "優婆提舍。此云論義分。即問答往還。研窮理趣等是。",
    "X43n0737_016:0444b12": "謂三藏雖廣至多。不離十二分。收之並盡。然於中其",
    "X43n0737_016:0444b13": "缺為少。即不定也。莫非時者。或悟時。至未或貪欲時。",
    "X43n0737_016:0444b14": "無心聽法時。不得為說大乘。寶法師因說悟時未至。",
    "X43n0737_016:0444b15": "便引佛在時。有一白衣。輕心請佛說法。佛為說四念",
    "X43n0737_016:0444b16": "處。便云不用說我當聞之等(云云)。非處者。非說法處",
    "X43n0737_016:0444b17": "也。輕心者。自生慢也。輕佗自歎者。自褒揚我能。輕侮",
    "X43n0737_016:0444b18": "佗不解等。莫隨處說者。令人不敬重故。滅佛法說者。",
    "X43n0737_016:0444b19": "互示長短也。熾然世法者。示世名利心也。一眼施者。",
    "X43n0737_016:0444b20": "慈眼視於父母師長等。當得天眼。成佛時。便是佛眼。",
    "X43n0737_016:0444b21": "二色者。和顏悅色。不嚬[戚/正]。當得端正身。成佛得金色",
    "X43n0737_016:0444b22": "身也。三言詞者。善言軟語。當來得言詞辨了。成佛得",
    "X43n0737_016:0444b23": "四無礙辨也。四身者。起迎禮拜等。當來及成佛。得長",
    "X43n0737_016:0444b24": "大果報也。五心者。謂善好心施。當來得不狂亂心。成",
    "X43n0737_016:0444c01": "佛得一切智心果也。六床座施者。當來得七寶床。成",
    "X43n0737_016:0444c02": "佛得師子法座。七房舍施者。當來得自然宮殿。成佛",
    "X43n0737_016:0444c03": "得禪室舍宅果報。此之七種。又不損財而獲大果故",
    "X43n0737_016:0444c04": "也。",
    "X43n0737_016:0444c05": "言大集至云云者。明法多門。化人雜相。四真諦謂苦",
    "X43n0737_016:0444c06": "集滅道。小乘中有各四行相(云云)。大乘入見道。唯觀",
    "X43n0737_016:0444c07": "滅諦。此一既非一念所證法。故佛為說八萬法門(云",
    "X43n0737_016:0444c08": "云)。如市易法者。欲求反報也。更無餘念者。謂於六塵",
    "X43n0737_016:0444c09": "之境。不生著心。如履險時。心生怖故。爾時如來。以手",
    "X43n0737_016:0444c10": "揮空。告諸比丘。入聚落時無礙。亦應如是。餘如文。",
    "X43n0737_016:0444c11": "言十至羅者。明慈心說法。受施開聽也。莫論議者。莫",
    "X43n0737_016:0444c12": "將世俗言詞相雜。不得將世俗等。教化者。四分六群",
    "X43n0737_016:0444c13": "尼教白衣。莫向日月及神祀。厝大小便等。今是某宿",
    "X43n0737_016:0444c14": "星好種作示財等。為俗可因制也。受淀汁者。智論第",
    "X43n0737_016:0444c15": "八云。佛夏竟與諸比丘遊行。到婆羅門城。王知佛欲",
    "X43n0737_016:0444c16": "來。念言。彼若來時。誰當樂我。乃立制云。若與佛食聽",
    "X43n0737_016:0444c17": "佛語者。輸金錢五百。後佛入城。與阿難持[友/皿]。國人各",
    "X43n0737_016:0444c18": "各閇戶。更不敢出。時有一老母。持瓦器盛臰淀汁。出",
    "X43n0737_016:0444c19": "門欲棄。忽見佛空[友/皿]。而念行言。此人相好合食天厨。",
    "X43n0737_016:0444c20": "今何降身行乞。女是大慈悲人。佛若慈悲。我持此弊",
    "X43n0737_016:0444c21": "食奉之。女合受矣。佛便申[友/皿]受之。受已出光現笑。阿",
    "X43n0737_016:0444c22": "難問佛因緣。佛言此老姥。十五劫中。天上人間受大",
    "X43n0737_016:0444c23": "富樂。後得男身。出家成緣覺果。時有一婆羅門。聞已",
    "X43n0737_016:0444c24": "問云。汝是淨飯王太子。何故為食作此妄語。時佛出",
    "X43n0737_016:0445a01": "舌覆面。上至髮際。語云汝是此舌而妄語耶。時婆羅",
    "X43n0737_016:0445a02": "門作是思惟。若人舌覆鼻。尚不妄語。何況覆面。兼髮",
    "X43n0737_016:0445a03": "際。便發信心。彼復白言。我不解其施報多少。請佛與",
    "X43n0737_016:0445a04": "說。佛言。汝頗曾見希有事否。婆羅門言。我曾見尼[牛*句]",
    "X43n0737_016:0445a05": "律陀樹。枝葉覆五百乘車。佛即問彼。樹之種子大小。",
    "X43n0737_016:0445a06": "彼云如芥子三分之一。佛告彼言。誰當信汝。婆羅門",
    "X43n0737_016:0445a07": "云。此是實事。因驗可見。固非虗妄佛即語言。我見淨",
    "X43n0737_016:0445a08": "心。施佛得大果報。亦如此樹因少果多。時婆羅門。心",
    "X43n0737_016:0445a09": "開意解。向佛懺悔。佛為說法。得須陀洹果。遂發大聲。",
    "X43n0737_016:0445a10": "遍告一切。甘露門開。如何不出。諸人聞已。皆情願送",
    "X43n0737_016:0445a11": "五百金錢上王。迎佛供養。即破制限。王與臣民。亦歸",
    "X43n0737_016:0445a12": "依佛。佛為說法。皆得淨信也。億耳羮殘等者。智論云。",
    "X43n0737_016:0445a13": "沙門億耳。以好羮上佛。佛喫已。轉度與頻婆娑羅王。",
    "X43n0737_016:0445a14": "此表佛亦自行施。一彰施福大故。二顯道俗不二也。",
    "X43n0737_016:0445a15": "言地至壽者。明慈心慰問。能離譏嫌也。見功德者。歎",
    "X43n0737_016:0445a16": "施戒者。見造功德之人。須為歎布施持戒之福。令其",
    "X43n0737_016:0445a17": "心悅不生退屈故。方便喻遣者。&#;喻莫生怨心。若善",
    "X43n0737_016:0445a18": "好信心。知沙門慈悲故。看不敬信。恐謂合得駈使也",
    "X43n0737_016:0445a19": "言僧至事者。二家生者。毗婆及釋迦。是剎利家生。餘",
    "X43n0737_016:0445a20": "五及慈氏。皆婆羅門家也。法力二輪者。謂僧有法輪。",
    "X43n0737_016:0445a21": "能摧煩惱。王有力輪。今出家人。賴彼力輪外護。不被",
    "X43n0737_016:0445a22": "惡人侵擾。乃得修行安樂。得食輪已轉法輪者。謂佛",
    "X43n0737_016:0445a23": "初成道後。在樹下坐。未有食力。身心疲劣。得賈人麨",
    "X43n0737_016:0445a24": "蜜已。方趣鹿苑。轉四諦法。故知食能摧飢虗之患。亦",
    "X43n0737_016:0445b01": "得為輪也。應譽實事者。謂見外道應隨時歎譽。汝能",
    "X43n0737_016:0445b02": "捨父母眷屬恩愛出家等(云云)。",
    "X43n0737_016:0445b03": "二受戒法中(分科云云)。言二至三者。若通明三歸有五。於",
    "X43n0737_016:0445b04": "中具戒三歸。佛在日便癈。十戒三歸。如下卷沙彌篇",
    "X43n0737_016:0445b05": "自辨。今此任說香邪。及五八戒三歸。言初至簡者。如",
    "X43n0737_016:0445b06": "文。言初至鈔者。謂未歸佛法僧時。繫屬四魔境界。今",
    "X43n0737_016:0445b07": "既歸投三寶。永離魔怨故也。名一義異者。涅槃云。善",
    "X43n0737_016:0445b08": "男子。有法名一義異者。佛常法常。比丘僧常。此名一",
    "X43n0737_016:0445b09": "也。又云。佛即是法。法即眾。又佛法僧。並稱為寶。故云",
    "X43n0737_016:0445b10": "名一也。義異者。佛是覺義。法是軌持不覺義。僧即和",
    "X43n0737_016:0445b11": "合義。名為義異也。說三為一者。一體三寶也。說為三",
    "X43n0737_016:0445b12": "者。別相三寶也。如上名義同異。或三或一為三。此之",
    "X43n0737_016:0445b13": "境界。唯佛能知。非二義大聖而測度也。金翅鳥者。經",
    "X43n0737_016:0445b14": "中本喻死王如鳥。今此明三歸力也。餘如義鈔者。如",
    "X43n0737_016:0445b15": "羯磨疏。云門分別。一辨體。二歸依意。三境寬狹。四真",
    "X43n0737_016:0445b16": "偽。五作法不同。云約趣分別。且第一明業體者。謂能",
    "X43n0737_016:0445b17": "歸依語表為體。即聲唯色蘊棟。若兼眷屬。具五蘊性。",
    "X43n0737_016:0445b18": "所歸境者。俱舍云。歸依成佛僧。無學二種法。及涅槃",
    "X43n0737_016:0445b19": "擇滅。是說具三歸。且歸依佛者。有部師云。唯取佛身",
    "X43n0737_016:0445b20": "中無學法。以此法能成佛故。不歸依身。次身共我無",
    "X43n0737_016:0445b21": "別故。若准世親論師。亦歸依身。以是勝法所依處故。",
    "X43n0737_016:0445b22": "如惡心出生身佛血歸罪。以色身是法身氣故。反顯",
    "X43n0737_016:0445b23": "歸依亦得福也。二歸依法者。唯擇滅涅槃法也。三歸",
    "X43n0737_016:0445b24": "依僧者。謂歸依僧身中。學無學二種勝法。亦以此二",
    "X43n0737_016:0445c01": "法。能成僧故(第一門竟)。",
    "X43n0737_016:0445c02": "二歸依意者。以救護歸投為義也。如人犯於王。投向",
    "X43n0737_016:0445c03": "他國。欲求救護。彼國王言。汝欲無畏。莫出我境。莫違",
    "X43n0737_016:0445c04": "我教(我境者四念處。他境者五欲樂。我教者。以心為師。佗教謂心師也)。如昔一鴿為",
    "X43n0737_016:0445c05": "鷹所逐。初心入佛影。泰然安樂故。後向舍利弗影中。",
    "X43n0737_016:0445c06": "戰恐如初。以習未盡故也。問若審能護者。提婆出家。",
    "X43n0737_016:0445c07": "何以墮地獄。答以歸三寶。心不真故。常樂名利自號",
    "X43n0737_016:0445c08": "為佛。與佛競化故。又調達雖在阿鼻。以本歸心受苦",
    "X43n0737_016:0445c09": "亦輕。如闍王雖造逆。以歸深信。轉阿鼻罪。為黑繩。雖",
    "X43n0737_016:0445c10": "處黑繩。如在人間。七日受盡。亦是歸依之力也(第二門竟)。",
    "X43n0737_016:0445c11": "三境寬狹者。論云。通歸三世佛。不唯於釋迦。以同法",
    "X43n0737_016:0445c12": "身故。僧法亦爾(第三門竟)。四約境真偽者。唯真非偽也。五",
    "X43n0737_016:0445c13": "作法不同。有總有別。言總者。一時三說。後方三結。別",
    "X43n0737_016:0445c14": "者。一說後旋結也。六對趣者。五趣皆得受三歸。輕繫",
    "X43n0737_016:0445c15": "地獄亦得二。言二至用者。至無處者。由歸三寶。漸漸",
    "X43n0737_016:0445c16": "修行。得至無住處涅槃也。作法中有三。初正明三歸。",
    "X43n0737_016:0445c17": "次結法。三示得戒之心。謂三歸竟時。便發得處中善。",
    "X43n0737_016:0445c18": "不取結歸(東塔行事。皆取三結竟時得善。乃至五戒亦爾。蓋是知分齊也)。",
    "X43n0737_016:0445c19": "四科簡中善護者。准七佛神呪經說。三歸各有三神",
    "X43n0737_016:0445c20": "所護也。餘趣無受戒法者。問何故經中。說龍女受一",
    "X43n0737_016:0445c21": "日戒。答准多論。無知之人尚不許。況是畜生。此約變",
    "X43n0737_016:0445c22": "為人形。解人言議。故容許可。五戒法中。初牒名舉數",
    "X43n0737_016:0445c23": "者。五戒據隨中條數以言之。如常所辨。",
    "X43n0737_016:0445c24": "言初至受者。簡人也。世間戒者。謂五戒也。謂上列人。",
    "X43n0737_016:0446a01": "若受具戒不發。若受五戒許得律儀。更受不得者。據",
    "X43n0737_016:0446a02": "未懺者論。云若已懺者應得。故業疏云。准此有過。如",
    "X43n0737_016:0446a03": "文不開。必懺蕩已。二教無違。但業重鄣深。又發具也。",
    "X43n0737_016:0446a04": "疏又問云。前番邪何不簡人。答番邪皆邪。初心難拔。",
    "X43n0737_016:0446a05": "歎然迴向宜即引歸。若更覆疎。容還舊跡。五戒不爾。",
    "X43n0737_016:0446a06": "先已歸正。心性調柔。堪忍我例。故須略簡方入道門。",
    "X43n0737_016:0446a07": "五體有虧。三乘無訖也(上是疏文)。隨受一分者。此同成字",
    "X43n0737_016:0446a08": "也。",
    "X43n0737_016:0446a09": "二言二至道者。正明受法也。寶云。若准律文。並無三",
    "X43n0737_016:0446a10": "尊號。亦不稱佛號。或依灌頂經。及雜心論。加三尊號。",
    "X43n0737_016:0446a11": "鈔依律本並無。今縱加號。亦是歎美之詞無失。如來",
    "X43n0737_016:0446a12": "不舉三號。問前既歸三寶。何更舉號耶。答三寶名通",
    "X43n0737_016:0446a13": "九十六種外道故。後顯正表。非簡濫也。如來者。義如實",
    "X43n0737_016:0446a14": "道來成正覺。至真者。體悟無邪也。等正覺者。道通三",
    "X43n0737_016:0446a15": "世也。此實我歸餘非敬者。前之三說正發戒體。後之",
    "X43n0737_016:0446a16": "三結示戒所歸。即結文也。如白四法四說得戒。後方",
    "X43n0737_016:0446a17": "一結。可以例解。說相中。即五條戒相要須解說。令彼",
    "X43n0737_016:0446a18": "識知方能防護。如人識怨不被怨害等。就五種中。邪",
    "X43n0737_016:0446a19": "婬一相。相狀難識。准俱舍。通而言之。邪行有四。一他",
    "X43n0737_016:0446a20": "人妻女等。彼父母夫主所護故。二自妻餘二道。三非",
    "X43n0737_016:0446a21": "處。謂露支提。及修梵行之處。四時非自妻有胎時。菩",
    "X43n0737_016:0446a22": "薩受律儀時。總名邪行攝。問何故於餘律儀。離非梵",
    "X43n0737_016:0446a23": "行。唯於近事一律儀。但制離欲邪行。答論云。邪行最",
    "X43n0737_016:0446a24": "可呵。易離得不作。准此有三意。一侵他妻等。惱處不",
    "X43n0737_016:0446b01": "輕。感惡趣故。二遠離故。若在家人。躭染欲境。令彼全",
    "X43n0737_016:0446b02": "離即難。若離邪行則易。三諸聖人欲於邪行。決定不",
    "X43n0737_016:0446b03": "得不作律儀。經生聖者。性戒成就等。論又問云。先受",
    "X43n0737_016:0446b04": "近律儀。後娶妻妾。於彼妻妾。受戒之時。得律儀不。答",
    "X43n0737_016:0446b05": "理實應得。若爾云何後非犯戒。答論頌云。得律儀如",
    "X43n0737_016:0446b06": "誓。非總於相續。謂本受誓而得律儀。本受誓云。我於",
    "X43n0737_016:0446b07": "一切有情。誓斷欲邪行罪也。非總於相續者。且不言",
    "X43n0737_016:0446b08": "我誓。總於一切有情相續。離非梵行。故於有情得離",
    "X43n0737_016:0446b09": "邪行戒。不得離非梵行戒。故後娶妻妾。所以不成犯",
    "X43n0737_016:0446b10": "戒。故遮中唯酒者。論頌云。遮中唯離酒。為護餘律儀。",
    "X43n0737_016:0446b11": "意道遮罪雖多。飲酒罪重。心多放逸。必更犯別律儀。",
    "X43n0737_016:0446b12": "為護諸餘律儀故。制不飲酒也。年三者。正五九也。業",
    "X43n0737_016:0446b13": "鏡輪轉。如正月照南州。二月照西州。三月照北。四月",
    "X43n0737_016:0446b14": "照東。五月又照南。一年三匝也。月六者。論頌云。月八",
    "X43n0737_016:0446b15": "十四五。黑白月皆然。律云。白月八日十四十五。黑月",
    "X43n0737_016:0446b16": "二十三二十九三十日也。又准經律異相。引長含第",
    "X43n0737_016:0446b17": "二十卷云。北方毗沙門天王。有五大鬼。恒隨其側。半",
    "X43n0737_016:0446b18": "月三齋。八日十四日十五日。四天王常以八日。勅諸",
    "X43n0737_016:0446b19": "使者。汝等接行世間。觀察人民。孝養父母。恭敬沙門。",
    "X43n0737_016:0446b20": "受持齋戒布施否。使者奉教。具啟善惡。天王聞惡不",
    "X43n0737_016:0446b21": "悅。言善便喜。十四。四天常遣太子。接行天下。十五日。",
    "X43n0737_016:0446b22": "四王躬自履歷。然後詣善法堂具啟旁釋。帝釋聞惡",
    "X43n0737_016:0446b23": "便憂。聞善斯喜。說偈歎之。若受齋戒之人。與我同行",
    "X43n0737_016:0446b24": "也(大智論樓炭經並云與此大同。黑月可知)更有十齋日。頌云。一八四五",
    "X43n0737_016:0446c01": "八(上中旬也)。",
    "X43n0737_016:0446c02": "三料簡中。言三至涅槃者。依成宗許漸受。亦開重。如",
    "X43n0737_016:0446c03": "末利夫人第二第三重受五戒。即其證也。餘如文。言",
    "X43n0737_016:0446c04": "問至明者。答意以佛法貴如實。既淨口業。不妄語。必",
    "X43n0737_016:0446c05": "不作餘三也。故舉十善為例。是二百五十戒之總相。",
    "X43n0737_016:0446c06": "不離此十故。又云下。如前罵戒已引(云云)。如善生七",
    "X43n0737_016:0446c07": "卷中者。彼五戒品云。優婆塞戒。有無量功德。能壞無",
    "X43n0737_016:0446c08": "量弊惡之法。眾生無邊受苦亦爾。難得人身。雖得人",
    "X43n0737_016:0446c09": "身。諸根難具等。",
    "X43n0737_016:0446c10": "三明八戒者。標名也。此亦據條數以言也。餘如常說。",
    "X43n0737_016:0446c11": "業疏云。詺戒為齋為關者。眾名乃異。莫不攝淨歸心。",
    "X43n0737_016:0446c12": "八是所防之境。戒是能治之業。齋者齊也。言薩至得",
    "X43n0737_016:0446c13": "者。心念受也。從五眾者。業疏云。皆是弘法之人。故俱",
    "X43n0737_016:0446c14": "舍云。近住於晨旦。下座從師受。晨旦者。謂日出時。要",
    "X43n0737_016:0446c15": "經一晝夜。若有緣礙。齋後亦得。二須下座在座前。或",
    "X43n0737_016:0446c16": "蹲或跪曲躬合掌。除有病。三從師受。謂必從師。不可",
    "X43n0737_016:0446c17": "自受。已後若遇諸犯戒緣。由媿戒師張不違犯。准成",
    "X43n0737_016:0446c18": "智二論。若無人時。亦開自受。暫接佸故(表大德云。唯八戒開自受",
    "X43n0737_016:0446c19": "五戒定不以無教文也)。言次至竟者。言淨行優婆塞者。以自妻",
    "X43n0737_016:0446c20": "亦斷。不同五戒也。不言如來等正覺者。以五戒。初離",
    "X43n0737_016:0446c21": "邪緣故。以正隔之。今於五上重增故不言也。縱依前",
    "X43n0737_016:0446c22": "加。理亦不失(思之)。言次至懺者。准智論受&#;在前。懺則",
    "X43n0737_016:0446c23": "在後。今依增云。若受八齋戒。先懺悔罪。後受戒也。言",
    "X43n0737_016:0446c24": "次至道者。列相中有九者。業疏准多論。以齋為體。八",
    "X43n0737_016:0447a01": "事照明。故成齋體。若不持齋。不合受此八戒。齋戒通",
    "X43n0737_016:0447a02": "言。故成九也。准業疏。分為三位。前四名戒分。離性多",
    "X43n0737_016:0447a03": "惡故。次一名齋不放逸分。由飲酒擾動諸戒故。餘三",
    "X43n0737_016:0447a04": "名修分。若不受下二分者。因飲酒失念。有諸過也。文",
    "X43n0737_016:0447a05": "言我某甲者。即令其口說此相也。若依今作法。但為",
    "X43n0737_016:0447a06": "說了。問彼能持不。答能皆得也。相中高大床者。阿含",
    "X43n0737_016:0447a07": "中八種床。謂金銀牙角等。不著花香薰等者。西方以",
    "X43n0737_016:0447a08": "此為華飾故制。今但依常裝飾。皆許也。不歌儛等者。",
    "X43n0737_016:0447a09": "說文云。先歌曰倡。謂在歌之前。即行主戲笑等類。恐",
    "X43n0737_016:0447a10": "心蕩逸故。不過中食者。中天但有斷食之方。義同此",
    "X43n0737_016:0447a11": "土齋齊之訓。如家國欲祭神祇。先令祭官。請身入齋",
    "X43n0737_016:0447a12": "室。不行杖棰之事。今當番經之家。取一分請身之義。",
    "X43n0737_016:0447a13": "故曰齋也。八難者。三塗為三。第四北州。五長壽天。六",
    "X43n0737_016:0447a14": "佛前後。七世智辨聰。八諸根不具足。教說四輪。能摧",
    "X43n0737_016:0447a15": "八難。一願生善處摧前五。二願值善人摧第六。三深",
    "X43n0737_016:0447a16": "種善根摧第七。四深發正念摧第八。故頌云。三塗北",
    "X43n0737_016:0447a17": "長壽。前後諸根智。薩云若者。此云一切智。具如鈔疏",
    "X43n0737_016:0447a18": "者。業疏云。願為前道示。行即後隨。如鳥二翼。如車二",
    "X43n0737_016:0447a19": "輪。方能淩空致遠。闕一不可。言僧至也者。雜明也。受",
    "X43n0737_016:0447a20": "布薩法者。清淨共住義。即八戒法也。為說深法等者。",
    "X43n0737_016:0447a21": "一真諦理依教彼行。自菩提涅槃名正道。撥無因果",
    "X43n0737_016:0447a22": "名邪道。應說知見。即開示悟入也。十號者。一如來。倣",
    "X43n0737_016:0447a23": "同先跡號。二應(平聲)供。堪為福田號。三正遍知。達偽知",
    "X43n0737_016:0447a24": "真號。四明行足。因果圓滿號。五善逝。妙往菩提號。六",
    "X43n0737_016:0447b01": "世間解。窮盡法原號。七無上士調御丈夫。降生成道",
    "X43n0737_016:0447b02": "號。八天人師。應根說法號。九佛。覺悟圓明號。十世尊。",
    "X43n0737_016:0447b03": "世出世間號(解此一號。如經論中今此因便。不勞繁述)。功德與無漏人等",
    "X43n0737_016:0447b04": "者。論云。受八戒人。天王福報亦不及。帝釋說偈云。若",
    "X43n0737_016:0447b05": "人持八齋。其福與我等。佛止之曰。若漏盡人。應說此",
    "X43n0737_016:0447b06": "偈。偈云。六齋神足日。奉持於八戒。此人獲果報。則為",
    "X43n0737_016:0447b07": "與我等。准此帝釋說前偈。佛止不聽。故知受八戒人。",
    "X43n0737_016:0447b08": "福過天帝。與無漏人等也。不得多唯獨受者。此約戒",
    "X43n0737_016:0447b09": "師說。五眾之中。隨一人為受。不得二三人為他受。恐",
    "X43n0737_016:0447b10": "言詞雜亂。互說不同。若能受人。不簡多少(寶作授字呼。今鈔恐",
    "X43n0737_016:0447b11": "錯書受字)。成就八法等者。准五分。諸優婆塞。以小小事。嗔",
    "X43n0737_016:0447b12": "嫌比丘。佛言。不得以小小事。嗔責比丘。及不敬信。若",
    "X43n0737_016:0447b13": "比丘成就八法。然後不應敬信。言八法者。毀呰三寶",
    "X43n0737_016:0447b14": "為三。戒為四。欲不利諸優婆塞住處為五。與優婆塞",
    "X43n0737_016:0447b15": "惡名聲為六。欲奪優婆塞住處為七。以非為是欺誑",
    "X43n0737_016:0447b16": "優婆塞為八。餘如文。",
    "X43n0737_016:0447b17": "二生緣奉訊。牒名可知。言五至等者。五分衣法中。畢",
    "X43n0737_016:0447b18": "陵伽父母。貪欲利養。供給不敢。乃以白佛。佛許之。如",
    "X43n0737_016:0447b19": "鈔述也。得重罪者。謂違恩養逆也。父如沙彌無異。一",
    "X43n0737_016:0447b20": "切皆得者。一說云。已受五八戒。後一切恣意供給也",
    "X43n0737_016:0447b21": "(有人約洗浴。得觸父身。故云一切得。反顯母即不許。未詳)。啟悟父母者。啟開也。謂",
    "X43n0737_016:0447b22": "如佛常法常僧常。開道示父母七世。令心信樂自學",
    "X43n0737_016:0447b23": "如是開悟父母。及七世轉教。餘人亦如是。法則典盛。",
    "X43n0737_016:0447b24": "名護法也。得長壽者。涅槃第三云。迦葉既悟解三寶",
    "X43n0737_016:0447c01": "常住。願自學化人。為修無常者作霜雹。佛乃讚之。如",
    "X43n0737_016:0447c02": "此護法不欺。乃至得增長壽命等。阿難請受愛道戒",
    "X43n0737_016:0447c03": "者。緣起如常(云云)。淨信者。小乘初果也。言雜寶至",
    "X43n0737_016:0447c04": "等者。經中有長者子。名慈童女。其父耳喪。錢財用盡。",
    "X43n0737_016:0447c05": "役力賣薪。日得兩錢。奉於老母。生計轉盛。日得四錢。",
    "X43n0737_016:0447c06": "以供於母。後漸勝故。日得八錢。供養於母。後又得十",
    "X43n0737_016:0447c07": "六文錢。奉給於母。眾人見其行孝。勸云汝父在同。採",
    "X43n0737_016:0447c08": "寶為業。汝何不効之。彼聞已。却歸問母。母云父在同。",
    "X43n0737_016:0447c09": "採寶為業不虗。其子白母。我欲効父之業可否。母見",
    "X43n0737_016:0447c10": "子孝養。將謂不拋遠去。乃戲許之子。謂是實。遂向外",
    "X43n0737_016:0447c11": "召伴契約總定。歸家辭母。母聞已。悲號懊惱。乃告子",
    "X43n0737_016:0447c12": "曰。待我死後。一任汝去。兒言母已先發言許之。我今",
    "X43n0737_016:0447c13": "約伴一切決定。人有誠信。不可乖志也。母遂抱投子",
    "X43n0737_016:0447c14": "號哭。子便掣手。乃拔母敷花髮落。母畏子得罪。即便",
    "X43n0737_016:0447c15": "放去。子既獲去。乃與諸伴共入大海。達於寶所。大獲",
    "X43n0737_016:0447c16": "珍寶。却欲迴歸。發時有兩路。一水二陸。眾人議云。所",
    "X43n0737_016:0447c17": "陸路去。即漸前行。路多盜賊。兩土之法。若賊劫物之",
    "X43n0737_016:0447c18": "時。慜得商主。物便屬賊。若不得商主。即物却還入賊",
    "X43n0737_016:0447c19": "已。以此因由。慈童長者。既是商主。恐遭賊害。乃每到",
    "X43n0737_016:0447c20": "宿處。便即營出別處止宿。明日臨發時。商眾來迎取",
    "X43n0737_016:0447c21": "後於宿時。消之處。夜遇風雨辛起。明朝商眾俱發。忘",
    "X43n0737_016:0447c22": "却往迎。商主慈童。既不及伴。不委路逕。遙見一大山。",
    "X43n0737_016:0447c23": "便往至彼。復見一大城。紺瑠璃色。長者飢渴疲困。疾",
    "X43n0737_016:0447c24": "疾中向。爾時城內。有四玉女。落意珠歌唱來迎。入於",
    "X43n0737_016:0448a01": "城中。經四萬歲。受於快樂。爾時自然猒離心生。便擬",
    "X43n0737_016:0448a02": "捨去。諸女言。南剡部州人。何太無情。共我生活。得四",
    "X43n0737_016:0448a03": "萬歲。云何一旦捨我而去。彼又前前。乃見一頗梨城。",
    "X43n0737_016:0448a04": "城內有八玉女。擎八如意珠。來迎入城。經八萬歲。在",
    "X43n0737_016:0448a05": "中受樂。後猒心生。又捨而去。復見一白銀城。城中有",
    "X43n0737_016:0448a06": "十六玉女。擎十六如意珠。如前來迎。入中十六萬歲。",
    "X43n0737_016:0448a07": "受於快樂。後厭心生。又復捨去。前行遙望見黃金城。",
    "X43n0737_016:0448a08": "城內有三十二玉女。擎三十二如意珠。如前來迎。入",
    "X43n0737_016:0448a09": "中三十二萬歲受快樂。後猒心生。擬捨此去。諸女告",
    "X43n0737_016:0448a10": "云。前來所捨。後得好處。今若捨此。不得好處也。長者",
    "X43n0737_016:0448a11": "不信。又復行。遙望見一大鐵城。長者念曰。外雖是鐵。",
    "X43n0737_016:0448a12": "內女更好。漸漸近之。亦不見玉女來迎。長者思惟。此",
    "X43n0737_016:0448a13": "城之中。貪受快樂。不及來迎我也。遂漸近城。乃見一",
    "X43n0737_016:0448a14": "人。頭戴火輪。捨著長者頭上。即便出城去也。長者問",
    "X43n0737_016:0448a15": "卒云。我此火輪。何時得脫。彼云若世間人。有人作罪",
    "X43n0737_016:0448a16": "及福。一如汝者。來替於汝。方免其事。長者又問。未委",
    "X43n0737_016:0448a17": "我先曾作何罪福。獄卒便述前事(云云)。長者聞已又",
    "X43n0737_016:0448a18": "問獄卒。此城罪人。數有幾許。卒云。不知數量。長者念",
    "X43n0737_016:0448a19": "云。我今此苦。未有脫期。寧使此獄之中。所有一切受",
    "X43n0737_016:0448a20": "苦之人罪業。總願併集我身。我代受之。諸皆得脫。纔",
    "X43n0737_016:0448a21": "生此念。火輪即落。長者遂問獄卒。汝適云此輪未有",
    "X43n0737_016:0448a22": "落時。今何墮地。卒遂嗔怒。以鐵杈擊之。因而命終。得",
    "X43n0737_016:0448a23": "生覩史陀天。佛言。爾時慈童長者。豈異人乎。即我身",
    "X43n0737_016:0448a24": "是。告諸比丘。當知於父母所。小作不善。獲大苦果。少",
    "X43n0737_016:0448b01": "興供養。得無量福。應當一心供養父母也。鸚鵡孝養",
    "X43n0737_016:0448b02": "育父母者。離寶藏中。佛言。過去即雪山之中有鸚鵡。",
    "X43n0737_016:0448b03": "父母盲病。常採花菓等供養。爾時有一田主。初種糓",
    "X43n0737_016:0448b04": "時。而作是言。所種之糓。要與眾生共噉。此時鸚鵡聞",
    "X43n0737_016:0448b05": "已。於後糓熟時。常來由中採取。是時田主按行。見苗",
    "X43n0737_016:0448b06": "稼狼藉。心生嗔忿。乃布羅網。捕得鸚鵡。鸚鵡告長者",
    "X43n0737_016:0448b07": "云。汝初種時。已有善心。今何反悔。但由者如母。種子",
    "X43n0737_016:0448b08": "如父。實語如子。田主如王擁護田已。作是語。是田主",
    "X43n0737_016:0448b09": "歡喜。問鸚鵡言。汝取此糓。更復誰為。答為父母。田主",
    "X43n0737_016:0448b10": "感之。告彼云。汝從今後。但恒來取。勿疑難也。佛言。爾",
    "X43n0737_016:0448b11": "時鸚鵡者。即我身。是時田主者。舍利弗。是時盲父母",
    "X43n0737_016:0448b12": "者。淨飯王摩耶夫人是也。一生補處功德一等者。謂",
    "X43n0737_016:0448b13": "覩史陀天。如彌勒。次補當來成佛。今在彼天宮。名補",
    "X43n0737_016:0448b14": "處也。不可得報恩者。謂教父母修善。如此報恩。不可",
    "X43n0737_016:0448b15": "得也。",
    "X43n0737_016:0448b16": "言僧祇至也者。經文未到此方之前。安師已曾改轍。",
    "X43n0737_016:0448b17": "後經本到。果與懸同也。言若至要者。愛道無常者。增",
    "X43n0737_016:0448b18": "一云。毗舍離國有大愛道。與高臺寺。五百比丘尼。皆",
    "X43n0737_016:0448b19": "是羅漢。聞說如來過三月後。當般涅槃。乃生悲戀。不",
    "X43n0737_016:0448b20": "忍見佛入滅。又不忍阿難入滅。我宜先取滅度。遂來",
    "X43n0737_016:0448b21": "白佛。佛嘿許之。愛道又云。今曰違辭。聖顏永不覩見。",
    "X43n0737_016:0448b22": "言說遶佛七匝。又遶阿難七匝。又遶諸比丘。眾却行",
    "X43n0737_016:0448b23": "而出。還歸本寺。語諸尼曰。我今欲入涅槃。所以爾者。",
    "X43n0737_016:0448b24": "謂佛不久當取滅度。汝等各自知。時五百比丘尼。聞",
    "X43n0737_016:0448c01": "已亦往佛處。各辭。如來並擬入滅。佛既許已。各還本",
    "X43n0737_016:0448c02": "房時。大愛道。開講堂擊犍槌敷坐。其騰身虗空。作十",
    "X43n0737_016:0448c03": "八變。已還歸本坐。而正身繫念。即入初禪。乃至非想",
    "X43n0737_016:0448c04": "非非想處。即於其處。至四禪中。而取涅槃。爾時大地",
    "X43n0737_016:0448c05": "振動。其五百弟子比丘尼。亦復如是。佛告阿難。汝速",
    "X43n0737_016:0448c06": "往告耶輸提大將。令速辨五百床。五百瓶蘇。五百瓶",
    "X43n0737_016:0448c07": "油。五百譽華香。五百車薪。阿難問佛。用此物何為。佛",
    "X43n0737_016:0448c08": "言。大愛道及五百尼入涅槃。我要供養彼舍利。阿難",
    "X43n0737_016:0448c09": "聞已悲泣交集。不能自勝。乃往大將處。陳佛教勅。時",
    "X43n0737_016:0448c10": "耶輸提大將。一一依辨備說。爾時如來共諸比丘。往",
    "X43n0737_016:0448c11": "愛道入滅處。令阿難羅云。舉愛道身。我當躬自供養。",
    "X43n0737_016:0448c12": "時帝釋菩薩三十天梵。及四天王等。前白佛言。唯願",
    "X43n0737_016:0448c13": "如來。勿自勞神我等。當為供養。佛言。止止非汝所作。",
    "X43n0737_016:0448c14": "謂慈母生子。多有所益。長養恩重。乳哺情深。要自報",
    "X43n0737_016:0448c15": "恩。過去諸佛。亦得如是。爾時北方門天王。勅五百鬼。",
    "X43n0737_016:0448c16": "往栴檀山。取香薪。送安曠野。是時如來。躬自舉床一",
    "X43n0737_016:0448c17": "角。羅云阿難各舉床一脚。飛在空中往到塚間。其諸",
    "X43n0737_016:0448c18": "四眾舉五百比丘尼。屍至大塚處。佛造取栴檀香木",
    "X43n0737_016:0448c19": "各付。與諸天乃者維之。佛復以栴檀木。安愛道身上。",
    "X43n0737_016:0448c20": "即說偈云。一切行無常。生者皆歸死。不生即不滅。此",
    "X43n0737_016:0448c21": "病最為樂。爾時人天雲集。火滅之後。佛勅大將。收取",
    "X43n0737_016:0448c22": "五百比丘尼。舍利起塔供養。長夜受樂。福德無量也。",
    "X43n0737_016:0448c23": "淨飯王等者。准涅槃經第一。佛在舍衛國者。周堀山。",
    "X43n0737_016:0448c24": "為眾說法之次時。大王在空中。得疾困重。無能救者。",
    "X43n0737_016:0449a01": "時王淚下思憶。如來告諸人曰。我命不久。恨不見悉",
    "X43n0737_016:0449a02": "達。及難陀等。用此以為歎恨。又曰吾沒見子。命亦不",
    "X43n0737_016:0449a03": "濟。但為未離生死。不以為苦。諸人聞之。無不涕泣。乃",
    "X43n0737_016:0449a04": "告王曰。佛在鷲峰。此去五十由旬。今王轉增困憊。縱",
    "X43n0737_016:0449a05": "遣使報。道途既遙。來必應晚。願王莫愁諸子也。王即",
    "X43n0737_016:0449a06": "答言。我諸子等。有大慈悲。恒以神通天眼徹見。來亦",
    "X43n0737_016:0449a07": "不難。爾時佛在靈山。天耳遙聞迦維衛大城之中。父",
    "X43n0737_016:0449a08": "王憶念之聲。又以天眼觀之。見王病困命將終。乃告",
    "X43n0737_016:0449a09": "羅云。阿難難陀。具述父王所思念事等。即以神力。由",
    "X43n0737_016:0449a10": "如雁王。踊身虗空。忽然不見。至迦維衛。放大光明。國",
    "X43n0737_016:0449a11": "中人民。遙見如來。舉聲號哭。哽咽而言。大王命將不",
    "X43n0737_016:0449a12": "久。唯願如來宜時速往。佛告之曰。無常離別。今古皆",
    "X43n0737_016:0449a13": "然。汝應知之。生死是苦。唯道是真。爾時如來。欲入王",
    "X43n0737_016:0449a14": "宮。先放淨光。照王身體。患苦得安。王知佛還。甚生快",
    "X43n0737_016:0449a15": "樂。不覺起坐。佛既入宮。至王寢處。王見如來。預兩手。",
    "X43n0737_016:0449a16": "作接足之意。而告如來。願以手觸我身。令我安穩。我",
    "X43n0737_016:0449a17": "於今日。是最後見佛。佛告王言。唯願大王。莫復愁惱。",
    "X43n0737_016:0449a18": "佛自申金色臂。狀似紅蓮。以手著王額頭。而慰喻言。",
    "X43n0737_016:0449a19": "王是清淨戒行之人。心垢已離。今應歡悅。不宜煩惱。",
    "X43n0737_016:0449a20": "當諦思惟諸經法義。時王即以手捉佛手。婆心上仰",
    "X43n0737_016:0449a21": "瞻。於佛目不暫捨。而告佛言。佛是我子。慈悲接遇。我",
    "X43n0737_016:0449a22": "於臥中合掌。心禮如來足下。從今取別言說。氣絕時",
    "X43n0737_016:0449a23": "諸釋子。號悲大叫。不息憶身。乃將香汁。浴王身體。纏",
    "X43n0737_016:0449a24": "以劫貝白[疊*毛]。而以棺殮。七寶莊嚴。舉棺置師子之座",
    "X43n0737_016:0449b01": "散花燒香。佛共難陀在喪前。肅恭而立。阿難羅云在",
    "X43n0737_016:0449b02": "喪後。是時阿難陀。乃長跪白佛。父母養我恩深。願聽",
    "X43n0737_016:0449b03": "擔於棺也。阿難羅云。亦同此說。佛恐後人不孝父母",
    "X43n0737_016:0449b04": "故。聽許之。留於末代。以為禮法。是時如來。亦自擔之。",
    "X43n0737_016:0449b05": "三千大千世界。云反振動。一切諸山。岥峨踊沒。如船",
    "X43n0737_016:0449b06": "在水上。無異爾時。四天王變身令小。各代佛擔之。佛",
    "X43n0737_016:0449b07": "亦聽許。佛自執香爐。前行引導。又勅一千羅漢。往大",
    "X43n0737_016:0449b08": "海上。取栴檀香薪。而積之。舉棺置上放火燒之。一切",
    "X43n0737_016:0449b09": "大眾。見大熾然。號悲大喚。舉身自樸。佛告眾人曰。世",
    "X43n0737_016:0449b10": "皆無常苦空。無有堅固。汝等諸人。但見此火。便以為",
    "X43n0737_016:0449b11": "熱諸欲之火。復過此也。是故勤求離生死苦。乃得安",
    "X43n0737_016:0449b12": "樂。其火既滅。各收舍利。成置金函。起塔供養。時諸大",
    "X43n0737_016:0449b13": "眾。同聲發言來委。淨飯王從此命終。當生何處。願佛",
    "X43n0737_016:0449b14": "為說。佛告大眾。父王淨飯清淨之人。生五淨居。大眾",
    "X43n0737_016:0449b15": "聞之。皆生歡喜。禮佛而退也。",
    "X43n0737_016:0449b16": "三明士女入寺法。牒文如文。言先至哉者。息心靜默",
    "X43n0737_016:0449b17": "者。謂指伽藍。本是息心之人。所居止處也。非喧亂處",
    "X43n0737_016:0449b18": "集者。謂俗隨事生心故。多喧亂。豈漏慢。所踐者。此是",
    "X43n0737_016:0449b19": "施法處訓之處。豈可人有漏之心。多著我慢情懷染",
    "X43n0737_016:0449b20": "欲。意無恭敬。而所踐也。且心栖相表者。謂冥心無相",
    "X43n0737_016:0449b21": "也。形異世儀者。剃髮染衣也。歸奉憑趣者。歸依奉敬",
    "X43n0737_016:0449b22": "憑托趣向。道理合存法。則低頭下意曰俯。瞻敬躬趍",
    "X43n0737_016:0449b23": "曰仰也。履其金剛淨剎。請法佛資神。行敬三尊。希福",
    "X43n0737_016:0449b24": "備體。即識其履也。行次辨入寺法。言今至過者。祗桓",
    "X43n0737_016:0449c01": "圖中。出士民入寺。今鈔依圖明也。注文僧中亦不可",
    "X43n0737_016:0449c02": "識者。謂凡聖相混。不可了別。非常人可知也。或有形",
    "X43n0737_016:0449c03": "儀疎野。而心冥至理。或雖有威儀。而常緣俗事。或三",
    "X43n0737_016:0449c04": "乘示現。凡聖同居。共事似俗闕者。一釋云。如儒禮中",
    "X43n0737_016:0449c05": "父坐子立。佛法不爾。和尚弟子。俱皆跏趺大坐也。撿",
    "X43n0737_016:0449c06": "意則殊者。以師資位。雖殊而俱是福田故。現斯相矣。",
    "X43n0737_016:0449c07": "又釋云。僧見俗不起。故云有闕。以釋撿意非。謂我慢",
    "X43n0737_016:0449c08": "但鎮之以道。現大人相知則殊也。皆僧取異者。謂不",
    "X43n0737_016:0449c09": "從僧教曰背。撿佗過患。名取異也。又釋。不生恭敬訓",
    "X43n0737_016:0449c10": "請。名為背僧。却求過失。名取異也。別經為證。解判可",
    "X43n0737_016:0449c11": "知。順佛者。謂西方以右遶。為吉恒想佛。在我右。豈不",
    "X43n0737_016:0449c12": "是施遶行也。頭表心。地表身。低頭著地。以心觀身。是",
    "X43n0737_016:0449c13": "成佛之地。我慢為高。見取為視。高視馳散。馳散則浮",
    "X43n0737_016:0449c14": "生死海也。見地有虫者。信佛語故。我自身與一切眾",
    "X43n0737_016:0449c15": "自性清淨。皆己佛不異。只為業報。所纏未獲解脫。然",
    "X43n0737_016:0449c16": "總是佛因。故見有虫勿得傷害也。若不慜者。是長命",
    "X43n0737_016:0449c17": "因。不唾僧地者。以地能生萬物。以俗人童子。是僧之",
    "X43n0737_016:0449c18": "本。名為地也。當歌唄等者。謂歌讚等。表心愛敬。及願",
    "X43n0737_016:0449c19": "樂尊重。若僧有過。喻若穢草糞土。心無見過之想。而",
    "X43n0737_016:0449c20": "喻自手除之。法則與僧情過者。如毗舍佉母。若聞僧",
    "X43n0737_016:0449c21": "有惡。名便能掩滅等是也。言若至者辨有緣在寺。宿",
    "X43n0737_016:0449c22": "法經中者。玄云。是寶印經也。望當圖剎者。撲者輕打",
    "X43n0737_016:0449c23": "曰撲。又云連打曰撲。神何可滅。若身死神滅。則惡不",
    "X43n0737_016:0449c24": "可懼。以身心俱滅。無受苦人也。今身雖死神識常存。",
    "X43n0737_016:0450a01": "既不可滅故。於惡道受於苦報。以此祥之宜應畏也。",
    "X43n0737_016:0450a02": "經是涅槃經。蒺[卄/梨]者。北地多有。江東無。入藥分有角",
    "X43n0737_016:0450a03": "判。謂敬僧能獲福。故號良田。嫌僧能獲罪故。是蒺[卄/梨]",
    "X43n0737_016:0450a04": "園也。當知下。結釋可知。言清信至行者。由佗而辨者。",
    "X43n0737_016:0450a05": "謂三從也。勿以位小。而不加敬者。智論曰。四事雖小。",
    "X43n0737_016:0450a06": "而不可輕。太子雖小。當作國王。是不可輕。虵子雖小。",
    "X43n0737_016:0450a07": "毒能害人。亦不可輕。小火雖微。能燒山野。又不可輕。",
    "X43n0737_016:0450a08": "沙彌雖小。得聖神通。最不可輕。智論云。昔有一長者。",
    "X43n0737_016:0450a09": "設會但請老宿。不要沙彌。時諸沙彌。皆是羅漢。自變",
    "X43n0737_016:0450a10": "其身。皆成老年。向施主家見之。歡喜請坐。坐已須臾",
    "X43n0737_016:0450a11": "却變為年少。長者驚訝。乃戲問云。汝等服還年藥了耶。",
    "X43n0737_016:0450a12": "諸沙彌說偈曰。汝莫生疑畏。我等非人爾。汝欲評量",
    "X43n0737_016:0450a13": "僧。是事甚可傷。我等相怜慜。故現如是化。汝當深識",
    "X43n0737_016:0450a14": "之。聖眾不可量。而以欲俗少歲。稱量諸大德。大小生",
    "X43n0737_016:0450a15": "於智。不在於老少。有智勤精進。雖少而是老。懈怠無",
    "X43n0737_016:0450a16": "智慧。雖老而是少。汝今評量僧。是事為大失。如此下",
    "X43n0737_016:0450a17": "結勸。易知。言所為至糞著。如文。言所至受者。結示也。",
    "X43n0737_016:0450a18": "言餘至告者。修道緣者。天龍鬼等。有冥護之功。人有",
    "X43n0737_016:0450a19": "護施資給之。要因此方。獲修道。望彼為緣之。四輩供",
    "X43n0737_016:0450a20": "養者。於道者。望僧為生善境界者。幽顯者人為顯。餘",
    "X43n0737_016:0450a21": "三為幽。謂令比丘。常須護持。若[彳*放]有所失。縱顯不知。",
    "X43n0737_016:0450a22": "幽無不見矣。必有出要之期者。謂當來慈氏如來出",
    "X43n0737_016:0450a23": "世之時。先度釋者。遺法弟子。第一會。度九十三億人。",
    "X43n0737_016:0450a24": "第二會。度九十六億人。第三會。度九十九億人。如是",
    "X43n0737_016:0450b01": "龍華三會。度人悉是遺法種福之人。或三寶中興供",
    "X43n0737_016:0450b02": "養者。燒香然灯禮拜之類。尚乃得度。豈況受戒在身。",
    "X43n0737_016:0450b03": "如得度脫也。用法之儔者。二人為伴。四人為儔。儔即",
    "X43n0737_016:0450b04": "類也。傳告者。謂覧前文。傳示告報。斯皆歡學。令流布",
    "X43n0737_016:0450b05": "也(上來諸義不同。總是道俗篇竟)。",
    "X43n0737_016:0450b06": "　　　○第九主客篇",
    "X43n0737_016:0450b07": "文有二。初牒名。二依文釋。初言主至五者。此篇來意",
    "X43n0737_016:0450b08": "者。前篇士女入寺化儀可觀。今有道俗新來。舊住理",
    "X43n0737_016:0450b09": "須接待。故次辨也。釋名主目。舊居客。標新至主有奉",
    "X43n0737_016:0450b10": "賓之軌。客遵投正之儀。賓主互為。故云相待。篇如常",
    "X43n0737_016:0450b11": "說。四儀法附如後(云云)。依文釋中。初總意言。沙門至",
    "X43n0737_016:0450b12": "云之者。沙門謂出家人。通稱釋。謂牟尼姓族。如序已",
    "X43n0737_016:0450b13": "廣述之。侶謂伴侶也。三界之賓者。貴客四賓。即出家",
    "X43n0737_016:0450b14": "人。是情求出離。本非久住故。逆旅之況者。說文云。逆",
    "X43n0737_016:0450b15": "者迎也。關東曰逆。關西曰迎。旅謂羇旅。客之別號也。",
    "X43n0737_016:0450b16": "況者意趣也。頗能也。如今邊洛作舍。意為待賓倚泊",
    "X43n0737_016:0450b17": "亦此篇相待之意不異故。曰頗存於此也。故律曰。雜",
    "X43n0737_016:0450b18": "揵度文也。初緣有客到。便自入房。因地墮故制(云云)。",
    "X43n0737_016:0450b19": "若望三界釋侶。盡屬於賓。今向賓中引立。先住之者",
    "X43n0737_016:0450b20": "為主。故云曲制也。接奉之法少故。云雜行(云云)。",
    "X43n0737_016:0450b21": "言就中分四者。就此正篇中。分為四段也。言初至等",
    "X43n0737_016:0450b22": "者。如文。言二至眠者。房衣者。房中鋪。設用者非謂房",
    "X43n0737_016:0450b23": "衣。是二種。不得眠者。疑佗。是盜賊或處迮等。言三至",
    "X43n0737_016:0450b24": "正者。第四上座者。約四人成僧說也。思惟者。思文義",
    "X43n0737_016:0450c01": "也。不得禮者。不必苦待佗一人。但隨次第。一一禮去",
    "X43n0737_016:0450c02": "也。言四至所者。同受利者。嘉示作問字解。今云同字",
    "X43n0737_016:0450c03": "為定。僧家制限者。不得著五條。郭下等(云云)。客伴已",
    "X43n0737_016:0450c04": "發者。玄云。不得向佗。云汝伴已去也。將謂方便發遣",
    "X43n0737_016:0450c05": "畏佗住耳。應且留連等。囑累行伴者。謂別覔得伴了。",
    "X43n0737_016:0450c06": "主人發時委囑佗。令好相待。有病相看視等。習俗者。",
    "X43n0737_016:0450c07": "謂此方有俗惡。訛語等。況不知也。避譸者。謂縣官及",
    "X43n0737_016:0450c08": "尊宿名諱等。某事可食者。指最好食令食。表不慳惜",
    "X43n0737_016:0450c09": "也。禁忌者。官中禁約語事等。盜賊者。恐佗失衣盋也。",
    "X43n0737_016:0450c10": "次辨四儀法。言夫至云云者。觀其文勢。有三節。初兩",
    "X43n0737_016:0450c11": "句。標善心發教相[乃@火]憑。次兩句釋發。必有由致也。憑",
    "X43n0737_016:0450c12": "教相心發者。憑托也。教是能詮文相。謂威儀形假。茲",
    "X43n0737_016:0450c13": "二方發善念也。寘因顯果者。古來解者多途。既非正",
    "X43n0737_016:0450c14": "義。並不敘錄。今所盛行。莫先兩說。初依搜玄。約阿鞞",
    "X43n0737_016:0450c15": "為身子說法之時。不說道諦是因。是冥因。但說出世",
    "X43n0737_016:0450c16": "之果。是顯果(上且一解)又據寶云。身子夙殖善本。是冥因。冥",
    "X43n0737_016:0450c17": "昧也。自不記持。今生得果照。然是顯果。必須假其覩",
    "X43n0737_016:0450c18": "相。聞法方得以此為宗。故曰假形儀。而立宗也。是以",
    "X43n0737_016:0450c19": "阿說身子者。梵云按鞞。或云阿鞞阿說。此云馬勝。梵",
    "X43n0737_016:0450c20": "語舍利弗提羅。此云身子。亦云鶖鷺子。准大智論云。",
    "X43n0737_016:0450c21": "目連與舍利弗。才智相比。行則俱游。住則同心。後修",
    "X43n0737_016:0450c22": "梵志。同侍梵志師那闍王耶。亦云珊闍夜。或云即若耶。",
    "X43n0737_016:0450c23": "其師得疾。甚至困重。舍利弗於師頭側。目連在師足",
    "X43n0737_016:0450c24": "邊。其師命將終。忻然而笑。二人同白師云。師有何所",
    "X43n0737_016:0451a01": "笑。師云世俗無眼。被愚痴所侵。我見金地國王死。眾",
    "X43n0737_016:0451a02": "人以火葬。第一夫人。悲感不已。乃自投身火中。願同",
    "X43n0737_016:0451a03": "一處我故笑之。二人受語。欲以驗之。後有金地國商",
    "X43n0737_016:0451a04": "人。到來問之。果如師語撫。然歎恨不知。和尚是聖師",
    "X43n0737_016:0451a05": "沒後方悟。二人因立誓。約若先得甘露法味。必同沾",
    "X43n0737_016:0451a06": "洒(如律所明)。後時善根將熟。乃遇按鞞比丘說法。准智論",
    "X43n0737_016:0451a07": "云。按鞞欲入城乞食。佛預知之。乃語彼曰。今日若入",
    "X43n0737_016:0451a08": "城乞食。路逢非常人。不得廣說法。爾時按鞞。威儀整",
    "X43n0737_016:0451a09": "肅。形服標奇。身子見已。乃作念曰。引人容儀既異。必",
    "X43n0737_016:0451a10": "有殊勝之法。遂問曰。汝師是誰。說何等法。阿鞞乃說",
    "X43n0737_016:0451a11": "偈曰。諸法因緣生。是法從緣滅。我師文聖主。常作如",
    "X43n0737_016:0451a12": "是說。准次上句。是苦諦。下句是集滅。二諦餘二句結",
    "X43n0737_016:0451a13": "示也。問四諦之中。何以但說三諦。不談道諦耶。答說",
    "X43n0737_016:0451a14": "所證果。必有能治故。隱而不說。欲令他自來問佛也。",
    "X43n0737_016:0451a15": "其時身子。聞已悟道。往目連處。目連恠其威儀。改常",
    "X43n0737_016:0451a16": "必得妙法。乃顧問云。身子還以上之處。聞而答之目",
    "X43n0737_016:0451a17": "連。目連聞已。亦悟道。同往佛處。如是之理具足。須在",
    "X43n0737_016:0451a18": "昔日經中。故曰具列昔經也。傳法軌摸亦題方冊者。",
    "X43n0737_016:0451a19": "玄記。取阿鞞說法。與身子是傳法軌摸也。淮南約身",
    "X43n0737_016:0451a20": "子。還將上法。傳與目連。云傳法也。釋並未應理。今准",
    "X43n0737_016:0451a21": "寶云。謂不但當初佛。在西土之日。以傳儀化物。具引",
    "X43n0737_016:0451a22": "律論二文。只似滅後教法。流至此方之初。亦假僧儀化",
    "X43n0737_016:0451a23": "物。如騰蘭至漢。僧會來吳。豈不以僧相儀。方生物信。",
    "X43n0737_016:0451a24": "然後建立形像。大行佛教。如此物在吳。云漢銀之中。",
    "X43n0737_016:0451b01": "故曰亦題虫冊也。直敘下結略可知。",
    "X43n0737_016:0451b02": "言五至臥者。而作大明者。謂既四儀不如法。則無照",
    "X43n0737_016:0451b03": "世之益也。依狩王法者。謂師子是獸王。動止有法。每",
    "X43n0737_016:0451b04": "於晨朝。日初出時。從穴而出。則頻呻哮吼。一切猛獸",
    "X43n0737_016:0451b05": "聞之。無不歸伏。比丘亦爾。手且著衣。持盋乞食。每以",
    "X43n0737_016:0451b06": "四儀。令佗眾生見。而獲益也。頭向衣架者。表敬衣也。",
    "X43n0737_016:0451b07": "餘如上者。係想明相。後夜速起等。言毗至相者。如隨",
    "X43n0737_016:0451b08": "相中者。相覆處敷僧物成也。白和上等者。表不自專",
    "X43n0737_016:0451b09": "也。若過十臈等者。謂自是師位。設不許自往。亦無過",
    "X43n0737_016:0451b10": "以有益故。為衰者。於我身有益。名為利於佗。有損名。",
    "X43n0737_016:0451b11": "為衰也。為避亂心者。一心著地免。更攀緣不退菩薩",
    "X43n0737_016:0451b12": "相者。玄云。八地已上也。或依諸經處說。初地菩薩名",
    "X43n0737_016:0451b13": "行不退。七地已去名證不退。今不妨約初地已去。通",
    "X43n0737_016:0451b14": "名不退菩薩者妙也。言僧祇至業者。駱駝坐者。謂屈兩",
    "X43n0737_016:0451b15": "膝。兩手枕床。如駱駝也。應跏趺坐者。兩足左右交盤。",
    "X43n0737_016:0451b16": "相結名結跏趺也。六念者。見論云。眠時須念三寶。戒",
    "X43n0737_016:0451b17": "施天等六也。各有所立者。尼但得長跪。不得互跪。由",
    "X43n0737_016:0451b18": "緣起有過故。制一定也。僧則互跪故。業疏云。律中為",
    "X43n0737_016:0451b19": "身耎弱。互跪倒地。佛令立儀。與僧異也。故云。各立跪",
    "X43n0737_016:0451b20": "坐中睡。兩足交互非法。雙竪兩足。足跟著地。足指向",
    "X43n0737_016:0451b21": "上也。兩手向背托床名却踞也。屈膝以一足著地。更",
    "X43n0737_016:0451b22": "與一足。累前膝上。直申即是支柱。一足中一足也。不",
    "X43n0737_016:0451b23": "上足者。謂踞坐人蹋地。若上足便觸衣也。十誦上座",
    "X43n0737_016:0451b24": "不應起者。文云聽法處見。上來若自起。若上座教起",
    "X43n0737_016:0451c01": "俱吉。若和尚闍梨來恭敬故。起不犯。不得令餘人起。",
    "X43n0737_016:0451c02": "即犯也。下座起吉者。即結自起之罪也。以違制故大",
    "X43n0737_016:0451c03": "吒者。說文云歎息聲也。本起者圓明之性。湛然寂靜",
    "X43n0737_016:0451c04": "良由自生虗妄。究其原由。本從何起。當自思責也。當",
    "X43n0737_016:0451c05": "遺上坐處者。遺訓留者。留上座位待來故。髮燥者。文",
    "X43n0737_016:0451c06": "云。謂睡時當起聽。洗浴若更睡。即預生念云。頭髮燥",
    "X43n0737_016:0451c07": "我當起。即顯多時也。看星月光即等者。睡時當望星",
    "X43n0737_016:0451c08": "月等。預生念云。月至某處。或星至某處。我便起也。如",
    "X43n0737_016:0451c09": "前說者。如前行法中。引經文。依狩王法。右脇著地。而",
    "X43n0737_016:0451c10": "臥(上來有二云云。總是主客相待篇竟)。",
    "X43n0737_016:0451c11": "　　　○第十瞻病送終篇",
    "X43n0737_016:0451c12": "文有二。初牒名。二依文釋。初言瞻至二十六者。先來",
    "X43n0737_016:0451c13": "意者。玄曰。上明賓主直論。康健之人。經中既曰。是病",
    "X43n0737_016:0451c14": "是身。病起理須接待。忽若閻浮報盡埋送。亦須合儀。",
    "X43n0737_016:0451c15": "前所未論。故次辨也。釋名者。應奉說疾稱為瞻病。送",
    "X43n0737_016:0451c16": "終殯驗葬。故曰送終。第已下如常解。",
    "X43n0737_016:0451c17": "次依文釋中分二。初舉故列門。二初瞻病下依門釋。",
    "X43n0737_016:0451c18": "初言就至別者。如門分別者。一瞻病。二送終(細尋顯正科。欠",
    "X43n0737_016:0451c19": "上舉數列門一段。今依玄記科出耳)。問諸篇皆有總意。此篇何無。答一",
    "X43n0737_016:0451c20": "說云。題中二事。不可合為一意。故先分科也。二依表",
    "X43n0737_016:0451c21": "解云。制作家取自在故。迴總意作制意。非謂全無。故",
    "X43n0737_016:0451c22": "下云乃至送終。意同斯述。非謂二事不可合為一意",
    "X43n0737_016:0451c23": "也。此蓋寸水不見底。言制至述者。有待之形者。謂業",
    "X43n0737_016:0451c24": "身也。嬰累者嬰纏也。患累也。即煩惱舊病是。四大互",
    "X43n0737_016:0452a01": "返者。謂地水火風。成其體故。冷熱不調。是以致疾成",
    "X43n0737_016:0452a02": "新病也。六府者。六者數也。府謂納總之處。記聚也白",
    "X43n0737_016:0452a03": "虎通云。一小膓為心府。二大膓為肺腑。三胃是胃腑。",
    "X43n0737_016:0452a04": "四膽為肝腑。五牓胱為腎府。六三焦合為一府。三焦",
    "X43n0737_016:0452a05": "者。從上至心為上。從心至腰為中。從腰至下為下焦。",
    "X43n0737_016:0452a06": "眤(女栗反)爾雅云近也。健則相親近。病則捐捨也。知善",
    "X43n0737_016:0452a07": "未崇惡必相遵者。謂看病是善。世人未必崇重。棄捨",
    "X43n0737_016:0452a08": "是惡多倣効。故律中等者。此律衣法文也。文云。時有比",
    "X43n0737_016:0452a09": "丘。病來日久。臥尿屎中。時諸比丘。受請去。後佛遂按",
    "X43n0737_016:0452a10": "行。房舍見此病人。乃與阿難洗浣衣服。身體極令清",
    "X43n0737_016:0452a11": "淨。以香薰之置。如法處乃為說法。遂問彼云。汝健時",
    "X43n0737_016:0452a12": "曾看佗病不。彼云。不曾見。佛言。汝不看佗。汝病有何",
    "X43n0737_016:0452a13": "人看也。因此云制(云云)。乃至送終意同斯述者。謂世",
    "X43n0737_016:0452a14": "人壯健時。則相親。死後即不相顧。今須始終如一。與",
    "X43n0737_016:0452a15": "前不殊故。云意同斯述也。言問至歎者。謂上律文。若",
    "X43n0737_016:0452a16": "有供養我者。應供養病人故。生斯問也。答文意者。謂",
    "X43n0737_016:0452a17": "看病者。等佛慈行。亦得成佛(故言)。故令供養也。又論云",
    "X43n0737_016:0452a18": "者。是成論文。姨母親手自織金縷袈裟。思佛還宮。用",
    "X43n0737_016:0452a19": "以持伏。佛言云。此是恩愛之心布施。無多功德。今但",
    "X43n0737_016:0452a20": "善施僧。則具三歸。今此取隨順佛語。為證。以佛令看",
    "X43n0737_016:0452a21": "病。今既看。即是隨順佛語也。僧祇等者。爾時南方有",
    "X43n0737_016:0452a22": "二比丘。共來問訊。一比丘遇病未得去。一比丘不能",
    "X43n0737_016:0452a23": "待。乃先往見佛。佛知而顧問。彼具述前緣(云云)。佛呵",
    "X43n0737_016:0452a24": "責已。汝等同出家。修梵行。汝不相看。誰當看汝。汝可",
    "X43n0737_016:0452b01": "速還等(云云)。為佛歎者。八福田中第一也。賢愚經說。",
    "X43n0737_016:0452b02": "五種施得福無量。一遠來。二遠去。三病人。四飢時。五",
    "X43n0737_016:0452b03": "知法人。又俱舍云。父母病法師。最後身菩薩。設非證",
    "X43n0737_016:0452b04": "聖者施果亦無量。二簡人中言。二簡至述者。開彼衣",
    "X43n0737_016:0452b05": "鉢雇人闍維者。謂亡後衣鉢。合屬十方。此約無尼僧",
    "X43n0737_016:0452b06": "即得攝。今言彼者。由指本人恐僧盡。收不為處分。故",
    "X43n0737_016:0452b07": "云用彼無者。故令捨去。玄曰。通會四分。謂比丘得衣",
    "X43n0737_016:0452b08": "作法屬己。已後即將雇人。亦有何過。餘三眾者。若於",
    "X43n0737_016:0452b09": "路見之。亦准上之儀式也。次明供養法。牒名可知。言",
    "X43n0737_016:0452b10": "五分至法者。初引五分據蘭若無淨人說。次引寶",
    "X43n0737_016:0452b11": "梁經者。被云乞食比丘。或是有病。無人看視。不能乞",
    "X43n0737_016:0452b12": "食。應當如是。調伏其心。我獨無伴。孤然一身。法是我",
    "X43n0737_016:0452b13": "伴。我今一心念法。依佛正教。善自思惟等。次引僧祇",
    "X43n0737_016:0452b14": "辨。橫死法有九。如文可知。言十誦至等者。善好名聞",
    "X43n0737_016:0452b15": "者。多人送供養。就乞易得福得者。衣鉢極多。就乞不",
    "X43n0737_016:0452b16": "生惱也。佛僧不淨殘宿惡提等者。外難云。僧有殘宿",
    "X43n0737_016:0452b17": "惡觸。可爾佛何有耶。若許佛有殘宿等。佛應犯戒。答",
    "X43n0737_016:0452b18": "雖是佛食。謂比丘觸著故。是惡觸。若爾下。文有佛臈",
    "X43n0737_016:0452b19": "食比丘。亦觸了已後。若贖得何以許食。答又不同彼。",
    "X43n0737_016:0452b20": "彼正供養佛時。由屬施主故。後乃與佛贖得無犯。今",
    "X43n0737_016:0452b21": "是己觸佛食故。成殘觸也。餘如文。",
    "X43n0737_016:0452b22": "三安置門。云三至者之即事。而求專心念法者。玄曰。",
    "X43n0737_016:0452b23": "既覩日光屢設。又觀返者。絕稀以此而求活門焉。能",
    "X43n0737_016:0452b24": "得矣。故須專心念無常。敗壞之法也。佛垂忍土者。若",
    "X43n0737_016:0452c01": "據梵語娑婆。此云雜惡。又梵語薩訶。此云堪忍。何名",
    "X43n0737_016:0452c02": "堪忍。初依真諦解云。忍是此界。梵王之名。由能堪忍。",
    "X43n0737_016:0452c03": "他人勝事。不生嫉忌之心。故從主以立處名也。次引",
    "X43n0737_016:0452c04": "悲華經。世界眾生。忍受三毒。及諸煩惱。名忍者三衣",
    "X43n0737_016:0452c05": "解深蜜經說。菩薩行利樂時實堪忍故佛自受用土",
    "X43n0737_016:0452c06": "與凡域異今為化物但要化度為善不以穢污生嫌",
    "X43n0737_016:0452c07": "心也。",
    "X43n0737_016:0452c08": "四說法歛念。牒名如文。言十至之者。為說深法者。真",
    "X43n0737_016:0452c09": "實之相。名為深法也。言若至之者。捨座捨衣者。佛見",
    "X43n0737_016:0452c10": "迦葉。來分半座。與坐後將所著。僧伽梨易迦葉。糞掃",
    "X43n0737_016:0452c11": "衣如頭陀篇說。言若至等者。鸚鵡四聞諦等者。賢愚",
    "X43n0737_016:0452c12": "第十三云。時佛在舍衛長者須達。敬信佛法。一切所",
    "X43n0737_016:0452c13": "須悉皆供給。時諸比丘隨意。所須日日來往。其家有",
    "X43n0737_016:0452c14": "二鸚鵡。一名律提。二名賖律提。稟性默慧。能解人語。",
    "X43n0737_016:0452c15": "僧若到門。每令傳語。後阿難往。到其家。而語之曰。我",
    "X43n0737_016:0452c16": "今教汝妙法。鸚鵡聞已。歡喜而受。阿難乃授四諦法。",
    "X43n0737_016:0452c17": "教令誦集偈。四豆佉(苦諦)。三牟尼提耶(集諦)。尼樓陀(滅諦)。未",
    "X43n0737_016:0452c18": "伽(道諦)須達門前有一樹。二鳥聞法喜踊誦習。飛向樹",
    "X43n0737_016:0452c19": "上。次第上下。經於七返。同聲合誦。受四諦妙法。於夜",
    "X43n0737_016:0452c20": "宿樹。為野狸所飡。阿難問佛。此二鳥生於何處。佛告",
    "X43n0737_016:0452c21": "阿難。由汝授法喜心受持。命終之後。便生四天王。天",
    "X43n0737_016:0452c22": "命盡。生第二忉利天。乃至生第六天。從彼捨壽。還生",
    "X43n0737_016:0452c23": "第乃至生四天王天。如是七返生六欲天。自恣受福。",
    "X43n0737_016:0452c24": "無有中夭。阿難又問。六天命盡。復生何處。佛言生閻",
    "X43n0737_016:0453a01": "浮提。為人出家。學道成辟支佛果。一名曇摩。二名修",
    "X43n0737_016:0453a02": "曇摩也。大品有經耳品者。彼經第三十云。釋提桓因",
    "X43n0737_016:0453a03": "作念。若善男子善女人。得聞波羅蜜。二經耳根是人。",
    "X43n0737_016:0453a04": "已於前世佛所作諸功德等。善知識相隨。何況受持",
    "X43n0737_016:0453a05": "讀誦等。涅槃常住二字者。常是法身住。是報身。經云。",
    "X43n0737_016:0453a06": "若有眾生。聞涅槃經。終顯佛性。不生不滅。說常樂我",
    "X43n0737_016:0453a07": "淨之法。即是常住之法。却後命終。不墮惡道。",
    "X43n0737_016:0453a08": "言若至緣者。如文。言若至力者。可知。言若至之者。",
    "X43n0737_016:0453a09": "成聖因者。經云。性空即是佛不可思議。故知坐禪者。",
    "X43n0737_016:0453a10": "是正因也。言若佐至云者。與聖同儔者。下引沓婆迦",
    "X43n0737_016:0453a11": "葉等。羅漢皆營眾事也。謂沓婆王種。捨羅漢身。求堅",
    "X43n0737_016:0453a12": "固法。律云。沓婆自作此念。不知何者是堅固法。乃為",
    "X43n0737_016:0453a13": "僧知事。是堅固也。迦葉踏泥。造五精舍。玄云。淮師資",
    "X43n0737_016:0453a14": "傳。迦葉不憚疲苦。常自營造五所伽藍也。一在耆闍",
    "X43n0737_016:0453a15": "堀山。二在毗羅跋首山。三在薩波燒持山。四在多般",
    "X43n0737_016:0453a16": "那舊山。五在竹園田。此五緣共為一衣戒。無離衣罪。",
    "X43n0737_016:0453a17": "迄于承用等(云云)。又准多論。迦葉自治僧坊。自手泥",
    "X43n0737_016:0453a18": "壁。雖是大阿羅漢。不求福報。但為報恩。長養佛法。對",
    "X43n0737_016:0453a19": "治凡夫。作少福田。便生我慢。折伏弟子憍恣之心。發起",
    "X43n0737_016:0453a20": "當來眾生福業故。祇夜破薪者。准雜蜜藏云。南天竺",
    "X43n0737_016:0453a21": "有二比丘。聞彼尊者名稱。特來罽賓禮拜。到已見尊",
    "X43n0737_016:0453a22": "者。身羸瘦在厨內。鑊前燒火。不識乃問。汝知祇夜在",
    "X43n0737_016:0453a23": "何處止住。彼云在第三窟中。二比丘到已。果見適來",
    "X43n0737_016:0453a24": "燒火之僧。疑恠問之等(云云)。身子掃地者。玄云。未詳",
    "X43n0737_016:0453b01": "出處。目連然燃者。雜要行中說也。凡愚不知等者。意",
    "X43n0737_016:0453b02": "道僧是福聚。凡愚不自學知。所以聖人各捨自業。佐",
    "X43n0737_016:0453b03": "事助眾事。為導引凡愚令知也(有人妄解不正思之)。言注者至",
    "X43n0737_016:0453b04": "天上者。淨名經也。憶所修福者。什法師云。外國之法。",
    "X43n0737_016:0453b05": "從生已來。至於臨終之時。所修福業。皆記錄之。至臨",
    "X43n0737_016:0453b06": "終時。旁人為讀。令其心喜。不生怖畏故。肇法師云。恐",
    "X43n0737_016:0453b07": "新學菩薩。為病亂故。勸憶福。以悅其情也。念於淨命",
    "X43n0737_016:0453b08": "者。什曰正命也。自念從生至今。嘗行正命。必趣善道。",
    "X43n0737_016:0453b09": "吾何畏哉。傳者亦是中國本傳也。如文。智論等者。彼",
    "X43n0737_016:0453b10": "二十四分引別業經。佛告阿難。行惡之人。好處生行",
    "X43n0737_016:0453b11": "善之人。惡處生。阿難問佛。是事云何。佛言。惡人今世",
    "X43n0737_016:0453b12": "惡未熟。善業已熟。以是因緣。今雖作惡。而好處生也。",
    "X43n0737_016:0453b13": "善生返說(云云)。言問至要者。此亦是論中自問也。答",
    "X43n0737_016:0453b14": "中約猛利強盛說。如人入陳。不惜身命。名健士也。必",
    "X43n0737_016:0453b15": "須下誡勸之意。愛衣如前說。指對施中。餘如文。言其",
    "X43n0737_016:0453b16": "至也者。西方十念成就。便得往生。或兜率天者。彌勒經",
    "X43n0737_016:0453b17": "故修善。如六事齊修二因。兼積等類也。妄自生我者。",
    "X43n0737_016:0453b18": "經云。凡夫不知內空無我。橫生計著。而實無我也。實",
    "X43n0737_016:0453b19": "自唐無者。若望俗諦似有。約真諦定無。唯有一清淨",
    "X43n0737_016:0453b20": "識心。更無外境可得。故知並是妄也。或說唯識無境。",
    "X43n0737_016:0453b21": "唯情妄見者。謂三界之境。唯識所變。本無有實。故云。",
    "X43n0737_016:0453b22": "無境唯情妄報。遍計所起也。四分等者。衣法文也。文",
    "X43n0737_016:0453b23": "云。彼病比丘。作如是念。我當受不好三衣。恐瞻病人",
    "X43n0737_016:0453b24": "得故。佛言。不應生如是心。文云。時病人擔衣鉢送養。",
    "X43n0737_016:0453c01": "徐處恐看病。後病好無可看。佛言。不應作如是意。今",
    "X43n0737_016:0453c02": "鈔略彼二意故云受不好衣盋及送與他也。面王比",
    "X43n0737_016:0453c03": "丘者。賢愚雜含皆云。此人如以過去世。曾將自疊施",
    "X43n0737_016:0453c04": "辟支佛。承此因緣。五百生中。常於母胎中。自然疊褁。",
    "X43n0737_016:0453c05": "後出家時。變成法衣等(云云)。往昔國王。為寶所誑者。",
    "X43n0737_016:0453c06": "此是大莊嚴論。自引經文。彼云。昔有國王名曰難陀。",
    "X43n0737_016:0453c07": "積聚珍寶。擬至後世。嘿而思惟。今可聚集一國珍寶。",
    "X43n0737_016:0453c08": "使外無餘。貪聚財故。將自己女。置高樓上。出勅曰。若",
    "X43n0737_016:0453c09": "有人持寶來者。我即與汝女交通。如是撿集一國內",
    "X43n0737_016:0453c10": "珍寶。總聚王處。時有一人。見王女端正愛著。家內無",
    "X43n0737_016:0453c11": "寶。乃感結成病。其母知之。語其子曰。國中一切寶。總",
    "X43n0737_016:0453c12": "歸王所。無處可求。我憶汝又死之時。口中有一金錢。",
    "X43n0737_016:0453c13": "汝可塚取之。子依母言。果獲金錢。送上於王。王問云。",
    "X43n0737_016:0453c14": "國內寶物總盡。汝何處更得此錢。彼乃具實答王。王",
    "X43n0737_016:0453c15": "遣人驗之。以事不虗。方生信也。王復自思惟。我先積",
    "X43n0737_016:0453c16": "集一切財寶。望至後世彼。又一錢尚不能得況復多",
    "X43n0737_016:0453c17": "耶。因茲總將作福。故知無一隨己。可不實乎。言如是",
    "X43n0737_016:0453c18": "至磬者。隨命長短作者。謂未死之前。於其中間。隨其",
    "X43n0737_016:0453c19": "延促。於中示導故。故也打無常磬者。玄曰。據命未終",
    "X43n0737_016:0453c20": "前。根識未壞時打。今氣絕後為之。則於事無益也。",
    "X43n0737_016:0453c21": "二送終法。牒名如文。言然至善者。此蓋立送終意非。",
    "X43n0737_016:0453c22": "謂制意已。同前述了。遶存出離者。謂本心所期。出離",
    "X43n0737_016:0453c23": "生死。凡設儀式。少欲遠離俗風也。厚者華飾也。葬土",
    "X43n0737_016:0453c24": "者埋藏也。去泰者。離奢侈。不彩舉慎衢。去約者。不露",
    "X43n0737_016:0454a01": "屍而去也。今取中當務令善生也。言就至法者。如文。",
    "X43n0737_016:0454a02": "言初中至耻者。四分尼搥胸者。此是尼單提中。尼共",
    "X43n0737_016:0454a03": "他爭。事不直。便搥胸哭招譏。白佛。佛言。一搥一提。一",
    "X43n0737_016:0454a04": "渧淚落地亦提。僧犯吉。已上制緣中也。至開緣中云。",
    "X43n0737_016:0454a05": "不餘不犯。既不制死哭之罪。故知今時師亡。弟子哭",
    "X43n0737_016:0454a06": "無過。反顯五百問論不犯也。若准已下。明有緣不犯",
    "X43n0737_016:0454a07": "之文。故五百結集文曰。諸未離欲者。舉身投地。悲泣",
    "X43n0737_016:0454a08": "哽咽良久乃蘇等(云云)。栖心獨居。世表高節。自然拔",
    "X43n0737_016:0454a09": "群。一受行。若霜天即是由來清潔。父母亡而不哭。俗",
    "X43n0737_016:0454a10": "禮不容。二師死而不哀。律儀未許。故曰道俗同耻也。",
    "X43n0737_016:0454a11": "言彼至所者。辨吊慰法池。執弟子手者。是亡人之小",
    "X43n0737_016:0454a12": "師也。荒迷故所以執之。然後至師處。依法吊問等。若",
    "X43n0737_016:0454a13": "准俗禮。五服三[殤-歹+孑]之制。五服者。謂斬縗。齊縗。大功。小",
    "X43n0737_016:0454a14": "功。緦床也。三[殤-歹+孑]者。從十九至十六為長[殤-歹+孑]。十五至十",
    "X43n0737_016:0454a15": "二為中[殤-歹+孑]。十一至八歲為下[殤-歹+孑]。七歲已下三十九服",
    "X43n0737_016:0454a16": "之[殤-歹+孑]。以日月服有三種。一正。二義。三降。今僧尼皆是",
    "X43n0737_016:0454a17": "降服。喪儀云。和上位尊。同於父母。三師七證。例彼舛",
    "X43n0737_016:0454a18": "無降。此緣情唯達者。進不俗中。服布麤細五等。俗有",
    "X43n0737_016:0454a19": "冠經僧尼。以頭巾替之。杖用扶力僧尼。亦同。若未殮",
    "X43n0737_016:0454a20": "前但在苫。己之位吊者哭也。亦無佗詞三曰成後之",
    "X43n0737_016:0454a21": "後方申儀禮。若奔喪者。明其在外時。若附哀信須通",
    "X43n0737_016:0454a22": "別人為其舉發後疾疾歸見星而行見星而舍若已",
    "X43n0737_016:0454a23": "安厝即先至墳處展哀情若未還山直歸本處展哀",
    "X43n0737_016:0454a24": "在慰一如常儀也。以衣覆根者。五分初緣比丘。露形",
    "X43n0737_016:0454b01": "去招譏。佛令以安多食覆。若露屍去犯吉。謂現前者。",
    "X43n0737_016:0454b02": "吉也。白蓋者。表雙林變白也。周圍表不露形也。四人",
    "X43n0737_016:0454b03": "擎之。表不編邪。香烟引導表善業如香。一寺相送。表",
    "X43n0737_016:0454b04": "猒無常令觀察也。",
    "X43n0737_016:0454b05": "二明葬法。牒名可知。言中至爾者。火葬者。十誦云。比",
    "X43n0737_016:0454b06": "丘疑身中有虫。燒之犯煞。佛言不犯。人死虫亦死也。",
    "X43n0737_016:0454b07": "林中葬棄之。林野者。俗中莊子將死。諸弟子厚欲葬。",
    "X43n0737_016:0454b08": "莊子曰。吾以天地為棺。柳子曰。恐為鵰之所食。莊子",
    "X43n0737_016:0454b09": "曰。在上為烏鵰所食。下又為螻蟻之所食。奪彼與此",
    "X43n0737_016:0454b10": "何其偏乎。俗人喻事。君子尚然。塵外高僧。寧容厚葬。",
    "X43n0737_016:0454b11": "十誦鳥啄腹破等者。彼云。有比丘病。有錢。畏眾僧得。",
    "X43n0737_016:0454b12": "遂持安羮中喫之。死後鳥來破膓出錢。鈔引此文為",
    "X43n0737_016:0454b13": "證。前林葬也。然則殘屍。雇人展轉。准得者。此謂商略",
    "X43n0737_016:0454b14": "火葬。此方准用得意。道火葬一法。然則殘害師。師遺",
    "X43n0737_016:0454b15": "[骨*宛]。弟子看之不忍。若不忍看者。准涅槃經。雇人展轉",
    "X43n0737_016:0454b16": "教他亦得也。言四分至時者。五眾得起塔者。如前僧",
    "X43n0737_016:0454b17": "像篇。六種塔也。搜玄引十二因緣經。八種塔有露盤。",
    "X43n0737_016:0454b18": "如來塔八露盤菩薩七緣覺六曰果五三果四二果",
    "X43n0737_016:0454b19": "三初果二輪王。及未得果人一露盤。今有一家。記中。",
    "X43n0737_016:0454b20": "云佛七已上也乃至者。得果人。及輪王未得露盤。但",
    "X43n0737_016:0454b21": "有火珠舊葉耳(與上經文不同)。量機衰時者。送是親送即無",
    "X43n0737_016:0454b22": "失。若非親恐污佗。平等心即不合也(上來總是瞻病篇竟)。",
    "X43n0737_016:0454b23": "次下一篇總辨諸雜要行分二今牒名言諸至二十",
    "X43n0737_016:0454b24": "七者。來意。已上諸篇已隨事辨相。然雜務繁。總量乃",
    "X43n0737_016:0454c01": "塵沙。若不備明行相難曉故。次辨也。釋名以事非一。",
    "X43n0737_016:0454c02": "名諸瑣碎。共明秤雜動。必須之曰要。所以依用曰行。",
    "X43n0737_016:0454c03": "餘如常說(云云)。有本中有注文。於顯目下此有無總",
    "X43n0737_016:0454c04": "得。總意中。言森至識者。森謂多貌也。以受戒時總緣",
    "X43n0737_016:0454c05": "法。盡萬境。皆發得戒。今於隨行則一一境上。盡須護",
    "X43n0737_016:0454c06": "持也。忽略不行等者。謂若略而不行。冥然招其罪失",
    "X43n0737_016:0454c07": "故。曰奄遭悲責。謂於一一事上。皆須識知持犯故。曰",
    "X43n0737_016:0454c08": "理須明識也。言若至別者。由途相攝。具上諸門者。古",
    "X43n0737_016:0454c09": "解如別。今云。由從也。途道也。謂上諸篇。凡明一事。正",
    "X43n0737_016:0454c10": "引諸部相。當或相從引其異說。聚在一處。顯四分行",
    "X43n0737_016:0454c11": "事途道。此則諸部。由途相攝。由明大僧。一事途道。尼",
    "X43n0737_016:0454c12": "沙曰眾事。同大僧相狀。少異相。從引之。攝在大僧途",
    "X43n0737_016:0454c13": "道之下。此諸尼沙事同。相異。由途相攝。如此具在上",
    "X43n0737_016:0454c14": "二十六篇。故曰具在諸門也。別類緣收者。上則約部",
    "X43n0737_016:0454c15": "相當。或別相從故引。及尼沙事同大僧相狀。少異者",
    "X43n0737_016:0454c16": "說今則唯局別者。諸部異計。尼沙大僧不同之事辨",
    "X43n0737_016:0454c17": "也。沙彌及尼三眾。諸部行相不同。事各有類故。稱別",
    "X43n0737_016:0454c18": "類統由通也。隨類通攝故。曰統收。即尼沙彌諸律三",
    "X43n0737_016:0454c19": "種。部類不同。今通收羅列故。云羅下三部也。以外等",
    "X43n0737_016:0454c20": "者。謂上諸門不攝。下三部此不收者。名為以外。即除",
    "X43n0737_016:0454c21": "前相。攝去後別類。其餘繁類。斷續雜務。紛綸碎亂瑣",
    "X43n0737_016:0454c22": "文。合作此篇明也。眾境不少。名為繁類。事不連環故。",
    "X43n0737_016:0454c23": "云斷續。事既非一。難可次比。頭緒故曰雜。紛綸繁類",
    "X43n0737_016:0454c24": "為碎紛。綸是亂。如此無非玉屑。相綴故。云鎻文合成",
    "X43n0737_016:0455a01": "此篇。與上不同故。稱為別。問據茲所解。尼沙二部。應",
    "X43n0737_016:0455a02": "不用行。答尼沙二部與大僧。雜行不殊。故不言也。若",
    "X43n0737_016:0455a03": "爾既云不殊。何不在由途相攝之。例前約事[門@丙]相狀",
    "X43n0737_016:0455a04": "少異故。有相攝之。言此篇五眾通行故。無相攝之。語",
    "X43n0737_016:0455a05": "又同此篇。何不在。後明答。此雜明者。並是諸篇。篇餘",
    "X43n0737_016:0455a06": "上收。由途下攝三部故。處中間倣律雜揵度。亦在中",
    "X43n0737_016:0455a07": "也。言其至焉者。正辨此篇來由也。謂戒是涅槃初門。",
    "X43n0737_016:0455a08": "將雜行而軌導。倣塵不犯故。曰具修諸佛所行。名為",
    "X43n0737_016:0455a09": "聖行。莫論後世者。出纏證果之益。當今遊論方域而",
    "X43n0737_016:0455a10": "無怯懦之心。焉開章中。言十至病者如文。",
    "X43n0737_016:0455a11": "言智至故者。盡等者。謂晨朝午時晡時也。良以無始",
    "X43n0737_016:0455a12": "時來。多有破戒等。故須懺悔。多嫉妬故。須行隨喜。多",
    "X43n0737_016:0455a13": "謗法故。須行勸勵。請轉於法輪。若准經中。更有&#;向。",
    "X43n0737_016:0455a14": "為除狹劣之心。發願除懈怠罪等(有人於此廣說四時禮文等。今恐繁",
    "X43n0737_016:0455a15": "而不述)。不得瓔珞等。著佛身上者。謂著身上非尊重。故",
    "X43n0737_016:0455a16": "不合也。不得花著飲食上者。多論不許。為異白衣。西",
    "X43n0737_016:0455a17": "土白衣。飲酒之時。相承著花。教於酒器之內故。佛臈",
    "X43n0737_016:0455a18": "食者。謂七月十五。夏滿食也。臈接也。新舊相接。亦是",
    "X43n0737_016:0455a19": "祭名俗法。十二月終。新舊交接之時。臈取禽獸祭先",
    "X43n0737_016:0455a20": "祖。今出家人。亦爾。若終七月十五日。供養佛食。名佛",
    "X43n0737_016:0455a21": "臈食。以此食屬供養佛人。比丘雖先提受佛檀越。後",
    "X43n0737_016:0455a22": "與無惡觸過也。言十誦至法寶者。教沙彌使人亦",
    "X43n0737_016:0455a23": "爾者。謂教示佗。令修治塔。次四方四事。亦如上作念",
    "X43n0737_016:0455a24": "也。攝在惡逆眾生。上品治之者。謂入五逆中。上品治",
    "X43n0737_016:0455b01": "之者。是重偷蘭也。以佛塔惡懷之者。以好心得福。反",
    "X43n0737_016:0455b02": "顯惡心獲罪也。法寶者以法假人弘其人。既能說法。",
    "X43n0737_016:0455b03": "若供之。即供養法寶故。言十誦遮至者。與一剪者。約",
    "X43n0737_016:0455b04": "再生物為言。如苦苣等類。若非再生。但量功取也。故",
    "X43n0737_016:0455b05": "祇三十三云。有比丘於地上種菴羅菓。長養成樹。自",
    "X43n0737_016:0455b06": "取不令他取。論比丘白佛。此種有功力。聽與一年。若",
    "X43n0737_016:0455b07": "樹大不欲併取者。聽每年取一枝。乃至瓜瓠與一番",
    "X43n0737_016:0455b08": "取等。花菓不詐賣者。玄云。此是僧家要用者。必不得",
    "X43n0737_016:0455b09": "賣於僧地。餘者亦得賣也。四分僧物賣分犯。蘭者約",
    "X43n0737_016:0455b10": "暫礙僧用。若求已如前可知。言祇至報者。轉法輪日",
    "X43n0737_016:0455b11": "者。多論第二曰。八月八日。轉法輪。佛與拘隣等五人。",
    "X43n0737_016:0455b12": "前三即安居已。至八月八日得入。至見道成初果。爾",
    "X43n0737_016:0455b13": "時始名轉法輪也。卒風雨等。既有風雨。佛制令收不",
    "X43n0737_016:0455b14": "論德行也。餘如文。",
    "X43n0737_016:0455b15": "言二至等者。僧通凡聖。行涉麤細者。玄云。細行是聖",
    "X43n0737_016:0455b16": "麤行。是凡意顯入集時。通敬通重也。如拭塵巾者。古",
    "X43n0737_016:0455b17": "云。然巾攬穢歸己。顯物令淨入眾之人。亦爾收過向",
    "X43n0737_016:0455b18": "己。推直於池俯仰得時者。見上須起。見下不起也。師",
    "X43n0737_016:0455b19": "子座者。智論自問云。為是化師子。為是實師子。答非",
    "X43n0737_016:0455b20": "化亦非實也。但是佛所坐者。皆名師子座。譬如國王",
    "X43n0737_016:0455b21": "所坐之處。亦師子床以師子。是獸王無畏故。不得有",
    "X43n0737_016:0455b22": "重響者。古云。令眾不和故。維那口陳其緣者。謂或布",
    "X43n0737_016:0455b23": "施呪願。及唱等供等。不得打為事用者。謂口中不陳",
    "X43n0737_016:0455b24": "苦。事空打搥。除為眾亂等者。但打一下。雖不陳詞。即",
    "X43n0737_016:0455c01": "此搥聲人聞便靜。即是事用也。",
    "X43n0737_016:0455c02": "三別人自行。標名可知。言十誦至亦爾者。五分初緣",
    "X43n0737_016:0455c03": "讀外書。居士譏呵。後與外道論不如。白佛。佛開。為伏",
    "X43n0737_016:0455c04": "外道。故聽之。言五分至學者。除無人難緣者。此是尼",
    "X43n0737_016:0455c05": "單提中。半月不剃髮者。提若過半月。此名髮長。若無",
    "X43n0737_016:0455c06": "人解剃髮。若強力難緣所逼不犯。言四分至一者或",
    "X43n0737_016:0455c07": "至死者。謂犯初篇也。若次死者。犯第二篇也。多作業",
    "X43n0737_016:0455c08": "者。謂多作白衣業也。財物慳者。可知當招貧乏報也。",
    "X43n0737_016:0455c09": "法慳者。於十二部經義。故秘不說。向人當招鈍。滯之",
    "X43n0737_016:0455c10": "報也。家慳者。謂我與此檀越。為門師。不欲別人來他",
    "X43n0737_016:0455c11": "舍也。因說須達家狗(云云)住處慳者。當招不如意處",
    "X43n0737_016:0455c12": "也。讚歎慳。當招惡名稱也。言四分至也者。羅漢射事",
    "X43n0737_016:0455c13": "不中等者。搜玄云。十誦第三曰。目連乞食。次居士婦",
    "X43n0737_016:0455c14": "懷任。問目連為男為女。答云。是男後生下。是女招佗",
    "X43n0737_016:0455c15": "譏呵。僧欲棄目連。佛言不開目連之事。非是妄說。以",
    "X43n0737_016:0455c16": "彼胎內轉根故。更有天旱問雨。入涅槃經。記犢子等",
    "X43n0737_016:0455c17": "(云云)。不得離餘地獄者。謂設呪誓我。若如是願我入",
    "X43n0737_016:0455c18": "地獄等。若恐怖念如來者。以怖畏自滅也。畫地作相",
    "X43n0737_016:0455c19": "者。令當中行不徧也。言僧祇至處者。不聽口吹者。表",
    "X43n0737_016:0455c20": "釋云。恐捐喫火虫命也。又舉喫熱茶湯之喻(云云)。以",
    "X43n0737_016:0455c21": "本無言念齊限者。約白衣。不令夜燭。日中滅之也。目",
    "X43n0737_016:0455c22": "連知日直滅灯者。准賢愚經說。佛在舍衛國。有一女",
    "X43n0737_016:0455c23": "子。名曰難陀。貧乏求乞自活。見一切人。供佛及僧乃",
    "X43n0737_016:0455c24": "自思惟。我雖遇福田。無有種子。感傷自責。便行乞匂",
    "X43n0737_016:0456a01": "竟夕。夕得一文。持詣油家。買得少油。持往精舍。燭於",
    "X43n0737_016:0456a02": "佛前。眾灯之內。自發誓願。我今貧窮。然此小燈。供養",
    "X43n0737_016:0456a03": "於佛。以斯功德。令我來世。得智慧燈。除滅一切眾生",
    "X43n0737_016:0456a04": "垢闇。發願已而去。及至竟夜。諸灯盡滅。唯此獨然。是",
    "X43n0737_016:0456a05": "時目連。次當直日察天已收曉灯併燭。當見此燭。明",
    "X43n0737_016:0456a06": "好如同新燭。便舉手扇。扇其燄如故。又將衣拂。其明",
    "X43n0737_016:0456a07": "轉盛。佛告目連。非汝聲聞之所能滅。假使注四大海",
    "X43n0737_016:0456a08": "水注之。亦不能滅。又假使毗嵐猛風。亦不能滅。何以",
    "X43n0737_016:0456a09": "故。此是發大菩提心人。所施之燈。佛說。是語未竟。難",
    "X43n0737_016:0456a10": "陀女子。又來詣佛。頭面禮足。佛為授記。汝於當來二",
    "X43n0737_016:0456a11": "阿僧祇百劫之中。當得成佛。名曰燈光。十號具足等。",
    "X43n0737_016:0456a12": "餘如文。",
    "X43n0737_016:0456a13": "言四共行同法者。凡聖共行。名為共行。僧尼同。此故",
    "X43n0737_016:0456a14": "云同法。言所至多者。神用莫准者。謂若一同契理。即",
    "X43n0737_016:0456a15": "神驗無方。如金剛強。若受持一四句偈。勝日捨三恒",
    "X43n0737_016:0456a16": "河沙身命布施。當得成佛。其餘何可為比也。互有強",
    "X43n0737_016:0456a17": "弱者。下文云。有念極多於義不了。或少聞見。而多解",
    "X43n0737_016:0456a18": "義味等。貴如說行不貴多誦者。增一云。盤特比丘。根",
    "X43n0737_016:0456a19": "鈍等。緣因掃而悟解(云云)。由道有根本者。即勝鬘",
    "X43n0737_016:0456a20": "經。及如來藏經。是大。道本也。行別止作者。戒本是",
    "X43n0737_016:0456a21": "心持羯磨。是持此二是別。止作本者。戒是顯非同體",
    "X43n0737_016:0456a22": "也。佛法根本。及心作二持。即是通攝佛法。剛要多聞",
    "X43n0737_016:0456a23": "增智慧。即能匡轉心行。及廣解理相。見菩薩修行。即",
    "X43n0737_016:0456a24": "助於道業得無退。修心不馳教故。曰得無罷教。雖不",
    "X43n0737_016:0456b01": "依文生見者。謂讀俗書雖不依俗文。生於邪見。然要",
    "X43n0737_016:0456b02": "覧中。多明節梀。亦可足比。於內道固免。隨事躭染保",
    "X43n0737_016:0456b03": "言犯也。若多聞多義。此號生而知之。上以學而知之",
    "X43n0737_016:0456b04": "次矣。言三千至也者。或可受苦因者。約不修三乘。為",
    "X43n0737_016:0456b05": "施所欺故。說法無慈心者。但求利益也。若師田在等",
    "X43n0737_016:0456b06": "者。但隱師學不可競化。年別應受等者。溫故而知新",
    "X43n0737_016:0456b07": "也。五夏以前等者。經文亦制五夏也。顯德有二等者。",
    "X43n0737_016:0456b08": "一為名利。二為佛法。上一佛不許。如賓頭盧[耳*夫]盋之",
    "X43n0737_016:0456b09": "類。律中餘疑。即十誦律。如盤特教誡之事故。現通等",
    "X43n0737_016:0456b10": "即許(云云)。",
    "X43n0737_016:0456b11": "五出家要業者。標可知。言道至遂者。別知其通房者。",
    "X43n0737_016:0456b12": "道修智分。俗修福分。是局。若二兼修即通。非謂下出",
    "X43n0737_016:0456b13": "通局所以也。必准兩通者。道俗俱修福慧也。若偏而",
    "X43n0737_016:0456b14": "不兼。即如智論。兄弟二人之得失也。必能反遂者。可",
    "X43n0737_016:0456b15": "知。言今至業者。今且兩言者。若力所不及。俗且修福。",
    "X43n0737_016:0456b16": "道且修智故也。僧有法能造者。即僧指示陀也。俗有",
    "X43n0737_016:0456b17": "事能作者。金木石等也。終日相由者。僧由俗資。俗假",
    "X43n0737_016:0456b18": "僧法也。執據恒別福慧別也。乖法雜亂者。如僧却修",
    "X43n0737_016:0456b19": "福之例也。學三佛行者。過現未也。雖形事相交者。造",
    "X43n0737_016:0456b20": "佛書經。起菩薩僧。欲皆自親。為之是相交也。俗則以",
    "X43n0737_016:0456b21": "金石木為佛等(云云)。如此比挍天地懸遠故。言上至",
    "X43n0737_016:0456b22": "別者。始終兩修者。初受戒時。結勸文中。但令觀化作",
    "X43n0737_016:0456b23": "福。供養眾僧等(云云)。",
    "X43n0737_016:0456b24": "六遇惡賊。標如文。言四至不犯者。如文。言毗至行者。",
    "X43n0737_016:0456c01": "方便怖賊法也。石下者。十誦云。時有賊遶寺。比丘閇",
    "X43n0737_016:0456c02": "門。上高樓作大音。怖怖令去。若不去即擲石下煞之",
    "X43n0737_016:0456c03": "時二比丘擲石下煞一人。自相問云。二人不知誰犯",
    "X43n0737_016:0456c04": "煞。乃白佛。佛言。二人並無犯。以擲石時。唱言石下故",
    "X43n0737_016:0456c05": "也。",
    "X43n0737_016:0456c06": "七大小便法者。標可知。言四至便者。廁外彈指。令內",
    "X43n0737_016:0456c07": "人知也。准五分。廁內人亦須作聲等不爾。二俱犯吉",
    "X43n0737_016:0456c08": "也。廁草長不過。一尺令非人知者。若不彈指。廁神不",
    "X43n0737_016:0456c09": "知。而相衝也。應別處洗穢者。初綠就水器中。洗係比",
    "X43n0737_016:0456c10": "丘污之。佛言不應。耳應留殘水。者五分。云上廁用水",
    "X43n0737_016:0456c11": "盡。應更取水留之。無有急事。令得足一人用也。勿令",
    "X43n0737_016:0456c12": "有聲者。彼用水時有聲。餘比丘聞惡之。佛言不應如",
    "X43n0737_016:0456c13": "是也。以弊物拭者。彼洗水污衣。佛言應用弊物拭之。",
    "X43n0737_016:0456c14": "若臰用土者。玄曰。據經中說。洗淨手當用土。次灰從",
    "X43n0737_016:0456c15": "澡豆等。若先用灰。即臰氣人皮肉中。不歇故。五分倮",
    "X43n0737_016:0456c16": "形上廁。廁神為緣起故。佛制不許也。",
    "X43n0737_016:0456c17": "言八至不犯者。如文。",
    "X43n0737_016:0456c18": "言九至去者。五百問。行路寄鬼神屋宿等者。約不得",
    "X43n0737_016:0456c19": "令佗慳也。今既不觸。即是不慳也。以泥團者。謂將泥",
    "X43n0737_016:0456c20": "團掩著虫身。虫被泥綴不動。然後將出弃之。有呪虵",
    "X43n0737_016:0456c21": "法者。准五分云。我慈諸龍王。天上及人間。以我此慈",
    "X43n0737_016:0456c22": "心。得滅諸患毒。我以智慧取。用心煞此毒。味毒無味",
    "X43n0737_016:0456c23": "毒。破滅入地去。佛言比丘。以此呪自護。不為毒所害",
    "X43n0737_016:0456c24": "也。",
    "X43n0737_016:0457a01": "十雜治病法釋中兩投。一一如文科(云云已上諸雜要行篇已",
    "X43n0737_016:0457a02": "竟。上來有二初十篇烈釋。次一篇總結云云)。窗([悠-ㄆ+公]音)檽(靈音)[(〦/日/万)*毛](傍音)。",
    "X43n0737_016:0457a03": "四分律鈔簡正記卷第十六",
    "X43n0737_016:0457a04": "吳越國天長寺長講律臨壇崇福普濟戒",
    "X43n0737_016:0457a05": "光大德賜紫志貞寫此記一部記焉",
    "X43n0737_016:0457a06": "旹清泰元年歲次甲午十二月二十日齋時寫過",
    "X43n0737_016:0457a07": "此本僧　志謙　故記之耳也"
}