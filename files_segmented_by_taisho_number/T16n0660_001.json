{
    "T16n0660_001:0283b20": "No. 660",
    "T16n0660_001:0283b21": "佛說寶雨經卷第一顯授不退轉菩薩記",
    "T16n0660_001:0283b23": "唐天竺三藏達摩流支譯",
    "T16n0660_001:0283b24": "如是我聞：一時薄伽梵住伽耶城伽耶山頂，",
    "T16n0660_001:0283b25": "與大苾芻眾七萬二千人俱，皆是阿羅漢，諸",
    "T16n0660_001:0283b26": "漏已盡，無復煩惱，得真自在；心善解脫、慧善",
    "T16n0660_001:0283b27": "解脫；如調慧馬，亦如大象；已作所作，已辦所",
    "T16n0660_001:0283b28": "辦；棄諸重擔，逮得己利；盡諸有結，明了正法；",
    "T16n0660_001:0283b29": "心得自在，到勝彼岸；通達法界，為法王子；於",
    "T16n0660_001:0283c01": "諸利養，心無所著；善得出家，成具足戒；意解",
    "T16n0660_001:0283c02": "圓滿，住涅槃路。唯除一人，謂長老阿難陀，",
    "T16n0660_001:0283c03": "猶居學地。",
    "T16n0660_001:0283c04": "菩薩摩訶薩八萬四千人，皆是一生補處，於",
    "T16n0660_001:0283c05": "一切智現前能入，隨順尊重，得無所著陀羅",
    "T16n0660_001:0283c06": "尼門，住首楞嚴三昧，遊戲神通，證無功用，離",
    "T16n0660_001:0283c07": "一切障，起大慈悲遍滿十方一切世界，善攝",
    "T16n0660_001:0283c08": "無邊諸佛剎土，空性所行安住無相，心如虛",
    "T16n0660_001:0283c09": "空、如甚深海，如妙高山八風不動，亦如蓮花",
    "T16n0660_001:0283c10": "無所染著，如明淨寶，如鍊真金，為欲利益諸",
    "T16n0660_001:0283c11": "有情故，起無邊智入佛境界。其名曰：寶熾",
    "T16n0660_001:0283c12": "菩薩、寶手菩薩、寶印手菩薩、寶冠菩薩、寶髻",
    "T16n0660_001:0283c13": "菩薩、寶積菩薩、寶性菩薩、寶頂菩薩、寶幢菩",
    "T16n0660_001:0283c14": "薩、金剛藏菩薩、金藏菩薩、寶藏菩薩、德藏菩",
    "T16n0660_001:0283c15": "薩、離垢菩薩、如來藏菩薩、智藏菩薩、日藏菩",
    "T16n0660_001:0283c16": "薩、定藏菩薩、蓮花藏菩薩、解脫月菩薩、普",
    "T16n0660_001:0283c17": "月菩薩、淨月菩薩、觀自在菩薩、大勢至菩薩、",
    "T16n0660_001:0283c18": "普賢菩薩、普眼菩薩、蓮花眼菩薩、普威儀菩",
    "T16n0660_001:0283c19": "薩、端嚴菩薩、普慧行菩薩、法慧菩薩、勝慧菩",
    "T16n0660_001:0283c20": "薩、上慧菩薩、金剛慧菩薩、師子遊戲菩薩、大",
    "T16n0660_001:0283c21": "音聲王菩薩、師子吼菩薩、甚深音聲菩薩、無",
    "T16n0660_001:0283c22": "染著菩薩、離一切垢菩薩、月光菩薩、日光",
    "T16n0660_001:0283c23": "菩薩、智光菩薩、智德菩薩、賢德菩薩、月德菩",
    "T16n0660_001:0283c24": "薩、蓮花德菩薩、寶德菩薩、曼殊室利法王子",
    "T16n0660_001:0283c25": "菩薩摩訶薩等。",
    "T16n0660_001:0283c26": "復有十六善大丈夫，賢護菩薩而為上首；",
    "T16n0660_001:0283c27": "復有賢劫菩薩，慈氏菩薩而為上首；",
    "T16n0660_001:0283c28": "復有四大王眾天，四大天王而為上首；",
    "T16n0660_001:0283c29": "復有三十三天眾，帝釋天王而為上首；",
    "T16n0660_001:0284a01": "復有時分天眾，時分天王而為上首；",
    "T16n0660_001:0284a02": "復有知足天眾，知足天王而為上首；",
    "T16n0660_001:0284a03": "復有樂變化天眾，樂變化天王而為上首；",
    "T16n0660_001:0284a04": "復有他化自在天眾，他化自在天王而為上",
    "T16n0660_001:0284a05": "首；",
    "T16n0660_001:0284a06": "復有白分魔王眾，商主魔羅而為上首；",
    "T16n0660_001:0284a07": "復有梵天王眾，大梵天王而為上首；",
    "T16n0660_001:0284a08": "復有淨居天眾，摩醯首羅天王而為上首；",
    "T16n0660_001:0284a09": "復有無量百千阿素羅眾，毘摩質多羅阿素",
    "T16n0660_001:0284a10": "羅王、睒末羅阿素羅王、婆稚阿素羅王、羅怙",
    "T16n0660_001:0284a11": "羅阿素羅王等而為上首；",
    "T16n0660_001:0284a12": "復有無量百千諸龍王眾，阿那婆達多龍王、",
    "T16n0660_001:0284a13": "摩那斯龍王、娑揭羅龍王、和修吉龍王等",
    "T16n0660_001:0284a14": "而為上首；",
    "T16n0660_001:0284a15": "復有無量百千諸龍王子，威光而為上首；",
    "T16n0660_001:0284a16": "復有無量百千諸龍王婇女，及餘無量天、龍、",
    "T16n0660_001:0284a17": "藥叉、健達縛、阿素羅、揭路荼、緊捺羅、莫",
    "T16n0660_001:0284a18": "呼羅伽、人非人等，皆來集會。時伽耶山頂周",
    "T16n0660_001:0284a19": "四踰繕那，地及虛空無微塵許眾不充滿，為",
    "T16n0660_001:0284a20": "欲供養佛、世尊故，敷師子座。其師子座高一",
    "T16n0660_001:0284a21": "踰繕那，以無量百千綺妙繒綵、寶鈴、寶網、寶",
    "T16n0660_001:0284a22": "蓋莊嚴，復有百千繒帶垂下。其師子座及地",
    "T16n0660_001:0284a23": "方處，皆以金剛所成，堅固難壞，平坦如掌，灑",
    "T16n0660_001:0284a24": "掃清淨，散眾天花，甚可愛樂。於其地上出生",
    "T16n0660_001:0284a25": "無量百千葉金色蓮花，琉璃為莖，帝青為臺，",
    "T16n0660_001:0284a26": "香氣芬馥，悅可眾心。其座四邊生四寶樹，高",
    "T16n0660_001:0284a27": "半踰繕那，枝條蔭映三俱盧舍。",
    "T16n0660_001:0284a28": "爾時如來於大眾中坐師子座，以清淨智轉",
    "T16n0660_001:0284a29": "妙法輪，降伏魔怨，世法不染，無有驚怖，如師",
    "T16n0660_001:0284b01": "子王，如清淨池，亦如大海，如妙高山，如日光",
    "T16n0660_001:0284b02": "耀，如月清涼，如大龍王普雨法雨，如梵天王",
    "T16n0660_001:0284b03": "超諸法眾。以無量無邊諸弟子等，及百千帝",
    "T16n0660_001:0284b04": "釋、梵王、護世四天王等，一切大眾前後圍遶，",
    "T16n0660_001:0284b05": "瞻仰尊顏，目不暫捨。",
    "T16n0660_001:0284b06": "爾時世尊從於頂上放大光明，蔽於眾會。其",
    "T16n0660_001:0284b07": "所放光名曰普耀，有無量光明而為眷屬，遍",
    "T16n0660_001:0284b08": "滿十方一切世界，還於佛所，右遶三匝，攝入",
    "T16n0660_001:0284b09": "面門，然佛面門無有異相。譬如月光遍於虛",
    "T16n0660_001:0284b10": "空，無有異相；如是光明入佛面門，無有異相",
    "T16n0660_001:0284b11": "亦復如是。又如灌水及蘇油等入於沙聚，然",
    "T16n0660_001:0284b12": "彼沙等無有異相；光入面門亦復如是。",
    "T16n0660_001:0284b13": "爾時東方有一天子名曰月光，乘五色雲來",
    "T16n0660_001:0284b14": "詣佛所，右遶三匝，頂禮佛足，退坐一面。",
    "T16n0660_001:0284b15": "佛告天曰：「汝之光明甚為希有！天子！汝於過",
    "T16n0660_001:0284b16": "去無量佛所，曾以種種香花、珍寶、嚴身之物，",
    "T16n0660_001:0284b17": "衣服、臥具、飲食、湯藥，恭敬供養，種諸善根。天",
    "T16n0660_001:0284b18": "子！由汝曾種無量善根因緣，今得如是光明",
    "T16n0660_001:0284b19": "照耀。天子！以是緣故，我涅槃後、最後時分、",
    "T16n0660_001:0284b20": "第四五百年中，法欲滅時，汝於此贍部洲東",
    "T16n0660_001:0284b21": "北方摩訶支那國，位居阿鞞跋致，實是菩薩，",
    "T16n0660_001:0284b22": "故現女身，為自在主。經於多歲正法治化，養",
    "T16n0660_001:0284b23": "育眾生猶如赤子，令修十善；能於我法廣大",
    "T16n0660_001:0284b24": "住持，建立塔寺；又以衣服、飲食、臥具、湯藥供",
    "T16n0660_001:0284b25": "養沙門；於一切時常修梵行，名曰月淨光天",
    "T16n0660_001:0284b26": "子。然一切女人身有五障。何等為五？一者、不",
    "T16n0660_001:0284b27": "得作轉輪聖王；二者、帝釋；三者、大梵天王；四",
    "T16n0660_001:0284b28": "者、阿鞞跋致菩薩；五者、如來。天子！然汝於五",
    "T16n0660_001:0284b29": "位之中當得二位，所謂阿鞞跋致及輪王位。",
    "T16n0660_001:0284c01": "天子！此為最初瑞相。汝於是時受王位已，彼",
    "T16n0660_001:0284c02": "國土中，有山涌出五色雲現。當彼之時，於此",
    "T16n0660_001:0284c03": "伽耶山北亦有山現。天子！汝復有無量百千",
    "T16n0660_001:0284c04": "異瑞，我今略說，而彼國土安隱豐樂，人民熾",
    "T16n0660_001:0284c05": "盛，甚可愛樂，汝應正念施諸無畏。天子！汝於",
    "T16n0660_001:0284c06": "彼時住壽無量，後當往詣覩史多天宮，供養、",
    "T16n0660_001:0284c07": "承事慈氏菩薩，乃至慈氏成佛之時，復當與",
    "T16n0660_001:0284c08": "汝授阿耨多羅三藐三菩提記。」",
    "T16n0660_001:0284c09": "爾時月光天子從佛、世尊聞授記已，踊躍",
    "T16n0660_001:0284c10": "歡喜，身心泰然，從座而起，遶佛七匝，頂禮佛",
    "T16n0660_001:0284c11": "足，即捨寶衣嚴身之具，奉上於佛。作如是言：",
    "T16n0660_001:0284c12": "「世尊！我於今者親在佛前得聞如是本末因",
    "T16n0660_001:0284c13": "緣，授阿耨多羅三藐三菩提記已，獲大善",
    "T16n0660_001:0284c14": "利！」作是語已，遶佛三匝，退坐一面。",
    "T16n0660_001:0284c15": "爾時東方過殑伽沙世界，有世界名蓮花，其",
    "T16n0660_001:0284c16": "佛號曰蓮花眼如來、應、正等覺、明行圓滿、善逝、",
    "T16n0660_001:0284c17": "世間解、無上丈夫、調御士、天人師、佛、薄伽梵，",
    "T16n0660_001:0284c18": "為諸菩薩開示正法，其所演說唯是一乘。彼",
    "T16n0660_001:0284c19": "佛剎中無有聲聞、辟支佛名，一切有情皆是",
    "T16n0660_001:0284c20": "阿鞞跋致，迴向阿耨多羅三藐三菩提。而彼",
    "T16n0660_001:0284c21": "世界諸菩薩等，皆以禪定法喜為食，無段食",
    "T16n0660_001:0284c22": "等。彼佛光明清淨遍滿，不假日、月、星宿之光，",
    "T16n0660_001:0284c23": "地平如掌，無諸草木、牆壁、瓦礫及以山川，清淨",
    "T16n0660_001:0284c24": "嚴飾。",
    "T16n0660_001:0284c25": "爾時釋迦牟尼佛所放光明既遍其國，而彼",
    "T16n0660_001:0284c26": "大眾倍增歡喜。彼有菩薩，名止一切蓋——何故",
    "T16n0660_001:0284c27": "菩薩而受此名？若諸有情聞其名者，即能斷",
    "T16n0660_001:0284c28": "除諸障結縛，名止一切蓋——爾時止蓋菩薩乘",
    "T16n0660_001:0284c29": "佛光明，詣彼佛所，從蓮花下，偏袒右肩，右膝",
    "T16n0660_001:0285a01": "著地，合掌恭敬，而白佛言：「世尊！如是種種清",
    "T16n0660_001:0285a02": "淨光明、悅樂身心，從何而至？」",
    "T16n0660_001:0285a03": "爾時蓮花眼如來告止蓋菩薩言：「善男子！西",
    "T16n0660_001:0285a04": "方去此佛剎過殑伽沙世界，有佛國土，名曰",
    "T16n0660_001:0285a05": "索訶，其中有佛號釋迦牟尼如來、應、正等覺、",
    "T16n0660_001:0285a06": "明行圓滿、善逝、世間解、無上丈夫、調御士、天人",
    "T16n0660_001:0285a07": "師、佛、薄伽梵。若諸有情聞彼佛名，於阿耨多",
    "T16n0660_001:0285a08": "羅三藐三菩提得不退轉，如是種種清淨光",
    "T16n0660_001:0285a09": "明，從彼如來之所現耳！其有眾生遇斯光者，",
    "T16n0660_001:0285a10": "身心悅樂。」爾時止蓋菩薩白佛言：「世尊！以何",
    "T16n0660_001:0285a11": "因緣聞彼佛名，即於阿耨多羅三藐三菩提",
    "T16n0660_001:0285a12": "得不退轉？」",
    "T16n0660_001:0285a13": "佛告止蓋菩薩：「善男子！由彼如來往昔修菩",
    "T16n0660_001:0285a14": "薩行時，發是誓願：『若我得成佛已，一切有情",
    "T16n0660_001:0285a15": "聞我名者，皆於阿耨多羅三藐三菩提得不",
    "T16n0660_001:0285a16": "退轉！』」止蓋菩薩白其佛言：「世尊！若如是者，彼",
    "T16n0660_001:0285a17": "世界中諸有情等但聞佛名，皆於菩提不退",
    "T16n0660_001:0285a18": "轉耶？」佛言：「不也！」止蓋菩薩言：「世尊！彼諸眾生",
    "T16n0660_001:0285a19": "既已預聞彼佛名號，云何於中有退、不退？」佛",
    "T16n0660_001:0285a20": "言：「善男子！但使得聞如來名號，皆與彼作不",
    "T16n0660_001:0285a21": "退因緣，是故亦名阿鞞跋致。",
    "T16n0660_001:0285a22": "善男子！譬如植種未經腐敗，至彼後時水、土",
    "T16n0660_001:0285a23": "和合。於意云何，如是種子名為生不？」止蓋菩",
    "T16n0660_001:0285a24": "薩白其佛言：「世尊！如是種子無有損壞，若遇",
    "T16n0660_001:0285a25": "因緣而定得生。」佛言：「善男子！如是，如是！彼諸",
    "T16n0660_001:0285a26": "眾生由聞佛名，必定當成阿鞞跋致，得授阿",
    "T16n0660_001:0285a27": "耨多羅三藐三菩提記。」",
    "T16n0660_001:0285a28": "爾時止蓋菩薩白佛言：「世尊！我今欲往索訶",
    "T16n0660_001:0285a29": "世界，禮拜釋迦牟尼如來、應、正等覺，承事供",
    "T16n0660_001:0285b01": "養，尊重讚歎，願見聽許！」爾時世尊告止蓋菩",
    "T16n0660_001:0285b02": "薩言：「善男子！汝欲往彼，今正是時。」其諸菩薩",
    "T16n0660_001:0285b03": "又白佛言：「世尊！我亦欲往索訶世界，禮拜親",
    "T16n0660_001:0285b04": "覲、恭敬供養釋迦牟尼佛！」",
    "T16n0660_001:0285b05": "爾時世尊告彼諸菩薩言：「善男子！汝若欲往，",
    "T16n0660_001:0285b06": "今正是時。汝等於彼國土莫生輕賤、放逸之",
    "T16n0660_001:0285b07": "心。所以者何？彼國有情多諸貪欲、瞋恚、愚癡，",
    "T16n0660_001:0285b08": "不敬沙門、婆羅門，造作非法，麁惡獷悷，矯詐",
    "T16n0660_001:0285b09": "輕險，貢高我慢，愛著慳悋，嫉妬懈怠，毀破禁",
    "T16n0660_001:0285b10": "戒，行諸不善，無量煩惱之所繫縛，而彼如來",
    "T16n0660_001:0285b11": "能於惡世教化有情。」彼諸菩薩白其佛言：「世",
    "T16n0660_001:0285b12": "尊！釋迦牟尼如來甚為希有，能為難事！」",
    "T16n0660_001:0285b13": "佛告諸菩薩：「如是，如是！如汝所說！於惡世",
    "T16n0660_001:0285b14": "中，若諸有情一彈指頃能生淨信，或持禁戒，",
    "T16n0660_001:0285b15": "或離慳貪，或起大悲，發阿耨多羅三藐三菩",
    "T16n0660_001:0285b16": "提心，過於清淨國土百千劫行。」",
    "T16n0660_001:0285b17": "爾時止蓋菩薩及諸菩薩承佛教已，頂禮佛",
    "T16n0660_001:0285b18": "足，從本住處，將欲往詣索訶世界。為欲供養",
    "T16n0660_001:0285b19": "釋迦牟尼佛故，即以種種神通變化，示現寶",
    "T16n0660_001:0285b20": "樹、花樹、果樹、劫波樹等，皆以真金、琉璃、頗胝",
    "T16n0660_001:0285b21": "迦寶而嚴飾之，高廣微妙，枝條扶踈；或復示",
    "T16n0660_001:0285b22": "現種種衣服、嚴身之具、妙香寶蓋、諸天音樂如",
    "T16n0660_001:0285b23": "雲而下。現如是等無量變化，謂眾菩薩言：",
    "T16n0660_001:0285b24": "「諸仁者！彼索訶世界多諸苦惱，汝等各現神",
    "T16n0660_001:0285b25": "變，令彼有情獲最勝樂！」時諸菩薩皆曰：「唯然！」",
    "T16n0660_001:0285b26": "爾時止蓋菩薩及諸菩薩身出種種清淨光",
    "T16n0660_001:0285b27": "明，其光遍滿三千大千世界，其中所有地獄、",
    "T16n0660_001:0285b28": "傍生、琰魔鬼界，蒙光觸身，皆得離苦，悉獲安",
    "T16n0660_001:0285b29": "樂，慈心相向，遠離貪瞋，如父母想。又於世界",
    "T16n0660_001:0285c01": "暗冥之中，日、月光明所不能及，而皆大明，各",
    "T16n0660_001:0285c02": "得相見。威光照耀充滿世界，所有諸山——鐵圍",
    "T16n0660_001:0285c03": "山、大鐵圍山、目真隣陀山、摩訶目真隣陀山",
    "T16n0660_001:0285c04": "并餘黑山——上至梵世，下至阿鼻地獄，靡不周",
    "T16n0660_001:0285c05": "遍。威光至處，一切有情，求食得食，求衣得衣；",
    "T16n0660_001:0285c06": "求乘得乘，求財得財；盲者得視，聾者得聞；狂",
    "T16n0660_001:0285c07": "者正念，苦者得樂；懷孕之者，自然平安。",
    "T16n0660_001:0285c08": "爾時止蓋菩薩與諸菩薩到索訶世界已，詣",
    "T16n0660_001:0285c09": "伽耶山。以諸菩薩威神力故，三千大千世界",
    "T16n0660_001:0285c10": "寶網彌覆，莊嚴顯現。於虛空中遍布大雲，雨",
    "T16n0660_001:0285c11": "天妙蓮花、雜花、妙果，或雨天花鬘、好香、末香、",
    "T16n0660_001:0285c12": "袈裟、衣服、珠蓋、幢幡。現如是等種種供具之",
    "T16n0660_001:0285c13": "時，索訶世界一切有情，皆得最上無量快樂。",
    "T16n0660_001:0285c14": "爾時伽耶山頂及諸方國所有株杌、一切叢",
    "T16n0660_001:0285c15": "林，由菩薩威神力故悉不復現。又復顯示一",
    "T16n0660_001:0285c16": "切寶樹、花樹、果樹、栴檀、沈水、劫波樹等，枝葉、",
    "T16n0660_001:0285c17": "花果次第莊嚴，甚可愛樂，於虛空中奏天伎",
    "T16n0660_001:0285c18": "樂，供養讚歎。",
    "T16n0660_001:0285c19": "爾時止蓋菩薩摩訶薩即從坐起，偏袒右肩，",
    "T16n0660_001:0285c20": "右膝著地，向佛合掌恭敬而白佛言：「世尊！我",
    "T16n0660_001:0285c21": "欲少問如來、應、正等覺，唯願聽許！」佛告止蓋",
    "T16n0660_001:0285c22": "菩薩言：「善男子！隨汝所問，當為汝說，一切如",
    "T16n0660_001:0285c23": "來皆同許可。今汝應當善自攝心！」止蓋菩薩",
    "T16n0660_001:0285c24": "聞佛許已，白佛言：「世尊！云何菩薩得施圓滿？",
    "T16n0660_001:0285c25": "云何淨戒圓滿？云何住忍圓滿？云何精進圓",
    "T16n0660_001:0285c26": "滿？云何靜慮圓滿？云何般若圓滿？云何方便",
    "T16n0660_001:0285c27": "善巧圓滿？云何大願圓滿？云何勝力圓滿？云",
    "T16n0660_001:0285c28": "何得智圓滿？世尊！諸菩薩云何等於地？云何",
    "T16n0660_001:0285c29": "等於水？云何等於火？云何等於風？云何等於",
    "T16n0660_001:0286a01": "空？云何得如月？云何得如日？云何如師子？云",
    "T16n0660_001:0286a02": "何善調伏？云何性寂靜？云何如蓮花？云何廣",
    "T16n0660_001:0286a03": "大心？云何清淨心？云何無猶豫心？云何而得",
    "T16n0660_001:0286a04": "智慧如海？云何而得微妙智善巧？云何成就",
    "T16n0660_001:0286a05": "應理辯才？云何而得解脫辯才？云何而得清",
    "T16n0660_001:0286a06": "淨辯才？云何能令一切眾生歡喜滿足？云何",
    "T16n0660_001:0286a07": "言說令他信受？云何名為能說法者？云何而",
    "T16n0660_001:0286a08": "得隨順法行？云何而得諸法善巧？云何而得",
    "T16n0660_001:0286a09": "法界善巧？云何行於空？云何行無相？云何行",
    "T16n0660_001:0286a10": "無願？云何得慈自性？云何得悲自性？云何得",
    "T16n0660_001:0286a11": "喜行？云何得捨行？云何能得遊戲神通？云何",
    "T16n0660_001:0286a12": "能得離八無暇？云何住菩提心而不退轉？云",
    "T16n0660_001:0286a13": "何而得宿住智通？云何而得近善知識？云何",
    "T16n0660_001:0286a14": "而得遠離惡知識？云何證得如來法身？云何",
    "T16n0660_001:0286a15": "修得金剛之身？云何而得為大商主？云何於",
    "T16n0660_001:0286a16": "道而得善巧？云何演說得不顛倒？云何常得",
    "T16n0660_001:0286a17": "諸三摩呬多？云何菩薩受糞掃衣？云何而得",
    "T16n0660_001:0286a18": "受用三衣？云何而得不隨他行？云何常乞食？",
    "T16n0660_001:0286a19": "云何得一坐？云何得一食？云何得阿蘭若？云",
    "T16n0660_001:0286a20": "何得樹下坐？云何露地坐？云何塚間住？云何",
    "T16n0660_001:0286a21": "得常坐？云何隨敷坐？云何修瑜伽者？云何能",
    "T16n0660_001:0286a22": "持素怛纜藏？云何能持毘奈耶藏？云何而得",
    "T16n0660_001:0286a23": "軌則所行境界具足威儀？云何得離慳悋、嫉",
    "T16n0660_001:0286a24": "妬？云何於一切有情得平等心？云何得善巧",
    "T16n0660_001:0286a25": "供養如來？云何降伏我慢？云何多淨信？云何",
    "T16n0660_001:0286a26": "於世俗而得善巧？云何於勝義而得善巧？云",
    "T16n0660_001:0286a27": "何深入緣起善巧？云何自了知？云何能知於",
    "T16n0660_001:0286a28": "世？云何得生清淨佛土？云何得處胎塵垢無",
    "T16n0660_001:0286a29": "染？云何樂出家？云何得淨命？云何無疲倦？云",
    "T16n0660_001:0286b01": "何奉順如來教敕，常不違越？云何和顏微笑，",
    "T16n0660_001:0286b02": "永無顰蹙？云何具足多聞總持？云何善巧攝",
    "T16n0660_001:0286b03": "受正法？云何為法王子？云何而得釋、梵、護世",
    "T16n0660_001:0286b04": "之所隨從？云何了他意樂、隨眠？云何成熟有",
    "T16n0660_001:0286b05": "情善巧？云何得隨順住？云何共安隱住？云何",
    "T16n0660_001:0286b06": "而得攝事善巧？云何成就相好端嚴？云何而",
    "T16n0660_001:0286b07": "得依止所作？云何而得如藥樹王？云何精勤",
    "T16n0660_001:0286b08": "修福德業？云何修證變化善巧？云何速證無",
    "T16n0660_001:0286b09": "上菩提？」",
    "T16n0660_001:0286b10": "爾時世尊告止蓋菩薩言：「善男子！善哉，善哉！",
    "T16n0660_001:0286b11": "汝為利益無量有情故，為安樂無量有情故，",
    "T16n0660_001:0286b12": "為哀愍一切世間故，問如是義！諦聽，諦聽，善",
    "T16n0660_001:0286b13": "思念之！當為汝說。」爾時止蓋菩薩聞是語已",
    "T16n0660_001:0286b14": "白佛言：「唯然，世尊！願樂欲聞！」佛言：「善男子！",
    "T16n0660_001:0286b15": "有十種法，諸菩薩摩訶薩若能成就，即得施",
    "T16n0660_001:0286b16": "波羅蜜多。何等為十？一者、成就法施；二者、成",
    "T16n0660_001:0286b17": "就無畏施；三者、成就財施；四者、成就無悕",
    "T16n0660_001:0286b18": "望施；五者、成就慈愍施；六者、成就不輕慢施；",
    "T16n0660_001:0286b19": "七者、成就恭敬施；八者、成就供養施；九者、成",
    "T16n0660_001:0286b20": "就無所依施；十者、成就清淨施。「善男子！云",
    "T16n0660_001:0286b21": "何菩薩成就法施？所謂攝受正法，受持讀誦，",
    "T16n0660_001:0286b22": "無所悕求。不為利養恭敬故，不為名聞勝他",
    "T16n0660_001:0286b23": "故，唯為一切苦惱有情令罪銷滅，演說妙法，",
    "T16n0660_001:0286b24": "無所悕望。如為王、王子及旃陀羅子演說妙",
    "T16n0660_001:0286b25": "法心尚無二，況為一切大眾說法心不平等！",
    "T16n0660_001:0286b26": "雖復行施而不恃此，心生我慢。善男子！是名",
    "T16n0660_001:0286b27": "菩薩成就法施。「善男子！云何菩薩成就無畏",
    "T16n0660_001:0286b28": "施？所謂菩薩自捨離科罰及一切器仗，亦教",
    "T16n0660_001:0286b29": "他學捨離科罰及一切器仗。又復觀察一切",
    "T16n0660_001:0286c01": "有情如父母想，如男女想，如親屬想。何故菩",
    "T16n0660_001:0286c02": "薩作如是念？如佛所說：『一切眾生未有不曾",
    "T16n0660_001:0286c03": "為我父母、男女眷屬！於微細蟲猶割身肉",
    "T16n0660_001:0286c04": "而布施之，何況廣大有情而令驚怖！』是名菩",
    "T16n0660_001:0286c05": "薩成就無畏施。「善男子！云何菩薩成就財施？",
    "T16n0660_001:0286c06": "所謂菩薩觀見一切有情造極惡業，施財攝",
    "T16n0660_001:0286c07": "取，令彼遠離所作惡業，安置善處。復起思惟：",
    "T16n0660_001:0286c08": "『佛說：「布施是菩薩菩提。由布施故，得斷三種",
    "T16n0660_001:0286c09": "不善之法，所謂慳悋、嫉妬、惡思。」是故我應學",
    "T16n0660_001:0286c10": "於如來，隨所有財常行布施。雖復施與，不起",
    "T16n0660_001:0286c11": "慢心。』是名菩薩成就財施。「善男子！云何菩薩",
    "T16n0660_001:0286c12": "成就不悕望施？所謂布施終不為自身故，不",
    "T16n0660_001:0286c13": "為財物故，不為眷屬故，不為利養故。然諸菩",
    "T16n0660_001:0286c14": "薩行布施時，其心清淨，由是因緣遠離一切",
    "T16n0660_001:0286c15": "希望、報恩而行布施。是名菩薩成就不希望",
    "T16n0660_001:0286c16": "施。「善男子！云何菩薩成就慈愍施？所謂菩薩",
    "T16n0660_001:0286c17": "見諸有情受於苦惱、飢渴、貧露、衣服、垢弊，孤",
    "T16n0660_001:0286c18": "獨無怙、無所依止，遠離福業、無所趣向，由此",
    "T16n0660_001:0286c19": "菩薩作是思惟，起慈愍心：『我為利益彼有情",
    "T16n0660_001:0286c20": "故，發阿耨多羅三藐三菩提心，此諸有情受",
    "T16n0660_001:0286c21": "於苦惱，無歸、無怙、無所依處，流轉生死。我當",
    "T16n0660_001:0286c22": "何時為諸有情為歸、為怙、為所依處？』由是菩",
    "T16n0660_001:0286c23": "薩慈愍纏心，於常常時、於恒恒時，隨所有物",
    "T16n0660_001:0286c24": "施彼有情。雖有饒益眾生善根，終不恃此起",
    "T16n0660_001:0286c25": "於高慢。是名菩薩成就慈愍施。「善男子！云何",
    "T16n0660_001:0286c26": "菩薩成就不輕慢施？所謂施時，終不棄擲、輕",
    "T16n0660_001:0286c27": "欺而與；曾無瞋嫌、要頡之意；不恃富貴、自在",
    "T16n0660_001:0286c28": "慠慢；非求多聞、名稱憍逸。所施與時，歡喜恭",
    "T16n0660_001:0286c29": "敬，尊重讚歎，自手授與。是名菩薩成就不輕",
    "T16n0660_001:0287a01": "慢施。「善男子！云何菩薩成就恭敬施？所謂菩",
    "T16n0660_001:0287a02": "薩見阿遮利耶、鄔波馱耶及修梵行所有尊",
    "T16n0660_001:0287a03": "者，恭敬頂禮，問訊起居，但是所作種種善根，",
    "T16n0660_001:0287a04": "願我同作所作成就。是名菩薩成就恭敬施。",
    "T16n0660_001:0287a05": "「善男子！云何菩薩成就供養施？所謂菩薩供",
    "T16n0660_001:0287a06": "養三寶。云何供養佛？謂於如來制多之中，若",
    "T16n0660_001:0287a07": "花、若香、若散、若燒及塗掃地，若制多破壞，應",
    "T16n0660_001:0287a08": "當修理，是名菩薩善供養佛。云何供養法？謂",
    "T16n0660_001:0287a09": "諸菩薩聽聞正法，若書寫、受持、讀誦、通利、思",
    "T16n0660_001:0287a10": "惟、修習，不顛倒思惟、不顛倒修習，是名菩薩",
    "T16n0660_001:0287a11": "善供養法。云何供養僧？謂供給衣服、飲食、臥",
    "T16n0660_001:0287a12": "具、湯藥，下至水器，眾具皆足，是名菩薩善供",
    "T16n0660_001:0287a13": "養僧。如是供養佛、法、僧時，是名菩薩成就供",
    "T16n0660_001:0287a14": "養施。「善男子！云何菩薩成就無所依施？所謂",
    "T16n0660_001:0287a15": "菩薩行布施時，終不為求天王位果及生餘",
    "T16n0660_001:0287a16": "天，亦不求人王及小王等，是名菩薩成就無",
    "T16n0660_001:0287a17": "所依施。「善男子！云何菩薩成就清淨施？所謂",
    "T16n0660_001:0287a18": "菩薩行施之時，觀察施物及能、所施皆非實",
    "T16n0660_001:0287a19": "有，離諸障礙、貪染、過患，是名菩薩成就清淨",
    "T16n0660_001:0287a20": "施。「善男子！若能成就此十種法，是名菩薩成",
    "T16n0660_001:0287a21": "就施波羅蜜多。",
    "T16n0660_001:0287a22": "「復次，善男子！菩薩成就十種法，即能圓滿戒",
    "T16n0660_001:0287a23": "波羅蜜多。何等為十？一者、守護波羅提木叉",
    "T16n0660_001:0287a24": "律儀；二者、守護菩薩淨戒律儀；三者、遠離一",
    "T16n0660_001:0287a25": "切熱惱；四者、遠離不如理思惟；五者、驚怖所",
    "T16n0660_001:0287a26": "作諸業；六者、驚怖所作違犯；七者、怖見他物；",
    "T16n0660_001:0287a27": "八者、要期堅固；九者、得淨尸羅而無所依；十",
    "T16n0660_001:0287a28": "者、尸羅三輪清淨。「善男子！云何菩薩守護波",
    "T16n0660_001:0287a29": "羅提木叉律儀？所謂菩薩善學如來所說素",
    "T16n0660_001:0287b01": "怛纜、毘奈耶法，善受學處。菩薩修學及以學",
    "T16n0660_001:0287b02": "處，不著種族故、不執異見故、不著徒眾故、不",
    "T16n0660_001:0287b03": "見補特伽羅過患，生尊重心故，是諸菩薩所",
    "T16n0660_001:0287b04": "修學處，是名菩薩守護波羅提木叉律儀。「云",
    "T16n0660_001:0287b05": "何守護菩薩淨戒律儀？所謂菩薩如是思惟：",
    "T16n0660_001:0287b06": "『若但學波羅提木叉，終不令我得阿耨多羅",
    "T16n0660_001:0287b07": "三藐三菩提。由是菩薩於諸如來素怛纜中",
    "T16n0660_001:0287b08": "所說菩薩學處及菩薩律儀戒，我應修學！』何",
    "T16n0660_001:0287b09": "者是菩薩學處？何者是菩薩律儀戒？謂諸菩",
    "T16n0660_001:0287b10": "薩不住非處，順時而語，知時、知方，菩薩若不",
    "T16n0660_001:0287b11": "如是，即令有情不生敬信。由是菩薩隨順一",
    "T16n0660_001:0287b12": "切諸有情故，令至菩提；及為己身菩提資糧",
    "T16n0660_001:0287b13": "速圓滿故，成就具足威儀行法——音聲柔軟，辯",
    "T16n0660_001:0287b14": "才簡要，無所執著，恒修寂靜，顏貌熙怡。是諸",
    "T16n0660_001:0287b15": "菩薩於如來所說素怛纜中，成就學處，修律",
    "T16n0660_001:0287b16": "儀戒，是名守護菩薩淨戒律儀。「云何菩薩遠",
    "T16n0660_001:0287b17": "離一切纏障熱惱？所謂菩薩不為貪、瞋、癡等",
    "T16n0660_001:0287b18": "毒火所燒，亦復不為闕緣眾具熱惱所燒，以",
    "T16n0660_001:0287b19": "諸菩薩修習貪欲能對除法，及遠離能起貪",
    "T16n0660_001:0287b20": "欲緣故。何者是貪欲對除？何者是起貪愛",
    "T16n0660_001:0287b21": "緣？謂修不淨觀是貪對除，世間妙色是貪起",
    "T16n0660_001:0287b22": "緣。云何修習觀不淨法？謂諸菩薩觀察自身",
    "T16n0660_001:0287b23": "髮、毛、爪、齒、皮膚、血脈、筋肉、骨髓、脾、腎、心、肺、肝、膽、",
    "T16n0660_001:0287b24": "腸、胃、生熟二藏、肪膏、腦膜、洟唾、涎淚、膿、汗、脂、痰、",
    "T16n0660_001:0287b25": "瘡及塵垢、大小便利，流溢種種臭穢不淨。如",
    "T16n0660_001:0287b26": "是觀察不淨體性，深生厭離，不起貪心，設有",
    "T16n0660_001:0287b27": "頑嚚、癡迷、狂亂、幼無了解，見是事時尚不起",
    "T16n0660_001:0287b28": "貪，何況智者！由是菩薩修不淨觀。云何遠離",
    "T16n0660_001:0287b29": "起貪愛緣？謂諸菩薩見於世間端嚴妙相、可",
    "T16n0660_001:0287c01": "愛色像，便生染著，適悅身心，即自思惟：『如世",
    "T16n0660_001:0287c02": "尊說：「愛欲境界猶如幻夢，悟已即無。」云何智",
    "T16n0660_001:0287c03": "者於幻夢境而起貪心！』是名菩薩修習對除",
    "T16n0660_001:0287c04": "貪欲自性及彼起緣。云何菩薩修瞋對除？云",
    "T16n0660_001:0287c05": "何遠離能起瞋緣？所謂菩薩於諸有情多修",
    "T16n0660_001:0287c06": "習慈，由是因緣對除瞋恚。若起瞋恚於因、於",
    "T16n0660_001:0287c07": "緣有執著時，彼諸菩薩由是伏滅瞋恚隨眠，",
    "T16n0660_001:0287c08": "是名菩薩修習對除瞋及起瞋緣。云何菩薩",
    "T16n0660_001:0287c09": "修癡對除？云何遠離能起癡緣？由彼菩薩如",
    "T16n0660_001:0287c10": "是觀察便得離癡，由離癡故無諸熱惱，遠離",
    "T16n0660_001:0287c11": "樂欲及眾資具，是名菩薩修習對除癡及起",
    "T16n0660_001:0287c12": "癡緣。「云何菩薩而得遠離不如理思惟？謂諸",
    "T16n0660_001:0287c13": "菩薩靜處獨坐，終不思惟云：『我居靜處，不雜",
    "T16n0660_001:0287c14": "亂住，我順如來毘奈耶法。其餘沙門婆羅門",
    "T16n0660_001:0287c15": "等，皆雜亂住，多所執著，不順如來毘奈耶",
    "T16n0660_001:0287c16": "法。』是名菩薩遠離不如理思惟。「云何菩薩怖",
    "T16n0660_001:0287c17": "畏所作諸不善業？謂諸菩薩起正思惟，修諸",
    "T16n0660_001:0287c18": "善法，以如來說諸苾芻等應當恭敬、守護淨",
    "T16n0660_001:0287c19": "戒，專修定業，習學般若。何以故？以恭敬心作",
    "T16n0660_001:0287c20": "福德業，能招端正、可愛果報、殊勝果報。菩薩",
    "T16n0660_001:0287c21": "如是遠離一切諸不善業，是名菩薩而能怖",
    "T16n0660_001:0287c22": "畏所作諸業。「云何菩薩驚怖違犯？所謂菩薩",
    "T16n0660_001:0287c23": "見違犯中如微塵量，深生怖畏，下至少罪，心",
    "T16n0660_001:0287c24": "懷大懼，況多違犯而生隨喜！何以故？由知",
    "T16n0660_001:0287c25": "如來說：『苾芻當知！多服毒藥能令人死，少服",
    "T16n0660_001:0287c26": "毒藥亦令人死。苾芻當知！若多犯罪即生惡",
    "T16n0660_001:0287c27": "趣，若少犯罪亦生惡趣。』菩薩如是正思惟時，",
    "T16n0660_001:0287c28": "驚怖違犯，是名菩薩驚怖違犯。「云何菩薩怖",
    "T16n0660_001:0287c29": "見他物？謂此菩薩與城邑聚落諸婆羅門、剎",
    "T16n0660_001:0288a01": "帝利等心相體信，彼婆羅門、剎帝利等，或以",
    "T16n0660_001:0288a02": "金銀、末尼、真珠、珂貝、珊瑚、璧玉、吠琉璃寶及資",
    "T16n0660_001:0288a03": "身具而寄菩薩。菩薩受時獨一無二，雖無忌",
    "T16n0660_001:0288a04": "憚，菩薩於彼終無惡思而輒受用。又復菩薩",
    "T16n0660_001:0288a05": "執知眾事，若窣堵波物、若四方僧物及僧祇",
    "T16n0660_001:0288a06": "等物，於諸物中亦不受用。何以故？由世尊說：",
    "T16n0660_001:0288a07": "『若他飲食、資生之具、一切物等，他不與時，皆",
    "T16n0660_001:0288a08": "不應用。』菩薩如是起思惟已，寧自割身肉而",
    "T16n0660_001:0288a09": "自食之，然於他物終無侵犯，是名菩薩怖見",
    "T16n0660_001:0288a10": "他物。「云何菩薩誓願堅固？所謂菩薩若為惡",
    "T16n0660_001:0288a11": "魔及魔天眾以諸妙欲來嬈菩薩，令起貪愛，",
    "T16n0660_001:0288a12": "菩薩於彼心無惑著而不生退，是名菩薩誓",
    "T16n0660_001:0288a13": "願堅固。「云何菩薩於淨尸羅心無所著？謂諸",
    "T16n0660_001:0288a14": "菩薩善護禁戒，終不起心：『以此尸羅令我生",
    "T16n0660_001:0288a15": "天及王等家。』是名菩薩於淨尸羅心無所著。",
    "T16n0660_001:0288a16": "「云何菩薩三輪戒淨？謂諸菩薩於身、口、意",
    "T16n0660_001:0288a17": "皆得清淨。云何身得清淨？謂身所有一切惡",
    "T16n0660_001:0288a18": "行皆得永離。何者是身惡行？所謂殺生及不",
    "T16n0660_001:0288a19": "與取，欲邪行業，常遠離故，是名身得清淨。云",
    "T16n0660_001:0288a20": "何菩薩語得清淨？謂語惡行皆得永離。何者",
    "T16n0660_001:0288a21": "是語惡行？謂虛誑、離間、麁惡、雜穢等語，常遠",
    "T16n0660_001:0288a22": "離故，是名語得清淨。云何菩薩意得清淨？謂",
    "T16n0660_001:0288a23": "意所有一切惡行皆得永離。何者是意惡行？",
    "T16n0660_001:0288a24": "謂貪染、瞋恚、邪見皆遠離故，是名意得清淨。",
    "T16n0660_001:0288a25": "是名菩薩三輪戒淨。「善男子！菩薩摩訶薩成",
    "T16n0660_001:0288a26": "就此十種法，得尸羅圓滿。",
    "T16n0660_001:0288a27": "佛說寶雨經卷第一"
}