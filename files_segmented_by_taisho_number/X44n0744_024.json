{
    "X44n0744_024:0585a01": "四分律名義標釋卷第二十四",
    "X44n0744_024:0585a02": "明　廣州沙門釋　弘贊在犙　輯",
    "X44n0744_024:0585a03": "　　新安沙門釋　弘麗羅峰　校",
    "X44n0744_024:0585a04": "　　●律藏卷第三十四",
    "X44n0744_024:0585a05": "龜鼈",
    "X44n0744_024:0585a06": "龜。居為切。音規。按龜之類。有於多種。形體亦別。爾",
    "X44n0744_024:0585a07": "雅中明十種龜。鼈。必列切。邊入聲。外骨為龜。內骨",
    "X44n0744_024:0585a08": "為鼈也。",
    "X44n0744_024:0585a09": "阿浮呵那",
    "X44n0744_024:0585a10": "善見律。翻為喚入。亦云拔罪。謂比丘犯僧殘。行波",
    "X44n0744_024:0585a11": "利婆沙。乃至摩那埵已。喚入眾中。與作出罪羯磨。",
    "X44n0744_024:0585a12": "作羯磨已。便得與僧同共布薩說戒。自恣法事也。",
    "X44n0744_024:0585a13": "摩得勒伽論云。於不善舉著善處。是名阿浮呵那。",
    "X44n0744_024:0585a14": "阿浮呵那。是摩那埵功德利。何以故。已調伏求清",
    "X44n0744_024:0585a15": "淨。自求出罪。諸比丘言。是比丘求清淨。求出罪。是",
    "X44n0744_024:0585a16": "賢善比丘。我等當與作阿浮呵那。是故阿浮呵那。",
    "X44n0744_024:0585a17": "是摩那埵功德利。何以故。阿浮呵那是清淨已起。",
    "X44n0744_024:0585a18": "得清淨無罪。母經云。阿浮呵那者。清淨戒生。得淨",
    "X44n0744_024:0585a19": "解脫。於此戒中。清淨無犯。善持起去。是名阿浮呵",
    "X44n0744_024:0585a20": "那義。",
    "X44n0744_024:0585a21": "失梨[沙/虫]蟲",
    "X44n0744_024:0585a22": "是毒蟲也。未詳的翻。乃八難中之一難。名毒蟲難。",
    "X44n0744_024:0585a23": "亦名惡蟲難。摩得勒伽論云。腹行蟲難。因腹行故。",
    "X44n0744_024:0585a24": "名腹行蟲。十誦律云。云何腹行蟲難。龍蛇。蜈蚣等。",
    "X44n0744_024:0585b01": "放毒者。按梵音失梨[沙/虫]。聲同尸利沙。此翻合昏。若",
    "X44n0744_024:0585b02": "依字釋。[沙/虫]。師加切。音砂。[沙/虫]鷄蟲名也。",
    "X44n0744_024:0585b03": "增劇",
    "X44n0744_024:0585b04": "劇。竭戟切。音極。增也。甚也。又艱辛也。",
    "X44n0744_024:0585b05": "愚癡",
    "X44n0744_024:0585b06": "根本律云。思其惡思。說其惡說。作其惡作。名之為",
    "X44n0744_024:0585b07": "愚。不持經律論。名之為癡。又云自惑為愚。惑他為",
    "X44n0744_024:0585b08": "癡。",
    "X44n0744_024:0585b09": "波羅提木叉",
    "X44n0744_024:0585b10": "律云。波羅提木叉者。戒也。亦言毗尼。故勝鬘經云。",
    "X44n0744_024:0585b11": "波羅提木叉。毗尼。此二法者。義一名異。摭華。翻為",
    "X44n0744_024:0585b12": "別解脫。謂三業七支。各各防非。別別解脫。律攝云。",
    "X44n0744_024:0585b13": "別解脫者。由依別解脫經。如說修行。於下下等九",
    "X44n0744_024:0585b14": "品諸惑。漸次斷除。永不退故。於諸煩惱。而得解脫。",
    "X44n0744_024:0585b15": "名別解脫。又見修煩惱。其類各多。於別別品。而能",
    "X44n0744_024:0585b16": "捨離。名別解脫。又翻保解脫。以能保任行人。出生",
    "X44n0744_024:0585b17": "死海故。母經云。波羅提木叉者。名最勝義。諸善之",
    "X44n0744_024:0585b18": "本。以戒為根。眾善得生。故言最勝義。薩婆多論問",
    "X44n0744_024:0585b19": "云。此波羅提木叉戒。是無漏戒。是禪戒不。答曰。非",
    "X44n0744_024:0585b20": "無漏戒。亦非禪戒。此波羅提木叉戒。若佛在世則",
    "X44n0744_024:0585b21": "有。佛不在世則無。禪無漏戒。若佛在世。若不在世。",
    "X44n0744_024:0585b22": "一切時有。波羅提木叉戒。從教而得。又從他而得。",
    "X44n0744_024:0585b23": "禪無漏戒不爾。又波羅提木叉戒。不問眠與不眠。",
    "X44n0744_024:0585b24": "善惡無記心。一切時有。禪無漏戒。必無漏心中。禪",
    "X44n0744_024:0585c01": "心中有。於一切心中無也。乃至波羅提木叉戒。但",
    "X44n0744_024:0585c02": "佛弟子有。禪無漏戒。外道俱有。夫能維持佛法。七",
    "X44n0744_024:0585c03": "眾在世間。三乘道果相續不斷盡。以波羅提木叉",
    "X44n0744_024:0585c04": "為根本。禪無漏戒不爾。是故於三戒中。最為殊勝。",
    "X44n0744_024:0585c05": "無能及者。智者既知有如此。勝妙功德。於所受戒。",
    "X44n0744_024:0585c06": "當自寶持。勿為輕意。於諸違禁。一一斷令不作。不",
    "X44n0744_024:0585c07": "作則無因。無因則果絕。所謂別別無因。則別別無",
    "X44n0744_024:0585c08": "果。名為別別解脫也(下下等九品諸惑者。三界九地。總具八十一品。以欲界為",
    "X44n0744_024:0585c09": "一地。色界四禪為四地。無色界四空為四地。共為九地也。欲界一地。具九品貪瞋癡慢四惑。謂上中下品。",
    "X44n0744_024:0585c10": "每一品具上中下。為九品也。上二界亦各有貪癡慢三惑。以上二界不行瞋惑故。此則九地各有九品思",
    "X44n0744_024:0585c11": "惑。共成八十一品也。以此惑難斷。故細分之為九。使二三四果人。次第斷除。言下下者。即第九品也。言見",
    "X44n0744_024:0585c12": "修者。謂初果人。斷惑見理。名為見道。斷謂斷三界八十八使見惑也。二果三果。修真斷惑。名為修道。以斷",
    "X44n0744_024:0585c13": "三界十隨眠思惑故。十隨眠者。欲界有四惑。如上釋。上二界各具三。謂除瞋也。言下下等九品者。以九地",
    "X44n0744_024:0585c14": "各有下下品。欲界下下品惑盡。證三果。上二界下下品盡。證阿羅漢果。見思二惑。隨於一切違順境上。起",
    "X44n0744_024:0585c15": "貪等煩惱。隨逐不捨也。見惑者。分別曰見。謂意根對法塵。非理計度。起諸邪見。如外道計斷計常。乃至有",
    "X44n0744_024:0585c16": "等見也。思惑者。貪愛曰思。謂眼耳鼻舌身五根。對於色聲香味觸五塵。貪愛染著。迷而不覺也)。",
    "X44n0744_024:0585c17": "布薩外道",
    "X44n0744_024:0585c18": "布薩。秦言善宿。佛言。自今已去。聽與外道眾僧中",
    "X44n0744_024:0585c19": "四月共住。白二羯磨。根本羯磨云。佛言。若有外道",
    "X44n0744_024:0585c20": "來求出家者。其親教師。應問障法。若遍淨者。應可",
    "X44n0744_024:0585c21": "攝受。授與三歸。及五學處。成鄔波索迦護(律本令受十戒。",
    "X44n0744_024:0585c22": "彼應僧中三乞。次為羯磨)。若此外道僧伽已與於四月內。而為",
    "X44n0744_024:0585c23": "共住。準求寂例。而作驅使。於四月內著親教師衣。",
    "X44n0744_024:0585c24": "食僧常食。僧祇律云。作羯磨已。若能如沙彌。隨僧",
    "X44n0744_024:0586a01": "作務者。在沙彌下。次第取食。若不能者。應語。汝自",
    "X44n0744_024:0586a02": "求食。應日日在前毀訾外道不信。邪見等法。彼若",
    "X44n0744_024:0586a03": "言長老。莫作是說。彼間亦有賢善持戒。乃至有阿",
    "X44n0744_024:0586a04": "羅漢。應語言。汝還去彼間。求阿羅漢。若言實如長",
    "X44n0744_024:0586a05": "老所說。外道邪見。乃至作泥黎行。長老願拔濟我。",
    "X44n0744_024:0586a06": "若試滿四月。心不移動者。應與出家。若中聞得聖",
    "X44n0744_024:0586a07": "法者。即名試竟。善見律云。若結髮外道。事火外道。",
    "X44n0744_024:0586a08": "不須波利婆沙(別住也)。何以故。此二外道。有業信因",
    "X44n0744_024:0586a09": "果。過去諸佛。為菩薩時出家。波羅蜜多於此道學。",
    "X44n0744_024:0586a10": "突獄",
    "X44n0744_024:0586a11": "突。吐木切。通入聲。犬匿於穴中伺人。人不意之。突",
    "X44n0744_024:0586a12": "然而出也。故字從穴從犬。言突獄者。謂彼囚徒。伺",
    "X44n0744_024:0586a13": "人不覺。即突然竄出也。",
    "X44n0744_024:0586a14": "難提",
    "X44n0744_024:0586a15": "此云歡喜。或云禪難提。言此比丘住阿蘭若處。常",
    "X44n0744_024:0586a16": "樂坐禪。由習定故。時人稱為住定歡喜。如僧祇律",
    "X44n0744_024:0586a17": "云。舍衛城長者名難提。捨家出家。餘多有名難提",
    "X44n0744_024:0586a18": "者。但是此人行時亦禪。乃至臥時亦禪。時人號之",
    "X44n0744_024:0586a19": "為禪難提。於初中後夜修行自業。得世俗定。乃經",
    "X44n0744_024:0586a20": "七年。過七年已。退失禪定。為天魔女誘以死馬。破",
    "X44n0744_024:0586a21": "其梵行。而此難提。過去世時。名鹿斑仙人。得外道",
    "X44n0744_024:0586a22": "五神通。住處林野。被雜色天女。破其梵行。彼時天",
    "X44n0744_024:0586a23": "女者。今時魔女是(餘如下調部毗尼法中釋)。",
    "X44n0744_024:0586a24": "屋闌",
    "X44n0744_024:0586b01": "闌。離閑切。嬾平聲。階除木勾闌也。別作欄非。",
    "X44n0744_024:0586b02": "騲馬",
    "X44n0744_024:0586b03": "倉老切。音草。牝馬也。牝。頻上聲。母畜也。飛曰雌雄。",
    "X44n0744_024:0586b04": "走曰牝牡。",
    "X44n0744_024:0586b05": "相似",
    "X44n0744_024:0586b06": "若相似者。謂與本罪相似之罪也。若從此生者。謂",
    "X44n0744_024:0586b07": "從本罪而生也。若惡於此者。謂重過本罪也。十誦",
    "X44n0744_024:0586b08": "云。波羅夷。波羅夷相似。僧伽婆尸沙。僧伽婆尸沙",
    "X44n0744_024:0586b09": "相似。波夜提。波夜提相似。波羅提提舍尼。波羅提",
    "X44n0744_024:0586b10": "提舍尼相似。突吉羅。突吉羅相似。是名犯相似。云",
    "X44n0744_024:0586b11": "何不相似。波羅夷。與僧伽婆尸沙。波夜提。波羅提",
    "X44n0744_024:0586b12": "提舍尼。突吉羅。不相似。僧伽婆尸沙。與波夜提。波",
    "X44n0744_024:0586b13": "羅提提舍尼。突吉羅。波羅夷。不相似。波夜提。與波",
    "X44n0744_024:0586b14": "羅提提舍尼。突吉羅。波羅夷。僧伽婆尸沙。不相似",
    "X44n0744_024:0586b15": "波羅提提舍尼。與突吉羅。波羅夷。僧伽婆尸沙。波",
    "X44n0744_024:0586b16": "夜提。不相似。突吉羅。與波羅夷。僧伽婆尸沙。波夜",
    "X44n0744_024:0586b17": "提。波羅提提舍尼。不相似。",
    "X44n0744_024:0586b18": "教著袈裟",
    "X44n0744_024:0586b19": "袈裟之號。因於衣色。而得其名。即壞色衣也。按出",
    "X44n0744_024:0586b20": "家五眾之服。皆使壞色。故總名袈裟。詳如下釋。然",
    "X44n0744_024:0586b21": "沙彌所應著者。即是縵條僧脚崎服。須知袈裟。非",
    "X44n0744_024:0586b22": "獨謂比丘三衣。此方不解。因令沙彌披著五條七",
    "X44n0744_024:0586b23": "條。大僧之服。或惘見薩婆多論言。沙彌應畜上下",
    "X44n0744_024:0586b24": "衣。一常著衣。當安陀會。二當鬱多羅僧。令清淨入",
    "X44n0744_024:0586c01": "眾。及行來時著。原梵音安陀會。此譯云下著衣。鬱",
    "X44n0744_024:0586c02": "多羅僧。此譯云上著衣。斯乃衣分上下。受用之別。",
    "X44n0744_024:0586c03": "非關五條七條之名。彼論自云。下衣常著。上衣清",
    "X44n0744_024:0586c04": "淨入眾等著。故南山宣師。依論開明。沙彌受縵衣",
    "X44n0744_024:0586c05": "法。一是縵安陀會。二是縵鬱多羅僧。曾不道五條",
    "X44n0744_024:0586c06": "七條之目。或有見佛阿毗曇經。令披三袈裟竟。方",
    "X44n0744_024:0586c07": "授以戒。此亦非比丘割截三衣。其後受具戒文中。",
    "X44n0744_024:0586c08": "三衣名字自別。不須致惑。三藏顯然。可自檢察。若",
    "X44n0744_024:0586c09": "知而故慢。強為非法者。自招愆咎。況乃釋父所制",
    "X44n0744_024:0586c10": "衣食常儀。尚由不知。而自晏然稱為釋子者。得無",
    "X44n0744_024:0586c11": "愧哉。如根本羯磨云。求寂之徒。縵條是服。而有輒",
    "X44n0744_024:0586c12": "披五條。深為罪濫。神州之地。久扇斯風。此成非法。",
    "X44n0744_024:0586c13": "勿令披著也。凡有欲求出家者。隨情詣一師處。師",
    "X44n0744_024:0586c14": "即應問所有障法。若徧淨者。隨意攝受。既攝受已。",
    "X44n0744_024:0586c15": "授與三歸并學五處。成鄔波索迦律儀護(此言護者。梵云",
    "X44n0744_024:0586c16": "三跋羅。譯為擁護。由受歸戒。護使不落三途。舊云律儀。乃當義譯。云是律法儀式。若但云護。恐學者未詳。",
    "X44n0744_024:0586c17": "故兩俱存。明了論。已譯為護。即是戒體無表色。言縵條者。縵為一幅。無條數。壇鬲等事)。寄歸",
    "X44n0744_024:0586c18": "傳云。自此之前。非七眾數。此是創入佛法之基也。",
    "X44n0744_024:0586c19": "師次為辦縵條僧脚崎。及下裙等并鉢。濾羅。方為",
    "X44n0744_024:0586c20": "白僧。陳出家事。僧眾許已。為請阿遮利耶。可於屏",
    "X44n0744_024:0586c21": "處。令剃頭人。為除鬚髮(度人經。令結壇懸旛。設高座。與出家者坐而剃髮。二",
    "X44n0744_024:0586c22": "師亦設二高勝座)。方適寒溫。教其洗浴。師乃為著下裙。方",
    "X44n0744_024:0586c23": "便檢察。非黃門等。次與上衣。令頂戴受。著法衣已。",
    "X44n0744_024:0586c24": "授與鉢器。是名出家。次於本師前。阿遮利耶。授與",
    "X44n0744_024:0587a01": "十學處。既受戒已。名室羅末尼羅(譯為求寂)。威儀節度。",
    "X44n0744_024:0587a02": "請教白事。與進具者。體無二準。但於律藏。十二無",
    "X44n0744_024:0587a03": "犯。其正學女。片有差降。十二者何。一不分別衣。二",
    "X44n0744_024:0587a04": "離衣宿。三觸火。四足食。五害生種。六青草上棄不",
    "X44n0744_024:0587a05": "淨。七輒上高樹。八觸寶。九食殘宿食。十壞地。十一",
    "X44n0744_024:0587a06": "不受食。十二損生苗。斯之十二。兩小非過。其正學",
    "X44n0744_024:0587a07": "女。後五便犯(此是有部律意。若本部律文。略有片別。如律可知)能如是者。",
    "X44n0744_024:0587a08": "方成應法。是五眾收。堪銷物利。豈有既出學後。師",
    "X44n0744_024:0587a09": "主不授十戒。恐其毀破。大戒不成。此則妄負求寂",
    "X44n0744_024:0587a10": "之名。虗抱出家之稱。似懷片利。寧知大損。經云雖",
    "X44n0744_024:0587a11": "未受十戒。墮僧數者。乃是權開一席。豈得執作長",
    "X44n0744_024:0587a12": "時。又神州出家者。既蒙落髮。遂乃權依一師。師主",
    "X44n0744_024:0587a13": "本不問其一遮。弟子亦何曾請其十戒。未進具來。",
    "X44n0744_024:0587a14": "恣情造罪。至受具日。令入壇場。律儀曾不預教。臨",
    "X44n0744_024:0587a15": "時詎肯調順。住持之道。固不然矣(目得迦云。苾芻所要三支伐羅",
    "X44n0744_024:0587a16": "彼諸求寂。上披縵條。下著一裙。二衣便足。薩婆多論云。沙彌得畜泥洹僧一。竭支一。富羅隨身所著物。各",
    "X44n0744_024:0587a17": "聽畜一。善見論。有著衣偈云)。",
    "X44n0744_024:0587a18": "　(大哉解脫服　　無相福田衣　　彼奉如戒行　　廣度諸眾生)",
    "X44n0744_024:0587a19": "驅烏",
    "X44n0744_024:0587a20": "謂僧食廚。及坐禪等處。烏鳥汙亂。既年幼小。未堪",
    "X44n0744_024:0587a21": "別務。令其驅遣烏鳥。以代片勞。兼生福善也。十誦",
    "X44n0744_024:0587a22": "律云。佛言。聽能驅烏作沙彌。最下七歲。根本羯磨",
    "X44n0744_024:0587a23": "云。鄔波離。請世尊曰。如世尊說。若滿七歲。能驅烏",
    "X44n0744_024:0587a24": "者。得與出家。大德。有滿六歲。於僧食廚處。能作驅",
    "X44n0744_024:0587b01": "烏。彼亦合出家不。佛言。不合。要滿七歲。為定量故。",
    "X44n0744_024:0587b02": "大德。有滿七歲。於僧食廚處。不能驅烏。彼亦合出",
    "X44n0744_024:0587b03": "家不。佛言。不合。要能驅烏。為定量故。僧祗律云。大",
    "X44n0744_024:0587b04": "小者。若減七歲。若滿七歲。不知好惡。皆不應與出",
    "X44n0744_024:0587b05": "家。太老者。若過七十。能有所作。若減七十。不堪造",
    "X44n0744_024:0587b06": "事。臥起須人。皆不聽出家。若年滿七十康健。能修",
    "X44n0744_024:0587b07": "習諸業。聽與出家。又沙彌有三品。一者。從七歲。至",
    "X44n0744_024:0587b08": "十三歲。名為驅烏沙彌。二者。從十四至十九。是名",
    "X44n0744_024:0587b09": "應法沙彌。三者。從二十上至七十。是名名字沙彌。",
    "X44n0744_024:0587b10": "是三品。皆名沙彌。薩婆多論云。年六十不得受大",
    "X44n0744_024:0587b11": "戒。惟聽為沙彌(餘如與減年授具戒中釋)。",
    "X44n0744_024:0587b12": "生像金銀",
    "X44n0744_024:0587b13": "僧祇律云。生色。似色。生色者。是金。似色者。是銀。善",
    "X44n0744_024:0587b14": "見律云。生像者。金銀也。南山云。胡漢二彰。謂胡名",
    "X44n0744_024:0587b15": "生像。此稱金銀。二名俱存。是胡漢雙舉也。言生者。",
    "X44n0744_024:0587b16": "謂金色生來本自黃。不假餘助。像。即似也。謂銀可",
    "X44n0744_024:0587b17": "染色令黃。似金也。故師地論云。生色可染。應師注",
    "X44n0744_024:0587b18": "曰。生色即金也。生便黃色。不可變改也。可染即銀",
    "X44n0744_024:0587b19": "也。言色可染變。故云可染也。斯皆胡義。非正梵文。",
    "X44n0744_024:0587b20": "天竺梵音。呼金云蘇伐羅。喚銀言阿路巴。元亦未",
    "X44n0744_024:0587b21": "詳其義。或有名無義。故不翻。如此方金銀亦無義。",
    "X44n0744_024:0587b22": "但以黃白分之。因彼譯人齎梵夾來。多經胡地。傳",
    "X44n0744_024:0587b23": "彼胡語。譯為華言。致有斯異。故指歸云。況于闐國",
    "X44n0744_024:0587b24": "語。與五印音不同。其四分到于闐。自經一翻。翻了",
    "X44n0744_024:0587c01": "經本。到唐則為重也(此言四分。乃支法領所翻本。非耶舍譯者。然耶舍先亦於",
    "X44n0744_024:0587c02": "外國翻譯三藏。後至此方)。按本部。與僧祇。沙彌不得捉持生像。",
    "X44n0744_024:0587c03": "餘部唯不聽受畜。不制執捉。故薩婆多論中言。下",
    "X44n0744_024:0587c04": "三眾不得畜寶。畜則突吉羅。捉則無罪。然沙彌先",
    "X44n0744_024:0587c05": "來未捉。不得使令捉。僧祇雖遮執捉。而意還符論",
    "X44n0744_024:0587c06": "旨。如僧祇律云。時有比丘。將一沙彌歸看親里。路",
    "X44n0744_024:0587c07": "經曠野。中道有非人化作龍。右繞沙彌。以華散上。",
    "X44n0744_024:0587c08": "讚言善哉。大得善利。捨家出家。不捉金銀及錢。比",
    "X44n0744_024:0587c09": "丘到親里家。問訊已。欲還時。親里婦言。汝今還去。",
    "X44n0744_024:0587c10": "道逈多乏。可持是錢去。市易所須。沙彌受取。繫著",
    "X44n0744_024:0587c11": "衣頭而去。中道非人見沙彌持錢。在比丘後行。化",
    "X44n0744_024:0587c12": "作龍來。左繞沙彌。以土坌上。說是言。汝失善利。出",
    "X44n0744_024:0587c13": "家修道。而捉錢行。沙彌便啼。比丘顧視。問沙彌。汝",
    "X44n0744_024:0587c14": "何故啼。沙彌言。我不憶有過。無故得惱。師言汝有",
    "X44n0744_024:0587c15": "所捉耶。答言。持是錢來。師言。捨棄。棄已。非人復如",
    "X44n0744_024:0587c16": "前供養。又尊者大目犍連。共專頭沙彌。食後到阿",
    "X44n0744_024:0587c17": "耨大池上坐禪。時專頭沙彌。見池邊金沙。便作是",
    "X44n0744_024:0587c18": "念。我今當盛是沙。可著世尊澡罐下。尊者目連從",
    "X44n0744_024:0587c19": "禪覺。即以神足乘空而還。時專頭沙彌。為非人所",
    "X44n0744_024:0587c20": "持。時目連迴視。喚沙彌來。答言。我不能得來。復問",
    "X44n0744_024:0587c21": "汝有所持耶。言持是金沙。汝應捨棄。捨已。即乘虗",
    "X44n0744_024:0587c22": "而去。諸比丘。俱以是因緣。往白世尊。佛言。從今日",
    "X44n0744_024:0587c23": "後。不聽沙彌持金銀錢。若比丘使沙彌最初捉金",
    "X44n0744_024:0587c24": "銀錢者。得越毗尼罪。若見沙彌先已捉。後使捉者",
    "X44n0744_024:0588a01": "無罪。",
    "X44n0744_024:0588a02": "結小界",
    "X44n0744_024:0588a03": "此謂難緣。恐闕受戒。故聽開許。非難無緣。不聽輒",
    "X44n0744_024:0588a04": "結。然此小界。並無外相。即身所坐處。以為界體。故",
    "X44n0744_024:0588a05": "文云。今此僧一處集。結小界。斯皆為防遮人。故無",
    "X44n0744_024:0588a06": "外相。如文云。在界外遮。不成遮。又處非久留。故不",
    "X44n0744_024:0588a07": "立相。又云。不應不解界而去。餘如羯磨法中明。",
    "X44n0744_024:0588a08": "納衣",
    "X44n0744_024:0588a09": "即糞掃衣。重縫而作三衣。非今時百納頭也。",
    "X44n0744_024:0588a10": "官人",
    "X44n0744_024:0588a11": "王之臣也。若食祿盡。得與出家。王聽亦得。僧祇律",
    "X44n0744_024:0588a12": "云。臣有四種。或有名無祿。或有名有祿。斯二種者。",
    "X44n0744_024:0588a13": "此國餘國。俱不聽出家。或有祿無名。此間不聽。餘",
    "X44n0744_024:0588a14": "處聽。或無名無祿。此間餘處。俱聽。",
    "X44n0744_024:0588a15": "犯比丘尼",
    "X44n0744_024:0588a16": "按天竺國法。若有壞尼梵行者。彼之眷屬。易其種",
    "X44n0744_024:0588a17": "姓。迴門西向(西國門皆東向)。破其食廚。毀其屋簷。周帀一",
    "X44n0744_024:0588a18": "肘。盡壽不共語。不共住。不共食。成實論云。逆罪。賊",
    "X44n0744_024:0588a19": "住。汙尼等。不聽出家者。以是人為惡業所汙。鄣聖",
    "X44n0744_024:0588a20": "道故。是故不聽出家。",
    "X44n0744_024:0588a21": "賊心入道",
    "X44n0744_024:0588a22": "亦名賊住。謂白衣。外道。沙彌。盜聽說戒。羯磨。同僧",
    "X44n0744_024:0588a23": "法事者。僧祇律云。若王子臣子。避難故自著袈裟。",
    "X44n0744_024:0588a24": "未經布薩自恣者。得與出家。若經。不聽。若沙彌作",
    "X44n0744_024:0588b01": "是念。說戒時。論說何等。即入牀下盜聽。若其聰明。",
    "X44n0744_024:0588b02": "覺知。初中後語者。後不得受具足。若闇鈍。若眠。若",
    "X44n0744_024:0588b03": "意緣餘念。不記初中後語者。後得受具足。涅槃經",
    "X44n0744_024:0588b04": "云。昔十五日僧布薩時。有一童子。在隱屏處。盜聽",
    "X44n0744_024:0588b05": "說戒。金剛力士。以杵碎其身如微塵。",
    "X44n0744_024:0588b06": "優曇鉢華",
    "X44n0744_024:0588b07": "或云優曇婆羅。新云烏曇跋羅。中天竺摩竭陀國。",
    "X44n0744_024:0588b08": "慈賢法師言。梵云塢東朱囉。正也。然此並無正翻。",
    "X44n0744_024:0588b09": "義云瑞應。或云希有。隋翻水願。謂其樹不華而實。",
    "X44n0744_024:0588b10": "若生華則有佛。及有輪王出世。故云瑞應。此華多",
    "X44n0744_024:0588b11": "時乃一開。故云希有。應法師曰。其葉似梨。果大如",
    "X44n0744_024:0588b12": "拳。其味甘。無華而結子。亦有華而難值。故經中。以",
    "X44n0744_024:0588b13": "喻希有者也。般泥洹經云。閻浮提內。有尊樹王。名",
    "X44n0744_024:0588b14": "優曇鉢。有實無華。樹有金華者。世乃有佛。毗柰耶",
    "X44n0744_024:0588b15": "雜事云。拘尸那城不遠。有大華池。名曼陀枳你。於",
    "X44n0744_024:0588b16": "池岸上。有烏曇跋樹。往昔菩薩在覩史天。作白象",
    "X44n0744_024:0588b17": "狀。入母胎時。彼烏曇跋華胎新出。降誕之始。漸有",
    "X44n0744_024:0588b18": "光色。為童子時。其華欲發。厭老病死。遠托山林。其",
    "X44n0744_024:0588b19": "華稍大。狀如鵄[此/朿]。修苦行時。現萎萃相。捨苦行已。",
    "X44n0744_024:0588b20": "氣息疎通。噉諸飲食。乃至成等正覺。其華開敷。梵",
    "X44n0744_024:0588b21": "王來請轉法輪時。其樹及華。光色榮盛。妙香芬馥。",
    "X44n0744_024:0588b22": "徧諸方界。然佛大悲。普於有緣。所在世界。廣濟度",
    "X44n0744_024:0588b23": "已。詣拘尸那。為最後臥。而此華樹。形色枯萃。見者",
    "X44n0744_024:0588b24": "驚歎。施設論云。繞贍部洲。有輪王路。廣一踰繕那。",
    "X44n0744_024:0588c01": "無輪王時。海水所覆。無能見者。若轉輪王出現於",
    "X44n0744_024:0588c02": "世。大海水減一踰繕那。此輪王路。爾乃出現。金沙",
    "X44n0744_024:0588c03": "彌布。眾寶莊嚴。栴檀香水。以灑其上。轉輪聖王。巡",
    "X44n0744_024:0588c04": "行洲渚。與四種兵。俱遊此路。此華方生。",
    "X44n0744_024:0588c05": "　　●律藏卷第三十五",
    "X44n0744_024:0588c06": "揵者",
    "X44n0744_024:0588c07": "又作[打-丁+虔]。[利-禾+虔]。同巨言切。音堅。揵。害也。通俗文云。以刀",
    "X44n0744_024:0588c08": "去陰。曰揵。謂割去男根也。大論云。無根者。所以無",
    "X44n0744_024:0588c09": "得道根。以其失男女相故。其心不定。以小因緣。故",
    "X44n0744_024:0588c10": "便瞋。結使多。故著於世。於事多懷疑網。不樂道法。",
    "X44n0744_024:0588c11": "雖能少修福事。智慧淺薄。不能深入。本性轉易。是",
    "X44n0744_024:0588c12": "故不得出家。成論云。是人結使深厚。難得道故。又",
    "X44n0744_024:0588c13": "此人不在比丘中。亦不在比丘尼中。是故不聽出",
    "X44n0744_024:0588c14": "家。",
    "X44n0744_024:0588c15": "租賦",
    "X44n0744_024:0588c16": "租。宗蘇切。祖上聲。田賦也。賦。芳故切。音付。說文云。",
    "X44n0744_024:0588c17": "賦斂也。廣雅云。賦稅也。又量也。郭璞曰。賦稅所以",
    "X44n0744_024:0588c18": "平量也。方言云。賦動也。賦稅所以擾動也。",
    "X44n0744_024:0588c19": "身駮",
    "X44n0744_024:0588c20": "駮。亦作駁。同伯各切。音博。馬色不純也。又木名梓",
    "X44n0744_024:0588c21": "榆。其皮青白如駁。古今注云。木似豫樟。皮多癬駁。",
    "X44n0744_024:0588c22": "謂其身似此。非儀。故不聽出家。",
    "X44n0744_024:0588c23": "痶瘓",
    "X44n0744_024:0588c24": "痶。他典切。音忝。瘓。音喚。痶瘓病貌。經音義云。相傳",
    "X44n0744_024:0589a01": "勅顯。勅管切。言髮病也。",
    "X44n0744_024:0589a02": "縵指",
    "X44n0744_024:0589a03": "縵。謾官切。音瞞。縵指者。謂指相連而成縵也。",
    "X44n0744_024:0589a04": "或[癲-真+秀]",
    "X44n0744_024:0589a05": "亦作[病-丙+貴]。同徒回切。音頹。陰病也。",
    "X44n0744_024:0589a06": "瘊病",
    "X44n0744_024:0589a07": "胡鉤切。音侯。疣瘤病也。",
    "X44n0744_024:0589a08": "睞眼",
    "X44n0744_024:0589a09": "音賚。如上釋。",
    "X44n0744_024:0589a10": "瞷眼",
    "X44n0744_024:0589a11": "古文[馬*間]同戶間切。音閑。馬一目白曰[馬*間]。二目白曰",
    "X44n0744_024:0589a12": "魚。蒼頡篇云。目病也。",
    "X44n0744_024:0589a13": "有斑",
    "X44n0744_024:0589a14": "補還切。音頒。雜色曰斑。說文云。駁文也。",
    "X44n0744_024:0589a15": "疥瘙",
    "X44n0744_024:0589a16": "瘙。同瘙。先到切。騷去聲。疥瘙瘡也。通俗文云。皮起",
    "X44n0744_024:0589a17": "曰瘙。",
    "X44n0744_024:0589a18": "曳脚",
    "X44n0744_024:0589a19": "曳。同拽。以制切。音裔。拖也。",
    "X44n0744_024:0589a20": "癖病",
    "X44n0744_024:0589a21": "匹亦切。音僻。瘕癖。腹內聚積病也。",
    "X44n0744_024:0589a22": "兔缺",
    "X44n0744_024:0589a23": "梵云舍舍迦。此云兔。有白玄尨色者。其口脣自缺。",
    "X44n0744_024:0589a24": "故云兔缺。今無論上下脣缺。皆不聽出家。",
    "X44n0744_024:0589b01": "壞二道",
    "X44n0744_024:0589b02": "即前謂壞內外道人。其曾作外道。來受具戒。後復",
    "X44n0744_024:0589b03": "入外道。今重來受戒者。不聽。以其先是外道來從",
    "X44n0744_024:0589b04": "出家。即壞外道。復入外道。即壞內道。內外俱破。故",
    "X44n0744_024:0589b05": "不聽與出家。",
    "X44n0744_024:0589b06": "腐爛藥",
    "X44n0744_024:0589b07": "謂是腐敗朽爛陳故之藥。淨法師曰。梵云晡堤木",
    "X44n0744_024:0589b08": "底鞞殺社。晡堤。是陳。木底是棄。鞞殺社。譯為藥。即",
    "X44n0744_024:0589b09": "是陳棄藥也。意在省事。僅可資身。上價自在關中。",
    "X44n0744_024:0589b10": "噉服實成非損。心地觀經云。出家佛子。於諸醫藥。",
    "X44n0744_024:0589b11": "不應貪著。若有病時。他煎藥已。所棄捨者。訶黎。毗",
    "X44n0744_024:0589b12": "梨。及阿摩勒。取是等藥。即應服之。乃至一生服所",
    "X44n0744_024:0589b13": "棄藥。於諸藥等。常生知足。如是名為真實沙門。出",
    "X44n0744_024:0589b14": "家佛子。",
    "X44n0744_024:0589b15": "龍身",
    "X44n0744_024:0589b16": "善見云。不得度龍者。何以故。龍不得禪定道果故。",
    "X44n0744_024:0589b17": "龍有五事。不離龍身。何者五。一者。行婬時。若與龍",
    "X44n0744_024:0589b18": "共行婬。得復龍身。若與人共行婬。不得復龍身。二",
    "X44n0744_024:0589b19": "者受生。不離龍身。三者脫皮時。四者眠時。五者死",
    "X44n0744_024:0589b20": "時。是為五事。不得離龍身。",
    "X44n0744_024:0589b21": "受具足戒",
    "X44n0744_024:0589b22": "毗尼母經云。何故名受具足。智慧人受具足已不",
    "X44n0744_024:0589b23": "犯。所求成就。故言受具。能成就義。名為受具。以是",
    "X44n0744_024:0589b24": "義故。成就眾善。名為受具。乃至能成就寂滅法。故",
    "X44n0744_024:0589c01": "名受具。寂滅法者。亦名圓寂法。即是涅槃法也。故",
    "X44n0744_024:0589c02": "內法傳云。既受戒已。名鄔波三鉢那。鄔波是近。三",
    "X44n0744_024:0589c03": "波那是圓。謂涅槃也。今受大戒。即是親近涅槃。舊",
    "X44n0744_024:0589c04": "云具足者。言其汎意(亦名圓具。近圓圓具。義皆一也)。其受戒竟。次",
    "X44n0744_024:0589c05": "即本師為指戒本。令識罪相。方教誦戒。既其熟已。",
    "X44n0744_024:0589c06": "誦大律藏。日日誦過。旦旦試之。誦律藏了。方學經",
    "X44n0744_024:0589c07": "論。此是西方師資途轍。雖復去聖懸遠。然而此法",
    "X44n0744_024:0589c08": "未虧。為此二師。喻之父母。豈有欲受之時。非常勞",
    "X44n0744_024:0589c09": "倦。亦既得已。戒不關懷。有始無終。可惜之甚。自有",
    "X44n0744_024:0589c10": "一會求受。受已不重參師。不誦戒經。不披律典。虗",
    "X44n0744_024:0589c11": "霑法位。自損損他。若此之流。成滅法者。夫龍河影",
    "X44n0744_024:0589c12": "沒。鷲嶺光收。傳法羅漢。能餘幾在。故論云。大師眼",
    "X44n0744_024:0589c13": "閉。證者隨亡。煩惱增時。應勤莫逸。理當諸德。共作",
    "X44n0744_024:0589c14": "護持。若逶隨而縱慢心。欲遣人天何所歸向。律云。",
    "X44n0744_024:0589c15": "有秉羯磨。我法未滅。若不秉持。我法便盡。又云。戒",
    "X44n0744_024:0589c16": "住我住。理非虗說。既有深旨。誠可敬歟。猘狗經云。",
    "X44n0744_024:0589c17": "佛言。有持佛法戒行。教人事佛。令入泥犂中者。阿",
    "X44n0744_024:0589c18": "難驚起。長跪問佛。云何教當令得道。何故更入泥",
    "X44n0744_024:0589c19": "犁中者。佛語阿難。後末世時。有弟子作師。惰嬾不",
    "X44n0744_024:0589c20": "能勤學。無有智慧。貪穢欲。得人供養錢財穀帛。持",
    "X44n0744_024:0589c21": "用自活。不精佛法。阿諛隨人。見人貪殺。不與戒。見",
    "X44n0744_024:0589c22": "人嗜酒。不斷酒。多少可飲人。行授人戒法。言多少",
    "X44n0744_024:0589c23": "當得錢物作福。欲得人物。是為賣戒。令人方更有",
    "X44n0744_024:0589c24": "慢。不精戒者。便犯眾麤。殺生。如是教者。持人著泥",
    "X44n0744_024:0590a01": "犁中。用負佛明教。故令護佛道神。得其短。便為惡",
    "X44n0744_024:0590a02": "鬼所病。罪重。或能至死。償罪即入泥犂中。阿難問",
    "X44n0744_024:0590a03": "佛。新發意者。值遇惡師。不曉不了。謂法當爾。至使",
    "X44n0744_024:0590a04": "信受其言。愚癡不解。更見明師。為可復重受戒不。",
    "X44n0744_024:0590a05": "佛言。於我法中曠大。極可得悔。更自懺洗。初發意",
    "X44n0744_024:0590a06": "時。心常曚冥。為惡師所誤。實自不知。更行受戒。始",
    "X44n0744_024:0590a07": "為入法。不知不曉時。非佛弟子。為是世間小善人",
    "X44n0744_024:0590a08": "耳。無有大功德。分別經云。阿難問佛。後若有人。信",
    "X44n0744_024:0590a09": "樂應法。至心欲求斷世違俗。以從正道。若時無明",
    "X44n0744_024:0590a10": "師傳教戒者。若有一人。書寫戒律。授與之。便可得",
    "X44n0744_024:0590a11": "度為道者不。佛言。阿難。皆當得知禁法者。爾乃可",
    "X44n0744_024:0590a12": "授戒耳。不可以文字受。便為應法。何以故。佛為天",
    "X44n0744_024:0590a13": "上天下之大智。天上天下之大度。天上天下之大",
    "X44n0744_024:0590a14": "明。不可妄傳失旨。皆當明於戒法禁律。事事委練。",
    "X44n0744_024:0590a15": "乃為相授耳。不明戒法禁要之事。而妄授人戒法。",
    "X44n0744_024:0590a16": "違佛誡信。反用為是。大罪不小也。宜當審諦。五百",
    "X44n0744_024:0590a17": "問云。比丘都不誦戒。又不知法。種種僧事。而多度",
    "X44n0744_024:0590a18": "人。或作三師有所犯不。答。此人尚不應食人信施。",
    "X44n0744_024:0590a19": "況復度人(其授戒儀軌。備在羯磨法中)。",
    "X44n0744_024:0590a20": "　　○說戒犍度法",
    "X44n0744_024:0590a21": "原夫說戒。乃整三業之玄規。惟茲布薩。是理僧伽",
    "X44n0744_024:0590a22": "之命脈。佛法紀綱。斯誠要焉。釋尊弘範。此為朂也。",
    "X44n0744_024:0590a23": "良由教末人譌。忽之為外。使二輩之無依。令五眾",
    "X44n0744_024:0590a24": "之失趣。天龍無所瞻仰。鬼神何從歸心。縱有舉揚。",
    "X44n0744_024:0590b01": "見者非之。設若微伸。詆為偏執。哀哉。能仁之子。而",
    "X44n0744_024:0590b02": "成波旬之屬。捨法王之貴裔。嗣魔民之鄙嫡。斯等",
    "X44n0744_024:0590b03": "過患。皆由住持者咎。三藏明文。五千妙軸。何不詳",
    "X44n0744_024:0590b04": "檢。辯其真偽。甘為壞法之徒。喜作黨魔之伴。棄布",
    "X44n0744_024:0590b05": "薩以論義。尚被神而袪擯。羅漢自惟清淨。不赴聽",
    "X44n0744_024:0590b06": "戒。世尊親往而召共集。況我凡輩羺羊者乎。若諸",
    "X44n0744_024:0590b07": "仁德。非自圖心。有利物懷。當激法海之洪波。勉摧",
    "X44n0744_024:0590b08": "魔羅之巔墜。樹正見幢。倒邪模旛。即教將滅而難",
    "X44n0744_024:0590b09": "滅。行欲譌而難譌。雖復去聖時遙。還同覺世無異。",
    "X44n0744_024:0590b10": "紹隆聖化。繼軌法筵。續釋尊之遺燈。接慈佛之初",
    "X44n0744_024:0590b11": "航者也。",
    "X44n0744_024:0590b12": "禪杖",
    "X44n0744_024:0590b13": "僧祗律云。作禪杖法。應用竹。若葦。長八肘。物裹兩",
    "X44n0744_024:0590b14": "頭。行杖人。不得隨瞋愛。而求其過。當攝六情正念",
    "X44n0744_024:0590b15": "思惟。若有睡眠者。應與彼杖。彼人不得嫌恨。當作",
    "X44n0744_024:0590b16": "是念。今與我除陰蓋。饒益不少。十誦律云。取禪杖",
    "X44n0744_024:0590b17": "時。應起敬心。有五法。以禪杖築他。一者憐愍。二者",
    "X44n0744_024:0590b18": "不惱他。三者睡。四者頭倚壁。五者舒脚(肘過太長。應可用磔)。",
    "X44n0744_024:0590b19": "量影",
    "X44n0744_024:0590b20": "梵音言蔡。此云影。指歸云。那爛陀寺。僧吉祥月曰。",
    "X44n0744_024:0590b21": "西域立表量影。朝蔡倒西去。便以脚足前後步之。",
    "X44n0744_024:0590b22": "數足步影也。善見律云。步影以人正立住日中。取",
    "X44n0744_024:0590b23": "住脚為初。隨身長短步影。根本羯磨云。時苾芻足",
    "X44n0744_024:0590b24": "度。其影便過。佛言。應作商矩度之。可取細籌長二",
    "X44n0744_024:0590c01": "尺許。折一頭四指。豎置日中。度影長短。是謂商炬。",
    "X44n0744_024:0590c02": "一一商矩。所量之影。皆悉名為一人(故僧祗律云。一人二人影",
    "X44n0744_024:0590c03": "者。比來人皆不識)。寄歸傳云。其量影法。預取一木條。如細",
    "X44n0744_024:0590c04": "箸許。可長一肘。折其一頭四指令豎。如曲尺形。勿",
    "X44n0744_024:0590c05": "使相離。豎箸日中。餘杖布地。令其豎影。與臥杖相",
    "X44n0744_024:0590c06": "當。方以四指量其臥影。滿一四指。名一布路沙。乃",
    "X44n0744_024:0590c07": "至多布路沙。或一布路沙。餘一指。半指等。如是加",
    "X44n0744_024:0590c08": "減。可以意測(布路沙者。譯為人也。所以四指之影。名一人者。即是四指豎杖影。長四指",
    "X44n0744_024:0590c09": "之時。此人立在日中。影量與身量相似。其八指。遂與身量兩影相似。斯據中人。未必皆爾。自餘長短。義可",
    "X44n0744_024:0590c10": "準之)。然須道其食前食後。若天陰及夜。即須準酌而",
    "X44n0744_024:0590c11": "言之。若依神州法者。或可豎尺日中。量影長短。或",
    "X44n0744_024:0590c12": "復記其十二辰數(斯量影法。受戒等時。咸須準用。餘如房舍犍度數歲句中釋)。",
    "X44n0744_024:0590c13": "揵椎",
    "X44n0744_024:0590c14": "或作揵稚。應法師云。梵言臂吒犍稚。臂吒。此云打。",
    "X44n0744_024:0590c15": "犍稚。所打之木。或檀。或桐。此無正翻。舊經多作犍",
    "X44n0744_024:0590c16": "遲。遲宜作稚。直致切(遲。稚。二皆音治)但椎稚字。形相濫。故",
    "X44n0744_024:0590c17": "誤也。五分律云。隨有瓦木銅鐵鳴者。皆名揵椎。又",
    "X44n0744_024:0590c18": "諸比丘不知以何木作揵椎。佛言。除漆樹毒樹。餘",
    "X44n0744_024:0590c19": "木鳴者聽作。應使舊住沙彌淨人打。不得多打。應",
    "X44n0744_024:0590c20": "三通打。若無沙彌。比丘亦得打。淨法師云。凡打揵",
    "X44n0744_024:0590c21": "稚。不使淨人。皆維那自打。餘諸鳴螺打皷雜任。皆",
    "X44n0744_024:0590c22": "是淨人。及戶人作。事鈔云。尋常所行。生椎之始。必",
    "X44n0744_024:0590c23": "漸發聲。漸希漸大。乃至聲盡。方打一通。佛在世時。",
    "X44n0744_024:0590c24": "但有三下。後因他請。方有長打。尼陀那云。給孤獨",
    "X44n0744_024:0591a01": "長者。設大會。或時食竟。更有人來。失其時候。佛言。",
    "X44n0744_024:0591a02": "應告時至。眾閙不聞。佛言。應打揵椎。猶尚不聞。佛",
    "X44n0744_024:0591a03": "言。應可吹螺。并復擊皷。然未普聞。佛言。打大鐘皷。",
    "X44n0744_024:0591a04": "佛令打皷。打三下已。即便長打。應待病人。請得食",
    "X44n0744_024:0591a05": "已。并授事人食竟。然後長打。若不爾者。得越法罪",
    "X44n0744_024:0591a06": "(維那。即授事人。謂以眾僧雜事。指授於人。或鳴揵椎。及以監食。皆名維那。由其食時。撩理僧事不暇。故許",
    "X44n0744_024:0591a07": "先食。詳如安居犍度中釋)。",
    "X44n0744_024:0591a08": "大迦賓[少/兔]",
    "X44n0744_024:0591a09": "亦云劫賓那。此云房宿。舊云金毗羅。此翻威如王。",
    "X44n0744_024:0591a10": "廣如二篇中釋。",
    "X44n0744_024:0591a11": "仙人山",
    "X44n0744_024:0591a12": "梵云乙師羅山。是也。",
    "X44n0744_024:0591a13": "毗呵勒山",
    "X44n0744_024:0591a14": "或云毗布羅山。長阿含經云。羅閱祇(王舍城也)。毗呵羅",
    "X44n0744_024:0591a15": "山。七葉樹窟(或云室。屋。穴三名皆一也)。梵言薩多般那求訶。此",
    "X44n0744_024:0591a16": "云七葉穴。言七葉者。謂其樹葉。生極至七也。樹雖",
    "X44n0744_024:0591a17": "有華。而無香氣也。",
    "X44n0744_024:0591a18": "溫泉",
    "X44n0744_024:0591a19": "西域記云。摩揭陀國中。山城北門。西有毗布羅山。",
    "X44n0744_024:0591a20": "山西南崖陰。昔有五百溫泉。今者數十而已。然猶",
    "X44n0744_024:0591a21": "有冷有暖。未盡溫也。其泉源發雪山之南。無熱惱",
    "X44n0744_024:0591a22": "池。潛流至此。水甚清美。味同本池。流經五百枝小",
    "X44n0744_024:0591a23": "熱地獄。火勢上炎。致斯溫熱。泉流之口。並皆彫石。",
    "X44n0744_024:0591a24": "或作師子。白象之首。或作石筒。縣流之道。下乃編",
    "X44n0744_024:0591b01": "石為池。諸方異域。咸來此浴。浴者宿疹多差。溫泉",
    "X44n0744_024:0591b02": "左右。諸窣堵波。及精舍基址鱗次。並是過去四佛",
    "X44n0744_024:0591b03": "座。及經行遺跡之所。此處既山水相帶。仁智攸居。",
    "X44n0744_024:0591b04": "隱淪之士。蓋亦多矣(溫泉。震旦多處有之。而嶺南電白縣多有)。",
    "X44n0744_024:0591b05": "舍羅",
    "X44n0744_024:0591b06": "此譯為籌。五分律云。應用銅。鐵。牙。角。骨。竹。木作。除",
    "X44n0744_024:0591b07": "漆毒樹。極短應並五指。極長應拳手一肘。麤不過",
    "X44n0744_024:0591b08": "小指。細不減箸。應漆。以筒盛。懸著布薩堂上。行籌",
    "X44n0744_024:0591b09": "時。應手授。應別使一人收。收已應數。數已應唱。唱",
    "X44n0744_024:0591b10": "云。比丘若干。沙彌若干。出家合若干人。分別功德",
    "X44n0744_024:0591b11": "論云。凡行籌者。記錄人數。知為誠實以不。若誠實",
    "X44n0744_024:0591b12": "受籌。則得其福。虗妄受者。罪積彌天。舍羅亦名壞",
    "X44n0744_024:0591b13": "盡。福則罪盡。罪則福盡也。",
    "X44n0744_024:0591b14": "草[卄/積]",
    "X44n0744_024:0591b15": "應作積。資昔切。音迹。累也。聚也。又堆疊也。又資四",
    "X44n0744_024:0591b16": "切。音恣。儲蓄也。凡指所聚之物而言之。則去聲。取",
    "X44n0744_024:0591b17": "物而積累之。則入聲。",
    "X44n0744_024:0591b18": "樹杌",
    "X44n0744_024:0591b19": "杌。五忽切。音兀。木無枝也。",
    "X44n0744_024:0591b20": "疆畔",
    "X44n0744_024:0591b21": "疆。居良切。音江。界也。邊埵也。畔。薄半切。音叛。田界。",
    "X44n0744_024:0591b22": "今借用。善見云。界相者。若山界相。大者如須彌山。",
    "X44n0744_024:0591b23": "小者如象。石界相者。大者如牛。小者三十稱。若漫",
    "X44n0744_024:0591b24": "石。不得作界相。應別安石。林界相者。若草林。竹林。",
    "X44n0744_024:0591c01": "不得作界相。何故爾。草竹體空。不堅實故。若大林。",
    "X44n0744_024:0591c02": "乃至百由旬。小林。下至四樹相連接。樹界相者。不",
    "X44n0744_024:0591c03": "得以枯樹為相。大者閻浮樹。小者高八寸。形如鉢",
    "X44n0744_024:0591c04": "大。若無自生樹。種樹亦得。路界者。入田路。向井及",
    "X44n0744_024:0591c05": "河取水路。窮路。皆不得作界相。大路。若車步路。路",
    "X44n0744_024:0591c06": "短者乃至經三四村。皆得作相。蟻封界相者。大者",
    "X44n0744_024:0591c07": "如山。小者高八寸。皆得作相。江界相者。若四月日",
    "X44n0744_024:0591c08": "不雨。尚流不斷。水深二尺。得作相。水界相者。若自",
    "X44n0744_024:0591c09": "然池水。得作相。若通水入田。或堈盛水。悉不得作",
    "X44n0744_024:0591c10": "相。此是八種界相。結界相有五種。一方。二圓。三鼓",
    "X44n0744_024:0591c11": "形。四半月形。五者三角。",
    "X44n0744_024:0591c12": "戒場",
    "X44n0744_024:0591c13": "本設此場者。為一住處眾多難集。故別結斯場。用",
    "X44n0744_024:0591c14": "擬眾中有於要事。隨時得作。故律云。有須四人。十",
    "X44n0744_024:0591c15": "人。二十人眾。羯磨事起。大眾集會疲極。佛聽結作",
    "X44n0744_024:0591c16": "戒場。然此壇場。諸部律文。並無定制。按西方在處",
    "X44n0744_024:0591c17": "皆有其量。纔可丈餘。平地塼圍。可高二尺。牆內壘",
    "X44n0744_024:0591c18": "基。高五寸許。擬以僧坐。更無階級等事。中安小塔。",
    "X44n0744_024:0591c19": "高與人齊。傍開小門。得容出入。且如中天竺。那爛",
    "X44n0744_024:0591c20": "陀大寺。戒壇樣式。方可大尺一丈餘。即於平地周",
    "X44n0744_024:0591c21": "疊塼牆。高二尺許。牆內坐基。可高五寸。中有小制",
    "X44n0744_024:0591c22": "底。唯斯是則。自餘諸處。還同此式。善見律云。結界",
    "X44n0744_024:0591c23": "場。極小容二十一人。此擬與他出罪。其餘作一切",
    "X44n0744_024:0591c24": "羯磨。亦得成辦也。然此戒場。本為要事故設。若眾",
    "X44n0744_024:0592a01": "多能共集者。自可在大界內。秉作諸法。有云。作法",
    "X44n0744_024:0592a02": "時。值天雨患。聽在屋下。結作戒場。雖有此說。本非",
    "X44n0744_024:0592a03": "律之正文。原意在多防。恐羯磨不得成就。惟善見",
    "X44n0744_024:0592a04": "律云。作界場已。後起屋覆。界亦不失。其正作法界。",
    "X44n0744_024:0592a05": "但有二種。一戒場。二大界。若欲結者。可先結作戒",
    "X44n0744_024:0592a06": "場。其場應在大界內一邊。無妨難處安之。應先置",
    "X44n0744_024:0592a07": "其標相。五分律云。先安三重標相。內裹一重名戒",
    "X44n0744_024:0592a08": "場外相。中間一重名大界內相。最外一重名大界",
    "X44n0744_024:0592a09": "外相(戒場外相。大界內相。此二相中間。應相去二尺許。或云一肘許。雖然如此。亦不必定)。立",
    "X44n0744_024:0592a10": "三相已。盡自然界內僧。集在戒場標內。先令一比",
    "X44n0744_024:0592a11": "丘唱戒場外相。先從東南角標起(本律但令從東方起)。唱四",
    "X44n0744_024:0592a12": "方相已。眾方差作羯磨。如法結竟。次唱大界內外",
    "X44n0744_024:0592a13": "四方相(有云。結戒場時。一切集不集。隨意多少。但五人以上得結。以無大界故。眾不集無罪。",
    "X44n0744_024:0592a14": "若結無戒場界者。但直唱大界外相。必有屈曲。隨事稱之。並須別指分齊。尺寸處所。由不知制限。結既不",
    "X44n0744_024:0592a15": "成。羯磨虗設。受戒等法。俱是空作。故須分明三唱律攝云。外更不結大界。直結小界。亦不得受具戒)。唱",
    "X44n0744_024:0592a16": "相已。眾中乃差能秉法者。作羯磨結之(文詳羯磨法中)。不",
    "X44n0744_024:0592a17": "得受欲。以未結界。無界攝故。又若受欲。則不知相",
    "X44n0744_024:0592a18": "故。有失衣。破夏故。尼陀那云。大界者。齊兩踰繕那",
    "X44n0744_024:0592a19": "半。應可結之。若過非界。薩婆多論云。尼結大界。極",
    "X44n0744_024:0592a20": "大一拘屢舍。僧結大界。極大縱廣十拘屢舍。凡結",
    "X44n0744_024:0592a21": "大界。所以通聚落者。謂僧結大界。以界威力故。惡",
    "X44n0744_024:0592a22": "不得便。又在界內。善神所護。是以為檀越故。通聚",
    "X44n0744_024:0592a23": "落結也。若欲結不失衣界者。即依大界。相上結之。",
    "X44n0744_024:0592a24": "更無別相。故文中還稱此住處也。若界內有村。即",
    "X44n0744_024:0592b01": "應除村。及村外界。若無村。不須唱除。有云。羯磨法",
    "X44n0744_024:0592b02": "爾。若有若無。一切時除。所以然者。設後有村來入",
    "X44n0744_024:0592b03": "界中。不須更結。以先結時。已除村故。薩婆多論。正",
    "X44n0744_024:0592b04": "立此義。以有村來。五意故除。若先無村。作法結已。",
    "X44n0744_024:0592b05": "淨人住處。外村來入。隨所及處。皆非衣界。若本村",
    "X44n0744_024:0592b06": "還出。衣界仍攝。若先有村在。非攝。村去空地。衣界",
    "X44n0744_024:0592b07": "還滿。由村來去。非結解故。根本羯磨云。若僧伽已",
    "X44n0744_024:0592b08": "結不失衣界竟。唯將上下二衣。界內遊行。無離衣",
    "X44n0744_024:0592b09": "咎(餘部無論上下)。鄔波離請世尊曰。大德。道行苾芻。未知",
    "X44n0744_024:0592b10": "齊何。是衣勢分。佛言。如生聞婆羅門。所種七菴沒",
    "X44n0744_024:0592b11": "羅樹。一樹相去七尋。華果茂盛。中間總有四十九",
    "X44n0744_024:0592b12": "尋。是行苾芻衣勢分量。大德。若住苾芻衣之勢分。",
    "X44n0744_024:0592b13": "復齊幾何。佛言。周圍但齊一尋。若坐若立。及以臥",
    "X44n0744_024:0592b14": "時。皆至一尋。大德。且如苾芻在於兩界中間而臥。",
    "X44n0744_024:0592b15": "衣齊幾何。佛言。乃至衣之一角。未離身來。名不離",
    "X44n0744_024:0592b16": "衣。摩得勒伽問云。無界處住。去衣遠近。名離衣宿",
    "X44n0744_024:0592b17": "耶。答。隨眾僧籬牆大小。或坑壍。比丘於是內著衣。",
    "X44n0744_024:0592b18": "隨意明相出。如上三種界。有緣欲解者。應次第解。",
    "X44n0744_024:0592b19": "先解不失衣界。次解戒場。後解大界。若無戒場。解",
    "X44n0744_024:0592b20": "衣界已。即解大界。尼陀那云。凡客比丘至他空住",
    "X44n0744_024:0592b21": "處。應可住經七八日已。無人來者。方共結界。又云。",
    "X44n0744_024:0592b22": "有疑。解已方結。若識知前界者。即依之而住。不須",
    "X44n0744_024:0592b23": "更結。必欲結者。解已。然後結之。毗尼序云。若有棄",
    "X44n0744_024:0592b24": "空精舍。是名一切界外。是中隨意說戒。廣如羯磨",
    "X44n0744_024:0592c01": "本釋。",
    "X44n0744_024:0592c02": "小界",
    "X44n0744_024:0592c03": "此為難緣。故聽結之。以布薩日。於無村曠野中行。",
    "X44n0744_024:0592c04": "眾僧。不得和合。隨同師善友下道。各集一處。結此",
    "X44n0744_024:0592c05": "小界。說戒。然結此小界時。無外標相。以無相故。亦",
    "X44n0744_024:0592c06": "無唱法。即身所坐處。以為界體。是以羯磨文中云。",
    "X44n0744_024:0592c07": "今有爾許比丘集結小界。故知無有唱法。羯磨時。",
    "X44n0744_024:0592c08": "復自顯其標相矣。",
    "X44n0744_024:0592c09": "橋梁",
    "X44n0744_024:0592c10": "律攝云。橋梁壞者。若欲修治。得經七夜。若至第八",
    "X44n0744_024:0592c11": "夜。界法便失。若本無心重修理者。橋梁既破。界亦",
    "X44n0744_024:0592c12": "隨失。有五事失大界。一切僧伽皆悉轉根。一切僧",
    "X44n0744_024:0592c13": "伽決捨而去。一切僧伽並皆歸俗。一切僧伽同時",
    "X44n0744_024:0592c14": "命過。一切僧伽作法而解。若阿蘭若。及在村中。非",
    "X44n0744_024:0592c15": "結界處。齊何名界。阿蘭若齊一拘盧舍。村中齊牆",
    "X44n0744_024:0592c16": "柵處。并外勢分。名之為界。斯二界內。苾芻同集。在",
    "X44n0744_024:0592c17": "手相及處。諸有羯磨。咸隨意秉。此之二界。名自然",
    "X44n0744_024:0592c18": "界。據此自然界。總按諸部。應分四別。謂聚落。蘭若。",
    "X44n0744_024:0592c19": "道行。水界也。初言聚落界。就有二種。若不可分別",
    "X44n0744_024:0592c20": "者。準僧祇七樹之量。通計六間。六十三步。共無異",
    "X44n0744_024:0592c21": "眾。得作羯磨。若可分別者。如律攝。齊牆柵處。并外",
    "X44n0744_024:0592c22": "勢分。二蘭若界。亦有二種。若無難者。如律攝。齊一",
    "X44n0744_024:0592c23": "拘盧舍。若難事者。如善見論。七槃陀羅之量。相去",
    "X44n0744_024:0592c24": "五十八步。四尺八寸。得作羯磨。三道行界。如十誦",
    "X44n0744_024:0593a01": "律。縱廣六百步。四水界。準五分律云。船上眾中。有",
    "X44n0744_024:0593a02": "力人。以水若砂。四面擲所及處。善見律云。取水常",
    "X44n0744_024:0593a03": "流處深淺。皆得作自然界。潮水不得。若在船上布",
    "X44n0744_024:0593a04": "薩。應下矴若樁。不得繫著岸。若有樹根在水中。不",
    "X44n0744_024:0593a05": "得繫根。若擲水內。有樹根。應使斫去。若不斫去。與",
    "X44n0744_024:0593a06": "陸地界相連。若水中大石。或樹。或浮木。悉是水界",
    "X44n0744_024:0593a07": "所攝。如此六相。齊限之內。集僧無有異眾。方可秉",
    "X44n0744_024:0593a08": "法也(僧祇律。以五肘弓量。七弓種一菴羅樹。齊七樹相去。得作羯磨。雖異眾僧。各各相見。而無",
    "X44n0744_024:0593a09": "別眾過。言五肘者。取中人肘。以周尺量之。可一尺八寸。五肘共計九尺。名為一弓。一樹間七弓。當有六十",
    "X44n0744_024:0593a10": "三尺。準步可有十步半。七樹之內。除去中樹。通計外六樹間。總有六十三步。周內可共羯磨。梵云槃陀。此",
    "X44n0744_024:0593a11": "言二十八肘。七槃陀。共有一百九十六肘。當三百五十二尺八寸。準步總有五十八步四尺八寸。於此相",
    "X44n0744_024:0593a12": "去齊限之內。得作羯磨。宣師準用此意)。",
    "X44n0744_024:0593a14": "四分律名義標釋卷第二十四",
    "X44n0744_024:0593a16": "　　音釋",
    "X44n0744_024:0593a17": "猘音季。狂犬。",
    "X44n0744_024:0593a18": "曚音蒙。未明。",
    "X44n0744_024:0593a19": "堈音岡。甕也。",
    "X44n0744_024:0593a20": "步一舉足曰跬。跬。三尺也。兩舉足曰步。步。六尺",
    "X44n0744_024:0593a21": "也。跬音窺上聲。",
    "X44n0744_024:0593b01": "　　四分律名義標釋卷第二十五目錄",
    "X44n0744_024:0593b02": "與欲轝上舁來",
    "X44n0744_024:0593b03": "那那由比丘瞻婆國伽伽河",
    "X44n0744_024:0593b04": "五大河四念處四正勤",
    "X44n0744_024:0593b05": "四如意足五根五力",
    "X44n0744_024:0593b06": "七覺意八賢聖道布薩",
    "X44n0744_024:0593b07": "五歲不重誦摩夷",
    "X44n0744_024:0593b08": "罪名種相守護春夏冬",
    "X44n0744_024:0593b09": "修治經營房主藤像",
    "X44n0744_024:0593b10": "蒲萄蔓襯體毾[登*毛]",
    "X44n0744_024:0593b11": "氍毹繩羂藏弆",
    "X44n0744_024:0593b12": "梵動經鑿祇桓受日",
    "X44n0744_024:0593b13": "優陀延差授自恣雜住",
    "X44n0744_024:0593b14": "改日時教詔六十二見"
}