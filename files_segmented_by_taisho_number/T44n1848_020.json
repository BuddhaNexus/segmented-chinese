{
    "T44n1848_020:0403c19": "起信論疏筆削記卷第二十",
    "T44n1848_020:0403c21": "長水沙門子󱈜錄",
    "T44n1848_020:0403c22": "觀中論心沈沒者。以真如無相。向即心絕",
    "T44n1848_020:0403c23": "分別不起。故云沈沒。此如二乘取空為證也。",
    "T44n1848_020:0403c24": "由沈寂故遂成二失。如下列釋。論或起下正",
    "T44n1848_020:0403c25": "顯失。",
    "T44n1848_020:0403c26": "疏初觀即法相觀。於中復有苦無常無我不",
    "T44n1848_020:0403c27": "淨之異。以見不淨故不可愛。苦故不可忍。無",
    "T44n1848_020:0403c28": "我故不自在。無常故不可保。由是深厭世間",
    "T44n1848_020:0403c29": "而求出離。樂修眾善以備將來。夙興夜寐無",
    "T44n1848_020:0404a01": "敢怠墮。第四即精進觀勝心既發。念念精勤。",
    "T44n1848_020:0404a02": "敏則有功故能成辦。第二即大悲觀。謂見諸",
    "T44n1848_020:0404a03": "眾生漂沈苦海無有福慧。不知苦本。耽樂生",
    "T44n1848_020:0404a04": "死不求出離。故起大悲哀愍之意。故法華云。",
    "T44n1848_020:0404a05": "見六道眾生貧窮無福慧。入生死險道相續",
    "T44n1848_020:0404a06": "苦不斷。不求大勢佛及與斷苦法。為是眾生",
    "T44n1848_020:0404a07": "故而起大悲心。第三即大願觀悲心既發。以",
    "T44n1848_020:0404a08": "願要期不擇怨親勝劣。皆令脫苦逮得涅槃。",
    "T44n1848_020:0404a09": "眾生界盡我願方盡。故能成矣。疏四非常者。",
    "T44n1848_020:0404a10": "謂非斥彼常情所執之四境故。",
    "T44n1848_020:0404a11": "無常中。論一切有為者。除六無為外餘之。四",
    "T44n1848_020:0404a12": "位。並是有為。無得久停者。諸法既生。生已即",
    "T44n1848_020:0404a13": "滅。如露如電不可久留。故戒經云。壯色不停",
    "T44n1848_020:0404a14": "猶如奔馬。人命無常過於山水。今日雖存明",
    "T44n1848_020:0404a15": "亦難保。無常經云。假使妙高山劫盡皆散壞。",
    "T44n1848_020:0404a16": "大海深無底亦復有枯竭。大地及日月時至",
    "T44n1848_020:0404a17": "皆歸盡。未曾有一事不被無常吞。",
    "T44n1848_020:0404a18": "苦觀中。論一切心行等。如經中說。一念有九",
    "T44n1848_020:0404a19": "十剎那。一剎那中九百生滅。既速生速滅誠",
    "T44n1848_020:0404a20": "為苦也。故前云。動則有苦果不離因。然苦者。",
    "T44n1848_020:0404a21": "逼迫為義。五苦八苦種種不同。略而論之。不",
    "T44n1848_020:0404a22": "離三種。謂苦苦壞苦行苦。三苦之內行苦最",
    "T44n1848_020:0404a23": "通。不唯五趣皆有。抑亦三乘悉具。今就通義",
    "T44n1848_020:0404a24": "故標一也。",
    "T44n1848_020:0404a25": "無我中論恍忽如夢者。念過去法恍恍忽",
    "T44n1848_020:0404a26": "忽。似有而無如存若亡。徒有言說實不可得。",
    "T44n1848_020:0404a27": "故云如夢。何啻過去現在亦然。故淨名云。是",
    "T44n1848_020:0404a28": "身如夢虛妄見也。疏難追者。非謂有體而求",
    "T44n1848_020:0404a29": "之不易。故曰難追。以全體自空但有言說。故",
    "T44n1848_020:0404b01": "云無體也。論如電光者。應念諸法。前屬過去",
    "T44n1848_020:0404b02": "後屬未來。於二中間無體可住。終不可取。故",
    "T44n1848_020:0404b03": "云如電。故淨名云。是身如電念念不住也。疏",
    "T44n1848_020:0404b04": "剎那者。時之邊際也。不住者。經云。初生即有",
    "T44n1848_020:0404b05": "滅不為愚者說。又經云。剎那剎那念念之間",
    "T44n1848_020:0404b06": "不得停住。論如雲等者。雲起晴空。何曾有本",
    "T44n1848_020:0404b07": "法生真界。寧見所從。以生時無有來處故。滅",
    "T44n1848_020:0404b08": "時亦無去處。淨名云。是身如雲須臾變滅也。",
    "T44n1848_020:0404b09": "疏緣集等者。兼能集之緣。亦無來處並同於",
    "T44n1848_020:0404b10": "雲。然此段文正是空觀。今科云無我者。以要",
    "T44n1848_020:0404b11": "對破常等四倒。故三世既空則無有法。法尚",
    "T44n1848_020:0404b12": "不可得。豈更存乎我耶。故曰無我。",
    "T44n1848_020:0404b13": "四中論不淨等者。淨名云。是身不淨穢惡充",
    "T44n1848_020:0404b14": "滿。然有五種。一種子不淨。父精母血之所成",
    "T44n1848_020:0404b15": "故。二住處不淨。生熟二藏中間住故。三自體",
    "T44n1848_020:0404b16": "不淨。三十六物共和合故。三十六者。外相三",
    "T44n1848_020:0404b17": "四醜。謂髮毛爪齒睇淚涕唾垢汗便利。身器",
    "T44n1848_020:0404b18": "二六成。謂皮膚血肉筋脈骨髓肪膏腦膜中",
    "T44n1848_020:0404b19": "含十二穢。謂脾腎心肺肝膽腸胃赤痰白痰",
    "T44n1848_020:0404b20": "生熟二藏。四自相不淨。九孔常流諸穢惡故。",
    "T44n1848_020:0404b21": "五究竟不淨。身壞命終不可堪故。形骸若斯。",
    "T44n1848_020:0404b22": "復何可樂。疏除四倒者。常樂我淨是凡夫所",
    "T44n1848_020:0404b23": "執。四種顛倒故。今以無常等四觀。一一對治。",
    "T44n1848_020:0404b24": "如以四藥治於四病。",
    "T44n1848_020:0404b25": "大悲中。論如是等者。以悟自身非常既爾。當",
    "T44n1848_020:0404b26": "念眾生亦復如是。無明迷故。不自覺知故。起",
    "T44n1848_020:0404b27": "大悲也。三界九類故云一切。從無始下窮其",
    "T44n1848_020:0404b28": "苦源。蓋是無明所作故。前文云。以有無明染",
    "T44n1848_020:0404b29": "法因故。則熏習真如。以熏習故則有妄心。乃",
    "T44n1848_020:0404c01": "至造業受於一切身心等苦。已受下明三世",
    "T44n1848_020:0404c02": "皆苦也。難捨等者。無明未盡已前不能免故。",
    "T44n1848_020:0404c03": "故法華云。一切眾生為生老病死憂悲苦惱",
    "T44n1848_020:0404c04": "之所燒煮。亦以五欲財利故。受種種苦。又以",
    "T44n1848_020:0404c05": "貪著追求故。現受眾苦。後受地獄餓鬼畜生",
    "T44n1848_020:0404c06": "之苦。若生天上。及在人間貧窮困苦。愛別離",
    "T44n1848_020:0404c07": "苦。怨憎會苦。如是等種種諸苦。眾生沒在其",
    "T44n1848_020:0404c08": "中。歡喜游戲不覺不知不驚不怖。亦不生厭",
    "T44n1848_020:0404c09": "不求解脫。疏無心厭背等者。反知厭背苦。則",
    "T44n1848_020:0404c10": "有邊故。前文說染法得佛後則有斷故。十地",
    "T44n1848_020:0404c11": "經云。有無數身已滅今滅。如是生滅不能於",
    "T44n1848_020:0404c12": "身而生厭離。轉更增長機關苦事。隨生死流",
    "T44n1848_020:0404c13": "不能還反。深發悲心者。眾生與己性無二源。",
    "T44n1848_020:0404c14": "真樂本有而背之不求。妄苦本空而愛之不",
    "T44n1848_020:0404c15": "捨。迷頭認影枉此艱辛。行者觀之。必生悲",
    "T44n1848_020:0404c16": "濟。",
    "T44n1848_020:0404c17": "大願中。疏因悲立願者。思惟眾生三世之苦",
    "T44n1848_020:0404c18": "難捨離故。猛立希欲要結之心。樂具德行濟",
    "T44n1848_020:0404c19": "度彼苦。願體者。若有分別則不能普度永度。",
    "T44n1848_020:0404c20": "便成顛倒不稱法性。以法性離分別故。然此",
    "T44n1848_020:0404c21": "亦是不顛倒心也。長時心者。於中初之三句",
    "T44n1848_020:0404c22": "且是內修德本。若自無德行焉以化人。先利",
    "T44n1848_020:0404c23": "其器必善其事也。故華嚴疏云。川有殊而不",
    "T44n1848_020:0404c24": "枯。山有玉而增潤。內無德本外豈能談。又淨",
    "T44n1848_020:0404c25": "名云。若自有縛能解彼縛。無有是處。若自無",
    "T44n1848_020:0404c26": "縛必能解縛也。後之一句正是長時。廣大心",
    "T44n1848_020:0404c27": "者。文云。一切則九類四生無不攝盡。故成廣",
    "T44n1848_020:0404c28": "大。初句即是能度方便。若無方便則焉令發",
    "T44n1848_020:0404c29": "心。故以漚和善巧。令悉從化也。第一心者。高",
    "T44n1848_020:0405a01": "出人天二乘之境。更無過此故。稱第一也。今",
    "T44n1848_020:0405a02": "詳文中具有四願。謂離分別即誓斷煩惱。遍",
    "T44n1848_020:0405a03": "修諸行即誓學法門。盡未來等即誓。度眾生。",
    "T44n1848_020:0405a04": "令得涅槃即誓成佛道。既令彼得功歸於己。",
    "T44n1848_020:0405a05": "即是自希證也。",
    "T44n1848_020:0405a06": "精進中論以起等者。既發如是希欲之心。應",
    "T44n1848_020:0405a07": "行是事而無怠墮。斯則以思無益不如於學。",
    "T44n1848_020:0405a08": "故一切善法勤而行之。苟能無處不修。無時",
    "T44n1848_020:0405a09": "不作。勤勇匪懈心不厭捨。則自然成就自利",
    "T44n1848_020:0405a10": "利他也。",
    "T44n1848_020:0405a11": "結觀中。論若餘等者。謂燕坐則唯專於止。若",
    "T44n1848_020:0405a12": "從坐起。餘諸威儀當應思察利害之事。念欲",
    "T44n1848_020:0405a13": "去取也。疏順理者。一切善法順真如理。前文",
    "T44n1848_020:0405a14": "云。若人修行一切善法。自然歸順真如法故。",
    "T44n1848_020:0405a15": "以諸善行。外違妄染內順真如。故云順理。即",
    "T44n1848_020:0405a16": "作持門也。違理者。一切惡法諸不律儀內與",
    "T44n1848_020:0405a17": "法性相違。外能招報諸苦。故不應作。即止持",
    "T44n1848_020:0405a18": "門也。",
    "T44n1848_020:0405a19": "總標中。論若行等者。此約四儀六緣之中。皆",
    "T44n1848_020:0405a20": "須止觀雙修定慧俱運。疏動靜別修者。雖云",
    "T44n1848_020:0405a21": "別修。應須習其雙運以前文云。雖先止後觀。",
    "T44n1848_020:0405a22": "次第別辨。然至修時。豈得相離。以文不累書。",
    "T44n1848_020:0405a23": "故成前後。今此文中說俱者。亦是重辨前文。",
    "T44n1848_020:0405a24": "恐人修時各自習故。故勸皆應止觀俱行也。",
    "T44n1848_020:0405a25": "以因時俱行果方雙運。如有足無目有目無",
    "T44n1848_020:0405a26": "足。皆不到清涼池。獨輪之車豈免覆轍。故經",
    "T44n1848_020:0405a27": "云。因地心與果地覺無二無別。方曰始終不",
    "T44n1848_020:0405a28": "相離也。",
    "T44n1848_020:0405a29": "即止中。論自性不生者。故中論曰。諸法不自",
    "T44n1848_020:0405b01": "生亦不從他生。不共不無因。是故知無生。今",
    "T44n1848_020:0405b02": "舉四中之一。故云自性。此即無我無造無受",
    "T44n1848_020:0405b03": "者也。下即善惡之業亦不亡。非有義者。遍計",
    "T44n1848_020:0405b04": "全空故言非有。依他不泯故不言無。若言無",
    "T44n1848_020:0405b05": "者。則墮斷過以非同兔角畢竟無。故論即念",
    "T44n1848_020:0405b06": "因緣等者。故經云。諸法因緣生諸法因緣滅。",
    "T44n1848_020:0405b07": "又云。因緣和合虛妄有生等。疏非無義者。依",
    "T44n1848_020:0405b08": "他宛然。故言非無遍計全空故不言有。若言",
    "T44n1848_020:0405b09": "有者。即墮常過以非同妄情有所得故。此二",
    "T44n1848_020:0405b10": "者。性相有殊。不二者。體用常俱。此順等者。",
    "T44n1848_020:0405b11": "有二義。一順教。即此所引是佛聖言。二順理。",
    "T44n1848_020:0405b12": "謂不動真際是性不變。建立諸法即性隨緣。",
    "T44n1848_020:0405b13": "一法二義。故云即也。故前疏云。不變性而緣",
    "T44n1848_020:0405b14": "起染淨常殊。良以等者。經云。法身流轉五道",
    "T44n1848_020:0405b15": "名為眾生。中論云。以有空義故一切法得成",
    "T44n1848_020:0405b16": "也。故能等者。約境修心以成觀行。境既即亡",
    "T44n1848_020:0405b17": "而存。心亦即止成觀也。然前段即真如門。後",
    "T44n1848_020:0405b18": "段即生滅門。二門不二但是一心。故得止觀",
    "T44n1848_020:0405b19": "雙運。",
    "T44n1848_020:0405b20": "即觀中。論雖念因緣等者。即前非無義也。而",
    "T44n1848_020:0405b21": "亦下即前非有義也。疏不分配者。以前影後",
    "T44n1848_020:0405b22": "故。",
    "T44n1848_020:0405b23": "疏文二。初正釋文旨。故疏序云。不捨緣而即",
    "T44n1848_020:0405b24": "真凡聖致一。此乃即隨緣而不變故。良以等",
    "T44n1848_020:0405b25": "者。經云。一切眾生皆如也。前文云。以一切法",
    "T44n1848_020:0405b26": "即真實性故。故能下亦同前文。約境修心以",
    "T44n1848_020:0405b27": "成止行。境既即存而亡。心亦即觀成止也。配",
    "T44n1848_020:0405b28": "歸二門反前可見。",
    "T44n1848_020:0405b29": "說時下。二通示用心。說有前後等者。文不累",
    "T44n1848_020:0405c01": "書。言不頓發故。觀之與止前後而辨。若在行",
    "T44n1848_020:0405c02": "人修心之際。須止觀融鎔無前無後。謂即止",
    "T44n1848_020:0405c03": "而修觀寂而常照也。即觀而修止照而常寂",
    "T44n1848_020:0405c04": "也。寂照之體即是一心。一心名為實性。故云。",
    "T44n1848_020:0405c05": "法性寂然名止。寂而常照名觀。此中不唯止",
    "T44n1848_020:0405c06": "觀不二。抑亦心境一如。謂以無緣智緣無相",
    "T44n1848_020:0405c07": "境。以無相境相無緣智。境智一如。如水與水。",
    "T44n1848_020:0405c08": "唯一實相更無別法。方名圓頓止。觀真如三",
    "T44n1848_020:0405c09": "昧。",
    "T44n1848_020:0405c10": "對障中。疏治二過等者。凡夫不知諸法自性",
    "T44n1848_020:0405c11": "無生。見有人法而起貪愛。樂住世間。今修止",
    "T44n1848_020:0405c12": "道令知法本。不然今則無滅。自然見三界虛",
    "T44n1848_020:0405c13": "妄。如虛空華不樂住著也。二乘得之。見法無",
    "T44n1848_020:0405c14": "我於苦不怖。豈欲速取寂滅涅槃耶。以止下",
    "T44n1848_020:0405c15": "釋所以可知。正治二乘者。以二乘一向沈空。",
    "T44n1848_020:0405c16": "以空為證怖懼生死。但求自利不起利他。不",
    "T44n1848_020:0405c17": "成佛法。今修觀道。知一切法因緣和合虛妄",
    "T44n1848_020:0405c18": "有生。因緣別離虛妄名滅。知病識藥即起諸",
    "T44n1848_020:0405c19": "幻。以除幻者。變化諸幻而開幻眾。此則自然",
    "T44n1848_020:0405c20": "離於陜劣之見。而起大悲普能救濟也。若凡",
    "T44n1848_020:0405c21": "夫得之。則能知無常苦空無我不淨。而修諸",
    "T44n1848_020:0405c22": "善行以修觀門。不壞緣法能除此障。",
    "T44n1848_020:0405c23": "總結。疏非不樂世間者。意云。不樂世間方能",
    "T44n1848_020:0405c24": "修善。斯則止成於觀。非不怖等者。意云。不怖",
    "T44n1848_020:0405c25": "生死方能起悲。此乃觀成於止。猶如合繩乍",
    "T44n1848_020:0405c26": "似相違。究竟相順也。故雜阿含說。佛在瞿師",
    "T44n1848_020:0405c27": "國。阿難問上座。若比丘於空處樹下閑房思",
    "T44n1848_020:0405c28": "惟。當以何法專精修習。上座云。當以二法。所",
    "T44n1848_020:0405c29": "謂止觀。阿難曰。多修習已當何所成。上座曰。",
    "T44n1848_020:0406a01": "修習於止終成於觀。修習觀已終成於止。止",
    "T44n1848_020:0406a02": "觀俱修得諸解脫。阿難復問。五百比丘亦作",
    "T44n1848_020:0406a03": "是說。阿難歡喜問佛。佛深印可。止觀相須等",
    "T44n1848_020:0406a04": "者。亦如於繩合之方用。故涅槃經說。二乘菩",
    "T44n1848_020:0406a05": "薩修不均故。不見佛性。無明邪見自此而生。",
    "T44n1848_020:0406a06": "無上菩提由之難入。如能具足修習不相捨",
    "T44n1848_020:0406a07": "離。則能疾到薩婆若海。故涅槃云。定慧等",
    "T44n1848_020:0406a08": "學明見佛性。法華亦云。如其所得法定慧力",
    "T44n1848_020:0406a09": "莊嚴。以此度眾生自證無上道。由是菩薩行",
    "T44n1848_020:0406a10": "門雖多。總攝不過定慧。故華嚴云。譬如有力",
    "T44n1848_020:0406a11": "王率土咸戴仰。定慧亦如是。菩薩所依賴。天",
    "T44n1848_020:0406a12": "台宗於止觀深意在此。故彼云。涅槃真法入",
    "T44n1848_020:0406a13": "乃多塗。論其急要不過止觀。止乃伏結之初",
    "T44n1848_020:0406a14": "門。觀乃斷惑之正要。止乃養心識之善資。觀",
    "T44n1848_020:0406a15": "則照神解之妙術等。若人成就定慧二法。斯",
    "T44n1848_020:0406a16": "乃自利利人。法無不備也。今之學流焉可偏",
    "T44n1848_020:0406a17": "習。如天台說。若行者如是修止觀時。即能了",
    "T44n1848_020:0406a18": "知一切諸法皆由心生。因緣虛假不實故空。",
    "T44n1848_020:0406a19": "以知空故即不得一切諸法名字相貌。爾時上",
    "T44n1848_020:0406a20": "不見佛果可求。下不見眾生可度。是名從假",
    "T44n1848_020:0406a21": "入空觀。亦名二諦觀。亦名慧眼。亦名一切智。",
    "T44n1848_020:0406a22": "若住此觀。即墮聲聞辟支佛地。故法華中諸",
    "T44n1848_020:0406a23": "聲聞等自歎言。我等若聞淨佛國土教化眾",
    "T44n1848_020:0406a24": "生。心不喜樂。所以者何。一切諸法皆悉空寂。",
    "T44n1848_020:0406a25": "無生無滅。無大無小。無漏無為。如是思惟不",
    "T44n1848_020:0406a26": "生喜樂。當知若見無為入正位者。終不能發",
    "T44n1848_020:0406a27": "三菩提心。此即定力多。故不見佛性。若菩",
    "T44n1848_020:0406a28": "薩為度一切眾生。成就一切佛法故。不應取",
    "T44n1848_020:0406a29": "著無為。爾時應修從空入假觀。即當諦觀心",
    "T44n1848_020:0406b01": "性。雖空對緣之時。亦能出生一切諸法。猶如",
    "T44n1848_020:0406b02": "幻化雖無實體。亦有見聞覺知等相差別不",
    "T44n1848_020:0406b03": "同。行者如是觀時。雖知一切諸法畢竟空寂。",
    "T44n1848_020:0406b04": "能於空中修種種行。如空中種樹。亦能分別",
    "T44n1848_020:0406b05": "眾生諸根性欲。性欲無量故則說法無量。若",
    "T44n1848_020:0406b06": "能成就無量辯才。即能利益五道眾生。是名",
    "T44n1848_020:0406b07": "從空入假觀。亦名平等觀。亦名法眼。亦名道",
    "T44n1848_020:0406b08": "種智。住此觀中智慧力多。雖見佛性而不明",
    "T44n1848_020:0406b09": "了。菩薩雖復成就如此二觀。猶是方便非是",
    "T44n1848_020:0406b10": "正觀。故纓絡云。前二觀為方便。因二空觀得",
    "T44n1848_020:0406b11": "入中道第一義諦觀。雙照二諦。心心寂滅自",
    "T44n1848_020:0406b12": "然流入薩婆若海。菩薩欲於一念中具足一",
    "T44n1848_020:0406b13": "切法者。應修中道正觀。若能諦觀心性非空",
    "T44n1848_020:0406b14": "非假。而不壞空假之法。若能如是照了即於",
    "T44n1848_020:0406b15": "心性通達中道。圓照二諦。若能於自心見中",
    "T44n1848_020:0406b16": "道二諦。即見一切諸法中道二諦。亦不取中",
    "T44n1848_020:0406b17": "道二諦。以決定性不可得故。是名中道正觀。",
    "T44n1848_020:0406b18": "如中論云。因緣所生法我說即是空。亦名為",
    "T44n1848_020:0406b19": "假名。亦是中道義。此偈非唯是分別正觀。",
    "T44n1848_020:0406b20": "亦是兼明前二種方便觀門。當知中道正觀",
    "T44n1848_020:0406b21": "即是佛眼。即是一切種智。若住此觀即是定",
    "T44n1848_020:0406b22": "慧力等。了了見於佛性。即是安住大乘。行步",
    "T44n1848_020:0406b23": "平正其疾如風。入薩婆若海。即行如來行。入",
    "T44n1848_020:0406b24": "如來室。著如來衣。坐如來座。以如來莊嚴而",
    "T44n1848_020:0406b25": "自莊嚴。獲得六根清淨。入佛境界。於一切法",
    "T44n1848_020:0406b26": "無所染著。即一切諸佛皆現在前。成就念佛",
    "T44n1848_020:0406b27": "三昧。安住首楞嚴定。普現色身。能入十方佛",
    "T44n1848_020:0406b28": "土。教化眾生。嚴淨一切佛剎。供養十方諸佛。",
    "T44n1848_020:0406b29": "受持一切諸佛法藏。具足一切諸波羅蜜。即",
    "T44n1848_020:0406c01": "入頓悟大菩薩位。即與普賢文殊共為等侶。",
    "T44n1848_020:0406c02": "即常住法性身中。為十方諸佛稱歎。授記能",
    "T44n1848_020:0406c03": "八相成道。於十方國究竟一切佛事。具足真",
    "T44n1848_020:0406c04": "應二身。是名初發心住菩薩。然上所說依經",
    "T44n1848_020:0406c05": "明其三觀行相。似成別異。若在行人。即須三",
    "T44n1848_020:0406c06": "智一心中得。不縱橫並別。方是圓修也天台",
    "T44n1848_020:0406c07": "空觀即此止門。假觀即觀門。中觀即俱運也。",
    "T44n1848_020:0406c08": "大約如此。",
    "T44n1848_020:0406c09": "防退中。論眾生者。十信初心之上品也。怯弱",
    "T44n1848_020:0406c10": "等者。謂於生死中創起覺悟。惑業則無始積",
    "T44n1848_020:0406c11": "集。善行則方將修學境強心弱障重力微。在",
    "T44n1848_020:0406c12": "於觀心寧無恐劣。娑婆者。此云堪忍。具足五",
    "T44n1848_020:0406c13": "濁實不可居。故經云。此濁惡世地獄餓鬼畜",
    "T44n1848_020:0406c14": "生充滿。多不善聚。唯佛如來堪忍住。故亦可",
    "T44n1848_020:0406c15": "修忍。勝餘方故。不能常值等者。以穢土之中",
    "T44n1848_020:0406c16": "雖有佛出。然不久住即入滅度。動經多劫空",
    "T44n1848_020:0406c17": "過無佛。行者或生佛前。或生佛後皆不得值。",
    "T44n1848_020:0406c18": "以不值故不能供養親近承受聖旨。懼謂等",
    "T44n1848_020:0406c19": "者。其猶孤子未及成人。便失恃怙寧不憂勞。",
    "T44n1848_020:0406c20": "將無所損。行人亦爾。無佛為勝緣內心又微",
    "T44n1848_020:0406c21": "弱。況茲穢境五濁混然。期心上求實為難進。",
    "T44n1848_020:0406c22": "擬退聖道。",
    "T44n1848_020:0406c23": "聖意中。論勝方便者。即念佛三昧十六觀門。",
    "T44n1848_020:0406c24": "及佛願力等。隨願下如隨願往生經所說。十",
    "T44n1848_020:0406c25": "方皆有淨土。若欲生者隨願往生。",
    "T44n1848_020:0406c26": "引經中。論修多羅等者。即阿彌陀無量壽瑞",
    "T44n1848_020:0406c27": "相。及觀經等。如小彌陀經說。從是西方過十",
    "T44n1848_020:0406c28": "萬億佛土。有世界。名曰極樂。樂事極。故名為",
    "T44n1848_020:0406c29": "極樂。有佛號阿彌陀。阿彌陀者。此云無量。光",
    "T44n1848_020:0407a01": "明壽命弟子國土莊嚴悉無量。故其國土莊",
    "T44n1848_020:0407a02": "嚴佛身功德微妙殊絕。難可思議。廣在經文。",
    "T44n1848_020:0407a03": "不能具述。然凡往生者。都有九品。因行有勝",
    "T44n1848_020:0407a04": "劣。往生有升降。華開有遲速。成道有前後。上",
    "T44n1848_020:0407a05": "上品者。發三種心。謂志誠心深心迴向心。具",
    "T44n1848_020:0407a06": "足戒行讀誦大乘。一日乃至七日。即得往生。",
    "T44n1848_020:0407a07": "佛及菩薩親來迎接。觀音菩薩執金剛臺等。",
    "T44n1848_020:0407a08": "至行者前。其人乘此隨佛之後。如彈指頃即",
    "T44n1848_020:0407a09": "生彼國。生已見佛聞法開悟。經須臾頃遍至",
    "T44n1848_020:0407a10": "十方。於諸佛前次第受記。還至本國。得無量",
    "T44n1848_020:0407a11": "百千陀羅尼門。乃至下下品者。五逆十惡具",
    "T44n1848_020:0407a12": "諸不善。以惡業故。合墮地獄。經歷多劫。臨命",
    "T44n1848_020:0407a13": "終時遇善知識教。令稱佛名號。於念念中除",
    "T44n1848_020:0407a14": "八十億劫生死重罪。具足十念乘華往生。佛",
    "T44n1848_020:0407a15": "及菩薩共來迎接。生彼池中蓮華之內。滿十",
    "T44n1848_020:0407a16": "二大劫蓮華乃開。觀音勢至而為說法。聞法",
    "T44n1848_020:0407a17": "歡喜滅罪除障。發菩提心等。如要備見請覽",
    "T44n1848_020:0407a18": "彼經。問準隨願往生經說。十方皆有淨土。云",
    "T44n1848_020:0407a19": "何偏指西方。答因易緣強勝餘方故。因易",
    "T44n1848_020:0407a20": "者。十念為因故。緣強者。彼佛願力故。以彼佛",
    "T44n1848_020:0407a21": "因中有四十八種廣大誓願。於中云。若有眾",
    "T44n1848_020:0407a22": "生欲生我國。十念成就不得生者。不取正覺。",
    "T44n1848_020:0407a23": "有茲所以。故偏指也。具如瑞相經。常見佛者。",
    "T44n1848_020:0407a24": "約生彼說也。若觀法身者。約今修因也。疏三",
    "T44n1848_020:0407a25": "位者。料揀往生之人。正是說於已生彼者。若",
    "T44n1848_020:0407a26": "觀經中具明九品。天台所判。上三品人始從",
    "T44n1848_020:0407a27": "習種終至解行菩薩。中三品是十信已下。以",
    "T44n1848_020:0407a28": "能持戒孝養等。而求生故。下三品是今時悠",
    "T44n1848_020:0407a29": "悠凡夫。以作眾惡重罪。臨命終時遇善友勸。",
    "T44n1848_020:0407b01": "方願生故。上上品見佛聞法便證無生故。是",
    "T44n1848_020:0407b02": "道種人。上中品位當性種。上下品位當習種。",
    "T44n1848_020:0407b03": "一得道有遲速。二所乘有勝劣。得道遲速者。",
    "T44n1848_020:0407b04": "上上品如前生。已便證無生。上中者。生經七",
    "T44n1848_020:0407b05": "日得不退轉。經一小劫得無生忍。上下者。經",
    "T44n1848_020:0407b06": "三七日。能游十方。過三小劫得百法明門。住",
    "T44n1848_020:0407b07": "歡喜地。乘勝劣者。初金剛臺。次紫金臺。後",
    "T44n1848_020:0407b08": "金蓮華。今疏約三位者。但就九品中前六品",
    "T44n1848_020:0407b09": "說。初位即彼中三品人也。第二位即彼上下",
    "T44n1848_020:0407b10": "品人。第三位即彼上中上上品人也。以是料",
    "T44n1848_020:0407b11": "揀不退義故。故此判也。無退緣者。以彼壽命",
    "T44n1848_020:0407b12": "長遠。又無女人無三塗。無寒暑無饑渴。無冤",
    "T44n1848_020:0407b13": "親無老病。所欲隨心。常與聲聞大菩薩等而",
    "T44n1848_020:0407b14": "為伴侶。常見佛聞法。水鳥樹林皆演苦空無",
    "T44n1848_020:0407b15": "常無我。念佛念法。由是善業則自然增長。塵",
    "T44n1848_020:0407b16": "勞則任運消除。直至菩提更無退轉故。彌陀",
    "T44n1848_020:0407b17": "經云。若有人已發願今發願當發願。欲生彌",
    "T44n1848_020:0407b18": "陀佛國者。皆得不退於阿耨多羅三藐三菩",
    "T44n1848_020:0407b19": "提。與此穢土修行霄壤有隔。猶如二人共至",
    "T44n1848_020:0407b20": "前所。一則徒步。一則乘載。如是二人難易可",
    "T44n1848_020:0407b21": "見。彼此二境修行等差。亦復如是。然今有人",
    "T44n1848_020:0407b22": "不審利害。於兩土察因緣之勝劣。說空行有",
    "T44n1848_020:0407b23": "數寶受貧。往往窮理以無西。沈空而謗教信",
    "T44n1848_020:0407b24": "鄙俚於後代。非方便於先覺。恃己為是何是",
    "T44n1848_020:0407b25": "之有。謂我情忘。何情之忘。及乎讚喜謗瞋。惑",
    "T44n1848_020:0407b26": "之盛矣。殊不知存我入覺。覺思遠焉。而罔信",
    "T44n1848_020:0407b27": "安養為息肩脫屣之地者。吾為之傷之。弗能",
    "T44n1848_020:0407b28": "已也。佛記等者。楞伽經說。龍樹比丘住初歡",
    "T44n1848_020:0407b29": "喜地。能破有無見。往生安樂國。後二位者。即",
    "T44n1848_020:0407c01": "十信滿足及三賢位人。以觀真如法身勤修",
    "T44n1848_020:0407c02": "習故。願生彼國。即是九品中上三品人也。反",
    "T44n1848_020:0407c03": "知初位信行未滿者。即可對前常見於佛。終",
    "T44n1848_020:0407c04": "無有退之文也。然今論云。若觀真如法身畢",
    "T44n1848_020:0407c05": "竟得生。斯則觀已方生住正定也。故知不可",
    "T44n1848_020:0407c06": "作生後方觀而解。有智請詳。",
    "T44n1848_020:0407c07": "勸修利益者。即流通分也。既陳法義廣示修",
    "T44n1848_020:0407c08": "行。圓頓之根必依悟入。今總舉前說。勸令受",
    "T44n1848_020:0407c09": "持聞思修習得利益故。文中具說三慧益相。",
    "T44n1848_020:0407c10": "仍舉不信毀謗之過。今但云勸修利益者。何",
    "T44n1848_020:0407c11": "也。謂舉深該淺故。不言聞思因勸而修故。自",
    "T44n1848_020:0407c12": "無疑謗。由是但云勸修利益。結前生後中。論",
    "T44n1848_020:0407c13": "如是等者。指前三分所詮法也。謂一心二門。",
    "T44n1848_020:0407c14": "二覺二不覺。四位二相。三細六麁。五意六染。",
    "T44n1848_020:0407c15": "二礙四熏習。三大二身。二見三心。四方便六",
    "T44n1848_020:0407c16": "度。三心相四信五行等。並已說了。然此等諸",
    "T44n1848_020:0407c17": "法盡是大乘之中差別法義。故云。如是摩訶",
    "T44n1848_020:0407c18": "衍等。諸佛祕藏者。即大涅槃三德甚深。是佛",
    "T44n1848_020:0407c19": "所證。非因位能窮故名祕。多所含容而無積",
    "T44n1848_020:0407c20": "聚故名藏。此之祕藏具足三法。謂摩訶般若",
    "T44n1848_020:0407c21": "解脫法身。一一皆具常樂我淨。故名為德。雖",
    "T44n1848_020:0407c22": "有三名而無三體。如天面三目不縱橫並別。非",
    "T44n1848_020:0407c23": "一二三而一二三。故名祕藏。然上所說差別",
    "T44n1848_020:0407c24": "法義。以此三法往收罄無不盡。何謂也。如上",
    "T44n1848_020:0407c25": "一心是總舉祕藏體。具足三大義故。二門不",
    "T44n1848_020:0407c26": "離真俗二諦。真中泯相即空是般若。顯實是",
    "T44n1848_020:0407c27": "法身。生滅是俗諦正是解脫。二覺中本覺是",
    "T44n1848_020:0407c28": "法身。始覺是般若。始本不二是解脫。四位中",
    "T44n1848_020:0407c29": "隨一一位。皆有能證智是般若。所證理是法",
    "T44n1848_020:0408a01": "身。離障處即解脫。二相中智淨相是法身般",
    "T44n1848_020:0408a02": "若。不思議業相是解脫。四鏡中如實空鏡是",
    "T44n1848_020:0408a03": "法身。因熏習鏡是般若。後二鏡是解脫。又初",
    "T44n1848_020:0408a04": "是法身。二是般若解脫。後二中三是般若法",
    "T44n1848_020:0408a05": "身。四是解脫。九相中前七屬煩惱。是般若。造",
    "T44n1848_020:0408a06": "業是解脫。受報是法身。五意六染二礙攝入",
    "T44n1848_020:0408a07": "九相。可以意得。四熏習中染熏方離無明。妄",
    "T44n1848_020:0408a08": "心境界起成惑業。流轉生死。如九相所配。淨",
    "T44n1848_020:0408a09": "熏中真如是法身。熏起始覺是般若。離障處",
    "T44n1848_020:0408a10": "即解脫。三大中體是法身。相是般若。用是解",
    "T44n1848_020:0408a11": "脫。二身中真身屬法身般若。應身是解脫。對",
    "T44n1848_020:0408a12": "治邪執能對是般若。二見無處即解脫。正理",
    "T44n1848_020:0408a13": "顯處即法身。三心中直心即法身。深心即般",
    "T44n1848_020:0408a14": "若。大悲心即解脫。六度中度度皆具三種。如",
    "T44n1848_020:0408a15": "云以知。是般若。法性是法身。本無慳貪是解",
    "T44n1848_020:0408a16": "脫。三心相中真心即般若法身。方便及業識",
    "T44n1848_020:0408a17": "心即解脫。四信中信真如即法身。信佛即般",
    "T44n1848_020:0408a18": "若。信法與僧即解脫。五行中前四即解脫。止",
    "T44n1848_020:0408a19": "即法身。觀即般若。或一一行皆具三種。以此",
    "T44n1848_020:0408a20": "三法。統收一切靡不皆盡。此三不離前之一",
    "T44n1848_020:0408a21": "心。斯則十方三世一切佛法。皆此論攝故。名",
    "T44n1848_020:0408a22": "祕藏。我已總說也。",
    "T44n1848_020:0408a23": "舉益。論如來甚深境界者。一心二門三大也。",
    "T44n1848_020:0408a24": "一心則法甚深。三大則義甚深。二門則理事",
    "T44n1848_020:0408a25": "甚深。皆是如來所證之境故。正信者。以此為",
    "T44n1848_020:0408a26": "實不信諸法故。既生正信。故離誹謗。離誹謗。",
    "T44n1848_020:0408a27": "故入大乘道。道即因義。能通佛果故。持此論",
    "T44n1848_020:0408a28": "者。教是大乘之門。欲入大乘故。須持教或讀",
    "T44n1848_020:0408a29": "或誦。總名為持。視聽所知悉名聞慧。疏思慧",
    "T44n1848_020:0408b01": "者。思惟其義。修慧者。如說修行。論究竟等",
    "T44n1848_020:0408b02": "者。始因聞思終得佛果故。又一得永得。故云",
    "T44n1848_020:0408b03": "究竟。佛果圓通名之為道。",
    "T44n1848_020:0408b04": "聞益中。論若人等者。有二意。一者但能如此",
    "T44n1848_020:0408b05": "不怯。他時必得如來授記。如寶藏佛說釋迦",
    "T44n1848_020:0408b06": "後時必得然燈如來授記。二者景行若斯義。",
    "T44n1848_020:0408b07": "合得記。如圓覺經清淨慧章末云。若人聞此",
    "T44n1848_020:0408b08": "法門不生驚畏。是則名為淨覺隨順。汝等當",
    "T44n1848_020:0408b09": "知。如是眾生已曾供養百千萬億恒河沙諸",
    "T44n1848_020:0408b10": "佛。植眾德本。佛說是人名為成就一切種智。",
    "T44n1848_020:0408b11": "義同此也。又如法華說。如來滅後。若有人聞",
    "T44n1848_020:0408b12": "妙法華經。乃至一句一偈一念隨喜者。我亦",
    "T44n1848_020:0408b13": "與授阿耨多羅三藐三菩提記。",
    "T44n1848_020:0408b14": "思益中。論假使者。實無此人假設而立。故三",
    "T44n1848_020:0408b15": "千大千世界者。俱舍云。四大洲。日月。蘇迷",
    "T44n1848_020:0408b16": "盧。欲天。梵世。各一千名一小千界。此小千千",
    "T44n1848_020:0408b17": "倍說名一中千。此千倍大千。皆同一成壞。配",
    "T44n1848_020:0408b18": "亦可知。十善者。化人令行十善果招天上。雖",
    "T44n1848_020:0408b19": "即數多不離三界。不成無漏。若思此法是佛",
    "T44n1848_020:0408b20": "之因。究竟令得無上佛道。時雖不多功不可",
    "T44n1848_020:0408b21": "喻。豈將世善而可並耶。",
    "T44n1848_020:0408b22": "德多中。論受持者。領受法義。任持在心。食頃",
    "T44n1848_020:0408b23": "之際散心思惟。功不可喻。況一日一夜定心",
    "T44n1848_020:0408b24": "觀察。時長行勝。所獲功德誠如此言。不可思",
    "T44n1848_020:0408b25": "說也。",
    "T44n1848_020:0408b26": "校量中。論假令等者。此中校勝文雖不多。義",
    "T44n1848_020:0408b27": "則甚廣。以能歎之人是無上大覺。具一切智",
    "T44n1848_020:0408b28": "有無礙辯。凡所歎說無不究竟。今則不獨一",
    "T44n1848_020:0408b29": "佛所歎。仍舉十方一切諸佛。是人勝而復多",
    "T44n1848_020:0408c01": "也。又非於少時間。仍各於無量無數劫中。是",
    "T44n1848_020:0408c02": "稱歎時長也。非謂多佛於長時中。歎其功德",
    "T44n1848_020:0408c03": "令得邊際。而又復言亦不能盡。是知義豐文",
    "T44n1848_020:0408c04": "約之教。比餘處校勝之文。實為盡矣。",
    "T44n1848_020:0408c05": "所以中。論何以故者。果人無量劫數無邊。於",
    "T44n1848_020:0408c06": "爾所時。經爾所佛歎所不及。有何所以耶。謂",
    "T44n1848_020:0408c07": "法性下釋也。謂性無邊故。功德如性亦復無",
    "T44n1848_020:0408c08": "邊。以修習斯論者。即是深入法性之所獲",
    "T44n1848_020:0408c09": "故。",
    "T44n1848_020:0408c10": "謗毀中。疏罪重者。受持既若福多毀謗。合招",
    "T44n1848_020:0408c11": "罪重。準大般若經說。謗法眾生入阿鼻地獄。",
    "T44n1848_020:0408c12": "經無量劫。遇此境壞。則寄餘界地獄。如是展",
    "T44n1848_020:0408c13": "轉遍歷十方。還至本處罪由未盡。今言無量",
    "T44n1848_020:0408c14": "大苦。是此類也亦如法華經說。謗經之人其",
    "T44n1848_020:0408c15": "人命終入阿鼻獄具足一劫。劫盡更生。如是",
    "T44n1848_020:0408c16": "展轉至無數劫。從地獄出。當墮畜生等。止謗",
    "T44n1848_020:0408c17": "者。亦是勸信獲罪若是。宜可止之。故勝鬘說。",
    "T44n1848_020:0408c18": "若自有智則自體會。若不解處則仰推如來。",
    "T44n1848_020:0408c19": "非我境界。苟能如此。則何患殃及於後世耶。",
    "T44n1848_020:0408c20": "論以深下或問曰。以何義故。不信毀謗者獲",
    "T44n1848_020:0408c21": "罪如斯。故此釋之。亦如法華云。斷佛種故受",
    "T44n1848_020:0408c22": "斯罪報。以一下又難曰。但謗此論。如何乃言",
    "T44n1848_020:0408c23": "斷三寶種成自他之害耶。故此釋之。疏果人",
    "T44n1848_020:0408c24": "得涅槃等者。此但約人互顯影略而言。據理",
    "T44n1848_020:0408c25": "則一得俱得故。非別證。如般若心經說。菩提",
    "T44n1848_020:0408c26": "薩埵依般若得涅槃。三世諸佛依般若得菩",
    "T44n1848_020:0408c27": "提。此亦如是法寶等者。以論中如來是佛寶",
    "T44n1848_020:0408c28": "菩薩是僧寶。若不信此法。則無菩薩修行。即",
    "T44n1848_020:0408c29": "僧寶斷絕。若無修行。則不證菩提涅槃。是法",
    "T44n1848_020:0409a01": "寶斷絕。若不證果即無如來。是佛寶斷絕。三",
    "T44n1848_020:0409a02": "寶斷絕皆由不信毀謗。是故獲罪經無量劫",
    "T44n1848_020:0409a03": "受大苦也。將知大罪莫大於謗法耳。",
    "T44n1848_020:0409a04": "結勸中。論過去即釋迦之流。現在即馬鳴之",
    "T44n1848_020:0409a05": "類。未來即今之行者。楞嚴文殊歎觀音圓通",
    "T44n1848_020:0409a06": "云。過去諸如來斯門已成就。現在諸菩薩今",
    "T44n1848_020:0409a07": "各入圓通。未來修學人當依如是法。我亦從",
    "T44n1848_020:0409a08": "中證。非唯觀世音無異路者。經云。此是微塵",
    "T44n1848_020:0409a09": "佛一路涅槃門。又云。十方如來一門超出妙",
    "T44n1848_020:0409a10": "莊嚴路。",
    "T44n1848_020:0409a11": "總結中。論諸佛等者。諸佛謂能證能說之人。",
    "T44n1848_020:0409a12": "甚深下即所證所說之法。此中深廣等是總",
    "T44n1848_020:0409a13": "指三大。深約豎論。大約橫說。二皆絕待故加",
    "T44n1848_020:0409a14": "甚廣之言。謂深中之深非對淺之深。故云甚",
    "T44n1848_020:0409a15": "深。大中之大非對小之大。故云廣大。或可深",
    "T44n1848_020:0409a16": "廣大三字。別對體相用之三義。深是體大。謂",
    "T44n1848_020:0409a17": "實相真法非因位能窮。唯佛究盡。故大論云。",
    "T44n1848_020:0409a18": "智度大海唯佛窮底。又法華云。深固幽遠無",
    "T44n1848_020:0409a19": "人能到。此則約過去無始未來無終。不生不",
    "T44n1848_020:0409a20": "滅故云深也。廣是用大。謂過河沙之妙用。潛",
    "T44n1848_020:0409a21": "興密應無有休息。無有窮盡。此無盡之用一",
    "T44n1848_020:0409a22": "一同於覺性。無有邊涯。無有分限。故楞嚴云。",
    "T44n1848_020:0409a23": "我以不生不滅合如來藏。而如來藏本妙圓",
    "T44n1848_020:0409a24": "心。周遍法界。是故於中一為無量無量為一。",
    "T44n1848_020:0409a25": "小中現大大中現小。不動道場。遍能含受十",
    "T44n1848_020:0409a26": "方國土。坐微塵裏轉大法輪等。故云廣也。大",
    "T44n1848_020:0409a27": "是相大。相謂義相。即前所辨大智慧光明義。",
    "T44n1848_020:0409a28": "遍照法界義等。過於河沙無漏性德與真如",
    "T44n1848_020:0409a29": "體。不離不斷不異不思議。非深非廣能深能",
    "T44n1848_020:0409b01": "廣。故受大名。所言甚者。通貫三字。謂甚深甚",
    "T44n1848_020:0409b02": "廣甚大。俱絕待故。此之三法遍能含攝一切佛",
    "T44n1848_020:0409b03": "法。亦攝一切眾生法。含攝雖多俱不離一心。",
    "T44n1848_020:0409b04": "一心者。是諸佛所證之極致。是諸佛所說之",
    "T44n1848_020:0409b05": "根本。故前論云。謂欲解釋如來根本之義。令",
    "T44n1848_020:0409b06": "諸眾生正解不謬故。今論主以少言句。隨順",
    "T44n1848_020:0409b07": "此法略而說之。言雖約略理無不備。故云總",
    "T44n1848_020:0409b08": "持說也。故前文云。如是此論為欲總攝如來",
    "T44n1848_020:0409b09": "廣大深法無邊義。故應說此論。論如法性者。",
    "T44n1848_020:0409b10": "法性遍滿圓無際故。造論功德如性廣大。亦",
    "T44n1848_020:0409b11": "無有際。法性甚深無窮盡故。造論功德如性",
    "T44n1848_020:0409b12": "甚深。亦無有盡。法性無漏離諸染故。造論功",
    "T44n1848_020:0409b13": "德如性無漏。非垢非染。法性無為離施作故。",
    "T44n1848_020:0409b14": "造論功德如性無作。非有為相不可破壞。盡",
    "T44n1848_020:0409b15": "於未來。如是功德無量無盡無漏無為。欲何",
    "T44n1848_020:0409b16": "所利。由是論云。普利一切眾生界。然利眾生",
    "T44n1848_020:0409b17": "不出二種。一令離苦。謂離分段變易二生死",
    "T44n1848_020:0409b18": "故。二令得樂。謂得菩提涅槃二無上樂。以眾",
    "T44n1848_020:0409b19": "生有三乘五性四生九類差別不同。故云一",
    "T44n1848_020:0409b20": "切。今迴如性功德。普霑利之。令彼隨自根性",
    "T44n1848_020:0409b21": "咸得其益。終至究竟無上覺道耳。",
    "T44n1848_020:0409b22": "起信論疏筆削記卷第二十"
}