{
    "T08n0253_001:0849b23": "般若波羅蜜多心經",
    "T08n0253_001:0849b25": "罽賓國三藏般若共利言等譯",
    "T08n0253_001:0849b26": "如是我聞：一時佛在王舍城耆闍崛山中，與",
    "T08n0253_001:0849b27": "大比丘眾及菩薩眾俱。時佛世尊即入三昧，名",
    "T08n0253_001:0849b28": "廣大甚深。爾時眾中有菩薩摩訶薩，名觀自",
    "T08n0253_001:0849b29": "在。行深般若波羅蜜多時，照見五蘊皆空，離",
    "T08n0253_001:0849c01": "諸苦厄。即時舍利弗承佛威力，合掌恭敬白",
    "T08n0253_001:0849c02": "觀自在菩薩摩訶薩言：「善男子！若有欲學甚",
    "T08n0253_001:0849c03": "深般若波羅蜜多行者，云何修行？」如是問已。",
    "T08n0253_001:0849c04": "爾時觀自在菩薩摩訶薩告具壽舍利弗言：",
    "T08n0253_001:0849c05": "「舍利子！若善男子、善女人行甚深般若波羅",
    "T08n0253_001:0849c06": "蜜多行時，應觀五蘊性空。舍利子！色不異空，",
    "T08n0253_001:0849c07": "空不異色。色即是空，空即是色。受、想、行、識亦",
    "T08n0253_001:0849c08": "復如是。舍利子！是諸法空相，不生不滅、不垢",
    "T08n0253_001:0849c09": "不淨、不增不減。是故空中無色，無受、想、行、識，",
    "T08n0253_001:0849c10": "無眼、耳、鼻、舌、身、意，無色、聲、香、味、觸、法，無眼界",
    "T08n0253_001:0849c11": "乃至無意識界。無無明亦無無明盡，乃至無",
    "T08n0253_001:0849c12": "老死亦無老死盡。無苦、集、滅、道，無智亦無得。",
    "T08n0253_001:0849c13": "以無所得故，菩提薩埵依般若波羅蜜多故",
    "T08n0253_001:0849c14": "心無罣礙。無罣礙故，無有恐怖，遠離顛倒夢",
    "T08n0253_001:0849c15": "想，究竟涅槃。三世諸佛依般若波羅蜜多故，",
    "T08n0253_001:0849c16": "得阿耨多羅三藐三菩提。故知般若波羅蜜",
    "T08n0253_001:0849c17": "多是大神呪，是大明呪，是無上呪，是無等等",
    "T08n0253_001:0849c18": "呪。能除一切苦，真實不虛。故說般若波羅蜜",
    "T08n0253_001:0849c19": "多呪。」即說呪曰：",
    "T08n0253_001:0849c20": "「櫱諦　櫱諦　波羅櫱諦　波羅僧櫱諦　菩提",
    "T08n0253_001:0849c21": "　娑(蘇紇反)婆訶",
    "T08n0253_001:0849c22": "「如是，舍利弗！諸菩薩摩訶薩於甚深般若波",
    "T08n0253_001:0849c23": "羅蜜多行，應如是行。」如是說已。即時，世尊從",
    "T08n0253_001:0849c24": "廣大甚深三摩地起，讚觀自在菩薩摩訶薩",
    "T08n0253_001:0849c25": "言：「善哉，善哉！善男子！如是，如是！如汝所說。",
    "T08n0253_001:0849c26": "甚深般若波羅蜜多行，應如是行。如是行時，",
    "T08n0253_001:0849c27": "一切如來皆悉隨喜。」爾時世尊說是語已，具",
    "T08n0253_001:0849c28": "壽舍利弗大喜充遍，觀自在菩薩摩訶薩亦",
    "T08n0253_001:0849c29": "大歡喜。時彼眾會天、人、阿修羅、乾闥婆等，聞",
    "T08n0253_001:0850a01": "佛所說，皆大歡喜，信受奉行。",
    "T08n0253_001:0850a02": "般若波羅蜜多心經"
}