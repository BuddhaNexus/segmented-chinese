{
    "T11n0310_090:0514b10": "大寶積經卷第九十",
    "T11n0310_090:0514b12": "大唐三藏菩提流志奉　詔譯",
    "T11n0310_090:0514b13": "24 優波離會優波離會第二十四",
    "T11n0310_090:0514b14": "如是我聞：一時佛在舍衛國祇樹給孤獨園，",
    "T11n0310_090:0514b15": "與大比丘眾千二百五十人俱，菩薩摩訶薩",
    "T11n0310_090:0514b16": "五十萬人。爾時世尊如龍象王顧視觀察，告",
    "T11n0310_090:0514b17": "諸菩薩摩訶薩言：「善男子！汝等誰能於後末",
    "T11n0310_090:0514b18": "世護持正法，攝受如來百千萬億那由他阿",
    "T11n0310_090:0514b19": "僧祇劫所集阿耨多羅三藐三菩提法，安住",
    "T11n0310_090:0514b20": "祕密種種方便成熟眾生？」爾時彌勒菩薩從",
    "T11n0310_090:0514b21": "座起，偏袒右肩右膝著地，合掌白言：「世尊！",
    "T11n0310_090:0514b22": "我能堪任於後世時護持如來百千萬億那由",
    "T11n0310_090:0514b23": "他阿僧祇劫所集阿耨多羅三藐三菩提法。」",
    "T11n0310_090:0514b24": "師子慧菩薩曰：「我能堪任安住祕密種種方",
    "T11n0310_090:0514b25": "便成熟眾生。」無盡意菩薩曰：「我能堪任以廣",
    "T11n0310_090:0514b26": "大願度脫無盡諸眾生界。」跋陀羅菩薩曰：「我",
    "T11n0310_090:0514b27": "能堪任令諸眾生得聞我名皆悉成熟無空過",
    "T11n0310_090:0514b28": "者。」妙德菩薩曰：「我能堪任於諸眾生隨所願",
    "T11n0310_090:0514b29": "求悉令滿足。」無畏菩薩曰：「我能堪任攝受無",
    "T11n0310_090:0514c01": "邊世界眾生而作饒益。」金剛菩薩曰：「我能堪",
    "T11n0310_090:0514c02": "任於惡趣中度諸眾生令得解脫。」除障菩薩",
    "T11n0310_090:0514c03": "曰：「我能堪忍解脫眾生煩惱繫縛。」智幢菩薩",
    "T11n0310_090:0514c04": "曰：「我能堪任滅除眾生無明闇蔽。」法幢菩薩",
    "T11n0310_090:0514c05": "曰：「我能堪忍常行法施度脫眾生。」日幢菩薩",
    "T11n0310_090:0514c06": "曰：「我能堪任恒以安樂成熟眾生。」月幢菩薩",
    "T11n0310_090:0514c07": "曰：「我能堪忍以諸功德成熟眾生。」善眼菩薩",
    "T11n0310_090:0514c08": "曰：「我能堪任與諸眾生自性安樂。」觀自在菩",
    "T11n0310_090:0514c09": "薩曰：「我能堪任於諸惡趣拔濟眾生。」得大勢",
    "T11n0310_090:0514c10": "菩薩曰：「我能堪任度諸惡趣未度眾生。」普賢",
    "T11n0310_090:0514c11": "菩薩曰：「我能堪忍令諸眾生憶念過去經歷",
    "T11n0310_090:0514c12": "受苦便得解脫。」善數菩薩曰：「我能堪任調伏",
    "T11n0310_090:0514c13": "一切難調眾生。」妙意菩薩曰：「我能堪任樂小",
    "T11n0310_090:0514c14": "法者度令成熟。」善順菩薩曰：「我能堪任成熟",
    "T11n0310_090:0514c15": "下劣少智眾生。」光積菩薩曰：「我能堪任拔濟",
    "T11n0310_090:0514c16": "墮於畜生趣者令得解脫。」不思議菩薩曰：「我",
    "T11n0310_090:0514c17": "能堪任愍念成熟餓鬼眾生令得解脫。」大威",
    "T11n0310_090:0514c18": "力菩薩曰：「我能堪任為諸眾生閉惡趣門。」無",
    "T11n0310_090:0514c19": "諍論菩薩曰：「我能堪任為諸眾生示解脫道。」",
    "T11n0310_090:0514c20": "賢吉祥菩薩曰：「我能堪任究竟斷除眾生苦",
    "T11n0310_090:0514c21": "惱。」月光菩薩曰：「我能堪任與諸眾生畢竟安",
    "T11n0310_090:0514c22": "樂。」日光菩薩曰：「我能堪任於諸眾生未純熟",
    "T11n0310_090:0514c23": "者令得成熟。」無垢菩薩曰：「我能堪任令諸眾",
    "T11n0310_090:0514c24": "生所有志樂皆得圓滿。」斷疑菩薩曰：「我能堪",
    "T11n0310_090:0514c25": "任度脫一切下劣眾生。」無畏菩薩曰：「我能堪",
    "T11n0310_090:0514c26": "任攝受眾生稱讚利益。」慧勝菩薩曰：「我能堪",
    "T11n0310_090:0514c27": "任隨順種種勝解眾生皆得成熟。」光明菩薩",
    "T11n0310_090:0514c28": "曰：「我能堪任恒以正勤拔濟眾生。」無量菩薩",
    "T11n0310_090:0514c29": "曰：「我能堪任為諸眾生於一切法示無為道。」",
    "T11n0310_090:0515a01": "無畏菩薩曰：「我能堪任隨諸眾生種種志樂",
    "T11n0310_090:0515a02": "皆能示現。」寶勝菩薩曰：「我能堪任示諸眾生",
    "T11n0310_090:0515a03": "妙珍寶聚。」妙慧菩薩曰：「我能堪任令諸眾生",
    "T11n0310_090:0515a04": "見者歡喜皆得成熟。」寶藏菩薩曰：「我能堪任",
    "T11n0310_090:0515a05": "度脫眾生離諸障礙。」寶賢菩薩曰：「我能堪任",
    "T11n0310_090:0515a06": "令諸眾生自識宿命皆得成就。」寶手菩薩曰：",
    "T11n0310_090:0515a07": "「我能堪任以諸珍寶惠施眾生令得安樂。」勝",
    "T11n0310_090:0515a08": "意菩薩曰：「我能堪任令諸眾生永離貧窮。」喜",
    "T11n0310_090:0515a09": "見菩薩曰：「我能堪任施諸眾生一切樂具。」金",
    "T11n0310_090:0515a10": "剛菩薩曰：「我能堪任為諸眾生開示正道。」福",
    "T11n0310_090:0515a11": "相菩薩曰：「我能堪任悅可眾生令得度脫。」法",
    "T11n0310_090:0515a12": "超菩薩曰：「我能堪任淨除眾垢而演說法。」無",
    "T11n0310_090:0515a13": "垢菩薩曰：「我能堪任愛護眾生悉令成熟。」法",
    "T11n0310_090:0515a14": "現菩薩曰：「我能堪任常以正法度脫眾生。」空",
    "T11n0310_090:0515a15": "寂菩薩曰：「我能堪任令諸眾生滅煩惱毒。」月",
    "T11n0310_090:0515a16": "勝菩薩曰：「我能堪任為諸眾生示法方所。」師",
    "T11n0310_090:0515a17": "子意菩薩曰：「我能堪任常以法施利益眾生。」",
    "T11n0310_090:0515a18": "童子光菩薩曰：「我能堪任從卑下處拔出眾",
    "T11n0310_090:0515a19": "生。」覺吉祥菩薩曰：「我能堪任開示正道閉惡",
    "T11n0310_090:0515a20": "趣門。」金光菩薩曰：「我能堪任示現身相成熟",
    "T11n0310_090:0515a21": "眾生。」吉祥菩薩曰：「我能堪任與諸眾生常作",
    "T11n0310_090:0515a22": "利益。」持世菩薩曰：「我能堪任為諸眾生閉地",
    "T11n0310_090:0515a23": "獄門。」甘露菩薩曰：「我能堪任令諸眾生超",
    "T11n0310_090:0515a24": "度生死。」網明童子曰：「我能堪任於後末世為",
    "T11n0310_090:0515a25": "諸眾生示現光明滅除煩惱。」",
    "T11n0310_090:0515a26": "爾時舍利弗聞諸菩薩作如是等勇猛弘誓",
    "T11n0310_090:0515a27": "成熟眾生，歎未曾有，白佛言：「希有世尊！此",
    "T11n0310_090:0515a28": "諸菩薩摩訶薩不可思議，具足大悲方便善",
    "T11n0310_090:0515a29": "巧，勇猛精進而自莊嚴，一切眾生無能測量、",
    "T11n0310_090:0515b01": "不可沮壞，所有光明無能障蔽。世尊！我當",
    "T11n0310_090:0515b02": "稱讚是諸菩薩未曾有事。所謂堪任有來求",
    "T11n0310_090:0515b03": "索頭目耳鼻身體手足，一切諸物無所悋惜。",
    "T11n0310_090:0515b04": "世尊！我常思惟，若有人能逼迫如是諸菩薩",
    "T11n0310_090:0515b05": "等，從其求索若內若外一切財物心無怯弱，",
    "T11n0310_090:0515b06": "當知皆是不可思議解脫菩薩。」佛言：「舍利弗！",
    "T11n0310_090:0515b07": "如是如是，如汝所言。是諸菩薩智慧方便三",
    "T11n0310_090:0515b08": "昧境界，一切聲聞及辟支佛所不能知。舍利",
    "T11n0310_090:0515b09": "弗！此諸菩薩摩訶薩能現諸佛神通變化，滿",
    "T11n0310_090:0515b10": "足眾生諸所欲樂，而於諸法心無所動。若有",
    "T11n0310_090:0515b11": "眾生樂為居士憍慢放逸，菩薩爾時為成熟",
    "T11n0310_090:0515b12": "故，現大居士威德之身而為說法。若有眾生",
    "T11n0310_090:0515b13": "恃大勢力而自憍慢，菩薩爾時為調伏故，現",
    "T11n0310_090:0515b14": "那羅延大力之身而為說法。若有眾生志求",
    "T11n0310_090:0515b15": "涅槃，菩薩爾時為度脫故，現聲聞身而為說",
    "T11n0310_090:0515b16": "法。若有眾生樂觀緣起，菩薩爾時為度脫故，",
    "T11n0310_090:0515b17": "現緣覺身而為說法。若有眾生志求菩提，菩",
    "T11n0310_090:0515b18": "薩爾時為度脫故，即現佛身令入佛智。如是",
    "T11n0310_090:0515b19": "舍利弗！是諸菩薩種種方便成就眾生，悉令",
    "T11n0310_090:0515b20": "安住於佛法中。所以者何？唯有如來智慧解",
    "T11n0310_090:0515b21": "脫究竟涅槃，更無餘乘而得度脫，以是義故",
    "T11n0310_090:0515b22": "名為如來。如來如實覺了如故，名為如來。",
    "T11n0310_090:0515b23": "知諸眾生種種欲樂，悉能示現，故名如來。成",
    "T11n0310_090:0515b24": "就一切善法根本，斷於一切不善根本，故名",
    "T11n0310_090:0515b25": "如來。能示眾生解脫之道，故名如來。能令",
    "T11n0310_090:0515b26": "眾生遠離邪道住於正道，故名如來。演說諸",
    "T11n0310_090:0515b27": "法真實空義，故名如來。舍利弗！菩薩如是",
    "T11n0310_090:0515b28": "知諸眾生種種志樂，隨應說法令得解脫。為",
    "T11n0310_090:0515b29": "諸愚夫開示實智，不動法界能現種種幻化",
    "T11n0310_090:0515c01": "莊嚴，令諸眾生次第當得趣涅槃岸。",
    "T11n0310_090:0515c02": "「復次舍利弗！在家菩薩住於慈愍不惱害心，",
    "T11n0310_090:0515c03": "應修二施。何者為二？一者法施，二者財施。",
    "T11n0310_090:0515c04": "出家菩薩應修四施。何等為四？一者筆施，二",
    "T11n0310_090:0515c05": "者墨施，三者經本施，四者說法施。無生法",
    "T11n0310_090:0515c06": "忍菩薩應住三施。何等為三？所謂王位布",
    "T11n0310_090:0515c07": "施，妻子布施，頭目支分悉皆布施。如是施",
    "T11n0310_090:0515c08": "者名為大施，名極妙施。」舍利弗白佛言：「世",
    "T11n0310_090:0515c09": "尊！是諸菩薩於貪瞋癡不怖畏耶？」佛言：「舍",
    "T11n0310_090:0515c10": "利弗！一切菩薩有二犯戒。何等為二？一者",
    "T11n0310_090:0515c11": "瞋相應犯，二者癡相應犯。如是二犯，名大破",
    "T11n0310_090:0515c12": "戒。舍利弗！因貪犯者，為過微細難可捨離。",
    "T11n0310_090:0515c13": "因瞋犯者，為過麁重易可捨離。因癡犯者，為",
    "T11n0310_090:0515c14": "過深重復難捨離。所以者何？貪結能為諸有",
    "T11n0310_090:0515c15": "種子，生死蔓莚連持不絕，以是義故微細難",
    "T11n0310_090:0515c16": "斷。因瞋犯者，墮於惡趣可速除斷。因癡犯",
    "T11n0310_090:0515c17": "者，當墮八種大地獄中難可解脫。",
    "T11n0310_090:0515c18": "「復次舍利弗！若有菩薩犯波羅夷者，應對清",
    "T11n0310_090:0515c19": "淨十比丘前，以質直心殷重懺悔。犯僧殘者，",
    "T11n0310_090:0515c20": "對五淨僧殷重懺悔。若為女人染心所觸，及",
    "T11n0310_090:0515c21": "因相顧而生愛著，應對一二清淨僧前殷重",
    "T11n0310_090:0515c22": "懺悔。舍利弗！若諸菩薩成就五無間罪，犯",
    "T11n0310_090:0515c23": "波羅夷、或犯僧殘戒、犯塔、犯僧及犯餘罪，",
    "T11n0310_090:0515c24": "菩薩應當於三十五佛前，晝夜獨處殷重懺",
    "T11n0310_090:0515c25": "悔。應自稱云：『我某甲。歸依佛、歸依法、歸依",
    "T11n0310_090:0515c26": "僧。",
    "T11n0310_090:0515c27": "「『南無釋迦牟尼佛　南無金剛不壞佛　南無",
    "T11n0310_090:0515c28": "寶光佛　南無龍尊王佛　南無精進軍佛",
    "T11n0310_090:0515c29": "　南無精進喜佛　南無寶火佛　南無寶月",
    "T11n0310_090:0516a01": "光佛　南無現無愚佛　南無寶月佛　南無",
    "T11n0310_090:0516a02": "無垢佛　南無離垢佛　南無勇施佛　南無",
    "T11n0310_090:0516a03": "清淨佛　南無清淨施佛　南無娑留那佛",
    "T11n0310_090:0516a04": "　南無水天佛　南無堅德佛　南無栴檀功德",
    "T11n0310_090:0516a05": "佛　南無無量掬光佛　南無光德佛　南無",
    "T11n0310_090:0516a06": "無憂德佛　南無那羅延佛　南無功德花佛",
    "T11n0310_090:0516a07": "　南無蓮花光遊戲神通佛　南無財功德佛",
    "T11n0310_090:0516a08": "　南無德念佛　南無善名稱功德佛　南無紅",
    "T11n0310_090:0516a09": "炎帝幢王佛　南無善遊步功德佛　南無",
    "T11n0310_090:0516a10": "鬪戰勝佛　南無善遊步佛　南無周匝莊嚴",
    "T11n0310_090:0516a11": "功德佛　南無寶花遊步佛　南無寶蓮花善",
    "T11n0310_090:0516a12": "住娑羅樹王佛",
    "T11n0310_090:0516a13": "「『如是等一切世界諸佛世尊常住在世，是諸",
    "T11n0310_090:0516a14": "世尊當慈念我。若我此生、若我前生，從無始",
    "T11n0310_090:0516a15": "生死已來所作眾罪，若自作、若教他作、見作",
    "T11n0310_090:0516a16": "隨喜；若塔、若僧、若四方僧物，若自取、若教他",
    "T11n0310_090:0516a17": "取、見取隨喜；五無間罪，若自作、若教他作、見",
    "T11n0310_090:0516a18": "作隨喜；十不善道，若自作、若教他作、見作隨",
    "T11n0310_090:0516a19": "喜；所作罪障，或有覆藏、或不覆藏，應墮地獄、",
    "T11n0310_090:0516a20": "餓鬼、畜生、諸餘惡趣、邊地下賤及蔑戾車；如",
    "T11n0310_090:0516a21": "是等處所作罪障，今皆懺悔。",
    "T11n0310_090:0516a22": "「『今諸佛世尊當證知我、當憶念我。我復於",
    "T11n0310_090:0516a23": "諸佛世尊前作如是言：「若我此生、若於餘生，",
    "T11n0310_090:0516a24": "曾行布施、或守淨戒，乃至施與畜生一摶之",
    "T11n0310_090:0516a25": "食，或修淨行所有善根，成就眾生所有善根，",
    "T11n0310_090:0516a26": "修行菩提所有善根，及無上智所有善根，一",
    "T11n0310_090:0516a27": "切合集校計籌量，皆悉迴向阿耨多羅三藐",
    "T11n0310_090:0516a28": "三菩提。如過去未來現在諸佛所作迴向，我",
    "T11n0310_090:0516a29": "亦如是迴向。」",
    "T11n0310_090:0516b01": "「『眾罪皆懺悔，　　諸福盡隨喜，",
    "T11n0310_090:0516b02": "及請佛功德，　　願成無上智。",
    "T11n0310_090:0516b03": "去來現在佛，　　於眾生最勝，",
    "T11n0310_090:0516b04": "無量功德海，　　我今歸命禮。』",
    "T11n0310_090:0516b05": "「如是舍利弗！菩薩應當一心觀此三十五佛",
    "T11n0310_090:0516b06": "而為上首，復應頂禮一切如來，應作如是清",
    "T11n0310_090:0516b07": "淨懺悔。菩薩若能滅除此罪，爾時諸佛即現",
    "T11n0310_090:0516b08": "其身，為度一切諸眾生故，示現如是種種之",
    "T11n0310_090:0516b09": "相，而於法界亦無所動，隨諸眾生種種樂欲，",
    "T11n0310_090:0516b10": "悉令圓滿皆得解脫。復次舍利弗！菩薩若",
    "T11n0310_090:0516b11": "入大悲三昧，則能示現地獄、畜生、閻魔羅界",
    "T11n0310_090:0516b12": "成熟眾生。菩薩若入大莊嚴三昧，則能示現",
    "T11n0310_090:0516b13": "長者之身成熟眾生。若入殊勝三昧，則能示",
    "T11n0310_090:0516b14": "現轉輪王身成熟眾生。若入熾然威光三昧，",
    "T11n0310_090:0516b15": "則能示現帝釋梵王殊妙色身成熟眾生。菩",
    "T11n0310_090:0516b16": "薩若入一向三昧，則能示現聲聞之身成熟",
    "T11n0310_090:0516b17": "眾生。菩薩若入清淨三昧，則能示現辟支佛",
    "T11n0310_090:0516b18": "身成熟眾生。菩薩若入寂靜三昧，則能示現",
    "T11n0310_090:0516b19": "諸佛色身成熟眾生。菩薩如是入一切法自",
    "T11n0310_090:0516b20": "在三昧，隨其志樂現種種身成熟眾生，或現",
    "T11n0310_090:0516b21": "帝釋身、或現梵王身、或現轉輪聖王身，皆",
    "T11n0310_090:0516b22": "為成熟諸眾生故，而於法界亦無所動。何以",
    "T11n0310_090:0516b23": "故？菩薩雖復隨順眾生種種示現，不見身相",
    "T11n0310_090:0516b24": "及生相無所得故。舍利弗！於意云何？如師",
    "T11n0310_090:0516b25": "子王大哮吼時，諸小野干能堪任不？」舍利弗",
    "T11n0310_090:0516b26": "言：「不也。世尊！」「又舍利弗！如大香象其所負",
    "T11n0310_090:0516b27": "重，驢堪任不？」「不也。世尊！」「又如帝釋及梵天王",
    "T11n0310_090:0516b28": "威德自在，貧賤之人能堪任不？」「不也。世尊！」「又",
    "T11n0310_090:0516b29": "如大力金翅鳥王翱翔運動，諸餘小鳥能堪",
    "T11n0310_090:0516c01": "任不？」「不也。世尊！」佛言：「舍利弗！是諸菩薩所",
    "T11n0310_090:0516c02": "有善根勇猛之力，依出離智淨諸罪垢、遠",
    "T11n0310_090:0516c03": "離憂悔，得見諸佛及得三昧，亦復如是。如",
    "T11n0310_090:0516c04": "斯罪障，非諸凡夫聲聞緣覺所能除滅。菩薩",
    "T11n0310_090:0516c05": "若能稱彼佛名，晝夜常行是三種法，能滅諸",
    "T11n0310_090:0516c06": "罪遠離憂悔，得諸三昧。」",
    "T11n0310_090:0516c07": "爾時優波離從禪定起，往詣佛所頂禮佛足，",
    "T11n0310_090:0516c08": "右遶三匝却住一面，白佛言：「世尊！我於靜",
    "T11n0310_090:0516c09": "處獨坐思惟，作如是念：『世尊所說波羅提",
    "T11n0310_090:0516c10": "木叉清淨戒學，為聲聞、緣覺、菩薩乘者作是",
    "T11n0310_090:0516c11": "說言，寧捨身命終不捨戒。世尊！若佛在世、",
    "T11n0310_090:0516c12": "若滅度後，云何名為聲聞緣覺波羅提木叉？",
    "T11n0310_090:0516c13": "云何名為菩薩乘者波羅提木叉？』世尊說我",
    "T11n0310_090:0516c14": "於持律中最為第一，我當云何能了毘尼善",
    "T11n0310_090:0516c15": "巧之義？若我從佛親聞受持逮無所畏，然後",
    "T11n0310_090:0516c16": "乃能為他廣說。今此大眾諸來菩薩及比丘",
    "T11n0310_090:0516c17": "僧悉皆集會，善哉世尊！唯願廣說決定毘尼",
    "T11n0310_090:0516c18": "斷除疑悔。」",
    "T11n0310_090:0516c19": "爾時世尊告優波離：「汝今當知，聲聞、菩薩學",
    "T11n0310_090:0516c20": "清淨戒，所發心、所修行異。優波離！有聲聞",
    "T11n0310_090:0516c21": "乘持清淨戒，於菩薩乘名大破戒。有菩薩乘",
    "T11n0310_090:0516c22": "持清淨戒，於聲聞乘名大破戒。云何名為聲",
    "T11n0310_090:0516c23": "聞乘人雖持淨戒，於菩薩乘名大破戒？優波",
    "T11n0310_090:0516c24": "離！聲聞乘人乃至不應起於一念更受後身，",
    "T11n0310_090:0516c25": "是名聲聞持清淨戒，然於菩薩名大破戒。云",
    "T11n0310_090:0516c26": "何菩薩持清淨戒於聲聞乘名大破戒？菩薩",
    "T11n0310_090:0516c27": "摩訶薩修行大乘，能於無量阿僧祇劫堪",
    "T11n0310_090:0516c28": "忍受身不生厭患，是名菩薩持清淨戒，於聲",
    "T11n0310_090:0516c29": "聞乘名大破戒。以是義故，為菩薩乘說不盡",
    "T11n0310_090:0517a01": "護戒，為聲聞乘說盡護戒。為諸菩薩說開遮",
    "T11n0310_090:0517a02": "戒，為諸聲聞說唯遮戒。為菩薩乘說深心戒，",
    "T11n0310_090:0517a03": "為聲聞乘說次第戒。云何菩薩持不盡護戒，",
    "T11n0310_090:0517a04": "聲聞乘者持盡護戒？菩薩乘人雖持淨戒，於",
    "T11n0310_090:0517a05": "諸眾生應當隨順，聲聞乘人不應隨順。是故",
    "T11n0310_090:0517a06": "菩薩持不盡護戒，聲聞乘人持盡護戒。云何",
    "T11n0310_090:0517a07": "名為菩薩持開遮戒，聲聞乘人持唯遮戒？若",
    "T11n0310_090:0517a08": "諸菩薩於大乘中發趣修行，日初分時有所",
    "T11n0310_090:0517a09": "犯戒，於日中分不離一切智心，如是菩薩戒",
    "T11n0310_090:0517a10": "身不壞。若日中分有所犯戒，於日後分不離",
    "T11n0310_090:0517a11": "一切智心，如是菩薩戒身不壞。若日後分有",
    "T11n0310_090:0517a12": "所犯戒，於夜初分不離一切智心，如是菩薩",
    "T11n0310_090:0517a13": "戒身不壞。若夜初分有所犯戒，於夜中分不",
    "T11n0310_090:0517a14": "離一切智心，如是菩薩戒身不壞。若夜中分",
    "T11n0310_090:0517a15": "有所犯戒，於夜後分不離一切智心，如是菩",
    "T11n0310_090:0517a16": "薩戒身不壞。若夜後分有所犯戒，於日初分",
    "T11n0310_090:0517a17": "不離一切智心，如是菩薩戒身不壞。以是義",
    "T11n0310_090:0517a18": "故，菩薩乘人持開遮戒，設有所犯不應失念，",
    "T11n0310_090:0517a19": "妄生憂悔自惱其心。於聲聞乘有所犯者，便",
    "T11n0310_090:0517a20": "為破壞聲聞淨戒。何以故？聲聞持戒，斷除",
    "T11n0310_090:0517a21": "煩惱如救頭然，所有志樂但求涅槃，以是義",
    "T11n0310_090:0517a22": "故，名聲聞乘持唯遮戒。",
    "T11n0310_090:0517a23": "「復次優波離！云何菩薩持深入戒，聲聞乘人",
    "T11n0310_090:0517a24": "持次第戒？菩薩乘人於恒沙劫受五欲樂遊",
    "T11n0310_090:0517a25": "戲自在，未曾捨離菩提之心，如是菩薩不名",
    "T11n0310_090:0517a26": "失戒。所以者何？菩薩善能守護安住菩提之",
    "T11n0310_090:0517a27": "心，乃至夢中一切結使不為其患，而是菩薩",
    "T11n0310_090:0517a28": "所有煩惱漸漸當盡，不應一生便盡諸結。聲",
    "T11n0310_090:0517a29": "聞乘者成熟善根如救頭然，乃至一念不憙",
    "T11n0310_090:0517b01": "受生。以是義故，大乘之人持深入戒，說有",
    "T11n0310_090:0517b02": "開遮，名不盡護。聲聞乘人持次第戒，名曰唯",
    "T11n0310_090:0517b03": "遮，名為盡護。何以故？優波離！求大乘者，於",
    "T11n0310_090:0517b04": "阿耨多羅三藐三菩提甚為難得，具大莊嚴",
    "T11n0310_090:0517b05": "乃能成就。是故菩薩雖於無量阿僧祇劫往",
    "T11n0310_090:0517b06": "來生死，終不生於厭離之心。以是義故，如來",
    "T11n0310_090:0517b07": "觀察為大乘人，不應一向說厭離法，不應一",
    "T11n0310_090:0517b08": "向說於速證涅槃之法。應當為說慈喜相應",
    "T11n0310_090:0517b09": "甚深微妙無染之法，遠離憂悔無繫著法，無",
    "T11n0310_090:0517b10": "障無礙性空之法。菩薩聞已，於生死中而無",
    "T11n0310_090:0517b11": "厭倦，決定圓滿無上菩提。」",
    "T11n0310_090:0517b12": "爾時優波離白佛言：「世尊！若有菩薩貪心相",
    "T11n0310_090:0517b13": "應而犯於戒，或有菩薩瞋心相應而犯於戒，",
    "T11n0310_090:0517b14": "或有菩薩癡心相應而犯於戒。世尊！如是菩",
    "T11n0310_090:0517b15": "薩於三犯中何者為重？」",
    "T11n0310_090:0517b16": "爾時世尊告優波離言：「若諸菩薩修行大乘",
    "T11n0310_090:0517b17": "如恒沙劫，貪心相應而犯戒者，其罪尚輕。若",
    "T11n0310_090:0517b18": "一瞋心而犯於戒，其罪甚重。何以故？因貪",
    "T11n0310_090:0517b19": "犯戒攝受眾生，因瞋犯戒棄捨眾生。優波離！",
    "T11n0310_090:0517b20": "所有諸結能攝眾生，菩薩於此不應生畏。所",
    "T11n0310_090:0517b21": "有諸結能捨眾生，菩薩於此應生怖畏。優波",
    "T11n0310_090:0517b22": "離！如佛所說，貪欲難捨為過微細，瞋恚易",
    "T11n0310_090:0517b23": "捨為過麁重，癡難捨離過復麁重。優波離！於",
    "T11n0310_090:0517b24": "煩惱中，若難捨離小犯之罪，是諸菩薩應當",
    "T11n0310_090:0517b25": "堪忍。若易捨離大犯之罪，如是煩惱乃至夢",
    "T11n0310_090:0517b26": "中不應忍受。以是義故，大乘之人因貪犯戒，",
    "T11n0310_090:0517b27": "我說是人不名為犯。因瞋犯戒為大犯戒，名",
    "T11n0310_090:0517b28": "大過患、名大墮落，於佛法中是大留難。優",
    "T11n0310_090:0517b29": "波離！若諸菩薩於毘尼中無善方便，貪相應",
    "T11n0310_090:0517c01": "犯便生怖畏，瞋相應犯不生怖畏。若諸菩薩",
    "T11n0310_090:0517c02": "於毘尼中有善方便，貪相應犯不生怖畏，瞋",
    "T11n0310_090:0517c03": "相應犯生大怖畏。」",
    "T11n0310_090:0517c04": "爾時文殊師利法王子在大眾中白佛言：「世",
    "T11n0310_090:0517c05": "尊！一切諸法畢竟毘尼，何所調伏？」佛告文",
    "T11n0310_090:0517c06": "殊師利：「若諸凡夫了知諸法究竟毘尼，如來",
    "T11n0310_090:0517c07": "終不說於調伏。以不知故，如來為令覺了諸",
    "T11n0310_090:0517c08": "法畢竟毘尼，漸次為說諸毘尼法。」",
    "T11n0310_090:0517c09": "爾時優波離白佛言：「世尊！如來說此決定毘",
    "T11n0310_090:0517c10": "尼，文殊師利於是法中未有所說。善哉世尊！",
    "T11n0310_090:0517c11": "願令文殊師利為少解說。」佛告文殊師利：「汝",
    "T11n0310_090:0517c12": "今當說究竟毘尼善巧之義，是優波離願樂",
    "T11n0310_090:0517c13": "欲聞。」爾時文殊師利法王子語優波離言：「一",
    "T11n0310_090:0517c14": "切諸法畢竟寂滅，心寂滅故名究竟毘尼。一",
    "T11n0310_090:0517c15": "切諸法我不可得，無染著故名不悔毘尼。一",
    "T11n0310_090:0517c16": "切諸法本性清淨，無顛倒故名最勝毘尼。一",
    "T11n0310_090:0517c17": "切諸法如如實際，離諸見故名清淨毘尼。一",
    "T11n0310_090:0517c18": "切諸法不來不去，無分別故名不思議毘尼。",
    "T11n0310_090:0517c19": "一切諸法無住無著，念念滅故名淨諸趣毘",
    "T11n0310_090:0517c20": "尼。一切諸法住虛空際，離諸相故名自性",
    "T11n0310_090:0517c21": "遠離毘尼。一切諸法無去來今，不可得故名",
    "T11n0310_090:0517c22": "三世平等毘尼。一切諸法不可安立，心平等",
    "T11n0310_090:0517c23": "故名永斷疑惑毘尼。優波離！是為法界究",
    "T11n0310_090:0517c24": "竟毘尼，諸佛世尊依此成道。若善男子於",
    "T11n0310_090:0517c25": "是法中不善觀察，則為遠離如來淨戒。」時優",
    "T11n0310_090:0517c26": "波離白佛言：「世尊！文殊師利所說諸法不可",
    "T11n0310_090:0517c27": "思議。」",
    "T11n0310_090:0517c28": "爾時世尊告優波離言：「文殊師利所說之法，",
    "T11n0310_090:0517c29": "依不可思議無礙解脫。以是義故，凡所說法",
    "T11n0310_090:0518a01": "離諸心相謂心解脫，增上慢人令得離於增",
    "T11n0310_090:0518a02": "上慢故。」",
    "T11n0310_090:0518a03": "優波離白佛言：「世尊！云何聲聞及菩薩乘增",
    "T11n0310_090:0518a04": "上慢者？」佛告優波離：「若有比丘作是思惟：",
    "T11n0310_090:0518a05": "『我斷貪欲。』名增上慢。『我斷瞋恚及以愚癡。』名",
    "T11n0310_090:0518a06": "增上慢。『貪欲法異、諸佛法異。』名增上慢。『瞋",
    "T11n0310_090:0518a07": "恚法異、諸佛法異。』名增上慢。『愚癡法異、諸",
    "T11n0310_090:0518a08": "佛法異。』名增上慢。謂有所得，名增上慢。謂",
    "T11n0310_090:0518a09": "有所證，名增上慢。謂有解脫，名增上慢。見諸",
    "T11n0310_090:0518a10": "法空，名增上慢。見於無相，名增上慢。見於無",
    "T11n0310_090:0518a11": "願，名增上慢。見於無生，名增上慢。見無所作，",
    "T11n0310_090:0518a12": "名增上慢。見有諸法，名增上慢。見法無常，名",
    "T11n0310_090:0518a13": "增上慢。謂諸法空何用修習？名增上慢。優波",
    "T11n0310_090:0518a14": "離！是名聲聞乘人增上慢者。云何名為菩薩",
    "T11n0310_090:0518a15": "乘人增上慢者？若諸菩薩作是思惟：『我當發",
    "T11n0310_090:0518a16": "心求一切智。』名增上慢。『我當修行六波羅蜜。』",
    "T11n0310_090:0518a17": "名增上慢。『唯依般若波羅蜜而得解脫，更無",
    "T11n0310_090:0518a18": "餘法而得出離。』名增上慢。『此法甚深、此非甚",
    "T11n0310_090:0518a19": "深。』名增上慢。『此法是淨、此法非淨。』名增上",
    "T11n0310_090:0518a20": "慢。『此諸佛法、此緣覺法、此聲聞法。』名增上",
    "T11n0310_090:0518a21": "慢。『此法應作、此不應作。』名增上慢。『此是深",
    "T11n0310_090:0518a22": "法、此非深法。』名增上慢。『此是近法、此非近",
    "T11n0310_090:0518a23": "法。』名增上慢。『此是正道、此是邪道。』名增上",
    "T11n0310_090:0518a24": "慢。『我於阿耨多羅三藐三菩提為疾得耶？不",
    "T11n0310_090:0518a25": "疾得耶？』名增上慢。『一切諸法不可思議，無能",
    "T11n0310_090:0518a26": "知者。我能了知。』名增上慢。乃至於不可思議",
    "T11n0310_090:0518a27": "阿耨多羅三藐三菩提而起思惟，為大執著，",
    "T11n0310_090:0518a28": "是名菩薩增上慢者。」",
    "T11n0310_090:0518a29": "爾時優波離白佛言：「世尊！云何比丘離增上",
    "T11n0310_090:0518b01": "慢？」佛告優波離：「若於一切不思議法無所執",
    "T11n0310_090:0518b02": "著，是名究竟無增上慢。」爾時世尊欲重宣",
    "T11n0310_090:0518b03": "此義而說偈言：",
    "T11n0310_090:0518b04": "「一切戲論從心起，　　不應分別法非法，",
    "T11n0310_090:0518b05": "如是見法不思議，　　彼人處世常安樂。",
    "T11n0310_090:0518b06": "凡夫迷惑隨心轉，　　多劫輪迴諸有中，",
    "T11n0310_090:0518b07": "若知法性皆無性，　　是名真實不思議。",
    "T11n0310_090:0518b08": "若有比丘念諸佛，　　非善思惟非正念，",
    "T11n0310_090:0518b09": "於佛妄生分別想，　　而此分別無真實。",
    "T11n0310_090:0518b10": "若有思惟於空法，　　如是凡夫住邪道，",
    "T11n0310_090:0518b11": "但以文字說於空，　　文字與空何可得？",
    "T11n0310_090:0518b12": "若有思惟寂靜法，　　是心非有本無生，",
    "T11n0310_090:0518b13": "心行覺觀皆戲論，　　無念名為見諸法。",
    "T11n0310_090:0518b14": "一切諸法無思念，　　有心有念盡皆空，",
    "T11n0310_090:0518b15": "若人愛樂觀察空，　　於此無念勿生念。",
    "T11n0310_090:0518b16": "法同草木無知覺，　　若離於心不可得，",
    "T11n0310_090:0518b17": "眾生自性無所有，　　一切諸法皆如是。",
    "T11n0310_090:0518b18": "如因日光眼能見，　　夜則緣離無所覩，",
    "T11n0310_090:0518b19": "若眼自能見色者，　　何故待緣方能了？",
    "T11n0310_090:0518b20": "眼常因彼諸光明，　　能見種種青黃色，",
    "T11n0310_090:0518b21": "當知見性依眾緣，　　是故知眼不能見。",
    "T11n0310_090:0518b22": "設有聞諸悅意聲，　　聞已即滅而無住，",
    "T11n0310_090:0518b23": "推其去處不可得，　　以分別故生聲想。",
    "T11n0310_090:0518b24": "一切諸法但言聲，　　文字於中假安立，",
    "T11n0310_090:0518b25": "是聲無有法非法，　　凡愚不知妄生著。",
    "T11n0310_090:0518b26": "我為世間歎布施，　　而施根本不可得，",
    "T11n0310_090:0518b27": "無所說中而演說，　　是故佛法不思議。",
    "T11n0310_090:0518b28": "我常歎說持淨戒，　　亦無眾生破戒者，",
    "T11n0310_090:0518b29": "破戒之性猶虛空，　　清淨持戒亦如是。",
    "T11n0310_090:0518c01": "我說忍辱為最勝，　　無見無生為忍性，",
    "T11n0310_090:0518c02": "實無少法可瞋者，　　由是說名殊勝忍。",
    "T11n0310_090:0518c03": "我說晝夜常精進，　　寤寐恒覺為無上，",
    "T11n0310_090:0518c04": "雖經多劫勤修行，　　然於所作無增減。",
    "T11n0310_090:0518c05": "禪定解脫及三昧，　　開示世間如實門，",
    "T11n0310_090:0518c06": "法性本來無所動，　　隨順假說諸禪定。",
    "T11n0310_090:0518c07": "觀察覺了名智慧，　　了知諸法名智人，",
    "T11n0310_090:0518c08": "諸法自性無所有，　　亦無觀察了知者。",
    "T11n0310_090:0518c09": "我常歎說修苦行，　　愛樂頭陀寂靜法，",
    "T11n0310_090:0518c10": "能知諸法不可得，　　是名清淨知足人。",
    "T11n0310_090:0518c11": "我說地獄諸苦事，　　死入大怖惡道中，",
    "T11n0310_090:0518c12": "無量眾生起厭心，　　實無惡趣可來往。",
    "T11n0310_090:0518c13": "刀杖鉾矟眾苦具，　　亦無有能造作者，",
    "T11n0310_090:0518c14": "由分別故而見有，　　無量楚毒迫其身。",
    "T11n0310_090:0518c15": "園林種種妙花敷，　　宮殿眾寶相輝映，",
    "T11n0310_090:0518c16": "亦無有人能作者，　　皆從分別妄心生。",
    "T11n0310_090:0518c17": "虛偽之法誑世間，　　凡夫繫著生顛倒，",
    "T11n0310_090:0518c18": "猶如分別諸幻焰，　　於此取捨悉皆空。",
    "T11n0310_090:0518c19": "我說發趣菩提心，　　利益世間最殊勝，",
    "T11n0310_090:0518c20": "而實菩提不可得，　　亦無發趣菩提者。",
    "T11n0310_090:0518c21": "心性清淨常光明，　　真實無偽無愛染，",
    "T11n0310_090:0518c22": "凡夫分別生貪著，　　而彼煩惱本來空。",
    "T11n0310_090:0518c23": "諸法自性常寂靜，　　何有貪欲及瞋癡？",
    "T11n0310_090:0518c24": "不見生貪離欲處，　　爾乃名為得涅槃，",
    "T11n0310_090:0518c25": "其心未曾生染著，　　由是成就大菩提。",
    "T11n0310_090:0518c26": "於無數劫修眾行，　　度脫無量諸眾生，",
    "T11n0310_090:0518c27": "眾生自性不可得，　　實無眾生可度者，",
    "T11n0310_090:0518c28": "譬如世間大幻師，　　化作無邊千億眾，",
    "T11n0310_090:0518c29": "還復害此諸化人，　　於此幻化無增損。",
    "T11n0310_090:0519a01": "一切眾生如幻化，　　求其邊際不可得，",
    "T11n0310_090:0519a02": "若知如是無邊性，　　斯人處世無疲厭。",
    "T11n0310_090:0519a03": "了知諸法如實相，　　常行生死即涅槃，",
    "T11n0310_090:0519a04": "於諸欲中實無染，　　調伏眾生言離欲。",
    "T11n0310_090:0519a05": "大悲利益諸眾生，　　而實無人無壽者，",
    "T11n0310_090:0519a06": "不見眾生而利益，　　當知此事甚為難。",
    "T11n0310_090:0519a07": "如以空拳誘小兒，　　示言有物令歡喜，",
    "T11n0310_090:0519a08": "開手拳空無所見，　　小兒於此復號啼。",
    "T11n0310_090:0519a09": "如是諸佛難思議，　　善巧調伏眾生類，",
    "T11n0310_090:0519a10": "了知法性無所有，　　假名安立示世間。",
    "T11n0310_090:0519a11": "以大慈悲勸說言，　　於我法中最安樂，",
    "T11n0310_090:0519a12": "汝應出家捨恩愛，　　當得沙門殊勝果。",
    "T11n0310_090:0519a13": "既已出家勤修習，　　如所修行得涅槃，",
    "T11n0310_090:0519a14": "復觀諸法如實相，　　實無諸果而可得。",
    "T11n0310_090:0519a15": "果無所有而得證，　　於此方生希有心，",
    "T11n0310_090:0519a16": "快哉大悲人師子，　　善說相應如實法。",
    "T11n0310_090:0519a17": "一切諸法如虛空，　　安立百千名句義，",
    "T11n0310_090:0519a18": "或說名為禪解脫，　　或名根力或菩提。",
    "T11n0310_090:0519a19": "而此根力本無生，　　禪定菩提亦非有，",
    "T11n0310_090:0519a20": "無色無形不可取，　　但以方便示眾生。",
    "T11n0310_090:0519a21": "我說修行有所證，　　當知遠離一切相，",
    "T11n0310_090:0519a22": "若謂於中有所得，　　是則非證沙門果。",
    "T11n0310_090:0519a23": "諸法自性無所有，　　當於何處言得證，",
    "T11n0310_090:0519a24": "所說得證為無得，　　如是了知乃名得。",
    "T11n0310_090:0519a25": "眾生得果名殊勝，　　我說眾生本不生，",
    "T11n0310_090:0519a26": "尚無眾生而可得，　　云何當有得果者？",
    "T11n0310_090:0519a27": "譬如良田無種子，　　於中終不有牙生，",
    "T11n0310_090:0519a28": "如是眾生不可得，　　當於何所而言證？",
    "T11n0310_090:0519a29": "一切眾生性寂滅，　　無有得其根本者，",
    "T11n0310_090:0519b01": "若能了知如是法，　　斯人滅度永無餘。",
    "T11n0310_090:0519b02": "過去無數百千佛，　　無有能度眾生者，",
    "T11n0310_090:0519b03": "若此眾生真實有，　　畢竟無能得涅槃。",
    "T11n0310_090:0519b04": "一切諸法皆寂滅，　　未曾有法可生者，",
    "T11n0310_090:0519b05": "若能如是見諸法，　　彼人已出於三界。",
    "T11n0310_090:0519b06": "是則無礙佛菩提，　　於中究竟無所有，",
    "T11n0310_090:0519b07": "若能了知如是法，　　我說名為離欲人。」",
    "T11n0310_090:0519b08": "爾時世尊說此偈已，二百比丘增上慢者，諸",
    "T11n0310_090:0519b09": "漏永盡心得解脫。六萬菩薩得無生忍。爾時",
    "T11n0310_090:0519b10": "優波離白佛言：「世尊！當何名此經？我等云",
    "T11n0310_090:0519b11": "何奉持？」佛告優波離：「此經名為『決定毘尼』，亦",
    "T11n0310_090:0519b12": "名『摧滅心識』，汝應受持。」佛說此經已，尊者",
    "T11n0310_090:0519b13": "優波離，諸比丘眾，文殊師利并諸菩薩摩",
    "T11n0310_090:0519b14": "訶薩，及一切世間天、人、阿修羅等，聞佛所說，",
    "T11n0310_090:0519b15": "皆大歡喜，信受奉行。",
    "T11n0310_090:0519b16": "大寶積經卷第九十"
}