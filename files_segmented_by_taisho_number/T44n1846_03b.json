{
    "T44n1846_03b:0276b22": "folio_3b 大乘起信論義記下末",
    "T44n1846_03b:0276b24": "京兆府魏國西寺沙門釋法藏撰",
    "T44n1846_03b:0276b25": "第二對治邪執中有二。初就本總標。二別",
    "T44n1846_03b:0276b26": "明障治。",
    "T44n1846_03b:0276b27": "對治邪執者一切邪執皆依我見若離於我則",
    "T44n1846_03b:0276b28": "無邪執　二別中有二。初對治離。後究竟",
    "T44n1846_03b:0276b29": "離。前中有三。先標數。次列名。後辨相。",
    "T44n1846_03b:0276c01": "是我見有二種云何為二一者人我見二者",
    "T44n1846_03b:0276c02": "法我見　列名中。言人我見者。計有總相",
    "T44n1846_03b:0276c03": "主宰。此是佛法內初學大乘人迷教妄起。非",
    "T44n1846_03b:0276c04": "是外道等所起也。法我見者。計一切法各",
    "T44n1846_03b:0276c05": "有體性。即二乘所起也○辨相中。先人後",
    "T44n1846_03b:0276c06": "法。人我中亦二。總標別解。",
    "T44n1846_03b:0276c07": "人我見者依諸凡夫說有五種云何為五一",
    "T44n1846_03b:0276c08": "者聞修多羅說如來法身畢竟寂寞猶如虛空",
    "T44n1846_03b:0276c09": "以不知為破著故即謂虛空是如來性　別解",
    "T44n1846_03b:0276c10": "中。此五種執何別者。初一約果。餘四通因",
    "T44n1846_03b:0276c11": "果。又初二於空謬執。後三於有倒知。前二",
    "T44n1846_03b:0276c12": "中。初一妄執事空以為法體。次一妄執法",
    "T44n1846_03b:0276c13": "體唯是空無。執有三中。初執性德同色心。",
    "T44n1846_03b:0276c14": "次執法性本有染。後執染淨有始終。問此",
    "T44n1846_03b:0276c15": "等既並於真如法上計。云何說為人我執",
    "T44n1846_03b:0276c16": "耶。答此有二釋。一云。此是初學凡夫有人",
    "T44n1846_03b:0276c17": "我者作此執。故云人我執也。二云。由如來",
    "T44n1846_03b:0276c18": "藏中有二義。一是本覺義。即是當人。於上",
    "T44n1846_03b:0276c19": "妄計。故云人執。二是理實義。當所觀之法。",
    "T44n1846_03b:0276c20": "今據初義故說人執。於此五中各有三。謂",
    "T44n1846_03b:0276c21": "初修多羅說等為起執緣。二以不知等正",
    "T44n1846_03b:0276c22": "明執相。三云何對治等。辨對治相。初中執",
    "T44n1846_03b:0276c23": "相內。言以不知破著等者。以眾生執佛色",
    "T44n1846_03b:0276c24": "身之礙相故。說法身如空迷說意故。執",
    "T44n1846_03b:0276c25": "同太虛。",
    "T44n1846_03b:0276c26": "云何對治明虛空相是其妄法體無不實　治",
    "T44n1846_03b:0276c27": "中有二。初明此虛空是妄非真。後唯一真",
    "T44n1846_03b:0276c28": "心下。明彼法身是真非妄。前中有三。先",
    "T44n1846_03b:0276c29": "立。次釋。後結。立中二。先立情有。後體無不",
    "T44n1846_03b:0277a01": "實者。立理無。",
    "T44n1846_03b:0277a02": "以對色故有是可見相令心生滅　釋中二。",
    "T44n1846_03b:0277a03": "先明情有。遍計性中相待而有。妄念所緣故",
    "T44n1846_03b:0277a04": "非法身。故云以對色故乃至心生滅也。",
    "T44n1846_03b:0277a05": "以一切色法本來是心實無外色若無色者則",
    "T44n1846_03b:0277a06": "無虛空之相　次釋理無。本以待色為空。",
    "T44n1846_03b:0277a07": "今既唯心無色。何得更有於空。故云以一",
    "T44n1846_03b:0277a08": "切色法乃至虛空之相也。",
    "T44n1846_03b:0277a09": "所謂一切境界唯心妄起故有若心離於妄動",
    "T44n1846_03b:0277a10": "則一切境界滅唯一真心無所不遍此謂如來",
    "T44n1846_03b:0277a11": "廣大性智究竟之義非如虛空相故　結中",
    "T44n1846_03b:0277a12": "二。先結情有。若心離於下。後結理無。是真",
    "T44n1846_03b:0277a13": "非妄中。言唯一真等者。辨法同喻。以周",
    "T44n1846_03b:0277a14": "遍如空故。取虛空為喻。此謂如來等者。簡",
    "T44n1846_03b:0277a15": "法異喻。謂是如來本覺性智。豈同太虛虛",
    "T44n1846_03b:0277a16": "妄法也。",
    "T44n1846_03b:0277a17": "二者聞修多羅說世間諸法畢竟體空乃至涅",
    "T44n1846_03b:0277a18": "槃真如之法亦畢竟空從本已來自空離一切",
    "T44n1846_03b:0277a19": "相以不知為破著故即謂真如涅槃之性唯是",
    "T44n1846_03b:0277a20": "其空　第二中言乃至涅槃真如等畢竟空",
    "T44n1846_03b:0277a21": "離一切相者。大品經云。乃至涅槃如幻如",
    "T44n1846_03b:0277a22": "夢。若當有法勝涅槃者。我說亦復如幻",
    "T44n1846_03b:0277a23": "如夢也。以不知為破情計有故。即執性",
    "T44n1846_03b:0277a24": "德唯是其無。故云以不知等也。",
    "T44n1846_03b:0277a25": "云何對治明真如法身自體不空具足無量性",
    "T44n1846_03b:0277a26": "功德故　對治可知。",
    "T44n1846_03b:0277a27": "三者聞修多羅說如來之藏無有增減體備一",
    "T44n1846_03b:0277a28": "切功德之法以不解故即謂如來之藏有色心",
    "T44n1846_03b:0277a29": "法自相差別　第三中執性德同妄法。",
    "T44n1846_03b:0277b01": "云何對治以唯依真如義說故因生滅染義示",
    "T44n1846_03b:0277b02": "現說差別故　對治中言依真如義說者。二",
    "T44n1846_03b:0277b03": "之不二也。因生滅染義示等者。不二之二也。",
    "T44n1846_03b:0277b04": "如上文云。以依業識生滅相示等也。",
    "T44n1846_03b:0277b05": "四者聞修多羅說一切世間生死染法皆依如",
    "T44n1846_03b:0277b06": "來藏而有一切諸法不離真如以不解故謂如",
    "T44n1846_03b:0277b07": "來藏自體具有一切世間生死等法　第四中",
    "T44n1846_03b:0277b08": "以不解隨緣之義。則謂自性有染○治中",
    "T44n1846_03b:0277b09": "先奪破後縱破。",
    "T44n1846_03b:0277b10": "云何對治以如來藏從本已來唯有過恒沙等",
    "T44n1846_03b:0277b11": "諸淨功德不離不斷不異真如義故以過恒沙",
    "T44n1846_03b:0277b12": "等煩惱染法唯是妄有性自本無從無始世來",
    "T44n1846_03b:0277b13": "未曾與如來藏相應故若如來藏體有妄法而",
    "T44n1846_03b:0277b14": "使證會永息妄者則無有是處　以如來藏等",
    "T44n1846_03b:0277b15": "者。明淨德妙有。以過恒沙等煩惱等者。明",
    "T44n1846_03b:0277b16": "妄染理無。從無始已下。明妄不入真。若",
    "T44n1846_03b:0277b17": "如來藏體有妄法等者。此明縱破。可知○",
    "T44n1846_03b:0277b18": "第五內教中說二法。執中亦執二。治中亦",
    "T44n1846_03b:0277b19": "治二。謂生死涅槃也。",
    "T44n1846_03b:0277b20": "五者聞修多羅說依如來藏故有生死依如來",
    "T44n1846_03b:0277b21": "藏故得涅槃以不解故謂眾生有始以見始故",
    "T44n1846_03b:0277b22": "復謂如來所得涅槃有其終盡還作眾生　執",
    "T44n1846_03b:0277b23": "中聞依真有妄。便謂真先妄後。故起有始",
    "T44n1846_03b:0277b24": "見也。如外道立從冥初生覺等。既眾生",
    "T44n1846_03b:0277b25": "有始而後依真故。證得涅槃者還作眾生。",
    "T44n1846_03b:0277b26": "成有始之義也。如外道立眾生終盡還歸",
    "T44n1846_03b:0277b27": "於冥名為涅槃。從冥起覺。更作眾生。此亦",
    "T44n1846_03b:0277b28": "如是○對治中二。先明法體離始。則顯生",
    "T44n1846_03b:0277b29": "死無初。梁攝論云。生死無初也。後明法體",
    "T44n1846_03b:0277c01": "離終涅槃無盡。",
    "T44n1846_03b:0277c02": "云何對治以如來藏無前際故無明之相亦無",
    "T44n1846_03b:0277c03": "有始若說三界外更有眾生始起者即是外道",
    "T44n1846_03b:0277c04": "經說又如來藏無有後際諸佛所得涅槃與之",
    "T44n1846_03b:0277c05": "相應則無後際故　前中言外道經說者。如",
    "T44n1846_03b:0277c06": "仁王經云。我說三界外別有一眾生界藏",
    "T44n1846_03b:0277c07": "者。是外道大有經中說。非七佛說也○法我",
    "T44n1846_03b:0277c08": "見中亦三。初起執之由。二以說不究竟下次",
    "T44n1846_03b:0277c09": "顯其執相。三云何下顯其對治。文相可見。",
    "T44n1846_03b:0277c10": "法我見者依二乘鈍根故如來但為說人無我",
    "T44n1846_03b:0277c11": "以說不究竟見有五陰生滅之法怖畏生死妄",
    "T44n1846_03b:0277c12": "取涅槃云何對治以五陰法自性不生則無有",
    "T44n1846_03b:0277c13": "滅本來涅槃故　第二究竟離中有二。初約",
    "T44n1846_03b:0277c14": "法明治。二會釋伏疑。前中亦二。初約法總",
    "T44n1846_03b:0277c15": "顯。二是故下舉廣類求。",
    "T44n1846_03b:0277c16": "復次究竟離妄執者當知染法淨法皆悉相待",
    "T44n1846_03b:0277c17": "無有自相可說是故一切法從本已來非色非",
    "T44n1846_03b:0277c18": "心非智非識非有非無畢竟不可說相而有言",
    "T44n1846_03b:0277c19": "說者當知如來善巧方便假以言說引導眾生",
    "T44n1846_03b:0277c20": "其旨趣者皆為離念歸於真如以念一切法令",
    "T44n1846_03b:0277c21": "心生滅不入實智故　前中言染淨相待無自",
    "T44n1846_03b:0277c22": "相者。中論云。若法因待成。緣是法還成待。",
    "T44n1846_03b:0277c23": "今則無因待。亦無所成法等。準釋可知。相",
    "T44n1846_03b:0277c24": "待無相待法體本爾。非由悟後方使其然。故",
    "T44n1846_03b:0277c25": "云本來等也。智及與識。顯上非心。有之與",
    "T44n1846_03b:0277c26": "無顯上非色。釋疑中。疑云。聖者了知諸法",
    "T44n1846_03b:0277c27": "離性不可說相。云何乃有種種言辭。釋云。假",
    "T44n1846_03b:0277c28": "言巧引。旨不在言。於中有三。初正會伏",
    "T44n1846_03b:0277c29": "疑。二其旨趣下。辨定聖意。三以念一切法",
    "T44n1846_03b:0278a01": "下返以釋成○第三發趣道相中有二。初總",
    "T44n1846_03b:0278a02": "標大意以顯其名。二別開分別。",
    "T44n1846_03b:0278a03": "分別發趣道相者謂一切諸佛所證之道一切",
    "T44n1846_03b:0278a04": "菩薩發心修行趣向義故　前中言一切諸",
    "T44n1846_03b:0278a05": "佛等者。舉所趣之覺道。一切菩薩下。顯能",
    "T44n1846_03b:0278a06": "趣之因行。欲明菩薩發心趣向佛所證道",
    "T44n1846_03b:0278a07": "種類不同故。云分別發趣道相也○別釋中",
    "T44n1846_03b:0278a08": "三。初標數。二列名。三辨相。",
    "T44n1846_03b:0278a09": "略說發心有三種云何為三一者信成就發心",
    "T44n1846_03b:0278a10": "二者解行發心三者證發心　列名中。信成就",
    "T44n1846_03b:0278a11": "發心者。位在十住。兼取十信。十信位中修",
    "T44n1846_03b:0278a12": "習信心成就。發決定心即入十住。十住初",
    "T44n1846_03b:0278a13": "心。名發心住。即十信行滿名信成就進入",
    "T44n1846_03b:0278a14": "十住之初。故云發心。解行發心者。位在十",
    "T44n1846_03b:0278a15": "迴向。兼取十行。十行位中。能解法空。順行",
    "T44n1846_03b:0278a16": "十度。行成純熟。發迴向心。入十向位。故云",
    "T44n1846_03b:0278a17": "解行發心也。證發心者。位在初地已上乃",
    "T44n1846_03b:0278a18": "至十地。前二是相似發心。後一是真實發心",
    "T44n1846_03b:0278a19": "○廣辨中。辨上三名即為三段。初中亦三。",
    "T44n1846_03b:0278a20": "一明信心成就之行。二顯發心之相。三顯",
    "T44n1846_03b:0278a21": "發心利益。初中二。先問後答。",
    "T44n1846_03b:0278a22": "信成就發心者依何等人修何等行得信成就",
    "T44n1846_03b:0278a23": "堪能發心　問中三問。一問能修行人。二問",
    "T44n1846_03b:0278a24": "所修之行。三得信成就等者。問行成已堪",
    "T44n1846_03b:0278a25": "能發心○答中有二。初正答前問。次舉劣",
    "T44n1846_03b:0278a26": "顯勝。謂前信滿故進也。後信未成故退。",
    "T44n1846_03b:0278a27": "正答中二。先答三問。後結成位。",
    "T44n1846_03b:0278a28": "所謂依不定聚眾生　依不定聚眾生者。答",
    "T44n1846_03b:0278b01": "初問也。分別三聚乃有多門。今此文中。",
    "T44n1846_03b:0278b02": "直明菩薩十住已上決定不退名正定聚。未",
    "T44n1846_03b:0278b03": "入十信不信因果名邪定聚。此二中間十",
    "T44n1846_03b:0278b04": "信位人。欲求大果而心未決。或進或退。故",
    "T44n1846_03b:0278b05": "本業經中。十信菩薩如空中毛名不定聚。",
    "T44n1846_03b:0278b06": "今依此人明其修行也。",
    "T44n1846_03b:0278b07": "有熏習善根力故信業果報能起十善厭生死",
    "T44n1846_03b:0278b08": "苦欲求無上菩提得值諸佛親承供養修行信",
    "T44n1846_03b:0278b09": "心　有熏習下答第二問。於中先辨行因。",
    "T44n1846_03b:0278b10": "謂有聞熏及本覺內熏之力。并依前世修善",
    "T44n1846_03b:0278b11": "根力故。能信業果。故捨惡從善修福德分",
    "T44n1846_03b:0278b12": "也。言厭生死苦求菩提者。成菩提分及解",
    "T44n1846_03b:0278b13": "脫分善也。得值諸佛修信心者。明修行緣。",
    "T44n1846_03b:0278b14": "謂約此緣修十種信心行也。",
    "T44n1846_03b:0278b15": "經一萬劫信心成就故諸佛菩薩教令發心或",
    "T44n1846_03b:0278b16": "以大悲故能自發心或因正法欲滅以護法因",
    "T44n1846_03b:0278b17": "緣故能自發心　逕一萬劫下答第三問。於",
    "T44n1846_03b:0278b18": "中二。先明時滿行成。後約勝緣明其發心。",
    "T44n1846_03b:0278b19": "前中言一萬劫者。謂十千劫修信心成就",
    "T44n1846_03b:0278b20": "也。佛菩薩教令發心等者。謂發十住初心",
    "T44n1846_03b:0278b21": "也。如瓔珞本業經云。是信想菩薩於十千",
    "T44n1846_03b:0278b22": "劫行十戒法。當入十信心入初住位釋云。",
    "T44n1846_03b:0278b23": "此中言入初住位者。謂十住初發心住位也。",
    "T44n1846_03b:0278b24": "以至此位方得不退信心。是故亦名入十",
    "T44n1846_03b:0278b25": "信心。非謂十解以前之十信也。何以知者。",
    "T44n1846_03b:0278b26": "仁王經云。習種性有十心。已超二乘一切善",
    "T44n1846_03b:0278b27": "地。此習忍已前行十善菩薩有退有進。猶",
    "T44n1846_03b:0278b28": "如輕毛隨風東西。雖以十千劫行正道",
    "T44n1846_03b:0278b29": "發菩提心。乃當習忍位。以是文證故得知",
    "T44n1846_03b:0278c01": "也。十種心相及諸委曲。如華嚴疏中說也。",
    "T44n1846_03b:0278c02": "勝緣雖多。略舉三種。於中一他力。二自力。",
    "T44n1846_03b:0278c03": "亦可同下三心。謂教故得直心。護法故得",
    "T44n1846_03b:0278c04": "深心。餘同也。",
    "T44n1846_03b:0278c05": "如是信心成就得發心者入正定聚畢竟不退",
    "T44n1846_03b:0278c06": "名住如來種中正因相應　如是信心下結",
    "T44n1846_03b:0278c07": "位。初入正定聚不退者。顯於下無失也。謂",
    "T44n1846_03b:0278c08": "入十住初發心住位。不墮凡小之地也言",
    "T44n1846_03b:0278c09": "名住如來種中正因相應者。明於上有得",
    "T44n1846_03b:0278c10": "也。謂住習種性位。行順內熏之因。故云正",
    "T44n1846_03b:0278c11": "因。又此位已去。定當得果。故云正因。以不",
    "T44n1846_03b:0278c12": "更退失故。",
    "T44n1846_03b:0278c13": "若有眾生善根微少久遠已來煩惱深厚雖值",
    "T44n1846_03b:0278c14": "於佛亦得供養然起人天種子或起二乘種子",
    "T44n1846_03b:0278c15": "設有求大乘者根則不定若進若退　言若",
    "T44n1846_03b:0278c16": "有下第二明舉劣顯勝。勝者如前進。劣者",
    "T44n1846_03b:0278c17": "如此退。攝論云。諸菩薩在十信位中。修大",
    "T44n1846_03b:0278c18": "乘未堅固。多厭怖生死。慈悲眾生心猶劣",
    "T44n1846_03b:0278c19": "薄。憙欲捨大乘本願修小乘道。故言欲修",
    "T44n1846_03b:0278c20": "行別大乘意也。於中有二。初明劣相。後如",
    "T44n1846_03b:0278c21": "是等下。結成退失。前中亦二。初內因力微。",
    "T44n1846_03b:0278c22": "後或有供養下明外緣力劣。前中四句。初一",
    "T44n1846_03b:0278c23": "惑重。後三德薄。薄中。一倒求人天。二異求",
    "T44n1846_03b:0278c24": "小果。三猶豫大乘。",
    "T44n1846_03b:0278c25": "或有供養諸佛未經一萬劫於中遇緣亦有發",
    "T44n1846_03b:0278c26": "心所謂見佛色相而發其心或因供養眾僧而",
    "T44n1846_03b:0278c27": "發其心或因二乘之人教令發心或學他發心",
    "T44n1846_03b:0278c28": "　外緣中二。先明行時未滿。後遇緣不勝。",
    "T44n1846_03b:0278c29": "此中有四句。一觀佛色。二供大眾。三劣友",
    "T44n1846_03b:0279a01": "勸。四學他教。此等並非菩薩悲智之心。故",
    "T44n1846_03b:0279a02": "退失也。",
    "T44n1846_03b:0279a03": "如是等發心悉皆不定遇惡因緣或便退失墮",
    "T44n1846_03b:0279a04": "二乘地　結文可知○下明發心相中有",
    "T44n1846_03b:0279a05": "二。初正明三心。後問答除疑。前中二。先問",
    "T44n1846_03b:0279a06": "後答。答中標數及別釋。",
    "T44n1846_03b:0279a07": "復次信成就發心者發何等心略說有三種云",
    "T44n1846_03b:0279a08": "何為三一者直心正念真如法故二者深心樂",
    "T44n1846_03b:0279a09": "集一切諸善行故三者大悲心欲拔一切眾生",
    "T44n1846_03b:0279a10": "苦故　釋中言直心者。謂向理之心。無別",
    "T44n1846_03b:0279a11": "岐徑故云正念真如。即二行之本也。言深",
    "T44n1846_03b:0279a12": "心者。備具萬德。歸向心源。故云樂集等",
    "T44n1846_03b:0279a13": "也。上來二種。自利行本也。言大悲心者。廣",
    "T44n1846_03b:0279a14": "拔物苦。令得菩提。故云欲拔等也。即利他",
    "T44n1846_03b:0279a15": "行本。妙行雖廣。三行統收。故上云略說三",
    "T44n1846_03b:0279a16": "也。以此即是三聚戒故。三德三身皆由此",
    "T44n1846_03b:0279a17": "故。亦即是彼三迴向故。謂初迴向實際。次",
    "T44n1846_03b:0279a18": "向菩提。後向眾生。皆應相配釋之○釋疑",
    "T44n1846_03b:0279a19": "中有二。先問後答。",
    "T44n1846_03b:0279a20": "問曰上說法界一相佛體無二何故不唯念真",
    "T44n1846_03b:0279a21": "如復假求學諸善之行　答中亦二。初正答",
    "T44n1846_03b:0279a22": "前問。二重顯方便。前中亦二。先喻後合。",
    "T44n1846_03b:0279a23": "答曰譬如大摩尼寶體性明淨而有鑛穢之垢",
    "T44n1846_03b:0279a24": "若人雖念寶性不以方便種種磨治終無得淨",
    "T44n1846_03b:0279a25": "　合中有三。",
    "T44n1846_03b:0279a26": "如是眾生真如之法體性空淨而有無量煩惱",
    "T44n1846_03b:0279a27": "染垢若人雖念真如不以方便種種熏修亦無",
    "T44n1846_03b:0279a28": "得淨　初正合前文。",
    "T44n1846_03b:0279a29": "以垢無量無邊遍一切法故　修一切善行以",
    "T44n1846_03b:0279b01": "為對治　二以垢無量下釋修眾行所以。",
    "T44n1846_03b:0279b02": "若人修行一切善法自然歸順真如法故　三",
    "T44n1846_03b:0279b03": "若人修行下明善行順真。以諸善行外違",
    "T44n1846_03b:0279b04": "妄染內順真如故○第二重顯中有二。初",
    "T44n1846_03b:0279b05": "標數。次別釋。",
    "T44n1846_03b:0279b06": "略說方便有四種云何為四　釋中四門。初",
    "T44n1846_03b:0279b07": "一不住道。次二自利行。後一利他。自利中。",
    "T44n1846_03b:0279b08": "初斷德。次智德。此四門中。各有三義。一列",
    "T44n1846_03b:0279b09": "名。二釋相。三以隨順法性下明修意。",
    "T44n1846_03b:0279b10": "一者行根本方便謂觀一切法自性無生離於",
    "T44n1846_03b:0279b11": "妄見不住生死觀一切法因緣和合業果不失",
    "T44n1846_03b:0279b12": "起於大悲修諸福德攝化眾生不住涅槃以隨",
    "T44n1846_03b:0279b13": "順法性無住故　初門釋相中有二。先智後",
    "T44n1846_03b:0279b14": "悲。無住行也。",
    "T44n1846_03b:0279b15": "二者能止方便謂慚愧悔過能止一切惡法不",
    "T44n1846_03b:0279b16": "令增長以隨順法性離諸過故　第二門者。則",
    "T44n1846_03b:0279b17": "是勤斷二惡。止持門也。",
    "T44n1846_03b:0279b18": "三者發起善根增長方便謂勤供養禮拜三",
    "T44n1846_03b:0279b19": "寶讚歎隨喜勸請諸佛以愛敬三寶淳厚心故",
    "T44n1846_03b:0279b20": "信得增長乃能志求無上之道又因佛法僧力",
    "T44n1846_03b:0279b21": "所護故能消業障善根不退以隨順法性離癡",
    "T44n1846_03b:0279b22": "障故　第三勤修二善。即作持門也。此釋相",
    "T44n1846_03b:0279b23": "中有二。初約緣修行。二以愛敬三寶下。辨",
    "T44n1846_03b:0279b24": "修行成益。益中亦二。初生智益。次又因佛法",
    "T44n1846_03b:0279b25": "僧力下。明滅障益。又敬之與愛成於四句。",
    "T44n1846_03b:0279b26": "一愛而非敬。如母於子等。二敬而非愛。如",
    "T44n1846_03b:0279b27": "僕於主等。三亦敬亦愛。如修行者於三寶",
    "T44n1846_03b:0279b28": "等。四非敬非愛。如怨家等。",
    "T44n1846_03b:0279b29": "四者大願平等方便所謂發願盡於未來化度",
    "T44n1846_03b:0279c01": "一切眾生使無有餘皆令究竟無餘涅槃以隨",
    "T44n1846_03b:0279c02": "順法性無斷絕故法性廣大遍一切眾生平等",
    "T44n1846_03b:0279c03": "無二不念彼此究竟寂滅故　第四門中釋相",
    "T44n1846_03b:0279c04": "內。盡未來等者。長時心也。度一切眾生使",
    "T44n1846_03b:0279c05": "無餘者。廣大心也。令得無餘涅槃者。第一心",
    "T44n1846_03b:0279c06": "也。修意中二。初顯順性。二法性廣大下。",
    "T44n1846_03b:0279c07": "明起大願意。亦即常心也○第三明發心",
    "T44n1846_03b:0279c08": "利益中有四。初顯勝德。次明微過。三通權",
    "T44n1846_03b:0279c09": "教。四歎實行。",
    "T44n1846_03b:0279c10": "菩薩發是心故則得少分見於法身以見法身",
    "T44n1846_03b:0279c11": "故隨其願力能現八種利益眾生所謂從兜率",
    "T44n1846_03b:0279c12": "天退入胎住胎出胎出家成道轉法輪入於涅",
    "T44n1846_03b:0279c13": "槃然是菩薩未名法身以其過去無量世來有",
    "T44n1846_03b:0279c14": "漏之業未能決斷隨其所生與微苦相應亦非",
    "T44n1846_03b:0279c15": "業繫以有大願自在力故　初中有二。初自",
    "T44n1846_03b:0279c16": "利功德。謂十解菩薩依比觀門見於法界",
    "T44n1846_03b:0279c17": "故。云少分見也。亦可依人空門見法",
    "T44n1846_03b:0279c18": "身故。二以見法身下明八相益生。即利他",
    "T44n1846_03b:0279c19": "功德。十解初發心住中能作此事然是菩薩",
    "T44n1846_03b:0279c20": "下明其微過。於中二。先異地上。後異凡",
    "T44n1846_03b:0279c21": "愚。前中言未名法身者。以未證真但依信",
    "T44n1846_03b:0279c22": "力見於少分故。異於地上也。以其過去",
    "T44n1846_03b:0279c23": "下。釋異所由。於中初往業未亡。次微苦猶",
    "T44n1846_03b:0279c24": "續。下顯異凡。既聞業苦未亡。則謂與凡",
    "T44n1846_03b:0279c25": "夫無異。今明菩薩於報脩短而得自在。",
    "T44n1846_03b:0279c26": "不由惑業故云非業繫。以留惑益生悲願",
    "T44n1846_03b:0279c27": "之力故。云以大願等力也○第三通權教",
    "T44n1846_03b:0279c28": "者。於中二。先舉教。後釋通。",
    "T44n1846_03b:0279c29": "如脩多羅中或說有退墮惡趣者非其實退",
    "T44n1846_03b:0280a01": "但為初學菩薩未入正位而懈怠者恐怖令",
    "T44n1846_03b:0280a02": "彼勇猛故　文處可知。如纓絡本業經中言。",
    "T44n1846_03b:0280a03": "七住已前。名為退分。若不值善知識者。若",
    "T44n1846_03b:0280a04": "一劫乃至十劫。退菩提心。如淨目天子法",
    "T44n1846_03b:0280a05": "才王子舍利弗等欲入第七住。其間值惡知",
    "T44n1846_03b:0280a06": "識因緣故。退入凡夫不善趣中。乃至廣說。",
    "T44n1846_03b:0280a07": "今釋此經意。是權語。非實退。但恐彼初人",
    "T44n1846_03b:0280a08": "令不慢怠故也○第四歎實行中有二。",
    "T44n1846_03b:0280a09": "又是菩薩一發心後遠離怯弱畢竟不畏墮",
    "T44n1846_03b:0280a10": "二乘地若聞無量無邊阿僧祇劫勤苦難行乃",
    "T44n1846_03b:0280a11": "得涅槃亦不怯弱以信知一切法從本已來",
    "T44n1846_03b:0280a12": "自涅槃故　初於下不戀。二若聞下。於上",
    "T44n1846_03b:0280a13": "不怯。以信知下。釋不怯所以也。以此即顯",
    "T44n1846_03b:0280a14": "彼經文是權非實故也○第二解行發心中",
    "T44n1846_03b:0280a15": "有二。初總標歎勝。",
    "T44n1846_03b:0280a16": "解行發心者當知轉勝　謂前位信滿入解。",
    "T44n1846_03b:0280a17": "今此行滿入向。更深發心。故知轉勝○二",
    "T44n1846_03b:0280a18": "顯其勝相。於中亦二。初舉時顯勝。",
    "T44n1846_03b:0280a19": "以是菩薩從初正信已來於第一阿僧祇劫將",
    "T44n1846_03b:0280a20": "欲滿故　謂在十向位中。望於初地。隣而且",
    "T44n1846_03b:0280a21": "近。故云將欲滿也○二明其行勝。於中二。",
    "T44n1846_03b:0280a22": "先總後別。",
    "T44n1846_03b:0280a23": "於真如法中深解現前所修離相　總中言",
    "T44n1846_03b:0280a24": "於真如法中深解現前者。明解勝。異前位。",
    "T44n1846_03b:0280a25": "故云深也。異後位。故但云解。所修離相者。",
    "T44n1846_03b:0280a26": "明行勝別中廣約六度明此二也。",
    "T44n1846_03b:0280a27": "以知法性體無慳貪故。隨順修行檀波羅蜜。以",
    "T44n1846_03b:0280a28": "知法性無染離五欲過。故隨順修行尸羅波羅",
    "T44n1846_03b:0280a29": "蜜。以知法性無苦離瞋惱故。隨順修行羼提波",
    "T44n1846_03b:0280b01": "羅蜜。以知法性無身心相離懈怠故。隨順修行",
    "T44n1846_03b:0280b02": "毘梨耶波羅蜜。以知法性常定體無亂故。隨順",
    "T44n1846_03b:0280b03": "修行禪波羅蜜。以知法性體明離無明故。隨順",
    "T44n1846_03b:0280b04": "修行般若波羅蜜　謂知法性無慳者。顯上",
    "T44n1846_03b:0280b05": "深解也。隨順修行等者。顯上所修離相也。",
    "T44n1846_03b:0280b06": "謂離三輪等相。以十行已去菩薩得法空",
    "T44n1846_03b:0280b07": "故。能順法界修六度等行。即發心所依之",
    "T44n1846_03b:0280b08": "解行也。以垢障乖真故。修離障之行以順",
    "T44n1846_03b:0280b09": "如也。餘文可知○第三證發心中有三。初",
    "T44n1846_03b:0280b10": "通明發心體。次明發心相。三明成滿德。初",
    "T44n1846_03b:0280b11": "中亦三。先標地位。二明辨行體。即根本智。",
    "T44n1846_03b:0280b12": "三明勝用。即後得智。",
    "T44n1846_03b:0280b13": "證發心者從淨心地乃至菩薩究竟地證何境",
    "T44n1846_03b:0280b14": "界所謂真如以依轉識說為境界而此證者無",
    "T44n1846_03b:0280b15": "有境界唯真如智名為法身　行體中。以依轉",
    "T44n1846_03b:0280b16": "識等者。境界即是現識。必依轉相起故也。",
    "T44n1846_03b:0280b17": "然本智正證之時。實無能所。豈可得說以",
    "T44n1846_03b:0280b18": "為境界。今但約後得智中業識未盡故。轉",
    "T44n1846_03b:0280b19": "現猶存。假就此識說正證中定有真如為",
    "T44n1846_03b:0280b20": "所證境也。以後得智反緣正證。亦有現",
    "T44n1846_03b:0280b21": "似境故。說轉識現也。而實真證能所平等。",
    "T44n1846_03b:0280b22": "故云唯真如智名法身也○後得智勝用中",
    "T44n1846_03b:0280b23": "有四。初請法上首德。有二句。初正明請法。",
    "T44n1846_03b:0280b24": "後唯為下。顯其請意。二或示下明隨根延",
    "T44n1846_03b:0280b25": "促德。有三。先促。次延。各有二。先舉用後",
    "T44n1846_03b:0280b26": "明意。後能示如是下總結。",
    "T44n1846_03b:0280b27": "是菩薩於一念頃能至十方無餘世界供養諸",
    "T44n1846_03b:0280b28": "佛請轉法輪唯為開導利益眾生不依文字或",
    "T44n1846_03b:0280b29": "示超地速成正覺以為怯弱眾生故或說我於",
    "T44n1846_03b:0280c01": "無量阿僧祇劫當成佛道以為懈慢眾生故能",
    "T44n1846_03b:0280c02": "示如是無數方便不可思議　三而實下明",
    "T44n1846_03b:0280c03": "實行不殊德。",
    "T44n1846_03b:0280c04": "而實菩薩種性根等發心則等所證亦等無有",
    "T44n1846_03b:0280c05": "超過之法以一切菩薩皆經三阿僧祇劫故",
    "T44n1846_03b:0280c06": "　於中種性等　即因等也。發心等即行等也。",
    "T44n1846_03b:0280c07": "所證等即證真等也。無有下明時等也○四",
    "T44n1846_03b:0280c08": "但隨下明應機殊用德。",
    "T44n1846_03b:0280c09": "但隨眾生世界不同所見所聞根欲性異故示",
    "T44n1846_03b:0280c10": "所行亦有差別　第二發心相中二。先歎細",
    "T44n1846_03b:0280c11": "標數。後列名釋相。",
    "T44n1846_03b:0280c12": "又是菩薩發心相者有三種心微細之相云何",
    "T44n1846_03b:0280c13": "為三一者真心無分別故二者方便心自然遍",
    "T44n1846_03b:0280c14": "行利益眾生故三者業識心微細起滅故　釋",
    "T44n1846_03b:0280c15": "相中。真心者。謂根本無分別智也。方便心",
    "T44n1846_03b:0280c16": "者。謂後得智也。業識者。二智所依阿梨耶",
    "T44n1846_03b:0280c17": "識。理實亦有轉現。但今略舉根本細相。此",
    "T44n1846_03b:0280c18": "非發心之德。但顯此菩薩二智起時。有",
    "T44n1846_03b:0280c19": "微細生滅之累。不同佛地純淨之德。是故",
    "T44n1846_03b:0280c20": "合為發心相○第三德成滿中有二。初正",
    "T44n1846_03b:0280c21": "顯勝德。次問答除疑。前中初總辨德滿位",
    "T44n1846_03b:0280c22": "顯。二謂以一念下。別明德滿。",
    "T44n1846_03b:0280c23": "又是菩薩功德成滿於色究竟處示一切世間",
    "T44n1846_03b:0280c24": "最高大身　前中言又是菩薩功德成滿者。",
    "T44n1846_03b:0280c25": "因位窮也。故地論云。一者現報利益。受佛",
    "T44n1846_03b:0280c26": "位故。言於色究竟等者。果位彰也。故地論",
    "T44n1846_03b:0280c27": "云。二者後報利益。摩醯首羅智處生故。何故",
    "T44n1846_03b:0280c28": "他受用報身在此天者。一義云。以寄十王",
    "T44n1846_03b:0280c29": "顯別十地。然第十地菩薩寄當此天王。即",
    "T44n1846_03b:0281a01": "於彼身示成菩提。故在彼天也。餘義如",
    "T44n1846_03b:0281a02": "別說。",
    "T44n1846_03b:0281a03": "謂以一念相應慧無明頓盡名一切種智自然",
    "T44n1846_03b:0281a04": "而有不思議業能現十方利益眾生　次別顯",
    "T44n1846_03b:0281a05": "中。言一念等者。明自利行滿。即顯上真心",
    "T44n1846_03b:0281a06": "於此成也。謂一念始覺至心源時。契於本",
    "T44n1846_03b:0281a07": "覺。故云相應。以無明盡故。顯照諸法。名",
    "T44n1846_03b:0281a08": "一切種智也。亦可前一念相應慧等者。是無",
    "T44n1846_03b:0281a09": "間道也。名一切種智者。是解脫道也。自然下。",
    "T44n1846_03b:0281a10": "解利他德。顯上方便心。明不待功用也。",
    "T44n1846_03b:0281a11": "又亦可初智淨相。後不思議業相。故云本覺",
    "T44n1846_03b:0281a12": "隨染所成也○釋疑中有二問答。初問上種",
    "T44n1846_03b:0281a13": "智。後問上自然業用。初中先問後答。",
    "T44n1846_03b:0281a14": "問曰虛空無邊故世界無邊世界無邊故眾生",
    "T44n1846_03b:0281a15": "無邊眾生無邊故心行差別亦復無邊如是境",
    "T44n1846_03b:0281a16": "界不可分齊難知難解若無明斷無有心想云",
    "T44n1846_03b:0281a17": "何能了名一切種智　問中二。初陳疑。謂有",
    "T44n1846_03b:0281a18": "虛空處皆有世界。有世界處皆有眾生。有",
    "T44n1846_03b:0281a19": "眾生處皆有心行。如是境界分齊難知也。",
    "T44n1846_03b:0281a20": "若無明下。正設難。難云。非直外境無邊分",
    "T44n1846_03b:0281a21": "齊難知。亦復內盡心想。云何得了也。",
    "T44n1846_03b:0281a22": "答曰一切境界本來一心離於想念　答意",
    "T44n1846_03b:0281a23": "云。只由內盡妄想心故。能外廣知也。於中",
    "T44n1846_03b:0281a24": "有三。初立正理。次舉非顯失。後舉是彰",
    "T44n1846_03b:0281a25": "得。前中境雖無邊。不出一心。既證心源。",
    "T44n1846_03b:0281a26": "何不能了。即心之境離於妄念故。盡想念",
    "T44n1846_03b:0281a27": "方始能知。故云一切境界等也。",
    "T44n1846_03b:0281a28": "以眾生妄見境界故心有分齊以妄起想念不",
    "T44n1846_03b:0281b01": "稱法性故不能決了　舉非中二句。初妄見",
    "T44n1846_03b:0281b02": "有限之境。次以妄起想。釋成無見所由。即",
    "T44n1846_03b:0281b03": "明有妄見故。有所不見也。",
    "T44n1846_03b:0281b04": "諸佛如來離於見相無所不遍心真實故即是",
    "T44n1846_03b:0281b05": "諸法之性自體顯照一切妄法有大智用無量",
    "T44n1846_03b:0281b06": "方便隨諸眾生所應得解皆能開示種種法義",
    "T44n1846_03b:0281b07": "是故得名一切種智　顯是中。言離於見相無",
    "T44n1846_03b:0281b08": "所不遍者。明無妄見故。無所不見也。言",
    "T44n1846_03b:0281b09": "心真實故即是諸法之性者。佛心離妄體",
    "T44n1846_03b:0281b10": "一心源。無始覺之異。故名真實。然此本覺",
    "T44n1846_03b:0281b11": "在生滅門中為妄法之體。故云諸法性也。",
    "T44n1846_03b:0281b12": "一切妄法。並是本覺佛心之相。相既現於自",
    "T44n1846_03b:0281b13": "體之上。以體照其相。有何難了而不了知",
    "T44n1846_03b:0281b14": "也。故云自體顯照等也。故上文中。辨佛報",
    "T44n1846_03b:0281b15": "化之用則在於眾生心中。今辨眾生妄法",
    "T44n1846_03b:0281b16": "則在於佛心之上。良以心源無二故得然也。",
    "T44n1846_03b:0281b17": "華嚴云。如心佛亦爾。如佛眾生然。心佛及",
    "T44n1846_03b:0281b18": "眾生。是三無差別。此之謂也。以同體智力。",
    "T44n1846_03b:0281b19": "起勝方便攝化有情故。云有大智用乃至",
    "T44n1846_03b:0281b20": "名一切種智也○第二問答中。先問後答。問",
    "T44n1846_03b:0281b21": "中。先陳疑。後云何下設難。",
    "T44n1846_03b:0281b22": "又問曰。若諸佛有自然業能現一切處利益",
    "T44n1846_03b:0281b23": "眾生者一切眾生若見其身若覩神變若聞其",
    "T44n1846_03b:0281b24": "說無不得利云何世間多不能見答曰諸佛如",
    "T44n1846_03b:0281b25": "來法身平等遍一切處無有作意故而說自然",
    "T44n1846_03b:0281b26": "但依眾生心現眾生心者猶如於鏡鏡若有垢",
    "T44n1846_03b:0281b27": "色像不現如是眾生心若有垢法身不現故",
    "T44n1846_03b:0281b28": "　答中有法喻合。以法身普遍眾生心中。但",
    "T44n1846_03b:0281b29": "有厭求機感即顯麁細之用。非由功用也。",
    "T44n1846_03b:0281c01": "上文中已顯此義也。鏡有垢者。明無感",
    "T44n1846_03b:0281c02": "佛之機。非謂煩惱現行。以善星等煩惱心",
    "T44n1846_03b:0281c03": "中得見佛故。言法身不現者。法身能現",
    "T44n1846_03b:0281c04": "報化之用。今據本而言。故云法身不現。",
    "T44n1846_03b:0281c05": "如攝論中十二甚深皆是法身之德。顯現甚",
    "T44n1846_03b:0281c06": "深。彼中言。由失尊不現。如月於破器。釋",
    "T44n1846_03b:0281c07": "曰。諸佛於世間不顯現。而世間諸佛身常",
    "T44n1846_03b:0281c08": "住。云何不顯現。譬於破器中水不得住。",
    "T44n1846_03b:0281c09": "水不住故。於破器實有月不得顯現。如",
    "T44n1846_03b:0281c10": "是諸眾生無奢摩他軟滑相續。但有過失相",
    "T44n1846_03b:0281c11": "續。於彼實有諸佛亦不顯現。水譬奢摩他",
    "T44n1846_03b:0281c12": "軟滑性故。此中依定得見佛。見佛者。是過",
    "T44n1846_03b:0281c13": "去修習念佛三昧。乃於此世得見佛身。非",
    "T44n1846_03b:0281c14": "謂今世要依定心方能見佛。以散心中亦",
    "T44n1846_03b:0281c15": "見佛故。彼攝論中約過去定習為因。非約",
    "T44n1846_03b:0281c16": "現世。此論中約根熟為因。非約惑無。有",
    "T44n1846_03b:0281c17": "此左右也。解釋分竟。",
    "T44n1846_03b:0281c18": "○第四修行信心分何故來。以上來明其",
    "T44n1846_03b:0281c19": "大乘。今為正明起信故來也。於中有三。初",
    "T44n1846_03b:0281c20": "就人標意。二約法廣辨。三顯防退方便。",
    "T44n1846_03b:0281c21": "已說解釋分次說修行信心分是中依未入",
    "T44n1846_03b:0281c22": "正定眾生故說修行信心　初中言依未入",
    "T44n1846_03b:0281c23": "正定聚人修行信心者。不定聚人有二。一者",
    "T44n1846_03b:0281c24": "修信滿足。為說發趣道相令入正定。是前",
    "T44n1846_03b:0281c25": "勝人也。二者修信未滿。是前劣人。即是此",
    "T44n1846_03b:0281c26": "文所為。以四信五行令其修行。使信成滿。",
    "T44n1846_03b:0281c27": "信成滿已還依發趣入正定也○第二廣辨",
    "T44n1846_03b:0281c28": "中有二。先興二問。後還兩答。",
    "T44n1846_03b:0281c29": "何等信心云何修行　答中先明信心。謂標",
    "T44n1846_03b:0282a01": "數。列釋。釋中四不壞信。",
    "T44n1846_03b:0282a02": "略說信心有四種云何為四一者信根本所謂",
    "T44n1846_03b:0282a03": "樂念真如法故　初言信根本者。真如之法",
    "T44n1846_03b:0282a04": "諸佛所師。眾行之源。故云根本。非直懸",
    "T44n1846_03b:0282a05": "起信心。亦乃樂念觀察。故云樂念等也○",
    "T44n1846_03b:0282a06": "次約三寶勝境以起信心。三寶中各有二。",
    "T44n1846_03b:0282a07": "初標所信之勝德。次即起勝因以願求。文",
    "T44n1846_03b:0282a08": "處可見。",
    "T44n1846_03b:0282a09": "二者信佛有無量功德常念親近供養恭敬發",
    "T44n1846_03b:0282a10": "起善根願求一切智故三者信法有大利益常",
    "T44n1846_03b:0282a11": "念修行諸波羅蜜故四者信僧能正修行自利",
    "T44n1846_03b:0282a12": "利他常樂親近諸菩薩眾求學如實行故　答",
    "T44n1846_03b:0282a13": "修行中有三。初舉數標意。次問數列名。三依",
    "T44n1846_03b:0282a14": "問別解。",
    "T44n1846_03b:0282a15": "修行有五門能成此信　初中言能成此信",
    "T44n1846_03b:0282a16": "者。有信無行。則信不堅。不堅之信遇緣",
    "T44n1846_03b:0282a17": "便退。故修五行。以成四信之心。令不退也。",
    "T44n1846_03b:0282a18": "云何為五一者施門二者戒門三者忍門四者",
    "T44n1846_03b:0282a19": "進門五者止觀門　第二列名中。以止觀合",
    "T44n1846_03b:0282a20": "修雙運不二故。唯有五也○第三別解中二。",
    "T44n1846_03b:0282a21": "初四行略明。後一行廣說。四中二。初顯四",
    "T44n1846_03b:0282a22": "行相。後別就進門明除障方便。初中四門",
    "T44n1846_03b:0282a23": "即四分。",
    "T44n1846_03b:0282a24": "云何修行施門若見一切來求索者所有財",
    "T44n1846_03b:0282a25": "物隨力施與以自捨慳貪令彼歡喜若見厄",
    "T44n1846_03b:0282a26": "難恐怖危逼隨己堪任施與無畏若有眾生",
    "T44n1846_03b:0282a27": "來求法者隨己能解方便為說不應貪求名利",
    "T44n1846_03b:0282a28": "恭敬唯念自利利他迴向菩提故　施內有",
    "T44n1846_03b:0282a29": "三施。謂初財。次無畏。後法。文處可見。",
    "T44n1846_03b:0282b01": "云何修行戒門所謂不殺不盜不婬不兩舌不",
    "T44n1846_03b:0282b02": "惡口不妄言不綺語遠離貪嫉欺詐諂曲瞋恚",
    "T44n1846_03b:0282b03": "邪見若出家者為折伏煩惱故亦應遠離憒",
    "T44n1846_03b:0282b04": "鬧常處寂靜修習少欲知足頭陀等行乃至小",
    "T44n1846_03b:0282b05": "罪心生怖畏慚愧改悔不得輕於如來所制禁",
    "T44n1846_03b:0282b06": "戒當護譏嫌不令眾生妄起過罪故　戒門中",
    "T44n1846_03b:0282b07": "亦三。初攝律儀戒。次若出家者下攝善法戒。",
    "T44n1846_03b:0282b08": "於中乃至小罪下明護戒心。三當護譏嫌",
    "T44n1846_03b:0282b09": "下明攝眾生戒。",
    "T44n1846_03b:0282b10": "云何修行忍門所謂應忍他人之惱心不懷報",
    "T44n1846_03b:0282b11": "亦當忍於利衰毀譽稱譏苦樂等法故　忍中",
    "T44n1846_03b:0282b12": "二。初他不饒益忍。二亦當忍於下。明於違",
    "T44n1846_03b:0282b13": "順境喜怒不動其心。安受忍也。利謂財榮",
    "T44n1846_03b:0282b14": "潤己。衰謂損耗侵陵。毀謂越過凶毀。譽謂",
    "T44n1846_03b:0282b15": "越德而歎。稱謂依實德讚。譏謂依實過論。",
    "T44n1846_03b:0282b16": "苦謂逼迫侵形。樂謂心神適悅。",
    "T44n1846_03b:0282b17": "云何修行進門所謂於諸善事心不懈退立志",
    "T44n1846_03b:0282b18": "堅強遠離怯弱當念過去久遠已來虛受一",
    "T44n1846_03b:0282b19": "切身心大苦無有利益是故應勤修諸功德自",
    "T44n1846_03b:0282b20": "利利他速離眾苦　進中亦三。初勤勇精進。",
    "T44n1846_03b:0282b21": "二立志下明難壞精進。三當念下明無足",
    "T44n1846_03b:0282b22": "精進。以念己長淪虛受大苦。以自勤勵修",
    "T44n1846_03b:0282b23": "善無厭。是故下總結勸修○第二除障方",
    "T44n1846_03b:0282b24": "便中有二。先障後治。",
    "T44n1846_03b:0282b25": "復次若人雖修行信心以從先世來多有重罪",
    "T44n1846_03b:0282b26": "惡業障故為邪魔諸鬼之所惱亂或為世間事",
    "T44n1846_03b:0282b27": "務種種牽纏或為病苦所惱有如是等眾多障",
    "T44n1846_03b:0282b28": "礙　障中二。先明內有業障為因。後明",
    "T44n1846_03b:0282b29": "外感魔邪惱等。是報障也。",
    "T44n1846_03b:0282c01": "是故應當勇猛精勤晝夜六時禮拜諸佛誠心",
    "T44n1846_03b:0282c02": "懺悔勸請隨喜迴向菩提當不休癈得免諸障",
    "T44n1846_03b:0282c03": "善根增長故　治中六時禮拜等。總明除障",
    "T44n1846_03b:0282c04": "方便。如人負債。依附於王。則於債主無",
    "T44n1846_03b:0282c05": "如之何。如是行人禮拜諸佛。諸佛所護。能",
    "T44n1846_03b:0282c06": "脫諸障。懺悔下別除四障。一諸惡業障。懺",
    "T44n1846_03b:0282c07": "悔除滅。二謗正法障。勸請除滅。三嫉妬他",
    "T44n1846_03b:0282c08": "勝障隨喜對治。四樂三有障迴向對治。由",
    "T44n1846_03b:0282c09": "此四障能令行人不廢諸行。不趣菩提。",
    "T44n1846_03b:0282c10": "故修是四行以對治之。又初一治業障。以",
    "T44n1846_03b:0282c11": "止持故。後三長善根。以作持故○止觀中",
    "T44n1846_03b:0282c12": "有二。先寄問。次釋相。釋相中亦二初略",
    "T44n1846_03b:0282c13": "明。後廣說。略中三。先止。次觀。後雙順。",
    "T44n1846_03b:0282c14": "云何修行止觀門所言止者謂止一切境界",
    "T44n1846_03b:0282c15": "相隨順奢摩他觀義故　言止一切境界相",
    "T44n1846_03b:0282c16": "者。先由分別作諸外塵。今以覺慧唯識道",
    "T44n1846_03b:0282c17": "理破外塵相。塵相既止。無所分別。故云止。",
    "T44n1846_03b:0282c18": "此是方便也。順奢摩他等者。正顯止也。奢摩",
    "T44n1846_03b:0282c19": "他此翻云止。但今就方便存此方語。約正",
    "T44n1846_03b:0282c20": "止。存梵言故也。毘婆舍那亦如是也。以雙",
    "T44n1846_03b:0282c21": "現前時方正名止觀故。今但言隨順耳。",
    "T44n1846_03b:0282c22": "所言觀者謂分別因緣生滅相隨順毘鉢舍那",
    "T44n1846_03b:0282c23": "觀義故　言分別生滅相者。依生滅門觀",
    "T44n1846_03b:0282c24": "察法相故言分別。如瑜伽論菩薩地云。此",
    "T44n1846_03b:0282c25": "中菩薩即於諸法無所分別。當知名止。若",
    "T44n1846_03b:0282c26": "於諸法勝義理趣。及諸無量安立理趣。世",
    "T44n1846_03b:0282c27": "俗妙慧當知名觀。是知依真如門止諸境",
    "T44n1846_03b:0282c28": "相無所分別。即成根本無分別智。依生滅",
    "T44n1846_03b:0282c29": "門分別說相。觀諸理趣。即成後得智。然",
    "T44n1846_03b:0283a01": "二門唯一心故。是故雙運方得名為正止觀",
    "T44n1846_03b:0283a02": "也○云何下釋此雙順義。",
    "T44n1846_03b:0283a03": "云何隨順以此二義漸漸修習不相捨離雙現",
    "T44n1846_03b:0283a04": "前故　漸漸修習等。顯能隨之方便。雙現前",
    "T44n1846_03b:0283a05": "者。明所隨之止觀。隨相而論。止名定。觀",
    "T44n1846_03b:0283a06": "名慧。就實而言。定通止觀。慧亦如是。如",
    "T44n1846_03b:0283a07": "梁攝論云。十波羅蜜通有二體。一不散亂為",
    "T44n1846_03b:0283a08": "體。謂止定。二不顛倒為體。謂觀慧也○第",
    "T44n1846_03b:0283a09": "二廣說中有三。先止。次觀。後還雙運。止中",
    "T44n1846_03b:0283a10": "有五。一修止方法。二顯止勝能。三辨其魔",
    "T44n1846_03b:0283a11": "事。四簡偽異真。五示益勸修。前中有二。",
    "T44n1846_03b:0283a12": "初明勝人能入。後顯障者不能。前中亦二。",
    "T44n1846_03b:0283a13": "初託靜息心修止方便。二久習淳熟下明",
    "T44n1846_03b:0283a14": "止成得定除障不退。前中二。初約外緣。後",
    "T44n1846_03b:0283a15": "內安心。",
    "T44n1846_03b:0283a16": "若修止者住於靜處端坐正意　前中言住",
    "T44n1846_03b:0283a17": "靜處者。是修止緣等也。具言之有五緣。一",
    "T44n1846_03b:0283a18": "者閒居靜處。謂住山林及諸閒靜等處。若",
    "T44n1846_03b:0283a19": "住聚落。必有諠動也。二者持戒清淨。謂離",
    "T44n1846_03b:0283a20": "業障。若不淨者必須懺悔。三者衣食具足",
    "T44n1846_03b:0283a21": "四者得善知識。五者息諸緣務。今略舉初",
    "T44n1846_03b:0283a22": "故云靜處。言端坐者調其身。正意者調",
    "T44n1846_03b:0283a23": "其心。調身者。先安坐靜處。每令安穩久久",
    "T44n1846_03b:0283a24": "無妨。次當正脚或全跏或半跏。若全跏者。",
    "T44n1846_03b:0283a25": "先以右脚置左髀上。牽來近身。令脚指",
    "T44n1846_03b:0283a26": "與髀齊。次解緩衣帶使周正。不令坐時",
    "T44n1846_03b:0283a27": "脫落。次以左手置右掌上。累手相對頓置",
    "T44n1846_03b:0283a28": "脚上。牽來近身。當心而安。次當正身。先",
    "T44n1846_03b:0283a29": "挺動其身。開諸支節作七八反。如自按摩",
    "T44n1846_03b:0283b01": "法。亦勿令手足差異。正身端直令脊骨相",
    "T44n1846_03b:0283b02": "對。勿曲勿聳。次正頭頸。令鼻與臍相對。",
    "T44n1846_03b:0283b03": "不偏不斜。不低不昂。平面正住。次以舌",
    "T44n1846_03b:0283b04": "約上齶。次閉眼不令全合。廣如天台顗禪",
    "T44n1846_03b:0283b05": "師二卷止觀中說也。今略總說故言端坐",
    "T44n1846_03b:0283b06": "也。調心者。末世行人。正願者少。邪求者多。",
    "T44n1846_03b:0283b07": "謂現寂靜儀。苟求名利。心既不正得定",
    "T44n1846_03b:0283b08": "無由。離此邪求故云正意。意欲令其觀心",
    "T44n1846_03b:0283b09": "與理相應。自度度他。至無上道。名正意",
    "T44n1846_03b:0283b10": "也。上來總顯修止之儀○自下內自安心。",
    "T44n1846_03b:0283b11": "明修止次第。於中有二。初約坐修止。後",
    "T44n1846_03b:0283b12": "約餘威儀修止。前中二。先離倒境。",
    "T44n1846_03b:0283b13": "不依氣息不依形色不依於空不依地水火風",
    "T44n1846_03b:0283b14": "乃至不依見聞覺知一切諸想隨念皆除亦",
    "T44n1846_03b:0283b15": "遣除想以一切法本來無相念念不生念念",
    "T44n1846_03b:0283b16": "不滅　言不依氣息者。數息觀境。言形色",
    "T44n1846_03b:0283b17": "者。骨瑣等青黃赤白四相也。空地水等五",
    "T44n1846_03b:0283b18": "相。皆是事定所緣境界。見聞覺知是識一切",
    "T44n1846_03b:0283b19": "處。通前為十一切處。亦可見聞等是舉散",
    "T44n1846_03b:0283b20": "心時所取六塵。於此等諸塵推求了達。知",
    "T44n1846_03b:0283b21": "唯自心。不復緣託。故言不依。次除依前倒",
    "T44n1846_03b:0283b22": "境所生妄想之心亦遣也。故云一切諸想",
    "T44n1846_03b:0283b23": "隨念皆除。所遣既無。能遣不立。泯然寂靜。",
    "T44n1846_03b:0283b24": "方名止也。故云亦遣除想。何故乃令能除",
    "T44n1846_03b:0283b25": "所除一切心想並不存者。釋云。以一切法本",
    "T44n1846_03b:0283b26": "來無想。今欲順於法性故須爾也。念念不",
    "T44n1846_03b:0283b27": "生滅等者。轉釋成法性無相所以也。良以想",
    "T44n1846_03b:0283b28": "無自性。窮之即空。故無生滅自體可得。此",
    "T44n1846_03b:0283b29": "乃即生無生。即滅無滅故也。如陽炎水本",
    "T44n1846_03b:0283c01": "自乾耳。",
    "T44n1846_03b:0283c02": "亦常不得隨心外念境界後以心除心心若馳",
    "T44n1846_03b:0283c03": "散即當攝來住於正念是正念者當知唯心無",
    "T44n1846_03b:0283c04": "外境界即復此心亦無自相念念不可得　言",
    "T44n1846_03b:0283c05": "亦不得隨心乃至以心除心者。若心外有實",
    "T44n1846_03b:0283c06": "境。心緣此境時。抑令不緣不可得。故",
    "T44n1846_03b:0283c07": "後以心除之。今既心外無塵。即所取無",
    "T44n1846_03b:0283c08": "相。所取無相故。能取自然不得生。何動",
    "T44n1846_03b:0283c09": "後心方便除也。心若馳散攝住正念者。初",
    "T44n1846_03b:0283c10": "習多馳故攝令住正。何者正念而言令住。",
    "T44n1846_03b:0283c11": "所謂唯心無外境也。妄境既無。唯心亦",
    "T44n1846_03b:0283c12": "寂。故云即復此心亦無自相念念不可得",
    "T44n1846_03b:0283c13": "也。",
    "T44n1846_03b:0283c14": "若從坐起去來進止有所施作於一切時常念",
    "T44n1846_03b:0283c15": "方便隨順觀察　若從坐起乃至隨順觀察者。",
    "T44n1846_03b:0283c16": "非直坐時常修此止。餘威儀中一切時處常",
    "T44n1846_03b:0283c17": "思方便。順於法性不動道理○第二止成得",
    "T44n1846_03b:0283c18": "定相中三句。",
    "T44n1846_03b:0283c19": "久習淳熟其心得住以心住故漸漸猛利隨順",
    "T44n1846_03b:0283c20": "得入真如三昧深伏煩惱信心增長速成不退",
    "T44n1846_03b:0283c21": "　初止成。二以心住下明止力附心猛利",
    "T44n1846_03b:0283c22": "得定。三深伏煩惱下明伏惑入位。即信",
    "T44n1846_03b:0283c23": "滿入住。略辨定益也。上來明能入。下顯",
    "T44n1846_03b:0283c24": "不能。",
    "T44n1846_03b:0283c25": "唯除疑惑不信誹謗重罪業障我慢懈怠如是",
    "T44n1846_03b:0283c26": "等人所不能入　不能中六種障故不能也。",
    "T44n1846_03b:0283c27": "一疑惑者。於理猶豫故。二不信者。是闡提",
    "T44n1846_03b:0283c28": "故。三誹謗者。是外道故。四重罪業障者。謂",
    "T44n1846_03b:0283c29": "五逆四重人故。五我慢者。是恃我自高故。",
    "T44n1846_03b:0284a01": "六懈怠者。是放逸不勤故。是六種人隨有",
    "T44n1846_03b:0284a02": "一種即不能入也○第二明止勝能中有",
    "T44n1846_03b:0284a03": "二。初能生一行三昧。二當知下能生無量",
    "T44n1846_03b:0284a04": "三昧。",
    "T44n1846_03b:0284a05": "復次依是三昧故則知法界一相謂一切諸佛",
    "T44n1846_03b:0284a06": "法身與眾生身平等無二即名一行三昧當",
    "T44n1846_03b:0284a07": "知真如是三昧根本若人修行漸漸能生無量",
    "T44n1846_03b:0284a08": "三昧　前中三。初立。次謂一切下釋顯其",
    "T44n1846_03b:0284a09": "相。後即名下顯其名也。一行三昧者。如",
    "T44n1846_03b:0284a10": "文殊般若經云。何名一行三昧。佛言。法界一",
    "T44n1846_03b:0284a11": "相繫緣法界。是名一行三昧。入一行三昧",
    "T44n1846_03b:0284a12": "者盡知恒沙諸佛法界無差別相。乃至廣",
    "T44n1846_03b:0284a13": "說。以此真如三昧能生此等無量三昧故。",
    "T44n1846_03b:0284a14": "名三昧根本也○第三魔事中二。先略後廣。",
    "T44n1846_03b:0284a15": "略中亦二。先障後治。",
    "T44n1846_03b:0284a16": "或有眾生無善根力則為諸魔外道鬼神之所",
    "T44n1846_03b:0284a17": "惑亂若於坐中現形恐怖或現端正男女等相",
    "T44n1846_03b:0284a18": "　障中魔者天魔。此云障礙也。鬼者埠場",
    "T44n1846_03b:0284a19": "鬼也。神者精媚神也。如是鬼神嬈亂佛法",
    "T44n1846_03b:0284a20": "令入邪道。故名外道。如是三種能變作",
    "T44n1846_03b:0284a21": "三種五塵壞人善心。言坐中現形恐怖者。",
    "T44n1846_03b:0284a22": "示可畏之身。怖之以失志。或端正男女者。",
    "T44n1846_03b:0284a23": "現可愛之形。惑之以生染。言等相者。現",
    "T44n1846_03b:0284a24": "非違非順平等五塵。動亂人心也○當念已",
    "T44n1846_03b:0284a25": "下次明對治。",
    "T44n1846_03b:0284a26": "當念唯心境界則滅終不為惱　一切諸境尚",
    "T44n1846_03b:0284a27": "唯自心。何況坐中此等諸境。是故觀察唯",
    "T44n1846_03b:0284a28": "心。魔境隨滅不能嬈亂。以此唯心非彼所",
    "T44n1846_03b:0284a29": "知故。此是通遣之法。別門遣者。治諸魔者。",
    "T44n1846_03b:0284b01": "當誦大乘般若及治魔呪默念誦之。埠場",
    "T44n1846_03b:0284b02": "鬼者。或如蟲蝎緣人頭面鑽刺㿇㿇。或復",
    "T44n1846_03b:0284b03": "擊攊人兩腋下。乍抱持於人。或言說音聲諠",
    "T44n1846_03b:0284b04": "閙。及作諸獸之形。異相非一。來惱行者。則",
    "T44n1846_03b:0284b05": "應閉目一心陰而罵之。作如是言。我今識",
    "T44n1846_03b:0284b06": "汝。汝是此閻浮提中食大火嗅香偷臘吉",
    "T44n1846_03b:0284b07": "支。邪見憙破戒種。我今持戒終不畏汝。若",
    "T44n1846_03b:0284b08": "出家人應誦戒律。若在家者應誦菩薩戒",
    "T44n1846_03b:0284b09": "本。若誦三歸五戒等。鬼便却行匍匐而出也。",
    "T44n1846_03b:0284b10": "精媚神者。謂十二時狩。能變作種種形色。或",
    "T44n1846_03b:0284b11": "作少男女相。或作老宿之形及可畏身相等。",
    "T44n1846_03b:0284b12": "非一眾多惱亂行者。其欲惱人。各當本",
    "T44n1846_03b:0284b13": "時來。若其多於寅時來者。必是虎兇等。若",
    "T44n1846_03b:0284b14": "多於卯時來者。必是兔鹿等。乃至多於丑",
    "T44n1846_03b:0284b15": "時來者。必是牛類等。行者恒用此時則知",
    "T44n1846_03b:0284b16": "其狩精媚。說其名字訶責。即當除滅。此等",
    "T44n1846_03b:0284b17": "皆如禪經中及顗禪師止觀中廣說。上來略",
    "T44n1846_03b:0284b18": "明竟○廣辨魔事中亦二。先顯魔事。後以",
    "T44n1846_03b:0284b19": "是義故下明其對治。前中有十事五對。一",
    "T44n1846_03b:0284b20": "現形說法。二或令人下得通起辨。三又令使",
    "T44n1846_03b:0284b21": "人下起惑造業。四亦能使人下授定得禪。",
    "T44n1846_03b:0284b22": "五或亦令人食無分齊下食差顏變。",
    "T44n1846_03b:0284b23": "或現天像菩薩像。亦作如來像。相好具足。或說",
    "T44n1846_03b:0284b24": "陀羅尼。若說布施持戒忍辱精進禪定智慧。或",
    "T44n1846_03b:0284b25": "說平等空無相無願無怨無親無因無果畢竟",
    "T44n1846_03b:0284b26": "空寂是真涅槃。或令人知宿命過去之事。亦知",
    "T44n1846_03b:0284b27": "未來之事。得他心智。辯才無礙。能令眾生貪著",
    "T44n1846_03b:0284b28": "世間名利之事。又令使人數瞋數喜。性無常準。",
    "T44n1846_03b:0284b29": "或多慈愛多睡多病其心懈怠。或卒起精進後",
    "T44n1846_03b:0284c01": "便休廢。生於不信多疑多慮。或捨本勝行更修",
    "T44n1846_03b:0284c02": "雜業。若著世事種種牽纏。亦能使人得諸三昧",
    "T44n1846_03b:0284c03": "少分相似。皆是外道所得非真三昧。或復令",
    "T44n1846_03b:0284c04": "人若一日若二日若三日乃至七日住於定",
    "T44n1846_03b:0284c05": "中。得自然香美飲食。身心適悅不飢不渴。使人",
    "T44n1846_03b:0284c06": "愛著。或亦令人食無分齊乍多乍少顏色變",
    "T44n1846_03b:0284c07": "異　如文可見問如現佛菩薩像說甚深",
    "T44n1846_03b:0284c08": "法。或是宿世善根所發。云何揀別定其邪正。",
    "T44n1846_03b:0284c09": "答此事實難。所以然者。若是魔所作謂是",
    "T44n1846_03b:0284c10": "善相而心取著。則墮邪網。若實是善根所發",
    "T44n1846_03b:0284c11": "之境謂為魔事心疑捨離。則退失善根終",
    "T44n1846_03b:0284c12": "無進趣。是故邪正實難取別。今且依古德",
    "T44n1846_03b:0284c13": "相傳。略以三法驗之。一以定研磨。二依本",
    "T44n1846_03b:0284c14": "修治。三智慧觀察。如經言。欲知真金。三法",
    "T44n1846_03b:0284c15": "試之。謂燒打磨。行人亦爾。難可別識。若欲",
    "T44n1846_03b:0284c16": "別之。亦須三驗。一則當與共事。共事不知。",
    "T44n1846_03b:0284c17": "當與久處。久處不知。智慧觀察。今則借此",
    "T44n1846_03b:0284c18": "意以驗邪正。謂如定中境相發時邪正難",
    "T44n1846_03b:0284c19": "知者。當深入定心於彼境中不取不捨。但",
    "T44n1846_03b:0284c20": "平等定住。若是善根之所發者。定力逾深善",
    "T44n1846_03b:0284c21": "根彌發。若是魔所為。不久自壞。第二依本",
    "T44n1846_03b:0284c22": "修治者。且如本修不淨觀禪。今則依本修",
    "T44n1846_03b:0284c23": "不淨觀。若如是修。境界增明者則非偽也。",
    "T44n1846_03b:0284c24": "若以本修治。漸漸壞滅者當知是邪也。第",
    "T44n1846_03b:0284c25": "三智慧觀察者。觀所發相推驗根源。不見",
    "T44n1846_03b:0284c26": "生處。深知空寂心不住著。邪當自滅。正當",
    "T44n1846_03b:0284c27": "自現。如燒真金益其光色。若是偽金即當",
    "T44n1846_03b:0284c28": "焦壞。此中真偽當知亦爾。定譬於磨。本治",
    "T44n1846_03b:0285a01": "猶打。智慧觀察類之以燒。以此三驗邪正",
    "T44n1846_03b:0285a02": "可得知也。",
    "T44n1846_03b:0285a03": "以是義故行者常應智慧觀察勿令此心墮於",
    "T44n1846_03b:0285a04": "邪網當勤正念不取不著則能遠離是諸業障",
    "T44n1846_03b:0285a05": "　第二對治中。言智慧觀察者。依自隨分",
    "T44n1846_03b:0285a06": "所有覺慧。觀諸魔事察而治之。若不觀察",
    "T44n1846_03b:0285a07": "則墮邪道。故云勿令墮於邪網。此是三種驗",
    "T44n1846_03b:0285a08": "中第三智慧觀察也。言當勤正念不取不著",
    "T44n1846_03b:0285a09": "者。總顯三中前之二法。以此大乘止門唯",
    "T44n1846_03b:0285a10": "修理定更無別趣故。初定研。并依本修。更",
    "T44n1846_03b:0285a11": "無別法。所以合說。但依本止門。不取不著",
    "T44n1846_03b:0285a12": "者。邪不干正自然退散。若取著者則背正",
    "T44n1846_03b:0285a13": "入邪。若不取著則因邪顯正。是故邪正之",
    "T44n1846_03b:0285a14": "分要在著與不著。不著者無障不離。故云",
    "T44n1846_03b:0285a15": "遠離是諸業障。如智度論云。除諸法實相",
    "T44n1846_03b:0285a16": "其餘一切皆是魔事。偈云若分別憶想。即是",
    "T44n1846_03b:0285a17": "魔羅網。不動不分別。是即為法印。此之謂",
    "T44n1846_03b:0285a18": "也○第四簡偽異真中有二。初舉外內二",
    "T44n1846_03b:0285a19": "定以別邪正。二若諸凡夫下對理事二定",
    "T44n1846_03b:0285a20": "以明真偽。前中先明邪定。",
    "T44n1846_03b:0285a21": "應知外道所有三昧皆不離見愛我慢之心",
    "T44n1846_03b:0285a22": "貪著世間名利恭敬故　謂我見我愛我慢之",
    "T44n1846_03b:0285a23": "使常相應也。言貪著等者。內著邪定。外貪",
    "T44n1846_03b:0285a24": "名利。又但一切禪定不能減損煩惱者皆",
    "T44n1846_03b:0285a25": "不可據也○次明正定。",
    "T44n1846_03b:0285a26": "真如三昧者不住見相不住得相乃至出定亦",
    "T44n1846_03b:0285a27": "無懈慢所有煩惱漸漸微薄　謂在定時而",
    "T44n1846_03b:0285a28": "不味著。以亡心故不住見。以亡境故不",
    "T44n1846_03b:0285a29": "住得。出定亦無恃定之慢。貪瞋癡漸薄。即",
    "T44n1846_03b:0285b01": "是正定之相。故云真如乃至漸薄也○第二",
    "T44n1846_03b:0285b02": "理事中先明理定。",
    "T44n1846_03b:0285b03": "若諸凡夫不習此三昧法得入如來種性無有",
    "T44n1846_03b:0285b04": "是處　謂修大乘菩薩行者。要依此真如三",
    "T44n1846_03b:0285b05": "昧。方入種性不退位中。除此更無能入之",
    "T44n1846_03b:0285b06": "路。故云若諸凡夫乃至無有是處也。此中種",
    "T44n1846_03b:0285b07": "性者。約位在十住已去不退位中辨也○次",
    "T44n1846_03b:0285b08": "以修世間下明事定。",
    "T44n1846_03b:0285b09": "以修世間諸禪三昧多起味著依於我見繫屬",
    "T44n1846_03b:0285b10": "二界與外道共若離善知識所護則起外道見",
    "T44n1846_03b:0285b11": "故　謂四禪四空等世間諸定及不淨安般等",
    "T44n1846_03b:0285b12": "但取境相定。皆名世間定也。以味著定",
    "T44n1846_03b:0285b13": "境故。不離於我故。云與外道共。共者同",
    "T44n1846_03b:0285b14": "得此事定故。以其共故。若得善友護助之",
    "T44n1846_03b:0285b15": "力。或可得入佛法。若離善友。則入邪道。",
    "T44n1846_03b:0285b16": "也○第五示利益者。後世利益無量無邊。",
    "T44n1846_03b:0285b17": "現世利益略陳十種。於中二。先總標。後別",
    "T44n1846_03b:0285b18": "解。",
    "T44n1846_03b:0285b19": "復次精勤專心修學此三昧者現世當得十種",
    "T44n1846_03b:0285b20": "利益云何為十一者常為十方諸佛菩薩之所",
    "T44n1846_03b:0285b21": "護念　別解中。初一善友攝護益。以修此",
    "T44n1846_03b:0285b22": "真如三昧故。諸佛菩薩法應護念令得勇",
    "T44n1846_03b:0285b23": "猛勝進不退也○次四離障益。於中初二離",
    "T44n1846_03b:0285b24": "外惡緣障。",
    "T44n1846_03b:0285b25": "二者不為諸魔惡鬼所能恐怖三者不為九十",
    "T44n1846_03b:0285b26": "五種外道鬼神之所惑亂　謂初離天魔現",
    "T44n1846_03b:0285b27": "形。後離外道邪惑○次二離內惑業障。",
    "T44n1846_03b:0285b28": "四者遠離誹謗甚深之法重罪業障漸漸微薄",
    "T44n1846_03b:0285b29": "五者滅一切疑諸惡覺觀　謂先離惡業。後",
    "T44n1846_03b:0285c01": "滅惑障。業中離誹謗等不起新業也。重罪",
    "T44n1846_03b:0285c02": "漸薄者。重業輕也○次五行成堅固。",
    "T44n1846_03b:0285c03": "六者於諸如來境界信得增長七者遠離憂悔",
    "T44n1846_03b:0285c04": "於生死中勇猛不怯八者其心柔和捨於憍慢",
    "T44n1846_03b:0285c05": "不為他人所惱九者雖未得定於一切時一切",
    "T44n1846_03b:0285c06": "境界處則能減損煩惱不樂世間十者若得三",
    "T44n1846_03b:0285c07": "昧不為外緣一切音聲之所驚動　一於理信",
    "T44n1846_03b:0285c08": "增。二處染不怯。三不為緣壞。四無世滋",
    "T44n1846_03b:0285c09": "味。五得深禪定。別修止門竟○第二修觀中",
    "T44n1846_03b:0285c10": "有三。初明修觀意。次辨觀相。後唯除下結",
    "T44n1846_03b:0285c11": "觀分齊。",
    "T44n1846_03b:0285c12": "復次若人唯修於止則心沈沒或起懈怠不樂",
    "T44n1846_03b:0285c13": "眾善遠離大悲是故修觀　前中言不樂眾",
    "T44n1846_03b:0285c14": "善。失自利也。遠離大悲。失利他也○第二",
    "T44n1846_03b:0285c15": "辨觀相中有四。初法相觀。即治前失自利",
    "T44n1846_03b:0285c16": "過。二如是當念下明大悲觀。即治前失利",
    "T44n1846_03b:0285c17": "他過。三作是思惟下明大願觀。即成前大",
    "T44n1846_03b:0285c18": "悲行。四以起如是下明精進觀。即成前自利",
    "T44n1846_03b:0285c19": "行。就初中明四非常觀。",
    "T44n1846_03b:0285c20": "修習觀者當觀一切世間有為之法無得久停",
    "T44n1846_03b:0285c21": "須臾變壞一切心行念念生滅以是故苦應觀",
    "T44n1846_03b:0285c22": "過去所念諸法恍惚如夢應觀現在所念諸法",
    "T44n1846_03b:0285c23": "猶如電光應觀未來所念諸法猶如於雲歘",
    "T44n1846_03b:0285c24": "爾而起　初無常觀。二一切心行下明苦觀。",
    "T44n1846_03b:0285c25": "三應觀下明無我觀。於中過去無體難追。",
    "T44n1846_03b:0285c26": "現在剎那不住。當來本無積聚。但緣集歘",
    "T44n1846_03b:0285c27": "有。不從十方來故也。",
    "T44n1846_03b:0285c28": "應觀世間一切有身悉皆不淨種種穢污無一",
    "T44n1846_03b:0285c29": "可樂　四應觀世間下明不淨觀。此四除於",
    "T44n1846_03b:0286a01": "常等四倒。配釋可知。",
    "T44n1846_03b:0286a02": "如是當念一切眾生從無始時來皆因無明所",
    "T44n1846_03b:0286a03": "熏習故令心生滅已受一切身心大苦現在即",
    "T44n1846_03b:0286a04": "有無量逼迫未來所苦亦無分齊難捨難離而",
    "T44n1846_03b:0286a05": "不覺知眾生如是甚為可愍　悲觀中。先觀",
    "T44n1846_03b:0286a06": "眾生三世重苦。次難捨下無心厭背故使苦",
    "T44n1846_03b:0286a07": "無限也。後眾生如是下深發悲心也。",
    "T44n1846_03b:0286a08": "作是思惟即應勇猛立大誓願願令我心離分",
    "T44n1846_03b:0286a09": "別故遍於十方修行一切諸善功德盡其未來",
    "T44n1846_03b:0286a10": "以無量方便救拔一切苦惱眾生令得涅槃第",
    "T44n1846_03b:0286a11": "一義樂　大願觀中因悲立願。初即願體。二",
    "T44n1846_03b:0286a12": "遍於下明長時心。三以無量下明廣大心。四",
    "T44n1846_03b:0286a13": "令得下明第一心也。",
    "T44n1846_03b:0286a14": "以起如是願故於一切時一切處所有眾善隨",
    "T44n1846_03b:0286a15": "已堪能不捨修學心無懈怠唯除坐時專念於",
    "T44n1846_03b:0286a16": "止　精進可見。",
    "T44n1846_03b:0286a17": "若餘一切悉當觀察應作不應作　上結中。",
    "T44n1846_03b:0286a18": "順理應作。違理不應作故也。上來別修止觀",
    "T44n1846_03b:0286a19": "竟○自下第三明雙運者。上來始習未淳。",
    "T44n1846_03b:0286a20": "故動靜別修。今定慧修成。故能雙運。於中有",
    "T44n1846_03b:0286a21": "三。初總標。次別辨。後總結。",
    "T44n1846_03b:0286a22": "若行若住若坐若臥若起皆應止觀俱行　別",
    "T44n1846_03b:0286a23": "中有二。初約法明俱。後對障明俱前中",
    "T44n1846_03b:0286a24": "二。初即止之觀。後即觀之止。",
    "T44n1846_03b:0286a25": "所謂雖念諸法自性不生而復即念因緣和合",
    "T44n1846_03b:0286a26": "善惡之業苦樂等報不失不壞雖念因緣善惡",
    "T44n1846_03b:0286a27": "業報而亦即念性不可得　前中言自性無",
    "T44n1846_03b:0286a28": "生者。約非有義以明止也。業果不失者。約",
    "T44n1846_03b:0286b01": "非無義以明觀也。此二不二故云即也。此",
    "T44n1846_03b:0286b02": "順不動真際而建立諸法。良以非有即是",
    "T44n1846_03b:0286b03": "非無故。能不捨止而修觀。次言雖念因緣",
    "T44n1846_03b:0286b04": "即性不可得者。明即觀之止。此順不壞假",
    "T44n1846_03b:0286b05": "名而說諸法實相。以非無即是非有故。能",
    "T44n1846_03b:0286b06": "不捨觀而修止。此說時有前後。然在行心",
    "T44n1846_03b:0286b07": "鎔融不二。不二之性即是實性。理味在此。",
    "T44n1846_03b:0286b08": "宜可思之。",
    "T44n1846_03b:0286b09": "若修止者對治凡夫住著世間能捨二乘怯弱",
    "T44n1846_03b:0286b10": "之見　第二對障中。初修止者治於二過。謂",
    "T44n1846_03b:0286b11": "正治凡夫人法二執貪樂世間。兼治二乘",
    "T44n1846_03b:0286b12": "執五陰法見苦止怖。以止門無生除此",
    "T44n1846_03b:0286b13": "等執也。",
    "T44n1846_03b:0286b14": "若修觀者對治二乘不起大悲狹劣心過遠離",
    "T44n1846_03b:0286b15": "凡夫不修善根　次修觀者亦治二過。謂",
    "T44n1846_03b:0286b16": "正治二乘狹劣之心。令普觀眾生起於大",
    "T44n1846_03b:0286b17": "悲。兼治凡夫懈怠之心。令觀無常策修善",
    "T44n1846_03b:0286b18": "行。",
    "T44n1846_03b:0286b19": "以是義故是止觀二門共相助成不相捨離若",
    "T44n1846_03b:0286b20": "止觀不具則無能入菩提之道　第三結中",
    "T44n1846_03b:0286b21": "言助成等者。如凡夫人。非不樂世間。無",
    "T44n1846_03b:0286b22": "以勤修善行。約二乘人。非不怖生死無",
    "T44n1846_03b:0286b23": "以起於大悲。是故二行不相離也。言若止",
    "T44n1846_03b:0286b24": "觀不具不能入菩提道者。止觀相須。如鳥兩",
    "T44n1846_03b:0286b25": "翼車之二輪。二輪不具則無運載之功。一翼",
    "T44n1846_03b:0286b26": "若闕則無凌虛之勢。故云不具則不能入○",
    "T44n1846_03b:0286b27": "自下第三明防退方法。於中有二。先明可",
    "T44n1846_03b:0286b28": "退之人。後當知如來下明防退之法前中二。",
    "T44n1846_03b:0286b29": "初標行劣。二以住於此下舉處釋成。",
    "T44n1846_03b:0286c01": "復次眾生初學是法欲求正信其心怯弱以住",
    "T44n1846_03b:0286c02": "於此娑婆世界自畏不能常值諸佛親承供養",
    "T44n1846_03b:0286c03": "懼謂信心難可成就意欲退者　以其內心",
    "T44n1846_03b:0286c04": "既劣。外闕勝緣。信行難成故將退也○防",
    "T44n1846_03b:0286c05": "退法中有二。初通舉聖意。後別引經證。前",
    "T44n1846_03b:0286c06": "中二。初標聖善巧。二謂以專意下釋顯巧",
    "T44n1846_03b:0286c07": "相。",
    "T44n1846_03b:0286c08": "當知如來有勝方便攝護信心謂以專意念佛",
    "T44n1846_03b:0286c09": "因緣隨願得生他方佛土常見於佛永離惡道",
    "T44n1846_03b:0286c10": "　引經證中二。先引經。後常見佛下釋經",
    "T44n1846_03b:0286c11": "文。",
    "T44n1846_03b:0286c12": "如修多羅說若人專念西方極樂世界阿彌陀",
    "T44n1846_03b:0286c13": "佛所修善根迴向願求生彼世界即得往生常",
    "T44n1846_03b:0286c14": "見佛故終無有退若觀彼佛真如法身常勤修",
    "T44n1846_03b:0286c15": "習畢竟得生住正定故　言若觀法身得畢",
    "T44n1846_03b:0286c16": "竟往生等者。但往生之人約有三位。一如",
    "T44n1846_03b:0286c17": "蓮華未開時信行未滿。未各不退。但以處",
    "T44n1846_03b:0286c18": "無退緣故稱不退。二信位滿足已去。華開",
    "T44n1846_03b:0286c19": "見佛。入十住位。得少分見法身。住正定",
    "T44n1846_03b:0286c20": "位也。三者三賢位滿。入初地已去。證遍滿",
    "T44n1846_03b:0286c21": "法身。生無邊佛土。如佛記龍樹菩薩等。住",
    "T44n1846_03b:0286c22": "初地生淨土等也。此中畢竟等。是後二位",
    "T44n1846_03b:0286c23": "也○第五勸修利益中有三。初總結前說。",
    "T44n1846_03b:0286c24": "已說修行信心分次說勸修利益分如是摩訶",
    "T44n1846_03b:0286c25": "衍諸佛祕藏我已總說　二若有眾生下舉",
    "T44n1846_03b:0286c26": "信謗損益。三當知過去下結勸修學。就信",
    "T44n1846_03b:0286c27": "謗中二。初信受福勝。後其有眾生下明謗",
    "T44n1846_03b:0286c28": "毀罪重。前中先約三慧總舉其益。",
    "T44n1846_03b:0286c29": "若有眾生欲於如來甚深境界得生正信遠",
    "T44n1846_03b:0287a01": "離誹謗入大乘道當持此論思量修習究竟能",
    "T44n1846_03b:0287a02": "至無上之道　後若人聞下。別顯三慧益相。",
    "T44n1846_03b:0287a03": "於中初聞時益。",
    "T44n1846_03b:0287a04": "若人聞是法已不生怯弱當知此人定紹佛種",
    "T44n1846_03b:0287a05": "必為諸佛之所授記　次假使有人下明思",
    "T44n1846_03b:0287a06": "時益。",
    "T44n1846_03b:0287a07": "假使有人能化三千大千世界滿中眾生令行",
    "T44n1846_03b:0287a08": "十善不如有人於一食頃正思此法過前功德",
    "T44n1846_03b:0287a09": "不可為喻　後復次若人下明修行時益。於",
    "T44n1846_03b:0287a10": "中三句。一時少德多。二假令下校量多相。三",
    "T44n1846_03b:0287a11": "何以故下釋多所以。",
    "T44n1846_03b:0287a12": "復次若人受持此論觀察修行若一日一夜所",
    "T44n1846_03b:0287a13": "有功德無量無邊不可得說假令十方一切諸",
    "T44n1846_03b:0287a14": "佛各於無量無邊阿僧祇劫歎其功德亦不能",
    "T44n1846_03b:0287a15": "盡何以故謂法性功德無有盡故此人功德亦",
    "T44n1846_03b:0287a16": "復如是無有邊際　第二謗毀罪重中四句。",
    "T44n1846_03b:0287a17": "其有眾生於此論中毀謗不信所獲罪報經無",
    "T44n1846_03b:0287a18": "量劫受大苦惱　一謗成罪重。",
    "T44n1846_03b:0287a19": "是故眾生但應仰信不應毀謗　二是故下誡",
    "T44n1846_03b:0287a20": "勸止謗。",
    "T44n1846_03b:0287a21": "以深自害亦害他人斷絕一切三寶之種　三",
    "T44n1846_03b:0287a22": "以深自害下釋罪重意。",
    "T44n1846_03b:0287a23": "以一切如來皆依此法得涅槃故一切菩薩因",
    "T44n1846_03b:0287a24": "之修行入佛智故　四以一切如來下轉釋",
    "T44n1846_03b:0287a25": "斷三寶之義。此中二句。初約果人依之",
    "T44n1846_03b:0287a26": "得涅槃。後約因人依之得菩提。菩提涅槃",
    "T44n1846_03b:0287a27": "即是法寶。佛僧可知。由毀謗乖此。故斷三",
    "T44n1846_03b:0287a28": "實也。",
    "T44n1846_03b:0287a29": "當知過去菩薩已依此法得成淨信現在菩薩",
    "T44n1846_03b:0287b01": "今依此法得成淨信未來菩薩當依此法得成",
    "T44n1846_03b:0287b02": "淨信。是故眾生應勤修學　結勸中。三世菩",
    "T44n1846_03b:0287b03": "薩同行此法。更無異路。故應勤修學也。正",
    "T44n1846_03b:0287b04": "宗竟。",
    "T44n1846_03b:0287b05": "諸佛甚深廣大義我今隨順總持說迴此功德",
    "T44n1846_03b:0287b06": "如法性普利一切眾生界　偈頌流通中。初",
    "T44n1846_03b:0287b07": "二句。結上所說。於中上句結義。下句結文。",
    "T44n1846_03b:0287b08": "後二句迴向利益。上句明德廣。下辨遐霑",
    "T44n1846_03b:0287b09": "也。",
    "T44n1846_03b:0287b10": "大乘起信論義記卷下末終"
}