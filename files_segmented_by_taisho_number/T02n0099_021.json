{
    "T02n0099_021:0146b21": "雜阿含經卷第二十一",
    "T02n0099_021:0146b23": "宋天竺三藏求那跋陀羅譯",
    "T02n0099_021:0146b24": "二一559（五五九）如是我聞：一時，佛住波羅利弗妬路",
    "T02n0099_021:0146b25": "國，尊者阿難及尊者迦摩亦在波羅利弗",
    "T02n0099_021:0146b26": "妬路雞林精舍。時，尊者迦摩詣尊者阿難",
    "T02n0099_021:0146b27": "所，共相問訊慰勞已，於一面坐。語尊者",
    "T02n0099_021:0146b28": "阿難：「奇哉！尊者阿難！有眼有色、有耳有",
    "T02n0099_021:0146b29": "聲、有鼻有香、有舌有味、有身有觸、有",
    "T02n0099_021:0146c01": "意有法，而有比丘有是等法，能不覺知。",
    "T02n0099_021:0146c02": "云何？尊者阿難！彼比丘為有想不覺知，為",
    "T02n0099_021:0146c03": "無想故不覺知？」尊者阿難語迦摩比丘言：",
    "T02n0099_021:0146c04": "「有想者亦不覺知，況復無想。」復問尊者阿",
    "T02n0099_021:0146c05": "難：「何等為有想於有而不覺知？」尊者阿難",
    "T02n0099_021:0146c06": "語迦摩比丘言：「若比丘離欲、惡不善法，有",
    "T02n0099_021:0146c07": "覺有觀，離生喜樂，初禪具足住。如是有想",
    "T02n0099_021:0146c08": "比丘有法而不覺知。如是第二、第三、第四",
    "T02n0099_021:0146c09": "禪，空入處、識入處、無所有入處具足住。如",
    "T02n0099_021:0146c10": "是有想比丘有法而不覺知。云何無想有",
    "T02n0099_021:0146c11": "法而不覺知？如是比丘一切想不憶念，無",
    "T02n0099_021:0146c12": "想心三昧身作證具足住，是名比丘無想於",
    "T02n0099_021:0146c13": "有法而不覺知。」尊者迦摩比丘復問尊者",
    "T02n0099_021:0146c14": "阿難：「若比丘無想心三昧，不涌不沒，解",
    "T02n0099_021:0146c15": "脫已住，住已解脫，世尊說此是何果、何功",
    "T02n0099_021:0146c16": "德？」尊者阿難語迦摩比丘言：「若比丘無想",
    "T02n0099_021:0146c17": "心三昧，不涌不沒，解脫已住，住已解脫，世",
    "T02n0099_021:0146c18": "尊說此是智果、智功德。」時，二正士共論議",
    "T02n0099_021:0146c19": "已，歡喜隨喜，各從坐起去。",
    "T02n0099_021:0146c20": "560（五六〇）如是我聞：一時，佛住俱睒彌國瞿師",
    "T02n0099_021:0146c21": "羅園。爾時，尊者阿難亦在彼住。時，尊者阿",
    "T02n0099_021:0146c22": "難告諸比丘：「若比丘！比丘尼於我前自",
    "T02n0099_021:0146c23": "記說，我當善哉慰勞問訊，或求以四道。何",
    "T02n0099_021:0146c24": "等為四？若比丘、比丘尼坐，作如是住心、",
    "T02n0099_021:0146c25": "善住心、局住心、調伏心、止觀一心、等受，",
    "T02n0099_021:0146c26": "分別於法量度，修習多修習已，得斷諸",
    "T02n0099_021:0146c27": "使。若有比丘、比丘尼於我前自記說，我",
    "T02n0099_021:0146c28": "則如是善哉慰喻，或求是，名說初道。「復",
    "T02n0099_021:0146c29": "次，比丘、比丘尼正坐思惟，於法選擇，思",
    "T02n0099_021:0146c30": "量住心、善住、局住、調伏、止觀一心、等受。",
    "T02n0099_021:0147a01": "如是正向多住，得離諸使，若有比丘、比丘",
    "T02n0099_021:0147a02": "尼於我前自記說，我當如是善哉慰喻，",
    "T02n0099_021:0147a03": "或求是，名第二說道。「復次，比丘、比丘尼為",
    "T02n0099_021:0147a04": "掉亂所持，以調伏心坐、正坐，住心、善住心、",
    "T02n0099_021:0147a05": "局住心、調伏、止觀一心、等受化。如是正向",
    "T02n0099_021:0147a06": "多住已，則斷諸使，若有比丘、比丘尼於我",
    "T02n0099_021:0147a07": "前自記說，我則如是善哉慰喻，或求是，名",
    "T02n0099_021:0147a08": "第三說道。「復次，比丘、比丘尼止觀和合俱",
    "T02n0099_021:0147a09": "行，作如是正向多住，則斷諸使。若比丘、比",
    "T02n0099_021:0147a10": "丘尼於我前自記說者，我則如是善哉慰",
    "T02n0099_021:0147a11": "喻教誡，或求是，名第四說道。」時，諸比丘聞",
    "T02n0099_021:0147a12": "尊者阿難所說，歡喜奉行。",
    "T02n0099_021:0147a13": "561（五六一）如是我聞：一時，佛住俱睒彌國瞿師",
    "T02n0099_021:0147a14": "羅園，尊者阿難亦在彼住。時，有異婆羅門",
    "T02n0099_021:0147a15": "詣尊者阿難所，共相問訊慰勞已，於一面",
    "T02n0099_021:0147a16": "坐，問尊者阿難：「何故於沙門瞿曇所修梵",
    "T02n0099_021:0147a17": "行？」尊者阿難語婆羅門：「為斷故。」復問：「尊",
    "T02n0099_021:0147a18": "者何所斷？」答言：「斷愛。」復問：「尊者阿",
    "T02n0099_021:0147a19": "難！何所依而得斷愛？」答言：「婆羅門！依",
    "T02n0099_021:0147a20": "於欲而斷愛。」復問：「尊者阿難！豈非無邊",
    "T02n0099_021:0147a21": "際？」答言：「婆羅門！非無邊際。如是有邊際，",
    "T02n0099_021:0147a22": "非無邊際。」復問：「尊者阿難！云何有邊際，非",
    "T02n0099_021:0147a23": "無邊際。」答言：「婆羅門！我今問汝，隨意答",
    "T02n0099_021:0147a24": "我。婆羅門！於意云何？汝先有欲來詣精",
    "T02n0099_021:0147a25": "舍不？」婆羅門答言：「如是，阿難！」「如是，婆羅",
    "T02n0099_021:0147a26": "門！來至精舍已，彼欲息不？」答言：「如是，",
    "T02n0099_021:0147a27": "尊者阿難！彼精進、方便、籌量，來詣精舍。」復",
    "T02n0099_021:0147a28": "問：「至精舍已，彼精進、方便、籌量息不？」答",
    "T02n0099_021:0147a29": "言：「如是，尊者阿難！」復語婆羅門：「如是，婆",
    "T02n0099_021:0147b01": "羅門！如來、應、等正覺所知所見，說四如",
    "T02n0099_021:0147b02": "意足，以一乘道淨眾生、滅苦惱、斷憂悲。",
    "T02n0099_021:0147b03": "何等為四？欲定斷行成就如意足，精進定、",
    "T02n0099_021:0147b04": "心定、思惟定斷行成就如意足。如是，聖弟子",
    "T02n0099_021:0147b05": "修欲定斷行成就如意足，依離、依無欲、依",
    "T02n0099_021:0147b06": "出要、依滅、向於捨，乃至斷愛，愛斷已，彼",
    "T02n0099_021:0147b07": "欲亦息。修精進定、心定、思惟定斷行成就，",
    "T02n0099_021:0147b08": "依離、依無欲、依出要、依滅、向於捨，乃至愛",
    "T02n0099_021:0147b09": "盡，愛盡已，思惟則息。婆羅門！於意云何？",
    "T02n0099_021:0147b10": "此非邊際耶？」婆羅門言：「尊者阿難！此是",
    "T02n0099_021:0147b11": "邊際，非不邊際。」爾時，婆羅門聞尊者阿難",
    "T02n0099_021:0147b12": "所說，歡喜隨喜，從座起去。",
    "T02n0099_021:0147b13": "562（五六二）如是我聞：一時，佛住拘睒彌國瞿師",
    "T02n0099_021:0147b14": "羅園，尊者阿難亦在彼住。爾時，瞿師羅長者",
    "T02n0099_021:0147b15": "詣尊者阿難所，稽首禮足，退坐一面，白",
    "T02n0099_021:0147b16": "尊者阿難：「云何名為世間說法者？云何名",
    "T02n0099_021:0147b17": "世間善向？云何名世間善到？」尊者阿難語瞿",
    "T02n0099_021:0147b18": "師羅長者：「我今問汝，隨意答我。長者！於意",
    "T02n0099_021:0147b19": "云何？若有說法，調伏貪欲、調伏瞋恚、調",
    "T02n0099_021:0147b20": "伏愚癡，得名世間說法者不？」長者答言：「尊",
    "T02n0099_021:0147b21": "者阿難！若有說法，能調伏貪欲、瞋恚、愚癡，",
    "T02n0099_021:0147b22": "是則名為世間說法。」復問：「長者！於意云何？",
    "T02n0099_021:0147b23": "若世間向調伏貪欲、調伏瞋恚、調伏愚癡，",
    "T02n0099_021:0147b24": "是名世間善向；若世間已調伏貪欲、瞋恚、愚",
    "T02n0099_021:0147b25": "癡，是名善到耶？為非耶？」長者答言：「尊",
    "T02n0099_021:0147b26": "者阿難！若調伏貪欲，已斷無餘，瞋恚、愚癡",
    "T02n0099_021:0147b27": "已斷無餘，是名善到。」尊者阿難答言：「長者！",
    "T02n0099_021:0147b28": "我試問汝，汝便真實答我，其義如此，當",
    "T02n0099_021:0147b29": "受持之。」瞿師羅長者聞尊者阿難所說，歡",
    "T02n0099_021:0147c01": "喜隨喜，作禮而去。",
    "T02n0099_021:0147c02": "563（五六三）如是我聞：一時，佛住毘舍離獼猴",
    "T02n0099_021:0147c03": "池側重閣講堂，尊者阿難亦在彼住。爾時，",
    "T02n0099_021:0147c04": "無畏離車，是尼犍弟子、聰明童子離車，",
    "T02n0099_021:0147c05": "是阿耆毘弟子，俱往尊者阿難所，共相問訊",
    "T02n0099_021:0147c06": "慰勞已，於一面坐。時，無畏離車語尊者",
    "T02n0099_021:0147c07": "阿難：「我師尼犍子滅熾然法，清淨超出，",
    "T02n0099_021:0147c08": "為諸弟子說如是道：『宿命之業，行苦行故，",
    "T02n0099_021:0147c09": "悉能吐之。身業不作，斷截橋梁，於未來",
    "T02n0099_021:0147c10": "世無復諸漏，諸業永盡；業永盡故，眾苦",
    "T02n0099_021:0147c11": "永盡；苦永盡故，究竟苦邊。』尊者阿難！此義",
    "T02n0099_021:0147c12": "云何？」尊者阿難語離車言：「如來、應、等正覺",
    "T02n0099_021:0147c13": "所知所見，說三種離熾然清淨超出道，以",
    "T02n0099_021:0147c14": "一乘道淨眾生、離憂悲、越苦惱，得真如",
    "T02n0099_021:0147c15": "法。何等為三？如是，聖弟子住於淨戒，受波",
    "T02n0099_021:0147c16": "羅提木叉，威儀具足，信於諸罪過，生怖畏",
    "T02n0099_021:0147c17": "想。受持如是具足淨戒，宿業漸吐，得現法",
    "T02n0099_021:0147c18": "離熾然，不待時節，能得正法，通達現見",
    "T02n0099_021:0147c19": "觀察，智慧自覺。離車長者！是名如來、應、等正",
    "T02n0099_021:0147c20": "覺說所知所見說離熾然，清淨超出，以一",
    "T02n0099_021:0147c21": "乘道淨眾生、滅苦惱、越憂悲，得真如法。",
    "T02n0099_021:0147c22": "「復次，離車！如是淨戒具足，離欲、惡不善法，",
    "T02n0099_021:0147c23": "乃至第四禪具足住，是名如來、應、等正覺說",
    "T02n0099_021:0147c24": "離熾然，乃至得如實法。復有三昧正受，",
    "T02n0099_021:0147c25": "於此苦聖諦如實知，此苦集聖諦、苦滅聖",
    "T02n0099_021:0147c26": "諦、苦滅道跡聖諦如實知。具足如是智慧心，",
    "T02n0099_021:0147c27": "業更不造，宿業漸已斷，得現正法，離諸",
    "T02n0099_021:0147c28": "熾然，不待時節，通達現見，生自覺智。離",
    "T02n0099_021:0147c29": "車！是名如來、應、等正覺所知所見說第",
    "T02n0099_021:0148a01": "三離熾然，清淨超出，以一乘道淨眾生、離",
    "T02n0099_021:0148a02": "苦惱、滅憂悲，得如實法。」爾時，尼犍弟子離",
    "T02n0099_021:0148a03": "車無畏默然住。爾時，阿耆毘弟子離車",
    "T02n0099_021:0148a04": "聰慧重語離車無畏言：「怪哉！無畏！何默",
    "T02n0099_021:0148a05": "然住？於如來、應、等正覺所說、所知、所見、善",
    "T02n0099_021:0148a06": "說法，聞不隨喜耶？」離車無畏答言：「我思",
    "T02n0099_021:0148a07": "惟其義，故默然住耳。誰聞世尊沙門瞿曇",
    "T02n0099_021:0148a08": "所說法不隨喜者？若有聞沙門瞿曇說法",
    "T02n0099_021:0148a09": "而不隨喜者，此則愚夫，長夜當受非義",
    "T02n0099_021:0148a10": "不饒益苦。」時，尼犍弟子離車無畏、阿耆毘",
    "T02n0099_021:0148a11": "弟子聰慧重聞佛所說法，尊者阿難陀所說，",
    "T02n0099_021:0148a12": "歡喜隨喜，從座起去。",
    "T02n0099_021:0148a13": "564（五六四）如是我聞：一時，佛住舍衛國祇樹給",
    "T02n0099_021:0148a14": "孤獨園。尊者阿難亦在彼住。時，有異比丘",
    "T02n0099_021:0148a15": "尼於尊者阿難所，起染著心，遣使白尊者",
    "T02n0099_021:0148a16": "阿難：「我身遇病苦，唯願尊者哀愍見看。」尊者",
    "T02n0099_021:0148a17": "阿難晨朝著衣持鉢，往彼比丘尼所。彼比",
    "T02n0099_021:0148a18": "丘尼遙見尊者阿難來，露身體臥床上。",
    "T02n0099_021:0148a19": "尊者阿難遙見彼比丘尼身，即自攝𣫍諸",
    "T02n0099_021:0148a20": "根，迴身背住。彼比丘尼見尊者阿難攝",
    "T02n0099_021:0148a21": "𣫍諸根，迴身背住，即自慚愧，起著衣服，",
    "T02n0099_021:0148a22": "敷坐具，出迎尊者阿難，請令就座，稽首禮",
    "T02n0099_021:0148a23": "足，退住一面。時，尊者阿難為說法言：「姊",
    "T02n0099_021:0148a24": "妹！如此身者，穢食長養、憍慢長養、愛所",
    "T02n0099_021:0148a25": "長養、婬欲長養。姊妹！依穢食者，當斷穢",
    "T02n0099_021:0148a26": "食，依於慢者，當斷憍慢，依於愛者，當斷",
    "T02n0099_021:0148a27": "愛欲。姊妹！云何名依於穢食，當斷穢食？",
    "T02n0099_021:0148a28": "謂聖弟子於食計數思惟而食，無著樂想、",
    "T02n0099_021:0148a29": "無憍慢想、無摩拭想、無莊嚴想，為持身",
    "T02n0099_021:0148b01": "故、為養活故、治飢渴病故、攝受梵行",
    "T02n0099_021:0148b02": "故，宿諸受令滅，新諸受不生，崇習長養，",
    "T02n0099_021:0148b03": "若力、若樂、若觸，當如是住。譬如商客以",
    "T02n0099_021:0148b04": "酥油膏以膏其車，無染著想、無憍慢想、",
    "T02n0099_021:0148b05": "無摩拭想、無莊嚴想，為運載故，如病瘡",
    "T02n0099_021:0148b06": "者塗以酥油，無著樂想、無憍慢想、無摩",
    "T02n0099_021:0148b07": "拭想、無莊嚴想，為瘡愈故。如是，聖弟子",
    "T02n0099_021:0148b08": "計數而食，無染著想、無憍慢想、無摩拭想、",
    "T02n0099_021:0148b09": "無莊嚴想，為養活故、治飢渴故、攝受",
    "T02n0099_021:0148b10": "梵行故，宿諸受離，新諸受不起，若力、若樂、",
    "T02n0099_021:0148b11": "若無罪觸安隱住。姊妹！是名依食斷食。",
    "T02n0099_021:0148b12": "「依慢斷慢者。云何依慢斷慢？謂弟子聞",
    "T02n0099_021:0148b13": "某尊者、某尊者弟子盡諸有漏，無漏心解脫、",
    "T02n0099_021:0148b14": "慧解脫，現法自知作證：『我生已盡，梵行已",
    "T02n0099_021:0148b15": "立，所作已作，自知不受後有。』聞已，作是念：",
    "T02n0099_021:0148b16": "『彼聖弟子盡諸有漏，乃至自知不受後有。",
    "T02n0099_021:0148b17": "我今何故不盡諸有漏，何故不自知不受",
    "T02n0099_021:0148b18": "後有。』當於爾時則能斷諸有漏，乃至自知",
    "T02n0099_021:0148b19": "不受後有。姊妹！是名依慢斷慢。「姊妹！云",
    "T02n0099_021:0148b20": "何依愛斷愛？謂聖弟子聞某尊者、某尊者弟",
    "T02n0099_021:0148b21": "子盡諸有漏，乃至自知不受後有。我等何",
    "T02n0099_021:0148b22": "不盡諸有漏，乃至自知不受後有。彼於爾",
    "T02n0099_021:0148b23": "時能斷諸有漏，乃至自知不受後有。姊妹！",
    "T02n0099_021:0148b24": "是名依愛斷愛。姊妹！無所行者，斷截婬",
    "T02n0099_021:0148b25": "欲、和合橋梁。」尊者阿難說是法時，彼比丘",
    "T02n0099_021:0148b26": "尼遠塵離垢，得法眼淨，彼比丘尼見法、得",
    "T02n0099_021:0148b27": "法、覺法、入法，度狐疑，不由於他，於正法、",
    "T02n0099_021:0148b28": "律，心得無畏。禮尊者阿難足，白尊者阿難：",
    "T02n0099_021:0148b29": "「我今發露悔過：愚癡不善，脫作如是不流類",
    "T02n0099_021:0148c01": "事；今於尊者阿難所，自見過、自知過，發露",
    "T02n0099_021:0148c02": "懺悔，哀愍故！」尊者阿難語比丘尼：「汝今真",
    "T02n0099_021:0148c03": "實自見罪、自知罪，愚癡不善，汝自知作",
    "T02n0099_021:0148c04": "不類之罪，汝今自知、自見而悔過，於未來",
    "T02n0099_021:0148c05": "世得具足戒。我今受汝悔過，哀愍故，令",
    "T02n0099_021:0148c06": "汝善法增長，終不退滅。所以者何？若有自",
    "T02n0099_021:0148c07": "見罪、自知罪，能悔過者，於未來世得具",
    "T02n0099_021:0148c08": "足戒，善法增長，終不退滅。」尊者阿難為彼",
    "T02n0099_021:0148c09": "比丘尼種種說法，示、教、照、喜已，從座起",
    "T02n0099_021:0148c10": "去。",
    "T02n0099_021:0148c11": "565（五六五）如是我聞：一時，佛在橋池人間遊",
    "T02n0099_021:0148c12": "行，與尊者阿難俱，至婆頭聚落國北身恕",
    "T02n0099_021:0148c13": "林中。爾時，婆頭聚落諸童子聞尊者阿難",
    "T02n0099_021:0148c14": "橋池人間遊行，住婆頭聚落國北身恕林",
    "T02n0099_021:0148c15": "中。聞已，相呼聚集，往詣尊者阿難所，稽首",
    "T02n0099_021:0148c16": "禮尊者阿難足，退坐一面。時，尊者阿難語",
    "T02n0099_021:0148c17": "諸童子言：「帝種！如來、應、等正覺說四種",
    "T02n0099_021:0148c18": "清淨，戒清淨、心清淨、見清淨、解脫清淨。",
    "T02n0099_021:0148c19": "「云何為戒清淨？謂聖弟子住於戒，波羅提",
    "T02n0099_021:0148c20": "木叉，戒增長，威儀具足，於微細罪能生恐",
    "T02n0099_021:0148c21": "怖，受持學戒。戒身不滿者，能令滿足；已滿",
    "T02n0099_021:0148c22": "者，隨順執持，欲精進方便超出，精勤勇猛，",
    "T02n0099_021:0148c23": "堪能諸身心法，常能攝受，是名戒淨斷。「苦",
    "T02n0099_021:0148c24": "種！云何名為心淨斷？謂聖弟子離欲、惡不",
    "T02n0099_021:0148c25": "善法，乃至第四禪具足住；定身未滿者令",
    "T02n0099_021:0148c26": "滿，已滿者隨順執受，欲精進乃至常執受，是",
    "T02n0099_021:0148c27": "名心淨斷。「苦種！云何名為見淨斷？謂聖弟",
    "T02n0099_021:0148c28": "子聞大師說法。如是如是說法，則如是如",
    "T02n0099_021:0148c29": "是入如實正觀。如是如是得歡喜、得隨",
    "T02n0099_021:0149a01": "喜、得從於佛。「復次，聖弟子不聞大師說",
    "T02n0099_021:0149a02": "法，然從餘明智尊重梵行者說，聞尊重梵",
    "T02n0099_021:0149a03": "行者如是如是說，則如是如是入如實",
    "T02n0099_021:0149a04": "觀察。如是如是觀察，於彼法得歡喜、隨",
    "T02n0099_021:0149a05": "喜，信於正法。「復次，聖弟子不聞大師說",
    "T02n0099_021:0149a06": "法，亦復不聞明智尊重梵行者說，隨先所",
    "T02n0099_021:0149a07": "聞受持者重誦習，隨先所聞受持者如是",
    "T02n0099_021:0149a08": "如是重誦已。如是如是得入彼法，乃至",
    "T02n0099_021:0149a09": "信於正法。「復次，聖弟子不聞大師說法，不",
    "T02n0099_021:0149a10": "聞明智尊重梵行者說，又復不能先所受持",
    "T02n0099_021:0149a11": "重誦習，然先所聞法為人廣說，先所聞法",
    "T02n0099_021:0149a12": "如是如是為人廣說。如是如是得入於",
    "T02n0099_021:0149a13": "法，正智觀察，乃至信於正法。「復次，聖弟子",
    "T02n0099_021:0149a14": "不聞大師說法，復不聞明智尊重梵行者",
    "T02n0099_021:0149a15": "說，又復不能先所受持重誦習，亦復不以",
    "T02n0099_021:0149a16": "先所聞法為人廣說，然於先所聞法獨一",
    "T02n0099_021:0149a17": "靜處思惟觀察。如是如是思惟觀察，如是",
    "T02n0099_021:0149a18": "如是得入正法，乃至信於正法。如是從他",
    "T02n0099_021:0149a19": "聞，內正思惟，是名未起正見令起，已起正",
    "T02n0099_021:0149a20": "見令增廣；是名未滿戒身令滿，已滿者隨",
    "T02n0099_021:0149a21": "順攝受，欲精進方便，乃至常攝受，是名見",
    "T02n0099_021:0149a22": "淨斷。「苦種！云何為解脫清淨斷？謂聖弟子",
    "T02n0099_021:0149a23": "貪心無欲解脫，恚、癡心無欲解脫。如是解",
    "T02n0099_021:0149a24": "脫，未滿者令滿，已滿者隨順攝受，欲精進",
    "T02n0099_021:0149a25": "乃至常攝受，是名解脫淨斷。」苦種！尊者阿難",
    "T02n0099_021:0149a26": "說是法時，婆頭聚落諸童子聞尊者阿難所",
    "T02n0099_021:0149a27": "說，歡喜隨喜，作禮而去。",
    "T02n0099_021:0149a28": "566（五六六）如是我聞：一時，佛住菴羅聚落菴",
    "T02n0099_021:0149a29": "羅林中，與眾上座比丘俱。時，有質多羅長",
    "T02n0099_021:0149b01": "者詣諸上座比丘，稽首禮足，退坐一面。時，",
    "T02n0099_021:0149b02": "諸上座比丘為質多羅長者種種說法，示、",
    "T02n0099_021:0149b03": "教、照、喜；種種說法，示、教、照、喜已，默然住。時，",
    "T02n0099_021:0149b04": "質多羅長者稽首禮諸上座比丘足，往詣",
    "T02n0099_021:0149b05": "那伽達多比丘房，稽首禮那伽達多比丘足，",
    "T02n0099_021:0149b06": "退坐一面。時，那伽達多比丘問質多羅長",
    "T02n0099_021:0149b07": "者，如所說：",
    "T02n0099_021:0149b08": "「枝青以白覆，　　一輻轉之車，",
    "T02n0099_021:0149b09": "離結觀察來，　　斷流不復縛。",
    "T02n0099_021:0149b10": "「長者！此偈有何義？」質多羅長者言：「尊者",
    "T02n0099_021:0149b11": "那伽達多！世尊說此偈耶？」答言：「如是。」質",
    "T02n0099_021:0149b12": "多羅長者語尊者那伽達多言：「尊者！須臾",
    "T02n0099_021:0149b13": "默然，我當思惟此義。」須臾默然思惟已，語",
    "T02n0099_021:0149b14": "尊者那伽達多言：「青者謂戒也，白覆謂",
    "T02n0099_021:0149b15": "解脫也，一輻者身念也，轉者轉出也，車者止",
    "T02n0099_021:0149b16": "觀也，離結者有三種結，謂貪、恚、癡。彼阿羅",
    "T02n0099_021:0149b17": "漢諸漏已盡、已滅、已知、已斷根本，如截",
    "T02n0099_021:0149b18": "多羅樹頭更不復生，未來世滅不起法。「觀",
    "T02n0099_021:0149b19": "察者謂見也，來者人也，斷流者愛流於生",
    "T02n0099_021:0149b20": "死。彼羅漢比丘諸漏已盡、已知，斷其根本，",
    "T02n0099_021:0149b21": "如截多羅樹頭不復生，於未來世成不起",
    "T02n0099_021:0149b22": "法。「不縛者謂三縛，貪欲縛、瞋恚縛、愚癡縛，",
    "T02n0099_021:0149b23": "彼阿羅漢比丘諸漏已盡、已斷、已知，斷其",
    "T02n0099_021:0149b24": "根本，如截多羅樹頭更不復生，於未來",
    "T02n0099_021:0149b25": "世成不起法。是故，尊者那伽達多！世尊說",
    "T02n0099_021:0149b26": "此偈：",
    "T02n0099_021:0149b27": "「枝青以白覆，　　一輻轉之車，",
    "T02n0099_021:0149b28": "離結觀察來，　　斷流不復縛。",
    "T02n0099_021:0149b29": "「此世尊所說偈，我已分別也。」尊者那伽達",
    "T02n0099_021:0149c01": "多問質多羅長者言：「此義汝先聞耶？」答言：",
    "T02n0099_021:0149c02": "「不聞。」尊者那伽達多言：「長者！汝得善利，",
    "T02n0099_021:0149c03": "於此甚深佛法，賢聖慧眼得入。」時，質多羅",
    "T02n0099_021:0149c04": "長者聞尊者那伽達多所說，歡喜隨喜，作",
    "T02n0099_021:0149c05": "禮而去。",
    "T02n0099_021:0149c06": "567（五六七）如是我聞：一時，佛住菴羅聚落菴羅",
    "T02n0099_021:0149c07": "林精舍，與眾多上座比丘俱。時，有質多羅",
    "T02n0099_021:0149c08": "長者詣諸上座比丘所，稽首禮足，退坐一",
    "T02n0099_021:0149c09": "面。時，諸上座比丘為質多羅長者種種說",
    "T02n0099_021:0149c10": "法，示、教、照、喜；示、教、照、喜已，默然住。時，質多羅",
    "T02n0099_021:0149c11": "長者詣尊者那伽達多比丘所，稽首禮足，",
    "T02n0099_021:0149c12": "退坐一面。尊者那伽達多告質多羅長者：",
    "T02n0099_021:0149c13": "「有無量心三昧、無相心三昧、無所有心",
    "T02n0099_021:0149c14": "三昧、空心三昧。云何？長者！此法為種種義",
    "T02n0099_021:0149c15": "故種種名？為一義有種種名？」質多羅長者",
    "T02n0099_021:0149c16": "問尊者那伽達多：「此諸三昧為世尊所說？",
    "T02n0099_021:0149c17": "為尊者自意說耶？」尊者那伽達多答言：「此世",
    "T02n0099_021:0149c18": "尊所說。」質多羅長者語尊者那伽達多：「聽我",
    "T02n0099_021:0149c19": "小思惟此義，然後當答。」須臾思惟已，語尊",
    "T02n0099_021:0149c20": "者那伽達多：「有法種種義、種種句、種種味，",
    "T02n0099_021:0149c21": "有法一義種種味。」復問長者：「云何有法種",
    "T02n0099_021:0149c22": "種義、種種句、種種味？」長者答言：「無量三昧",
    "T02n0099_021:0149c23": "者，謂聖弟子心與慈俱，無怨、無憎、無恚，寬弘",
    "T02n0099_021:0149c24": "重心，無量修習普緣，一方充滿。如是二方、三",
    "T02n0099_021:0149c25": "方、四方上下，一切世間心與慈俱，無怨、無憎、",
    "T02n0099_021:0149c26": "無恚，寬弘重心，無量修習，充滿諸方，一切世",
    "T02n0099_021:0149c27": "間普緣住，是名無量三昧。云何為無相",
    "T02n0099_021:0149c28": "三昧？謂聖弟子於一切相不念，無相心三",
    "T02n0099_021:0149c29": "昧身作證，是名無相心三昧。云何無所有",
    "T02n0099_021:0150a01": "心三昧？謂聖弟子度一切無量識入處，無",
    "T02n0099_021:0150a02": "所有，無所有心住，是名無所有心三昧。云",
    "T02n0099_021:0150a03": "何空三昧？謂聖弟子世間空，世間空如實觀",
    "T02n0099_021:0150a04": "察，常住不變易，非我、非我所，是名空心三",
    "T02n0099_021:0150a05": "昧，是名為法種種義、種種句、種種味。」復問",
    "T02n0099_021:0150a06": "長者：「云何法一義種種味？」答言：「尊者！謂貪有",
    "T02n0099_021:0150a07": "量，若無諍者第一無量，謂貪者是有相，恚、",
    "T02n0099_021:0150a08": "癡者是有相，無諍者是無相。貪者是所有，",
    "T02n0099_021:0150a09": "恚、癡者是所有，無諍者是無所有。復次，無",
    "T02n0099_021:0150a10": "諍者空，於貪空，於恚、癡空，常住不變易空，",
    "T02n0099_021:0150a11": "非我、非我所，是名法一義種種味。」尊者那",
    "T02n0099_021:0150a12": "伽達多問言：「云何？長者！此義汝先所聞耶？」",
    "T02n0099_021:0150a13": "答言：「尊者！不聞。」復告長者：「汝得大利，於",
    "T02n0099_021:0150a14": "甚深佛法，現賢聖慧眼得入。」質多羅長者",
    "T02n0099_021:0150a15": "聞尊者那伽達多所說，歡喜隨喜，作禮而",
    "T02n0099_021:0150a16": "去。",
    "T02n0099_021:0150a17": "568（五六八）如是我聞：一時，佛住菴羅聚落菴羅",
    "T02n0099_021:0150a18": "林中，與諸上座比丘俱。時，有質多羅長者",
    "T02n0099_021:0150a19": "詣諸上座比丘所，禮諸上座已，詣尊者",
    "T02n0099_021:0150a20": "伽摩比丘所，稽首禮足，退坐一面，白尊",
    "T02n0099_021:0150a21": "者伽摩比丘：「所謂行者，云何名行？」伽摩",
    "T02n0099_021:0150a22": "比丘言：「行者，謂三行——身行、口行、意行。」復問：",
    "T02n0099_021:0150a23": "「云何身行？云何口行？云何意行？」答言：「長者！",
    "T02n0099_021:0150a24": "出息、入息名為身行。有覺、有觀名為口",
    "T02n0099_021:0150a25": "行。想、思名為意行。」復問：「何故出息、入息名",
    "T02n0099_021:0150a26": "為身行？有覺、有觀名為口行？想、思名為意",
    "T02n0099_021:0150a27": "行？」答：「長者！出息、入息是身法，依於身、屬",
    "T02n0099_021:0150a28": "於身、依身轉，是故出息、入息名為身行。有",
    "T02n0099_021:0150a29": "覺、有觀故則口語，是故有覺、有觀是口行。想、",
    "T02n0099_021:0150b01": "思是意行，依於心、屬於心、依心轉，是",
    "T02n0099_021:0150b02": "故想、思是意行。」復問：「尊者！覺、觀已，發口語，",
    "T02n0099_021:0150b03": "是覺、觀名為口行。想、思是心數法，依於心、",
    "T02n0099_021:0150b04": "屬於心想轉，是故想、思名為意行。」復問：",
    "T02n0099_021:0150b05": "「尊者！有幾法？",
    "T02n0099_021:0150b06": "「若人捨身時，　　彼身屍臥地，",
    "T02n0099_021:0150b07": "棄於丘塜間，　　無心如木石。」",
    "T02n0099_021:0150b08": "答言：「長者！",
    "T02n0099_021:0150b09": "「壽暖及與識，　　捨身時俱捨，",
    "T02n0099_021:0150b10": "彼身棄塜間，　　無心如木石。」",
    "T02n0099_021:0150b11": "復問：「尊者！若死、若入滅盡正受，有差別不？」",
    "T02n0099_021:0150b12": "答：「捨於壽暖，諸根悉壞，身命分離，是名",
    "T02n0099_021:0150b13": "為死。滅盡定者，身、口、意行滅，不捨壽命，",
    "T02n0099_021:0150b14": "不離於暖，諸根不壞，身命相屬，此則命終、",
    "T02n0099_021:0150b15": "入滅正受差別之相。」復問：「尊者！云何入滅",
    "T02n0099_021:0150b16": "正受？」答言：「長者！入滅正受，不言：『我入滅正",
    "T02n0099_021:0150b17": "受，我當入滅正受。』然先作如是漸息方便，",
    "T02n0099_021:0150b18": "如先方便，向入正受。」復問：「尊者！入滅正受",
    "T02n0099_021:0150b19": "時，先滅何法？為身行、為口行、為意行耶？」",
    "T02n0099_021:0150b20": "答言：「長者！入滅正受者，先滅口行，次身行、",
    "T02n0099_021:0150b21": "次意行。」復問：「尊者！云何為出滅正受？」答言：",
    "T02n0099_021:0150b22": "「長者！出滅正受者亦不念言：『我今出正受，",
    "T02n0099_021:0150b23": "我當出正受。』然先已作方便心，如其先心",
    "T02n0099_021:0150b24": "而起。」復問：「尊者！起滅正受者，何法先起，",
    "T02n0099_021:0150b25": "為身行、為口行、為意行耶？」答言：「長者！從",
    "T02n0099_021:0150b26": "滅正受起者，意行先起，次身行，後口行。」復",
    "T02n0099_021:0150b27": "問：「尊者！入滅正受者。云何順趣、流注、浚輸？」",
    "T02n0099_021:0150b28": "答言：「長者！入滅正受者，順趣於離、流注於",
    "T02n0099_021:0150b29": "離、浚輸於離，順趣於出、流注於出、浚輸",
    "T02n0099_021:0150c01": "於出，順趣涅槃、流注涅槃、浚輸涅槃。」復",
    "T02n0099_021:0150c02": "問：「尊者！住滅正受時，為觸幾觸？」答言：「長者！",
    "T02n0099_021:0150c03": "觸不動、觸無相、觸無所有。」復問：「尊者！入滅",
    "T02n0099_021:0150c04": "正受時，為作幾法？」答言：「長者！此應先問，何",
    "T02n0099_021:0150c05": "故今問，然當為汝說。比丘入滅正受者，作",
    "T02n0099_021:0150c06": "於二法——止以觀。」時，質多羅長者聞尊者迦摩",
    "T02n0099_021:0150c07": "所說，歡喜隨喜，作禮而去。",
    "T02n0099_021:0150c08": "569（五六九）如是我聞：一時，佛住菴羅聚落菴羅",
    "T02n0099_021:0150c09": "林中，與眾多上座比丘俱。時，質多羅長者",
    "T02n0099_021:0150c10": "詣諸上座比丘所，稽首禮足，於一面坐。諸",
    "T02n0099_021:0150c11": "上座比丘為質多羅長者種種說法，示、教、",
    "T02n0099_021:0150c12": "照、喜；示、教、照、喜已，默然住。時，質多羅長者",
    "T02n0099_021:0150c13": "從座起，偏袒右肩，右膝著地，合十指掌，",
    "T02n0099_021:0150c14": "請諸上座言：「唯願諸尊受我薄食。」時，諸",
    "T02n0099_021:0150c15": "上座默然受請。時，彼長者知諸上座默",
    "T02n0099_021:0150c16": "然受請已，禮足而去。還歸自家，辦種種飲",
    "T02n0099_021:0150c17": "食，敷床座，晨朝遣使白：「時到。」時，諸上座",
    "T02n0099_021:0150c18": "著衣持鉢，至長者舍，就座而坐，長者稽",
    "T02n0099_021:0150c19": "首禮諸上座足，於一面坐。白諸上座：「所",
    "T02n0099_021:0150c20": "謂種種界，云何為種種界？」時，諸上座默然而",
    "T02n0099_021:0150c21": "住。如是再三。爾時，尊者梨犀達多眾中",
    "T02n0099_021:0150c22": "下坐，白諸上座比丘言：「諸尊！我欲答",
    "T02n0099_021:0150c23": "彼長者所問。」諸上座答言：「可。」長者質多羅即",
    "T02n0099_021:0150c24": "問言：「尊者！所謂種種界，何等種種界？」梨",
    "T02n0099_021:0150c25": "犀達多答言：「長者！眼界異、色界異、眼識",
    "T02n0099_021:0150c26": "界異；耳界異、聲界異、耳識界異；鼻界異、",
    "T02n0099_021:0150c27": "香界異、鼻識界異；舌界異、味界異、舌識",
    "T02n0099_021:0150c28": "界異；身界異、觸界異、身識界異；意界異、",
    "T02n0099_021:0150c29": "法界異、意識界異。如是，長者！是名種種界。」",
    "T02n0099_021:0151a01": "爾時，質多羅長者下種種淨美飲食供養。眾",
    "T02n0099_021:0151a02": "僧食已，澡嗽、洗鉢訖，質多羅長者敷一",
    "T02n0099_021:0151a03": "卑床，於上座前坐聽法。爾時，上座為長",
    "T02n0099_021:0151a04": "者種種說法，示、教、照、喜已，從座起去。時，",
    "T02n0099_021:0151a05": "諸上座於路中語梨犀達多：「善哉！善哉！梨",
    "T02n0099_021:0151a06": "犀達多比丘！汝真辯捷，知事而說，若於餘",
    "T02n0099_021:0151a07": "時，汝應常如此應。」時，諸上座聞梨犀達多",
    "T02n0099_021:0151a08": "所說，歡喜奉行。",
    "T02n0099_021:0151a09": "570（五七〇）如是我聞：一時，佛住菴羅聚落菴羅",
    "T02n0099_021:0151a10": "林中，與眾多上座比丘俱。時，質多羅長者",
    "T02n0099_021:0151a11": "詣諸上座所，稽首禮足，退坐一面，白諸上",
    "T02n0099_021:0151a12": "座言：「諸世間所見，或說有我，或說眾生，",
    "T02n0099_021:0151a13": "或說壽命，或說世間吉凶。云何？尊者！此諸",
    "T02n0099_021:0151a14": "異見，何本、何集、何生、何轉？」時，諸上座默然",
    "T02n0099_021:0151a15": "不答。如是三問，亦三默然。時，有一下座",
    "T02n0099_021:0151a16": "比丘名梨犀達多，白諸上座言：「我欲答",
    "T02n0099_021:0151a17": "彼長者所問。」諸上座言：「善能答者答。」時，長",
    "T02n0099_021:0151a18": "者即問梨犀達多：「尊者！凡世間所見，何本、",
    "T02n0099_021:0151a19": "何集、何生、何轉？」尊者梨犀達多答言：「長者！",
    "T02n0099_021:0151a20": "凡世間所見，或言有我，或說眾生，或說",
    "T02n0099_021:0151a21": "壽命，或說世間吉凶，斯等諸見，一切皆以",
    "T02n0099_021:0151a22": "身見為本，身見集、身見生、身見轉。」復問：「尊",
    "T02n0099_021:0151a23": "者！云何為身見？」答言：「長者！愚癡無聞凡夫",
    "T02n0099_021:0151a24": "見色是我、色異我、色中我、我中色，受、想、行、",
    "T02n0099_021:0151a25": "識見是我、識異我、我中識、識中我。長者！是",
    "T02n0099_021:0151a26": "名身見。」復問：「尊者！云何得無此身見？」答言：",
    "T02n0099_021:0151a27": "「長者！謂多聞聖弟子不見色是我，不見",
    "T02n0099_021:0151a28": "色異我，不見我中色、色中我；不見受、想、行、",
    "T02n0099_021:0151a29": "識是我，不見識異我，不見我中識、識中我，",
    "T02n0099_021:0151b01": "是名得無身見。」復問：「尊者！其父何名？於",
    "T02n0099_021:0151b02": "何所生？」答言：「長者！我生於後方長者家。」",
    "T02n0099_021:0151b03": "質多羅長者語尊者梨犀達多：「我及尊者二",
    "T02n0099_021:0151b04": "父本是善知識。」梨犀達多答言：「如是，長者！」",
    "T02n0099_021:0151b05": "質多羅長者語梨犀達多言：「尊者若能住此",
    "T02n0099_021:0151b06": "菴羅林中，我盡形壽供養衣服、飲食、隨病",
    "T02n0099_021:0151b07": "湯藥，尊者梨犀達多默然受請。」時，尊者梨",
    "T02n0099_021:0151b08": "犀達多受質多羅長者請，供養障礙故，久",
    "T02n0099_021:0151b09": "不詣世尊所。時，諸上座比丘為質多羅長",
    "T02n0099_021:0151b10": "者種種說法，示、教、照、喜；示、教、照、喜已，質多羅",
    "T02n0099_021:0151b11": "長者歡喜隨喜，作禮而去。",
    "T02n0099_021:0151b12": "571（五七一）如是我聞：一時，佛住菴羅聚落菴羅",
    "T02n0099_021:0151b13": "林中，與眾多上座比丘俱。時，有質多羅長",
    "T02n0099_021:0151b14": "者詣諸上座所，稽首禮足，退坐一面，白諸",
    "T02n0099_021:0151b15": "上座比丘言：「唯願諸尊於牛牧中受我請",
    "T02n0099_021:0151b16": "食。」時，諸上座默然受請。質多羅長者知諸",
    "T02n0099_021:0151b17": "上座默然受請已，即自還家。星夜備具種",
    "T02n0099_021:0151b18": "種飲食，晨朝敷座，遣使白諸上座：「時到。」諸",
    "T02n0099_021:0151b19": "上座著衣持鉢，至牛牧中質多羅長者舍，",
    "T02n0099_021:0151b20": "就座而坐。時，質多羅長者自手供養種種飲",
    "T02n0099_021:0151b21": "食。食已，洗鉢、澡漱畢，質多羅長者敷一卑",
    "T02n0099_021:0151b22": "床，於上座前坐聽法。時，諸上座為長者說",
    "T02n0099_021:0151b23": "種種法，示、教、照、喜；示、教、照、喜已，從座起去，",
    "T02n0099_021:0151b24": "質多羅長者亦隨後去。諸上座食諸酥酪",
    "T02n0099_021:0151b25": "蜜飽滿，於春後月熱時，行路悶極。爾時，有",
    "T02n0099_021:0151b26": "一下座比丘名摩訶迦，白諸上座：「今日大",
    "T02n0099_021:0151b27": "熱，我欲起雲雨微風，可爾不？」諸上座答言：",
    "T02n0099_021:0151b28": "「汝能爾者，佳。」時，摩訶迦即入三昧，如其正",
    "T02n0099_021:0151b29": "受。應時雲起，細雨微下，涼風亹亹從四",
    "T02n0099_021:0151c01": "方來，至精舍門，尊者摩訶迦語諸上座言：",
    "T02n0099_021:0151c02": "「所作可止？」答言：「可止。」時，尊者摩訶迦即止",
    "T02n0099_021:0151c03": "神通，還於自房。時，質多羅長者作是念：「最",
    "T02n0099_021:0151c04": "下座比丘而能有此大神通力，況復中座及",
    "T02n0099_021:0151c05": "與上座。」即禮諸上座比丘足，隨摩訶迦比",
    "T02n0099_021:0151c06": "丘至所住房，禮尊者摩訶迦足，退坐一面，",
    "T02n0099_021:0151c07": "白言：「尊者！我欲得見尊者過人法神足現",
    "T02n0099_021:0151c08": "化。」尊者摩訶迦言：「長者！勿見恐怖。」如是三",
    "T02n0099_021:0151c09": "請，亦三不許。長者由復重請願見尊者神",
    "T02n0099_021:0151c10": "通變化。尊者摩訶迦語長者言：「汝且出外，",
    "T02n0099_021:0151c11": "取乾草木積聚已，以一張㲲覆上。」質多羅",
    "T02n0099_021:0151c12": "長者即如其教，出外聚薪成𧂐，來白尊者",
    "T02n0099_021:0151c13": "摩訶迦：「薪𧂐已成，以㲲覆上。」時，尊者摩",
    "T02n0099_021:0151c14": "訶迦即入火光三昧，於戶鉤孔中出火焰",
    "T02n0099_021:0151c15": "光，燒其積薪都盡，唯白㲲不然，語長者",
    "T02n0099_021:0151c16": "言：「汝今見不？」答言：「已見。尊者！實為奇特。」尊",
    "T02n0099_021:0151c17": "者摩訶迦語長者言：「當知此者皆以不放",
    "T02n0099_021:0151c18": "逸為本，不放逸集、不放逸生、不放逸轉，不",
    "T02n0099_021:0151c19": "放逸故得阿耨多羅三藐三菩提。是故，長者！",
    "T02n0099_021:0151c20": "此及餘功德，一切皆以不放逸為本，不放",
    "T02n0099_021:0151c21": "逸集、不放逸生、不放逸轉，不放逸故得阿",
    "T02n0099_021:0151c22": "耨多羅三藐三菩提，及餘道品法。」質多羅長",
    "T02n0099_021:0151c23": "者白尊者摩訶迦：「願常住此林中，我當盡",
    "T02n0099_021:0151c24": "壽衣、被、飲食、隨病湯藥。」尊者摩訶迦有行",
    "T02n0099_021:0151c25": "因緣故，不受其請。質多羅長者聞說法已，",
    "T02n0099_021:0151c26": "歡喜隨喜，即從座起，作禮而去。",
    "T02n0099_021:0151c27": "尊者摩訶迦不欲令供養利障罪故，即從",
    "T02n0099_021:0151c28": "座起去，遂不復還。",
    "T02n0099_021:0151c29": "572（五七二）如是我聞：一時，佛住菴羅林中，與眾",
    "T02n0099_021:0152a01": "多上座比丘俱。爾時，眾多上座比丘集於",
    "T02n0099_021:0152a02": "食堂，作如是論議：「諸尊！於意云何？謂眼繫",
    "T02n0099_021:0152a03": "色耶？色繫眼耶？如是耳聲、鼻香、舌味、身觸、",
    "T02n0099_021:0152a04": "意法，為意繫法耶？法繫意耶？」時，質多羅長",
    "T02n0099_021:0152a05": "者行有所營，便過精舍，見諸上座比丘集",
    "T02n0099_021:0152a06": "於食堂，即便前禮諸上座足，禮足已，問言：",
    "T02n0099_021:0152a07": "「尊者集於食堂，論說何法？」諸上座答言：「長",
    "T02n0099_021:0152a08": "者！我等今日集此食堂，作如此論：『為眼繫",
    "T02n0099_021:0152a09": "色耶？色繫眼耶？如是耳聲、鼻香、舌味、身觸、",
    "T02n0099_021:0152a10": "意法，為意繫法耶？為法繫意耶？』」長者問",
    "T02n0099_021:0152a11": "言：「諸尊者於此義云何記說？」諸上座言：「於",
    "T02n0099_021:0152a12": "長者意云何？」長者答諸上座言：「如我意，",
    "T02n0099_021:0152a13": "謂非眼繫色，非色繫眼，乃至非意繫法，",
    "T02n0099_021:0152a14": "非法繫意，然中間有欲貪者，隨彼繫也。",
    "T02n0099_021:0152a15": "譬如二牛，一黑一白，駕以軛鞅。有人問言：",
    "T02n0099_021:0152a16": "『為黑牛繫白牛？為白牛繫黑牛？』為等問",
    "T02n0099_021:0152a17": "不？」答言：「長者！非等問也。所以者何？非黑",
    "T02n0099_021:0152a18": "牛繫白牛，亦非白牛繫黑牛，然彼軛鞅是",
    "T02n0099_021:0152a19": "其繫也。」「如是，尊者！非眼繫色，非色繫眼，乃",
    "T02n0099_021:0152a20": "至非意繫法，非法繫意，然其中間，欲貪",
    "T02n0099_021:0152a21": "是其繫也。」時，質多羅長者聞諸上座所說，歡",
    "T02n0099_021:0152a22": "喜隨喜，作禮而去。",
    "T02n0099_021:0152a23": "573（五七三）如是我聞：一時，佛住菴羅林中。時，有",
    "T02n0099_021:0152a24": "阿耆毘外道是質多羅長者先人親厚，來",
    "T02n0099_021:0152a25": "詣質多羅長者所，共相問訊慰勞已，於一面",
    "T02n0099_021:0152a26": "住。質多羅長者問阿耆毘外道：「汝出家幾",
    "T02n0099_021:0152a27": "時？」答言：「長者！我出家已來二十餘年。」質",
    "T02n0099_021:0152a28": "多羅長者問言：「汝出家來過二十年，為得",
    "T02n0099_021:0152a29": "過人法，究竟知見，安樂住不？」答言：「長者！",
    "T02n0099_021:0152b01": "雖出家過二十年，不得過人法，究竟知見，",
    "T02n0099_021:0152b02": "安樂住，唯有躶形、拔髮、乞食，人間遊行，臥",
    "T02n0099_021:0152b03": "於土中。」質多羅長者言：「此非名稱法、律，此",
    "T02n0099_021:0152b04": "是惡知，非出要道，非曰等覺，非讚歎處，不",
    "T02n0099_021:0152b05": "可依止。唐名出家過二十年，躶形、拔髮、乞",
    "T02n0099_021:0152b06": "食，人間遊行，臥灰土中。」阿耆毘問質多羅",
    "T02n0099_021:0152b07": "長者：「汝為沙門瞿曇作弟子，於今幾時？」質",
    "T02n0099_021:0152b08": "多羅長者答言：「我為世尊弟子過二十年。」",
    "T02n0099_021:0152b09": "復問質多羅長者：「汝為沙門瞿曇弟子過二",
    "T02n0099_021:0152b10": "十年，復得過人法，勝、究竟知見不？」質多羅",
    "T02n0099_021:0152b11": "長者答言：「汝今當知，質多羅長者要不復",
    "T02n0099_021:0152b12": "經由胞胎而受生，不復增於丘塜，不復",
    "T02n0099_021:0152b13": "起於血氣，如世尊所說五下分結，不見一",
    "T02n0099_021:0152b14": "結而不斷者，若一結不斷，當復還生此世。」",
    "T02n0099_021:0152b15": "如是說時，阿耆毘迦悲歎涕淚，以衣拭面，",
    "T02n0099_021:0152b16": "謂質多羅長者言：「我今當作何計？」質多羅",
    "T02n0099_021:0152b17": "長者答言：「汝若能於正法、律出家者，我當",
    "T02n0099_021:0152b18": "給汝衣鉢供身之具。」阿耆毘迦須臾思惟已，",
    "T02n0099_021:0152b19": "語質多羅長者言：「我今隨喜，示我所作。」",
    "T02n0099_021:0152b20": "時，質多羅長者將彼阿耆毘迦往詣諸上",
    "T02n0099_021:0152b21": "座所，禮諸上座足，於一面坐。白諸上座比",
    "T02n0099_021:0152b22": "丘言：「尊者！此阿耆毘迦是我先人親厚，今",
    "T02n0099_021:0152b23": "求出家作比丘，願諸上座度令出家，我當",
    "T02n0099_021:0152b24": "供給衣鉢眾具。」諸上座即令出家，剃除鬚",
    "T02n0099_021:0152b25": "髮，著袈裟衣。出家已，思惟：「所以善男子剃",
    "T02n0099_021:0152b26": "除鬚髮，著袈裟衣，出家增進學道，淨修梵",
    "T02n0099_021:0152b27": "行……。」得阿羅漢。",
    "T02n0099_021:0152b28": "574（五七四）如是我聞：一時，佛住菴羅聚落菴羅",
    "T02n0099_021:0152b29": "林中，與諸上座比丘俱。時，有尼犍若提",
    "T02n0099_021:0152c01": "子與五百眷屬詣菴羅林中，欲誘質多羅",
    "T02n0099_021:0152c02": "長者以為弟子。質多羅長者聞尼犍若提子",
    "T02n0099_021:0152c03": "將五百眷屬來詣菴羅林中，欲誘我為弟",
    "T02n0099_021:0152c04": "子，聞已，即往詣其所，共相問訊畢，各於一",
    "T02n0099_021:0152c05": "面坐。時，尼犍若提子語質多羅長者言：「汝",
    "T02n0099_021:0152c06": "信沙門瞿曇得無覺無觀三昧耶？」質多羅",
    "T02n0099_021:0152c07": "長者答言：「我不以信故來也。」阿耆毘言：",
    "T02n0099_021:0152c08": "「長者！汝不諂、不幻、質直、質直所生。長者！若能",
    "T02n0099_021:0152c09": "息有覺有觀者，亦能以繩繫縛於風，若能",
    "T02n0099_021:0152c10": "息有覺有觀者，亦可以一把土斷恒水",
    "T02n0099_021:0152c11": "流，我於行、住、坐、臥智見常生。」質多羅長者",
    "T02n0099_021:0152c12": "問尼犍若提子：「為信在前耶？為智在前耶？",
    "T02n0099_021:0152c13": "信之與智，何者為先？何者為勝？」尼犍若提",
    "T02n0099_021:0152c14": "子答言：「信應在前，然後有智，信智相比，智",
    "T02n0099_021:0152c15": "則為勝。」質多羅長者語尼犍若提子：「我已求",
    "T02n0099_021:0152c16": "得息有覺有觀，內淨一心，無覺無觀，三昧生",
    "T02n0099_021:0152c17": "喜樂，第二禪具足住。我晝亦住此三昧，夜亦",
    "T02n0099_021:0152c18": "住此三昧，終夜常住此三昧，有如是智，何",
    "T02n0099_021:0152c19": "用信世尊為？」尼犍若提子言：「汝諂曲、幻偽、",
    "T02n0099_021:0152c20": "不直、不直所生。」質多羅長者言：「汝先言我",
    "T02n0099_021:0152c21": "不諂曲、不幻、質直、質直所生，今云何言",
    "T02n0099_021:0152c22": "諂曲、幻偽、不直、不直所生耶？若汝前實者，",
    "T02n0099_021:0152c23": "後則虛，後實者，前則虛。汝先言：『我於行、住、",
    "T02n0099_021:0152c24": "坐、臥知見常生。』汝於前後，小事不知。云何",
    "T02n0099_021:0152c25": "知過人法？若知、若見、安樂住事？」長者復問",
    "T02n0099_021:0152c26": "尼犍若提子：「有於一問、一說、一記論，乃至",
    "T02n0099_021:0152c27": "十問、十說、十記論，汝有此不？若無一問、一說、",
    "T02n0099_021:0152c28": "一記論，乃至十問、十說、十記論。云何能誘",
    "T02n0099_021:0152c29": "於我，而來至此菴羅林中欲誘誑我？」於是",
    "T02n0099_021:0153a01": "尼犍若提子息閉掉頭，反拱而出，不復還",
    "T02n0099_021:0153a02": "顧。",
    "T02n0099_021:0153a03": "575（五七五）如是我聞：一時，佛住菴羅聚落菴羅",
    "T02n0099_021:0153a04": "林中，與眾多上座比丘俱。爾時，質多羅長者",
    "T02n0099_021:0153a05": "病苦，諸親圍遶，有眾多諸天來詣長者所，",
    "T02n0099_021:0153a06": "語質多羅長者言：「長者！汝當發願得作",
    "T02n0099_021:0153a07": "轉輪王。」質多羅長者語諸天言：「若作轉",
    "T02n0099_021:0153a08": "輪王，彼亦無常、苦、空、無我。」時，長者親屬語",
    "T02n0099_021:0153a09": "長者：「汝當繫念。汝當繫念。」質多羅長者語",
    "T02n0099_021:0153a10": "親屬：「何故汝等教我繫念，繫念？」彼親屬言：",
    "T02n0099_021:0153a11": "「汝作是言：『無常、苦、空、無我。』是故教汝繫",
    "T02n0099_021:0153a12": "念、繫念也。」長者語諸親屬：「有諸天人來",
    "T02n0099_021:0153a13": "至我所，語我言：『汝當發願得作轉輪聖",
    "T02n0099_021:0153a14": "王，隨願得果。』我即答言：『彼轉輪王亦復無",
    "T02n0099_021:0153a15": "常、苦、空、非我。』」彼諸親屬語質多羅長者：「轉",
    "T02n0099_021:0153a16": "輪王有何，而彼諸天教汝願求？」長者答言：",
    "T02n0099_021:0153a17": "「轉輪王者以正法治化，是故諸天見如是",
    "T02n0099_021:0153a18": "福利故，而來教我為發願求。」諸親屬言：",
    "T02n0099_021:0153a19": "「汝今用心，當如之何？」長者答言：「諸親屬！我",
    "T02n0099_021:0153a20": "今作心，唯不復見胞胎受生，不增丘塜，",
    "T02n0099_021:0153a21": "不受血氣，如世尊說，五下分結我不見有，",
    "T02n0099_021:0153a22": "我不自見一結不斷，若結不斷，則還生",
    "T02n0099_021:0153a23": "此世。」於是長者即從床起，結加趺坐，正念",
    "T02n0099_021:0153a24": "在前，而說偈言：",
    "T02n0099_021:0153a25": "「服食積所積，　　廣度於眾難，",
    "T02n0099_021:0153a26": "施上進福田，　　殖斯五種力。",
    "T02n0099_021:0153a27": "以斯義所欲，　　俗人處於家，",
    "T02n0099_021:0153a28": "我悉得此利，　　已免於眾難。",
    "T02n0099_021:0153a29": "世間所聞習，　　遠離眾難事，",
    "T02n0099_021:0153b01": "生樂知稍難，　　隨順等正覺。",
    "T02n0099_021:0153b02": "供養持戒者，　　善修諸梵行，",
    "T02n0099_021:0153b03": "漏盡阿羅漢，　　及聲聞牟尼。",
    "T02n0099_021:0153b04": "如是超越見，　　於上諸勝處，",
    "T02n0099_021:0153b05": "常行士夫施，　　剋終獲大果。",
    "T02n0099_021:0153b06": "習行眾多施，　　施諸良福田，",
    "T02n0099_021:0153b07": "於此世命終，　　化生於天上。",
    "T02n0099_021:0153b08": "五欲具足滿，　　無量心悅樂，",
    "T02n0099_021:0153b09": "獲斯妙果報，　　以無慳悋故。",
    "T02n0099_021:0153b10": "在所處受生，　　未曾不歡喜。」",
    "T02n0099_021:0153b11": "質多羅長者說此偈已，尋即命終，生於不",
    "T02n0099_021:0153b12": "煩熱天。爾時，質多羅天子作是念：「我不應",
    "T02n0099_021:0153b13": "停此，當往閻浮提禮拜諸上座比丘。」如",
    "T02n0099_021:0153b14": "力士屈伸臂頃，以天神力至菴羅林中，",
    "T02n0099_021:0153b15": "放身天光，遍照菴羅林。時，有異比丘夜起",
    "T02n0099_021:0153b16": "出房，露地經行，見勝光明普照樹林。即",
    "T02n0099_021:0153b17": "說偈言：",
    "T02n0099_021:0153b18": "「是誰妙天色，　　住於虛空中，",
    "T02n0099_021:0153b19": "譬如純金山，　　閻浮檀淨光。」",
    "T02n0099_021:0153b20": "質多羅天子說偈答言：",
    "T02n0099_021:0153b21": "「我是天人王，　　瞿曇名稱子，",
    "T02n0099_021:0153b22": "是菴羅林中，　　質多羅長者，",
    "T02n0099_021:0153b23": "以淨戒具足，　　繫念自寂靜，",
    "T02n0099_021:0153b24": "解脫身具足，　　智慧身亦然，",
    "T02n0099_021:0153b25": "我知法故來，　　仁者應當知，",
    "T02n0099_021:0153b26": "當於彼涅槃，　　此法法如是。」",
    "T02n0099_021:0153b27": "質多羅天子說此偈已，即沒不現。",
    "T02n0099_021:0153b28": "雜阿含經卷第二十一"
}