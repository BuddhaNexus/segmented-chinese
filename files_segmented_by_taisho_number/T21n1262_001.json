{
    "T21n1262_001:0290c02": "No. 1262",
    "T21n1262_001:0290c03": "佛說鬼子母經",
    "T21n1262_001:0290c05": "失譯人今附西晉錄",
    "T21n1262_001:0290c06": "佛遊大兜國。時國中有一母人，多子，性極惡，",
    "T21n1262_001:0290c07": "常喜行盜人子殺噉之。亡子家亦不知何誰",
    "T21n1262_001:0290c08": "取者，行街里啼哭。人已還共議，如是非一",
    "T21n1262_001:0290c09": "日。阿難及眾沙門出行，輒見啼哭人，已還",
    "T21n1262_001:0290c10": "共議，傷哀亡子家。佛即知眾沙門議，佛到眾",
    "T21n1262_001:0290c11": "沙門所。佛問眾沙門：「向者何等議？」眾沙門、阿",
    "T21n1262_001:0290c12": "難白佛言：「向者出行分衛，見街里有啼哭人",
    "T21n1262_001:0290c13": "眾多，即問啼哭人：『汝何為啼哭？』報言：『生亡我",
    "T21n1262_001:0290c14": "子，不知屍死處所。』如是啼哭者非一家，皆亡",
    "T21n1262_001:0290c15": "子。」佛便為阿難、眾沙門說：「是國中盜人子者，",
    "T21n1262_001:0290c16": "非凡人故，現鬼子母。今生作人，喜行盜人子。",
    "T21n1262_001:0290c17": "是母有千子，五百子在天上，五百子在世間。",
    "T21n1262_001:0290c18": "千子皆為鬼王，一王者從數萬鬼。如是五百",
    "T21n1262_001:0290c19": "鬼王，在天上嬈諸天；五百鬼王，在世間嬈帝",
    "T21n1262_001:0290c20": "王人民。如是五百鬼王，天亦無奈何。」阿難白",
    "T21n1262_001:0290c21": "佛言：「鬼子母來，在是國中。今寧可勅令不盜",
    "T21n1262_001:0290c22": "人子耶？」佛言：「大善！可令不復盜人子。」阿難問",
    "T21n1262_001:0290c23": "佛言：「當用何等方便使不復盜人子耶？」佛便",
    "T21n1262_001:0290c24": "語阿難：「到是母所居，眾沙門共伺是母出已，",
    "T21n1262_001:0290c25": "後悉歛取子來，著精舍中逃之。」眾沙門即往。",
    "T21n1262_001:0290c26": "伺是母出行，隨後歛取子。得千數子，逃著",
    "T21n1262_001:0290c27": "精舍中。是母便復行盜人子，來入舍中，不見",
    "T21n1262_001:0290c28": "其子，便捨他人子，不敢復殺。便行索其子，",
    "T21n1262_001:0290c29": "遍舍中不知其子處。便出行至街里，遍城中",
    "T21n1262_001:0291a01": "不得。復出城外索不得，便入城行道啼哭。如",
    "T21n1262_001:0291a02": "是十日，母便狂。被髮入市，啼哭自擗，撲仰",
    "T21n1262_001:0291a03": "天大呼，為狂梁語，亦不能復飲食。佛遣沙門",
    "T21n1262_001:0291a04": "往視之，見母問：「何為市中被髮啼哭？」母即",
    "T21n1262_001:0291a05": "報沙門言：「亡我子眾多，故哭耳。」沙門言：「汝欲",
    "T21n1262_001:0291a06": "得汝子不？」母報言：「我欲得之。」沙門言：「汝審欲",
    "T21n1262_001:0291a07": "得者，是間有佛，可往問佛。佛者，知當來已去",
    "T21n1262_001:0291a08": "之事。汝往則可得汝子。」母聞是語，則歡喜意",
    "T21n1262_001:0291a09": "解，便隨沙門去。到佛所，歡喜前為佛作禮。佛",
    "T21n1262_001:0291a10": "即問母：「何為市中啼哭？」母報佛言：「亡我子故。」",
    "T21n1262_001:0291a11": "佛問母：「汝捨汝子至何所而亡汝子？」母即默",
    "T21n1262_001:0291a12": "然不言。佛復問母：「汝捨子至何所而反？」默然",
    "T21n1262_001:0291a13": "無語。母知盜人子為惡，母即起為佛作禮，頭",
    "T21n1262_001:0291a14": "面著地：「我愚癡故。」佛復問：「汝有子，愛之不？」母",
    "T21n1262_001:0291a15": "言：「我有子坐起常欲著我傍。」佛復問：「汝有子，",
    "T21n1262_001:0291a16": "知愛之。何故日行盜他人子？他人有子，亦如",
    "T21n1262_001:0291a17": "汝愛之；亡子家，亦行道啼哭如汝。汝反盜人",
    "T21n1262_001:0291a18": "子殺噉之，死後當入太山地獄中。」母聞是語",
    "T21n1262_001:0291a19": "便恐怖。佛復問：「汝寧欲得汝子不？」母即起，復",
    "T21n1262_001:0291a20": "持頭面著地：「願哀我。」佛便語母言：「汝子若",
    "T21n1262_001:0291a21": "在，汝寧能自悔不？若能自悔，當還汝子。」母",
    "T21n1262_001:0291a22": "言：「我能自悔。」佛言：「汝能自悔，當作何等",
    "T21n1262_001:0291a23": "自悔？」母言：「我聽佛教誡，當隨佛語自悔。佛",
    "T21n1262_001:0291a24": "還我子，我不敢遠離佛所語。」佛言：「審如汝",
    "T21n1262_001:0291a25": "語不？」母言：「我審如佛語。」佛便授以五戒：第",
    "T21n1262_001:0291a26": "一、不殺生；第二、不盜；三、不婬；四、不兩舌；五、",
    "T21n1262_001:0291a27": "不飲酒。報能，悉還其子。佛便為說：「汝有千",
    "T21n1262_001:0291a28": "子，皆為說千子名字。五百子在天上，皆",
    "T21n1262_001:0291a29": "是鬼中王，將鬼官屬嫉害嬈天民；五百子",
    "T21n1262_001:0291b01": "在世間，嬈諸人民。汝子作鬼王，將數萬",
    "T21n1262_001:0291b02": "鬼。如是五百子將鬼官屬，一不可稱數。極嫉",
    "T21n1262_001:0291b03": "害惡，或自稱作樹木神者；或作地神者；或作",
    "T21n1262_001:0291b04": "水神者；或詐為人兄弟妻子，自怨枉家室內",
    "T21n1262_001:0291b05": "外者；或作海神者；或作船車神者；或作舍宅",
    "T21n1262_001:0291b06": "神者；或自稱夜在冥中神者；或使人夢寤者；",
    "T21n1262_001:0291b07": "或使人恐怖，為人作怪者；或自稱星死者，自",
    "T21n1262_001:0291b08": "稱病死者——如是耗亂人，適不在一處。極嫉害",
    "T21n1262_001:0291b09": "惡，如是矯稱，令人祠祀烹殺，人不知多為烹",
    "T21n1262_001:0291b10": "殺飲食是鬼；是鬼亦不肯食。端嫉害欲使人",
    "T21n1262_001:0291b11": "犯殺，欲使人入地獄中。要不食之。見人祠祀",
    "T21n1262_001:0291b12": "喜。如是鬼亦不能護活人命，但益罪。愚癡人",
    "T21n1262_001:0291b13": "不知，坐鬼貧窮。」鬼子母聞佛說是語，即一心",
    "T21n1262_001:0291b14": "自悔，即得須陀洹道，知方來去事。長跪白佛",
    "T21n1262_001:0291b15": "言：「我愚癡不知，世世有惡乃爾。今我得持戒，",
    "T21n1262_001:0291b16": "思惟中正之道，我心皆徹視；還見我千子。今",
    "T21n1262_001:0291b17": "我乃知，佛所至至語成。願佛哀我！我欲止",
    "T21n1262_001:0291b18": "佛精舍傍，我欲呼千子王，我欲使與佛結要，",
    "T21n1262_001:0291b19": "我欲報復天上天下人恩。」佛言：「善哉！如汝有",
    "T21n1262_001:0291b20": "是意大善。」佛言：「汝從是已去，當稱是語，便止",
    "T21n1262_001:0291b21": "佛精舍邊。其國中人民，無子者來求子，當與",
    "T21n1262_001:0291b22": "之子，自在所願。我當勅子姓，與使隨護人。",
    "T21n1262_001:0291b23": "不得復妄嬈之。」欲從鬼子母求願者，名浮陀",
    "T21n1262_001:0291b24": "摩尼鉢，姊名炙匿，天上天下鬼屬是摩尼",
    "T21n1262_001:0291b25": "鉢；主四海內，船車治生有財產，皆屬摩尼",
    "T21n1262_001:0291b26": "鉢。摩尼鉢與佛結要、受戒，主護人財物。炙匿",
    "T21n1262_001:0291b27": "主人——若有產生，當救之。有天王名毘沙門，主",
    "T21n1262_001:0291b28": "四天地——護人命，出入常從毘沙門求願。有大",
    "T21n1262_001:0291b29": "鬼王，名阿須倫，主諸龍王、諸毒氣，人從求願，",
    "T21n1262_001:0291c01": "令毒不干人；求願當慈心，無所用謝，亦無所",
    "T21n1262_001:0291c02": "噉食人。從求願者，在人何求與耳；要無所求",
    "T21n1262_001:0291c03": "索，亦不責人。人至浮陀摩尼鉢前，為作禮。",
    "T21n1262_001:0291c04": "佛說鬼子母經"
}