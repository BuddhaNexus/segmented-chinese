{
    "T11n0310_120:0678c07": "大寶積經卷第一百二十",
    "T11n0310_120:0678c09": "大唐三藏菩提流志奉　詔譯",
    "T11n0310_120:0678c10": "49 廣博仙人會廣博仙人會第四十九",
    "T11n0310_120:0678c11": "如是我聞：一時佛在無鬪戰城恒河岸上。時",
    "T11n0310_120:0678c12": "有無量諸比丘眾尊者阿難、摩訶迦葉、舍利",
    "T11n0310_120:0678c13": "弗、薄拘羅、離婆多、阿若憍陳如等，所作已辦",
    "T11n0310_120:0678c14": "離諸塵染，諸漏已盡不復退轉，禪誦經行無",
    "T11n0310_120:0678c15": "暫懈息，或如群鴈遊止寂靜，或在林間常處",
    "T11n0310_120:0678c16": "禪定，安住如來光明教門，調伏諸根得無所",
    "T11n0310_120:0678c17": "畏。時娑羅雞林枝葉繁茂香花布地，拘枳羅",
    "T11n0310_120:0678c18": "鳥、迦陵伽鳥、鵝王群蜂棲集和鳴，能令眾",
    "T11n0310_120:0678c19": "生離諸昏墮。爾時如來告諸比丘：「汝等應當",
    "T11n0310_120:0678c20": "勤作所作，以於戒儀而自蔭覆。」",
    "T11n0310_120:0678c21": "是時西方忽然輝耀如日輪光，尊者阿難未",
    "T11n0310_120:0678c22": "離欲故，白言：「世尊！今此光明是何之相？」佛言：",
    "T11n0310_120:0678c23": "「阿難！是五通仙最勝上者黑香之子，名曰廣",
    "T11n0310_120:0678c24": "博。節食羸瘦身無光潤，與其同行五百人俱，",
    "T11n0310_120:0678c25": "所謂不白仙人、天人仙人、苫波野那仙人、",
    "T11n0310_120:0678c26": "丹荼野那仙人、迦摩野那仙人、迷佉那斯仙",
    "T11n0310_120:0678c27": "人、疑味仙人、度羅仙人等，前後圍遶當來詣",
    "T11n0310_120:0678c28": "我。」爾時廣博仙人遙覩世尊身意寂靜處在",
    "T11n0310_120:0678c29": "林藪，為諸比丘之所侍衛。即自思惟：「奇哉尊",
    "T11n0310_120:0679a01": "貴！一切智處色相具足，捨去群臣轉輪王位",
    "T11n0310_120:0679a02": "六萬綵女如棄毒食，苦行山林離諸欲樂，",
    "T11n0310_120:0679a03": "名稱普聞，誠不虛也。」時彼眾中有一仙人，字",
    "T11n0310_120:0679a04": "那剌陀，遙瞻如來心生歡喜，即說頌曰：",
    "T11n0310_120:0679a05": "「瞻彼青花樹林下，　　猶紫金聚者何人？",
    "T11n0310_120:0679a06": "彌樓妙寶流焰光，　　亦如秋月無氛翳。」",
    "T11n0310_120:0679a07": "爾時諸仙皆懷悅豫，合掌恭敬漸詣佛所。於",
    "T11n0310_120:0679a08": "時世尊告諸比丘：「汝等觀彼閻浮洲中諸仙",
    "T11n0310_120:0679a09": "人等，蓬髮上靡棲止林莽塗灰却粒，或月半",
    "T11n0310_120:0679a10": "月節食羸瘦，鹿皮樹皮以充衣服，不剪髮爪",
    "T11n0310_120:0679a11": "蹲處露地。或如煙炭黑蜂之色，呪術祭火以",
    "T11n0310_120:0679a12": "為吉祥，空地樹下隨處而居。或墜高巖或投",
    "T11n0310_120:0679a13": "深水，炎火赫日炙身苦體，恃其種姓離無上",
    "T11n0310_120:0679a14": "智。比丘當知，此諸仙人見不清淨耽著諸",
    "T11n0310_120:0679a15": "有，輪迴生死不能出離。」時諸比丘聞佛世尊",
    "T11n0310_120:0679a16": "作是說已，同聲白言：「我等今者由依如來勤",
    "T11n0310_120:0679a17": "修梵行，於諸有中永當出離。」",
    "T11n0310_120:0679a18": "爾時廣博仙人與其同類漸至佛所，覩諸羅",
    "T11n0310_120:0679a19": "漢威德尊嚴，內懷傾悚曲躬低視。各結散髮，",
    "T11n0310_120:0679a20": "身佩白繩，顏容黑暗，兩目黃綠，頭髮枯燥，執",
    "T11n0310_120:0679a21": "三拒木，身形卑陋，或行虛空。或談俗典，至",
    "T11n0310_120:0679a22": "如來前，白言：「世尊！今此眾會，願佛知時。」佛言：",
    "T11n0310_120:0679a23": "「廣博！我已了知諸有受生及於自性。」時阿難",
    "T11n0310_120:0679a24": "陀白言：「世尊！此何仙人眾所圍遶，詞慧通",
    "T11n0310_120:0679a25": "敏頂髮上靡？」佛言：「阿難！此是廣博，作圍陀",
    "T11n0310_120:0679a26": "典，奉持習行賒羯羅教，造諸種種世俗文字。」",
    "T11n0310_120:0679a27": "爾時諸羅漢等共相謂言：「而此仙人有何所",
    "T11n0310_120:0679a28": "得，苦行如是於生死中而不解脫？」復自思惟：",
    "T11n0310_120:0679a29": "「此仙人眾今來佛所，當何所問？為因緣耶？為",
    "T11n0310_120:0679b01": "無我耶？」爾時廣博仙人合掌向佛白言：「世尊！",
    "T11n0310_120:0679b02": "佛出現難，眾會亦難。我於今者有少疑問，願",
    "T11n0310_120:0679b03": "垂哀愍。」佛言：「大仙！恣汝所問，當為解說。」廣博",
    "T11n0310_120:0679b04": "仙言：「云何為施？何者施義？云何施主？施主何",
    "T11n0310_120:0679b05": "義？云何施者不名施主？云何施主不名施者？",
    "T11n0310_120:0679b06": "云何行施於受施者而獲福報？云何施已，若",
    "T11n0310_120:0679b07": "現在世、若命終後，施福隨行為積為聚？世尊！",
    "T11n0310_120:0679b08": "如來滅後供養塔廟，誰為受者獲於福報？」佛",
    "T11n0310_120:0679b09": "言：「大仙！汝今所問甚為希有，為欲覺悟新發",
    "T11n0310_120:0679b10": "意者。」時舍利弗在於眾中髮白面皺，以其右",
    "T11n0310_120:0679b11": "手擡眉顧視，久而言曰：「我昔曾聞廣博仙人",
    "T11n0310_120:0679b12": "世所稱讚，云何今者不知言問如小童子。云",
    "T11n0310_120:0679b13": "何不問因緣無我深妙之義，而乃問於施之",
    "T11n0310_120:0679b14": "果報？」尊者阿難前禮佛足，白言：「世尊！彼之仙",
    "T11n0310_120:0679b15": "人於施貪著，我願為彼解說施義。」佛言：「阿難！",
    "T11n0310_120:0679b16": "若問如來，聲聞答者，非如來教。」時舍利弗復",
    "T11n0310_120:0679b17": "白佛言：「今此仙人有彼彼疑，我願解說。」佛言：",
    "T11n0310_120:0679b18": "「不爾。汝於聲聞最為上首，若於我前有所解",
    "T11n0310_120:0679b19": "說，令諸眾生墮於惡趣，謗云如來非決定智，",
    "T11n0310_120:0679b20": "或云如來覺性了已猶有我慢。」",
    "T11n0310_120:0679b21": "爾時諸比丘聞佛世尊作是說已，生淨信心，",
    "T11n0310_120:0679b22": "白言：「世尊！廣博仙人有所疑問，願為除斷。」爾",
    "T11n0310_120:0679b23": "時佛告廣博仙言：「汝今諦聽，施之果報及業",
    "T11n0310_120:0679b24": "差別。若諸受者能令施主生於果報，是為",
    "T11n0310_120:0679b25": "施義。若有眾生發清淨心，以己財寶令執事",
    "T11n0310_120:0679b26": "人隨所施者，其財寶主名為施主，其執事人",
    "T11n0310_120:0679b27": "名為施者。若復有人自持己物淨心施者，得",
    "T11n0310_120:0679b28": "為施主亦名施者。復次大仙！三十二種不淨",
    "T11n0310_120:0679b29": "之施，汝今諦聽。若復有人，倒見施者不名淨",
    "T11n0310_120:0679c01": "施。因報恩者不名淨施。不哀愍者，不名淨施。",
    "T11n0310_120:0679c02": "為色欲者，不名淨施。若施火中，不名淨施。擲",
    "T11n0310_120:0679c03": "水中者，不名淨施。恐怖施者，不名淨施。施五",
    "T11n0310_120:0679c04": "家者，不名淨施。以毒施者，不名淨施。施刀杖",
    "T11n0310_120:0679c05": "者，不名淨施。殺害施者，不名淨施。為攝他故，",
    "T11n0310_120:0679c06": "不名淨施。為稱譽者，不名淨施。為倡伎者，不",
    "T11n0310_120:0679c07": "名淨施。因占相者，不名淨施。求飾好者，不名",
    "T11n0310_120:0679c08": "淨施。結朋友者，不名淨施。於莊宅中鳥獸來",
    "T11n0310_120:0679c09": "喫不歡欣者，不名淨施。學工巧者，不名淨施。",
    "T11n0310_120:0679c10": "因病施醫，不名淨施。先因打罵後施財物，不",
    "T11n0310_120:0679c11": "名淨施。若懷疑惑，言我今施為有報耶為無",
    "T11n0310_120:0679c12": "報耶？如此施者，不名淨施。若捨施已，內懷熱",
    "T11n0310_120:0679c13": "惱慳戀悔恨，不名淨施。若言受者後當為我",
    "T11n0310_120:0679c14": "作牛畜者，不名淨施。若言福報我自受者，不",
    "T11n0310_120:0679c15": "名淨施。若人少壯無淨信心，後遭病苦或臨",
    "T11n0310_120:0679c16": "死路，楚毒在身肢節分解，閻羅使者調弄於",
    "T11n0310_120:0679c17": "前，親屬平生悲泣相視，如此之時方始施者，",
    "T11n0310_120:0679c18": "不名淨施。或有念言，令餘城邑知我施者，不",
    "T11n0310_120:0679c19": "名淨施。若懷嫉妬增上施者，不名淨施。慕他",
    "T11n0310_120:0679c20": "豪族為求婚姻，持諸金銀繒綵衣服而施與",
    "T11n0310_120:0679c21": "者，不名淨施。若求男女及餘雜緣而施與者，",
    "T11n0310_120:0679c22": "不名淨施。若有念言，我於今施來世受報，不",
    "T11n0310_120:0679c23": "名淨施。見貧窮者不生哀愍，翻持錢財施富",
    "T11n0310_120:0679c24": "貴人，不名淨施。或貪花果而施與者，不名淨",
    "T11n0310_120:0679c25": "施。善男子！此三十二愛染之施，猶如有人携",
    "T11n0310_120:0679c26": "持種子，於荒穢田隨所種殖。然彼種子依大",
    "T11n0310_120:0679c27": "地界，遇天雨潤決定生牙，至於花實少得收",
    "T11n0310_120:0679c28": "獲。」爾時廣博仙人復白佛言：「如何施與，持",
    "T11n0310_120:0679c29": "戒毀戒而不滅壞。」佛言：「大仙！若復有人淨信",
    "T11n0310_120:0680a01": "因果發歡喜心，為諸眾生無有悔悋，亦不分",
    "T11n0310_120:0680a02": "別持戒破戒。復次善男子！有五種施名為大",
    "T11n0310_120:0680a03": "施。何者為五？一者時施，二者道行之者，三者",
    "T11n0310_120:0680a04": "病人及看病者，四者說正法人，五者詣他國",
    "T11n0310_120:0680a05": "者。復有五種：一者法施，二者食施，三者居",
    "T11n0310_120:0680a06": "住，四者燈明，五者香花。」廣博復言：「何等清",
    "T11n0310_120:0680a07": "淨？」佛言：「若發信心，為諸眾生內懷哀愍，迴向",
    "T11n0310_120:0680a08": "菩提遍淨解脫，得為清淨。復有五種無上之",
    "T11n0310_120:0680a09": "施。何者為五？一者施於如來，其施無上；二者",
    "T11n0310_120:0680a10": "施於眾僧，其施無上；三者施說法者，其施無",
    "T11n0310_120:0680a11": "上；四者施父，其施無上；五者施母，其施無",
    "T11n0310_120:0680a12": "上。復有施者名為大施，所謂失位國王名為",
    "T11n0310_120:0680a13": "大施。若為縣官之所逼迫無所依怙，及為疾",
    "T11n0310_120:0680a14": "病之所痛惱，施如此人名為大施。若為王者",
    "T11n0310_120:0680a15": "所棄，臨刑之時及餘命難，捨己之命救於彼",
    "T11n0310_120:0680a16": "命，名為大施。或於疾病之人施與醫藥，亦名",
    "T11n0310_120:0680a17": "大施。或於具戒眾僧以時而施，亦名大施。或",
    "T11n0310_120:0680a18": "施求智慧者，亦名大施。或於傍生之儔蝦蟇",
    "T11n0310_120:0680a19": "蛭烏及餘鳥獸而施與者，亦名大施。或於乏",
    "T11n0310_120:0680a20": "劣之者施令充足，亦名大施。若復有人，勸他",
    "T11n0310_120:0680a21": "淨施及餘隨喜，亦名大施。復次大仙！汝先",
    "T11n0310_120:0680a22": "所問，於我滅後云何種植獲福報者。善男子！",
    "T11n0310_120:0680a23": "諸如來者皆是法身非是色身，若復在世或",
    "T11n0310_120:0680a24": "復滅後，所有供養福無有異。如轉輪王於其",
    "T11n0310_120:0680a25": "大地唱如是言：『我之國界，不應有人殺害眾",
    "T11n0310_120:0680a26": "生及於妄語。』其國之人，雖未見王兼親侍衛，",
    "T11n0310_120:0680a27": "但聞教勅即便遵奉，王於是人必生歡喜。是",
    "T11n0310_120:0680a28": "人由王不殺害故獲生天報，其有違者墮於",
    "T11n0310_120:0680a29": "惡趣。如是大仙！雖有眾生見我色身，不護其",
    "T11n0310_120:0680b01": "戒何所得耶？如提婆達多，雖遇於我猶墮地",
    "T11n0310_120:0680b02": "獄。若復有人於來世中勤修我教，則為希",
    "T11n0310_120:0680b03": "有，如見我身無有異也。",
    "T11n0310_120:0680b04": "「復次大仙！如汝所問，福德因緣為積聚者。如",
    "T11n0310_120:0680b05": "萩葦中因燒出焰，而此光焰不可得言為積",
    "T11n0310_120:0680b06": "為聚。如是施主，積集資糧猶影隨形而無見",
    "T11n0310_120:0680b07": "者。亦如蒲萄甘蔗，未押之時汁不可見，彼",
    "T11n0310_120:0680b08": "於一節二節之中求汁積聚了無見者，然於",
    "T11n0310_120:0680b09": "彼汁不從外得。福德果報亦復如是，不在施",
    "T11n0310_120:0680b10": "主手中心中及於身中，亦不相離。亦如尼拘",
    "T11n0310_120:0680b11": "陀子未成熟時，牙不可見。譬於商人持少財",
    "T11n0310_120:0680b12": "物往詣大城，有所貿易廣獲財利。福報亦爾，",
    "T11n0310_120:0680b13": "如蜂採花不損其色。雲涵雨潤誰見積聚？於",
    "T11n0310_120:0680b14": "其出生必自成辦。」",
    "T11n0310_120:0680b15": "爾時廣博仙人白言：「世尊！施之差別我已了",
    "T11n0310_120:0680b16": "知。云何此識住於身中有所愛著？」佛言：「大仙！",
    "T11n0310_120:0680b17": "猶如國王住於城中，懼他軍來預作濠塹，積",
    "T11n0310_120:0680b18": "聚糧貯教養戰士，建諸幡旗調習醉象，嚴誡",
    "T11n0310_120:0680b19": "眾兵唱言警備，著於衣甲專情鬪戰，執利刀",
    "T11n0310_120:0680b20": "仗露刃而住。王福盡故，他軍強盛遂即滅壞。",
    "T11n0310_120:0680b21": "如是識王住於身城，見於六處無常侵害，穿",
    "T11n0310_120:0680b22": "信濠塹、被正念甲、御醉法象、調習意馬，告六",
    "T11n0310_120:0680b23": "處云：『今有無常威力軍來，宜應速疾被於施",
    "T11n0310_120:0680b24": "甲、持於智刃、辦慚愧弩、安戒隄防。』時彼六處",
    "T11n0310_120:0680b25": "為無常軍漸相逼迫，爾時彼識如福盡王，棄",
    "T11n0310_120:0680b26": "城而走別住城國。」廣博仙人復白佛言：「云何",
    "T11n0310_120:0680b27": "了知是福德城，非福德城我當捨之。」佛言：「大",
    "T11n0310_120:0680b28": "仙！猶如有人乘大舟船欲渡大海，時遇風濤",
    "T11n0310_120:0680b29": "鼓涌飄蕩，黿鼉鯨鯢互為嶮害。是人因船遂",
    "T11n0310_120:0680c01": "達彼岸，既得無畏遶船三匝恭敬祭祀，唱言：",
    "T11n0310_120:0680c02": "『善哉。我由此船得渡大海。』如是大仙！有福眾",
    "T11n0310_120:0680c03": "生命終之後作是思惟：『我今此身善趣天上，",
    "T11n0310_120:0680c04": "所得人身為不空過。乘此身船渡惡趣海，善",
    "T11n0310_120:0680c05": "哉前生甚可恭敬。』若復有人墮惡趣者，猶如",
    "T11n0310_120:0680c06": "渡海乘朽爛船，於大海中或沈或浮，搖颺",
    "T11n0310_120:0680c07": "傾覆。是人殘命雖至岸上，復遇師子虎狼充",
    "T11n0310_120:0680c08": "滿，罵言：『咄哉！此朽故船倒行大海，令我怖畏",
    "T11n0310_120:0680c09": "見如此苦。』墮惡趣識亦復如是，毀罵其身：『我",
    "T11n0310_120:0680c10": "徒養育遭此惡報。我久於世擔負穢草，如蠶",
    "T11n0310_120:0680c11": "作繭徒自纏縛。如何令我沈溺若此？』",
    "T11n0310_120:0680c12": "「爾時彼識於第二身適住母胎，纔七日中能",
    "T11n0310_120:0680c13": "作是念：『我從彼滅而來生此。』由善業者其心",
    "T11n0310_120:0680c14": "歡喜，能令彼母有三種相。所謂母面熙怡顏",
    "T11n0310_120:0680c15": "容端妙、無諸皯䵴、右脚壓地倍重常時，復以",
    "T11n0310_120:0680c16": "其手數摩右脇，被白色衣增加姝麗。造惡業",
    "T11n0310_120:0680c17": "識亦七日中作是憶念：『我從某城曾作某",
    "T11n0310_120:0680c18": "罪。』作是念已便生悲惱，能令其母現諸惡相，",
    "T11n0310_120:0680c19": "所謂身體臭穢羸瘦萎黃，常懷悲愁數數變",
    "T11n0310_120:0680c20": "吐，禍橫盈門災難逼迫饒諸疾病。將產之",
    "T11n0310_120:0680c21": "時，或損母命或復自死。」爾時廣博仙人復白",
    "T11n0310_120:0680c22": "佛言：「世尊！彼識初入胎時，得何念慧？」佛言：「而",
    "T11n0310_120:0680c23": "此之識亦入胎已，見閻浮洲園苑樹林、宮殿",
    "T11n0310_120:0680c24": "池沼遍滿莊飾，親族聚會情極慕樂。復以天",
    "T11n0310_120:0680c25": "慧光明隨念憶知無量百千彼彼生處，彼是",
    "T11n0310_120:0680c26": "我母，曾五百世生育於我。作是念已生厭離",
    "T11n0310_120:0680c27": "心，唱言：『咄哉！於此世間生死足矣，劬勞諸有",
    "T11n0310_120:0680c28": "永願休息。』」時廣博仙人復白佛言：「世尊！彼識",
    "T11n0310_120:0680c29": "既能如是厭離，豈不出離生死中耶？」佛言：「不",
    "T11n0310_120:0681a01": "也。大仙！彼識無出離之相，能得解脫無有是",
    "T11n0310_120:0681a02": "處。而彼識界於生死中雖爾厭離，能出離者",
    "T11n0310_120:0681a03": "不應受生。若不爾者，或有修福及於造罪，一",
    "T11n0310_120:0681a04": "切皆應趣向涅槃。如汝所言，識思惟者，是識",
    "T11n0310_120:0681a05": "增上非智增上。所以者何？識能分別，智能了",
    "T11n0310_120:0681a06": "知，識智和合乃如汝說。」爾時世尊欲重宣此",
    "T11n0310_120:0681a07": "義而說偈言：",
    "T11n0310_120:0681a08": "「能防諸怨賊，　　積集煩惱者，",
    "T11n0310_120:0681a09": "了智與無智，　　及慧共愚癡。",
    "T11n0310_120:0681a10": "見慢并無明，　　如是等一切，",
    "T11n0310_120:0681a11": "無有少離智，　　由識能了知。",
    "T11n0310_120:0681a12": "識智不相離，　　和合我常說，",
    "T11n0310_120:0681a13": "一輪不為車，　　二輪亦不成，",
    "T11n0310_120:0681a14": "亦不由於餘，　　要假人與牛，",
    "T11n0310_120:0681a15": "并具於輻轄，　　二輞相資備，",
    "T11n0310_120:0681a16": "轅軛兼絡繩，　　爾乃得名車。",
    "T11n0310_120:0681a17": "身車亦如是，　　諸界和合生，",
    "T11n0310_120:0681a18": "諸根悉備具，　　由識能牽挽。",
    "T11n0310_120:0681a19": "肢節相綴連，　　筋脈恒遍滿，",
    "T11n0310_120:0681a20": "髑髏皮髮覆，　　腸肺并心脾，",
    "T11n0310_120:0681a21": "肝胃眾和合，　　建立假為身。",
    "T11n0310_120:0681a22": "識王處其中，　　非身為調御，",
    "T11n0310_120:0681a23": "了知諸體性，　　是名智識俱。",
    "T11n0310_120:0681a24": "「復次大仙！此識微細不可色見，無有諸根亦",
    "T11n0310_120:0681a25": "不相離。若諸丈夫有所怯弱，或生恐怖或起",
    "T11n0310_120:0681a26": "尋思，皆識增上非智作用。」爾時廣博仙人",
    "T11n0310_120:0681a27": "復白佛言：「世尊！云何觀察一切眾生從地獄",
    "T11n0310_120:0681a28": "趣而來生者，乃至人趣而來生者？何業差",
    "T11n0310_120:0681a29": "別，生於天人傍生餓鬼及於地獄？」佛言：「大仙！",
    "T11n0310_120:0681b01": "眾生本性沒此生彼，是佛境界，非五通仙之",
    "T11n0310_120:0681b02": "所能知，亦非天人魔梵色究竟等并餘聲聞",
    "T11n0310_120:0681b03": "之所覺了。大仙！若於我法獲離三垢得初果",
    "T11n0310_120:0681b04": "時所有境界，尚非帝釋、那羅延天、汝諸仙等",
    "T11n0310_120:0681b05": "之所能知。」爾時如來作是說已，廣博仙人便",
    "T11n0310_120:0681b06": "自思惟：「此輪迴中，聖智境界未曾會遇。」禮佛",
    "T11n0310_120:0681b07": "雙足，白言：「世尊！我於今者衰朽失念不能獲",
    "T11n0310_120:0681b08": "果，無任負荷住持菩提。歸依佛法及離垢僧，",
    "T11n0310_120:0681b09": "我從今日與諸弟子及於眷屬歸佛法僧，唯",
    "T11n0310_120:0681b10": "願世尊示教利喜，以聖智日常住世間除煩",
    "T11n0310_120:0681b11": "惱翳。善哉世尊。願為演說一切眾生從天墜",
    "T11n0310_120:0681b12": "者。」佛言：「諦聽。今正是時。若有眾生堅固成就",
    "T11n0310_120:0681b13": "施香花鬘，此人必當生持鬘天。臨終之時身",
    "T11n0310_120:0681b14": "發妙香及感鮮華，而復自見種種色華來散",
    "T11n0310_120:0681b15": "其上，或有見於樓閣宮殿，懸諸鈴𥿰雜華嚴",
    "T11n0310_120:0681b16": "飾，百千天女而處其中。命終之後見持鬘天",
    "T11n0310_120:0681b17": "父母和合如贍部人，便為愛風飄入胎藏。時",
    "T11n0310_120:0681b18": "彼天母懷妊七日，於右脇下遂誕其子。彼適",
    "T11n0310_120:0681b19": "生已，於其胸前天悅意花自然為鬘，具七種",
    "T11n0310_120:0681b20": "色，所謂白、黑、黃、赤、天紺、紅蓮及如火銅，光明",
    "T11n0310_120:0681b21": "炫耀，香氣因風遍一由旬，故號彼天謂為持",
    "T11n0310_120:0681b22": "鬘。宮中有樹，其汁香美猶如甘露。園苑果實",
    "T11n0310_120:0681b23": "有八上味，大如頻螺。彼天所食皆是甘果非",
    "T11n0310_120:0681b24": "餘摶食，凡有飢想果自現樹。所履之地無諸",
    "T11n0310_120:0681b25": "荊棘，鮮花柔草周布清淨。或有宮殿如白花",
    "T11n0310_120:0681b26": "聚，或以黃金為屋鵄吻。彼之天女光容藻飾，",
    "T11n0310_120:0681b27": "眺望軒檻相與娛樂。其所壽命天二百年，將",
    "T11n0310_120:0681b28": "終歿時有二種相：所居之樹其葉凋悴枝條",
    "T11n0310_120:0681b29": "垂下，其花香氣自然隱沒；所著花鬘忽然萎",
    "T11n0310_120:0681c01": "黃，清涼之風變為毒熱。最勝天城棄捨而去。",
    "T11n0310_120:0681c02": "時諸天女見此衰相圍遶悲號，歎言：『咄哉。何",
    "T11n0310_120:0681c03": "彼無常無少慈悲，今於我等愛重之者制不",
    "T11n0310_120:0681c04": "由己，將捨我等在於須臾。』時彼天子漸為",
    "T11n0310_120:0681c05": "熱病之所逼迫遍體火現，炎焰雖加而無熱",
    "T11n0310_120:0681c06": "惱，心猶快樂從彼而沒，人間受生在於胎",
    "T11n0310_120:0681c07": "中，能令其母愛香花鬘及諸果實。又於夢中",
    "T11n0310_120:0681c08": "常見城邑場肆嚴飾遍垂花瓔。亦既生已，形",
    "T11n0310_120:0681c09": "容光潤白服花鬘常所眷愛，好遊親屬耽著",
    "T11n0310_120:0681c10": "欲樂，情戀女人往來輕躁，名衣上服及諸園",
    "T11n0310_120:0681c11": "林靡不貪樂，見富貴者倍生喜悅。",
    "T11n0310_120:0681c12": "「復次大仙！四天王天趣向之者，若有眾生以",
    "T11n0310_120:0681c13": "憐愍心，見貧窮者施於衣食，及諸病人隨與",
    "T11n0310_120:0681c14": "醫藥，或造井泉、或施池沼。其人將終形不羸",
    "T11n0310_120:0681c15": "瘦，容色無變身無垢汗，聲不㽄破亦不遺瀝",
    "T11n0310_120:0681c16": "大小便利，六塵充足諸根無損，能見自身在",
    "T11n0310_120:0681c17": "天眾中。命既終已，色如紅蓮口出妙香，復有",
    "T11n0310_120:0681c18": "清風吹妙花香拂其尸上。於是彼識見四天",
    "T11n0310_120:0681c19": "界父母歡遊耽醉情欲。時彼天父以其右手",
    "T11n0310_120:0681c20": "摩天母背，即於母髀而得受胎。經七日已遂",
    "T11n0310_120:0681c21": "即誕生，天飾具足。大仙當知，四天王天所居",
    "T11n0310_120:0681c22": "之地縱廣八萬四千由旬，黃金白銀雌黃雄",
    "T11n0310_120:0681c23": "黃間錯莊飾，百千天女充滿其中，百千花",
    "T11n0310_120:0681c24": "果如人形像。於彼園苑，天摩尼光常所明照，",
    "T11n0310_120:0681c25": "樹林枝莖垂劫波衣及妙繒綵，其樹滑潤見",
    "T11n0310_120:0681c26": "者欣悅。於其龕室常懸樂具，簫笛之儔自然",
    "T11n0310_120:0681c27": "發聲。彼天童子摶食為力，香美秔稻色如紅",
    "T11n0310_120:0681c28": "蓮味逾甘露。其所食器具於二種：一者金器，",
    "T11n0310_120:0681c29": "二者銀器；隨意所樂色香美味皆於中現。復",
    "T11n0310_120:0682a01": "有天漿名為花酒，香冷殊特，設有嗅者亦自",
    "T11n0310_120:0682a02": "然醉。彼之天人各有寢殿名曰初秋，遍垂花",
    "T11n0310_120:0682a03": "條，金銀雜寶娑蘭雞樹，數有百千合覆其上，",
    "T11n0310_120:0682a04": "復有種種坐臥敷具。六萬天女顏容殊妙被",
    "T11n0310_120:0682a05": "服光鮮，其聲寥亮韻合天樂，為諸欲神之所",
    "T11n0310_120:0682a06": "造化，歌舞倡妓言笑往來，能令見者增其染",
    "T11n0310_120:0682a07": "愛。其宮殿前樹以剎柱，金銀間錯繒綵莊",
    "T11n0310_120:0682a08": "嚴，懸諸寶幡隨風搖颺。",
    "T11n0310_120:0682a09": "「有四天王：一曰持國，二曰增長，三曰威目，",
    "T11n0310_120:0682a10": "四曰多聞。此四天王於彼天界，吟嘯歌舞讌",
    "T11n0310_120:0682a11": "會嬉遊具足安樂。時彼眾中諸天童子，力藝",
    "T11n0310_120:0682a12": "殊勝具天妙身，垂臂往來猶如醉象，身香郁",
    "T11n0310_120:0682a13": "烈遍一由旬。其所壽命天五百年，無中夭者。",
    "T11n0310_120:0682a14": "園苑林樹榮色光潔，迦潭婆花而以莊嚴，咸",
    "T11n0310_120:0682a15": "悉芬馥無諸臭穢，四面階道雜寶所成，百千",
    "T11n0310_120:0682a16": "天女常為歌伎，諸寶器中出妙音聲。善男子！",
    "T11n0310_120:0682a17": "彼等天人壽欲盡時有三種相：一者身光隱",
    "T11n0310_120:0682a18": "沒，二者花無香氣，三者不聞天女奏諸伎樂。",
    "T11n0310_120:0682a19": "常所歡遊園林宮苑鳥聲和雅，是憙好處皆",
    "T11n0310_120:0682a20": "不愛樂，花鬘萎悴天女悲號，衣生垢穢，瞻視",
    "T11n0310_120:0682a21": "昔來欣翫之具復增悶絕，身上汗流眼變枯",
    "T11n0310_120:0682a22": "燥，如取水魚置夏日中，熱惱所逼宛轉于地。",
    "T11n0310_120:0682a23": "時諸女等見彼天男愁苦如此，皆來圍繞同",
    "T11n0310_120:0682a24": "聲號哭，唱言：『苦哉苦哉。我所愛者奈何如是，",
    "T11n0310_120:0682a25": "所好憙事翻為愁苦。今之云何捨我等輩及",
    "T11n0310_120:0682a26": "遊讌處？』時天女等以偈歎曰：",
    "T11n0310_120:0682a27": "「『種種妙莊嚴，　　仁者所遊讌，",
    "T11n0310_120:0682a28": "最上福德城，　　四面具樓閣。",
    "T11n0310_120:0682a29": "天女恒充滿，　　園林鎮榮茂，",
    "T11n0310_120:0682b01": "云何捨歡愛？　　苦哉此無常。』",
    "T11n0310_120:0682b02": "「爾時諸天女等說此偈已相視哽咽，各以右",
    "T11n0310_120:0682b03": "手取諸雜花遙散其上，復作是言：『仁者！汝具",
    "T11n0310_120:0682b04": "福故當生人間，彼是福地應以信心植諸善",
    "T11n0310_120:0682b05": "種。』爾時彼天見諸女等皆已背捨，重增熱惱",
    "T11n0310_120:0682b06": "身心熾然，如以蘇滴置炎鐵上欻自銷滅餘",
    "T11n0310_120:0682b07": "微灰燼，復為業風之所吹散，如隣虛塵為千",
    "T11n0310_120:0682b08": "億分更不可見。於是彼識從天降下，見受生",
    "T11n0310_120:0682b09": "處父母和合，心懷喜悅便入胎藏。纔處胎時，",
    "T11n0310_120:0682b10": "母即相現飲食增多不噉血肉，樂著緋衣愛",
    "T11n0310_120:0682b11": "聚會處，於諸親屬倍加眷念。雖懷其子曾無",
    "T11n0310_120:0682b12": "痛惱，口無流涎身不沈重。亦既生已人相端",
    "T11n0310_120:0682b13": "嚴，其眼紺色如天青寶眾所樂見。聞於上界",
    "T11n0310_120:0682b14": "四天王事，自然欣悅常樂捨施，愛妙香衣性",
    "T11n0310_120:0682b15": "好數食，常憙歌舞園林女色靡不留戀。",
    "T11n0310_120:0682b16": "「復次大仙！若有眾生以淨信心，遠離殺害及",
    "T11n0310_120:0682b17": "於偷盜，持諸飲食上妙資具衣服財寶而行",
    "T11n0310_120:0682b18": "捨施，勤誠散花禮拜佛塔。壽命盡時，身無疾",
    "T11n0310_120:0682b19": "苦垢膩臭穢，念所習業曾不忘失，面如金色、",
    "T11n0310_120:0682b20": "鼻不陷曲、心不驚惱、喉不閉塞亦不喘息，",
    "T11n0310_120:0682b21": "不為風刀之所解截，聲不㽄破，寢膳安寧。大",
    "T11n0310_120:0682b22": "仙當知，如斯之人毒不能害飲食消化，折傷",
    "T11n0310_120:0682b23": "夭枉皆所遠離。其人命終，以天識故見三十",
    "T11n0310_120:0682b24": "三天百千樓閣，金摩竭魚莊飾門柱，蛇勝栴",
    "T11n0310_120:0682b25": "檀香水塗灑，其地柔潔白逾霜雪淨如頸珠，",
    "T11n0310_120:0682b26": "黃檀香樹天寶燈燭雜錯行列，天諸男女遊",
    "T11n0310_120:0682b27": "戲園林耽染狂醉。既覩斯已遂生歡樂，猶如",
    "T11n0310_120:0682b28": "貫珠為人將取，入天母手以為胎藏。時母手",
    "T11n0310_120:0682b29": "掌因即生花，持示天父共相慶悅，復以兩手",
    "T11n0310_120:0682c01": "摩捼其華，子即誕孕。時彼天母告天父曰：『我",
    "T11n0310_120:0682c02": "於今日誕一童子，增長勝種。』便會親族以為",
    "T11n0310_120:0682c03": "歡賀。生滿七日天相具足，憶念前生從某處",
    "T11n0310_120:0682c04": "滅今來生此，某是我父某是我母，曾修某善。",
    "T11n0310_120:0682c05": "作是念時聳然歡欣，便於諸欲而生癡愛，於",
    "T11n0310_120:0682c06": "天界中宮苑園林自然了見貪憙愛著。爾時",
    "T11n0310_120:0682c07": "童子垂臂𦟛長猶如象鼻，其胸峻實如師子",
    "T11n0310_120:0682c08": "臆，腰腹圓細無有垂皺，背脊端平無高下骨，",
    "T11n0310_120:0682c09": "兩髀圓相如芭蕉莖，肌肉光潔無諸黧皯，無",
    "T11n0310_120:0682c10": "有耏毛及雜臭穢，上妙香氣從身流出。花鬘",
    "T11n0310_120:0682c11": "瓔珞天衣輕密，不假外求自然被體。時宮殿",
    "T11n0310_120:0682c12": "中所有天女無天男者，見此童子共來圍遶，",
    "T11n0310_120:0682c13": "咸作是言：『善來仁者！此之宮殿皆是汝有。我",
    "T11n0310_120:0682c14": "等諸女先無依怙，願相侍從。』其中或云：『此輩",
    "T11n0310_120:0682c15": "盛年，乳如金瓶面猶紅蓮。此園苑中如是天",
    "T11n0310_120:0682c16": "樹拘毘羅林垂覆榮好，六萬天女前後周遍。",
    "T11n0310_120:0682c17": "善哉仁者！可與我等永以娛樂，如雲中電不",
    "T11n0310_120:0682c18": "常而有。』或有宮殿，簫鼓琵琶諸雜天樂自然",
    "T11n0310_120:0682c19": "發聲，上妙敷具及師子座，嚴飾珠瓔垂以繒",
    "T11n0310_120:0682c20": "綵，而諸繒綵非是繭蠶之所作者。時彼童子",
    "T11n0310_120:0682c21": "覩斯珍飾，如灌頂王昇座而坐。既昇座已，諸",
    "T11n0310_120:0682c22": "所珍玩咸出聲言：『此善業人從閻浮洲修天",
    "T11n0310_120:0682c23": "福故而來生此。諸人應當來此承事歌舞娛",
    "T11n0310_120:0682c24": "樂，令此福人歡喜無厭。』出此聲已，園林宮",
    "T11n0310_120:0682c25": "殿六萬綵女，捧持天花被服光耀，身所發",
    "T11n0310_120:0682c26": "香如蒲萄酒蜜酒花酒，聞其香者令人昏",
    "T11n0310_120:0682c27": "醉，同聲唱言：『汝積天福，願時充奉。』於是童子",
    "T11n0310_120:0682c28": "與群天女，遊歡喜林及雜花林、黃毯石林、極",
    "T11n0310_120:0682c29": "光嚴林、日宮園苑、泉聲園苑、音樂園苑、叢",
    "T11n0310_120:0683a01": "花園苑。遊如是等上妙林苑，悅樂清涼無諸",
    "T11n0310_120:0683a02": "惡風，花香芬馥。青摩尼寶以為燈明，諸蜂鳥",
    "T11n0310_120:0683a03": "王出微妙音，其鳥毛羽猶如雜寶，天吠琉璃",
    "T11n0310_120:0683a04": "以為其嘴，飛翔群嬉遍滿林樹。",
    "T11n0310_120:0683a05": "「復次大仙！彼界有池隨月增減，具八功德，悅",
    "T11n0310_120:0683a06": "意無垢清冷澄澈，百葉香花開敷其內，岸樹",
    "T11n0310_120:0683a07": "行列雜花充遍。而彼池中眾多天女遊戲娛",
    "T11n0310_120:0683a08": "樂，諸寶器等隨意而現，色香妙食名天甘露，",
    "T11n0310_120:0683a09": "如拘摩花白逾珂雪，甘香具足亦易消化，無",
    "T11n0310_120:0683a10": "諸苦澁雜惡等味。",
    "T11n0310_120:0683a11": "「復次大仙！有諸天人報不純者，雖同器食，或",
    "T11n0310_120:0683a12": "感赤色、或感蒼色乃至黃黑諸雜等色，天容",
    "T11n0310_120:0683a13": "無別唯食有異。大仙當知，彼諸眾生先雖捨",
    "T11n0310_120:0683a14": "施後復悔恨，由斯報故獲果如是。復有園苑",
    "T11n0310_120:0683a15": "名曰合棔，枝條花葉雜糅莊飾，百千叢林清",
    "T11n0310_120:0683a16": "淨柔軟，猶如水精花果常茂。其林樹間，諸寂",
    "T11n0310_120:0683a17": "靜身離欲牟尼是所棲集。天之男女常所入",
    "T11n0310_120:0683a18": "者，皆不為於貪愛欲樂。",
    "T11n0310_120:0683a19": "「大仙當知，我之弟子最上聲聞驕梵鉢提，是",
    "T11n0310_120:0683a20": "婆羅門清淨族子，住於禪定慈悲之心。以彼",
    "T11n0310_120:0683a21": "等持開敷慈眼入三摩地，每經七日方乃一",
    "T11n0310_120:0683a22": "度現出入息。彼入定時，有隨意風應念而至，",
    "T11n0310_120:0683a23": "假使劫火燒於大地成一炎焰，於彼禪身無",
    "T11n0310_120:0683a24": "能損害如芥子分，而彼支體如彌樓山常所",
    "T11n0310_120:0683a25": "鎮壓。難陀龍王及跋難陀有大力勢鼓氣",
    "T11n0310_120:0683a26": "猛烈，彌樓山王為之搖動，鼓作呼噏四大海",
    "T11n0310_120:0683a27": "水變為醎味。驕梵鉢提入定之時，彼二龍王",
    "T11n0310_120:0683a28": "盡其威力無能嬈亂。我此弟子在合棔林，而",
    "T11n0310_120:0683a29": "諸天女雖耽欲愛，覩斯尊者發清淨心，以曼",
    "T11n0310_120:0683b01": "陀花及諸蓮花而散其上，合掌恭敬。三十三",
    "T11n0310_120:0683b02": "天諸童子等亦來圍遶，持天甘露資給供養。",
    "T11n0310_120:0683b03": "而此尊者常為諸天於合棔林說修多羅，及",
    "T11n0310_120:0683b04": "未曾有、無問自說、本事、本生、因緣、方廣、諷誦、",
    "T11n0310_120:0683b05": "論議、重頌、授記、譬喻等經。時諸天人聞斯法",
    "T11n0310_120:0683b06": "要，莫不慇懃恭敬尊重。「復次大仙！三十三天",
    "T11n0310_120:0683b07": "有聚會堂，其堂有柱八萬四千，皆以金銀跋",
    "T11n0310_120:0683b08": "闍羅寶馬瑙美玉并栴檀心結搆所成。懸鈴",
    "T11n0310_120:0683b09": "垂鐸出微妙聲，列諸天衣建諸幡幢，簫笛琵",
    "T11n0310_120:0683b10": "琶箜篌琴瑟鞞鐃螺鼓妙聲振發。天之男女",
    "T11n0310_120:0683b11": "互相愛敬，和顏慈悅恒所聚會。於彼堂中以",
    "T11n0310_120:0683b12": "摩尼寶而嚴飾之，綠潤琉璃淨滑如鏡，塗香",
    "T11n0310_120:0683b13": "末香雜花周遍，亦無飃風及諸炎熱，毒蛇蚊",
    "T11n0310_120:0683b14": "虻皆所遠離。其所居者，無有惛睡懈怠之想。",
    "T11n0310_120:0683b15": "微風清和遍入林觀。其諸樓閣幰網垂覆，懸",
    "T11n0310_120:0683b16": "妙寶瓔散諸花香。百千天女雖則愛染，而無",
    "T11n0310_120:0683b17": "嫉妬及於鬪諍，面貌端正猶如滿月，花鬘寶",
    "T11n0310_120:0683b18": "珠嚴飾身首，妙歌清淨往來不輟。",
    "T11n0310_120:0683b19": "「復次大仙！彼天會堂周迴方整，長廊寬廣高",
    "T11n0310_120:0683b20": "樹周密猶如陰雲。其堂四面復有園苑皆百",
    "T11n0310_120:0683b21": "由旬，間錯種種金蓮雜花，出妙歌聲聞者欣",
    "T11n0310_120:0683b22": "悅。拘迦那陀樹、波梨野多樹、拘毘陀羅樹以",
    "T11n0310_120:0683b23": "為叢林。大仙！善法會堂資玩之具，皆是金銀",
    "T11n0310_120:0683b24": "諸寶玉等，積聚琉璃以為臺榭，珍奇寶物",
    "T11n0310_120:0683b25": "充滿庫藏，宮殿百千莊飾園苑，隣接遠近常",
    "T11n0310_120:0683b26": "聞安樂，無諸疾苦及餘禍患。彼之天人於諸",
    "T11n0310_120:0683b27": "園林遊戲既已，還集此堂受於娛樂。",
    "T11n0310_120:0683b28": "「復次大仙！三十三天復有別殿名曰善見，皎",
    "T11n0310_120:0683b29": "如白日淨猶明鏡，四面周匝皆以花𥿰懸布",
    "T11n0310_120:0683c01": "莊嚴。有千天女藻綴雜花輝耀珠鐸，金翠網",
    "T11n0310_120:0683c02": "旒以為冠飾。象馬車乘踐踏往來，飛颺金塵",
    "T11n0310_120:0683c03": "處處黃色。而於彼殿有六萬柱，櫨栱重疊遞",
    "T11n0310_120:0683c04": "相輝映，間錯奇珍繪以丹彩，栴檀沈水及蘇",
    "T11n0310_120:0683c05": "合香氛氳郁烈用塗其地。釋提桓因持金剛",
    "T11n0310_120:0683c06": "杵，與百千女前後圍遶，來昇寶殿娛翫歡樂。",
    "T11n0310_120:0683c07": "大仙當知，三十三天中有天王名因陀羅，其",
    "T11n0310_120:0683c08": "力勇健敵九千象，垂臂纖好如天象鼻，體如",
    "T11n0310_120:0683c09": "淨金，筋肉堅密骨脈不露，臆如師子，肚不凸",
    "T11n0310_120:0683c10": "垂，其腰束細。金線貫瓔以為頭飾，珠璫晃耀",
    "T11n0310_120:0683c11": "天服修委。天之聲明久已通達，撰造書論，飲",
    "T11n0310_120:0683c12": "食甘露，往來常乘伊跋羅象。",
    "T11n0310_120:0683c13": "「復次大仙！彼之天帝然其色身非諸骨肉純",
    "T11n0310_120:0683c14": "花所成，喉聲清美，身香殊特，假令狂象聞",
    "T11n0310_120:0683c15": "其香氣皆自調善，形貌端嚴猶如佛身。其所",
    "T11n0310_120:0683c16": "輝艷映諸金聚，奪其精光皆令黑闇。」廣博仙",
    "T11n0310_120:0683c17": "言：「如來今者讚美天帝甚為希有。」",
    "T11n0310_120:0683c18": "爾時世尊告廣博曰：「彼天帝者，是無常身、下",
    "T11n0310_120:0683c19": "劣之身。如脆草器、如假剪花，亦如畫師圖飾",
    "T11n0310_120:0683c20": "彩繪，亦如工人刻木形像，又如結花不久散",
    "T11n0310_120:0683c21": "滅，何足稱歎。復次大仙！我之弟子有神通者",
    "T11n0310_120:0683c22": "名阿那律，但以父母所生之身，節節支體一",
    "T11n0310_120:0683c23": "分之力猶過帝釋。」時阿那律在於座中，聞於",
    "T11n0310_120:0683c24": "如來說如是言，便作是念：「今者世尊覺悟於",
    "T11n0310_120:0683c25": "我。」即入三昧，身光赫奕如天新金，戴殊勝冠",
    "T11n0310_120:0683c26": "珠光輝映，其面潤澤過於醍醐，其眼紺青如",
    "T11n0310_120:0683c27": "吠琉璃，摩尼馬瑙及日光珠以為臂飾，身光",
    "T11n0310_120:0683c28": "香熏普遍輝耀。",
    "T11n0310_120:0683c29": "時廣博仙既覩斯相心大驚愕，即從坐起，合",
    "T11n0310_120:0684a01": "掌瞻仰生希有心，高聲唱言：「奇哉善哉。我得",
    "T11n0310_120:0684a02": "人身為不唐捐。今遇世尊發揮聚會，昔所未",
    "T11n0310_120:0684a03": "覩今乃得見。」爾時世尊告廣博言：「彼帝釋身",
    "T11n0310_120:0684a04": "與阿那律，誰為勝劣？」廣博仙言：「彼帝釋身比",
    "T11n0310_120:0684a05": "阿那律，假使百分不及其一，乃至千分亦不",
    "T11n0310_120:0684a06": "及一。」佛言：「大仙！於如是身不足希有，獲福德",
    "T11n0310_120:0684a07": "者隨其所願身相成就。」",
    "T11n0310_120:0684a08": "爾時眾會生歡喜心，咸白佛言：「唯願世尊更",
    "T11n0310_120:0684a09": "為我等說於天趣。」佛言：「三十三天彼之天",
    "T11n0310_120:0684a10": "帝，最大夫人名曰舍支，住歡喜園。天之婇",
    "T11n0310_120:0684a11": "女百千圍遶，容色姝妙猶花開敷，頰如紅",
    "T11n0310_120:0684a12": "蓮面如金色，著諸鮮明細軟衣服嬉遊園苑。",
    "T11n0310_120:0684a13": "天妙寶花以為首飾，珠瓔環珮動出妙聲，額",
    "T11n0310_120:0684a14": "廣平正垂金旒鎖，其眼纖長如花將開。堅誠",
    "T11n0310_120:0684a15": "傾注在於天帝，曾無瞋恚鬪諍顰妬，亦復離",
    "T11n0310_120:0684a16": "諸懷胎之患。大仙當知，彼之夫人耽愛垢重",
    "T11n0310_120:0684a17": "倍餘天女，志意驕倨，猶於彌樓及漫陀山幽",
    "T11n0310_120:0684a18": "邃難仰。不肥不瘦不長不短，體質香潔無諸",
    "T11n0310_120:0684a19": "穢惡，風送妙花結而成蓋。而此夫人常能發",
    "T11n0310_120:0684a20": "揮如來種性。",
    "T11n0310_120:0684a21": "「復次大仙！三十三天無雜患累，而恒遊戲樓",
    "T11n0310_120:0684a22": "閣宮殿。其所壽命天一千歲。壽將終時有五",
    "T11n0310_120:0684a23": "惡相：一者清冷池沼淨如頗胝，有所觸者令",
    "T11n0310_120:0684a24": "人欣悅，微風輕搖雜花暉映。如此池中將欲",
    "T11n0310_120:0684a25": "洗沐變成脂膩，時彼天人見此相已心生怖",
    "T11n0310_120:0684a26": "懼，從水跳出奔走林中。時諸天女見彼惶遽，",
    "T11n0310_120:0684a27": "亦疾隨從止一樹下，心生憂惱喉中哽噎，同",
    "T11n0310_120:0684a28": "聲告言：『仁者！如何速捨我等孤居若此。』時彼",
    "T11n0310_120:0684a29": "天男聲漸哀切作如是言：『我從昔來未曾有",
    "T11n0310_120:0684b01": "此垢膩現身。』作是言已，其兩腋下忽然流汗，",
    "T11n0310_120:0684b02": "彼諸天女見此衰相皆即遠離。於是彼天見",
    "T11n0310_120:0684b03": "諸女去，憂惱喘息內增熱毒，頭上花鬘颯便",
    "T11n0310_120:0684b04": "萎悴，所著天衣忽復垢膩，天之床敷雜玩等",
    "T11n0310_120:0684b05": "物皆不愛樂。",
    "T11n0310_120:0684b06": "「彼諸天女覩如是相知必定死，惡聞穢氣但",
    "T11n0310_120:0684b07": "遙相視，發聲戀泣哽噎酸楚，歎言：『苦哉。此細",
    "T11n0310_120:0684b08": "軟身昔與我等遊行讌樂，於天池中猶如鴛",
    "T11n0310_120:0684b09": "鴦，於善法堂猶如鵝王，歡喜園中如迦蘭鳥，",
    "T11n0310_120:0684b10": "遊漫陀河同於香象，在波耶園及拘羅園猶",
    "T11n0310_120:0684b11": "如蜂王，處雜樹林如天花冠。今者云何為五",
    "T11n0310_120:0684b12": "衰相之所加害，捨離我等將何處去？』時彼天",
    "T11n0310_120:0684b13": "人聞是悲歎，復增恚惱生大怖畏，便為熱病",
    "T11n0310_120:0684b14": "之所纏攝，舉身枯悴眼目慞惶。猶如商人失",
    "T11n0310_120:0684b15": "其徒侶，猶如涉海舟船破壞，亦如有人失如",
    "T11n0310_120:0684b16": "意珠，又如危峯朽壞之樹，為彼猛風搖動吹",
    "T11n0310_120:0684b17": "擊。復如龍子為金翅鳥之所銜啄，迴惶戰",
    "T11n0310_120:0684b18": "懼。合掌告彼諸綵女言：『汝等進來，願能以",
    "T11n0310_120:0684b19": "手摩觸於我令少蘇息。』雖作是語，而諸女等",
    "T11n0310_120:0684b20": "但遙悲泣無有進者，各執樹枝遙擲心上，作",
    "T11n0310_120:0684b21": "如是言：『汝天福盡，當速生彼閻浮提中。』",
    "T11n0310_120:0684b22": "「於是彼天聞是言已，知被棄捨，發聲怨唱：『奇",
    "T11n0310_120:0684b23": "哉奈何。我於此中種種資具園苑宮殿，與諸",
    "T11n0310_120:0684b24": "女等眷屬纏縛。今時命終將行死路，乃何遙",
    "T11n0310_120:0684b25": "立但謂我言當於閻浮而受生耶？』爾時彼天",
    "T11n0310_120:0684b26": "作是語已，復覩常時所遊之處，念念思惟恌",
    "T11n0310_120:0684b27": "舉哀歎，發大聲言：『嗚呼善法堂！嗚呼歡喜",
    "T11n0310_120:0684b28": "園！嗚呼雜樹園！嗚呼黃毯石園！嗚呼波露沙",
    "T11n0310_120:0684b29": "園！嗚呼波梨耶園！嗚呼光勝園等！嗚呼縵",
    "T11n0310_120:0684c01": "陀大河及諸宮殿堂室樓閣！我於今時制不",
    "T11n0310_120:0684c02": "由己，奄相捨離從此墜落。』憂歎未終，復見諸",
    "T11n0310_120:0684c03": "女驚惶去來以手拭淚，歔欷諮嗟容顏怖懼。",
    "T11n0310_120:0684c04": "復傷怨言：『嗚呼愛者！嗚呼親者！如何見我將",
    "T11n0310_120:0684c05": "行死路，曾不與語。我今臨茲生死長路，不垂",
    "T11n0310_120:0684c06": "執別，我與汝曹不復見矣。嗚呼！我今福業盡",
    "T11n0310_120:0684c07": "故，見此住居謂如黑闇颯然空曠。嗚呼天樂",
    "T11n0310_120:0684c08": "為不奏耶？如何我今寂無所聞。嗚呼天中最",
    "T11n0310_120:0684c09": "為悅樂，一切諸天及乾闥婆所侍衛處，妙色",
    "T11n0310_120:0684c10": "堅固持金剛者，嗚呼我今豈復得見千眼之",
    "T11n0310_120:0684c11": "相在眾中耶？嗚呼波利耶花、拘毘羅花，在我",
    "T11n0310_120:0684c12": "頭上何故萎悴？』時諸天眾覩斯天人悲惱如",
    "T11n0310_120:0684c13": "是，悉皆憂歎。",
    "T11n0310_120:0684c14": "「爾時妙耳璫者，釋提桓因與諸天眾百千圍",
    "T11n0310_120:0684c15": "遶，并舍支夫人諸餘婇女及乾闥婆等，奏美",
    "T11n0310_120:0684c16": "音樂隨從遊行。見於彼天，為五衰相之所逼",
    "T11n0310_120:0684c17": "害將趣死路，皆生哀憐同聲歎言：『嗚呼奇哉。",
    "T11n0310_120:0684c18": "彼之無常無少悲愍暴惡毒害。』釋提桓因以",
    "T11n0310_120:0684c19": "梵音聲告彼天言：『止止。天子！我等皆當同歸",
    "T11n0310_120:0684c20": "斯路，勿生戀著墮於惡趣。』時諸天眾亦同告",
    "T11n0310_120:0684c21": "言：『仁者！應當具作諸善往生人間，一切眾生",
    "T11n0310_120:0684c22": "修福業地。』於是彼天聞如是言，便自思惟：『我",
    "T11n0310_120:0684c23": "於今時決定墜落。』合掌向彼諸來天言：『汝等",
    "T11n0310_120:0684c24": "諸人住天中者與我歡喜，而我於今墜落時",
    "T11n0310_120:0684c25": "至。』作是言已長歎瞻視，復現二相：一者眼如",
    "T11n0310_120:0684c26": "赤蓮花，二者身莊嚴具忽皆隱沒。其餘諸天",
    "T11n0310_120:0684c27": "見此之相，各持天花而散其上及奏天樂。",
    "T11n0310_120:0684c28": "時臨死者見餘天眾，鼓樂幡花以為贈送并",
    "T11n0310_120:0684c29": "相勸往，即便樂生閻浮提中，涕淚哀感自此",
    "T11n0310_120:0685a01": "而絕自此已後是《毘耶娑問經》下文。命盡死已，伽阿那風吹",
    "T11n0310_120:0685a02": "彼死天，彼風善香吹之令散。如是散已，即時",
    "T11n0310_120:0685a03": "遠離三十三天，不知所在無有處所，不能生",
    "T11n0310_120:0685a04": "他若想若知。彼既退已，生於人間在胎藏中，",
    "T11n0310_120:0685a05": "母則相現喜笑歌舞，心喜染欲心常歡喜，喜",
    "T11n0310_120:0685a06": "樂華果樹林之處，樂著種種雜色衣服，常喜",
    "T11n0310_120:0685a07": "飲食。雖住藏內母脇不苦，不樂邪欲，心喜",
    "T11n0310_120:0685a08": "善香華鬘莊嚴，臥則善夢非顛倒見。大仙當",
    "T11n0310_120:0685a09": "知，三十三天退生此時，住母藏中有如是相。",
    "T11n0310_120:0685a10": "大仙當知，其母爾時一切藏過皆悉遠離，後",
    "T11n0310_120:0685a11": "則出生。大仙當知，彼時童子既出生已，身分",
    "T11n0310_120:0685a12": "平正掌文成就可喜柔軟，腰細齒密身體柔",
    "T11n0310_120:0685a13": "軟，其心愛樂勝功德欲，性愛欲事心愛細衣，",
    "T11n0310_120:0685a14": "樂林戲處身有勝香，大富豐財金寶具足大",
    "T11n0310_120:0685a15": "姓種族——常行施戒欲心多者則生貧家——心喜",
    "T11n0310_120:0685a16": "布施不黑不白手足齊平，一切見者皆悉愛",
    "T11n0310_120:0685a17": "敬，性愛論議。其心柔軟少於瞋心，樂行他妻",
    "T11n0310_120:0685a18": "於自妻妾不生愛樂，於諸親舊兄弟眷屬心",
    "T11n0310_120:0685a19": "不愛戀。大仙當知，三十三天退生人中，本性",
    "T11n0310_120:0685a20": "如是。」",
    "T11n0310_120:0685a21": "世尊說已，毘耶娑仙即新經中廣博仙也，唐梵二音方言異耳一切仙",
    "T11n0310_120:0685a22": "眾心生歡喜，歎言善哉。比因披讀覩斯文闕，三藏泥洹詢疑無所，遂撿舊藏經內",
    "T11n0310_120:0685a23": "獲得《毘耶娑經》，與此梵本是同，先後譯異，兩文對勘二理無殊，故以舊文續斯新闕。後尋覽者幸無惑焉。開元戊辰歲西",
    "T11n0310_120:0685a24": "京崇福寺沙門智昇述記。",
    "T11n0310_120:0685a25": "大寶積經卷第一百二十"
}