{
    "T13n0400_015:0512b16": "佛說海意菩薩所問淨印法門經",
    "T13n0400_015:0512b17": "卷第十五",
    "T13n0400_015:0512b19": "譯經三藏朝散大夫試鴻臚卿光梵",
    "T13n0400_015:0512b20": "大師賜紫沙門臣惟淨等奉　詔譯",
    "T13n0400_015:0512b21": "「復次，海意！我念過去無量無邊阿僧祇無等",
    "T13n0400_015:0512b22": "比劫數之前，彼時有佛出現世間，名無邊光",
    "T13n0400_015:0512b23": "照如來、應供、正遍知、明行足、善逝、世間解、無上",
    "T13n0400_015:0512b24": "士、調御丈夫、天人師、佛、世尊，世界名善變化，",
    "T13n0400_015:0512b25": "劫名光味。以何緣故，彼佛如來名無邊光",
    "T13n0400_015:0512b26": "照？以彼世尊初坐菩提場，未證一切智，居",
    "T13n0400_015:0512b27": "菩薩位，爾時身放種種色光，是光普遍十方",
    "T13n0400_015:0512b28": "無量阿僧祇出過算數諸佛剎土皆悉照曜，",
    "T13n0400_015:0512b29": "而彼一切佛剎之中所有一切不退轉菩薩，",
    "T13n0400_015:0512c01": "及一生補處菩薩，見彼菩薩坐菩提場，見已",
    "T13n0400_015:0512c02": "即各向彼菩薩，散擲妙花。其所擲花，以佛",
    "T13n0400_015:0512c03": "威神力故，皆悉向彼菩薩身聚。而一一花，",
    "T13n0400_015:0512c04": "於彼善變化世界之中，廣大積集高七人",
    "T13n0400_015:0512c05": "量。以是緣故，建立彼佛及光味劫如是名",
    "T13n0400_015:0512c06": "字。海意！彼劫之中有十四俱胝如來出現世",
    "T13n0400_015:0512c07": "間，而彼善變化世界，具大威神安隱豐樂。",
    "T13n0400_015:0512c08": "一切天人眾多熾盛，國土廣遠，有九十六俱",
    "T13n0400_015:0512c09": "胝那庾多百千大洲，彼一一洲縱廣八十四",
    "T13n0400_015:0512c10": "百千由旬，一一百千由旬有八萬四千州城，",
    "T13n0400_015:0512c11": "一一州城有八萬四千縣邑聚落，一一城中",
    "T13n0400_015:0512c12": "各有十俱胝那庾多百千人民而共居止，一",
    "T13n0400_015:0512c13": "一縣邑各有八俱胝人民居止。彼世界中人",
    "T13n0400_015:0512c14": "民富盛尚爾許數，何況大威德諸天、龍、鬼。又",
    "T13n0400_015:0512c15": "彼世界四寶所成，所謂金、銀、琉璃、頗胝迦寶。",
    "T13n0400_015:0512c16": "又復彼土隨意所念，飲食，衣服，莊嚴具等自",
    "T13n0400_015:0512c17": "然充足。又彼人民無我、我所。「海意！彼無邊",
    "T13n0400_015:0512c18": "光照如來、應供、正等正覺，壽量十中劫，有三",
    "T13n0400_015:0512c19": "十六俱胝那庾多百千諸聲聞眾，一千二百",
    "T13n0400_015:0512c20": "俱胝菩薩摩訶薩眾。有一王城名善清淨，是",
    "T13n0400_015:0512c21": "彼世尊本所生地。彼佛出王宮已，別止一城，",
    "T13n0400_015:0512c22": "其名樂生。而彼樂生大城之中，有轉輪聖",
    "T13n0400_015:0512c23": "王，名善淨境界，統王三千大千世界，七寶",
    "T13n0400_015:0512c24": "具足，所謂：輪寶、象寶、馬寶、女寶、摩尼寶、主",
    "T13n0400_015:0512c25": "藏臣寶、主兵臣寶，如是七寶王之受用。海",
    "T13n0400_015:0512c26": "意！彼善淨境界王，已發阿耨多羅三藐三",
    "T13n0400_015:0512c27": "菩提心，深心具足，於一切眾生起無障礙",
    "T13n0400_015:0512c28": "心。王有八十四俱胝那庾多百千宮嬪婇女，",
    "T13n0400_015:0512c29": "端正殊妙如天女相。是諸宮女，悉發阿耨多",
    "T13n0400_015:0513a01": "羅三藐三菩提心。彼善淨境界王，延請世尊",
    "T13n0400_015:0513a02": "無邊光照如來及菩薩、聲聞大眾，經二中劫",
    "T13n0400_015:0513a03": "而伸供養，如法清淨離諸過失，依沙門法所",
    "T13n0400_015:0513a04": "應受用，衣服、飲食、病緣、醫藥、坐臥具等，一切",
    "T13n0400_015:0513a05": "供給。其王為佛世尊別立精舍，清淨嚴潔縱",
    "T13n0400_015:0513a06": "廣百千由旬，琉璃珠寶而為其地，七寶牆界",
    "T13n0400_015:0513a07": "重重間作，處處皆用赤旃檀香及烏囉娑",
    "T13n0400_015:0513a08": "旃檀之香間為其柱，巧妙殊特與天宮等。次",
    "T13n0400_015:0513a09": "復安布十千樓閣，命諸菩薩、聲聞大眾次第",
    "T13n0400_015:0513a10": "安止。海意！彼善淨境界王，諦奉彼佛清淨",
    "T13n0400_015:0513a11": "之法，受持五戒精修梵行。與宮嬪眷屬，經",
    "T13n0400_015:0513a12": "二中劫，承事供養彼佛世尊。過二中劫已，",
    "T13n0400_015:0513a13": "其王即與諸眷屬俱，詣彼無邊光照如來、應",
    "T13n0400_015:0513a14": "供、正等正覺所。到已頭面禮足，右繞七匝，",
    "T13n0400_015:0513a15": "退住一面。",
    "T13n0400_015:0513a16": "「爾時，善淨境界王白無邊光照如來言：『世尊！",
    "T13n0400_015:0513a17": "云何菩薩於大乘中得不隨他信？云何菩薩雖",
    "T13n0400_015:0513a18": "復趣向最勝之道而無我相？云何菩薩善能",
    "T13n0400_015:0513a19": "安住無動無不動慧？云何菩薩得方便慧清",
    "T13n0400_015:0513a20": "淨？云何菩薩得久遠觀察不斷根本？云何菩",
    "T13n0400_015:0513a21": "薩於六塵境界雖復增長而無放逸？云何菩",
    "T13n0400_015:0513a22": "薩能於甚深義理之中不生驚怖？云何菩薩",
    "T13n0400_015:0513a23": "得名真實菩薩？』「時彼無邊光照如來、應供、正",
    "T13n0400_015:0513a24": "等正覺，告善淨境界王言：『大王！諦聽，諦聽！",
    "T13n0400_015:0513a25": "極善作意，今為汝說。大王！有四種法，若諸菩",
    "T13n0400_015:0513a26": "薩能具足者，即得於大乘中不隨他信。何等",
    "T13n0400_015:0513a27": "為四？一者、從勝解出生故信出世聖法；二者、",
    "T13n0400_015:0513a28": "勇猛不退故勤行精進化度眾生；三者、善觀",
    "T13n0400_015:0513a29": "察故起神通智作諸游戲；四者、智隨知法故",
    "T13n0400_015:0513b01": "於一切法起決擇相。大王！如是四法，菩薩",
    "T13n0400_015:0513b02": "若具足者，即得於大乘中不隨他信。大王！",
    "T13n0400_015:0513b03": "有四種法，若諸菩薩能具足者，趣向最勝",
    "T13n0400_015:0513b04": "道而不生我相。何等為四？一者、不著禪味而",
    "T13n0400_015:0513b05": "心業調暢；二者、不著己樂施於他樂；三者、",
    "T13n0400_015:0513b06": "成大慈行安住大悲；四者、得廣大信解，能起",
    "T13n0400_015:0513b07": "最上最勝樂欲。如是四法，菩薩若具足者，",
    "T13n0400_015:0513b08": "即得趣向最勝道而不生我相。大王！有四種",
    "T13n0400_015:0513b09": "法，若諸菩薩能具足者，即得安住無動無不",
    "T13n0400_015:0513b10": "動慧。何等為四？一者、內心遠離諂誑；二者、",
    "T13n0400_015:0513b11": "內心清淨具善方便；三者、深心方便而不退",
    "T13n0400_015:0513b12": "轉；四者、深心不捨所行。如是四法，菩薩若",
    "T13n0400_015:0513b13": "具足者，即得善住無動無不動慧。大王！有",
    "T13n0400_015:0513b14": "四種法，若諸菩薩能具足者，得方便慧清淨。",
    "T13n0400_015:0513b15": "何等為四？一者、雖觀一切法無我，而常以其",
    "T13n0400_015:0513b16": "四攝之法化度眾生。二者、雖知一切法不可",
    "T13n0400_015:0513b17": "宣說，常以音聲、文字為諸眾生演說法要護",
    "T13n0400_015:0513b18": "持正法。三者、雖觀諸佛法身，而常信解一切",
    "T13n0400_015:0513b19": "如來功德，成辦相好精進無懈。四者、雖觀一",
    "T13n0400_015:0513b20": "切佛剎空寂，而常嚴淨佛土勤行不息。如",
    "T13n0400_015:0513b21": "是四法，菩薩若具足者，即得方便慧清淨。",
    "T13n0400_015:0513b22": "大王！有四種法，若諸菩薩能具足者，即得",
    "T13n0400_015:0513b23": "久遠觀察根本不斷。何等為四？一者、能善觀",
    "T13n0400_015:0513b24": "察菩提道場，以菩提心不捨離故。二者、善觀",
    "T13n0400_015:0513b25": "佛智，自智無著故。三者、善觀轉妙法輪，隨所",
    "T13n0400_015:0513b26": "聞法皆能為說不懈倦故。四者、善觀大涅槃",
    "T13n0400_015:0513b27": "法，而不厭離生滅法故。如是四法，菩薩若",
    "T13n0400_015:0513b28": "具足者，即得久遠觀察根本不斷。大王！有",
    "T13n0400_015:0513b29": "四種法，若諸菩薩能具足者，於六塵境界",
    "T13n0400_015:0513c01": "雖復增長而無放逸。何等為四？一者、為轉",
    "T13n0400_015:0513c02": "輪聖王化度人民，善觀諸行無常，雖復六塵",
    "T13n0400_015:0513c03": "境界增長而無放逸。二者、為帝釋天主化諸",
    "T13n0400_015:0513c04": "天眾，善觀諸行是苦，雖復六塵境界增長而",
    "T13n0400_015:0513c05": "無放逸。三者、現作魔王化諸魔眾，善觀諸法",
    "T13n0400_015:0513c06": "無我，雖復六塵境界增長而無放逸。四者、為",
    "T13n0400_015:0513c07": "大梵王化諸梵眾，善觀涅槃寂靜，雖復六",
    "T13n0400_015:0513c08": "塵境界增長而無放逸。如是四法，菩薩若",
    "T13n0400_015:0513c09": "具足者，即於六塵境界雖復增長而無放",
    "T13n0400_015:0513c10": "逸。大王！有四種法，若諸菩薩能具足者，即",
    "T13n0400_015:0513c11": "於甚深義理不生驚怖。何等為四？一者、親近",
    "T13n0400_015:0513c12": "真實善友。二者、於善友所相續無間，開示甚",
    "T13n0400_015:0513c13": "深佛菩提法。三者、於如是等甚深經典，乃至",
    "T13n0400_015:0513c14": "多百由旬，亦往聽受決擇其義。四者、如所聞",
    "T13n0400_015:0513c15": "法，起慧推求，但依於義不依於文。如是四",
    "T13n0400_015:0513c16": "法，菩薩若具足者，即於甚深義理不生驚怖。",
    "T13n0400_015:0513c17": "大王！有四種法，若諸菩薩能具足者，即得",
    "T13n0400_015:0513c18": "名為真實菩薩。何等為四？一者、勤行精進修",
    "T13n0400_015:0513c19": "諸波羅蜜多；二者、趣大悲心勤行化度一切",
    "T13n0400_015:0513c20": "眾生；三者、以精進力，勤行圓滿一切佛法；",
    "T13n0400_015:0513c21": "四者、能於無量生死之中，勤行攝化不生疲",
    "T13n0400_015:0513c22": "倦，復能積集福智勝行。如是四法，菩薩若具",
    "T13n0400_015:0513c23": "足者，即得名為真實菩薩。』「海意！彼無邊光照",
    "T13n0400_015:0513c24": "如來，說如是等四種法門時，彼會之中有十",
    "T13n0400_015:0513c25": "千俱胝那庾多人，發阿耨多羅三藐三菩提",
    "T13n0400_015:0513c26": "心；八俱胝那庾多百千苾芻，不受諸法漏盡",
    "T13n0400_015:0513c27": "意解；彼王太子妃主宮嬪，皆得柔順法忍；其",
    "T13n0400_015:0513c28": "善淨境界王，得利順法忍。彼王即時心大歡",
    "T13n0400_015:0513c29": "喜悅懌踊躍，即以王之一切所有諸妙受用，",
    "T13n0400_015:0514a01": "持獻彼佛。時彼無邊光照如來，告善淨境界",
    "T13n0400_015:0514a02": "王言：『大王！汝已捨諸所有獻佛如來，汝宜於",
    "T13n0400_015:0514a03": "我最上法中淨信出家捨於非家。何以故？大",
    "T13n0400_015:0514a04": "王！若於如來最上法中淨信出家者，有大威",
    "T13n0400_015:0514a05": "力得大稱讚。大王當知！出家菩薩得二十種",
    "T13n0400_015:0514a06": "廣大善利，是即圓滿彼一切智無上勝利。何",
    "T13n0400_015:0514a07": "等為二十？一者、棄捨王之所有富貴受用，得",
    "T13n0400_015:0514a08": "無我、我所大利；二者、樂出家已而能出離煩",
    "T13n0400_015:0514a09": "惱大利；三者、被服袈裟得心無雜染大利；四",
    "T13n0400_015:0514a10": "者、於其聖種生歡喜已即能圓具長養大利；",
    "T13n0400_015:0514a11": "五者、修行頭陀功德斷除多欲得離染大利；",
    "T13n0400_015:0514a12": "六者、戒蘊清淨已生天人中得斯大利；七者、",
    "T13n0400_015:0514a13": "不捨菩提心得圓滿六波羅蜜多大利；八者、",
    "T13n0400_015:0514a14": "居寂靜處得離憒閙大利；九者、心無愛著得",
    "T13n0400_015:0514a15": "思惟法樂大利；十者、修習禪支得心調暢大",
    "T13n0400_015:0514a16": "利；十一者、勤求多聞得大慧大利；十二者、離",
    "T13n0400_015:0514a17": "諸慢故得大智大利；十三者、少求少事故得",
    "T13n0400_015:0514a18": "決擇聖法大利；十四者、於一切眾生心平等",
    "T13n0400_015:0514a19": "故得大慈大利；十五者、起解脫一切眾生心",
    "T13n0400_015:0514a20": "故得大悲大利；十六者、不惜身命故得護持",
    "T13n0400_015:0514a21": "正法大利；十七者、心輕安故得神通大利；十",
    "T13n0400_015:0514a22": "八者、常念佛故(此下合有一句得大利文，梵本脫落)；十九者、常所",
    "T13n0400_015:0514a23": "伺察深固法故得無生法忍大利；二十者、積",
    "T13n0400_015:0514a24": "集一切勝功德故速成一切智大利。大王！此",
    "T13n0400_015:0514a25": "如是等二十種法，是即出家功德勝利，諸出",
    "T13n0400_015:0514a26": "家菩薩不為難得。是故大王！汝今宜應於最",
    "T13n0400_015:0514a27": "上法中淨信出家。』「海意！時彼世尊，為善淨",
    "T13n0400_015:0514a28": "境界王如應教授。王出家已，其王即捨一",
    "T13n0400_015:0514a29": "切所有，於王勝福乃生厭離，鬚髮自落袈裟",
    "T13n0400_015:0514b01": "著身成苾芻相。其王於彼世尊法中，淨信出",
    "T13n0400_015:0514b02": "家已，王諸宮嬪亦隨出家，太子妃主而亦",
    "T13n0400_015:0514b03": "出家，乃至國境之中所化庶民，有九十九俱",
    "T13n0400_015:0514b04": "胝那庾多百千人眾，悉隨出家，皆發精進勤",
    "T13n0400_015:0514b05": "求善法。海意！汝且觀是諸佛誠言，能生淨",
    "T13n0400_015:0514b06": "信，一切福行與諸眾生而為依止。彼善淨境",
    "T13n0400_015:0514b07": "界王既出家已，後復與諸出家眷屬，同詣無",
    "T13n0400_015:0514b08": "邊光照如來所，到已作禮而白佛言：『唯願",
    "T13n0400_015:0514b09": "世尊，教授於我，當如佛言堅固修行，令我",
    "T13n0400_015:0514b10": "於諸國土之中不空受食。』",
    "T13n0400_015:0514b11": "「爾時，彼佛告善淨境界苾芻：『汝從今已往，名",
    "T13n0400_015:0514b12": "字苾芻，墮苾芻眾，應當於自境界清淨所作，",
    "T13n0400_015:0514b13": "及自境界深固伺察，隨所伺察如理而住。何",
    "T13n0400_015:0514b14": "名自境界？謂六塵境來為障礙，汝於爾時、",
    "T13n0400_015:0514b15": "應當如實現前覺了諦觀菩提，應於菩提起",
    "T13n0400_015:0514b16": "深遠想，勿起近想。』時善淨境界苾芻，承彼",
    "T13n0400_015:0514b17": "世尊如所教授已，深固志意不生放逸，求離",
    "T13n0400_015:0514b18": "煩惱如理修行，於自境界如實伺察。復云何",
    "T13n0400_015:0514b19": "是深固伺察？所謂眼境界即空境界，空境界",
    "T13n0400_015:0514b20": "即一切眾生境界，一切眾生境界、空境界即",
    "T13n0400_015:0514b21": "佛境界；如是耳、鼻、舌、身、意境界即空境界，空",
    "T13n0400_015:0514b22": "境界即一切眾生境界，一切眾生境界、空境",
    "T13n0400_015:0514b23": "界即佛境界。又眼境界即無相境界，無相境",
    "T13n0400_015:0514b24": "界即一切眾生境界，一切眾生境界、無相境",
    "T13n0400_015:0514b25": "界即佛境界；乃至意境界即無相境界，無相",
    "T13n0400_015:0514b26": "境界即一切眾生境界，一切眾生境界、無相",
    "T13n0400_015:0514b27": "境界即佛境界。又眼境界即無願境界、無作",
    "T13n0400_015:0514b28": "境界、無生無起境界，無起境界即一切眾生",
    "T13n0400_015:0514b29": "境界，一切眾生境界、無起境界即佛境界。海",
    "T13n0400_015:0514c01": "意！彼善淨境界苾芻，聞所說已，即入是法",
    "T13n0400_015:0514c02": "中，乃得身心堪任調暢。是故能修欲勤心",
    "T13n0400_015:0514c03": "慧四種神足，不久能起五種神通，一心專注",
    "T13n0400_015:0514c04": "而不放逸，得入總攝一切言義陀羅尼門。」",
    "T13n0400_015:0514c05": "爾時，佛告海意菩薩摩訶薩言：「汝今應當勿",
    "T13n0400_015:0514c06": "生疑念，彼時善淨境界苾芻，捨轉輪王最勝",
    "T13n0400_015:0514c07": "之位，於佛法中出家修道者，豈異人乎？即汝",
    "T13n0400_015:0514c08": "身是。彼時隨王出家九十九俱胝那庾多百",
    "T13n0400_015:0514c09": "千苾芻者，豈異人乎？即此會中隨汝海意同",
    "T13n0400_015:0514c10": "來聽法菩薩眾是。」當佛世尊說是往昔因緣",
    "T13n0400_015:0514c11": "時，此大會中有一萬八千人，發阿耨多羅三",
    "T13n0400_015:0514c12": "藐三菩提心；八千菩薩得無生法忍。◎",
    "T13n0400_015:0514c13": "佛說海意菩薩所問淨印法門經卷第十五"
}