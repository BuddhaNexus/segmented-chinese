{
    "X75n1512_029:0252a06": "隆興佛教編年通論",
    "X75n1512_029:0252a07": "　聖宋御製附",
    "X75n1512_029:0252a08": "太平興國三年。太宗至仁應道神功聖德文武睿烈",
    "X75n1512_029:0252a09": "大明廣孝皇帝。御製新譯三藏聖教序。賜天竺三藏",
    "X75n1512_029:0252a10": "法師天息災。其詞曰。",
    "X75n1512_029:0252a11": "大矣哉我佛之教也。化導群迷闡揚宗性。廣博宏",
    "X75n1512_029:0252a12": "辨。英彥莫能究其旨。精微妙說。庸愚豈可度其源。",
    "X75n1512_029:0252a13": "義理幽玄真空莫測。包括萬象譬喻無垠。總法網",
    "X75n1512_029:0252a14": "之紀綱。演無際之正教。拔四生之苦海。譯三藏之",
    "X75n1512_029:0252a15": "秘言。天地變化乎陰陽。日月盈虧乎寒暑。大則說",
    "X75n1512_029:0252a16": "諸善惡。細則比於河沙。含識萬端弗可盡述。若窺",
    "X75n1512_029:0252a17": "像法如影隨形。離六情以長存。歷千劫而可久。須",
    "X75n1512_029:0252a18": "彌內藏於芥子。如來坥蕩於無邊。達磨西來傳法",
    "X75n1512_029:0252a19": "東土。宣揚妙理順從指歸。彼岸菩提愛河生滅。用",
    "X75n1512_029:0252a20": "行於五濁惡趣。極溺於三業途中。經垂世之無窮。",
    "X75n1512_029:0252a21": "道無私而永泰。雪山貝葉若銀臺之耀目。歲月煙",
    "X75n1512_029:0252a22": "蘿起香界之自遠。巍巍罕測。杳杳難名。所以道資",
    "X75n1512_029:0252a23": "十聖。德被三賢。至道啟於乾元。眾妙生乎太易。綜",
    "X75n1512_029:0252a24": "繁形類。竅鑿昏冥。絕彼是非。開茲蒙昧。有西域法",
    "X75n1512_029:0252b01": "師天息災等。常持四忍。早悟三空。翻貝葉之真詮。",
    "X75n1512_029:0252b02": "續人天之聖教。芳猷重啟。偶運昌時。潤五聲於文",
    "X75n1512_029:0252b03": "章。暢四始於風律。堂堂容止。穆穆耀華。曠劫而昏",
    "X75n1512_029:0252b04": "蟄重明。玄門昭顯。軌範而宏光妙法。淨界騰音。利",
    "X75n1512_029:0252b05": "益有情。俱登覺岸。無所障礙。救諸疲羸。冥昧慈悲",
    "X75n1512_029:0252b06": "汗漫物表。柔伏貪佷啟廸昏愚。演小乘則聲聞合",
    "X75n1512_029:0252b07": "其儀。論大乘則正覺立其性。含靈悟而蒙福。藏教",
    "X75n1512_029:0252b08": "闕而重興。幻化迷途。火宅深喻。雖設其教。不知者",
    "X75n1512_029:0252b09": "多。善念生而福量潛臻。惡業興而勝緣皆墜。調御",
    "X75n1512_029:0252b10": "四眾。積行十方。澍華雨於金輪。護恒河於玉闕。有",
    "X75n1512_029:0252b11": "頂之風不可壞。無際之水不能漂。澄寂湛然圓明",
    "X75n1512_029:0252b12": "清潔之智慧。性空無染實相解脫之因緣。可以離",
    "X75n1512_029:0252b13": "煩惱於心田。可以得清涼於宇宙。　朕慚非博學。",
    "X75n1512_029:0252b14": "釋典微閑。豈堪敘文以示來者。如腐螢爝火不足",
    "X75n1512_029:0252b15": "比於皎日。將微蠡量海豈能窮盡於深淵者哉。",
    "X75n1512_029:0252b16": "咸平二年。真宗膺符稽古成功遜德文明武定章聖",
    "X75n1512_029:0252b17": "元孝皇帝。御製繼聖教序。賜天竺三藏朝散大夫試",
    "X75n1512_029:0252b18": "光祿卿明教大師法賢。辭曰。",
    "X75n1512_029:0252b19": "高明肇分。三辰方乃序其始。厚載初定。萬彚於以",
    "X75n1512_029:0252b20": "發乎端。清濁之體既彰。善惡之源是顯。然後以文",
    "X75n1512_029:0252b21": "物立其教。以正典化其俗。利益之功同歸於理。於",
    "X75n1512_029:0252b22": "是乎像法來於西國。真諦流於中夏。洞貫千古。真",
    "X75n1512_029:0252b23": "實之理無以窮。囊括九圍。玄妙之門莫能究。言乎",
    "X75n1512_029:0252b24": "妄想則五蘊皆空。現乃真容則一毫圓滿廣大之",
    "X75n1512_029:0252c01": "教。豈能絕述者哉。伏覩",
    "X75n1512_029:0252c02": "太宗神功聖德文武皇帝。法性周圓。仁慈普布。化",
    "X75n1512_029:0252c03": "蠻貊則萬邦輻湊。躋蒸民於仁壽之鄉。崇教法則",
    "X75n1512_029:0252c04": "四海雲從。惠蒼生於富庶之域。見尊經之浩汗。設",
    "X75n1512_029:0252c05": "方便以救沈淪。知法界之恢宏。行精進而攝懈怠。",
    "X75n1512_029:0252c06": "乃擇其邃宇。校彼真文。命天竺之高僧譯貝多之",
    "X75n1512_029:0252c07": "佛語。象管翻成於金字。珠編復置於琅函。龍宮之",
    "X75n1512_029:0252c08": "聖藻惟新。鷲嶺之苾蒭仰歎。繇是三乘共貫。四諦",
    "X75n1512_029:0252c09": "同圓。盡苦空真正之言。願秘密研精之義。讚相相",
    "X75n1512_029:0252c10": "乎實相。論空空乎盡空。華嚴之理合軌轍。金僊之",
    "X75n1512_029:0252c11": "教同規矩。　朕纘嗣丕搆。恭臨寶圖。常翼翼以撫",
    "X75n1512_029:0252c12": "兆民。每兢兢而守",
    "X75n1512_029:0252c13": "先訓。以至釋典猶未精詳。源其幽深曷能探測。有",
    "X75n1512_029:0252c14": "譯經西域僧法賢。奏章懇切。致意專勤。以",
    "X75n1512_029:0252c15": "先皇帝大闡真風高傳佛日。興前王之墜典。振覺",
    "X75n1512_029:0252c16": "路之頹綱。欲旌天造之功。庸用廣聖文之述作。請",
    "X75n1512_029:0252c17": "予製序繼聖教焉。自",
    "X75n1512_029:0252c18": "聖考上仙。追號罔息。政事之外何暇經心。今已禫",
    "X75n1512_029:0252c19": "除思臻微奧。雖幼承",
    "X75n1512_029:0252c20": "慈訓。柰夙乏通才。焉窮乎法海之津涯。莫造乎空",
    "X75n1512_029:0252c21": "門閫域。略敷大意以徇輿情。蹄涔(音岑)不足擬浴日",
    "X75n1512_029:0252c22": "之波。尺箠豈能量昊天之影。聊述短序以紀",
    "X75n1512_029:0252c23": "聖功者焉。",
    "X75n1512_029:0252c24": "景祐三年。仁宗體大法道極功至德神文聖武睿明",
    "X75n1512_029:0253a01": "哲孝皇帝。御製天聖廣燈錄序。賜護國將軍節度使",
    "X75n1512_029:0253a02": "駙馬都尉李遵勗。辭曰。",
    "X75n1512_029:0253a03": "惟大雄之闡教也。以清淨為宗。慈悲救世。解煩惱",
    "X75n1512_029:0253a04": "之苦縛。啟方便之化門。安住雪山。始階於西域。飛",
    "X75n1512_029:0253a05": "行漢殿。遂通於東旦。彼土得道何可勝言。此方承",
    "X75n1512_029:0253a06": "流於是乎在。雖陰魔時有以侮伐。或示神通。而帝",
    "X75n1512_029:0253a07": "釋常加於護持。無虧實相。自法眼授記。鞠多即心。",
    "X75n1512_029:0253a08": "佛衣不傳。逮六祖而頓悟。牛頭析派。續千燈而罔",
    "X75n1512_029:0253a09": "窮。繇斯慧炬益繁。法雲滋陰。旁行梵學。轉譯華音。",
    "X75n1512_029:0253a10": "扣寂禪關。指迷覺路。了達者至乎離念。超登者于",
    "X75n1512_029:0253a11": "以忘筌。為無所不通之明。處不可思議之首。歷代",
    "X75n1512_029:0253a12": "聖帝明王旦有為之信向者矣。",
    "X75n1512_029:0253a13": "我太祖之乘籙也。正法延乎住世。",
    "X75n1512_029:0253a14": "我太宗之握紀也。妙供滿於諸天。",
    "X75n1512_029:0253a15": "真宗皇帝密契菩提之心。深研善逝之旨。能仁之",
    "X75n1512_029:0253a16": "化一雨普霑。外護之心二纓喜捨。　朕嗣景祚。子",
    "X75n1512_029:0253a17": "育群黎。將以歐富壽之民。居常奉調御之本。丕胄",
    "X75n1512_029:0253a18": "基搆。雖祇席於",
    "X75n1512_029:0253a19": "蘿圖導引津梁。每欽惟於竺[(畾/(冗几+互))*毛]。茲乃遵前王之道",
    "X75n1512_029:0253a20": "也。其可忽諸。天聖廣燈錄者。護國將軍節度使駙",
    "X75n1512_029:0253a21": "馬都尉李遵勗之所編次也。遵勗承榮外舘。受律",
    "X75n1512_029:0253a22": "齋壇。靡恃貴而驕矜。頗澡心於夷曠。竭積順之素",
    "X75n1512_029:0253a23": "志。趨求福之本因。灑六根之情塵。別三乘之歸趣。",
    "X75n1512_029:0253a24": "蹟其祖錄。廣彼宗風。采開士之迅機。集叢林之雅",
    "X75n1512_029:0253b01": "對。粗裨於理。咸屬之篇。甞貢紺編來聞扆座。且有",
    "X75n1512_029:0253b02": "勤請求錫序文。　朕既嘉乃誠重違其意。載念薄",
    "X75n1512_029:0253b03": "伽之旨。諒有庇於生靈。近戚之家又不嬰於我慢。",
    "X75n1512_029:0253b04": "良可嘉尚。因賜之題。豈徒然哉。亦王者溥濟萬物",
    "X75n1512_029:0253b05": "之源也。其錄三十卷。時景祐三年四月日賜序。",
    "X75n1512_029:0253b06": "建中靖國元年。徽宗體神合道駿烈遜功聖文仁德",
    "X75n1512_029:0253b07": "憲慈顯孝皇帝。建中靖國續燈錄序。賜東部法雲禪",
    "X75n1512_029:0253b08": "寺住持傳法佛國禪師惟白。詞曰。",
    "X75n1512_029:0253b09": "昔釋迦如來之出世也。受然燈之記。生淨飯之家。",
    "X75n1512_029:0253b10": "分手指乎天地。而真機已露。游門觀於老死。而幻",
    "X75n1512_029:0253b11": "緣頓寂。及乎唱道鷄園。騰芳鷲嶺。無邊剎境遂現",
    "X75n1512_029:0253b12": "於一毫之端。大千經卷畢出於微塵之表。西被竺",
    "X75n1512_029:0253b13": "土。東流震旦。編葉而書則一時聖教雖傳於慶喜。",
    "X75n1512_029:0253b14": "拈華而笑則正法眼藏獨付於飲光。自達磨西來",
    "X75n1512_029:0253b15": "實為初祖。其傳二三四五而至於曹溪。於是雙林",
    "X75n1512_029:0253b16": "之道逾光。一滴之流寢廣。自南嶽青原而下分為",
    "X75n1512_029:0253b17": "五宗。各擅門風。應機酧對。雖建立不同而會歸則",
    "X75n1512_029:0253b18": "一。莫不箭鋒相拄鞭影齊施。接物利生啟悟多矣。",
    "X75n1512_029:0253b19": "源派廣迆。枝葉扶踈。而雲門臨濟二宗遂獨盛於",
    "X75n1512_029:0253b20": "　天下。　朕膺天寶命。紹國大統。恭惟藝祖闢度",
    "X75n1512_029:0253b21": "門於緜宇。",
    "X75n1512_029:0253b22": "太宗闡秘義於敷天。",
    "X75n1512_029:0253b23": "章聖傳燈於景德。",
    "X75n1512_029:0253b24": "永昭廣燈於天聖。皆宏暢真風協助神化。以成無",
    "X75n1512_029:0253c01": "為之治者也。於皇",
    "X75n1512_029:0253c02": "神考尤嚮空宗。元豐三年詔於大相國寺剏二禪。",
    "X75n1512_029:0253c03": "闢慧林於東序。建智海於西廡。壬戌之歲以越國",
    "X75n1512_029:0253c04": "大長公主及集慶軍節度觀察留後駙馬都尉張",
    "X75n1512_029:0253c05": "敦禮之請。後建法雲禪寺於國之南。於是祖席光",
    "X75n1512_029:0253c06": "輝叢林鼎盛。天下襲方袍慕禪悅者雲集於上都",
    "X75n1512_029:0253c07": "矣。今敦禮以其寺住持僧佛國禪師惟白。探最上",
    "X75n1512_029:0253c08": "乘。了第一義。屢入中禁。三登高座。宣揚妙旨。良愜",
    "X75n1512_029:0253c09": "至懷。昔能仁說法華經。放眉間白毫相。光照東方",
    "X75n1512_029:0253c10": "萬八千世界。而彌勒發問。文殊決疑。以謂日月燈",
    "X75n1512_029:0253c11": "明佛本光瑞如此。持是經者妙光法師。得其證者",
    "X75n1512_029:0253c12": "普明如來。今續燈之名。蓋燈燈相續。光光相入。義",
    "X75n1512_029:0253c13": "有在於是矣。噫。圓澄覺海本含褁於十方。生滅空",
    "X75n1512_029:0253c14": "漚遂沉淪於三有。因明立所。由塵發知。織妄相仍",
    "X75n1512_029:0253c15": "轉入諸趣。良可悲也。若回光內照。發真歸元。則是",
    "X75n1512_029:0253c16": "錄也。直指性宗單傳心印。可得於眉睫。可薦於言",
    "X75n1512_029:0253c17": "前。舉手而擎妙喜之世界。彈指而現莊嚴之樓閣。",
    "X75n1512_029:0253c18": "神通妙用真不可得而思議也。嘉於有眾締此勝",
    "X75n1512_029:0253c19": "緣。俱離迷津。偕之覺路。斯　朕之志已。建中靖國",
    "X75n1512_029:0253c20": "元年八月十五日賜序。",
    "X75n1512_029:0253c21": "論曰。古稱至治之君不世出。然我",
    "X75n1512_029:0253c22": "宋至治。聖君何其盛歟。昔熈豐間。議者以謂我",
    "X75n1512_029:0253c23": "宋累聖規模絕勝漢唐之君遠甚。以今觀之。信",
    "X75n1512_029:0253c24": "哉斯言也。恭惟",
    "X75n1512_029:0254a01": "四聖御製序。發揮聖藻。宏闡宗乘。足見　天縱",
    "X75n1512_029:0254a02": "妙悟得道之深。而崇尚之體無過與不及。凡歷",
    "X75n1512_029:0254a03": "古以來盛帝顯王。得佛法味於此盡善盡美矣。",
    "X75n1512_029:0254a04": "其可深秘法藏而不使之廣傳。同日月光明開",
    "X75n1512_029:0254a05": "悟含識哉。是用著之終篇。仰師論語堯曰之意"
}