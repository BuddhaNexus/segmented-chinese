{
    "T10n0293_017:0736a22": "大方廣佛華嚴經卷第十七",
    "T10n0293_017:0736a24": "罽賓國三藏般若奉　詔譯",
    "T10n0293_017:0736a25": "入不思議解脫境界普賢行願品",
    "T10n0293_017:0736a26": "爾時，善財童子入菩薩廣大行，正念思惟，心",
    "T10n0293_017:0736a27": "無障礙，求菩薩智慧境，見菩薩神通事，念菩",
    "T10n0293_017:0736a28": "薩勝功德，被菩薩堅進甲，生菩薩大歡喜，趣",
    "T10n0293_017:0736a29": "菩薩不思議，遊菩薩大自在，修菩薩功德地，",
    "T10n0293_017:0736b01": "觀菩薩三昧地，住菩薩總持地，具菩薩大願",
    "T10n0293_017:0736b02": "地，得菩薩辯才地，成菩薩諸力地。漸次前行，",
    "T10n0293_017:0736b03": "至於彼城，尋訪大天今在何所？人咸告言：「在",
    "T10n0293_017:0736b04": "此城內，現廣大身，處高顯座，為眾說法。」善財",
    "T10n0293_017:0736b05": "聞已，往至其所，頂禮其足，合掌而立，白言：",
    "T10n0293_017:0736b06": "「聖者！我已先發阿耨多羅三藐三菩提心，而",
    "T10n0293_017:0736b07": "未知菩薩云何學菩薩行，云何修菩薩道；",
    "T10n0293_017:0736b08": "我聞聖者善能教誨，願為我說。」爾時，大天即",
    "T10n0293_017:0736b09": "於是時，長舒四臂，取四海水，自洗其面，持諸",
    "T10n0293_017:0736b10": "金華以散善財而告之言：「善男子！甚奇希",
    "T10n0293_017:0736b11": "有！乃能如是求善知識。善男子！一切菩薩出",
    "T10n0293_017:0736b12": "現世間，最極希有，難可得聞，難可得見，如眾",
    "T10n0293_017:0736b13": "生中芬陀利華，於險難處為歸、為救；如安隱",
    "T10n0293_017:0736b14": "城於黑闇處作大光明，猶如朗日；又如導",
    "T10n0293_017:0736b15": "師引諸眾生入佛法門，亦如猛將善能守",
    "T10n0293_017:0736b16": "護一切智城。善男子！菩薩如是難可遇會，",
    "T10n0293_017:0736b17": "唯身、語、意具足清淨，無諸過失，然後乃得見",
    "T10n0293_017:0736b18": "其形相，聞其辯才，於一切時常現在前。善男",
    "T10n0293_017:0736b19": "子！我已成就菩薩解脫，名為雲網。」善財白言：",
    "T10n0293_017:0736b20": "「聖者！雲網解脫境界云何？」爾時，大天於善",
    "T10n0293_017:0736b21": "財前示現種種金聚、銀聚、瑠璃聚、玻瓈聚、",
    "T10n0293_017:0736b22": "硨磲聚、碼碯聚、摩尼寶聚、無垢藏寶聚、毘",
    "T10n0293_017:0736b23": "盧遮那寶聚、普現十方寶聚、寶冠聚、寶印聚、",
    "T10n0293_017:0736b24": "寶鬘聚、寶璫聚、寶釧聚、寶鎖聚、寶鈴聚、寶",
    "T10n0293_017:0736b25": "瓔珞聚、寶珠網聚、種種眾色摩尼寶聚、種",
    "T10n0293_017:0736b26": "種一切寶莊嚴聚、種種如意摩尼寶聚，一一",
    "T10n0293_017:0736b27": "積聚皆如大山。又復示現一切華、一切香、",
    "T10n0293_017:0736b28": "一切鬘、一切蓋、一切幢、一切幡、一切塗香、",
    "T10n0293_017:0736b29": "一切末香、一切衣服、一切音樂、一切五欲娛",
    "T10n0293_017:0736c01": "樂之具，亦如山積，及現無數百千萬億諸童",
    "T10n0293_017:0736c02": "女眾。而彼大天告善財言：「善男子！今恣汝",
    "T10n0293_017:0736c03": "意可取此物，供養如來，修諸福德，并施一",
    "T10n0293_017:0736c04": "切，攝取眾生，顯示難捨而能捨故，令其修學",
    "T10n0293_017:0736c05": "檀波羅蜜。善男子！如我為汝示現此物，教",
    "T10n0293_017:0736c06": "汝行施，乃至普為一切眾生，悉亦如是，皆令",
    "T10n0293_017:0736c07": "以此布施善根熏習力故，令其息滅不欲行",
    "T10n0293_017:0736c08": "施障勝行心，於佛、法、僧最勝福田善知識所，",
    "T10n0293_017:0736c09": "恭敬供養，種諸善根，增長善法，發阿耨多羅",
    "T10n0293_017:0736c10": "三藐三菩提心。",
    "T10n0293_017:0736c11": "「復次，善男子！若有眾生貪著五欲，自放逸者，",
    "T10n0293_017:0736c12": "為其示現不淨境界。何以故？由彼眾生愚癡",
    "T10n0293_017:0736c13": "迷惑，被諸女色昏醉其心，猶如嬰孩無有自",
    "T10n0293_017:0736c14": "性；亦如素衣易受染色，為欲所溺不能得",
    "T10n0293_017:0736c15": "出；如糞中蟲樂著糞處；如穢弊猪不淨嚴身；",
    "T10n0293_017:0736c16": "如犯罪人種種繫縛；如世劫賊恒奪法財；如",
    "T10n0293_017:0736c17": "犯極刑將付魁膾；如瞽導盲俱墮坑險；如",
    "T10n0293_017:0736c18": "船泛海遭遇惡風，損害善根，喪諸法寶；如",
    "T10n0293_017:0736c19": "近惡龍毒氣熏染，永離戒香，夭傷慧命。以",
    "T10n0293_017:0736c20": "要言之，愚癡嬰孩為欲所盲、為欲所繫、為欲",
    "T10n0293_017:0736c21": "所使、為欲所迷，恒順欲心而為僮僕，常隨欲",
    "T10n0293_017:0736c22": "轉如犢逐母，為欲所縛不得自在。善男子！我",
    "T10n0293_017:0736c23": "為此等盲瞑眾生生憐愍心，方便濟拔。先現",
    "T10n0293_017:0736c24": "端正可愛女身稱悅其心，令其耽著；復現命",
    "T10n0293_017:0736c25": "終，其身壞爛，為諸鳥獸之所噉食，種種不淨",
    "T10n0293_017:0736c26": "如屍陀林；復現恐怖羅剎女形，身狀黑雲，",
    "T10n0293_017:0736c27": "鬢髮丹赤，大腹下垂，狗牙上出，以人髑髏",
    "T10n0293_017:0736c28": "而為嚴飾，手執利劍發大惡聲。現如是身向",
    "T10n0293_017:0736c29": "染欲者，令起驚厭，心生惶怖。因斯發起求見",
    "T10n0293_017:0737a01": "我心，我應彼形為其說法，令除厭怖，安住",
    "T10n0293_017:0737a02": "戒身，成就最勝戒波羅蜜，具足十種波羅蜜",
    "T10n0293_017:0737a03": "門，乃至圓滿菩提勝果。」爾時，大天即為善財",
    "T10n0293_017:0737a04": "種種稱讚戒波羅蜜，而說偈言：",
    "T10n0293_017:0737a05": "「如諸眾生及草木，　　一切生長咸依地，",
    "T10n0293_017:0737a06": "世及出世諸善根，　　皆依最勝尸羅地。",
    "T10n0293_017:0737a07": "無戒欲求生善道，　　如鳥無翼欲飛空，",
    "T10n0293_017:0737a08": "如人無足欲遊行，　　亦如渡海無船筏。",
    "T10n0293_017:0737a09": "如諸苦行食根果，　　飲水自活住山林，",
    "T10n0293_017:0737a10": "或衣樹皮如獸居，　　無戒不得為清淨。",
    "T10n0293_017:0737a11": "有剃四周留頂髮，　　或不沐髮縈為髻，",
    "T10n0293_017:0737a12": "或有裸形或異服，　　此等無戒皆如戲，",
    "T10n0293_017:0737a13": "或於氷河而洗浴，　　或投盛火以焚身，",
    "T10n0293_017:0737a14": "或昇高山自墜形，　　此等無戒徒為死。",
    "T10n0293_017:0737a15": "或浴華池辯才水，　　或恒飲浴殑伽河，",
    "T10n0293_017:0737a16": "晝夜求福以為依，　　此等無戒空無果。",
    "T10n0293_017:0737a17": "或於日夕三時浴，　　或復三時作護摩，",
    "T10n0293_017:0737a18": "却粒自默如啞羊，　　無戒苦身無所利。",
    "T10n0293_017:0737a19": "欲住天宮盡天壽，　　服天瓔珞以嚴身，",
    "T10n0293_017:0737a20": "飲食天中諸上味，　　持戒一切皆圓滿。",
    "T10n0293_017:0737a21": "或大族姓旃陀類，　　俱能持戒等生天，",
    "T10n0293_017:0737a22": "貴賤種姓虧戒身，　　皆墮地獄無差別。",
    "T10n0293_017:0737a23": "卑門持戒生天上，　　勝族毀犯墮幽冥，",
    "T10n0293_017:0737a24": "摩登持戒亦生天，　　仙人破戒入諸獄。",
    "T10n0293_017:0737a25": "王族多聞具色力，　　惡見無戒如獸蚖，",
    "T10n0293_017:0737a26": "如甘果樹猛獸圍，　　猶蓮華池毒蛇止。",
    "T10n0293_017:0737a27": "寧守貧賤恒持戒，　　具聖財寶德嚴身，",
    "T10n0293_017:0737a28": "破戒眾人之所輕，　　持戒天人咸信重。",
    "T10n0293_017:0737a29": "栴檀欝金及沈麝，　　如是一切不為香。",
    "T10n0293_017:0737b01": "菩薩持戒最勝香，　　遍出人天無有盡，",
    "T10n0293_017:0737b02": "卑陋持戒後生天，　　現蒙王者所瞻禮，",
    "T10n0293_017:0737b03": "此世他生安隱樂，　　如是戒果牟尼說。",
    "T10n0293_017:0737b04": "欲生人天及涅槃，　　如應具戒必當得，",
    "T10n0293_017:0737b05": "是故精勤持淨戒，　　隨心所願皆圓滿。",
    "T10n0293_017:0737b06": "若有臨終肢節痛，　　一切親屬欲分離，",
    "T10n0293_017:0737b07": "諦思我有清淨戒，　　身心歡樂無憂畏。",
    "T10n0293_017:0737b08": "戒為惑病最勝藥，　　護諸苦厄如父母，",
    "T10n0293_017:0737b09": "癡闇燈炬生死橋，　　無涯業海為船筏。",
    "T10n0293_017:0737b10": "帝釋轉輪威德主，　　富貴尊嚴無等倫，",
    "T10n0293_017:0737b11": "家有僕隷能持戒，　　承事供養而親敬。",
    "T10n0293_017:0737b12": "若有臨至命終時，　　持戒破戒生安畏，",
    "T10n0293_017:0737b13": "欲得當來極樂處，　　應當專意勤護持。",
    "T10n0293_017:0737b14": "戒珠不假刀兵護，　　戒為伏藏無所侵，",
    "T10n0293_017:0737b15": "戒為勇伴導前行，　　戒為出世莊嚴具。",
    "T10n0293_017:0737b16": "我讚持戒諸功德，　　如佛世尊真實說，",
    "T10n0293_017:0737b17": "為覺悟彼破戒者，　　令心堅住持淨戒。",
    "T10n0293_017:0737b18": "「善男子！如我以此種種方便教化眾生，令住",
    "T10n0293_017:0737b19": "淨戒波羅蜜中。若有眾生瞋恚、憍慢、多諍",
    "T10n0293_017:0737b20": "競者，我以強力折伏其心，為其示現極可怖",
    "T10n0293_017:0737b21": "形，如羅剎等飲血噉肉，令其見已，驚恐惶懼，",
    "T10n0293_017:0737b22": "心意和柔，捨離怨結。若有眾生惛沈嬾憜，為",
    "T10n0293_017:0737b23": "其示現王賊、水火，及諸重疾種種危難，令其",
    "T10n0293_017:0737b24": "見已，心生惶懼，知有憂苦，厭離惛憜而自",
    "T10n0293_017:0737b25": "勉策，日夜精勤。以如是等種種方便，令捨一",
    "T10n0293_017:0737b26": "切諸不善法，修習一切清淨善法，令除一切",
    "T10n0293_017:0737b27": "波羅蜜障，令開一切波羅蜜門，令超一切障",
    "T10n0293_017:0737b28": "礙險道，令到一切無障礙處。善男子！我唯得",
    "T10n0293_017:0737b29": "此菩薩雲網解脫，如諸菩薩摩訶薩，猶如帝",
    "T10n0293_017:0737c01": "釋已能摧滅一切煩惱阿脩羅軍，如大海水",
    "T10n0293_017:0737c02": "普能消滅一切眾生諸煩惱火，如劫盡火",
    "T10n0293_017:0737c03": "普能乾竭一切眾生諸愛欲水，如大猛風普",
    "T10n0293_017:0737c04": "能吹碎一切眾生諸見取幢，猶如金剛悉能",
    "T10n0293_017:0737c05": "摧破一切眾生諸我見山；而我云何能知、能",
    "T10n0293_017:0737c06": "說彼功德行？善男子！此閻浮提摩竭提國",
    "T10n0293_017:0737c07": "菩提場中，有主地神名自性不動，汝詣彼",
    "T10n0293_017:0737c08": "問菩薩云何學菩薩行、修菩薩道。」時，善財",
    "T10n0293_017:0737c09": "童子禮大天足，遶無數匝，一心瞻戀，辭退而",
    "T10n0293_017:0737c10": "行。",
    "T10n0293_017:0737c11": "爾時，善財童子受天神教，漸次前行，往東北",
    "T10n0293_017:0737c12": "方趣摩竭國菩提樹王大道場處，將詣自性",
    "T10n0293_017:0737c13": "不動神所。十千地神同在其中，更相謂言：",
    "T10n0293_017:0737c14": "「此來童子，即是一切如來寶藏，必當普為一",
    "T10n0293_017:0737c15": "切眾生作所依怙，必當普壞一切眾生無明",
    "T10n0293_017:0737c16": "㲉藏。此人已生法王種中，當以法繒而冠其",
    "T10n0293_017:0737c17": "首，當開智慧大珍寶藏；當執菩薩金剛慧",
    "T10n0293_017:0737c18": "劍，勇猛自在，得法無畏，摧伏一切異道邪論；",
    "T10n0293_017:0737c19": "當以法船於生死海，運濟眾生，令達彼岸。智",
    "T10n0293_017:0737c20": "解圓滿，猶如白月，必當息滅一切眾生熱惱",
    "T10n0293_017:0737c21": "亂心。」爾時，自性不動神等一萬地神，即以",
    "T10n0293_017:0737c22": "神力震動大地，出雷吼聲，放大光明遍照三",
    "T10n0293_017:0737c23": "千大千世界。種種寶物處處莊嚴，影潔光流",
    "T10n0293_017:0737c24": "遞相鑒徹，一切葉樹俱時生長，一切華樹咸",
    "T10n0293_017:0737c25": "共開敷，一切果樹靡不成熟，一切河流互相",
    "T10n0293_017:0737c26": "灌注，一切池沼悉皆盈滿。興大密雲，雨細香",
    "T10n0293_017:0737c27": "雨，遍灑其地。香風時來，吹眾名華普散其",
    "T10n0293_017:0737c28": "上。無數音樂一時俱奏，出可愛聲，天莊嚴",
    "T10n0293_017:0737c29": "具，咸出美音，令人歡悅。天、阿修羅，乃至非",
    "T10n0293_017:0738a01": "人、牛王、象王、師子王等，皆大歡喜，踊躍哮",
    "T10n0293_017:0738a02": "吼，猶如大山相擊出聲。百千伏藏，自然涌",
    "T10n0293_017:0738a03": "現。時，彼地神告善財言：「善來童子！汝於",
    "T10n0293_017:0738a04": "此處曾種善根，我為汝現，汝欲見不？」爾",
    "T10n0293_017:0738a05": "時，善財禮地神足，遶無數匝，合掌而立，白",
    "T10n0293_017:0738a06": "言：「聖者！唯然欲見。」時，彼地神以足按地，",
    "T10n0293_017:0738a07": "百千億阿僧祇摩尼寶藏自然涌出，開發顯",
    "T10n0293_017:0738a08": "現。地神告言：「善男子！今此寶藏隨逐汝行，",
    "T10n0293_017:0738a09": "是汝往昔善根果報，是汝福力之所守護，汝",
    "T10n0293_017:0738a10": "應恣意自在而用。善男子！我得菩薩解脫，",
    "T10n0293_017:0738a11": "名難摧伏智慧藏，常以此法具足圓滿成",
    "T10n0293_017:0738a12": "熟眾生。",
    "T10n0293_017:0738a13": "「善男子！我憶自從然燈佛來，常隨菩薩恭敬",
    "T10n0293_017:0738a14": "守護，如影隨形。從始至今，念念無間，觀察菩",
    "T10n0293_017:0738a15": "薩所有心行，普遍尋求深入菩薩一切誓願",
    "T10n0293_017:0738a16": "智慧境界，圓滿菩薩一切所修諸清淨行，思",
    "T10n0293_017:0738a17": "惟菩薩一切三昧，隨順、明達、安住菩薩一切",
    "T10n0293_017:0738a18": "法門，究竟了知一切心性，圓滿一切大自在",
    "T10n0293_017:0738a19": "力，增長一切無能壞法，遍往一切諸佛剎土，",
    "T10n0293_017:0738a20": "普受一切諸如來記，憶持現覺一切智性，轉",
    "T10n0293_017:0738a21": "於一切諸佛法輪，廣說一切修多羅門，大法",
    "T10n0293_017:0738a22": "光明普皆照耀，教化調伏一切眾生，示現",
    "T10n0293_017:0738a23": "一切諸佛神變，隨順解知，受持憶念，常無忘",
    "T10n0293_017:0738a24": "失。善男子！乃往古世過須彌山極微塵數劫，",
    "T10n0293_017:0738a25": "有劫名莊嚴，世界名月幢，佛號妙眼；於",
    "T10n0293_017:0738a26": "彼佛所最初獲得此解脫門。善男子！我從是",
    "T10n0293_017:0738a27": "來，於此法門若入、若出，修習、增長，常見諸佛",
    "T10n0293_017:0738a28": "未曾捨離。始從初得，乃至賢劫，於其中間值",
    "T10n0293_017:0738a29": "遇不可說不可說佛剎極微塵數如來、應、正等",
    "T10n0293_017:0738b01": "覺，悉皆承事，恭敬供養。亦見彼佛詣菩提",
    "T10n0293_017:0738b02": "樹坐道場時，現大神通種種佛事；亦見彼佛",
    "T10n0293_017:0738b03": "所有一切功德善根。善男子！我唯知此難",
    "T10n0293_017:0738b04": "摧伏智慧藏解脫門；如諸菩薩摩訶薩，常能",
    "T10n0293_017:0738b05": "隨侍一切諸佛，能持一切佛所說法，入一切",
    "T10n0293_017:0738b06": "佛甚深智慧，念念充遍一切法界，等如來",
    "T10n0293_017:0738b07": "身，生諸佛心、具諸佛法、作諸佛事，心心出生",
    "T10n0293_017:0738b08": "一切諸佛清淨法藏，離分別心常無間斷，",
    "T10n0293_017:0738b09": "而我云何能知、能說彼功德行？善男子！此",
    "T10n0293_017:0738b10": "閻浮提摩竭提國恒河北岸，有一大城名迦",
    "T10n0293_017:0738b11": "毘羅，有主夜神名曰春和；汝詣彼問菩薩",
    "T10n0293_017:0738b12": "云何學菩薩行、修菩薩道。」時，善財童子禮地",
    "T10n0293_017:0738b13": "神足，遶無數匝，慇懃瞻仰，一心戀慕，辭退而",
    "T10n0293_017:0738b14": "去。",
    "T10n0293_017:0738b15": "爾時，善財童子蒙地神教，一心思惟，憶持菩",
    "T10n0293_017:0738b16": "薩難摧伏智慧藏解脫門，修其三昧，學其",
    "T10n0293_017:0738b17": "軌則，觀其遊戲，入其智海，悟其甚深，行其",
    "T10n0293_017:0738b18": "勝行，住其大願，得其智慧，達其平等。如是思",
    "T10n0293_017:0738b19": "惟，漸次前行，北度恒河，向迦毘羅城；至城南",
    "T10n0293_017:0738b20": "門，敬心右遶，從東門入，佇立未久，遇日沒",
    "T10n0293_017:0738b21": "時，心念隨順諸菩薩行，渴仰欲見春和夜神，",
    "T10n0293_017:0738b22": "於善知識生如來想。復作是念：「由善知識得",
    "T10n0293_017:0738b23": "周遍眼，普能明見十方境界；由善知識得廣",
    "T10n0293_017:0738b24": "大解，普能了達一切所緣；由善知識得三",
    "T10n0293_017:0738b25": "昧眼，普能觀察一切法門；由善知識得智慧",
    "T10n0293_017:0738b26": "眼，普能明照十方剎海。」作是念時，見彼夜神",
    "T10n0293_017:0738b27": "於虛空中，處眾色寶摩尼樓閣、香蓮華藏寶",
    "T10n0293_017:0738b28": "師子座；身真金色，頂髮紺青，眼如廣大青",
    "T10n0293_017:0738b29": "蓮華葉，形貌端嚴，見者歡喜，眾寶瓔珞以",
    "T10n0293_017:0738c01": "為嚴飾，身服朱衣，首戴梵冠，一切星宿炳",
    "T10n0293_017:0738c02": "然在體。於其身上一一毛孔皆現化度無量",
    "T10n0293_017:0738c03": "無數世界眾生，臨欲顛墜墮惡道者，悉令免",
    "T10n0293_017:0738c04": "離而得解脫；是諸眾生或生人中、或生天",
    "T10n0293_017:0738c05": "上、或有趣向二乘菩提、或有修行一切智",
    "T10n0293_017:0738c06": "道，如是影像炳然顯現。又彼一一諸毛孔中，",
    "T10n0293_017:0738c07": "示現種種教化方便成熟眾生：或為現身種",
    "T10n0293_017:0738c08": "種形色，或為說法種種言音，或為示現聲",
    "T10n0293_017:0738c09": "聞乘道，或為示現獨覺乘道，或為示現諸",
    "T10n0293_017:0738c10": "菩薩行：菩薩勇猛、菩薩三昧、菩薩自在、",
    "T10n0293_017:0738c11": "菩薩住處、菩薩觀察、菩薩思惟、菩薩神通、",
    "T10n0293_017:0738c12": "菩薩境界、菩薩師子頻申、菩薩解脫遊戲，",
    "T10n0293_017:0738c13": "如是種種成熟眾生。善財童子見聞此已，",
    "T10n0293_017:0738c14": "心大歡喜，踊躍欣慶，心願圓滿，愛敬尊重，以",
    "T10n0293_017:0738c15": "身投地，禮夜神足，遶無數匝，於前合掌而作",
    "T10n0293_017:0738c16": "是言：「聖者！我已先發阿耨多羅三藐三菩提",
    "T10n0293_017:0738c17": "心，我心冀望依善知識威神力故，獲諸如",
    "T10n0293_017:0738c18": "來功德法藏，唯願聖者與我決定作依止處，",
    "T10n0293_017:0738c19": "示我趣向一切智道，令我於中修行增進，至",
    "T10n0293_017:0738c20": "十力地。」時，彼夜神告善財言：「善哉！善哉！善男",
    "T10n0293_017:0738c21": "子！汝能深心敬善知識，法力、聖力入汝身",
    "T10n0293_017:0738c22": "中，令汝勤求，不惜身命，一心親近，樂聞其",
    "T10n0293_017:0738c23": "語，隨順聽聞，修行其教；以汝親近、聞教、修",
    "T10n0293_017:0738c24": "行決定心故，當得阿耨多羅三藐三菩提。",
    "T10n0293_017:0738c25": "善男子！我得菩薩教化調伏破一切眾生癡",
    "T10n0293_017:0738c26": "闇法光明解脫門。善男子！我於惡慧眾生",
    "T10n0293_017:0738c27": "起大慈心，於不善業眾生起大悲心，於作",
    "T10n0293_017:0738c28": "善法眾生起於喜心，於善惡二行眾生起",
    "T10n0293_017:0738c29": "不二心，於雜染眾生起令生清淨心，於邪",
    "T10n0293_017:0739a01": "行眾生起令生正行心，於劣解眾生起令",
    "T10n0293_017:0739a02": "興大解心，於嬾憜眾生起令生精進心，於",
    "T10n0293_017:0739a03": "樂生死眾生起令捨輪轉心，於住二乘道眾",
    "T10n0293_017:0739a04": "生起令住一切智心。善男子！我以得此解",
    "T10n0293_017:0739a05": "脫門故，常與如是心共相應。「善男子！我於",
    "T10n0293_017:0739a06": "夜暗人靜，鬼神盜賊諸惡眾生所遊行時，密",
    "T10n0293_017:0739a07": "雲、重霧、惡風、暴雨、日月星宿並皆昏蔽不見",
    "T10n0293_017:0739a08": "色時，見諸眾生若入於海、若行於陸、山林、",
    "T10n0293_017:0739a09": "曠野、沙磧險難，一切危厄諸恐怖處；或遭盜",
    "T10n0293_017:0739a10": "賊、或乏資糧、或迷惑方隅、或忘失道路，慞惶",
    "T10n0293_017:0739a11": "憂怖不能自出，我時即以種種方便而救濟",
    "T10n0293_017:0739a12": "之，為海難者示作船師、魚王、馬王、龜王、象",
    "T10n0293_017:0739a13": "王、阿脩羅王，及以海神、捕漁人像，為彼種",
    "T10n0293_017:0739a14": "種海難眾生而作救護；所謂：止惡風雨、息",
    "T10n0293_017:0739a15": "大波浪，於洄澓中及迷方中，引其道路、示其",
    "T10n0293_017:0739a16": "洲岸，令免怖畏悉得安隱。復作是念：『以此善",
    "T10n0293_017:0739a17": "根迴施眾生，願令捨離一切諸苦。』為在陸",
    "T10n0293_017:0739a18": "地一切眾生於夜闇中遭諸恐怖：瓦礫、荊棘、",
    "T10n0293_017:0739a19": "虎豹、豺狼、師子、惡獸、毒蛇、險路、盜賊、鬼神肆",
    "T10n0293_017:0739a20": "暴之處，現作日月及諸星宿、晨霞、夕電，種",
    "T10n0293_017:0739a21": "種光明，或作屋宅，或為人眾、天龍八部、菩薩",
    "T10n0293_017:0739a22": "如來，種種形相引導覆護，令其得免恐怖之",
    "T10n0293_017:0739a23": "厄。復作是念：『以此善根迴施眾生，悉令除",
    "T10n0293_017:0739a24": "滅諸煩惱闇。』一切眾生有惜壽命，有愛名聞，",
    "T10n0293_017:0739a25": "有貪財寶，有重官位，有著男女，有戀妻妾、眷",
    "T10n0293_017:0739a26": "屬、稠林，種種纏縛未稱所求多生憂怖，我皆",
    "T10n0293_017:0739a27": "救濟令其離苦。為行山險而留難者，為作善",
    "T10n0293_017:0739a28": "神現形親近，為作好鳥發音慰悅，為作靈",
    "T10n0293_017:0739a29": "藥舒光照耀，示其果樹、示其泉井、示正直道、",
    "T10n0293_017:0739b01": "示平坦地，或現龕室、或現勝居，令其免離一",
    "T10n0293_017:0739b02": "切憂苦。為行曠野、險道、稠林，毒樹、藤蘿交",
    "T10n0293_017:0739b03": "蔽隱密，闍努囉獸潛伏傷殘，震吼出聲",
    "T10n0293_017:0739b04": "驚駭聞者；墮此難中種種憂怖，雲霧所暗，心",
    "T10n0293_017:0739b05": "識昏迷，種種事中而恐怖者，現大力身救其",
    "T10n0293_017:0739b06": "危難，示其正道，令得出離，作是念言：『願一切",
    "T10n0293_017:0739b07": "眾生伐見稠林、截愛羅網、出生死野、滅煩惱",
    "T10n0293_017:0739b08": "暗，入一切智無畏大城，到平坦處，畢竟安",
    "T10n0293_017:0739b09": "樂。』",
    "T10n0293_017:0739b10": "「善男子！若有眾生戰諍城邑，乃至小獸忿競",
    "T10n0293_017:0739b11": "無時，我以方便使其和好，各起慈心永息乖",
    "T10n0293_017:0739b12": "諍。作是念言：『願一切眾生離煩惱諍，得法",
    "T10n0293_017:0739b13": "和合。』善男子！若有眾生樂著國土角力，求",
    "T10n0293_017:0739b14": "取勝負不安，種種諍訟而憂苦者，我以方",
    "T10n0293_017:0739b15": "便令捨堅執，示現無常，令生厭離。作是念",
    "T10n0293_017:0739b16": "言：『願一切眾生不著諸蘊，住一切佛薩婆若",
    "T10n0293_017:0739b17": "境。』善男子！若有眾生樂著聚落，貪愛宅舍，",
    "T10n0293_017:0739b18": "常處黑暗，甘被繫縛，受諸苦者，我為說法令",
    "T10n0293_017:0739b19": "生厭離，令法滿足，令依法住。作是念言：『願一",
    "T10n0293_017:0739b20": "切眾生悉不貪樂六處聚落，速得出離生死",
    "T10n0293_017:0739b21": "境界，究竟安住一切智城。』善男子！若有眾",
    "T10n0293_017:0739b22": "生行闇夜中，迷惑十方；於平坦路生險難",
    "T10n0293_017:0739b23": "想、於險難道起平坦想，以高為下、以下為",
    "T10n0293_017:0739b24": "高，其心迷惑生大苦惱，我以方便舒光照",
    "T10n0293_017:0739b25": "及。若欲出者，示其門戶；若欲行者，示其道",
    "T10n0293_017:0739b26": "路；欲濟彼岸，示其橋梁；欲涉河海，與其船",
    "T10n0293_017:0739b27": "筏。若於熱時，示其清冷；若於寒際，示作溫",
    "T10n0293_017:0739b28": "和；暖殿、涼宮隨時適意。若或遊觀，常導其",
    "T10n0293_017:0739b29": "前，示其險易安危之處；欲休息者，示其城",
    "T10n0293_017:0739c01": "邑近處宮室，令其憩止；遠行渴乏，示其池沼、",
    "T10n0293_017:0739c02": "河水、流泉令其飲沐，華林果樹，使得清涼身",
    "T10n0293_017:0739c03": "心安樂。若有父母、妻子、眷屬恩愛分離，令",
    "T10n0293_017:0739c04": "其合會無諸苦惱。作是念言：『如我於此照除",
    "T10n0293_017:0739c05": "闇夜救眾災厄，令諸世事悉得宣敘；願我普",
    "T10n0293_017:0739c06": "於一切眾生生死長夜無明闇處，以智慧",
    "T10n0293_017:0739c07": "光普皆照了，是諸眾生無有智眼，想心見",
    "T10n0293_017:0739c08": "倒之所覆翳，無常常想，苦中樂想，無我我",
    "T10n0293_017:0739c09": "想，不淨淨想；堅固執著我、人、眾生、蘊界處法；",
    "T10n0293_017:0739c10": "迷惑因果，不了善惡，殺害眾生乃至邪見；",
    "T10n0293_017:0739c11": "不孝父母，不敬沙門及婆羅門；不知惡人，",
    "T10n0293_017:0739c12": "不識善人；貪著惡事，安住邪法；毀謗如來，壞",
    "T10n0293_017:0739c13": "正法輪；於諸菩薩呰辱傷害，輕大乘道，斷菩",
    "T10n0293_017:0739c14": "提心；於有恩人反加殺害，於無恩處常懷",
    "T10n0293_017:0739c15": "怨結；毀謗賢聖，親近惡伴；盜塔寺物，作五逆",
    "T10n0293_017:0739c16": "罪，不久當墮三惡道中。願我速以大智光",
    "T10n0293_017:0739c17": "明，破彼眾生無明黑闇，令其疾發阿耨多羅",
    "T10n0293_017:0739c18": "三藐三菩提心。既發心已，示普賢乘開十",
    "T10n0293_017:0739c19": "力道，亦示如來法王境界，亦示諸佛一切",
    "T10n0293_017:0739c20": "智城，諸佛所行，諸佛自在，諸佛成就，諸佛總",
    "T10n0293_017:0739c21": "持，一切諸佛同共一身，一切諸佛平等之處，",
    "T10n0293_017:0739c22": "皆令安住。』",
    "T10n0293_017:0739c23": "「善男子！一切眾生或病所纏、或老所侵、或苦",
    "T10n0293_017:0739c24": "貧窮、或遭禍難、或犯王法臨當受刑，無所依",
    "T10n0293_017:0739c25": "怙，生大怖畏，我皆救濟使得安隱。謂：以方藥",
    "T10n0293_017:0739c26": "除諸病苦，供事老朽安樂終年，給足資具令",
    "T10n0293_017:0739c27": "無貧乏，無主作主、無歸作歸，苦難逼迫同事",
    "T10n0293_017:0739c28": "救攝，令離憂惱、令無怖懼。復作是念：『願我以",
    "T10n0293_017:0739c29": "法普攝眾生，令其解脫一切煩惱、生、老、病、",
    "T10n0293_017:0740a01": "死、憂悲苦患。近善知識常行法施，勤修善業，",
    "T10n0293_017:0740a02": "速得如來清淨法身，住於究竟無變易處。』善",
    "T10n0293_017:0740a03": "男子！一切眾生入見稠林，住於邪道，於諸境",
    "T10n0293_017:0740a04": "界起邪分別，常行不善身、語、意業，妄作種種",
    "T10n0293_017:0740a05": "諸邪苦行，於非正覺生正覺想，於正覺所非",
    "T10n0293_017:0740a06": "正覺想，為諸惡友之所攝持，以起惡見將墮",
    "T10n0293_017:0740a07": "惡道，我以種種諸方便門而為救護，令住正",
    "T10n0293_017:0740a08": "見，當生人天。復作是念：『如我救此將墜惡道",
    "T10n0293_017:0740a09": "諸眾生等，願我普救一切眾生，悉令解脫一",
    "T10n0293_017:0740a10": "切諸苦，住波羅蜜，出世聖道，於一切智得不",
    "T10n0293_017:0740a11": "退轉，具普賢願，近佛菩提，而不捨離諸菩薩",
    "T10n0293_017:0740a12": "行，常勤教化一切眾生。』」爾時，春和主夜神",
    "T10n0293_017:0740a13": "欲重宣此解脫義，承佛威力，普觀十方一切",
    "T10n0293_017:0740a14": "法界，為善財童子而說偈曰：",
    "T10n0293_017:0740a15": "「我此寂靜解脫海，　　出生具足智光明，",
    "T10n0293_017:0740a16": "遠離一切愚癡暗，　　觀眾生根而演說。",
    "T10n0293_017:0740a17": "我於往昔無邊劫，　　具修廣大清淨慈，",
    "T10n0293_017:0740a18": "如日普照於世間，　　汝應勇猛勤修習。",
    "T10n0293_017:0740a19": "我此難量大悲海，　　出生三世諸如來，",
    "T10n0293_017:0740a20": "能救法界苦眾生，　　汝應勇猛勤修習。",
    "T10n0293_017:0740a21": "能生聖道無為樂，　　亦生世間安隱樂，",
    "T10n0293_017:0740a22": "令我踊躍心歡喜，　　汝應入此甚深門。",
    "T10n0293_017:0740a23": "已背有為如幻法，　　亦棄聲聞解脫乘，",
    "T10n0293_017:0740a24": "常修佛力具莊嚴，　　汝應入此難思教。",
    "T10n0293_017:0740a25": "我眼清淨廣無邊，　　普見十方諸剎土，",
    "T10n0293_017:0740a26": "其中所有一切佛，　　悉坐菩提樹王下。",
    "T10n0293_017:0740a27": "見佛處於大眾會，　　相好莊嚴妙色身，",
    "T10n0293_017:0740a28": "於諸毛孔放光明，　　一一光明恒普照。",
    "T10n0293_017:0740a29": "見諸群生墮業海，　　死此生彼各差別，",
    "T10n0293_017:0740b01": "相續輪迴五趣中，　　常受種種無邊苦。",
    "T10n0293_017:0740b02": "我耳清淨量無邊，　　一念聽周諸剎海，",
    "T10n0293_017:0740b03": "眾生所有語言法，　　皆悉憶持無忘失。",
    "T10n0293_017:0740b04": "及聞諸佛轉法輪，　　其音勝妙無能比，",
    "T10n0293_017:0740b05": "言辭訓釋諸方便，　　我悉憶持無忘失。",
    "T10n0293_017:0740b06": "我鼻廣博甚清淨，　　於諸法中無所著，",
    "T10n0293_017:0740b07": "住一切處解脫門，　　汝應入此無疑惑。",
    "T10n0293_017:0740b08": "我舌光明赤銅相，　　具足清淨妙辯才，",
    "T10n0293_017:0740b09": "巧宣妙法應群心，　　汝應入此無疑惑。",
    "T10n0293_017:0740b10": "我身離相恒清淨，　　常遍一切諸世間，",
    "T10n0293_017:0740b11": "普隨信樂眾生心，　　為現色身令得見。",
    "T10n0293_017:0740b12": "我心離著無諸垢，　　如響普應諸眾生，",
    "T10n0293_017:0740b13": "隨念悉見諸如來，　　而於其中不分別。",
    "T10n0293_017:0740b14": "不思議剎眾生海，　　所有樂欲及諸根，",
    "T10n0293_017:0740b15": "我於一念悉能知，　　而於其中不分別。",
    "T10n0293_017:0740b16": "我以廣大妙神通，　　普震難思諸佛剎，",
    "T10n0293_017:0740b17": "威力光明無不現，　　調伏一切難調眾。",
    "T10n0293_017:0740b18": "我福廣大甚清淨，　　無量莊嚴無盡藏，",
    "T10n0293_017:0740b19": "普能供養諸如來，　　等與一切眾生樂。",
    "T10n0293_017:0740b20": "我智廣博甚清淨，　　了達無邊諸法海，",
    "T10n0293_017:0740b21": "普斷一切眾生疑，　　佛子宜應善修學。",
    "T10n0293_017:0740b22": "我知三世諸佛海，　　及了一切諸法海，",
    "T10n0293_017:0740b23": "亦入彼諸大願門，　　此無等行應修習。",
    "T10n0293_017:0740b24": "我於三世剎塵中，　　悉見十方諸剎海，",
    "T10n0293_017:0740b25": "亦見其中所有佛，　　此是普門無等力。",
    "T10n0293_017:0740b26": "普於十方一切剎，　　悉見大智盧舍那，",
    "T10n0293_017:0740b27": "一切塵中坐道場，　　以寂靜音宣妙法。」",
    "T10n0293_017:0740b28": "爾時，善財童子白春和主夜神言：「汝發阿耨",
    "T10n0293_017:0740b29": "多羅三藐三菩提心經幾時耶？得此解脫其",
    "T10n0293_017:0740c01": "已久如，乃有如是大威德力，能作如是利益",
    "T10n0293_017:0740c02": "眾生？」夜神告言：「佛子！我念往古過須彌山極",
    "T10n0293_017:0740c03": "微塵數劫，有劫名寂靜光，世界名出生",
    "T10n0293_017:0740c04": "吉祥寶，五百億佛於中出現。彼世界中，有四",
    "T10n0293_017:0740c05": "天下名寶月燈光；有城名蓮華光；有轉輪",
    "T10n0293_017:0740c06": "王名妙法岸，具足七寶，領四天下，以聖王",
    "T10n0293_017:0740c07": "道安樂眾生。王有夫人名法智月，妓樂自",
    "T10n0293_017:0740c08": "娛，夜久眠寢。時，彼城東有一大林，名寂靜出",
    "T10n0293_017:0740c09": "生妙德林中，有一大菩提樹，名一切勝法摩",
    "T10n0293_017:0740c10": "尼王莊嚴身，出生諸佛神力光明。「爾時，有佛",
    "T10n0293_017:0740c11": "名一切法大吼聲王，於此樹下成等正覺，",
    "T10n0293_017:0740c12": "放無量色廣大光明，名摩尼王普照一切妙",
    "T10n0293_017:0740c13": "寶世界蓮華。城內有主夜神，名淨月光，",
    "T10n0293_017:0740c14": "詣王夫人法智月所，動身瓔珞、環珮出聲",
    "T10n0293_017:0740c15": "以覺夫人，而告之言：『夫人當知一切法大",
    "T10n0293_017:0740c16": "吼聲王如來，於寂靜出生妙德大林之中而",
    "T10n0293_017:0740c17": "成等正覺，及廣稱讚諸佛功德自在神力",
    "T10n0293_017:0740c18": "普賢菩薩所有行願，令王夫人發阿耨多羅",
    "T10n0293_017:0740c19": "三藐三菩提心，供養恭敬承事彼佛，及諸",
    "T10n0293_017:0740c20": "菩薩、聲聞僧眾。』善男子！時，王夫人法智月",
    "T10n0293_017:0740c21": "者豈異人乎？我身是也；我於彼佛發菩提",
    "T10n0293_017:0740c22": "心，深重愛敬種善根故，於須彌山極微塵數",
    "T10n0293_017:0740c23": "劫不生地獄、餓鬼、畜生諸惡趣中，亦不生",
    "T10n0293_017:0740c24": "於下賤之家，諸根具足，無有眾苦，於天人中",
    "T10n0293_017:0740c25": "福德殊勝，不生惡世，恒不離佛及諸菩薩、",
    "T10n0293_017:0740c26": "大善知識。常於其所，種植善根，經八十億須",
    "T10n0293_017:0740c27": "彌山極微塵數劫，常受安樂而未滿足菩薩",
    "T10n0293_017:0740c28": "諸根。過此劫已，復過萬劫，於賢劫前有劫名",
    "T10n0293_017:0740c29": "無憂遍照，世界名離垢勝德。其世界中",
    "T10n0293_017:0741a01": "淨穢相雜，有五百佛於中出現。其第一佛",
    "T10n0293_017:0741a02": "名須彌幢大寂靜吉祥眼如來、應、正等覺；我",
    "T10n0293_017:0741a03": "為名稱長者女，字妙慧光明，端正殊妙，人",
    "T10n0293_017:0741a04": "相具足。「彼淨月夜神以本願力，於離垢勝德",
    "T10n0293_017:0741a05": "世界一四天下，眾色幢王城中作主夜神，名",
    "T10n0293_017:0741a06": "妙淨眼；我於一時在父母邊，夜久眠息；彼妙",
    "T10n0293_017:0741a07": "淨眼來詣我所，震動我宅，放大光明，出現其",
    "T10n0293_017:0741a08": "身，讚佛功德，言彼如來坐菩提樹，始成正覺，",
    "T10n0293_017:0741a09": "勸諭於我及以父母并諸眷屬，令速見佛；自",
    "T10n0293_017:0741a10": "為前導引至佛所，廣興供養。我纔見佛，即得",
    "T10n0293_017:0741a11": "調伏眾生見佛三昧，及得普照三世智光明",
    "T10n0293_017:0741a12": "輪三昧。獲此三昧故，能憶念須彌山極微塵",
    "T10n0293_017:0741a13": "數劫，亦見其中一切諸佛菩薩出現於彼如",
    "T10n0293_017:0741a14": "來及菩薩所，聽聞妙法。以聞法故，即得",
    "T10n0293_017:0741a15": "此教化調伏破一切眾生癡暗法光明解脫",
    "T10n0293_017:0741a16": "門。得此解脫故，即見其身遍十佛剎極微塵",
    "T10n0293_017:0741a17": "數世界，亦見彼世界所有如來，又見自身",
    "T10n0293_017:0741a18": "一一親近，亦見彼世界一切眾生，解其言音、",
    "T10n0293_017:0741a19": "識其根性，知其往昔曾為善友之所攝受，",
    "T10n0293_017:0741a20": "隨其所樂而為現身，令生歡喜。我時於彼所",
    "T10n0293_017:0741a21": "得解脫，念念增長，此心無間，又見自身遍",
    "T10n0293_017:0741a22": "往百佛剎極微塵數世界；此心無間，又見",
    "T10n0293_017:0741a23": "自身遍往千佛剎極微塵數世界；此心無間，",
    "T10n0293_017:0741a24": "又見自身遍往百千佛剎極微塵數世界；如",
    "T10n0293_017:0741a25": "是念念乃至不可說不可說佛剎極微塵數",
    "T10n0293_017:0741a26": "世界。亦見彼世界中一切如來，亦見自身",
    "T10n0293_017:0741a27": "在彼佛所聽聞妙法、受持憶念、觀察決了，",
    "T10n0293_017:0741a28": "亦知彼佛諸本事海，諸大願海。彼諸如來嚴",
    "T10n0293_017:0741a29": "淨佛剎，我亦嚴淨，亦見彼世界一切眾生",
    "T10n0293_017:0741b01": "心性、根器，形量差別，種類不同，隨其所應而",
    "T10n0293_017:0741b02": "為現身，教化調伏令此解脫，念念增長，如是乃至充滿法界。善男子！我唯知此菩薩教化",
    "T10n0293_017:0741b03": "調伏破一切眾生癡暗法光明解脫門。如諸",
    "T10n0293_017:0741b04": "菩薩摩訶薩成就普賢無邊行願，普入一",
    "T10n0293_017:0741b05": "切諸法界海，得諸菩薩金剛智幢自在三昧",
    "T10n0293_017:0741b06": "遊戲神通，心無障礙，出生大願，住持佛種。於",
    "T10n0293_017:0741b07": "念念中成滿一切大功德海，嚴淨一切廣",
    "T10n0293_017:0741b08": "大世界，以自在智教化成熟一切眾生，以智",
    "T10n0293_017:0741b09": "慧日滅除一切世間闇障，以勇猛智覺悟",
    "T10n0293_017:0741b10": "一切眾生昏睡，以智慧月決了一切眾生",
    "T10n0293_017:0741b11": "疑惑，以清淨意斷除一切諸有執著，於一切",
    "T10n0293_017:0741b12": "法界一一塵中示現一切自在神力，智眼明",
    "T10n0293_017:0741b13": "淨，等見三世。而我何能知其妙行、說其功德、",
    "T10n0293_017:0741b14": "入其境界、示其自在遊戲神通？善男子！此",
    "T10n0293_017:0741b15": "閻浮提恒河南岸，摩竭提國菩提場中，有主",
    "T10n0293_017:0741b16": "夜神名普遍吉祥無垢光，我本從其發阿",
    "T10n0293_017:0741b17": "耨多羅三藐三菩提心，常以妙法開悟於我。",
    "T10n0293_017:0741b18": "汝詣彼問菩薩云何學菩薩行、修菩薩道。」爾",
    "T10n0293_017:0741b19": "時，善財童子合掌恭敬向春和夜神，以偈讚",
    "T10n0293_017:0741b20": "曰：",
    "T10n0293_017:0741b21": "「我今見汝清淨身，　　色相端嚴如妙德，",
    "T10n0293_017:0741b22": "威光超世無能比，　　殊特猶若寶山王。",
    "T10n0293_017:0741b23": "見汝清淨妙法身，　　等於三世無分別，",
    "T10n0293_017:0741b24": "普入一切諸世間，　　若壞若成無所著。",
    "T10n0293_017:0741b25": "我今普觀一切趣，　　見汝所現差別身，",
    "T10n0293_017:0741b26": "猶如星月處虛空，　　一毛孔中皆得見。",
    "T10n0293_017:0741b27": "汝心廣大常清淨，　　如空普遍於十方，",
    "T10n0293_017:0741b28": "一切諸佛悉入中，　　智慧平等無分別。",
    "T10n0293_017:0741b29": "汝身一一諸毛孔，　　放剎塵數光明雲，",
    "T10n0293_017:0741c01": "悉遍十方佛剎中，　　普雨一切莊嚴具。",
    "T10n0293_017:0741c02": "汝身一一諸毛孔，　　等眾生數而現身，",
    "T10n0293_017:0741c03": "普於十方世界中，　　方便化度令調伏。",
    "T10n0293_017:0741c04": "汝身一一諸毛孔，　　示現不可思議剎，",
    "T10n0293_017:0741c05": "普隨一切眾生心，　　莊嚴顯現令清淨。",
    "T10n0293_017:0741c06": "若有眾生見汝身，　　聞名愛樂生歡喜，",
    "T10n0293_017:0741c07": "獲功德利清淨命，　　當必成就大菩提。",
    "T10n0293_017:0741c08": "墮於惡趣無邊劫，　　恒受種種無量苦，",
    "T10n0293_017:0741c09": "聞名暫發歡喜心，　　諸煩惱業皆銷滅。",
    "T10n0293_017:0741c10": "於千佛剎微塵劫，　　讚歎汝身一毛德，",
    "T10n0293_017:0741c11": "微塵劫數猶可窮，　　汝身功德終無盡。」",
    "T10n0293_017:0741c12": "爾時，善財童子以此妙偈讚夜神已，禮夜神",
    "T10n0293_017:0741c13": "足，遶無數匝，慇懃瞻仰，辭退而去。",
    "T10n0293_017:0741c14": "大方廣佛華嚴經卷第十七"
}