{
    "X54n0870_003:0167b04": "注肇論疏卷第三",
    "X54n0870_003:0167b06": "姑蘇堯峯蘭若沙門　遵式　述",
    "X54n0870_003:0167b07": "△大科第二明體用不二。顯智一。此論來意者。前",
    "X54n0870_003:0167b08": "顯不二之境。今明雙融之智。故次來也。然境非智。",
    "X54n0870_003:0167b09": "無以顯融通。智非境。無以發互照。良由智用和融。",
    "X54n0870_003:0167b10": "方顯真俗理一。但文不頓書。理不頓顯。故先明境。",
    "X54n0870_003:0167b11": "此明智。然智一之義。意有兩途。一則權實互具。二",
    "X54n0870_003:0167b12": "乃二用同體。實由二用同體故。權實互通故。對境",
    "X54n0870_003:0167b13": "則真俗互通。在智則根後同體。以一心三觀。照一",
    "X54n0870_003:0167b14": "境三諦。斯為般若無知焉。文二。初論文又二。初題",
    "X54n0870_003:0167b15": "目。",
    "X54n0870_003:0167b16": "○般若無知論第三",
    "X54n0870_003:0167b17": "般若是梵語。此翻曰智。即用也。通權及實。或曰根",
    "X54n0870_003:0167b18": "本後得。如理如量。真智俗智名異義同。或曰在因",
    "X54n0870_003:0167b19": "名慧。在果名智。或曰實則名智。權則名慧。今因果",
    "X54n0870_003:0167b20": "權實通得智名。謂下論中竝不名慧故。知但以一",
    "X54n0870_003:0167b21": "用分二故。今通翻曰智。又前宗本篇中有漚和之",
    "X54n0870_003:0167b22": "名。文云。權慧具矣。今無漚和。則知智通權實。實智",
    "X54n0870_003:0167b23": "照理。權智照事。義分二照。用乃相融。此中實智照",
    "X54n0870_003:0167b24": "前不真空。權智照前物不遷。前既真俗相即。此亦",
    "X54n0870_003:0167c01": "權實互具。言無知者。即體也。體是本覺真心。心性",
    "X54n0870_003:0167c02": "寂滅。本無知覺。故起信云。所言覺義者。謂心體離",
    "X54n0870_003:0167c03": "念。即是如來平等法身。說名本覺。離念本覺。即今",
    "X54n0870_003:0167c04": "無知。為權實體故。六祖以無念為宗。神秀以離念",
    "X54n0870_003:0167c05": "為宗。雖分頓漸。皆明智體無知。所謂如珠發光。光",
    "X54n0870_003:0167c06": "還自照。本覺起照。還契本覺。即理智不二之義。華",
    "X54n0870_003:0167c07": "嚴云。無有智外如為智所證。亦無如外智能證。於",
    "X54n0870_003:0167c08": "如般若無知之旨。良在斯矣。若對上五名一義者。",
    "X54n0870_003:0167c09": "本無實相。法性體上起智用。權則達緣會。實則照",
    "X54n0870_003:0167c10": "性空。權實不二。還照本無等理。為一義也。般若即",
    "X54n0870_003:0167c11": "無知。持業釋。般若無知之論。依主釋。",
    "X54n0870_003:0167c12": "△二本文二。初序意三。初標宗陳惑。",
    "X54n0870_003:0167c13": "夫般若(雙標權實)虗玄。",
    "X54n0870_003:0167c14": "一心真理。虗寂玄微。為權實體。不可以識識智知。",
    "X54n0870_003:0167c15": "故曰無知。",
    "X54n0870_003:0167c16": "者。",
    "X54n0870_003:0167c17": "牒上所標。",
    "X54n0870_003:0167c18": "蓋是三乘之宗極也。",
    "X54n0870_003:0167c19": "法華云。於一佛乘。分別說三。故一乘法。是彼三乘",
    "X54n0870_003:0167c20": "所宗之至極也。彼一佛乘者。乃今即理之智。為此",
    "X54n0870_003:0167c21": "論所宗。故權實不異。理乃曰般若虗玄。所謂佛之",
    "X54n0870_003:0167c22": "知見故也。故涅槃云。佛性名第一義空。第一義空",
    "X54n0870_003:0167c23": "名為智慧。",
    "X54n0870_003:0167c24": "誠真一之無差。",
    "X54n0870_003:0168a01": "誠實也。智體真一。故無差別。經云。唯有一乘法。無",
    "X54n0870_003:0168a02": "二亦無三也。此上標宗。下陳惑。",
    "X54n0870_003:0168a03": "然異端之論。紛然久矣。",
    "X54n0870_003:0168a04": "異端者。語出論語。今謂人隨情見解別言差。正明",
    "X54n0870_003:0168a05": "權宗迷實故。異論各興。紛然不一。自佛滅度。權多",
    "X54n0870_003:0168a06": "亂實。故曰久矣。蓋彼境智不談一心為源。故使異",
    "X54n0870_003:0168a07": "論紛紜迷之久矣。△二序聞悟之由。三初明師教",
    "X54n0870_003:0168a08": "東來。文三。初標名歎德。",
    "X54n0870_003:0168a09": "有天竺沙門鳩摩羅什者。",
    "X54n0870_003:0168a10": "法理無舛。解惑在人。既有異端。何以正之。故今先",
    "X54n0870_003:0168a11": "標其人。人能弘道。道在於人。故對彼惑者。有此正",
    "X54n0870_003:0168a12": "師。故標牒之也。天竺是梵音。正云印特迦。此云月",
    "X54n0870_003:0168a13": "邦。天竺有五。僧傳云此師祖是南天竺之國相。什",
    "X54n0870_003:0168a14": "生於龜茲。出家後往天竺傳道。故稱天竺沙門。言",
    "X54n0870_003:0168a15": "鳩摩羅什。是梵名。具云鳩摩羅者婆。義翻云童壽。",
    "X54n0870_003:0168a16": "高行勝業。備載本傳。此即論主受法之師也。",
    "X54n0870_003:0168a17": "少踐大方。研幾斯趣。",
    "X54n0870_003:0168a18": "賤履也。大方語出道經。云大方無隅。今借語以目",
    "X54n0870_003:0168a19": "真理無際故。少年乃心詣至理也。研覈也。幾心也。",
    "X54n0870_003:0168a20": "研覈自心。以般若為趣故。此上歎其所得。下釋其",
    "X54n0870_003:0168a21": "深契。",
    "X54n0870_003:0168a22": "獨拔於言象之表。",
    "X54n0870_003:0168a23": "拔出也。言象之表者。易所謂言生於象。象生於意。",
    "X54n0870_003:0168a24": "得象而忘言。得意而忘象。今美什師得智之深意。",
    "X54n0870_003:0168b01": "故出言象之表也。",
    "X54n0870_003:0168b02": "妙契於希夷之境。",
    "X54n0870_003:0168b03": "契合也。雖以智合理。理外無智。故契而無契。曰妙",
    "X54n0870_003:0168b04": "契。希夷者。老子云。視之不見。曰夷。聽之不聞。曰希。",
    "X54n0870_003:0168b05": "真理無聲色也。羅什師契理於聲色之外。故上曰",
    "X54n0870_003:0168b06": "少踐大方也。此上序得理智。下明利用。",
    "X54n0870_003:0168b07": "齊異學於迦夷。",
    "X54n0870_003:0168b08": "齊者平也伏也。異學者外道也。迦夷者是梵音。具",
    "X54n0870_003:0168b09": "曰迦維羅衛。是天竺一國之名。康疏云。此云赤澤。",
    "X54n0870_003:0168b10": "什師在彼。曾以智慧屈伏外道。又溫宿國中。亦曾",
    "X54n0870_003:0168b11": "摧伏外道。備在本傳。今且舉迦夷之一國。以歎其",
    "X54n0870_003:0168b12": "能耳。",
    "X54n0870_003:0168b13": "揚淳風以東扇。",
    "X54n0870_003:0168b14": "淳風者春風也。以其和而發物。而况聖法能隨根",
    "X54n0870_003:0168b15": "起智。言東扇者。彼望此為東。傳風曰扇。此歎什師",
    "X54n0870_003:0168b16": "傳法東流智用之能事。△二美其來由。",
    "X54n0870_003:0168b17": "將爰燭殊方。而匿耀涼土。",
    "X54n0870_003:0168b18": "爰欲也。燭照也。殊方者彼土來此。是異方故。匿耀",
    "X54n0870_003:0168b19": "者掩智用也。涼土者五涼。當後涼都姑臧。什法師",
    "X54n0870_003:0168b20": "本因此土。前秦符主。諱堅。建元十三年。有德星現。",
    "X54n0870_003:0168b21": "至十八年。遣驍騎將軍呂光。率兵七萬。四伐龜茲。",
    "X54n0870_003:0168b22": "呂光果克龜茲。與什同回。至涼州聞本主。為姚萇",
    "X54n0870_003:0168b23": "所害。光乃竊號關外。遂稱後涼。父子承襲。三主一",
    "X54n0870_003:0168b24": "十八年。什師亦在後涼。一十八載。匿耀韜光餘如",
    "X54n0870_003:0168c01": "傳述。",
    "X54n0870_003:0168c02": "所以道不虗。應必有由矣。",
    "X54n0870_003:0168c03": "聖道埀應。必待時至。根熟方可傳通。今十八年。匿",
    "X54n0870_003:0168c04": "耀之所以。蓋欲待時候機故也。△三流通年數。",
    "X54n0870_003:0168c05": "弘始三年歲次星紀。",
    "X54n0870_003:0168c06": "姚萇崩。子諱興立位。歲號弘始。言星紀者。爾雅曰。",
    "X54n0870_003:0168c07": "丑月曰星紀。丑年曰赤奮。今避文拙。故以月名號",
    "X54n0870_003:0168c08": "年歲。星次在丑位故也。",
    "X54n0870_003:0168c09": "秦乘入國之謀。舉師以來之。",
    "X54n0870_003:0168c10": "康引三十國春秋云。後涼呂隆懼南涼北涼所逼。",
    "X54n0870_003:0168c11": "表奏。秦請迎羅什至。五月。秦遣隴西公石德。伐呂",
    "X54n0870_003:0168c12": "隆。隆至。九月歸降。方得迎羅什師入關。謀計也。舉",
    "X54n0870_003:0168c13": "用也。師者眾即兵也。秦王乘呂。有入國之計。故用",
    "X54n0870_003:0168c14": "兵伐涼。迎什來之也。",
    "X54n0870_003:0168c15": "意也北天之運。數其然矣。",
    "X54n0870_003:0168c16": "意也者。牒上索意也。前秦取什。後秦次主方來。而",
    "X54n0870_003:0168c17": "上云道不虗應其意。何也。今牒而釋之。大品云。般",
    "X54n0870_003:0168c18": "若於佛滅後。先至南方。次西至北。北方大盛。智論",
    "X54n0870_003:0168c19": "釋云。北方謂北天竺也。今謂北天。般若運數。轉興",
    "X54n0870_003:0168c20": "東國。待時而至。使其然矣。此上序弘始三年為發",
    "X54n0870_003:0168c21": "教之時。下明秦王為待熟之機也。△二秦王垂護",
    "X54n0870_003:0168c22": "二。初標號歎德。",
    "X54n0870_003:0168c23": "大秦天王者。",
    "X54n0870_003:0168c24": "天王者。法天而治。使民歸往故。",
    "X54n0870_003:0169a01": "道契百王之端。德洽千載之下。",
    "X54n0870_003:0169a02": "無為而治。不言而自信。不化而自行。蓋王者之道",
    "X54n0870_003:0169a03": "德。今歎秦王道德充實。故契合百王之端。洽潤千",
    "X54n0870_003:0169a04": "載之下。",
    "X54n0870_003:0169a05": "遊刃萬機。弘道終日。信季俗蒼生之所天。釋迦遺法",
    "X54n0870_003:0169a06": "之所仗也。",
    "X54n0870_003:0169a07": "王者遊智刃。日應萬機。萬機之暇。弘佛道。於終日",
    "X54n0870_003:0169a08": "季末也。蒼生者。指萬民也。既日應萬機。下民仰之",
    "X54n0870_003:0169a09": "如天。由弘道終日。故使如來遺法倚仗流通也。△",
    "X54n0870_003:0169a10": "二明翻譯闡揚。",
    "X54n0870_003:0169a11": "時乃集義學沙門五百餘人於逍遙觀。躬執秦文。與",
    "X54n0870_003:0169a12": "什公參定方等。",
    "X54n0870_003:0169a13": "集聚也。義學者。學習譯場義理之人。逍遙觀者。逍",
    "X54n0870_003:0169a14": "遙園中有觀也。躬親也。秦文者。新舊譯出之經。方",
    "X54n0870_003:0169a15": "等者。大乘般若教也。羅什入關。既重譯諸經。故秦",
    "X54n0870_003:0169a16": "王親執新舊二文。與什公參。竝詳定方等至教之",
    "X54n0870_003:0169a17": "深旨也。",
    "X54n0870_003:0169a18": "其所開拓者。豈唯當時之益。乃累劫之津梁矣。",
    "X54n0870_003:0169a19": "秦王與什師。如是開拓於聖道。不獨一時之益。乃",
    "X54n0870_003:0169a20": "累劫為迷津之梁道也。故知般若真旨。自羅什東",
    "X54n0870_003:0169a21": "來。秦王參定。義方明正矣。△三明預座聞悟。",
    "X54n0870_003:0169a22": "余以短乏。曾廁嘉會。以為上聞(句)異要。始於時也。",
    "X54n0870_003:0169a23": "短乏者謙也。廁預也。嘉會者。譯場也。上聞者。聞般",
    "X54n0870_003:0169a24": "若上義也。昔因異端殊執正理無憑。今預譯場。聞",
    "X54n0870_003:0169b01": "此上義一乘異要甚深之旨。始於時而領悟。△三",
    "X54n0870_003:0169b02": "讚深謙述。",
    "X54n0870_003:0169b03": "然則。",
    "X54n0870_003:0169b04": "牒上。雖因羅什。秦王護此聞悟。下云。",
    "X54n0870_003:0169b05": "聖智幽微。深隱難測。",
    "X54n0870_003:0169b06": "般若體用幽微。量超數表。故曰深隱。由此故難測",
    "X54n0870_003:0169b07": "度也。",
    "X54n0870_003:0169b08": "無相無名。乃非言象之所得。",
    "X54n0870_003:0169b09": "釋上體量難測。無相故不可以象思。無名故不可",
    "X54n0870_003:0169b10": "以言議。",
    "X54n0870_003:0169b11": "為試惘象其懷。寄之狂言耳。",
    "X54n0870_003:0169b12": "今論者欲剖聞悟。以示未來。而口不能言。心不能",
    "X54n0870_003:0169b13": "測也。為試者且用也。惘象者語出莊子。但取無心",
    "X54n0870_003:0169b14": "之義。狂言者。蓋無定語也。且用無心之心無言之",
    "X54n0870_003:0169b15": "言。而議論之。以息異端耳。",
    "X54n0870_003:0169b16": "豈曰聖心而可辨哉。試論之曰。",
    "X54n0870_003:0169b17": "非謂般若言可詮辨。且論之耳。△二正論。文二。初",
    "X54n0870_003:0169b18": "標宗正顯。文四。初標具用之體。文三。初引經標體。",
    "X54n0870_003:0169b19": "放光云。般若(標能觀智)無所有相。無生滅相。",
    "X54n0870_003:0169b20": "出體也。言所有相者。即現在所有差別相。始自色",
    "X54n0870_003:0169b21": "心。終乎種智。世出世間相。生滅相者。過未相。然般",
    "X54n0870_003:0169b22": "若體性。過去非新生。未來不滅壞。現在無住。異三",
    "X54n0870_003:0169b23": "際常平等。等同虗寂。故曰無相。又中間不住異。故",
    "X54n0870_003:0169b24": "非有前後無生滅。故非無體超四相。量絕百非。故",
    "X54n0870_003:0169c01": "曰無相。譬如虗空。雖畢竟湛寂。而前際無生。後際",
    "X54n0870_003:0169c02": "無滅。般若實體。當知亦然。故心經云。不生不滅。不",
    "X54n0870_003:0169c03": "垢不淨。不增不減。",
    "X54n0870_003:0169c04": "道行云。般若無所知。無所見。",
    "X54n0870_003:0169c05": "成立上義。然相則就體而論。知見帶用而辨。辨用",
    "X54n0870_003:0169c06": "歸體。體本自寂。故無知無見也。言所知所見者。所",
    "X54n0870_003:0169c07": "有之知見耳。靈知正見。言用則有。言體則無。今既",
    "X54n0870_003:0169c08": "明體。故曰無知無見也。然由體無知見。故能知見。",
    "X54n0870_003:0169c09": "如鏡無像。故能照物。又有知曰無明。有見曰妄想。",
    "X54n0870_003:0169c10": "智體無。無明亦無。於妄想由離迷妄。故無知見也。",
    "X54n0870_003:0169c11": "又體無相故非色。無知見故非受想行識。出世智",
    "X54n0870_003:0169c12": "體非蘊聚法故也。△二約體辨用二。初牒經問用。",
    "X54n0870_003:0169c13": "此辨智照之用。而曰無相無知者何耶。",
    "X54n0870_003:0169c14": "辨明也。何耶是疑辭。此論正明能照之智必有知",
    "X54n0870_003:0169c15": "用。而放光曰無相。道行曰無知。見者何所辨耶。△",
    "X54n0870_003:0169c16": "二即體顯用三。初正答。",
    "X54n0870_003:0169c17": "果有無相之知。不知之照明矣。",
    "X54n0870_003:0169c18": "言果有決定。有此義也。無相之知者。據放光答用",
    "X54n0870_003:0169c19": "也。般若真體。雖三際無相。即體之用。了了常知。不",
    "X54n0870_003:0169c20": "知之照者。據道行答用也。不知者。牒上無知也。雖",
    "X54n0870_003:0169c21": "體無知。見湛然寂滅。而全體之用。靈靈常照。圭山",
    "X54n0870_003:0169c22": "云。正念者。無念而知。若總無知。何名正念。明矣者",
    "X54n0870_003:0169c23": "體必具用。義可見故也。此則據理而答。以實教言",
    "X54n0870_003:0169c24": "體則必具用。談用必全體。如水與波。不相捨離。極",
    "X54n0870_003:0170a01": "成之。理明矣。△二推釋。",
    "X54n0870_003:0170a02": "何者。",
    "X54n0870_003:0170a03": "推也。何以無相不知果有知照之義。",
    "X54n0870_003:0170a04": "夫有所知。則有所不知。",
    "X54n0870_003:0170a05": "反釋也。夫若有知之體。而起於知用者。必有所不",
    "X54n0870_003:0170a06": "知矣。此則妄心逐事。不能契真。二乘證真。不能達",
    "X54n0870_003:0170a07": "事。皆有知故。有所不知。下順釋。",
    "X54n0870_003:0170a08": "以聖心無知。故無所不知。",
    "X54n0870_003:0170a09": "全無知而起用。故用無不知也。然此義猶暗。若謂",
    "X54n0870_003:0170a10": "以無知為體。而起於知用者。則尚惑矣。當了即無",
    "X54n0870_003:0170a11": "知而知。全體為用。方真達般若體用之旨。但言不",
    "X54n0870_003:0170a12": "頓說。理實同時。如全金成像。思之。",
    "X54n0870_003:0170a13": "不知之知。乃曰一切知。",
    "X54n0870_003:0170a14": "一切知者。理事雙照。真俗竝觀也。但全體之用。鑒",
    "X54n0870_003:0170a15": "照照用。自然融通。即佛正徧知義也。所以知照之",
    "X54n0870_003:0170a16": "義。在乎無相無知也。△三引證。",
    "X54n0870_003:0170a17": "故經云。聖心無所知。無所不知信矣。",
    "X54n0870_003:0170a18": "信體用不二也。△三會用歸體。",
    "X54n0870_003:0170a19": "是以聖人。",
    "X54n0870_003:0170a20": "般若體用不二得之者曰聖人。",
    "X54n0870_003:0170a21": "虗其心而實其照。",
    "X54n0870_003:0170a22": "虗寂心體必具權實照用。",
    "X54n0870_003:0170a23": "終日知而未甞知也。",
    "X54n0870_003:0170a24": "終日照理達事。未甞有知也。此述上體用同時。下",
    "X54n0870_003:0170b01": "會歸于體。",
    "X54n0870_003:0170b02": "故能默耀韜光。虗心玄鑒。",
    "X54n0870_003:0170b03": "無照而照。曰默。耀韜韞也。藏也。照而無照。曰韜。光",
    "X54n0870_003:0170b04": "心而無心。曰虗心。無鑒而鑒。曰玄鑒。此則默韜虗",
    "X54n0870_003:0170b05": "玄皆體也。耀光心鑒皆用也。此四二而不二者。其",
    "X54n0870_003:0170b06": "唯聖人乎。",
    "X54n0870_003:0170b07": "閉智塞聰。而獨覺冥冥者矣。",
    "X54n0870_003:0170b08": "閉塞者。泯絕也。聰者。聽之明也。冥冥者。寂之又寂。",
    "X54n0870_003:0170b09": "故雖體用常俱。而體外無用。若全用歸體。則閉泯",
    "X54n0870_003:0170b10": "智照。杜塞聰明。唯本來覺性冥冥寂寂者矣。故起",
    "X54n0870_003:0170b11": "信云。遠離微細念。故得見心性。心即常住。名究竟",
    "X54n0870_003:0170b12": "覺。即般若無知之義。△二明即體之用五。初明權",
    "X54n0870_003:0170b13": "實同體。",
    "X54n0870_003:0170b14": "然則(承上之辭)智有窮幽之鑒。而無知焉。",
    "X54n0870_003:0170b15": "上明全體智用。今開用為二。一能窮理曰實。二能",
    "X54n0870_003:0170b16": "應物曰權。權用名神。實用名智。但由所照理事不",
    "X54n0870_003:0170b17": "二而二故。能照智用權實有殊。而其兩用未始抗",
    "X54n0870_003:0170b18": "行。故下論中。多影略言一。學者必須互知。今此先",
    "X54n0870_003:0170b19": "明實智也。窮者。照之極也。幽者。理之深也。實智雖",
    "X54n0870_003:0170b20": "有窮理之鑒能照之體。寂而無知。",
    "X54n0870_003:0170b21": "神有應會之用。而無慮焉。",
    "X54n0870_003:0170b22": "次明權用也。神者。不測之義也。應化之心不可知",
    "X54n0870_003:0170b23": "之故。應會者。感屬機。應屬聖。應與感合。曰會。慮則",
    "X54n0870_003:0170b24": "思念也。無知無慮。文別理同。神有感應。合機之用。",
    "X54n0870_003:0170c01": "能應智體。本無念慮。是知照理應機。二用雖殊。無",
    "X54n0870_003:0170c02": "知無慮體一。故曰般若無知也。△二顯一體同虗。",
    "X54n0870_003:0170c03": "神無慮。故能獨王於世表。智無知。故能玄照於事外。",
    "X54n0870_003:0170c04": "獨王者。唯一故自在也。世表者。處世不滯於世也。",
    "X54n0870_003:0170c05": "無慮而應應。無所滯故。自在不染也。玄照者。照而",
    "X54n0870_003:0170c06": "無照也。事外者。不滯事也。無知而照故。即事而真",
    "X54n0870_003:0170c07": "故。不滯事也。△三述成二用。",
    "X54n0870_003:0170c08": "智雖事外。未始無事。",
    "X54n0870_003:0170c09": "實智窮理。理不異事。",
    "X54n0870_003:0170c10": "神雖世表。終日域中。",
    "X54n0870_003:0170c11": "權雖無慮。終日化生。△四顯即體之所以。",
    "X54n0870_003:0170c12": "所以俯仰順化。應接無窮。",
    "X54n0870_003:0170c13": "俯下也。仰望也。俯就仰望。隨順應化。接之無窮。蓋",
    "X54n0870_003:0170c14": "權智之用也。",
    "X54n0870_003:0170c15": "無幽不察。",
    "X54n0870_003:0170c16": "實理幽深。智無不察。蓋實智之用也。",
    "X54n0870_003:0170c17": "而無照功。",
    "X54n0870_003:0170c18": "實體無照。權體無功。二用即體。體無照功也。△五",
    "X54n0870_003:0170c19": "結成二用。",
    "X54n0870_003:0170c20": "斯則無知之所知(實也)聖神之所會也(權也)。",
    "X54n0870_003:0170c21": "△三體用合明四。初標指。",
    "X54n0870_003:0170c22": "然其為物也。",
    "X54n0870_003:0170c23": "此標牒之辭。上所論般若。體用有無無定。未知照",
    "X54n0870_003:0170c24": "理照事。是何物也。故今牒而指之。",
    "X54n0870_003:0171a01": "實而不有。虗而不無。",
    "X54n0870_003:0171a02": "用即體。故實而不有。體即用。故虗而不無。",
    "X54n0870_003:0171a03": "存而不可論者。其唯聖智乎。",
    "X54n0870_003:0171a04": "存在也。般若體用。常在乎不二。而不可以有無議",
    "X54n0870_003:0171a05": "者。其唯聖智如是也。△二推釋。",
    "X54n0870_003:0171a06": "何者。",
    "X54n0870_003:0171a07": "推之。何故不可以有無論耶。",
    "X54n0870_003:0171a08": "欲言其有。無狀無名。",
    "X54n0870_003:0171a09": "體無形狀。離心緣相。體絕言說。離名字相。故不可",
    "X54n0870_003:0171a10": "言。其定有。此釋上實而不有。",
    "X54n0870_003:0171a11": "欲言其無。聖以之靈。",
    "X54n0870_003:0171a12": "聖人用此照理達事。未甞間息。故不可言其定無。",
    "X54n0870_003:0171a13": "此釋上虗而不無。",
    "X54n0870_003:0171a14": "聖以之靈。故虗不失照(全體具用)無狀無名。故照不失虗",
    "X54n0870_003:0171a15": "(全用是體)照不失虗。故混而不渝。",
    "X54n0870_003:0171a16": "混融也。渝變也。用即體。則混融常虗。虗而不改。此",
    "X54n0870_003:0171a17": "明不變之體終古不忒也。",
    "X54n0870_003:0171a18": "虗不失照。故動以接麤。",
    "X54n0870_003:0171a19": "麤者對細之假相也。對上理體細妙故。指今事用",
    "X54n0870_003:0171a20": "麤著也。體即用。則運動接照而無窮。此明隨緣之",
    "X54n0870_003:0171a21": "用不失也。",
    "X54n0870_003:0171a22": "是以聖智之用。未始暫廢。求之形相。未暫可得。",
    "X54n0870_003:0171a23": "言體則無知無慮。言用則照理照事。此二者言異",
    "X54n0870_003:0171a24": "而義同。故體用存而不可以有無論者。聖智之謂",
    "X54n0870_003:0171b01": "也。△三引經。",
    "X54n0870_003:0171b02": "故寶積曰。以無心意而現行。",
    "X54n0870_003:0171b03": "淨名經長者偈讚集起曰。心分別名意。唯第八賴",
    "X54n0870_003:0171b04": "耶。集諸種子。起現行。故獨得心名。第七緣內前六",
    "X54n0870_003:0171b05": "緣外。皆分別故。俱受意名。八識竝妄。真智離妄。故",
    "X54n0870_003:0171b06": "無心意也。又無心即無知也。無意即無慮也。而現",
    "X54n0870_003:0171b07": "行者常行照鑒故。",
    "X54n0870_003:0171b08": "放光云。不動等覺而建立諸法。",
    "X54n0870_003:0171b09": "平等本覺之體。動則曰無明。不動曰究竟覺。覺體",
    "X54n0870_003:0171b10": "雖寂。而能建立境智諸法。此上二經竝證體用不",
    "X54n0870_003:0171b11": "二也。△四結不二。",
    "X54n0870_003:0171b12": "所以聖迹萬端。其致一而已矣。",
    "X54n0870_003:0171b13": "聖智之迹。雖有知無知。有應無應。言量萬端。不二",
    "X54n0870_003:0171b14": "之理。本一如。言水則靜。言波則動。波水動靜。本乎",
    "X54n0870_003:0171b15": "一致。此則起信真如生滅二門不二。本乎一心也。",
    "X54n0870_003:0171b16": "又依真如門修止。即今實智。依生滅門修觀即今",
    "X54n0870_003:0171b17": "權智。止觀依一心而起。即今無知無慮。為權實所",
    "X54n0870_003:0171b18": "依也。今會用歸體。故曰致一也。△四境智結會二。",
    "X54n0870_003:0171b19": "初結境智權實。",
    "X54n0870_003:0171b20": "是以般若可虗而照。",
    "X54n0870_003:0171b21": "實智無知而知也。",
    "X54n0870_003:0171b22": "真諦可亡而知。",
    "X54n0870_003:0171b23": "真境無相。故實智亡相而知也。此結實智對不真",
    "X54n0870_003:0171b24": "空論也。",
    "X54n0870_003:0171c01": "萬動可即而靜。",
    "X54n0870_003:0171c02": "事用不一。故曰萬動。各不失緣生此相。故即動而",
    "X54n0870_003:0171c03": "靜。",
    "X54n0870_003:0171c04": "聖應可無而為。",
    "X54n0870_003:0171c05": "權智無應而應也。此結權智。對上物不遷論。所以",
    "X54n0870_003:0171c06": "能照之體雖一。由對二境。發所有二。既真俗二境",
    "X54n0870_003:0171c07": "相即。故權實二智亦融。△二結權實同體。",
    "X54n0870_003:0171c08": "斯則不知而自知。不為而自為矣。",
    "X54n0870_003:0171c09": "先指上所結曰斯。則權實相本無知無為。全體具",
    "X54n0870_003:0171c10": "用。法爾曰靈。知妙應故。分權實耳。",
    "X54n0870_003:0171c11": "復何知哉。復何為哉。",
    "X54n0870_003:0171c12": "知照為作。但由體具。非謂體有。故曰般若無知也。",
    "X54n0870_003:0171c13": "△二問答。推析者文有一十八段。皆展轉躡跡。假",
    "X54n0870_003:0171c14": "致疑難。以導深旨。古者分為十八科。今合問答。以",
    "X54n0870_003:0171c15": "為九重。一體用。二名實。三心境。四兩關。五是當。六",
    "X54n0870_003:0171c16": "取捨。七應會。八真妄。九寂用。各具問答。然此九中。",
    "X54n0870_003:0171c17": "據文則初一雙明。次五唯實。第七唯權。後二雙顯。",
    "X54n0870_003:0171c18": "據義則一一兼通。蓋由體用互融故。權實相即。今",
    "X54n0870_003:0171c19": "初。體用問答文二。初知會有無難。二體用同時答。",
    "X54n0870_003:0171c20": "今初。此因上云智有窮幽之鑒。而無知焉。神有應",
    "X54n0870_003:0171c21": "會之用。而無慮焉。有無相違故。此興問也。文二。初",
    "X54n0870_003:0171c22": "牒用難體文二。初敘難。",
    "X54n0870_003:0171c23": "難曰。夫聖人(約人辨智)真心獨朗。物物斯照。",
    "X54n0870_003:0171c24": "實智靈照真心。用常獨朗。不因境有。故觸事而真。",
    "X54n0870_003:0172a01": "故曰物物斯照。",
    "X54n0870_003:0172a02": "應接無方。動與事會。",
    "X54n0870_003:0172a03": "權智應感。無定動用。皆與俗諦事相合宜也。",
    "X54n0870_003:0172a04": "物物斯照。故知無所遺。動與事會。故會不失機。",
    "X54n0870_003:0172a05": "無遺者。順理也。實智能知。知必順理。權智能會。會",
    "X54n0870_003:0172a06": "必合機。",
    "X54n0870_003:0172a07": "會不失機。故必有會於可會。",
    "X54n0870_003:0172a08": "必有能會之智。可以應會。",
    "X54n0870_003:0172a09": "知無所遺故。必有知於可知。",
    "X54n0870_003:0172a10": "定有能知之智。可以鑒知。",
    "X54n0870_003:0172a11": "必有知於可知。故聖不虗知。必有會於可會。故聖不",
    "X54n0870_003:0172a12": "虗會。",
    "X54n0870_003:0172a13": "不虗者。定有也。△二正難。",
    "X54n0870_003:0172a14": "既知既會。而曰無知無會者。何耶。",
    "X54n0870_003:0172a15": "無會者。即前無慮。據上所釋。定有知會。而前所謂",
    "X54n0870_003:0172a16": "無知無會。其義何耶。△二縱奪重難。此難意與上",
    "X54n0870_003:0172a17": "同。但別有疑情。故重問也。",
    "X54n0870_003:0172a18": "若夫忘知遺會者。",
    "X54n0870_003:0172a19": "牒所解也。忘捨也。遺棄也。意謂實智有知。權智有",
    "X54n0870_003:0172a20": "會。但捨棄知會之心。故曰無知無會者。",
    "X54n0870_003:0172a21": "則是聖人無私於知會。",
    "X54n0870_003:0172a22": "私己也。自取知會之巧。曰私。聖人無此。故知而曰",
    "X54n0870_003:0172a23": "無知。會而曰無會。此上縱。下奪云。",
    "X54n0870_003:0172a24": "以成其私耳。",
    "X54n0870_003:0172b01": "若以無知無會為聖。智者雖不取知會之功歸己。",
    "X54n0870_003:0172b02": "返欲取無知會之功歸己也。下難。",
    "X54n0870_003:0172b03": "斯可謂不自有其知。安得無知哉。",
    "X54n0870_003:0172b04": "聖智若此。權實定有知會。但可謂之。不自取知會",
    "X54n0870_003:0172b05": "耳。何得無知會耶。△二體用同時答三。初正答前",
    "X54n0870_003:0172b06": "難。文二。初答體用難。文二。初正答。",
    "X54n0870_003:0172b07": "答曰。夫聖人功高二儀(前曰神有應會之用)而不仁。",
    "X54n0870_003:0172b08": "前曰而無慮焉。功者業用也。高者勝過也。不仁者。",
    "X54n0870_003:0172b09": "老子云。天地不仁。以萬物為芻狗。王弼云。仁者必",
    "X54n0870_003:0172b10": "造立。施化有恩。有為天地。任自然無為無造。故不",
    "X54n0870_003:0172b11": "仁也。今聖人權智化生。令獲出世之益。故其功勝",
    "X54n0870_003:0172b12": "過二儀。而能應之。體本無思慮。故同天地之不仁。",
    "X54n0870_003:0172b13": "此答上權智即應而無慮也。",
    "X54n0870_003:0172b14": "明逾日月(前云智有窮幽之鑒)而彌昏(前云而無知焉)。",
    "X54n0870_003:0172b15": "逾過也。彌極也。日月唯明於世事。而聖人實智。能",
    "X54n0870_003:0172b16": "契出世真理。故有過日月之明。而能照之。體本自",
    "X54n0870_003:0172b17": "無知。極同於昏昧。此答上實智即知而無知也。此",
    "X54n0870_003:0172b18": "上竝答以全用之體。△二責非。",
    "X54n0870_003:0172b19": "豈曰木石瞽其懷。其於無知而已哉。",
    "X54n0870_003:0172b20": "此責執無之見。木石者。無靈覺之物。瞽者盲也。前",
    "X54n0870_003:0172b21": "云無知無慮。豈同此之無知也。",
    "X54n0870_003:0172b22": "誠以異於人者神明。故不可以事相求之耳。",
    "X54n0870_003:0172b23": "此責執者之見。誠實也。人者。心多妄計。前云有知",
    "X54n0870_003:0172b24": "有應。異於人之妄想也。者字再牒上也。未詳般若",
    "X54n0870_003:0172c01": "有知之義。如何下云神明故。則不測靈明之智。不",
    "X54n0870_003:0172c02": "可實以知。會事相而推求之也。此責前難者。以有",
    "X54n0870_003:0172c03": "難無。乃謂般若有同。人心無同。木石豈知體用同",
    "X54n0870_003:0172c04": "時不二之旨也。△二答縱奪難四。初敘計。",
    "X54n0870_003:0172c05": "子意欲令聖人不自有其知。而聖人未甞不有知。",
    "X54n0870_003:0172c06": "子意者。彼難者之意解也。欲令者。解心使之故。未",
    "X54n0870_003:0172c07": "甞不有知者。語反。順合云定有知也。般若本無此",
    "X54n0870_003:0172c08": "理。蓋難者意解。謂令聖人雖不自取知會之功。而",
    "X54n0870_003:0172c09": "謂聖心定有知應也。此即牒上問者邪解也。據此",
    "X54n0870_003:0172c10": "文倒。順合云子意謂聖人定有知而不自有其知",
    "X54n0870_003:0172c11": "也。△二斥非。",
    "X54n0870_003:0172c12": "無乃乖於聖心。失於文旨者乎。",
    "X54n0870_003:0172c13": "無乃者斥辭。乖迷也。一迷聖心量。二失聖教量。故",
    "X54n0870_003:0172c14": "責也。△三徵釋。",
    "X54n0870_003:0172c15": "何者。",
    "X54n0870_003:0172c16": "徵也。求上二量也。",
    "X54n0870_003:0172c17": "經云。真般若者。清淨如虗空。無知無見。無作無緣。",
    "X54n0870_003:0172c18": "此引大品經。出聖教為量也。真般若者。牒二智實",
    "X54n0870_003:0172c19": "體也。清淨者。體性寂滅也。如虗空者。舉喻也。智體",
    "X54n0870_003:0172c20": "猶如太虗。無生滅染淨故。無知等者。釋上清淨義。",
    "X54n0870_003:0172c21": "靈知真見。實用則有。體性則無。作為緣慮。權用則",
    "X54n0870_003:0172c22": "有。體性亦無。既明真體清淨。故知本無此四也。",
    "X54n0870_003:0172c23": "斯則知自無知矣。",
    "X54n0870_003:0172c24": "此顯理量也。據斯經義。則知權實知會之體。本自",
    "X54n0870_003:0173a01": "無知。此理極成。論中多單明實智會而無會。文影",
    "X54n0870_003:0173a02": "略耳。下皆類此。△四結責。",
    "X54n0870_003:0173a03": "豈待返照。然後無知哉。",
    "X54n0870_003:0173a04": "結非前解也。豈謂聖智實有。知會返照。不欲取之。",
    "X54n0870_003:0173a05": "而說無知無慮耶。△二躡跡斷疑。此下論文非答",
    "X54n0870_003:0173a06": "前難。但前語意有迹。故論者躡而斷之。文四。前二",
    "X54n0870_003:0173a07": "破疑執。後二釋正理。前二中但有牒辭。即是疑意",
    "X54n0870_003:0173a08": "雖破。當時現行。即遮未來種子故。取金剛遮斷之",
    "X54n0870_003:0173a09": "意。以為此科。文二。初斷有知性空疑。文二。初牒疑。",
    "X54n0870_003:0173a10": "若有知性空而稱淨者。",
    "X54n0870_003:0173a11": "疑者因見上經云真般若者清淨如虗空等文。乃",
    "X54n0870_003:0173a12": "疑云。般若必有知。但為智性本空故。稱清淨無知",
    "X54n0870_003:0173a13": "等也。故今牒之。△二正斷二。初比破。",
    "X54n0870_003:0173a14": "則不辨於惑智。",
    "X54n0870_003:0173a15": "無明心能知名義。曰惑智。此智定是有。知因境而",
    "X54n0870_003:0173a16": "有。離境則無。性本自空。聖智同此。何以辨別。",
    "X54n0870_003:0173a17": "三毒(貪瞋癡)四倒(無常樂我淨而計有者也)皆亦清淨。",
    "X54n0870_003:0173a18": "皆者總也。三毒四倒七種顛倒。皆從妄想心生。既",
    "X54n0870_003:0173a19": "屬有知。性空亦可同般若清淨之義。△二奪破。",
    "X54n0870_003:0173a20": "有何獨尊淨於般若。",
    "X54n0870_003:0173a21": "尊崇也。若惑倒同聖智者。何故經中唯推崇清淨",
    "X54n0870_003:0173a22": "無知。在於真般若也。故知聖教獨崇之智非同惑",
    "X54n0870_003:0173a23": "妄。有知性空也。△二以境歎智疑。文亦二。初牒疑。",
    "X54n0870_003:0173a24": "若以所知美般若。",
    "X54n0870_003:0173b01": "疑者又云。聖智雖非性空。而定屬有知。但由照真",
    "X54n0870_003:0173b02": "境。時所知無相。故美歎智。曰無知矣。故今先牒之。",
    "X54n0870_003:0173b03": "△二正斷二。初敘定。",
    "X54n0870_003:0173b04": "所知非般若。",
    "X54n0870_003:0173b05": "此句定宗。所知曰境。般若曰智。境智定不同。故曰",
    "X54n0870_003:0173b06": "非也。",
    "X54n0870_003:0173b07": "所知自常淨。故般若未嘗淨。",
    "X54n0870_003:0173b08": "此據疑者定義也。疑者曰。智定有知。境屬無相。故",
    "X54n0870_003:0173b09": "今定云。據汝所說。則所知之境常清淨。無相般若",
    "X54n0870_003:0173b10": "之智常自有。知未可曰清淨無知也。△二奪破。",
    "X54n0870_003:0173b11": "亦無緣致淨。歎於般若。",
    "X54n0870_003:0173b12": "緣由也。致立也。若如疑者所見。則經中秖合歡真",
    "X54n0870_003:0173b13": "境。清淨亦無緣由。立清淨之言。歎真般若也。今以",
    "X54n0870_003:0173b14": "經中唯歎般若之文為正量。驗知非因境無相。而",
    "X54n0870_003:0173b15": "曰智無知也。△二釋正義二。切釋前經義。",
    "X54n0870_003:0173b16": "然。",
    "X54n0870_003:0173b17": "領前之辭。所疑既非清淨無知之義。何也。故今領",
    "X54n0870_003:0173b18": "之。",
    "X54n0870_003:0173b19": "經云。般若清淨者。(此再牒前經也)將無以般若體性真淨。本",
    "X54n0870_003:0173b20": "無惑取之知。",
    "X54n0870_003:0173b21": "將無以者。擬議經旨之語。本覺為智。所依曰體。體",
    "X54n0870_003:0173b22": "不可改。曰性。體即性也。真淨者。非離染之淨。乃真",
    "X54n0870_003:0173b23": "實清淨也。本無惑取之知者。釋無知見等。為真淨",
    "X54n0870_003:0173b24": "義。非離惑取。曰無知。乃本自無惑取。故曰無知。",
    "X54n0870_003:0173c01": "本無惑取之知。不可以知名哉。",
    "X54n0870_003:0173c02": "結成清淨無知之義。破前二疑也。△二重顯體用。",
    "X54n0870_003:0173c03": "豈唯無知名無知。知自無知矣。",
    "X54n0870_003:0173c04": "豈唯體無知。故名清淨無知。有知之用。常自清淨",
    "X54n0870_003:0173c05": "無知也。故體用不二。旨清淨故。故曰真般若者清",
    "X54n0870_003:0173c06": "淨無知等也。△三結顯正義。因答難斷疑已。故結",
    "X54n0870_003:0173c07": "顯前權實體用不二之正義。文二。初結顯前義。",
    "X54n0870_003:0173c08": "是以聖人以無知之般若。照彼無相之真諦。",
    "X54n0870_003:0173c09": "即體之實智。照真諦理也。然此但契自智之無知。",
    "X54n0870_003:0173c10": "即照無相之真諦。非謂外有真諦。以為所照決定",
    "X54n0870_003:0173c11": "之相。",
    "X54n0870_003:0173c12": "真諦無兔馬之遺。般若無不窮之鑒。",
    "X54n0870_003:0173c13": "兔馬之遺者。婆沙論以三獸渡河。入水深淺。即象",
    "X54n0870_003:0173c14": "馬兔喻三乘。造理有異。二乘滅妄求真。如兔馬之",
    "X54n0870_003:0173c15": "涉水。泛身而過。菩薩證唯心。故如大象之渡河。截",
    "X54n0870_003:0173c16": "流而過。故無兔馬。遺餘一乘智鑒。無不窮極故。前",
    "X54n0870_003:0173c17": "曰智有窮幽之鑒而無知焉。此中更合云。聖人以",
    "X54n0870_003:0173c18": "無慮之般若。照彼不遷之俗諦。俗諦無兔馬之遺。",
    "X54n0870_003:0173c19": "般若無不應之用。既一體二用。約境義分境。既真",
    "X54n0870_003:0173c20": "俗相融。用亦權實不二。故論中或秖就一用顯體。",
    "X54n0870_003:0173c21": "已知二用不殊故。今影略出之。以顯前神有應會",
    "X54n0870_003:0173c22": "之用。而無慮焉之正義也。△二明前所以。",
    "X54n0870_003:0173c23": "所以會而不差。當而無是。",
    "X54n0870_003:0173c24": "此明前權智。所以能會之智不差機宜。言當是者。",
    "X54n0870_003:0174a01": "以取應對之義。至下文辨。應而無慮。故曰當而無",
    "X54n0870_003:0174a02": "是。",
    "X54n0870_003:0174a03": "寂怕無知。而無不知者矣。",
    "X54n0870_003:0174a04": "此明前實智。所以虗寂淡怕故無知。無知之知。無",
    "X54n0870_003:0174a05": "不鑒知。",
    "X54n0870_003:0174a06": "△二名實問答二。初兩名求實問。文二。初汎陳名",
    "X54n0870_003:0174a07": "實。",
    "X54n0870_003:0174a08": "難曰。",
    "X54n0870_003:0174a09": "此躡上答中名異。故今立難。下自指前。",
    "X54n0870_003:0174a10": "夫物無以自通。故立名以通物。",
    "X54n0870_003:0174a11": "通者。運用不滯也。凡世立物名。蓋為物不能運用。",
    "X54n0870_003:0174a12": "故以名。召令得通用。",
    "X54n0870_003:0174a13": "物雖非名。果有可名之物。當於此名矣。",
    "X54n0870_003:0174a14": "雖體與名殊。定有對名之體。而對於名。",
    "X54n0870_003:0174a15": "是以即名求物。物不能隱。",
    "X54n0870_003:0174a16": "△二牒文正難。文三。初牒前名異。",
    "X54n0870_003:0174a17": "而論云聖心無知。又云無所不知。",
    "X54n0870_003:0174a18": "此即牒上寂怕無知而無不知之文。以有無名異。",
    "X54n0870_003:0174a19": "為難也。△二敘欲一之意。文二。初自意。",
    "X54n0870_003:0174a20": "意謂(難者之意所謂也)無知未甞知。知未甞無知。",
    "X54n0870_003:0174a21": "嘗曾也。聖心若定無。則未曾是有。定有則未曾是",
    "X54n0870_003:0174a22": "無。乃可歸一也。",
    "X54n0870_003:0174a23": "斯則名教之所通。立言之本意也。",
    "X54n0870_003:0174a24": "若有所定。方是能詮名教。通運所詮智體。亦是立",
    "X54n0870_003:0174b01": "言召物之本意。理當如是。△二論意。",
    "X54n0870_003:0174b02": "然論者。(者即指作論之人也)欲一於聖心。異於文旨。尋文求實。",
    "X54n0870_003:0174b03": "未見其當。",
    "X54n0870_003:0174b04": "論主欲明聖心體一。而立文有異。尋此異文。而求",
    "X54n0870_003:0174b05": "一體者。未見有當名之定體。△三兩關正難。",
    "X54n0870_003:0174b06": "何者。",
    "X54n0870_003:0174b07": "徵也。何謂尋文求實。未見其當。",
    "X54n0870_003:0174b08": "若知得於聖心。無知無所辨。",
    "X54n0870_003:0174b09": "辨明也。有知得聖心。無知明何事。",
    "X54n0870_003:0174b10": "若無知得於聖心。知亦無所辨。",
    "X54n0870_003:0174b11": "無知得聖心。知名明何物。",
    "X54n0870_003:0174b12": "若二都無得。無所復論(平呼)哉。",
    "X54n0870_003:0174b13": "若二名都不得聖心。未審前云無知無所不知。復",
    "X54n0870_003:0174b14": "論何事耶。又解。二名既不得聖心。未審對何名論",
    "X54n0870_003:0174b15": "召聖心之體耶。△二雙拂顯玄答三。初拂迹雙泯。",
    "X54n0870_003:0174b16": "答曰。經云。般若義者。",
    "X54n0870_003:0174b17": "標也。般若體上合宜道理。曰義。",
    "X54n0870_003:0174b18": "無名無說。",
    "X54n0870_003:0174b19": "名詮自性。說謂言說。言由名起。既不可名召。故非",
    "X54n0870_003:0174b20": "言說所及也。",
    "X54n0870_003:0174b21": "非有非無。非實非虗。",
    "X54n0870_003:0174b22": "非有無者。轉釋上無名說義。智性不同。妄心有知。",
    "X54n0870_003:0174b23": "又不同木石無知。故不可以有無名言詮召也。非",
    "X54n0870_003:0174b24": "虗實者。轉釋非有無義。非實故非有。非虗故非無",
    "X54n0870_003:0174c01": "也。",
    "X54n0870_003:0174c02": "虗不失照。",
    "X54n0870_003:0174c03": "故非虗無體即用也。不變即隨緣義。",
    "X54n0870_003:0174c04": "照不失虗。",
    "X54n0870_003:0174c05": "故非實有用即體也。隨緣即不變義也。",
    "X54n0870_003:0174c06": "斯則無名之法。故非言所能言也。",
    "X54n0870_003:0174c07": "斯則者。牒歸上也。由體用不二故非實非虗。由非",
    "X54n0870_003:0174c08": "虗實故非有無性。非有無不可以名召。故曰無名",
    "X54n0870_003:0174c09": "之法。名既不立。如何言也。前難者以名求體。殊未",
    "X54n0870_003:0174c10": "達名所不能召也。經義如此。故當信之。△二釋妨",
    "X54n0870_003:0174c11": "述意。",
    "X54n0870_003:0174c12": "言雖不能言。然非言無以傳。",
    "X54n0870_003:0174c13": "妨云。既言般若義者無名無說等。何以云言所不",
    "X54n0870_003:0174c14": "能言也。故今上句領前也。然者。躊躇經旨也。理非",
    "X54n0870_003:0174c15": "詮表。無以傳達於後人。故當藉言也。故曰般若義",
    "X54n0870_003:0174c16": "者等文也。故知為物有說。理實無言。",
    "X54n0870_003:0174c17": "是以聖人終日言而未嘗言也。",
    "X54n0870_003:0174c18": "聖人言教。終日說般若非有非無等。但為破惑。畢",
    "X54n0870_003:0174c19": "竟於般若。未嘗有言說可及。涅槃云。始從鹿野苑。",
    "X54n0870_003:0174c20": "終至跋提河。如是二中間。未曾說一字。何謂經有",
    "X54n0870_003:0174c21": "可言也。此上釋妨。下述意。",
    "X54n0870_003:0174c22": "今試為子狂言辨之。",
    "X54n0870_003:0174c23": "狂言者。不定之語也。且為難者。以不定之語詮辨",
    "X54n0870_003:0174c24": "之。非謂般若可說也。△三正顯玄旨三。初顯體用",
    "X54n0870_003:0175a01": "玄微。",
    "X54n0870_003:0175a02": "夫聖心者。",
    "X54n0870_003:0175a03": "標聖人所證一心。具權實體用故。",
    "X54n0870_003:0175a04": "微妙無相。不可為有。",
    "X54n0870_003:0175a05": "妙者。不可思議也。妙之至妙。故曰微妙。妙體無相",
    "X54n0870_003:0175a06": "為是也。不是有故。此明心體也。",
    "X54n0870_003:0175a07": "用之彌勤。不可為無。",
    "X54n0870_003:0175a08": "彌勤之用。照理達事。不是無也。此明全心之用。",
    "X54n0870_003:0175a09": "不可為無。故聖智存焉。",
    "X54n0870_003:0175a10": "智用雙存。故非無。",
    "X54n0870_003:0175a11": "不可為有。故名教絕焉。",
    "X54n0870_003:0175a12": "不可思議絕名教詮表。故非有也。前經所謂無名",
    "X54n0870_003:0175a13": "無說非有非無。蓋體用同時。不在二邊也。△二釋",
    "X54n0870_003:0175a14": "知無知之意。",
    "X54n0870_003:0175a15": "是以。",
    "X54n0870_003:0175a16": "牒上體用二言。釋言下之意。",
    "X54n0870_003:0175a17": "言知不為知。欲以通其鑒。",
    "X54n0870_003:0175a18": "前言無所不知。非謂智是有知。蓋欲通般若有鑒",
    "X54n0870_003:0175a19": "照異於木石。所以言知也。",
    "X54n0870_003:0175a20": "不知非不知。欲以辨其相。",
    "X54n0870_003:0175a21": "前云寂怕無知。非謂智屬無知。蓋欲辨般若之體",
    "X54n0870_003:0175a22": "相異於妄心。所以言無知也。",
    "X54n0870_003:0175a23": "辨相不為無。通鑒不為有。",
    "X54n0870_003:0175a24": "正破難者執前知無知之言也。辨體相故說無。不",
    "X54n0870_003:0175b01": "是定無。通鑒照故說有。不是定有。前何以將知無",
    "X54n0870_003:0175b02": "知定名。取定聖心耶。",
    "X54n0870_003:0175b03": "非有故知而無知。",
    "X54n0870_003:0175b04": "此下正示非有非無之義。非有故牒上通鑒不為",
    "X54n0870_003:0175b05": "有也。謂靈知即無知。故所以有非有也。",
    "X54n0870_003:0175b06": "非無故無知而知。",
    "X54n0870_003:0175b07": "非無故。牒上辨相不為無也。謂無知之體。本自靈",
    "X54n0870_003:0175b08": "明。所以無非無也。良由體用知無知。雖有二言。定",
    "X54n0870_003:0175b09": "無二相。△三結不二深旨。",
    "X54n0870_003:0175b10": "是以知即無知。無知即知。",
    "X54n0870_003:0175b11": "全用是體。全體是用。如波即水。全水即波也。",
    "X54n0870_003:0175b12": "無以言異。而異於聖心也。",
    "X54n0870_003:0175b13": "無以者勸不可也。不可見前知無知言異。而謂聖",
    "X54n0870_003:0175b14": "心體用有異也。",
    "X54n0870_003:0175b15": "△三境智問答二。初以境求知難。文三。初汎敘難",
    "X54n0870_003:0175b16": "端。",
    "X54n0870_003:0175b17": "難曰。夫真諦深玄。非智不測。",
    "X54n0870_003:0175b18": "前云以無知之般若。照彼無相之真諦。躡前先敘",
    "X54n0870_003:0175b19": "境智。反難無知也。真諦無相。唯般若實智能照。自",
    "X54n0870_003:0175b20": "餘不可測度。故曰深玄。",
    "X54n0870_003:0175b21": "聖智之能。在茲而顯。",
    "X54n0870_003:0175b22": "茲此也。由見真諦。故名聖智。般若功能在此真諦。",
    "X54n0870_003:0175b23": "而表顯之也。故前曰真諦無兔馬之遺。般若無不",
    "X54n0870_003:0175b24": "窮之鑒也。△二引經成立。",
    "X54n0870_003:0175c01": "故經云。不得般若。不見真諦。真諦則般若之緣也。",
    "X54n0870_003:0175c02": "經文語反。由般若故見真諦也。下成立經意云。真",
    "X54n0870_003:0175c03": "諦為發智之緣。故聖智之能。在茲而顯也。△三結",
    "X54n0870_003:0175c04": "難有知。",
    "X54n0870_003:0175c05": "以緣求智。智則知矣。",
    "X54n0870_003:0175c06": "若以所知發智之緣。推求於智。既有照理之能。智",
    "X54n0870_003:0175c07": "必有知。何謂無知般若耶。△二心境同無答三。初",
    "X54n0870_003:0175c08": "以理正答。文三。初正答。",
    "X54n0870_003:0175c09": "答曰。以緣求智。智非知也。",
    "X54n0870_003:0175c10": "此明境智體同用異。且夫真境無相。真智無知。今",
    "X54n0870_003:0175c11": "上句約用縱之。以真境求真智。義分能所。下句就",
    "X54n0870_003:0175c12": "體奪之。真智無知。即真境無相。理實無二。故清涼",
    "X54n0870_003:0175c13": "曰。智體無自。即是證如。△二推釋。",
    "X54n0870_003:0175c14": "何者。",
    "X54n0870_003:0175c15": "推也。以緣求智。何以智無知耶。下釋。",
    "X54n0870_003:0175c16": "放光云。不緣色生識。是名不見色。",
    "X54n0870_003:0175c17": "緣慮也。識以了別為義。經是簡妄反顯也。般若不",
    "X54n0870_003:0175c18": "緣慮色境。而生分別妄識。是名般若不見色。若妄",
    "X54n0870_003:0175c19": "心則緣境生分別。故有知見。則知難者以智為知。",
    "X54n0870_003:0175c20": "乃是認妄為真也。",
    "X54n0870_003:0175c21": "又云。五陰清淨故。般若清淨。",
    "X54n0870_003:0175c22": "此明真心真境。五陰者。色受想行識也。清淨者。本",
    "X54n0870_003:0175c23": "來寂滅也。色心既本自清淨。故般若體性清淨無",
    "X54n0870_003:0175c24": "知。故曰以緣求智。智非知也。△三結顯。",
    "X54n0870_003:0176a01": "般若即能知也。五陰即所知也。所知即緣也。",
    "X54n0870_003:0176a02": "此三也字。前二即結上經旨。後一生起後文。以前",
    "X54n0870_003:0176a03": "段就體。推釋同虗。此中約用結顯。義分能所境智。",
    "X54n0870_003:0176a04": "經云般若清淨。即靈智無知。以為能覺也。五陰清",
    "X54n0870_003:0176a05": "淨。即真境無相。以為所覺也。此乃以無知心覺心",
    "X54n0870_003:0176a06": "無知。義分能所耳。下句生後。此所知無相境。即發",
    "X54n0870_003:0176a07": "般若之緣。由了無相。方曰般若故。△二簡辨真妄。",
    "X54n0870_003:0176a08": "此下論文。由前難者以緣求智。以智為知。執妄為",
    "X54n0870_003:0176a09": "真。故今簡辨令了真妄。文四。初總標境智。",
    "X54n0870_003:0176a10": "夫知與所知。",
    "X54n0870_003:0176a11": "總標也。真妄二智。俱曰能知。真妄二境。同名所知。",
    "X54n0870_003:0176a12": "△二真妄對辨。",
    "X54n0870_003:0176a13": "相與而有。",
    "X54n0870_003:0176a14": "相者當對也。與者共同也。難者以妄智對境。有知",
    "X54n0870_003:0176a15": "有相故。",
    "X54n0870_003:0176a16": "相與而無。",
    "X54n0870_003:0176a17": "主家義分能所。以真智對境。無相無知故。",
    "X54n0870_003:0176a18": "相與而無。故物莫之有。",
    "X54n0870_003:0176a19": "物者指心境也。莫之者不能也。真心境則同虗寂。",
    "X54n0870_003:0176a20": "不能令有。",
    "X54n0870_003:0176a21": "相與而有。故物莫之無。",
    "X54n0870_003:0176a22": "妄境智則同幻有。故不能令無。",
    "X54n0870_003:0176a23": "物莫之無。故為緣之所起。",
    "X54n0870_003:0176a24": "妄境為緣。起妄智之分別。",
    "X54n0870_003:0176b01": "物莫之有。故則緣所不能生。",
    "X54n0870_003:0176b02": "生起也。所緣之境本寂。不能起能緣之分別。",
    "X54n0870_003:0176b03": "緣所不能生。故照緣而非知。",
    "X54n0870_003:0176b04": "境寂心空。故智照所緣。而無分別。故上答曰。以緣",
    "X54n0870_003:0176b05": "求智。智非知也。此釋真境智義也。",
    "X54n0870_003:0176b06": "為緣之所起。故知緣相因而生。",
    "X54n0870_003:0176b07": "境為緣而起智。是以能知所緣相因。而生分別。故",
    "X54n0870_003:0176b08": "古者曰。未有無心境。曾無無境心。此即上難者云。",
    "X54n0870_003:0176b09": "以緣求智。智則知矣。△三結示起由。文二。初正示。",
    "X54n0870_003:0176b10": "是以知(妄智)與無知(真智)生於所知矣。",
    "X54n0870_003:0176b11": "迷自心則執境。智起起之則境生。故妄智曰有知。",
    "X54n0870_003:0176b12": "了自心則境寂智虗。虗而不二。故真智曰無知。故",
    "X54n0870_003:0176b13": "前問者答者俱曰。以緣求智而有知無知之異者。",
    "X54n0870_003:0176b14": "葢迷悟之不同耳。△二徵釋。",
    "X54n0870_003:0176b15": "何者。",
    "X54n0870_003:0176b16": "真妄二智。何故同生於所知。",
    "X54n0870_003:0176b17": "夫智以知所知。取相故名知。",
    "X54n0870_003:0176b18": "妄智迷真心外取相。故知妄境也。",
    "X54n0870_003:0176b19": "真諦自無相。真智何由知。",
    "X54n0870_003:0176b20": "真境本無相。真智以無知而契之。故曰何由知。△",
    "X54n0870_003:0176b21": "四釋成所以二。初牒所以。",
    "X54n0870_003:0176b22": "所以然者。",
    "X54n0870_003:0176b23": "有何所以故。妄境智則知緣相因而生。真境智則",
    "X54n0870_003:0176b24": "緣所不能生耶。故今牒之。△二釋成。文二。初釋妄。",
    "X54n0870_003:0176c01": "文二。初正釋。",
    "X54n0870_003:0176c02": "夫所知非所知。所知生於知。",
    "X54n0870_003:0176c03": "事本空無。妄智不達。執之為有。見有境起。",
    "X54n0870_003:0176c04": "所知既生知。知亦生所知。",
    "X54n0870_003:0176c05": "因有境故智有分別。故有知心起。",
    "X54n0870_003:0176c06": "所知既相生。相生即緣法。",
    "X54n0870_003:0176c07": "既境智相生。即智為境。緣境為智。緣緣會故。境智",
    "X54n0870_003:0176c08": "同有也。",
    "X54n0870_003:0176c09": "緣法故非真。非真故非真諦也。",
    "X54n0870_003:0176c10": "從緣境智。緣會則生。緣離則滅。既有生滅。故非真",
    "X54n0870_003:0176c11": "諦門中乃稱為妄也。△二引證。",
    "X54n0870_003:0176c12": "故中觀云。物從因緣有故不真。",
    "X54n0870_003:0176c13": "證上可知。然中觀文有二句。上句證前。後句標下。",
    "X54n0870_003:0176c14": "故今取義便。隔彼後句。以就次科也。△二釋真三。",
    "X54n0870_003:0176c15": "初標。",
    "X54n0870_003:0176c16": "不從因緣故即真。",
    "X54n0870_003:0176c17": "不藉因緣生者。方名真實。標也。△二釋。",
    "X54n0870_003:0176c18": "今真諦曰真。真則非緣。",
    "X54n0870_003:0176c19": "今真諦門中無相真境。與無知真智。是一心理智。",
    "X54n0870_003:0176c20": "假分能所。實無二相。既非緣有。故名曰真。",
    "X54n0870_003:0176c21": "真非緣故。無物從緣而生也。",
    "X54n0870_003:0176c22": "無物者。境智既不從緣。故無緣生境智之物。所以",
    "X54n0870_003:0176c23": "曰真境真智無相無知也。△三引經。",
    "X54n0870_003:0176c24": "故經云。不見有法無緣而生。",
    "X54n0870_003:0177a01": "真諦門中不見有境智之法。故無緣相生。上明所",
    "X54n0870_003:0177a02": "以竟。故知難者以妄問真也。簡辨已畢。△三結答",
    "X54n0870_003:0177a03": "前問三。初述成無知。",
    "X54n0870_003:0177a04": "是以真智觀真諦。未甞取所知。智不取所知。此智何",
    "X54n0870_003:0177a05": "由知。",
    "X54n0870_003:0177a06": "述成真境智。顯無知義。以真智不取。是觀真諦義",
    "X54n0870_003:0177a07": "也。△二釋妨除疑。",
    "X54n0870_003:0177a08": "然。",
    "X54n0870_003:0177a09": "領前也。智實無知。如何契理。下釋云。",
    "X54n0870_003:0177a10": "智非無知。但真諦非所知。故真智亦非知。",
    "X54n0870_003:0177a11": "智非木石之無知。但以照而常寂。故真境無外相。",
    "X54n0870_003:0177a12": "即真智無知爾。△三結難非真。",
    "X54n0870_003:0177a13": "而子欲以緣求智。以智為知。",
    "X54n0870_003:0177a14": "此牒彼執妄也。",
    "X54n0870_003:0177a15": "緣自非緣。於何而求知哉。",
    "X54n0870_003:0177a16": "責迷真也。緣自非緣者。真境非外緣。如何發智有",
    "X54n0870_003:0177a17": "所知耶。",
    "X54n0870_003:0177a18": "△四兩關問答二。初不取違知難。文二。初牒論敘",
    "X54n0870_003:0177a19": "難。",
    "X54n0870_003:0177a20": "難曰。論云不取者。",
    "X54n0870_003:0177a21": "牒上云智不取所知者。下敘難。",
    "X54n0870_003:0177a22": "為無知故不取。為知然後不取耶。",
    "X54n0870_003:0177a23": "開兩關也。△二兩關正難。",
    "X54n0870_003:0177a24": "若無知故不取。聖人則冥若夜遊。不辨緇素之異。",
    "X54n0870_003:0177b01": "夜遊者。暗中遊方也。緇素者黑白也。智若無知故",
    "X54n0870_003:0177b02": "不取。則聖心冥昧。如人夜行。豈辨境之黑白。何以",
    "X54n0870_003:0177b03": "云真智觀真諦也。",
    "X54n0870_003:0177b04": "若知然後不取。知則異於不取矣。",
    "X54n0870_003:0177b05": "若先有知。後不取者知。即是取與不取有異也。△",
    "X54n0870_003:0177b06": "二知即不取答二。初雙非有無。",
    "X54n0870_003:0177b07": "答曰。非無知故不取。又非知然後不取。",
    "X54n0870_003:0177b08": "不同木石無知。不同妄想有知。木石絕靈照。妄想",
    "X54n0870_003:0177b09": "居攀緣。般若離二邊。故非此二。而說不取也。△二",
    "X54n0870_003:0177b10": "正答不二。",
    "X54n0870_003:0177b11": "知則不取。故能不取而知。",
    "X54n0870_003:0177b12": "當靈鑒時。本無取著。故能無取著。而長鑒知。如摩",
    "X54n0870_003:0177b13": "尼珠現色。而本無色。無色而常現色。此乃全用即",
    "X54n0870_003:0177b14": "體。全體即用。知與不取。說雖前後。義實同時。",
    "X54n0870_003:0177b15": "△五是當問答二。初無當違有難。文二。初牒論敘",
    "X54n0870_003:0177b16": "難。",
    "X54n0870_003:0177b17": "難曰。論云不取者。",
    "X54n0870_003:0177b18": "牒上知即不取故能不取而知。正難下句也。",
    "X54n0870_003:0177b19": "誠以聖心不物於物。故無惑取也。",
    "X54n0870_003:0177b20": "誠實也。不物於物者。不執著於物也。既無惑取之",
    "X54n0870_003:0177b21": "心。故曰不取。",
    "X54n0870_003:0177b22": "無取則無是。無是則無當。",
    "X54n0870_003:0177b23": "是當之言。諸教少有。此論多說。凡兩物不別曰相",
    "X54n0870_003:0177b24": "是。敵對曰相當。亦猶彼此是非。蓋諸法相望之通",
    "X54n0870_003:0177c01": "名也。今明境智相當相是。故曰是當。今且以智曰",
    "X54n0870_003:0177c02": "是。境曰當。釋之。真心真境同虗。故無惑取。則無心",
    "X54n0870_003:0177c03": "是於境。亦無境當於心。此即難者解不取之義如",
    "X54n0870_003:0177c04": "是也。△二以無難有。",
    "X54n0870_003:0177c05": "誰當聖心。而云聖心無所不知耶。",
    "X54n0870_003:0177c06": "誰何也。心無是境無當。但可云無知。以何當對於",
    "X54n0870_003:0177c07": "聖心。而云有知耶。無所不知者。有知也。此則難者",
    "X54n0870_003:0177c08": "但解其體。未達其用。故為此難也。△二有無雙融",
    "X54n0870_003:0177c09": "答三。初領問。",
    "X54n0870_003:0177c10": "答曰。然無是無當者。",
    "X54n0870_003:0177c11": "前難者雖解境智同真。未了即真心境。故以無難",
    "X54n0870_003:0177c12": "有。今先領彼所解。後示體用雙融之正義也。△二",
    "X54n0870_003:0177c13": "正答。",
    "X54n0870_003:0177c14": "夫無當則物無不當。",
    "X54n0870_003:0177c15": "境則全理之事。無相即相。",
    "X54n0870_003:0177c16": "無是則物無不是。",
    "X54n0870_003:0177c17": "智亦全體之用。無知即知。",
    "X54n0870_003:0177c18": "物無不是。故是而無是。",
    "X54n0870_003:0177c19": "知即無知。照而常寂也。",
    "X54n0870_003:0177c20": "物無不當。故當而無當。",
    "X54n0870_003:0177c21": "相即無相。觸事而真也。若達此知無知不二。相無",
    "X54n0870_003:0177c22": "相無殊。則何疑前云知即不取。故能不取而知也。",
    "X54n0870_003:0177c23": "△三引證。",
    "X54n0870_003:0177c24": "故經云。盡見諸法(境智歷然)而無所見者也。",
    "X54n0870_003:0178a01": "智無知。境無相故也。",
    "X54n0870_003:0178a02": "△六取捨問答二。初捨有滯無難。文三。初呈解立",
    "X54n0870_003:0178a03": "難。",
    "X54n0870_003:0178a04": "難曰。聖心非不能是。誠以無是可是。",
    "X54n0870_003:0178a05": "此因上是而無是。故立此問。遣後人之餘疑。非不",
    "X54n0870_003:0178a06": "能是者。即上云是也。顯有照鑒故。誠以無是可是",
    "X54n0870_003:0178a07": "者。意謂由境無所是之相可是。故曰無是。此以有",
    "X54n0870_003:0178a08": "知之智。對無相之境。故曰是而無是也。",
    "X54n0870_003:0178a09": "雖無是可是。",
    "X54n0870_003:0178a10": "境雖無相可是。",
    "X54n0870_003:0178a11": "故當是於無是矣。",
    "X54n0870_003:0178a12": "聖心必須對於無相境也。△二引經成立。",
    "X54n0870_003:0178a13": "是以經云。真諦無相故般若無知者。",
    "X54n0870_003:0178a14": "經是正義。真諦無有無相。般若無有無知也。今難",
    "X54n0870_003:0178a15": "者解意不同。意謂般若是有知。由真諦無相可得",
    "X54n0870_003:0178a16": "故。般若無知也。者之一字牒經。不自領經意云。",
    "X54n0870_003:0178a17": "誠以般若無有有相之知。",
    "X54n0870_003:0178a18": "信經所說。則知般若定無照有之知。以顯唯照無",
    "X54n0870_003:0178a19": "也。△三正難滯無。",
    "X54n0870_003:0178a20": "若以無相為無相。有何累於真諦也。",
    "X54n0870_003:0178a21": "為是也。累滯也。聖心若以無相真境。是無相者。有",
    "X54n0870_003:0178a22": "何所以。滯累此真諦。而取於無相耶。雖不取有。少",
    "X54n0870_003:0178a23": "異於妄心。若取於無。何殊於斷見。故此疑問也。△",
    "X54n0870_003:0178a24": "二取捨俱離答二。初直非所難。文二。初正破。",
    "X54n0870_003:0178b01": "答曰。聖人無無相也。",
    "X54n0870_003:0178b02": "般若無此取無相之心也。△二推釋。",
    "X54n0870_003:0178b03": "何者。",
    "X54n0870_003:0178b04": "推上也。",
    "X54n0870_003:0178b05": "若以無相為無相(牒問)無相即為相。捨有而之無。",
    "X54n0870_003:0178b06": "若以無相是無相。無相即是相。雖捨有相而著無",
    "X54n0870_003:0178b07": "相。豈為智照也。",
    "X54n0870_003:0178b08": "譬猶逃峯而赴壑。俱不免於患矣。",
    "X54n0870_003:0178b09": "逃避也。峯者山之高處也。壑者溪也。逃避峯之危",
    "X54n0870_003:0178b10": "峻。而赴于溪壑。俱不免害身之患。捨有取無。俱不",
    "X54n0870_003:0178b11": "免乎取相。般若聖智。故非如是也。△二顯示正義。",
    "X54n0870_003:0178b12": "文二。初示正義。",
    "X54n0870_003:0178b13": "是以至人(約人顯智也)處有不有。居無不無。",
    "X54n0870_003:0178b14": "居處者。智之所詣故。即事造理。故處有不有。理不",
    "X54n0870_003:0178b15": "異事。故居無不無。又處有居無。照理事故。即前是",
    "X54n0870_003:0178b16": "當也。不有不無。泯理事故。則無是無當也。",
    "X54n0870_003:0178b17": "雖不取於有無。",
    "X54n0870_003:0178b18": "明不取也。非唯不取有。亦不取無也。又即前無當",
    "X54n0870_003:0178b19": "無是義也。",
    "X54n0870_003:0178b20": "然亦不捨於有無。",
    "X54n0870_003:0178b21": "明不捨也。正不取時。即不捨故。故云然亦。又非但",
    "X54n0870_003:0178b22": "不雙取。然亦不雙捨。即前物無不是。物無不當也。",
    "X54n0870_003:0178b23": "又初句不有離增益謗。次句不無離損減謗。次句",
    "X54n0870_003:0178b24": "雙非有無。離相違謗。末句雙照有無。離戲論謗。四",
    "X54n0870_003:0178c01": "謗既無。百非斯絕。是當之義。髣髴聖心也。△二出",
    "X54n0870_003:0178c02": "所以。",
    "X54n0870_003:0178c03": "所以和光塵勞。周旋五趣。",
    "X54n0870_003:0178c04": "此顯已證之所以也。和者謂渾雜也。光者智用也。",
    "X54n0870_003:0178c05": "聖人光有二。一身光。二教智光。今明教智光。塵勞",
    "X54n0870_003:0178c06": "者。三界中五塵坌污勞擾之處。是羣生之所居。聖",
    "X54n0870_003:0178c07": "人渾和其間。以教智光。而開導之也。周旋者。周徧",
    "X54n0870_003:0178c08": "返覆也。五趣者。天人獄鬼畜。鬼開修羅。即六趣也。",
    "X54n0870_003:0178c09": "四生不過五趣。聖人垂形於五趣。周徧返覆也。前",
    "X54n0870_003:0178c10": "明說教。此顯現身。蓋聖人從根後智。起大悲之化",
    "X54n0870_003:0178c11": "用也。",
    "X54n0870_003:0178c12": "寂然而往。怕爾而來。",
    "X54n0870_003:0178c13": "雖往來於三界。往無往相。故曰寂然而往。來無來",
    "X54n0870_003:0178c14": "相。故曰怕爾而來。前明處有。此顯不有。",
    "X54n0870_003:0178c15": "恬淡(上呼)無為。而無不為。",
    "X54n0870_003:0178c16": "心靜曰恬。智純曰淡。雖無作為之心。而常照理達",
    "X54n0870_003:0178c17": "事。故無不為。此明上居無不無也。",
    "X54n0870_003:0178c18": "△七應會問答。文二。初無知生滅問。又二。初牒前",
    "X54n0870_003:0178c19": "敘難。",
    "X54n0870_003:0178c20": "難曰。聖心雖無知。然其應會之道不差。",
    "X54n0870_003:0178c21": "即前云會而不差也。由無為而為。故應會眾生。不",
    "X54n0870_003:0178c22": "差失於機宜也。",
    "X54n0870_003:0178c23": "是以可應者應之。不可應者存之。",
    "X54n0870_003:0178c24": "釋不差之義。根熟則應之令入道。未熟則存之令",
    "X54n0870_003:0179a01": "熟。則金剛所謂護念付囑之義。△二正難。",
    "X54n0870_003:0179a02": "然則聖心有時而生。有時而滅。可得然乎。",
    "X54n0870_003:0179a03": "根熟則能應心生。未熟則能應心滅。既曰當而無",
    "X54n0870_003:0179a04": "是。則無知無為。何得有此生滅。△二用無生滅答",
    "X54n0870_003:0179a05": "四。初真妄對明。",
    "X54n0870_003:0179a06": "答曰。生滅者(牒所問也)生滅心也。",
    "X54n0870_003:0179a07": "妄心取相。故隨境生滅。",
    "X54n0870_003:0179a08": "聖人無心。生滅焉起。",
    "X54n0870_003:0179a09": "聖心無取。故曰無心。既不取境。何有生滅。△二釋",
    "X54n0870_003:0179a10": "妨正答。",
    "X54n0870_003:0179a11": "然。",
    "X54n0870_003:0179a12": "牒上領問也。問云既無心生滅。何有應而不差之",
    "X54n0870_003:0179a13": "義耶。故今領之。",
    "X54n0870_003:0179a14": "非無心。(非同木石之無心)但是無心(無取著心)心耳。",
    "X54n0870_003:0179a15": "靈明之心。長在此為應。本經云。菩薩清涼月。遊於",
    "X54n0870_003:0179a16": "畢竟空。",
    "X54n0870_003:0179a17": "又非不應(非同二乘之不應)但是不應(不起分別之應)應耳。",
    "X54n0870_003:0179a18": "機感應生。則悲應之心常存。所謂眾生心水淨。菩",
    "X54n0870_003:0179a19": "提影現中。△三舉喻結答。",
    "X54n0870_003:0179a20": "是以聖人應會之道。則信若四時之質。直以虗無為",
    "X54n0870_003:0179a21": "體。",
    "X54n0870_003:0179a22": "質實也。應之不虗故。直但也。權智無心之心。不應",
    "X54n0870_003:0179a23": "而應。其由春夏秋冬。雖應不失時。虗而無體。權智",
    "X54n0870_003:0179a24": "無心而應。類此可知。△四結非所問。",
    "X54n0870_003:0179b01": "斯不可得而生。不可得而滅也。",
    "X54n0870_003:0179b02": "△八真妄問答二。初惑智同真問。文二。初呈解。",
    "X54n0870_003:0179b03": "難曰。(解中疑問)聖智之無(聖人無心生滅焉起)惑智之無。",
    "X54n0870_003:0179b04": "境有生滅。智乃隨之。離境智無。生滅何有。難者因",
    "X54n0870_003:0179b05": "前而解。故此呈之。△二疑問。",
    "X54n0870_003:0179b06": "俱無生滅(同也)何以異之。",
    "X54n0870_003:0179b07": "如何分真妄之異耶。△二真妄同異答三。初總標。",
    "X54n0870_003:0179b08": "答曰。聖智之無者。無知。",
    "X54n0870_003:0179b09": "體本無知故。",
    "X54n0870_003:0179b10": "惑智之無者。知無。",
    "X54n0870_003:0179b11": "了知無體故。此上標真妄。",
    "X54n0870_003:0179b12": "其無雖同(同無生滅)所以無者異也。",
    "X54n0870_003:0179b13": "無之所以。真妄有異。此標同異也。△二釋真妄中",
    "X54n0870_003:0179b14": "二。初推釋。",
    "X54n0870_003:0179b15": "何者(推上異之所以)夫聖心虗靜。無知可無。",
    "X54n0870_003:0179b16": "智體本無知見。故曰虗靜。三際常然。可無生滅也。",
    "X54n0870_003:0179b17": "可曰無知。非謂知無。",
    "X54n0870_003:0179b18": "此明真異於妄。不假知了。",
    "X54n0870_003:0179b19": "惑智有知。故有知可無。",
    "X54n0870_003:0179b20": "惑智取境。隨境生滅。智性空無。生滅不有也。",
    "X54n0870_003:0179b21": "可謂知無。非曰無知也。",
    "X54n0870_003:0179b22": "此顯妄異真也。前則本無故無。此則了空故無。所",
    "X54n0870_003:0179b23": "以異也。△二結會。",
    "X54n0870_003:0179b24": "無知。即般若之無也。",
    "X54n0870_003:0179c01": "智體本無生滅。故曰般若之無。",
    "X54n0870_003:0179c02": "知無。則真諦之無也。",
    "X54n0870_003:0179c03": "結會妄智。為真境也。難者既了惑智性空。則惑智",
    "X54n0870_003:0179c04": "為所了境。由了始無即事而真。故曰真諦之無也。",
    "X54n0870_003:0179c05": "故知無生滅則雖同。本無今無有異也。△三釋同",
    "X54n0870_003:0179c06": "異三。初正明。文二。初顯體同用異。",
    "X54n0870_003:0179c07": "是以般若之與真諦。",
    "X54n0870_003:0179c08": "牒上同無之境智也。",
    "X54n0870_003:0179c09": "言用即同而異。",
    "X54n0870_003:0179c10": "即同無而理智不泯。是用也。",
    "X54n0870_003:0179c11": "言寂即異而同。",
    "X54n0870_003:0179c12": "雖理智宛然而同一虗無。是寂也。",
    "X54n0870_003:0179c13": "同故無心於彼此。異故不失於照功。",
    "X54n0870_003:0179c14": "體同故心境彼此無殊。用異故不失能所之功。△",
    "X54n0870_003:0179c15": "二述成不二。",
    "X54n0870_003:0179c16": "是以辨同者同於異。辨異者異於同。",
    "X54n0870_003:0179c17": "辨者解了也。欲解同無。但觀理智。欲明理智。須了",
    "X54n0870_003:0179c18": "同無。此明互即。下顯雙亡。",
    "X54n0870_003:0179c19": "斯則不可得而異。不可得而同也。",
    "X54n0870_003:0179c20": "辨異於同。故不可得異。辨同於異。故不可得同。同",
    "X54n0870_003:0179c21": "異兩亡。此答前云俱無生滅。何以異之也。△二推",
    "X54n0870_003:0179c22": "釋文二。初雙徵。",
    "X54n0870_003:0179c23": "何者。",
    "X54n0870_003:0179c24": "何故不可異。而又不可同。△二各釋中二。初釋不",
    "X54n0870_003:0180a01": "可同。",
    "X54n0870_003:0180a02": "內有獨鑒之明。外有萬法之實。",
    "X54n0870_003:0180a03": "約心為內。以境為外。蓋指拄如此。非有內外之相。",
    "X54n0870_003:0180a04": "獨鑒之明者。智也。即心之照。心外無法。故曰獨鑒。",
    "X54n0870_003:0180a05": "又以對下萬法故。萬法之實者。理也。理為萬法之",
    "X54n0870_003:0180a06": "體故也。",
    "X54n0870_003:0180a07": "萬法雖實。然非照不得。",
    "X54n0870_003:0180a08": "事本即真。非智不顯。",
    "X54n0870_003:0180a09": "內外相與以成其照功。",
    "X54n0870_003:0180a10": "與共也。由智顯理。理顯曰智。故共成鑒照之功也。",
    "X54n0870_003:0180a11": "此則聖所不能同用也。",
    "X54n0870_003:0180a12": "結異也。聖智與理。所以不可得而同者。此明照用",
    "X54n0870_003:0180a13": "也。△二釋不可異。",
    "X54n0870_003:0180a14": "內雖照而無知(照體本寂)外雖實而無相(真理本空)內外寂然。",
    "X54n0870_003:0180a15": "相與俱無(境智同寂)此則聖所不能異寂也。",
    "X54n0870_003:0180a16": "結同也。聖智與理。所以不可得而異者。此明寂也。",
    "X54n0870_003:0180a17": "△三引證三。初證辨同於異。",
    "X54n0870_003:0180a18": "是以經云諸法不異者。",
    "X54n0870_003:0180a19": "諸法者心境也。不異者同虗寂也。者字是牒經。下",
    "X54n0870_003:0180a20": "釋之云。",
    "X54n0870_003:0180a21": "豈曰續鳧截鶴。夷嶽盈壑。然後無異哉。",
    "X54n0870_003:0180a22": "續鳧截鶴。語出真經。云鳧脛雖短。續之則憂。鶴脛",
    "X54n0870_003:0180a23": "雖長。斷之則悲等。夷平也。嶽山也。盈滿也。壑谿也。",
    "X54n0870_003:0180a24": "此則反釋經意。豈謂令鳧鶴長短。谿山高低。等無",
    "X54n0870_003:0180b01": "差別。而謂諸法不異。非此說也。下順釋云。",
    "X54n0870_003:0180b02": "誠以不異於異。",
    "X54n0870_003:0180b03": "不異之義。於殊異中也。則高低長短。性不可異。故",
    "X54n0870_003:0180b04": "曰不異也。",
    "X54n0870_003:0180b05": "故雖異而不異也。",
    "X54n0870_003:0180b06": "此證上辨。同者同於異也。△二證辨異於同。",
    "X54n0870_003:0180b07": "故經云。甚奇世尊。於無異法中而說諸法異。",
    "X54n0870_003:0180b08": "大品經。空生歎佛讚法。雖諸法同真無異。而境智",
    "X54n0870_003:0180b09": "宛爾差殊。此證上辨異者。異於同也。△三證同異",
    "X54n0870_003:0180b10": "不二。",
    "X54n0870_003:0180b11": "又云。般若(智)與諸法(境)亦不一相。",
    "X54n0870_003:0180b12": "能所各存。證上不可得而同也。",
    "X54n0870_003:0180b13": "亦不異相。",
    "X54n0870_003:0180b14": "同一真體。證上不可得而異也。",
    "X54n0870_003:0180b15": "信矣。",
    "X54n0870_003:0180b16": "佛語實不虗。故自信信他也。",
    "X54n0870_003:0180b17": "△九寂用問答二。初寂用何異難。文二。初牒論。",
    "X54n0870_003:0180b18": "難曰。論云。言用則異。言寂則同。",
    "X54n0870_003:0180b19": "牒上云聖所不能同用也。聖所不能異寂也。△二",
    "X54n0870_003:0180b20": "正問。",
    "X54n0870_003:0180b21": "未詳般若之內。則有用寂之異乎。",
    "X54n0870_003:0180b22": "此是請益。問般若真一無差。何以有一用一寂之",
    "X54n0870_003:0180b23": "異。未詳審也。△二用寂同時答二。初正答同時。",
    "X54n0870_003:0180b24": "答曰。用即寂。",
    "X54n0870_003:0180c01": "不離境智之二。而同一寂滅也。故勝鬘云。二而不",
    "X54n0870_003:0180c02": "二。難可了知。如全波是水故。",
    "X54n0870_003:0180c03": "寂即用。",
    "X54n0870_003:0180c04": "同一虗寂。而能所歷然。勝鬘又云。不二而二。難可",
    "X54n0870_003:0180c05": "了知。如全水是波故。此中言寂。即權實同體。言用。",
    "X54n0870_003:0180c06": "即二用雙明。竝體用同時故也。",
    "X54n0870_003:0180c07": "用寂體一。同出而異名。",
    "X54n0870_003:0180c08": "言體者。非所依真體。此明相依之體用依於寂。以",
    "X54n0870_003:0180c09": "寂為體。寂依於用。以用為體。相依故體一也。同出",
    "X54n0870_003:0180c10": "而異名者。寂出用。用出寂。故有寂用之異名。非謂",
    "X54n0870_003:0180c11": "別有一體。為用寂之出處也。",
    "X54n0870_003:0180c12": "更無無用之寂。而主於用也。",
    "X54n0870_003:0180c13": "又合云。更無無寂之用。而主於寂也。今文影略。更",
    "X54n0870_003:0180c14": "者定義也。意云。定無無用之單寂。而為用之。依主。",
    "X54n0870_003:0180c15": "又定無無寂之單用。而為寂之。依主。不有則已。有",
    "X54n0870_003:0180c16": "則用寂。同時既無二體。如何一有一無。△二結會",
    "X54n0870_003:0180c17": "權實九重問答。本因權實體用而起。今迹亡疑盡。",
    "X54n0870_003:0180c18": "理顯義圓。故今結會歸前。顯體用不二也。文三。初",
    "X54n0870_003:0180c19": "結義歸前。",
    "X54n0870_003:0180c20": "是以(承上用寂不二故)智彌昧。照逾明。",
    "X54n0870_003:0180c21": "結實也。彌極也。逾過也。體本無知故。昧之彌極。即",
    "X54n0870_003:0180c22": "體之照。照徹理源。其明過逾於常照也。即前云。智",
    "X54n0870_003:0180c23": "有窮幽之鑒。而無知焉。",
    "X54n0870_003:0180c24": "神彌靜。應逾動。",
    "X54n0870_003:0181a01": "結權也。體本無慮。故靜之彌極。即體之應常。應有",
    "X54n0870_003:0181a02": "緣故。動之逾越也。即前云。神有應會之用。而無慮",
    "X54n0870_003:0181a03": "焉。下總責疑者。",
    "X54n0870_003:0181a04": "豈曰明昧動靜之異哉。",
    "X54n0870_003:0181a05": "明與昧。動與靜。豈當執異也。△二引文為證。",
    "X54n0870_003:0181a06": "故成具云。不為而過為。",
    "X54n0870_003:0181a07": "證上權智靜而常用。",
    "X54n0870_003:0181a08": "寶積曰。無心無識。無不覺知。",
    "X54n0870_003:0181a09": "證上寶智。即昧而明也。淨名上卷實積偈讚云。以",
    "X54n0870_003:0181a10": "無心意而現行。今則小變其文也。△三總結文意。",
    "X54n0870_003:0181a11": "斯則(總指標宗已上問答等文也)窮神(權也)盡智(實也)極象外(有無曰象)之",
    "X54n0870_003:0181a12": "談也。",
    "X54n0870_003:0181a13": "般若體用不二。故極有無之象外也。談者指上所",
    "X54n0870_003:0181a14": "說也。",
    "X54n0870_003:0181a15": "即之明文。聖心可知矣。",
    "X54n0870_003:0181a16": "結也。明文者。如證而說。故曰明了之文。思之可解。",
    "X54n0870_003:0181a17": "又或近指上二經。曰明文。問答終此。",
    "X54n0870_003:0181a18": "第三般若論畢。",
    "X54n0870_003:0181a20": "注肇論疏卷第三",
    "X54n0870_003:0181a22": "音切",
    "X54n0870_003:0181a23": "驍(古公切)萇(除良切)襲(似力切)韜(他刀切)洽(胡夾切)拓(他各切)韞",
    "X54n0870_003:0181a24": "(於昆切)渝(弋朱朱)忒(他得切)瞽(公五切)髣髴(上芳往切下芳勿切)鳧(扶音)",
    "X54n0870_003:0181b01": "脛(經郢切)惘(文兩切)抗(可浪切)"
}