{
    "X61n1165_001:0783a03": "重刻西方合論序",
    "X61n1165_001:0783a05": "儒以三綱五常奠乾坤而正人髏至於截生死逆流",
    "X61n1165_001:0783a06": "出三界火宅必資佛教十方三世佛而阿彌陀為第",
    "X61n1165_001:0783a07": "一也諸佛各有所攝受之淨土而西方極樂世界為",
    "X61n1165_001:0783a08": "第一也念佛求生淨土功行觀門無窮而執持名號",
    "X61n1165_001:0783a09": "一心不亂為第一也古今聖賢讚淨土教念佛如天",
    "X61n1165_001:0783a10": "台十疑論永明萬善同歸天如或問龍舒淨土文諸",
    "X61n1165_001:0783a11": "書已詳而義髏散見卷帙分函至大明雲棲大師彌",
    "X61n1165_001:0783a12": "陀疏鈔為集大成又有楚公安袁石公先生諱宏道",
    "X61n1165_001:0783a13": "者所著西方合論會通異同決釋疑滯闡發玄奧直",
    "X61n1165_001:0783a14": "指趣歸佛經而祖緯之兄舉而弟揚之誠儒家之無",
    "X61n1165_001:0783a15": "著天親論部之馬鳴龍樹可謂現宰官居士身而弘",
    "X61n1165_001:0783a16": "同居同事攝矣念佛至此方為圓教淨土得此方稱",
    "X61n1165_001:0783a17": "惟心達理之士宜人手一編日披數次[(厂@((既-旡)-日+口))*頁]疏鈔已盛",
    "X61n1165_001:0783a18": "行于世而合論或罕識其文今末法式微劫運方起",
    "X61n1165_001:0783a19": "娑婆四眾速宜願生而不無宗教之岐路禪淨之疑",
    "X61n1165_001:0783a20": "情使蓮花忽開忽謝淨域若近若遠此阿彌陀佛所",
    "X61n1165_001:0783a21": "為悲切以急需而假廣長舌相于袁氏之書以疾呼",
    "X61n1165_001:0783a22": "也之夔夙承佛恩蹇滯濁界歸命斯道思廣是書而",
    "X61n1165_001:0783a23": "艱於力有居士道友甘爾翼字右民與其仲氏甡字",
    "X61n1165_001:0783a24": "左民者同志淨業適見合論大慊本心懽喜讚嘆遂",
    "X61n1165_001:0783b01": "捐資授梓偕眾成之俾袁氏之水月重朗而蓮池之",
    "X61n1165_001:0783b02": "華果普周人人念佛見佛者繇乎獲覩是書人人得",
    "X61n1165_001:0783b03": "力是書者繇乎重新斯刻多一人生淨土宛轉作我",
    "X61n1165_001:0783b04": "導師早一日證無生長遠續佛慧命凡忠臣孝子義",
    "X61n1165_001:0783b05": "夫節婦及蜎飛蠕動皆樂邦之伴侶凡參禪誦呪持",
    "X61n1165_001:0783b06": "戒脩福與治生雜務皆往生之資糧凡勸念一聲靜",
    "X61n1165_001:0783b07": "閱一刻演說一字流通一處皆功德壽命之無量事",
    "X61n1165_001:0783b08": "理真寔不誑不妄生佛平等非易非難淨土在我目",
    "X61n1165_001:0783b09": "前大願當人一念吁蔑以加矣。",
    "X61n1165_001:0783b10": "疆梧大淵獻中秋望菩薩戒弟子閩中周之夔稽",
    "X61n1165_001:0783b11": "首書",
    "X61n1165_001:0783b15": "枕江亭主人　甘爾翼　謹識",
    "X61n1165_001:0783b16": "袁氏一門向心淨土紀夢其騐也余讀中郎先生集",
    "X61n1165_001:0783b17": "至家報每合掌贊誦其書云聞大人及一家眷屬俱",
    "X61n1165_001:0783b18": "歸心白業此人間第一希有事專持名字有甚麼難",
    "X61n1165_001:0783b19": "而人自生疑阻盖此等大富貴天自不肯輕易與人",
    "X61n1165_001:0783b20": "也又必堅行善法以利濟忍耐破人我慳貪等相為",
    "X61n1165_001:0783b21": "作聖作佛吃緊事皆今日銖錙必較者之良藥先生",
    "X61n1165_001:0783b22": "所為夢中獨以勤行方便憐憫一切叮嚀不置也讀",
    "X61n1165_001:0783b23": "是編而不慨然省發豈人情也哉適周章甫先生指",
    "X61n1165_001:0783b24": "示念佛路徑袁子合論盡之并授紀夢以為合論之",
    "X61n1165_001:0783c01": "劵余廼得取是書以觀而余弟甡與豚子佑病中聞",
    "X61n1165_001:0783c02": "其說皆起信念遂付重梓用相勸勉因以告于",
    "X61n1165_001:0783c03": "智慧長者若以余為寒而暄者之獻日良愧良愧。",
    "X61n1165_001:0783c06": "西方合論敘",
    "X61n1165_001:0783c08": "香光子避嚻山剎修習淨業有一禪人濶視高步過",
    "X61n1165_001:0783c09": "舍而譚見案上有石頭居士新撰淨土合論閱未終",
    "X61n1165_001:0783c10": "篇抗聲言曰若論此之法門原用接引中下之根何",
    "X61n1165_001:0783c11": "者中下根人智慧輕微業力深量以憶佛念佛獲生",
    "X61n1165_001:0783c12": "淨土如頑石附舟可以到岸誠宜念佛至於吾輩洞",
    "X61n1165_001:0783c13": "了本源此心即是佛更于何處覔佛此心即是土更",
    "X61n1165_001:0783c14": "于何處見土于實際理中覔生佛去來生死三世之",
    "X61n1165_001:0783c15": "相無一毛頭可得纔說成佛已是剩語何得更有分",
    "X61n1165_001:0783c16": "淨分穢捨此生彼之事若於此處悟得是自在閒人",
    "X61n1165_001:0783c17": "即淫怒痴皆是阿彌平等道場如如不動何乃舍却",
    "X61n1165_001:0783c18": "己佛拜彼金銅且謂悟與未悟皆宜修習無事生事",
    "X61n1165_001:0783c19": "吾所不曉香光子聞而太息曰若汝所言止圖口角",
    "X61n1165_001:0783c20": "圓滑不知一舉足將墜于火坑也生死無常轉盻即",
    "X61n1165_001:0783c21": "至如何熟記宗門見成相似之語以為究竟都云我",
    "X61n1165_001:0783c22": "已成佛不必念佛若約理而言世間一[癸-天+虫]一虱皆具",
    "X61n1165_001:0783c23": "有如來清淨覺體無二無別乃至諸佛成等正覺證",
    "X61n1165_001:0783c24": "大涅槃本體未甞增得一分眾生墮三塗趨生死海",
    "X61n1165_001:0784a01": "本體未甞減却一分如如之體常自不動生死涅槃",
    "X61n1165_001:0784a02": "等是妄見亦無如來亦無眾生於此證入亦無能證",
    "X61n1165_001:0784a03": "之人亦無所證之法泯絕心量超越情有大地無寸",
    "X61n1165_001:0784a04": "土佛之一字向何處安著至方進修法門於無修證",
    "X61n1165_001:0784a05": "中修證於無等級中等級千差萬別雖位至等覺尚",
    "X61n1165_001:0784a06": "不知如來舉足下足之處從上祖師所以呵佛斥教",
    "X61n1165_001:0784a07": "一切皆遮者止因人心執滯教相隨語生解不悟言",
    "X61n1165_001:0784a08": "外之本體漫執語中之方便一向說心說性說空說",
    "X61n1165_001:0784a09": "幻說頓說漸說因說果千經萬論無不通曉及問渠",
    "X61n1165_001:0784a10": "本命元辰便將經論見成語言抵對除却見成語言",
    "X61n1165_001:0784a11": "依舊茫然無措所謂數他家寶己無分文其或有真",
    "X61n1165_001:0784a12": "實修行之人不見佛性辛苦行持如盲無導止獲人",
    "X61n1165_001:0784a13": "天之果不生如來之家於是諸祖知其流弊遂用毒",
    "X61n1165_001:0784a14": "手剗其語言塞其解路拶其情識令其苦參密究逆",
    "X61n1165_001:0784a15": "生滅流生滅情盡取捨念空始識得親生父母歷劫",
    "X61n1165_001:0784a16": "寶藏却來看經看教一一如道家中事然後如說進",
    "X61n1165_001:0784a17": "修以佛知見淨治餘習拜空花之如來修水月之梵",
    "X61n1165_001:0784a18": "行登陽燄之階級度谷響之眾生不取寂證是謂佛",
    "X61n1165_001:0784a19": "種正如杲日當空行大王路不同長夜趨走攀荊墮",
    "X61n1165_001:0784a20": "棘豈謂一悟之後即同極果如供奉問岑大虫果上",
    "X61n1165_001:0784a21": "涅槃天下善知識證否岑曰未證奉曰何以未證岑",
    "X61n1165_001:0784a22": "曰功未齊於諸聖奉曰若爾何得名為善知識岑曰",
    "X61n1165_001:0784a23": "明見佛性亦得名為善知識也弘辨禪師曰頓明自",
    "X61n1165_001:0784a24": "性與佛同儔然有無始染習故假對治令順性起用",
    "X61n1165_001:0784b01": "如人喫飯不一口便飽溈山曰初心從緣頓悟自理",
    "X61n1165_001:0784b02": "猶有無始曠劫習氣未能頓淨須教渠淨除現業流",
    "X61n1165_001:0784b03": "識即修也不可別有法教渠修行趣向若論諸祖師",
    "X61n1165_001:0784b04": "為人之處壁立萬仞大火聚中觸之即爛刀鎗林裡",
    "X61n1165_001:0784b05": "動著便燒未曾開口已隔千里萬里至機緣之外平",
    "X61n1165_001:0784b06": "實商量未甞盡絕階級盡遮修行傳燈錄中分明詳",
    "X61n1165_001:0784b07": "悉大慧中峯言教尤為緊切血誠勸勉惟恐空解著",
    "X61n1165_001:0784b08": "人墮落魔事何曾言一悟之後不假修行頓同兩足",
    "X61n1165_001:0784b09": "之尊盡滿涅槃之果後世不識教意不達祖機乃取",
    "X61n1165_001:0784b10": "喝佛罵祖破膽險句以為行持昔之人為經論所障",
    "X61n1165_001:0784b11": "猶是襍食米麥不能運化後之人飽記禪宗語句排",
    "X61n1165_001:0784b12": "因撥果越分過頭是日取大黃巴豆以為茶飯也自",
    "X61n1165_001:0784b13": "悞悞人弊豈有極是以纔入此門便輕十方如來莫",
    "X61n1165_001:0784b14": "不自云無佛可成無行可修見人念佛則曰自性是",
    "X61n1165_001:0784b15": "佛見人修淨土則曰即心是淨言參禪則尊之九天",
    "X61n1165_001:0784b16": "之上言念佛則蹂之九地之下全不思參禪念佛總",
    "X61n1165_001:0784b17": "之為了生死同是出苦海之橋梁越界有之寶筏事",
    "X61n1165_001:0784b18": "同一家何勝何劣參門之中所悟亦有淺深念佛之",
    "X61n1165_001:0784b19": "眾所修亦有高下如何執定參者即是上根念者便",
    "X61n1165_001:0784b20": "為中下自達摩西來立此宗門已云二百年後明道",
    "X61n1165_001:0784b21": "者多行道者少說理者多通理者少今傳燈錄中如",
    "X61n1165_001:0784b22": "麻似粟同云入悟其實逈別至如般若緣深霛根夙",
    "X61n1165_001:0784b23": "檀伽陵破卵香象截流或見根宗於片言或顯威用",
    "X61n1165_001:0784b24": "於一喝一聞千悟得大總持或有懷出世之心具丈",
    "X61n1165_001:0784c01": "夫之志舍彼塵情究此大事不怙小解惟求實知臥",
    "X61n1165_001:0784c02": "薪甞膽飲冰吞檗如此三十年四十年後或遇明師",
    "X61n1165_001:0784c03": "痛與針劄偷心死盡心華始開此後又須潛行密修",
    "X61n1165_001:0784c04": "銷融餘習法見尚捨何況非法若趙州除粥飯是襍",
    "X61n1165_001:0784c05": "用心湧泉四十年尚有走作香林四十年打成一片",
    "X61n1165_001:0784c06": "競競業業如護頭目直至烟銷灰滅自然一念不生",
    "X61n1165_001:0784c07": "業不能繫生死之際隨意自在詰其所證恐亦未能",
    "X61n1165_001:0784c08": "超於上品上生之上何以明之龍樹菩薩宗門之鼻",
    "X61n1165_001:0784c09": "祖也得大智慧具大辯才住持佛法故世尊數百年",
    "X61n1165_001:0784c10": "前於楞伽會上遙為授記然亦不過曰證初歡喜地",
    "X61n1165_001:0784c11": "往生安樂國而已而觀經中上品上生生於彼間一",
    "X61n1165_001:0784c12": "剎那頃亦證初地今宗門諸大祖師縱使見離盖纏",
    "X61n1165_001:0784c13": "語出窩臼豈能即過龍樹龍樹已悟無生無相之義",
    "X61n1165_001:0784c14": "已具不墮階級之見而生於安養與上品上生所證",
    "X61n1165_001:0784c15": "之果正等則禪門諸人所證豈能獨過良以上品上",
    "X61n1165_001:0784c16": "生解第一義還同禪門之悟深信因果還同禪門之",
    "X61n1165_001:0784c17": "修止是念佛往生別耳然吾以為禪門悟修之士既",
    "X61n1165_001:0784c18": "不能取無餘涅槃同於如來又不肯取有餘涅槃同",
    "X61n1165_001:0784c19": "於二乘必入普賢行願之海若不捨一身受一身濟",
    "X61n1165_001:0784c20": "度眾生則當從一剎至一剎供養諸佛既見諸佛還",
    "X61n1165_001:0784c21": "同往生究竟與上品上生止在鴈行伯仲之間何以",
    "X61n1165_001:0784c22": "高視祖師輕言淨侶其或悟門已入休歇太早智不",
    "X61n1165_001:0784c23": "入微道難勝習一念不盡即是生死之根業風所牽",
    "X61n1165_001:0784c24": "復入胞胎如五祖戒出為東坡青草堂再作魯公隔",
    "X61n1165_001:0785a01": "陰之後隨緣流轉道有消而無長業有加而無減縱",
    "X61n1165_001:0785a02": "般若緣深不落三塗而出房入房亦太辛苦還視中",
    "X61n1165_001:0785a03": "下往生之眾已天地不足喻其否泰矣況後世宗風",
    "X61n1165_001:0785a04": "日衰人之根器亦日以劣發心既多不真功夫又不",
    "X61n1165_001:0785a05": "純一偶於佛祖機鋒知識語言或悟得本來成佛處",
    "X61n1165_001:0785a06": "當下即是處意識行不到語言說不及處一切不可",
    "X61n1165_001:0785a07": "得即不可得亦不可得處將古人語句和會無不相",
    "X61n1165_001:0785a08": "似既得此相似之解即云馳求已歇我是無事道人",
    "X61n1165_001:0785a09": "識得煩惱如幻則恣情以肆煩惱識得修行本空輙",
    "X61n1165_001:0785a10": "任意以壞修行謂檀本空也反舍檀而取慳謂忍本",
    "X61n1165_001:0785a11": "空也反聽隨而寘忍言戒則曰本無持犯何必重持",
    "X61n1165_001:0785a12": "輕犯言禪則曰本無定亂何必舍亂取定聽情順意",
    "X61n1165_001:0785a13": "踏有譚空既云法尚應捨何為復取非法既云真亦",
    "X61n1165_001:0785a14": "不求胡為舍之求妄既云修觀習定皆屬有為之迹",
    "X61n1165_001:0785a15": "何獨貪名求利偏合無為之道愛憎毀譽之火纔觸",
    "X61n1165_001:0785a16": "之而即高生老病死之風微吹之而已動爭人爭我",
    "X61n1165_001:0785a17": "說是說非甚至以火性為氣魄以我慢為承當以譎",
    "X61n1165_001:0785a18": "詐為機用以誑語為方便以放恣為遊戲以穢言為",
    "X61n1165_001:0785a19": "解粘讚歎破律無行之人侮弄繩趨尺步之士偏顯",
    "X61n1165_001:0785a20": "理路故窮玄極妙莫之踪跡盡剗行門故縱意任心",
    "X61n1165_001:0785a21": "無復規矩口言往生是小乘法令人修習已乃晏然",
    "X61n1165_001:0785a22": "或至經年不拜一佛經年不禮一懺經年不轉一經",
    "X61n1165_001:0785a23": "反看世間不必有之書行道人不宜行之事使後生",
    "X61n1165_001:0785a24": "小子專逞聦明惟尋見解纔有所知即為一超直入",
    "X61n1165_001:0785b01": "更復何事輕狂傲慢貢高恣唯口無擇言身無擇行",
    "X61n1165_001:0785b02": "父既報讐子遂行劫寫烏成馬展轉差謬不念世間",
    "X61n1165_001:0785b03": "情欲無涯隄之尚溢如何日以圓滑之語大破因果",
    "X61n1165_001:0785b04": "之門決其防藩導以必流自悞悞人安免淪墜若不",
    "X61n1165_001:0785b05": "為魔所攝定當永陷三途刀山劍樹報其前因披毛",
    "X61n1165_001:0785b06": "戴角酬還宿債莫云我是悟達之人業不能繫夫謂",
    "X61n1165_001:0785b07": "業不能繫非謂有而不有正以無而自無生既隨境",
    "X61n1165_001:0785b08": "即動死安得不隨業受生眼前一念嗔相即是怪蟒",
    "X61n1165_001:0785b09": "之形眼前一念貪相即是餓鬼之種無形之因念甚",
    "X61n1165_001:0785b10": "小有形之果報甚大一念之微識田持之歷千萬劫",
    "X61n1165_001:0785b11": "終不遺失如一比丘以智慧故身有光明以妄語故",
    "X61n1165_001:0785b12": "口流蛆虫一言之微得此惡果雖有智慧終不能消",
    "X61n1165_001:0785b13": "況今無明煩惱熾然不斷欲以相似見解消其惡業",
    "X61n1165_001:0785b14": "冀出三塗無有是處嚮使此等不得少以為足常如",
    "X61n1165_001:0785b15": "說以修行終不自言我已悟了即心是佛豈可復同",
    "X61n1165_001:0785b16": "中下念佛求生了達生本無生不妨熾然求生即心",
    "X61n1165_001:0785b17": "是土蓮邦不屬心外不釋禮拜不舍念誦智力行力",
    "X61n1165_001:0785b18": "雙轂並進方當踞上品之蓮臺坐空中之寶閣朝飯",
    "X61n1165_001:0785b19": "香積久遊滿月回視胎生之品彳亍寶地不聞法語",
    "X61n1165_001:0785b20": "不見法身象馬難羣鷄鳳非類何況人天小果甕中",
    "X61n1165_001:0785b21": "蚊虻者哉而乃空腹高心著空破有卒以偏執之妄",
    "X61n1165_001:0785b22": "解攖非常之果報不與阿彌作子却為閻羅之因不",
    "X61n1165_001:0785b23": "與淨眾為朋却與阿旁為伍棄寶林而行劍樹舍梵",
    "X61n1165_001:0785b24": "音而聽呌號究其所受尚不能與世間無知無見之",
    "X61n1165_001:0785c01": "人行少善事作少功德生於人天者等毫髮有差天",
    "X61n1165_001:0785c02": "地縣隔可不哀歟然則宗門中人上之未必能超於",
    "X61n1165_001:0785c03": "上品上生而下之已墮三塗故知此道險難未易行",
    "X61n1165_001:0785c04": "遊成則為佛敗則為魔王虜分於彈指卿烹別於絲",
    "X61n1165_001:0785c05": "毫苦樂之分宜早擇矣況今代悟門一脉不絕如綫",
    "X61n1165_001:0785c06": "禪門之中寂寥無人止有二三在家居士路途端直",
    "X61n1165_001:0785c07": "可以流通此法然既為居士不同沙門釋子猶有戒",
    "X61n1165_001:0785c08": "律縛身方寘身大火之中浸心煩惱之海雖於營幹",
    "X61n1165_001:0785c09": "世事內依稀得一入門而道力甚淺業力甚深即極",
    "X61n1165_001:0785c10": "粗莫如淫殺之業猶不能折身不行何況其細生死",
    "X61n1165_001:0785c11": "之間安能脫然徒見豪奢如于頔奸惡如呂惠卿夏",
    "X61n1165_001:0785c12": "竦躁進如張天覺風流豓冶如白樂天蘇子瞻等皆",
    "X61n1165_001:0785c13": "列於傳燈便謂一切無礙不知從上諸人雖具正見",
    "X61n1165_001:0785c14": "若謂其從此不受分段業不能繫吾未敢許方當長",
    "X61n1165_001:0785c15": "夜受報未有了期故知念佛一門於居士尤為喫緊",
    "X61n1165_001:0785c16": "業力雖重仰借佛力免於沉淪如負債人藏於王宮",
    "X61n1165_001:0785c17": "不得抵償既生佛土生平所悟所解皆不唐捐生死",
    "X61n1165_001:0785c18": "催人出息難保早尋歸路免致忙亂縱使志在參禪",
    "X61n1165_001:0785c19": "不妨兼以念佛世間作官作家猶云不礙況早晚禮",
    "X61n1165_001:0785c20": "拜念誦乎且借念佛之警切可以提醒參禪之心借",
    "X61n1165_001:0785c21": "參門之洞徹可以金固淨土之信適兩相資最為穩",
    "X61n1165_001:0785c22": "實如此不信真同下愚石頭居士少志參禪根性猛",
    "X61n1165_001:0785c23": "利十年之內洞有所入機鋒迅利語言圓轉尋常與",
    "X61n1165_001:0785c24": "人論及此事下筆千言不踏祖師語句直從胸臆流",
    "X61n1165_001:0786a01": "出活虎生龍無一死語遂亦自謂了悟無所事事雖",
    "X61n1165_001:0786a02": "世情減少不入塵勞然嘲風弄月登山玩水流連文",
    "X61n1165_001:0786a03": "酒之場沉酣騷雅之業嬾慢疎狂未免縱意如前之",
    "X61n1165_001:0786a04": "病未能全脫所幸生死心切不長陷溺痛念見境生",
    "X61n1165_001:0786a05": "心觸途成滯浮解實情未能相勝悟不脩行必墮魔",
    "X61n1165_001:0786a06": "境佛魔之分只在頃刻始約其偏空之見涉入普賢",
    "X61n1165_001:0786a07": "之海又思行門端的莫如念佛而權引中下之疑未",
    "X61n1165_001:0786a08": "之盡破及後博觀經論始知此門原攝一乘悟與未",
    "X61n1165_001:0786a09": "悟皆宜修習於是採金口之所宣揚菩薩之所闡明",
    "X61n1165_001:0786a10": "諸大善知識之所發揮附以己意千波競起萬派橫",
    "X61n1165_001:0786a11": "流詰其滙歸皆同一源其論以不思議第一義為宗",
    "X61n1165_001:0786a12": "以悟為導以十二時中持佛名號一心不亂念念相",
    "X61n1165_001:0786a13": "續為行持以六度萬行為助因以深信因果為入門",
    "X61n1165_001:0786a14": "此論甫成而同參發心持戒念佛者遂得五人共欲",
    "X61n1165_001:0786a15": "流通以解宗教之惑香光識劣根微久為空見所醉",
    "X61n1165_001:0786a16": "縱情肆志有若狂象去年沉湎之夜親遊鬲子地獄",
    "X61n1165_001:0786a17": "烈火洞然見所熟譚空破戒亡僧形容尫羸跛足而",
    "X61n1165_001:0786a18": "過哭聲震地殆不忍聞及寤身毛為竪遂亦發心歸",
    "X61n1165_001:0786a19": "依淨土後讀此論宿疑冰釋所以今日不憚苦口病",
    "X61n1165_001:0786a20": "夫知醫浪子憐客汝宜盡剗舊日知見虗心誦習自",
    "X61n1165_001:0786a21": "當有入生死事大莫久遲疑於是禪人悲淚交集自",
    "X61n1165_001:0786a22": "云若不遇子幾以空見賺過一生子生我矣懇求案",
    "X61n1165_001:0786a23": "集作禮而去。時萬曆庚子仲春之二十有三日也袁",
    "X61n1165_001:0786a24": "宗道伯修甫書於白蘇齋",
    "X61n1165_001:0786b03": "西方合論引",
    "X61n1165_001:0786b05": "荷葉庵石頭道人　袁宏道　撰述",
    "X61n1165_001:0786b06": "夫滯相迷心有為過出著空破有莾蕩禍生達摩為",
    "X61n1165_001:0786b07": "救執相之者說罪福之皆虗永明為破狂慧之徒言",
    "X61n1165_001:0786b08": "萬善之總是滅火者水水過即有沉溺之災生物者",
    "X61n1165_001:0786b09": "日日盛翻為枯焦之本如來教法亦復如是五葉以",
    "X61n1165_001:0786b10": "來單傳斯盛迨於今日狂濫遂極謬引惟心同無為",
    "X61n1165_001:0786b11": "之外道執言皆是趨五欲之魔城不思阿難未得盡",
    "X61n1165_001:0786b12": "通頭陀擯斥摩達微牽結使尊者呵譏蟬翅薄習寶",
    "X61n1165_001:0786b13": "所斯遙丘山叢垢淨樂何從至若楞伽傳自達磨悟",
    "X61n1165_001:0786b14": "修並重清規創始百丈乘戒兼行未聞一乘綱宗呵",
    "X61n1165_001:0786b15": "叱淨戒五燈嫡子貪戀世緣昔有道士夜行為鬼所",
    "X61n1165_001:0786b16": "著宛轉塚間有田父見之扶掖入舍湯沃乃醒道士",
    "X61n1165_001:0786b17": "臨別謂田夫曰羈客無以贈主人有辟鬼符二張願",
    "X61n1165_001:0786b18": "以為謝聞者笑之今之學者貪嗔邪見熾然如火而",
    "X61n1165_001:0786b19": "欲為人解縛何其惑也余十年學道墮此狂病後因",
    "X61n1165_001:0786b20": "觸機薄有省發遂簡塵勞歸心淨土禮誦之暇取龍",
    "X61n1165_001:0786b21": "樹天台長者永明等論細心披讀忽爾疑豁既深信",
    "X61n1165_001:0786b22": "淨土復悟諸大菩薩差別之行如貧兒得伏藏中金",
    "X61n1165_001:0786b23": "喜不自釋會愚菴和尚與平倩居士謀余裒集西方",
    "X61n1165_001:0786b24": "諸論余乃述古德要語附以己見勒成一書命曰西",
    "X61n1165_001:0786c01": "方合論始於己亥十月二十三日成於十二月二十",
    "X61n1165_001:0786c02": "二日既寡檢閱多所脫漏唯欲方便初心尚期就正",
    "X61n1165_001:0786c03": "有道略稽往哲分敘十門。",
    "X61n1165_001:0786c04": "第一剎土門第二緣起門第三部類門",
    "X61n1165_001:0786c05": "第四教相門第五理諦門第六稱性門",
    "X61n1165_001:0786c06": "第七往生門第八見網門第九脩持門",
    "X61n1165_001:0786c07": "第十釋異門",
    "X61n1165_001:0786c11": "西方合論標註",
    "X61n1165_001:0786c12": "　西方合論卷之一",
    "X61n1165_001:0786c15": "第一剎土門",
    "X61n1165_001:0786c16": "夫一真法界身土交參十佛剎海淨穢無別秪因眾",
    "X61n1165_001:0786c17": "生行業有殊諸佛化現亦異或權或實或偏或圓或",
    "X61n1165_001:0786c18": "暫或常或漸或頓一月千江波波具涵淨月萬燈一",
    "X61n1165_001:0786c19": "室光光各顯全燈理即一諦相有千差若非廣引靈",
    "X61n1165_001:0786c20": "文眾生何所取則爰約諸教略敘十門。",
    "X61n1165_001:0786c21": "一毗盧遮那淨土二惟心淨土",
    "X61n1165_001:0786c22": "三恒真淨土四變現淨土五寄報淨土",
    "X61n1165_001:0786c23": "六分身淨土七依他淨土八諸方淨土",
    "X61n1165_001:0786c24": "九一心四種淨土",
    "X61n1165_001:0787a01": "十攝受十方一切有情不可思議淨土",
    "X61n1165_001:0787a02": "一毗盧遮那淨土者即諸佛本報國土十蓮華藏世",
    "X61n1165_001:0787a03": "界海一一蓮華藏最下世界皆有十佛世界微塵數",
    "X61n1165_001:0787a04": "廣大剎清淨莊嚴一一廣大剎復有十佛世界微塵",
    "X61n1165_001:0787a05": "數諸小剎圍遶倍倍增廣一一華藏世界皆滿虗空",
    "X61n1165_001:0787a06": "互相徹入淨穢總含重重無盡如法而論一草一木",
    "X61n1165_001:0787a07": "一毛一塵各各皆具此無盡法界佛及眾生無二無",
    "X61n1165_001:0787a08": "別或曰此(指華藏世界)是眾生實報莊嚴不同權教推淨土於他",
    "X61n1165_001:0787a09": "方是為實教或曰眾生雖具此實報爭奈真如無性",
    "X61n1165_001:0787a10": "不能自證漫漫長夜無見日期波波劫海無到岸期",
    "X61n1165_001:0787a11": "雖云地獄起妙覺之心佛果現泥犁之界其如眼前",
    "X61n1165_001:0787a12": "銕床銅柱何哉辟之餓鬼渴死於海邊貧人數錢於",
    "X61n1165_001:0787a13": "金窟秪見其虗何名為實若非假之方便由權入實",
    "X61n1165_001:0787a14": "眾生豈有證毗盧之日也答曰若約諸佛化儀則可",
    "X61n1165_001:0787a15": "實相土中無此戲論夫毗盧遮那此云遍一切處遍",
    "X61n1165_001:0787a16": "一切處即無量壽表義豈有勝劣祇因如來為一分",
    "X61n1165_001:0787a17": "取相凡夫故說有阿彌陀在於西方亦如大雲經中",
    "X61n1165_001:0787a18": "阿彌陀佛告一菩薩言有釋迦在於娑婆世界也夫",
    "X61n1165_001:0787a19": "當釋迦為主則釋迦遍一切而阿彌陀為所徧之一",
    "X61n1165_001:0787a20": "處當阿彌為主則阿彌徧一切而釋迦牟尼為所徧",
    "X61n1165_001:0787a21": "之一處如一人之身當自自時不妨為一切人之他",
    "X61n1165_001:0787a22": "當他他時不妨為一切人之自以是義故自他不成",
    "X61n1165_001:0787a23": "自他不成即自亦徧一切處他亦徧一切處豈定有",
    "X61n1165_001:0787a24": "他方可執是故西方毗盧非自他故何以故毗盧無",
    "X61n1165_001:0787b01": "不徧故若言權言方便即有不徧有不徧者毗盧之",
    "X61n1165_001:0787b02": "義不成。",
    "X61n1165_001:0787b03": "二惟心淨土者直下自證當體無心即是淨土如維",
    "X61n1165_001:0787b04": "摩經云寶積當知直心是菩薩淨土菩薩成佛時不",
    "X61n1165_001:0787b05": "謟眾生來生其國深心是菩薩淨土菩薩成佛時具",
    "X61n1165_001:0787b06": "足功德眾生來生其國大乘心是菩薩淨土菩薩成",
    "X61n1165_001:0787b07": "佛時大乘眾生來生其國經文繁多不能廣引大約",
    "X61n1165_001:0787b08": "謂欲得淨土當淨其心隨其心淨則佛土淨夫心是",
    "X61n1165_001:0787b09": "即土之心土是即心之土心淨土淨法爾如故此語",
    "X61n1165_001:0787b10": "豈非西方註腳多有執心之士卑此法門以為單接",
    "X61n1165_001:0787b11": "鈍根者由於心外見土故也夫念即是心念佛豈非",
    "X61n1165_001:0787b12": "心淨心本含土蓮邦豈在心外故知約相非乖惟心",
    "X61n1165_001:0787b13": "稱心實礙普度矣。",
    "X61n1165_001:0787b14": "三恒真淨土者即靈山會上所指淨土引三乘中權",
    "X61n1165_001:0787b15": "教菩薩令知此土即穢恒淨諸眾信而未見夫穢性",
    "X61n1165_001:0787b16": "本寂俗相恒空本寂故菩薩居穢常寂恒空故菩薩",
    "X61n1165_001:0787b17": "入俗常空正顯淨義但以眾生執海難清識繩易縛",
    "X61n1165_001:0787b18": "言業本空則恣情作業言行無體即肆意冥行犯永",
    "X61n1165_001:0787b19": "嘉之所呵墮善星之所墜以至生邅王難死為魔眷",
    "X61n1165_001:0787b20": "者往往而是嗟夫使盡大地皆菩薩則斯言誠為利",
    "X61n1165_001:0787b21": "益天下之菩薩少而凡夫多則斯言之利天下也少",
    "X61n1165_001:0787b22": "而害天下多矣。",
    "X61n1165_001:0787b23": "四變現淨土者如法華經三變淨土移諸人天置於",
    "X61n1165_001:0787b24": "他方維摩經世尊以足指按地即時三千大千世界",
    "X61n1165_001:0787c01": "若百千珍寶嚴飾此是如來暫令顯現亦是法爾然",
    "X61n1165_001:0787c02": "智如鶖子尚且如盲劣根眾生無緣復見且人天置",
    "X61n1165_001:0787c03": "諸方外全無接引之緣神力暫現還無詎是恒常之",
    "X61n1165_001:0787c04": "土豈若安養淨邦塵劫常住阿彌慈父十惡不遺者",
    "X61n1165_001:0787c05": "哉國土勝劣居然可知。",
    "X61n1165_001:0787c06": "五寄報淨土者如摩醯首羅天(即色究竟天)如來於彼成等正覺",
    "X61n1165_001:0787c07": "此為實報淨土起信論云菩薩功德成滿於色究竟",
    "X61n1165_001:0787c08": "處示一切世間最高大身謂以一念相應慧無明頓",
    "X61n1165_001:0787c09": "盡名一切種智自然有不思議業能現十方利益眾",
    "X61n1165_001:0787c10": "生藏和尚云何故受用報身在此天者以寄報十王",
    "X61n1165_001:0787c11": "顯別十地(各地寄身不同)第十地寄當此天王即於彼身(指色究竟指第十地)示成菩提",
    "X61n1165_001:0787c12": "然彼天雖云無漏未若蓮邦直出三界何以故在色",
    "X61n1165_001:0788a01": "究竟故。",
    "X61n1165_001:0788a02": "六分身淨土者如涅槃經佛答高貴德王云善男子",
    "X61n1165_001:0788a03": "西方去此娑婆世界度三十二恒河沙佛土有世界",
    "X61n1165_001:0788a04": "名曰無勝猶如西方極樂世界我於彼土出現於世",
    "X61n1165_001:0788a05": "為化眾生故於此世界現轉法輪又央崛經佛謂央",
    "X61n1165_001:0788a06": "崛曰我住無生際而汝不覺知央崛云若住無生際",
    "X61n1165_001:0788a07": "何以生於此土佛云東方有佛汝往問之央崛往問",
    "X61n1165_001:0788a08": "彼佛答言釋迦者即是我身大意謂彼淨土是佛實",
    "X61n1165_001:0788a09": "報此是分身雖彰一佛之報境未具攝化之義佛分",
    "X61n1165_001:0788a10": "上即有眾生分上即無未為殊勝。",
    "X61n1165_001:0788a11": "七依他淨土者如梵網經云我今盧舍那方坐蓮華",
    "X61n1165_001:0788a12": "臺周匝千花上復現千釋迦一花百億國一國一釋",
    "X61n1165_001:0788a13": "迦等者以初地化百佛剎則有百葉之花二地化千",
    "X61n1165_001:0788a14": "佛剎故花有千葉若至三地應見萬葉四地億葉次",
    "X61n1165_001:0788a15": "第倍增為是依他受用身分示報境入地乃見非如",
    "X61n1165_001:0788a16": "蓮池會上十念眾生頓見淨佛國土故。",
    "X61n1165_001:0788a17": "八諸方淨土者如東方藥師佛南方日月燈佛上方",
    "X61n1165_001:0788a18": "香積佛佛佛各有淨土諸經所述不可具載皆是諸",
    "X61n1165_001:0788a19": "佛實報莊嚴經中或有以佛神力暫令顯現或諸大",
    "X61n1165_001:0788a20": "菩薩詣彼供養緣彼佛未言攝生故諸眾生亦無緣",
    "X61n1165_001:0788a21": "生彼即如妙喜世界釋迦雖記有往生者未聞無動",
    "X61n1165_001:0788a22": "有普引之言且其國有銕圍須彌諸山及鬼神婦女",
    "X61n1165_001:0788a23": "當知嚴淨不如安養也又如藥師如來以十二大願",
    "X61n1165_001:0788a24": "度諸有情經中亦言有信心者應當來生稽彼願力",
    "X61n1165_001:0788b01": "多是解脫一切憂苦究竟安樂未若阿彌如來純以",
    "X61n1165_001:0788b02": "念佛攝一切人往生彼土。",
    "X61n1165_001:0788b03": "九一心四種淨土者一曰凡聖同居土二曰方便有",
    "X61n1165_001:0788b04": "餘土三曰實報無障礙土四曰常寂光土一凡聖同",
    "X61n1165_001:0788b05": "居土者自分二類初同居穢土次同居淨土穢土之",
    "X61n1165_001:0788b06": "中凡居聖居各二凡居二者一惡眾生即四趣也二",
    "X61n1165_001:0788b07": "善眾生即人天也聖居二者一實聖即四果辟支通",
    "X61n1165_001:0788b08": "教六地別十住圓十信後心通惑雖盡報身猶在皆",
    "X61n1165_001:0788b09": "名實也二權聖謂方便實報寂光土中法身菩薩及",
    "X61n1165_001:0788b10": "妙覺佛為利有緣應生同居皆是權也是等與四趣",
    "X61n1165_001:0788b11": "共住故名穢土次同居淨土者如極樂中有眾生妙",
    "X61n1165_001:0788b12": "喜國中有銕圍男女之類以無四惡趣故名淨土余",
    "X61n1165_001:0788b13": "按同居穢土之中既有諸聖亦可名同居淨土如娑",
    "X61n1165_001:0788b14": "婆世界在華藏世界第十三重亦云華藏也二方便",
    "X61n1165_001:0788b15": "有餘土者二乘三種菩薩破見思惑證方便道塵沙",
    "X61n1165_001:0788b16": "別惑無明未斷捨分段身而生界外名曰有餘故釋",
    "X61n1165_001:0788b17": "論云出三界外有淨土聲聞辟支佛出生其中受法",
    "X61n1165_001:0788b18": "性身非分段也三實報無障礙土者無有二乘純諸",
    "X61n1165_001:0788b19": "法身菩薩所居盡塵沙惑分破無明得真實果而無",
    "X61n1165_001:0788b20": "明未盡潤無漏業受法性報身亦名果報國故仁王",
    "X61n1165_001:0788b21": "經云三賢十聖住果報以觀實相發真無漏感報殊",
    "X61n1165_001:0788b22": "勝七寶莊嚴具淨妙五塵故名為實色心不二毛剎",
    "X61n1165_001:0788b23": "相容故名無障礙華嚴明因陀羅網世界是也四常",
    "X61n1165_001:0788b24": "寂光土者妙覺極智所照如如法界名之為國亦名",
    "X61n1165_001:0788c01": "法性土但一真如佛性非身非土而說身土離身無",
    "X61n1165_001:0788c02": "土離土無身諸佛如來所遊居處妙宗曰經論中言",
    "X61n1165_001:0788c03": "寂光無相乃是已盡染礙之相非如太虗空無一物",
    "X61n1165_001:0788c04": "良由三惑究竟清淨則依正色心究竟明顯大經曰",
    "X61n1165_001:0788c05": "因滅是色獲得常色受想行識亦復如是仁王稱為",
    "X61n1165_001:0788c06": "法性五陰(與色身五蘊異)是為極果然十方剎土隨心異見七寶砂",
    "X61n1165_001:0788c07": "礫當處差別故霅川曰極樂國土四土不同何則約",
    "X61n1165_001:0788c08": "人天二乘即前二種土約菩薩佛即後二種土故知",
    "X61n1165_001:0788c09": "六十萬億那由他恒河沙由旬等身不妨更有丈六",
    "X61n1165_001:0788c10": "之身華藏海會無邊佛土不妨更有尼連河土何以",
    "X61n1165_001:0788c11": "故是法爾故非是神力變現故。",
    "X61n1165_001:0788c12": "十攝受十方一切有情不可思議淨土者即阿彌陀",
    "X61n1165_001:0789a01": "佛西方淨土其中所有大功德海大悲智海大願力",
    "X61n1165_001:0789a02": "海若具說者假使盡十方世界諸佛菩薩聲聞辟支",
    "X61n1165_001:0789a03": "天人鬼畜下至蜎飛蝡動及一切無情草木瓦礫鄰",
    "X61n1165_001:0789a04": "虗微塵之類一一具無量口口中一一具無量舌舌",
    "X61n1165_001:0789a05": "中一一出無量音聲常說倍說熾然說無間說經百",
    "X61n1165_001:0789a06": "億萬塵沙阿僧祇劫亦不能盡今且略釋一身土不",
    "X61n1165_001:0789a07": "思議義二性相不思議義三因果不思議義四往來",
    "X61n1165_001:0789a08": "不思議義五畢竟不可思議不思議義一身土不思",
    "X61n1165_001:0789a09": "議義者阿彌身中有無量眾生眾生身中有無量阿",
    "X61n1165_001:0789a10": "彌國土亦然是故一眾生念阿彌一阿彌見眾眾生",
    "X61n1165_001:0789a11": "念阿彌眾阿彌見眾生念念阿彌即念念阿彌見若",
    "X61n1165_001:0789a12": "眾生身中無阿彌者阿彌不見如陽燧身中不能得",
    "X61n1165_001:0789a13": "水非本有故阿彌身中無眾生者阿彌亦不見如石",
    "X61n1165_001:0789a14": "女求生兒必不可得以非應得故是故身中含身身",
    "X61n1165_001:0789a15": "中含身身土中含土土土中含土身土交含重重無",
    "X61n1165_001:0789a16": "盡是身土不思議義二性相不思議義者若離性言",
    "X61n1165_001:0789a17": "土土即心外是幻化故幻化者即斷滅相眾生不生",
    "X61n1165_001:0789a18": "若即性言土性是有形是一定故一定者即無變易",
    "X61n1165_001:0789a19": "無變易眾生亦不生即性即相非相非相存非非亡",
    "X61n1165_001:0789a20": "存即即壞是性相不思議義三因果不思議義者有",
    "X61n1165_001:0789a21": "二義一因先果後義如念佛是因見佛是果見佛是",
    "X61n1165_001:0789a22": "因成佛是果成佛是因度眾生是果二因果無前後",
    "X61n1165_001:0789a23": "義即念即見即成即度一時具足如人三十至四十",
    "X61n1165_001:0789a24": "歲三十是因四十是果然三十四十無間斷相若無",
    "X61n1165_001:0789b01": "四十三十不立無三十者四十不成是故當知非離",
    "X61n1165_001:0789b02": "三十至四十故若離三十至四十者中間即有分限",
    "X61n1165_001:0789b03": "相而我此身無分限故若由三十至四十者中間即",
    "X61n1165_001:0789b04": "有相續相而我此身乃至相續不可得故念佛因果",
    "X61n1165_001:0789b05": "亦復如是是因果不思議義四去來不思議義者若",
    "X61n1165_001:0789b06": "阿彌陀佛因念而來此眾生因憶佛而生彼即有去",
    "X61n1165_001:0789b07": "來有去來即有程途有程途即有險易如人近京師",
    "X61n1165_001:0789b08": "則覲君易遠則難果爾念佛求生應有難易而阿彌",
    "X61n1165_001:0789b09": "僕僕道途亦無說法之日矣故般舟三昧經曰不於",
    "X61n1165_001:0789b10": "是間終生彼間佛剎佛無所從來我亦無所至又先",
    "X61n1165_001:0789b11": "德云生則決定生去則實不去如天皷鳴遠近齊聞",
    "X61n1165_001:0789b12": "非去來故如水中月東行則東西行則西非去來故",
    "X61n1165_001:0789b13": "是去來不思議義五畢竟不可思議不思議義者如",
    "X61n1165_001:0789b14": "澄潭山影如春暘百草如眾生業力如日月光相如",
    "X61n1165_001:0789b15": "胎中根如身中我如齒堅舌柔如眉橫髮長是畢竟",
    "X61n1165_001:0789b16": "不可思議不思議義所以十方諸佛吐心吐膽亦只",
    "X61n1165_001:0789b17": "道得箇希有難信而已雖有遍覆三千大千舌相詎",
    "X61n1165_001:0789b18": "能分疏其萬一哉孔子曰夫婦之愚可以與知及其",
    "X61n1165_001:0789b19": "至也聖人不知至哉言也無量法門一以貫之矣。",
    "X61n1165_001:0789b21": "西方合論卷之一"
}