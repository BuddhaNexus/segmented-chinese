{
    "X83n1578_030:0723a14": "指月錄卷之三十",
    "X83n1578_030:0723a16": "六祖下第十六世",
    "X83n1578_030:0723a17": "▲嘉興府報恩法常首座于首楞嚴經。深入義海。謁",
    "X83n1578_030:0723a18": "雪巢機契。命掌牋翰。首眾報恩。室中惟有矮榻。餘無",
    "X83n1578_030:0723a19": "長物。宣和庚子九月中。語寺僧曰。一月後不復留此。",
    "X83n1578_030:0723a20": "十月二十一。往方丈謁飯。將曉。書漁父詞於室門。就",
    "X83n1578_030:0723a21": "榻收足而逝。詞曰。此事楞嚴曾露布。梅花雪月交光",
    "X83n1578_030:0723a22": "處。一笑寥寥空萬古。風甌語。迥然銀漢橫天宇。蝶夢",
    "X83n1578_030:0723a23": "南華方栩栩。斑斑誰跨豐干虎。而今忘却來時路。江",
    "X83n1578_030:0723a24": "山暮。天涯目送鴻飛去。",
    "X83n1578_030:0723b01": "▲左丞范冲居士字致虗。由翰苑守豫章。過圓通。謁",
    "X83n1578_030:0723b02": "旻禪師。茶罷曰。某行將老矣。墮在金紫行中。去此事",
    "X83n1578_030:0723b03": "稍遠。通呼內翰。公應諾。通曰。何遠之有。公躍然曰。乞",
    "X83n1578_030:0723b04": "師再垂指示。通曰。此去洪都有四程。公佇思。通曰。見",
    "X83n1578_030:0723b05": "即便見。擬思即差。公豁然有省　又樞密吳居厚居",
    "X83n1578_030:0723b06": "士。擁節歸鍾陵。謁圓通曰。某往赴省。試過此過趙州。",
    "X83n1578_030:0723b07": "關因問前住訥老。透關底事如何。訥曰。且去做官。今",
    "X83n1578_030:0723b08": "不覺五十餘年。通曰。曾明得透關底事麼。公曰。八次",
    "X83n1578_030:0723b09": "經過。常存此念。然未甚脫灑在。通度扇與之曰。請使",
    "X83n1578_030:0723b10": "扇。公即揮扇。通曰。有甚不脫灑處。公忽有省。曰便請",
    "X83n1578_030:0723b11": "末後句。通乃揮扇兩下。公曰。親切親切。通曰。吉獠舌",
    "X83n1578_030:0723b12": "頭三千里　又諫議彭汝霖居士。手寫觀音經施圓",
    "X83n1578_030:0723b13": "通。通拈起曰。這個是觀音經。那個是諫議經。公曰。此",
    "X83n1578_030:0723b14": "是某親寫。通曰。寫底是字。那個是經。公笑曰。却了不",
    "X83n1578_030:0723b15": "得也。通曰。即現宰官身而為說法。公曰。人人有分。通",
    "X83n1578_030:0723b16": "曰。莫謗經好。公曰。如何即是。通舉經示之。公拊掌大",
    "X83n1578_030:0723b17": "笑曰。嗄。通曰。又道了不得。公禮拜　又中丞盧航居",
    "X83n1578_030:0723b18": "士。與圓通擁罏次。公問。諸家因緣不勞拈出。直截一",
    "X83n1578_030:0723b19": "句請師指示。通厲聲揖曰。看火。公急撥衣忽大悟。謝",
    "X83n1578_030:0723b20": "曰。灼然佛法無多子。通喝曰。放下著。公應喏喏　又",
    "X83n1578_030:0723b21": "左司都貺居士。問圓通曰。是法非思量分別之所能",
    "X83n1578_030:0723b22": "解。如何湊泊。通曰。全身入火聚。公曰。畢竟如何會。通",
    "X83n1578_030:0723b23": "曰。驀直去。公沉吟。通曰。可更喫茶麼。公曰不必。通曰。",
    "X83n1578_030:0723b24": "何不恁麼會。公契旨曰。元來太近。通曰。十萬八千。公",
    "X83n1578_030:0723c01": "占偈曰。不可思議。是大火聚。便恁麼去。不離當處。通",
    "X83n1578_030:0723c02": "曰。咦。猶有這個在。公曰。乞師再垂指示。通曰。便恁麼",
    "X83n1578_030:0723c03": "去。鐺是鐵鑄。公頓首謝之。",
    "X83n1578_030:0723c04": "▲臨安府徑山塗毒智策禪師初謁寂室光。灑然有",
    "X83n1578_030:0723c05": "省。次謁大圓於明之萬壽。圓問曰。甚處來。師曰。天台",
    "X83n1578_030:0723c06": "來。曰見智者大師麼。師曰。即今亦不少。曰因甚在汝",
    "X83n1578_030:0723c07": "脚跟下。師曰。當面蹉過。圓曰。上人不耘而秀。不扶而",
    "X83n1578_030:0723c08": "直。一日辭去。圓送之門。拊師背曰。寶所在近。此城非",
    "X83n1578_030:0723c09": "實。師頷之。往豫章謁典牛。道由雲居。風雪塞路。坐閱",
    "X83n1578_030:0723c10": "四十二日。午時版聲鏗然。豁爾大悟。及造門。典牛獨",
    "X83n1578_030:0723c11": "指師曰。甚處見神見鬼來。師曰。雲居聞板聲來。牛曰。",
    "X83n1578_030:0723c12": "是甚麼。師曰。打破虗空。全無柄靶。牛曰。向上事未在。",
    "X83n1578_030:0723c13": "師曰。東家暗坐。西家廝罵。牛曰。嶄然超出佛祖。他日",
    "X83n1578_030:0723c14": "起家一麟足矣　將示寂。陞座別眾。囑門人以文祭",
    "X83n1578_030:0723c15": "之。師危坐傾聽。至尚饗。為之一笑。越兩日。沐浴更衣。",
    "X83n1578_030:0723c16": "集眾說偈曰。四大既分飛。烟雲任意歸。秋天霜夜月。",
    "X83n1578_030:0723c17": "萬里轉光輝。俄頃泊然而逝。",
    "X83n1578_030:0723c18": "▲平江府虎丘紹隆禪師初謁長蘆信禪師。得其大",
    "X83n1578_030:0723c19": "略。有傳圓悟語至者。師讀之歎曰。想酢生液。雖未澆",
    "X83n1578_030:0723c20": "膓沃胃。要且使人慶快。第恨未聆謦欬耳。遂由寶峰。",
    "X83n1578_030:0723c21": "依湛堂客黃龍。扣死心禪師。次謁圓悟。一日入室。悟",
    "X83n1578_030:0723c22": "問曰。見見之時。見非是見。見猶離見。見不能及。舉拳",
    "X83n1578_030:0723c23": "曰。還見麼。師曰見。悟曰。頭上安頭。師聞脫然契證。悟",
    "X83n1578_030:0723c24": "叱曰。見個甚麼。師曰。竹密不妨流水過。悟肯之。尋俾",
    "X83n1578_030:0724a01": "掌藏教。有問悟曰。隆藏主柔易若此。何能為哉。悟曰。",
    "X83n1578_030:0724a02": "瞌睡虎耳。",
    "X83n1578_030:0724a03": "▲慶元府育王端&#;禪師依淨慈一禪師。未幾偶聞",
    "X83n1578_030:0724a04": "僧擊露柱曰。你何不說禪。忽微省。去謁諸名宿。皆以",
    "X83n1578_030:0724a05": "頴邁見推。晚謁圓悟於鍾阜。一日悟問。誰知正法眼",
    "X83n1578_030:0724a06": "藏。向這瞎驢邊滅却。即今是滅不滅。師曰。請和尚合",
    "X83n1578_030:0724a07": "取口好。悟曰。此猶未出常情。師擬對。悟擊之。師頓去",
    "X83n1578_030:0724a08": "所滯　紹興庚午十月初。示微疾。至十八日。首座法",
    "X83n1578_030:0724a09": "全請遺訓。師曰。盡此心意。以道相資。語絕而逝。火後。",
    "X83n1578_030:0724a10": "目睛舌齒不壞。其地發光終夕。得設利者無數。踰月",
    "X83n1578_030:0724a11": "不絕。黃冠羅肇常。平日問道於師。適外歸。獨無所獲。",
    "X83n1578_030:0724a12": "翹誠哀請。方與客食。咀嚼間。若有物。吐哺則設利也。",
    "X83n1578_030:0724a13": "大如菽。色若琥珀。好事者持去。遂再拜於闍維所。聞",
    "X83n1578_030:0724a14": "香奩有聲。亟開所獲如前。而差紅潤。",
    "X83n1578_030:0724a15": "▲台州護國景元禪師因僧讀死心小參語云。既迷",
    "X83n1578_030:0724a16": "須得個悟。既悟須識悟中迷。迷中悟。迷悟雙忘。却從",
    "X83n1578_030:0724a17": "無迷悟處。建立一切法。師聞而疑。即趨佛殿。以手拓",
    "X83n1578_030:0724a18": "開門扉。豁然大徹。繼而報事。機辯逸發。圓悟目為聱",
    "X83n1578_030:0724a19": "頭元。侍者悟自題肖像付之。有曰。生平只說聱頭禪。",
    "X83n1578_030:0724a20": "撞著聱頭如鐵壁。",
    "X83n1578_030:0724a21": "▲平江府南峰雲辯禪師謁穹窿圓。忽有得。遂通所",
    "X83n1578_030:0724a22": "見。圓曰。子雖得入。未至當也。切宜著鞭。乃辭扣諸席。",
    "X83n1578_030:0724a23": "後參圓悟。直入室。纔踵門。悟曰。看脚下。師打露柱一",
    "X83n1578_030:0724a24": "下。悟曰。何不著實道取一句。師曰。師若搖頭。弟子擺",
    "X83n1578_030:0724b01": "尾。悟曰。你試擺尾看。師翻筋斗而出。悟大笑。",
    "X83n1578_030:0724b02": "▲臨安府靈隱慧遠禪師依靈巖徽。微有省。既謁圓",
    "X83n1578_030:0724b03": "悟。聞舉龐居士不與萬法為侶因緣。師忽頓悟。仆於",
    "X83n1578_030:0724b04": "眾。眾掖之。師乃曰。吾夢覺矣。至夜小參。師出問曰。淨",
    "X83n1578_030:0724b05": "躶躶空無一物。赤骨力貧無一錢。戶破家亡。乞師賑",
    "X83n1578_030:0724b06": "濟。悟曰。七珍八寶一時拏。師曰。禍不入謹家之門。悟",
    "X83n1578_030:0724b07": "曰。機不離位。墮在毒海。師隨聲便喝。悟以拄杖擊禪",
    "X83n1578_030:0724b08": "牀云。喫得棒也未。師又喝。悟連喝兩喝。師便禮拜。自",
    "X83n1578_030:0724b09": "此機鋒峻發。無所牴牾　內翰曾開居士。久參圓悟",
    "X83n1578_030:0724b10": "大慧之門。紹興辛未。值師領光孝。開來謁。問曰。如何",
    "X83n1578_030:0724b11": "是善知識。師曰。燈籠露柱。猫兒狗子。開曰。為甚麼贊",
    "X83n1578_030:0724b12": "即歡喜。毀即煩惱。師曰。侍郎曾見善知識否。開曰。某",
    "X83n1578_030:0724b13": "三十年參問。何言不見。師曰。向煩惱處見。向歡喜處",
    "X83n1578_030:0724b14": "見。開擬議。師震聲便喝。開擬對。師曰。開口底不是。公",
    "X83n1578_030:0724b15": "開罔然。師召曰。侍郎向甚麼處去也。開猛省點頭。說",
    "X83n1578_030:0724b16": "偈曰咄哉瞎驢。叢林妖孽。震地一聲。天機漏泄。有人",
    "X83n1578_030:0724b17": "更問意如何。拈起拂子劈口截。師曰。也祇得一橛",
    "X83n1578_030:0724b18": "　知府葛剡。志慕禪宗。久無證入。一日舉不是心不是",
    "X83n1578_030:0724b19": "佛不是物。豁然有省。說偈云。非心非佛亦非物。五鳳",
    "X83n1578_030:0724b20": "樓前山突兀。艶陽影裏倒翻身。野狐跳入金毛窟。謁",
    "X83n1578_030:0724b21": "師求證。師云。居士見處祇可入佛。未得入魔在。葛禮",
    "X83n1578_030:0724b22": "拜。師曰。云何不道金毛跳入野狐窟。葛乃頓領　乙",
    "X83n1578_030:0724b23": "未秋示眾曰。淳熈二年閏九月旦。閙處莫出頭。冷地",
    "X83n1578_030:0724b24": "著眼看。明暗不相干。彼此分一半。一種作貴人。教誰",
    "X83n1578_030:0724c01": "賣柴炭。向你道。不可毀不可讚。體若虗空沒涯岸。相",
    "X83n1578_030:0724c02": "喚相呼歸去來。上元定是正月半。都下喧傳而疑之。",
    "X83n1578_030:0724c03": "明年忽示微疾。果以上元揮偈安坐而化。偈曰。抝折",
    "X83n1578_030:0724c04": "秤錘。掀翻露布。突出機先。鵶飛不度。留七日。顏色如",
    "X83n1578_030:0724c05": "生。",
    "X83n1578_030:0724c06": "▲建康府華藏安民禪師初講楞嚴有聲。謁圜悟。聞",
    "X83n1578_030:0724c07": "舉國師三喚侍者因緣。趙州拈云。如人暗中書字。字",
    "X83n1578_030:0724c08": "雖不成。文彩已彰。那裏是文彩已彰處。師心疑之。告",
    "X83n1578_030:0724c09": "香入室。悟問。座主講何經。師曰楞嚴。悟曰。楞嚴經有",
    "X83n1578_030:0724c10": "七處徵心。八還辨見。畢竟心在甚麼處。師多呈解。悟",
    "X83n1578_030:0724c11": "皆不肻。師復請益。悟令一切處作文彩已彰會。偶僧",
    "X83n1578_030:0724c12": "請益十玄談。方舉問君心印作何顏。悟厲聲曰。文彩",
    "X83n1578_030:0724c13": "已彰。師聞而有省。遂求印證。悟示以本色鉗鎚。師則",
    "X83n1578_030:0724c14": "罔測。一日白悟曰。和尚休舉話。待某說看。悟諾。師曰。",
    "X83n1578_030:0724c15": "尋常拈槌竪拂。豈不是經中道。一切世界諸所有相。",
    "X83n1578_030:0724c16": "皆即菩提妙明真心。悟笑曰。你元來在這裏作活計。",
    "X83n1578_030:0724c17": "師又曰。下喝敲牀時。豈不是返聞聞自性。性成無上",
    "X83n1578_030:0724c18": "道。悟曰。你豈不見經中道。妙性圓明離諸名相。師於",
    "X83n1578_030:0724c19": "言下釋然。(蘿湖作悚然無以酬)悟出蜀居夾山。師侍行。夜參次。",
    "X83n1578_030:0724c20": "悟舉僧問巖頭。古帆未挂時如何。頭曰後園驢喫草。",
    "X83n1578_030:0724c21": "師未領。遂求決。悟曰。你問我。師舉前話。悟曰。庭前栢",
    "X83n1578_030:0724c22": "樹子。師即洞明。謂悟曰。古人道。如一滴投於巨壑。殊",
    "X83n1578_030:0724c23": "不知大海投於一滴。悟笑曰。奈這漢何。未幾令分座",
    "X83n1578_030:0724c24": "　後謁佛鑑。鑑問。佛果有不曾亂為人說底句。曾與",
    "X83n1578_030:0725a01": "你說麼。師曰。合取狗口。鑑震聲曰。不是這個道理。師",
    "X83n1578_030:0725a02": "曰。無人奪你茶鹽袋。呌作甚麼。鑑曰。佛果若不為你",
    "X83n1578_030:0725a03": "說。我為你說。師曰。和尚疑時退院別參去。鑑呵呵大",
    "X83n1578_030:0725a04": "笑。",
    "X83n1578_030:0725a05": "▲成都府昭覺道元禪師謁大別道。因看廓然無聖",
    "X83n1578_030:0725a06": "之語。忽爾失笑曰。達磨元在這裏。道譽之。往參佛鑑",
    "X83n1578_030:0725a07": "佛眼。皆蒙賞識。次謁圓悟於金山。悟不肯。悟遷住雲",
    "X83n1578_030:0725a08": "居。師從之。雖有信入。終以鯁膺之物未去為疑。會悟",
    "X83n1578_030:0725a09": "問參徒。生死到來時如何。僧曰。香臺子笑和尚。次問",
    "X83n1578_030:0725a10": "師。汝作麼生。師曰。草賊大敗。悟曰。有人問你時如何。",
    "X83n1578_030:0725a11": "師擬答。悟憑凌曰。草賊大敗。師即徹證。悟以拳擊之。",
    "X83n1578_030:0725a12": "師拊掌大笑。悟曰。汝見甚麼便如此。師曰。毒拳未報。",
    "X83n1578_030:0725a13": "死劫不忘。悟歸昭覺。命首眾。",
    "X83n1578_030:0725a14": "▲潭州大溈佛性法泰禪師圓悟住蔣山時。師為座",
    "X83n1578_030:0725a15": "元。有僧仲安者。來謁悟。因扣師。遂領旨。及師住德山。",
    "X83n1578_030:0725a16": "遣安至蔣山。通嗣書於悟。時悟坐於丈室。安捧書趨",
    "X83n1578_030:0725a17": "前。悟曰。千里馳達。不辱宗風。公案現成。如何通信。安",
    "X83n1578_030:0725a18": "曰。覿面相呈更無回互。悟曰。此是德山底。那個是專",
    "X83n1578_030:0725a19": "使底。安曰。豈有第二人。悟曰。背後底聻。安便度書。悟",
    "X83n1578_030:0725a20": "曰。作家禪客。天然猶在。安曰。分付與蔣山。乃下通首",
    "X83n1578_030:0725a21": "座大眾書。於僧堂前。首座問曰。玄沙白紙。此自何來。",
    "X83n1578_030:0725a22": "安呈起書曰。見麼。座遂引手接。安復執却曰。久默斯",
    "X83n1578_030:0725a23": "要。不務速說。今日拜呈。幸希一鑒。座便喝。安曰。作家",
    "X83n1578_030:0725a24": "首座。座又喝。安打一書。座擬議。安曰。未明三八九。不",
    "X83n1578_030:0725b01": "免自沉吟。又以書打一下曰。接。悟與佛眼立於法堂。",
    "X83n1578_030:0725b02": "盻其作略。悟厲聲曰。打我首座死也。佛眼曰。官馬廝",
    "X83n1578_030:0725b03": "踏。有甚憑據。安曰。說甚官馬廝蹋。正是龍象蹴蹋也。",
    "X83n1578_030:0725b04": "悟曰。喚來喚來。安復至法堂上。悟曰。我五百眾中首",
    "X83n1578_030:0725b05": "座。你為甚麼打他。安曰。和尚也喫一頓始得。悟顧佛",
    "X83n1578_030:0725b06": "眼吐舌。佛眼曰。未在。乃顧安而問曰。只如空手把鉏",
    "X83n1578_030:0725b07": "頭。步行騎水牛。人從橋上過。橋流水不流。意作麼生",
    "X83n1578_030:0725b08": "安低躬曰。所供竝是詣實。悟笑曰。元來是家裏人。遂",
    "X83n1578_030:0725b09": "至五祖自禪師處。自曰。書裏說甚麼。安曰。文彩已彰。",
    "X83n1578_030:0725b10": "自曰。畢竟說甚麼。安曰。當陽揮寶劒。自曰。近前來。這",
    "X83n1578_030:0725b11": "裏不識數字。安曰。莫詐敗。自顧侍者曰。這是那裏僧。",
    "X83n1578_030:0725b12": "安曰。多少人疑著。侍者曰。曾在和尚會下去。自曰。怪",
    "X83n1578_030:0725b13": "得恁麼滑頭。安曰。曾被和尚鈍置來。自遂將書於爐",
    "X83n1578_030:0725b14": "上熏曰。南無三滿多沒馱喃。安近前彈指而已。安再",
    "X83n1578_030:0725b15": "至蔣山坐夏。悟使分座接納。秋辭歸。悟曰。子何所需。",
    "X83n1578_030:0725b16": "安曰。短歌須要十數丈。長句只消三兩言。悟以頌嘉",
    "X83n1578_030:0725b17": "賞之。安後出世於鼎州靈巖。",
    "X83n1578_030:0725b18": "源不深流不長。安公得法于佛性。其為專使。藉甚",
    "X83n1578_030:0725b19": "于叢林。佛性所詣可知矣。嗟乎昔何林林。今何寥",
    "X83n1578_030:0725b20": "寥也。",
    "X83n1578_030:0725b21": "▲眉州象耳山袁覺禪師本名圓覺。郡守填牒誤作",
    "X83n1578_030:0725b22": "袁。以師族姓袁。戲謂曰。一字名可乎。師曰。一字已多。",
    "X83n1578_030:0725b23": "守異之。徧歷諸方。後依佛性陳所見。性曰。汝忒煞遠",
    "X83n1578_030:0725b24": "在。性每舉法華開示悟入四字令下語。曰直待我竪",
    "X83n1578_030:0725c01": "點頭時方是也。偶不職被斥。制中無依。寓俗士家。一",
    "X83n1578_030:0725c02": "日誦法華。至亦復不知何者是舍何者為火。乃豁然。",
    "X83n1578_030:0725c03": "制罷歸省。性見首肯之。時圓悟在雲居。師往通所悟。",
    "X83n1578_030:0725c04": "悟呵云。本是淨地。屙屎作麼。師所疑頓釋。",
    "X83n1578_030:0725c05": "▲臨安府中天竺中仁禪師諦窮經論。於宗門未契。",
    "X83n1578_030:0725c06": "圓悟居天寧。凌晨謁之。悟方為眾入室。師見敬服。奮",
    "X83n1578_030:0725c07": "然造前。悟曰。依經解義。三世佛冤。離經一字。即同魔",
    "X83n1578_030:0725c08": "說。速道速道。師擬對。悟劈口擊之。因墜一齒。即大悟。",
    "X83n1578_030:0725c09": "▲眉州中巖華嚴祖覺禪師幼聰慧。過目成誦。著書",
    "X83n1578_030:0725c10": "排釋氏。惡境忽現。悔過出家。依慧目能禪師。未幾疽",
    "X83n1578_030:0725c11": "發膝上。五年醫莫愈。因書華嚴合論畢。夜感異夢。旦",
    "X83n1578_030:0725c12": "即捨杖步趨。一日誦至現相品曰。佛身無有生。而能",
    "X83n1578_030:0725c13": "示出生。法性如虗空。諸佛於中住。無住亦無去。處處",
    "X83n1578_030:0725c14": "皆見佛。遂悟華嚴宗旨。甞講于千部堂。詞旨宏放。眾",
    "X83n1578_030:0725c15": "皆歎服。適南堂靜禪師至。謂曰。觀公講說。獨步西南。",
    "X83n1578_030:0725c16": "惜未離文字相耳。倘能問道方外。即今之周金剛也。",
    "X83n1578_030:0725c17": "師欣然罷講南遊。依圓悟于鍾阜。一日入室。悟舉德",
    "X83n1578_030:0725c18": "山道。有言時踞虎頭收虎尾。第一句下明宗旨。無言",
    "X83n1578_030:0725c19": "時覿露機鋒。如同電拂。作麼生會。師莫能對。夙夜參",
    "X83n1578_030:0725c20": "究。忽然有省。作偈呈悟曰。家住孤峰頂。長年半掩門。",
    "X83n1578_030:0725c21": "自嗟身已老。活計付兒孫。悟見許可。次日入室。悟問。",
    "X83n1578_030:0725c22": "昨日公案作麼生。師擬對。悟便喝曰。佛法不是這個",
    "X83n1578_030:0725c23": "道理。師復留五年。愈更迷悶。後於廬山。閱浮山遠禪",
    "X83n1578_030:0725c24": "師削執論云。若道悟有疏親。豈有栴檀林中却生臭",
    "X83n1578_030:0726a01": "草。豁然契悟。作偈寄悟曰。出門依舊入蓬蒿。天網恢",
    "X83n1578_030:0726a02": "恢不可逃。誰信業緣無避處。歸來不怕語聲高。悟大",
    "X83n1578_030:0726a03": "喜。持以示眾曰。覺華嚴徹矣。",
    "X83n1578_030:0726a04": "▲平江府明因曇玩禪師當詔僧為德士時。入頭陁",
    "X83n1578_030:0726a05": "巖。食松自全。後依圓悟。因舉桴擊鼓。頓明大法。後凡",
    "X83n1578_030:0726a06": "有所問法。皆對曰莫理會。故人亦稱為莫理會長老。",
    "X83n1578_030:0726a07": "▲成都府昭覺道祖首座初見圓悟。於即心即佛語",
    "X83n1578_030:0726a08": "下發明。久之悟命分座。一日為眾入室。師忽問曰。生",
    "X83n1578_030:0726a09": "死到來如何廻避。僧無對。師擲下拂子。奄然而逝。眾",
    "X83n1578_030:0726a10": "皆眙愕。悟聞至召曰。祖首座。師張目眎之。悟曰。抖擻",
    "X83n1578_030:0726a11": "精神透關去。師點頭。竟爾趨寂。",
    "X83n1578_030:0726a12": "▲樞密徐俯字師川。每侍其父龍圖謁法昌。及靈源。",
    "X83n1578_030:0726a13": "語論終日。公聞之藐如也。及法昌歸寂。在笑談間。公",
    "X83n1578_030:0726a14": "異之。始篤信。及丁父憂。念無以報罔極。請靈源歸孝",
    "X83n1578_030:0726a15": "址說法。源登座問答已。乃曰。諸仁者。祇如龍圖讀萬",
    "X83n1578_030:0726a16": "卷書。如水傳器。涓滴不遺。且道。尋常著在甚麼處。而",
    "X83n1578_030:0726a17": "今捨識之後。這著萬卷書底。又却向甚麼處著。公聞",
    "X83n1578_030:0726a18": "灑然有得。遂曰。吾無憾矣。源下座問曰。學士適來見",
    "X83n1578_030:0726a19": "個甚麼。便恁麼道。公曰。若有所見。則鈍置和尚去也。",
    "X83n1578_030:0726a20": "源曰。恁麼則老僧不如。公曰。和尚是何心行。源大笑。",
    "X83n1578_030:0726a21": "靖康初。為尚書外郎。與朝士同志者。挂鉢於天寧寺",
    "X83n1578_030:0726a22": "之擇木堂。力參圜悟。悟亦喜其見地超邁。一日至書",
    "X83n1578_030:0726a23": "記寮。指悟頂相曰。這老漢。脚跟猶未點地在。悟[卑*頁]面",
    "X83n1578_030:0726a24": "曰。甕裏何曾走却鱉。公曰。且喜老漢脚跟點地。悟曰。",
    "X83n1578_030:0726b01": "莫謗他好。公休去。",
    "X83n1578_030:0726b02": "▲郡王趙令衿參圓悟于甌阜。公欣然就其鑪錘。悟",
    "X83n1578_030:0726b03": "不少假。公固請。悟曰。此事要得相應。直須是死一回",
    "X83n1578_030:0726b04": "始得。公默契。甞自疏之。其略曰。家貧遭劫。誰知盡底",
    "X83n1578_030:0726b05": "不存。空室無人。幾度賊來亦打。悟見囑令加護。紹興",
    "X83n1578_030:0726b06": "庚申冬謁大慧。慧聞令擊鼓入室。公欣然袖香趨之。",
    "X83n1578_030:0726b07": "慧曰。趙州洗鉢盂話。居士作麼生會。公曰。討甚麼椀。",
    "X83n1578_030:0726b08": "拂袖便出。慧起搊住曰。古人向這裏悟去。你為甚麼",
    "X83n1578_030:0726b09": "不悟。公擬對。慧[打-丁+於]之曰。討甚麼椀。公曰。還這老漢始",
    "X83n1578_030:0726b10": "得。",
    "X83n1578_030:0726b11": "▲侍郎李彌遠普現居士參圜悟一日朝回。至天津",
    "X83n1578_030:0726b12": "橋馬躍。忽有省。通身汗流。直造天寧。適悟出門。遙見",
    "X83n1578_030:0726b13": "便喚曰。居士且喜大事了畢。公厲聲曰。和尚眼花作",
    "X83n1578_030:0726b14": "麼。悟便喝。公亦喝。於是機鋒迅捷。凡與悟問答。當機",
    "X83n1578_030:0726b15": "不讓。及遷吏部。方在壯歲。遽乞祠祿。歸閩連江。築菴",
    "X83n1578_030:0726b16": "自娛。一日示微恙。索湯沐浴畢。遂趺坐作偈曰。漫說",
    "X83n1578_030:0726b17": "從來牧護。今日分明呈露。虗空拶倒須彌。說甚向上",
    "X83n1578_030:0726b18": "一路。擲筆而逝。",
    "X83n1578_030:0726b19": "▲成都范縣君嫠居歲久。常坐而不臥。聞圓悟住昭",
    "X83n1578_030:0726b20": "覺。往禮拜。請示入道因緣。悟令看不是心不是佛不",
    "X83n1578_030:0726b21": "是物是個甚麼。久無所契。范泣告悟曰。和尚有何方",
    "X83n1578_030:0726b22": "便。令某易會。悟曰。却有個方便。遂令祇看是個甚麼。",
    "X83n1578_030:0726b23": "後有省。曰元來恁麼近那。",
    "X83n1578_030:0726b24": "宗門武庫。至和尚有何方便令某易會。悟曰有個",
    "X83n1578_030:0726c01": "方便不是心不是佛不是物。范於此有省。乃云元",
    "X83n1578_030:0726c02": "來得恁麼近。",
    "X83n1578_030:0726c03": "▲常德府文殊心道禪師習惟識。自以為至。同舍詰",
    "X83n1578_030:0726c04": "之曰。三界惟心。萬法惟識。目前萬象摐然。心識安在。",
    "X83n1578_030:0726c05": "師茫然。遂徧參扣。抵太平。聞佛鑑夜參。舉趙州栢樹",
    "X83n1578_030:0726c06": "子話。至覺鐵觜云。先師無此語莫謗先師好。因大疑。",
    "X83n1578_030:0726c07": "提撕既久。一夕豁然。即趨丈室擬敘所悟。鑑見來便",
    "X83n1578_030:0726c08": "閉門。師曰。和尚莫瞞某甲。鑑曰。十方無壁落何不入",
    "X83n1578_030:0726c09": "門來。師以拳擉破牕紙。鑑即開門搊住云。道道。師以",
    "X83n1578_030:0726c10": "兩手捧鑑頭作口啐而出。遂呈偈曰。趙州有個栢樹",
    "X83n1578_030:0726c11": "話。禪客相傳徧天下。多是摘葉與尋枝。不能直向根",
    "X83n1578_030:0726c12": "源會。覺公說道無此語。正是惡言當面罵。禪人若具",
    "X83n1578_030:0726c13": "通方眼。好向此中辨真假。鑑深然之。",
    "X83n1578_030:0726c14": "▲潭州龍牙智才禪師得法佛鑑。後謁黃龍死心。心",
    "X83n1578_030:0726c15": "問曰。會得最初句。便會末後句。會得末後句。便會最",
    "X83n1578_030:0726c16": "初句。最初末後拈放一邊。百丈野狐話。作麼生會。師",
    "X83n1578_030:0726c17": "曰。入戶已知來見解。何勞再舉轢中泥。心曰。新長老",
    "X83n1578_030:0726c18": "死在上座手裏也。師曰。語言雖有異。至理且無差。心",
    "X83n1578_030:0726c19": "曰。如何是無差底事。師曰。不扣黃龍角。焉知頷下珠",
    "X83n1578_030:0726c20": "心便打　上堂。舉死心小參曰。若論此事。如人家有",
    "X83n1578_030:0726c21": "三子。第一子聰明智慧。孝養父母。接待往來。主掌家",
    "X83n1578_030:0726c22": "業。第二子兇頑狡猾。貪婬嗜酒。倒街臥巷。破壞家業。",
    "X83n1578_030:0726c23": "第三子盲聾瘖瘂。菽麥不分。是事不能。祇會喫飯。三",
    "X83n1578_030:0726c24": "人中。黃龍要選一人用。更有四旬。死中有活。活中有",
    "X83n1578_030:0727a01": "死。死中常死。活中常活。將此四句。驗天下衲僧。師曰。",
    "X83n1578_030:0727a02": "喚甚麼作四句。三人姓甚名誰。若也識得。與黃龍把",
    "X83n1578_030:0727a03": "手竝行。更無纖毫間隔。如或未然。不免借水獻花去",
    "X83n1578_030:0727a04": "也。三人共體用非用。四句同音空不空。欲識三人并",
    "X83n1578_030:0727a05": "四句。金烏初出一團紅　師初住嶽麓。開堂日。僧問。",
    "X83n1578_030:0727a06": "德山棒臨濟喝。今日請師為拈掇。師曰。蘇嚕蘇嚕。曰",
    "X83n1578_030:0727a07": "蘇嚕蘇嚕還有西來意也無。師曰。蘇嚕蘇嚕。由是叢",
    "X83n1578_030:0727a08": "林呼為才蘇嚕。居龍牙。遷雲溪。以清苦蒞眾。衲子敬",
    "X83n1578_030:0727a09": "畏。紹興戊午八月望。俄集眾付寺事。仍書偈曰。戊午",
    "X83n1578_030:0727a10": "中秋之日。出家住持事畢。臨行自己尚無。有甚虗空",
    "X83n1578_030:0727a11": "可覔。其垂訓如常。二十三日再集眾示問曰。涅槃生",
    "X83n1578_030:0727a12": "死盡是空華。佛及眾生竝為增語。汝等諸人。合作麼",
    "X83n1578_030:0727a13": "生。眾皆下語不契。師喝曰。苦苦。復曰。白雲湧地。明月",
    "X83n1578_030:0727a14": "當天。言訖辴然而逝。",
    "X83n1578_030:0727a15": "▲安吉州何山佛燈守珣禪師參佛鑑。隨眾咨請。邈",
    "X83n1578_030:0727a16": "無所入。乃封其衾曰。此生若不徹。誓不展此。於是書",
    "X83n1578_030:0727a17": "坐宵立。如喪考妣。逾七七日。忽佛鑑上堂曰。森羅及",
    "X83n1578_030:0727a18": "萬象。一法之所印。師聞頓悟。往見鑑。鑑曰。可惜一顆",
    "X83n1578_030:0727a19": "明珠。被這風顛漢拾得。乃詰之曰。靈雲道。自從一見",
    "X83n1578_030:0727a20": "桃花後。直至如今更不疑。如何是他不疑處。師曰。莫",
    "X83n1578_030:0727a21": "道靈雲不疑。只今覔個疑處了不可得。鑑曰。玄沙道。",
    "X83n1578_030:0727a22": "諦當甚諦當。敢保老兄未徹在。那裏是他未徹處。師",
    "X83n1578_030:0727a23": "曰。深知和尚老婆心切。鑑然之。師拜起呈偈曰。終日",
    "X83n1578_030:0727a24": "看天不舉頭。桃花爛熳始擡眸。饒君更有遮天網。透",
    "X83n1578_030:0727b01": "得牢關即便休。鑑囑令護持。是夕厲聲謂眾曰。這回",
    "X83n1578_030:0727b02": "珣上座穩睡去也。圓悟聞得。疑其未然。乃曰。我須勘",
    "X83n1578_030:0727b03": "過始得。遂令人召至。因與遊山。偶到一水潭。悟推師",
    "X83n1578_030:0727b04": "入水。遽問曰。牛頭未見四祖時如何。師曰。潭深魚聚。",
    "X83n1578_030:0727b05": "悟曰。見後如何。師曰。樹高招風。悟曰。見與未見時如",
    "X83n1578_030:0727b06": "何。師曰。伸脚在縮脚裏。悟大稱之　待制潘良貴。依",
    "X83n1578_030:0727b07": "師久不契。謂師曰。某祇欲死去時如何。師曰。好個封",
    "X83n1578_030:0727b08": "皮。且留著使用。而今不了。不當便去。忽被他換却封",
    "X83n1578_030:0727b09": "皮。卒無整理處。公又以南泉斬猫兒話問曰。某看此",
    "X83n1578_030:0727b10": "甚久。終未透徹。告和尚慈悲。師曰。你祇管理會別人",
    "X83n1578_030:0727b11": "家猫兒。不知走却自家狗子。公於言下如醉醒。師復",
    "X83n1578_030:0727b12": "曰。不易公進此一步。更須知有向上事始得。如今士",
    "X83n1578_030:0727b13": "大夫。說禪說道。祇依著義理。便快活。大率似將錢買",
    "X83n1578_030:0727b14": "油餈喫了便不饑。其餘便道。是瞞他。亦可笑也。公唯",
    "X83n1578_030:0727b15": "唯　師嘗謂眾曰。兄弟。如有省悟處。不拘時節。請來",
    "X83n1578_030:0727b16": "露個消息。雪夜有僧扣方丈門。師起秉燭震威喝曰。",
    "X83n1578_030:0727b17": "雪深夜半求決疑情。因甚麼威儀不具。僧顧眎衣裓。",
    "X83n1578_030:0727b18": "師逐出院　師每曰。先師祇年五十九。吾年五十六",
    "X83n1578_030:0727b19": "矣。來日無多。紹興甲寅解制。退天寧。謂雙槐居士鄭",
    "X83n1578_030:0727b20": "績曰。十月八日。是佛鑑忌。則吾時至矣。乞還鄣南。十",
    "X83n1578_030:0727b21": "月四日。鄭公遣弟僧道如訊之。師曰。汝來正其時也。",
    "X83n1578_030:0727b22": "先一日不著便。後一日蹉過了。吾雖與佛鑑同條生。",
    "X83n1578_030:0727b23": "終不同條死。明早可為我尋一隻小船子來。如曰。要",
    "X83n1578_030:0727b24": "長者要高者。師曰。高五尺許。越三日鷄鳴。端坐如平",
    "X83n1578_030:0727c01": "時。侍者請遺偈。師曰。不曾作得。言訖而逝。",
    "X83n1578_030:0727c02": "▲溫州龍翔士珪禪師醉心楞嚴。逾五秋。南遊謁諸",
    "X83n1578_030:0727c03": "尊宿。始登龍門。即以平時所得白佛眼。眼曰。汝解心",
    "X83n1578_030:0727c04": "已極。但欠著力開眼耳。俾職堂司。一日侍立次。問云。",
    "X83n1578_030:0727c05": "絕對待時如何。眼曰。如汝僧堂中白椎相似。師罔措。",
    "X83n1578_030:0727c06": "眼晚至堂司。師理前話。眼曰。閑言語。師遂大悟。",
    "X83n1578_030:0727c07": "▲南康軍雲居善悟禪師在龍門日。有僧被蛇傷足。",
    "X83n1578_030:0727c08": "佛眼問曰。既是龍門。為甚却被蛇齩。師即應曰。果然",
    "X83n1578_030:0727c09": "現大人相。後傳此語到昭覺。圓悟云。龍門有此僧耶。",
    "X83n1578_030:0727c10": "東山法道未寂寥爾。",
    "X83n1578_030:0727c11": "▲隆興府黃龍法忠禪師四明姚氏子。十九試經得",
    "X83n1578_030:0727c12": "度。習台教。悟一心三觀之旨。未能泯跡。徧參名宿。至",
    "X83n1578_030:0727c13": "龍門。觀水磨旋轉。發明心要。乃述偈曰。轉大法輪。目",
    "X83n1578_030:0727c14": "前包裹。更問如何。水推石磨。呈佛眼。眼曰。其中事作",
    "X83n1578_030:0727c15": "麼生。師曰。磵下水長流。眼曰。我有末後一句。待分付",
    "X83n1578_030:0727c16": "汝。師掩耳而出。已而禮辭。渡九江登廬阜。露眠草宿。",
    "X83n1578_030:0727c17": "相羊山水。會意則居。或數日不食。或連宵不臥。髮長",
    "X83n1578_030:0727c18": "不翦。衣敝不易。故禪會呼為忠道者。死心禪師住黃",
    "X83n1578_030:0727c19": "龍。學者奔湊。至無所容。因於季春結制限之。師見心",
    "X83n1578_030:0727c20": "抗論不可。投以偈曰。莫怪狂僧罵死心。死心結夏破",
    "X83n1578_030:0727c21": "叢林。叢林明眼如相委。此話須教播古今。又迫暮持",
    "X83n1578_030:0727c22": "白木劒造死心。而問曰。聞老和尚不懼生死。是否。心",
    "X83n1578_030:0727c23": "擬對。師即揮劒。心引頸而笑。師擲劒於地。作舞而出",
    "X83n1578_030:0727c24": "馮給事濟川。甞有請師住勝業疏。略曰。佛眼磨頭。悟",
    "X83n1578_030:0728a01": "法輪之常轉。死心室內。容慧劒以相揮。時以為實錄",
    "X83n1578_030:0728a02": "云。宣和間。湘潭大旱。禱而不應。師躍入龍淵呼曰。業",
    "X83n1578_030:0728a03": "畜當雨一尺雨隨至。居南嶽。恒跨虎出遊。儒釋望塵",
    "X83n1578_030:0728a04": "而拜。",
    "X83n1578_030:0728a05": "普庵印肅禪師。袁州宜春余氏子。師將生。隣里望",
    "X83n1578_030:0728a06": "其室。祥光燭天。蓮生道周。或現阡陌。及生。即善世",
    "X83n1578_030:0728a07": "言。盖政和五年乙未十一月二十七日辰時也。及",
    "X83n1578_030:0728a08": "長。一夕夢一僧點其胷曰。汝他日當自省。既寤白",
    "X83n1578_030:0728a09": "母。黃氏視胷有赤點如含桃。因遣師壽隆賢。賢授",
    "X83n1578_030:0728a10": "以法華。師曰。諸佛玄旨。貴悟於心。數墨循行。何益",
    "X83n1578_030:0728a11": "于道。賢甚器之。聞牧庵道風。遂謁于湘之溈山。問",
    "X83n1578_030:0728a12": "萬法歸一。一歸何處。牧庵竪拂示之。有省。歸壽隆",
    "X83n1578_030:0728a13": "時年二十九矣。使牒請主慈化寺。師利世不伐。甞",
    "X83n1578_030:0728a14": "言捨家出家。當為何事。披緇削髮。本屬何因。若不",
    "X83n1578_030:0728a15": "報國資家。虗負皇恩。若不導化檀那。枉作釋子。楮",
    "X83n1578_030:0728a16": "衣糲食。脅不沾席者十有二年。一日誦華嚴論。至",
    "X83n1578_030:0728a17": "達本情亡知心體合。豁然大悟。徧體汗流。曰我今",
    "X83n1578_030:0728a18": "親契華嚴法界矣。遂示眾曰。李公長者。於華嚴大",
    "X83n1578_030:0728a19": "經之首。痛下一槌。擊碎三千大千世界。如湯消雪。",
    "X83n1578_030:0728a20": "不留毫髮許。於後進者。作得滯礙。普庵老人一見。",
    "X83n1578_030:0728a21": "不覺吞却五千四十八卷。化成一氣。充塞虗空。方",
    "X83n1578_030:0728a22": "信釋迦老子出氣不得之句。然後破一微塵。出此",
    "X83n1578_030:0728a23": "華嚴經。徧含法界。無理不收。無法不貫。便見摩耶",
    "X83n1578_030:0728a24": "夫人是我身。彌勒樓臺是我體。善財童子是甚茄",
    "X83n1578_030:0728b01": "子。文殊普賢與我同參。不動道場。徧周法界。悲涕",
    "X83n1578_030:0728b02": "歡喜。踴躍無量。大似死中得活。如夢忽醒。良久云。",
    "X83n1578_030:0728b03": "不可說不可說又不可說。始信金剛經云。信心清",
    "X83n1578_030:0728b04": "淨即生實相。實相既生。妄想相滅。全體法身。徧一",
    "X83n1578_030:0728b05": "切處。方得大用現前。即說偈曰。揑不成團撥不開。",
    "X83n1578_030:0728b06": "何須南嶽又天台。六根門首無人用。惹得胡僧特",
    "X83n1578_030:0728b07": "地來。師一日舉似心齋圓通二子云。達本情亡。知",
    "X83n1578_030:0728b08": "心體合。汝作麼生會。二人相顧笑云。未達。明日各",
    "X83n1578_030:0728b09": "呈頌。師因題云。據宗眼看來。句到意未到。其體未",
    "X83n1578_030:0728b10": "合。其情未亡。乘便強占二詞。調曰解佩。令明眼人",
    "X83n1578_030:0728b11": "前覰著。三十拄杖不饒。為什麼如此。不合雪上加",
    "X83n1578_030:0728b12": "霜。其一云。先天先地。何名何樣。阿曼陁。無物比況。",
    "X83n1578_030:0728b13": "觸目菩提。自是人不肯承當。且輪廻。滯名著相。圓",
    "X83n1578_030:0728b14": "融法界。無思無想。廬陵米不用商量。血脈纔通。便",
    "X83n1578_030:0728b15": "知道擊木無聲。打虗空盡成金響。其二云。栢庭立",
    "X83n1578_030:0728b16": "雪。一場敗闕。了無為。當下休歇。百帀千圍。但只這",
    "X83n1578_030:0728b17": "孤圓心月。不揩磨。鎮常皎潔。無餘無欠。無聽無說。",
    "X83n1578_030:0728b18": "韶陽老祇得一橛。十聖三賢聞舉著。魂消膽裂。惟",
    "X83n1578_030:0728b19": "普菴迥然寂滅。俄有僧稱道存。自蜀冐雪而來。既",
    "X83n1578_030:0728b20": "見師曰。此吾不請友也。遂相徵詰。棒喝交馳。心心",
    "X83n1578_030:0728b21": "密契。僧曰。師再來人也。大興吾道。非師而誰。因指",
    "X83n1578_030:0728b22": "雪書頌而別。師自是廣津梁。崇塔廟。禦災捍患。天",
    "X83n1578_030:0728b23": "動物與鬼神。莫能測其變化。諸異跡不可勝紀。甞",
    "X83n1578_030:0728b24": "自贊云。蒼天蒼天。悟無生法。談不說禪。開兩片皮。",
    "X83n1578_030:0728c01": "括地該天。如何是佛。十萬八千。乾道五年七月二",
    "X83n1578_030:0728c02": "十一日。書偈于方丈之西壁云。乍雨乍晴。寶象明。",
    "X83n1578_030:0728c03": "東西南北亂雲深。失珠無限人遭劫。幻應權機為",
    "X83n1578_030:0728c04": "汝清。書畢跏趺而逝。幻寄曰。忠道者父子悟處。與",
    "X83n1578_030:0728c05": "諸方等耳。其神用乃能爾。假令黃檗而在。其脛懼",
    "X83n1578_030:0728c06": "不免。黃檗十二傳而得忠。十三傳而得肅。養子不",
    "X83n1578_030:0728c07": "及父。悲夫。至謂天竺神通不傳真丹者。又何甞夢",
    "X83n1578_030:0728c08": "見忠父子矢溺氣耶。肅之呪世間盛傳。至被管弦。",
    "X83n1578_030:0728c09": "而臨終一偈。乃類雲門。是可異矣。",
    "X83n1578_030:0728c10": "▲衢州烏巨道行禪師示疾。門弟子教授汪公喬年",
    "X83n1578_030:0728c11": "至省候。師以後事委之。示以偈曰。識則識自本心。見",
    "X83n1578_030:0728c12": "則見自本性。識得本心本性。正是宗門大病。註曰。爛",
    "X83n1578_030:0728c13": "泥中有刺。莫道不疑好。黎明沐浴更衣。跏趺而逝。",
    "X83n1578_030:0728c14": "▲南康軍雲居法如禪師徧參浙右諸宗匠。晚至龍",
    "X83n1578_030:0728c15": "門。以平日所證白佛眼。眼曰。此皆學解。非究竟事。欲",
    "X83n1578_030:0728c16": "了生死。當求妙悟。師駭然諦信。一日命主香積。以道",
    "X83n1578_030:0728c17": "業未辦固辭。眼勉曰。姑就職。其中大有人為汝說法。",
    "X83n1578_030:0728c18": "未幾晨興開厨門。望見聖僧。契所未契。即白佛眼。眼",
    "X83n1578_030:0728c19": "曰。這裏還見聖僧麼。師詣前問訊义手而立。眼曰。向",
    "X83n1578_030:0728c20": "汝道。大有人為汝說法。",
    "X83n1578_030:0728c21": "▲南康軍歸宗正賢禪師習經論。過目成誦。義亦頓",
    "X83n1578_030:0728c22": "曉。大慈秀稱為經藏子。出蜀扣諸尊宿。後扣佛眼。一",
    "X83n1578_030:0728c23": "日入室。眼舉殷勤抱得栴檀樹。語聲未絕。師頓悟。眼",
    "X83n1578_030:0728c24": "曰。經藏子逗漏了也。",
    "X83n1578_030:0729a01": "▲安吉州道場明辨禪師至少林。聞僧舉佛眼以古",
    "X83n1578_030:0729a02": "詩發明罽賓王斬師子尊者話曰。楊子江頭楊柳津",
    "X83n1578_030:0729a03": "楊花愁殺蕩舟人。數聲羗笛離亭晚。君向瀟湘我向",
    "X83n1578_030:0729a04": "秦。師默有所契。即趨龍門求入室佛眼問。從上祖師",
    "X83n1578_030:0729a05": "方冊因緣。許你會得。忽舉拳曰。這個因何喚作拳。師",
    "X83n1578_030:0729a06": "擬對。眼築其口曰。不得作道理。於是頓去知見　室",
    "X83n1578_030:0729a07": "中垂問。猫兒為甚麼愛捉老鼠。",
    "X83n1578_030:0729a08": "虗堂湛頌云。獨憐幽草澗邊生。上有黃鸝深樹鳴。",
    "X83n1578_030:0729a09": "春潮帶雨晚來急。野渡無人舟自橫。",
    "X83n1578_030:0729a10": "又曰。板鳴因甚麼犬吠。",
    "X83n1578_030:0729a11": "雲峰潛頌云。黃河遠上白雲間。一片孤城萬仞山。",
    "X83n1578_030:0729a12": "羗笛何須怨楊柳。春風不度玉門關。",
    "X83n1578_030:0729a13": "又曰。蚯蚓為甚麼化為百合。",
    "X83n1578_030:0729a14": "圓極岑頌云。客舍并州已十霜。歸心日夜憶咸陽。",
    "X83n1578_030:0729a15": "無端更渡桑乾水。却望并州是故鄉。",
    "X83n1578_030:0729a16": "葛待制勝携客造師室。坐論天地一指萬物一馬。滾",
    "X83n1578_030:0729a17": "滾不已。師若不聞。葛疑而問曰。師謂何如。師笑而不",
    "X83n1578_030:0729a18": "答。良久厲聲喚待制。葛倉皇應諾。師曰。天地一指萬",
    "X83n1578_030:0729a19": "物一馬。葛欣然曰。須是和尚始得　臨終登座。拈拄",
    "X83n1578_030:0729a20": "杖于左邊卓一下曰。三十二相無此相。於右邊卓一",
    "X83n1578_030:0729a21": "下曰。八十種好無此好。僧繇一筆畫成。誌公露出草",
    "X83n1578_030:0729a22": "藁。又卓一下顧大眾曰。莫懊惱。直下承當休更討。下",
    "X83n1578_030:0729a23": "座歸方丈。儼然趺坐而逝。",
    "X83n1578_030:0729a24": "蘿湖野錄載師悟緣。自聞僧舉至默有所契下。乃",
    "X83n1578_030:0729b01": "云即趨龍門坐據。居無何。佛眼舉前話問之。師擬",
    "X83n1578_030:0729b02": "對。佛眼以手托開。師趨出豁然大徹。復回吐露。佛",
    "X83n1578_030:0729b03": "眼拽杖逐之。與燈錄小異。附志於此。",
    "X83n1578_030:0729b04": "▲世奇首座瞌睡間。羣蛙忽鳴。誤聽為淨髮板響。亟",
    "X83n1578_030:0729b05": "趨往。有曉之者曰。蛙鳴非板也。師恍然。詣方丈披露。",
    "X83n1578_030:0729b06": "佛眼曰。豈不見羅[目*(危-(夗-夕)+夫)]羅。師遽止曰。和尚不必舉。待去",
    "X83n1578_030:0729b07": "自看。未幾有省。乃占偈曰。夢中聞板響。覺來蝦蟇啼。",
    "X83n1578_030:0729b08": "蝦蟇與板響。山嶽一時齊。由是益加參究。洞臻玄奧。",
    "X83n1578_030:0729b09": "眼命分座。師固辭曰。此非細事也。如金針刺眼。毫髮",
    "X83n1578_030:0729b10": "若差。睛則破矣。願生生居學地。而自煆煉。暮年學者",
    "X83n1578_030:0729b11": "力請不容辭。因說偈曰。諸法空故我心空。我心空故",
    "X83n1578_030:0729b12": "諸法同。諸法我心無別體。祇在而今一念中。且道是",
    "X83n1578_030:0729b13": "那一念。行罔措。師喝一喝而終。",
    "X83n1578_030:0729b14": "▲給事馮楫濟川居士自壯歲徧參。後依佛眼。一日",
    "X83n1578_030:0729b15": "同眼經行法堂。偶童子趨庭吟曰。萬象之中獨露身。",
    "X83n1578_030:0729b16": "眼拊公背曰。好聻。公於是契入。紹興丁巳除給事。會",
    "X83n1578_030:0729b17": "大慧禪師。就明慶開堂。慧下座。公挽之曰。和尚每言",
    "X83n1578_030:0729b18": "於士大夫前曰。此生決不作這蟲豸。今日因甚却納",
    "X83n1578_030:0729b19": "敗闕。慧曰。盡大地是個杲上座。你向甚處見他。公擬",
    "X83n1578_030:0729b20": "對。慧便掌。公曰。是我招得。越月特丐祠坐夏徑山。榜",
    "X83n1578_030:0729b21": "其室曰不動軒。一日慧陞座。舉藥山參石頭馬祖得",
    "X83n1578_030:0729b22": "悟因緣。慧拈罷。公隨至方丈曰。適來和尚所舉底因",
    "X83n1578_030:0729b23": "緣。某理會得了。慧曰。你如何會。公曰。恁麼也不得。蘇",
    "X83n1578_030:0729b24": "嚧娑婆訶。不恁麼也不得。[口*悉]哩娑婆訶。恁麼不恁麼",
    "X83n1578_030:0729c01": "總不得。蘇嚧[口*悉]哩娑婆訶。慧印之以偈曰。梵語唐言。",
    "X83n1578_030:0729c02": "打成一塊。咄哉俗人。得此三昧。公後知卭州。所至宴",
    "X83n1578_030:0729c03": "晦無倦。甞自詠曰。公事之餘喜坐禪。少曾將脇到牀",
    "X83n1578_030:0729c04": "眠。雖然現出宰官相。長老之名四海傳。至二十三年",
    "X83n1578_030:0729c05": "秋。乞休致。預報親知。期以十月三十報終。至日令後",
    "X83n1578_030:0729c06": "廳置高座。見客如平時。至辰巳間。降階望闕肅拜。請",
    "X83n1578_030:0729c07": "漕使攝卭事。著僧衣履。據高座。囑諸官吏道俗。各宜",
    "X83n1578_030:0729c08": "向道。扶持教門。建立法幢。遂拈拄杖按膝。泊然而化。",
    "X83n1578_030:0729c09": "漕使請曰。安撫去住如此自由。何不留一頌以表罕",
    "X83n1578_030:0729c10": "聞。公張目索筆書曰。初三十一。中九下七。老人言盡。",
    "X83n1578_030:0729c11": "龜哥眼赤。竟爾長往。公以建炎後名剎教藏。多殘燬。",
    "X83n1578_030:0729c12": "施印凡一百二十八藏。有語錄頌古。行世。",
    "X83n1578_030:0729c13": "▲台州釣魚臺石頭自回禪師世為石工。從人口授",
    "X83n1578_030:0729c14": "法華能誦之。投大隨。供灑掃。令取崖石。手不釋鎚鑿",
    "X83n1578_030:0729c15": "誦經不輟。隨見而語之曰。今日硿磕。明日硿磕。生死",
    "X83n1578_030:0729c16": "到來。如何折合。師因設禮求究竟法。隨令且罷誦經。",
    "X83n1578_030:0729c17": "看趙州勘婆因緣。師念念不去心。久之因鑿石。石稍",
    "X83n1578_030:0729c18": "堅。盡力一鎚。瞥見火光。忽然省徹。走至方丈。禮拜呈",
    "X83n1578_030:0729c19": "頌曰。用盡工夫。渾無巴鼻。火光迸散。元在這裏。隨欣",
    "X83n1578_030:0729c20": "然曰。子徹也。復獻趙州勘婆頌曰。三軍不動旗閃爍。",
    "X83n1578_030:0729c21": "老婆正是魔王脚。趙州無柄鐵掃帚。掃蕩烟塵空索",
    "X83n1578_030:0729c22": "索。隨可之。授以僧服。俗呼為回石頭。",
    "X83n1578_030:0729c23": "▲常德府梁山師遠禪師上堂。舉楊岐三脚驢子話。",
    "X83n1578_030:0729c24": "乃召大眾曰。揚其湯者。莫若撲其火。壅其流者。莫若",
    "X83n1578_030:0730a01": "杜其源。此乃至人之明鑒。佛法之正論。正在斯焉。這",
    "X83n1578_030:0730a02": "因緣。如今叢林中。提唱者甚多。商量者不少。有般底",
    "X83n1578_030:0730a03": "祇道。宗師家無固必。凡有所問。隨口便答。似則也似。",
    "X83n1578_030:0730a04": "是即未是。若恁麼。祇作個乾無事會。不見楊岐用處。",
    "X83n1578_030:0730a05": "乃至祖師千差萬別門庭。如何消遣。又有般底。祇向",
    "X83n1578_030:0730a06": "佛邊會却。與自己沒交涉。古人道。凡有言句。一一須",
    "X83n1578_030:0730a07": "消歸自己。又作麼生。又有般底。一向祇作自己會。棄",
    "X83n1578_030:0730a08": "却古人用處。惟知道明自己事。古人方便却如何消",
    "X83n1578_030:0730a09": "遣。既消遣不下。却似抱橋柱洗澡。要且放手不得。此",
    "X83n1578_030:0730a10": "亦是一病。又有般底。却去脚多少處會。此病最難醫",
    "X83n1578_030:0730a11": "也。所以他語有巧妙處。學人卒難摸索。纔擬心則差",
    "X83n1578_030:0730a12": "了也。前輩謂之楊岐宗旨。須是他屋裏人。到恁麼田",
    "X83n1578_030:0730a13": "地。方堪傳授。若不然者。則守死善道之謂也。這公案。",
    "X83n1578_030:0730a14": "直須還他透頂徹底漢。方能了得。此非止禪和子會",
    "X83n1578_030:0730a15": "不得。而今天下叢林中。出世為人底。亦少有會得者。",
    "X83n1578_030:0730a16": "若要會去。直須向威音那畔空劫已前。輕輕覰著。提",
    "X83n1578_030:0730a17": "起便行。捺著便轉。却向萬仞峰前進一步。可以籠罩",
    "X83n1578_030:0730a18": "古今。坐斷天下人舌頭。如今還有恁麼者麼。有則出",
    "X83n1578_030:0730a19": "來道看。如無。更聽一頌。三脚驢子弄蹄行。直透威音",
    "X83n1578_030:0730a20": "萬丈坑。雲在嶺頭閑不徹。水流磵下太忙生。湖南長",
    "X83n1578_030:0730a21": "老誰解會。行人更在青山外。",
    "X83n1578_030:0730a22": "▲莫將尚書字少虗。官西蜀時。謁南堂咨決心要。堂",
    "X83n1578_030:0730a23": "使其向好處提撕適如廁聞穢氣。急以手掩鼻。遂有",
    "X83n1578_030:0730a24": "省。即呈偈曰。從來姿韻愛風流。幾笑時人向外求。萬",
    "X83n1578_030:0730b01": "別千差無覔處。得來元在鼻尖頭。堂答曰。一法纔通",
    "X83n1578_030:0730b02": "法法周。縱橫妙處更何求。青蛇出匣魔軍伏。碧眼胡",
    "X83n1578_030:0730b03": "僧笑點頭(南堂大隨別號)。",
    "X83n1578_030:0730b04": "▲龍圖王蕭居士字觀復。留昭覺日。聞開靜板聲有",
    "X83n1578_030:0730b05": "省。問南堂曰。某有個見處。纔被人問却。開口不得。未",
    "X83n1578_030:0730b06": "審過在甚處。堂曰。過在有個見處。堂却問。朝斾幾時",
    "X83n1578_030:0730b07": "到任。公曰。去年八月四日。堂曰。自按察幾時離衙。公",
    "X83n1578_030:0730b08": "曰。前月二十。堂曰。為甚麼道開口不得。公乃契悟。",
    "X83n1578_030:0730b09": "▲無為軍冶父道川禪師崑山狄氏子。初為縣之弓",
    "X83n1578_030:0730b10": "給。聞東齋謙首座。為道俗演法。往從之。習坐不倦。一",
    "X83n1578_030:0730b11": "日因不職遭笞。忽於杖下大悟。遂辭役依謙。謙為改",
    "X83n1578_030:0730b12": "名道川。且曰。汝舊呼狄三。今名道川。川即三耳。汝能",
    "X83n1578_030:0730b13": "竪起脊梁。了辦個事。其道如川之增。若放倒。則依舊",
    "X83n1578_030:0730b14": "狄三也。師銘於心。建炎初。圓頂遊方。至天封蹣菴。與",
    "X83n1578_030:0730b15": "語鋒投。菴稱善。歸憩東齋。道俗尊事之。座下學者。請",
    "X83n1578_030:0730b16": "益。金剛般若經。因章為之頌。盛行於世。",
    "X83n1578_030:0730b18": "指月錄卷之三十",
    "X83n1578_030:0730b20": "音釋　卷二十八之三十",
    "X83n1578_030:0730b21": "屨(居御切音踞革履)　璝(同塊)　禳(如羊切壤平聲)　禬(古外切音膾除殃之祭)　珏(吉岳切音",
    "X83n1578_030:0730b22": "覺)　紿(蕩海切臺上聲欺誑也又絲縈難理也)　噬(時智切音誓齧也)　詪(古很切根上聲難語",
    "X83n1578_030:0730b23": "貌)　靘(七正切音倩青黑色也)　褾(彼小切音表袖端又卷袠飾)　洊(在殿切音薦水仍至也)",
    "X83n1578_030:0730b24": "　嗒(託甲切音塔嗒然忘懷)　灨(古暗切音紺水名)　讋(質涉切詹入聲失氣而言也)　譍(於京",
    "X83n1578_030:0730c01": "切音英以言對問)　笈(音及書箱也)　淶(郎水切音來水名)　潸(師奸切音山涕流貌)　歃(色洽",
    "X83n1578_030:0730c02": "切音霎盤者以血塗口曰軟血)　癰(於容切音雍癰疸)　餧([奴/(百-日+ㄎ)]委切內上聲飢也)　汛(思晉切音信酒",
    "X83n1578_030:0730c03": "也)　綟(力霽切音例線也)　焯(古灼字)　呿(丘於切音嘔張口貌)　懣(莫本切門上聲煩懣)　邂",
    "X83n1578_030:0730c04": "逅(音械候不期而會)　鈐(其廉切音拑鐵鈐鉏也)　堋(蒲根切音彭喪葬下土)　栩(虗呂切音",
    "X83n1578_030:0730c05": "許忻暢貌)　靶(必駕切音霸)　嶄(牀咸切暫平聲山尖銳貌)　眙(延知切音夷舉目貌)　眎(視同)　[打-丁+於]",
    "X83n1578_030:0730c06": "(戈渚切音雨擊切)　硿磕(音空搕石相築聲)"
}