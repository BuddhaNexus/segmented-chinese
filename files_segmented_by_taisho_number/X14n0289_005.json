{
    "X14n0289_005:0345b10": "大佛頂如來密因修證了義諸菩薩萬行首楞嚴經",
    "X14n0289_005:0345b11": "合轍卷第五",
    "X14n0289_005:0345b12": "明　二楞菴釋　通潤　述",
    "X14n0289_005:0345b13": "阿難白佛言世尊如來雖說第二義門今觀世間解",
    "X14n0289_005:0345b14": "結之人若不知其所結之元我信是人終不能解世",
    "X14n0289_005:0345b15": "尊我及會中有學聲聞亦復如是從無始際與諸無",
    "X14n0289_005:0345b16": "明俱滅俱生雖得如是多聞善根名為出家猶隔日",
    "X14n0289_005:0345b17": "瘧惟願大慈哀愍淪溺今日身心云何是結從何名",
    "X14n0289_005:0345b18": "解亦令未來苦難眾生得免輪迴不落三有作是語",
    "X14n0289_005:0345b19": "已普及大眾五體投地雨淚翹誠佇佛如來無上開",
    "X14n0289_005:0345b20": "示。",
    "X14n0289_005:0345b21": "此別索生死結元故牒前第二義門以請也與諸",
    "X14n0289_005:0345b22": "無明俱滅俱生者此即領前根中積生無始虗習",
    "X14n0289_005:0345b23": "及生住異滅分劑頭數故曰諸此諸無明一出母",
    "X14n0289_005:0345b24": "胎與之俱生不待教而自能謂之無始虗習亦名",
    "X14n0289_005:0345c01": "俱生無明如初生孩子見父母則喜見他人則哭",
    "X14n0289_005:0345c02": "是也猶隔日瘧者謂說時似悟對境還迷楞伽謂",
    "X14n0289_005:0345c03": "之鼠毒發故觀師云憫我心明力不迨時時種子",
    "X14n0289_005:0345c04": "發現行如人飲酒而發狂戒飲輙復逢嘉醞又如",
    "X14n0289_005:0345c05": "欲潔而偏染好正而固邪此皆俱生無明力之所",
    "X14n0289_005:0345c06": "使然我已知此無明者是生死根本不知何處是",
    "X14n0289_005:0345c07": "其所結之元必從何處下手方能得解故曰云何",
    "X14n0289_005:0345c08": "是結從何名解。",
    "X14n0289_005:0345c09": "爾時世尊憐愍阿難及諸會中諸有學者亦為未來",
    "X14n0289_005:0345c10": "一切眾生為出世因作將來眼以閻浮檀紫金光手",
    "X14n0289_005:0345c11": "摩訶難頂即時十方普佛世界六種震動微塵如來",
    "X14n0289_005:0345c12": "住世界者各有寶光從其頂出其光同時於彼世界",
    "X14n0289_005:0345c13": "來祗陀林灌如來頂是諸大眾得未曾有於是阿難",
    "X14n0289_005:0345c14": "及諸大眾俱聞十方微塵如來異口同音告阿難言",
    "X14n0289_005:0345c15": "善哉阿難汝欲識知俱生無明使汝輪轉生死結根",
    "X14n0289_005:0345c16": "唯汝六根更無他物汝復欲知無上菩提令汝速證",
    "X14n0289_005:0345c17": "安樂解脫寂靜妙常亦汝六根更非他物。",
    "X14n0289_005:0345c18": "此諸佛共證六根為結解之元也先摩頂者欲以",
    "X14n0289_005:0345c19": "頂法開示也六種震動者六根為無明住他根本",
    "X14n0289_005:0345c20": "今欲拔之故先搖動也十方如來頂光共灌釋迦",
    "X14n0289_005:0345c21": "頂者示此頂法是十方薄伽梵一路涅槃門也自初",
    "X14n0289_005:0345c22": "卷開二種根本之後至修道分阿難雖蒙如來指",
    "X14n0289_005:0345c23": "示根中積生無始虗習及生住異滅分劑頭數然",
    "X14n0289_005:0345c24": "畢竟不知無明生死根源是何物為元菩提涅槃",
    "X14n0289_005:0346a01": "是何物為始至此故問結解之元而十方如來同",
    "X14n0289_005:0346a02": "聲共告之曰生死結根無上菩提皆是六根更無",
    "X14n0289_005:0346a03": "他物先德云見聞覺知俱為生死之因見聞覺知",
    "X14n0289_005:0346a04": "俱為解脫之本所謂解鈴即是繫鈴人也異口同",
    "X14n0289_005:0346a05": "音者以所證是同故所說不異二死永亡曰安樂",
    "X14n0289_005:0346a06": "五住究盡曰解脫絕言絕思曰寂靜無生無滅曰",
    "X14n0289_005:0346a07": "妙常即無上大菩提果也。",
    "X14n0289_005:0346a08": "阿難雖聞如是法音心猶未明稽首白佛云何令我",
    "X14n0289_005:0346a09": "生死輪迴安樂妙常同是六根更非他物佛告阿難",
    "X14n0289_005:0346a10": "根塵同源縛脫無二識性虗妄猶如空華阿難由塵",
    "X14n0289_005:0346a11": "發知因根有相相見無性同於交蘆是故汝今知見",
    "X14n0289_005:0346a12": "立知即無明本知見無見斯即涅槃無漏真淨云何",
    "X14n0289_005:0346a13": "是中更容他物。",
    "X14n0289_005:0346a14": "此釋尊細釋結解皆由六根也阿難將謂離六根",
    "X14n0289_005:0346a15": "外別有生死結元十方如來共說生死解脫唯是",
    "X14n0289_005:0346a16": "六根但未說其所以猶是半明半暗故阿難自疑",
    "X14n0289_005:0346a17": "生死根元應是根塵識三今獨舉根而不舉塵與",
    "X14n0289_005:0346a18": "識者不知何義故復請問輪生死證妙常云何皆",
    "X14n0289_005:0346a19": "是六根更無他物故釋尊抽條引蔓復與詮註言",
    "X14n0289_005:0346a20": "獨舉根而不舉塵者以相見皆依自證分同一源",
    "X14n0289_005:0346a21": "故唯同源故縛則同縛脫亦同脫故曰無二唯無",
    "X14n0289_005:0346a22": "二故舉根而塵在其中矣所以不舉識者以識性",
    "X14n0289_005:0346a23": "無源亦由根塵妄出本無實體猶如空華故舉根",
    "X14n0289_005:0346a24": "而識亦在其中矣是則生死涅槃唯是六根更無",
    "X14n0289_005:0346b01": "他物也故通心論云縛從心縛解從心解解縛從",
    "X14n0289_005:0346b02": "心不關餘處故知心無自性緣起即空如欲斷其",
    "X14n0289_005:0346b03": "流但塞其源欲免其生但斷其根不用多功最為",
    "X14n0289_005:0346b04": "省要阿難下重釋上義由塵發知者因六塵而發",
    "X14n0289_005:0346b05": "六根之知也因根有相者因六根而有六塵之相",
    "X14n0289_005:0346b06": "也是則根塵二法交倚而生實無自性離塵無根",
    "X14n0289_005:0346b07": "離根無塵如二束蘆相倚而立是故若於所知所",
    "X14n0289_005:0346b08": "見處明暗妄形粘湛發見流逸奔色即此知見便",
    "X14n0289_005:0346b09": "是無明根本若於所知所見處不隨前塵脫黏內",
    "X14n0289_005:0346b10": "伏內瑩發光即此知見便是涅槃根本然則此六",
    "X14n0289_005:0346b11": "根者實生死涅槃之元云何是生死涅槃中除六",
    "X14n0289_005:0346b12": "根外豈更容他物為元哉譬如水逢沍寒結而為",
    "X14n0289_005:0346b13": "冰冰遇和煦化而為水是則冰結水融在日寒日",
    "X14n0289_005:0346b14": "煦為元豈離寒沍和煦之外而別有一物為冰水",
    "X14n0289_005:0346b15": "之元哉故宗鏡云世間生死出世涅槃皆從知見",
    "X14n0289_005:0346b16": "文字所立若無知見文字名體本空於妙明心中",
    "X14n0289_005:0346b17": "更有何物為緣為礙所以六祖云菩提本無樹明",
    "X14n0289_005:0346b18": "鏡亦非臺本來無一物何處惹塵埃是知一翳在",
    "X14n0289_005:0346b19": "眼空華亂起一妄在心河沙生滅若能離念則當",
    "X14n0289_005:0346b20": "處道場轉大法輪俱成佛道前云因明立所此云",
    "X14n0289_005:0346b21": "知見立知立之為害如此故有道者見無所見知",
    "X14n0289_005:0346b22": "無所知一法不立則立處皆真矣。",
    "X14n0289_005:0346b23": "爾時世尊欲重宣此義而說偈言真性有為空緣生",
    "X14n0289_005:0346b24": "故如幻無為無起滅不實如空華言妄顯諸真妄真",
    "X14n0289_005:0346c01": "同二妄猶非真非真云何見所見中間無實性是故",
    "X14n0289_005:0346c02": "若交蘆結解同所因聖凡無二路汝觀交中性空有",
    "X14n0289_005:0346c03": "二俱非迷晦即無明發明便解脫。",
    "X14n0289_005:0346c04": "自審因心業本後皆托第二月以示真月至此是",
    "X14n0289_005:0346c05": "一大結局處故特標真性為宗體以顯六根雖是",
    "X14n0289_005:0346c06": "第二義門切近第一義諦故能為生死涅槃之本",
    "X14n0289_005:0346c07": "若起信之生滅門中含覺不覺義也以真如門中",
    "X14n0289_005:0346c08": "生死涅槃二俱不立故故曰若於真性中反觀有",
    "X14n0289_005:0346c09": "為生死法悉是虗妄以是仗因托緣而生故喻之",
    "X14n0289_005:0346c10": "如幻應立量云有為是有法空為宗因云緣生故",
    "X14n0289_005:0346c11": "同喻如幻不但觀有為生死法是妄即觀無為涅",
    "X14n0289_005:0346c12": "槃法猶然是妄以無起無滅故喻如空華應立量",
    "X14n0289_005:0346c13": "云無為是有法無起滅為宗因云不實故同喻如",
    "X14n0289_005:0346c14": "空華是則有為無為皆屬對待生死涅槃同於昨",
    "X14n0289_005:0346c15": "夢故知對妄說真即真亦妄則知真性尚不與無",
    "X14n0289_005:0346c16": "為法相應云何乃與能見所見有為生死法相應",
    "X14n0289_005:0346c17": "乎且相見二法皆屬緣生中間實無自性如交蘆",
    "X14n0289_005:0346c18": "然不可以有無論也若縛於有為者則以交蘆為",
    "X14n0289_005:0346c19": "有性而性非實有縛於無為者則以交蘆為無性",
    "X14n0289_005:0346c20": "而性非實無故知交蘆之處是結解總因聖凡共",
    "X14n0289_005:0346c21": "路實生死涅槃之元汝但諦觀此文中性空有兩",
    "X14n0289_005:0346c22": "非謂其空耶元是菩提妙淨明體謂其有耶本無",
    "X14n0289_005:0346c23": "所有汝於此中顛倒淪替迷晦不覺乎即是無明",
    "X14n0289_005:0346c24": "之根汝於此中脫黏內伏發本明耀乎即是解脫",
    "X14n0289_005:0347a01": "之本是則六根為解結總因聖凡共路明矣然雖",
    "X14n0289_005:0347a02": "如是要知縛解聖凡總與真性無干正如演若達",
    "X14n0289_005:0347a03": "多迷則自迷悟則自悟總與頭無預也應立量云",
    "X14n0289_005:0347a04": "真性是有法非有為非無為是宗因云空有俱非",
    "X14n0289_005:0347a05": "故喻如淨明鏡。",
    "X14n0289_005:0347a06": "解結因次第六解一亦亡根選擇圓通入流成正覺。",
    "X14n0289_005:0347a07": "此四句是孤起頌為下文張本此正微言欲絕復",
    "X14n0289_005:0347a08": "吐一絲。",
    "X14n0289_005:0347a09": "陀那微細識習氣成暴流真非真恐迷我常不開演",
    "X14n0289_005:0347a10": "自心取自心非幻成幻法不取無非幻非幻尚不生",
    "X14n0289_005:0347a11": "幻法云何立是名妙蓮華金剛王寶覺如幻三摩提",
    "X14n0289_005:0347a12": "彈指超無學此阿毗達磨十方薄伽梵一路涅槃門。",
    "X14n0289_005:0347a13": "此下點出六根所以為生死涅槃因者以六根當",
    "X14n0289_005:0347a14": "體即是陀那識故至此始結歸初卷是心非眼一",
    "X14n0289_005:0347a15": "句陀那此翻執持以執持三類性境故二乘不能",
    "X14n0289_005:0347a16": "知其元故曰微等覺未能窮其際故曰細習氣者",
    "X14n0289_005:0347a17": "謂熏習氣分即根中無始煩惱虗習與生住異滅",
    "X14n0289_005:0347a18": "無明虗習乃種子異名也由此識中帶彼虗習故",
    "X14n0289_005:0347a19": "有微細流注生滅如暴流然能發現行波浪解深",
    "X14n0289_005:0347a20": "密經云如暴流水多波浪生楞伽亦云水流處藏",
    "X14n0289_005:0347a21": "識轉識浪生以此六根即是此識所發見分六塵",
    "X14n0289_005:0347a22": "即是此識所發相分由此二分織妄相成遂轉如",
    "X14n0289_005:0347a23": "來藏性而為識藏若離二分藏識即是如來藏性",
    "X14n0289_005:0347a24": "故前文喻之如第二月以第二月由揑目所成藏",
    "X14n0289_005:0347b01": "識由立知而有故起信云生滅與不生滅和合非",
    "X14n0289_005:0347b02": "一非異名阿黎耶識然此藏識尋常不輕易向人",
    "X14n0289_005:0347b03": "說破必待十方如來說破者有故以此識即是六",
    "X14n0289_005:0347b04": "根交中之性亦是聖凡通名不可說真不可道妄",
    "X14n0289_005:0347b05": "若以為真是認賊為子以為非真是冤子為賊所",
    "X14n0289_005:0347b06": "以含忍久默常不開演也自心下又說明轉識成",
    "X14n0289_005:0347b07": "智之方言此見相二分俱屬自心自證分起如蝸",
    "X14n0289_005:0347b08": "牛兩角出則成雙合則一體本無能取亦無所取",
    "X14n0289_005:0347b09": "今以根境角立互相牽引攬結成根遂成能取所",
    "X14n0289_005:0347b10": "取此即自心取自心也是知藏性真常本非是幻",
    "X14n0289_005:0347b11": "而由見妄忽生六塵相現遂成幻法若使對境不",
    "X14n0289_005:0347b12": "生取著即非幻者尚無有生云何復有能見所見",
    "X14n0289_005:0347b13": "之幻法哉故宗鏡云取我是垢不取我是淨若無",
    "X14n0289_005:0347b14": "能取所取之心亦無是幻非幻之法所謂妄真同",
    "X14n0289_005:0347b15": "二妄也若果到真妄兩忘時即知此陀那細識元",
    "X14n0289_005:0347b16": "非他物即是前文清淨本然周徧法界之藏性也",
    "X14n0289_005:0347b17": "言妙蓮華者即清淨義金剛王寶覺者即本然義",
    "X14n0289_005:0347b18": "如幻三摩提者即周徧法界義若果能轉此陀那",
    "X14n0289_005:0347b19": "細識成如來藏即一彈指頃便可立超羅漢坐進",
    "X14n0289_005:0347b20": "妙覺尚無階級可立何藉劬勞肯綮修證哉故知",
    "X14n0289_005:0347b21": "此法神功妙力無可比擬十方如來莫不由此一",
    "X14n0289_005:0347b22": "路而登正覺亦莫不由此一門而入涅槃汝等可",
    "X14n0289_005:0347b23": "不努力乎至此方與初卷有三摩提名大佛頂首",
    "X14n0289_005:0347b24": "楞嚴王一門超出妙莊嚴路照應作結是知前文",
    "X14n0289_005:0347c01": "一門一路皆是密指藏識亦知法華所謂是舍唯",
    "X14n0289_005:0347c02": "有一門而復狹小者亦是密指藏識也。",
    "X14n0289_005:0347c03": "於是阿難及諸大眾聞佛如來無上慈誨祗夜伽陀",
    "X14n0289_005:0347c04": "雜糅精瑩妙理清徹心目開明歎未曾有阿難合掌",
    "X14n0289_005:0347c05": "頂禮白佛我今聞佛無遮大悲性淨妙常真實法句",
    "X14n0289_005:0347c06": "心猶未達六解一亡舒結倫次惟垂大慈再愍斯會",
    "X14n0289_005:0347c07": "及與將來施以法音洗滌沉垢。",
    "X14n0289_005:0347c08": "此因領悟而復請未明也祗夜此云應頌應上長",
    "X14n0289_005:0347c09": "行而頌故伽陀此云諷頌不應長行但孤起而諷",
    "X14n0289_005:0347c10": "美稱頌故雜糅精瑩者謂二頌合明文如織錦義",
    "X14n0289_005:0347c11": "若貫珠無不精透也妙理清徹者謂真妄交陳根",
    "X14n0289_005:0347c12": "塵互舉理無不徹也心目開明者言我昔日認攀",
    "X14n0289_005:0347c13": "緣為心不知心是妙蓮華王認浮根為目不知根",
    "X14n0289_005:0347c14": "是陀那細識自今心目開明皆知所在更無疑惑",
    "X14n0289_005:0347c15": "矣歎未曾有者以如來未甞開演今始開演故無",
    "X14n0289_005:0347c16": "遮大悲者言如來知無不言言無不了略無纖毫",
    "X14n0289_005:0347c17": "遮礙以此皆從大悲心中流出故性淨妙常真實",
    "X14n0289_005:0347c18": "法句皆是領悟結解唯是六根更無他物等語六",
    "X14n0289_005:0347c19": "解一亡者謂六結解而一亦不存也舒結倫次者",
    "X14n0289_005:0347c20": "謂解與結皆有等倫次第不躐等而進也此即躡",
    "X14n0289_005:0347c21": "前結解因次第六解一亦亡二語以發問也沉垢",
    "X14n0289_005:0347c22": "猶言細惑即微細法執也。",
    "X14n0289_005:0347c23": "即時如來於師子座整涅槃僧斂僧伽梨攬七寶几",
    "X14n0289_005:0347c24": "引手於几取劫波羅天所奉華巾於大眾前綰成一",
    "X14n0289_005:0348a01": "結示阿難言此名何等阿難大眾俱白佛言此名為",
    "X14n0289_005:0348a02": "結於是如來綰疊華巾又成一結重問阿難此名何",
    "X14n0289_005:0348a03": "等阿難大眾又白佛言此亦名結如是倫次綰疊華",
    "X14n0289_005:0348a04": "巾總成六結一一結成皆取手中所成之結持問阿",
    "X14n0289_005:0348a05": "難此名何等阿難大眾亦復如是次第詶佛此名為",
    "X14n0289_005:0348a06": "結。",
    "X14n0289_005:0348a07": "先示結有倫次者欲顯因有六種迷根而一巾遂",
    "X14n0289_005:0348a08": "成六結如明暗發見動靜發聽等是也涅槃僧云",
    "X14n0289_005:0348a09": "裏衣僧伽梨云大衣劫波羅云時分郎夜摩天疊",
    "X14n0289_005:0348a10": "華西天之帛價直無量今天獻尤為貴重可知。",
    "X14n0289_005:0348a11": "佛告阿難我初綰巾汝名為結此疊華巾先實一條",
    "X14n0289_005:0348a12": "第二第三云何汝曹復名為結阿難白佛言世尊此",
    "X14n0289_005:0348a13": "寶疊華緝績成巾雖本一體如我思惟如來一綰得",
    "X14n0289_005:0348a14": "一結名若百綰成終名百結何況此巾秪有六結終",
    "X14n0289_005:0348a15": "不至七亦不停五云何如來秪許初時第二第三不",
    "X14n0289_005:0348a16": "名為結。",
    "X14n0289_005:0348a17": "一巾喻業識六結喻六根意謂一巾應成一結何",
    "X14n0289_005:0348a18": "故成六故返詰其第二第三不名為結者要令阿",
    "X14n0289_005:0348a19": "難答出巾體是一因結成六以顯六結全是一巾",
    "X14n0289_005:0348a20": "所成也。",
    "X14n0289_005:0348a21": "佛告阿難此寶華巾汝知此巾元止一條我六綰時",
    "X14n0289_005:0348a22": "名有六結汝審觀察巾體是同因結有異於意云何",
    "X14n0289_005:0348a23": "初綰結成名為第一如是乃至第六結生我今欲將",
    "X14n0289_005:0348a24": "第六結名成第一不不也世尊六結若存斯第六名",
    "X14n0289_005:0348b01": "終非第一縱我歷生盡其明辯如何令是六結亂名",
    "X14n0289_005:0348b02": "佛言如是六結不同循顧本因一巾所造令其雜亂",
    "X14n0289_005:0348b03": "終不得成則汝六根亦復如是畢竟同中生畢竟異。",
    "X14n0289_005:0348b04": "此又審其巾體是一因結成六必欲將六成一若",
    "X14n0289_005:0348b05": "何而可將六成一者如將意根作眼根用也世尊",
    "X14n0289_005:0348b06": "以性中相知故難其可能以六成一尊者以用中",
    "X14n0289_005:0348b07": "相背故答六結不可亂名畢竟同中生畢竟異者",
    "X14n0289_005:0348b08": "謂未結之先元是一體本無異同既結之後各有",
    "X14n0289_005:0348b09": "界限分隔則意不可為眼用眼不可為意用矣。",
    "X14n0289_005:0348b10": "佛告阿難汝必嫌此六結不成願樂一成復云何得",
    "X14n0289_005:0348b11": "阿難言此結若存是非鋒起於中自生此結非彼彼",
    "X14n0289_005:0348b12": "結非此如來今日若總解除結若不生則無彼此尚",
    "X14n0289_005:0348b13": "不名一六云何成佛言六解一亡亦復如是。",
    "X14n0289_005:0348b14": "此復審其必欲反異為同將六作一用何籌策方",
    "X14n0289_005:0348b15": "可得成尊者謂六結若存則彼此各有定位復有",
    "X14n0289_005:0348b16": "定名若以六作一則諍論鋒起決不可得以彼結",
    "X14n0289_005:0348b17": "非此結此結非彼結故也若將六結一總解除既",
    "X14n0289_005:0348b18": "無有結即無彼此彼此既無即一尚不可得而況",
    "X14n0289_005:0348b19": "六乎佛即就喻以答之曰所謂六解一亡亦如此",
    "X14n0289_005:0348b20": "也問逆流章中已明一解六亡何故此中又說六",
    "X14n0289_005:0348b21": "解一亡答前之一六是舉一根對五根言故曰若",
    "X14n0289_005:0348b22": "使一根脫黏內伏諸餘五根應拔圓脫此中一六",
    "X14n0289_005:0348b23": "是全舉六根對識精言以六根全體是箇識精由",
    "X14n0289_005:0348b24": "中串習幾故在眼名見在耳名聞故六根解而識",
    "X14n0289_005:0348c01": "精空猶六結解而一巾亡也故曰尚不名一六云",
    "X14n0289_005:0348c02": "何成問六根解而識精空六結解而一巾在得無",
    "X14n0289_005:0348c03": "犯法喻不齊之過歟答六根依識精而生識精依",
    "X14n0289_005:0348c04": "藏性而起則知識精是虗喻如六結依一巾而有",
    "X14n0289_005:0348c05": "一巾依[疊*毛]華而生則一巾豈是實耶故知識精是",
    "X14n0289_005:0348c06": "名而一巾亦是名也。",
    "X14n0289_005:0348c07": "由汝無始心性狂亂知見妄發發妄不息勞見發塵",
    "X14n0289_005:0348c08": "如勞目睛則有狂華於湛精明無因亂起一切世間",
    "X14n0289_005:0348c09": "山河大地生死涅槃皆即狂勞顛倒華相。",
    "X14n0289_005:0348c10": "此示根結生起次第以合喻也心性者指清淨覺",
    "X14n0289_005:0348c11": "心狂亂者謂清淨心中不覺心起而有其念遂成",
    "X14n0289_005:0348c12": "業識此合前一巾也知見妄發者由業識而轉成",
    "X14n0289_005:0348c13": "見分勞見發塵者由見分而復生相分此合一巾",
    "X14n0289_005:0348c14": "而成六結也如勞下復以喻合法瞪目是勞喻見",
    "X14n0289_005:0348c15": "分狂華喻相分湛精明即業識心性狂亂而勞見",
    "X14n0289_005:0348c16": "發塵如從湛精明瞪目而發狂華也一切下復以",
    "X14n0289_005:0348c17": "法合喻一切世間山河大地即相分生死涅槃即",
    "X14n0289_005:0348c18": "見分若執相分以為有而墮我見者為生死若空",
    "X14n0289_005:0348c19": "相分以為無而墮法見者為涅槃大經云有諍說",
    "X14n0289_005:0348c20": "生死無諍說涅槃生死與涅槃二俱不可得故曰",
    "X14n0289_005:0348c21": "皆即狂華顛倒華相以此六結皆由業識狂勞生",
    "X14n0289_005:0348c22": "起故知一巾六結皆是菩提瞪發勞相非菩提清",
    "X14n0289_005:0348c23": "淨心體本來所有也。",
    "X14n0289_005:0348c24": "阿難言此勞同結云何解除如來以手將所結巾偏",
    "X14n0289_005:0349a01": "掣其左問阿難言如是解不不也世尊旋復以手偏",
    "X14n0289_005:0349a02": "牽右邊又問阿難如是解不不也世尊佛告阿難我",
    "X14n0289_005:0349a03": "今以手左右各牽竟不能解汝設方便云何解成阿",
    "X14n0289_005:0349a04": "難白佛言世尊當於結心解即分散佛告阿難如是",
    "X14n0289_005:0349a05": "如是若欲除結當於結心。",
    "X14n0289_005:0349a06": "此復問解結之方而密示其要也謂此勞見發塵",
    "X14n0289_005:0349a07": "之勞即是一巾所成之結不知用何等工夫方能",
    "X14n0289_005:0349a08": "得解左右各牽竟不能解者喻凡夫執有二乘著",
    "X14n0289_005:0349a09": "空皆是以結去結盡屬偏邪俱不能解當從結心",
    "X14n0289_005:0349a10": "下手方得解除也言結心者即指陀那細識是根",
    "X14n0289_005:0349a11": "結之心故曰結心古人所謂從命根下一刀千了",
    "X14n0289_005:0349a12": "百當是也向後二十五聖無非皆從結心下手以",
    "X14n0289_005:0349a13": "破除識陰方證圓通故是則當於結心一語最宜",
    "X14n0289_005:0349a14": "喫緊廣博嚴淨經云自在世導師不可說而說於",
    "X14n0289_005:0349a15": "空中作結即空而解之釋曰心有即結心空即解",
    "X14n0289_005:0349a16": "若無於心無結無解宗鏡引古釋云左右偏掣況",
    "X14n0289_005:0349a17": "有見無見當於結心即正明中道所以云昧真空",
    "X14n0289_005:0349a18": "而有無見起執根塵而一六義生諦了自心解縛",
    "X14n0289_005:0349a19": "俱泯。",
    "X14n0289_005:0349a20": "阿難我說佛法從因緣生非取世間和合麤相如來",
    "X14n0289_005:0349a21": "發明世出世法知其本因隨所緣出如是乃至恒沙",
    "X14n0289_005:0349a22": "界外一滴之雨亦知頭數現前種種松直棘曲鵠白",
    "X14n0289_005:0349a23": "烏玄皆了元由是故阿難隨汝心中選擇六根根結",
    "X14n0289_005:0349a24": "若除塵相自滅諸妄銷亡不真何待。",
    "X14n0289_005:0349b01": "此下激其欲除結心必選圓根為發悟之緣也以",
    "X14n0289_005:0349b02": "解此結心要從緣入故先德云從緣入者永無退",
    "X14n0289_005:0349b03": "失如靈雲見桃香嚴擊竹二十五聖於三科七大",
    "X14n0289_005:0349b04": "各證圓通此皆與法有緣故觸之而即入法華所",
    "X14n0289_005:0349b05": "謂佛種從緣起故曰我說佛法從因緣生復恐尊",
    "X14n0289_005:0349b06": "者又以昔日世間因緣纏繞故曰我說因緣非取",
    "X14n0289_005:0349b07": "世間四緣和合而生識三緣和合而生人二緣和",
    "X14n0289_005:0349b08": "合而生物之類今說因緣是欲揀選圓根一門深",
    "X14n0289_005:0349b09": "入發明大事因緣也然我觀察六凡四聖一一知",
    "X14n0289_005:0349b10": "其本因皆從緣出如六凡以善惡不動業為因以",
    "X14n0289_005:0349b11": "趣生時所見憎愛二境為緣四聖以多生聞法界",
    "X14n0289_005:0349b12": "等流法為因所遇善知識開導為緣如是乃至極",
    "X14n0289_005:0349b13": "難知者如恒沙界中雨滴皆知其數現前松直棘",
    "X14n0289_005:0349b14": "曲鵠白烏玄皆了元由毫無錯謬故所說者必不",
    "X14n0289_005:0349b15": "賺誤汝當確信選擇圓根而入也根結若除塵相",
    "X14n0289_005:0349b16": "自滅者即一門深入也諸妄銷滅者即五根應拔",
    "X14n0289_005:0349b17": "圓脫也不真何待者即云何不成無上知覺也。",
    "X14n0289_005:0349b18": "阿難我今問汝此劫波羅巾六結現前同時解縈得",
    "X14n0289_005:0349b19": "同除不不也世尊是結本以次第綰生今日當須次",
    "X14n0289_005:0349b20": "第而解六結同體結不同時則結解時云何同除佛",
    "X14n0289_005:0349b21": "言六根解除亦復如是此根初解先得人空空性圓",
    "X14n0289_005:0349b22": "明成法解脫解脫法已俱空不生是名菩薩從三摩",
    "X14n0289_005:0349b23": "地得無生忍。",
    "X14n0289_005:0349b24": "此明解有倫次也先反詰其同解同除者欲其答",
    "X14n0289_005:0349c01": "出結有次第而解亦有次第也結有次第者謂最",
    "X14n0289_005:0349c02": "初由無明迷本覺而成業識為一巾因業識而成",
    "X14n0289_005:0349c03": "見分因見分而成相分復因見分在相分上引起",
    "X14n0289_005:0349c04": "分別俱生我法二執而成六結也解有次第者謂",
    "X14n0289_005:0349c05": "根初解而先證人空即是空分別俱生二種我見",
    "X14n0289_005:0349c06": "也以但空我見其空尚小未得圓明復空分別俱",
    "X14n0289_005:0349c07": "生二種法見故得空性圓明成法解脫由證人空",
    "X14n0289_005:0349c08": "則分別俱生二種我見不起由證法空則分別俱",
    "X14n0289_005:0349c09": "生二種法見亦亡雖證二空尚有二空相在次復",
    "X14n0289_005:0349c10": "空其二空故曰俱空不生所謂空病亦空也此則",
    "X14n0289_005:0349c11": "六結已解一巾已亡則生滅既盡始得不生不滅",
    "X14n0289_005:0349c12": "為因地心入發心住是名得無生忍所謂結解因",
    "X14n0289_005:0349c13": "次第也問逆流章中所說六結但指六根何故此",
    "X14n0289_005:0349c14": "中竪說六重答此是六結中具有六重非是強立",
    "X14n0289_005:0349c15": "前不云乎根塵同源故舉根而塵自在識性虗妄",
    "X14n0289_005:0349c16": "是舉根而識自在是則一巾綰成六結而六結中",
    "X14n0289_005:0349c17": "各各具有六重不然則根中積生無始虗習與根",
    "X14n0289_005:0349c18": "中生住異滅分劑頭數何以消釋故知雖舉六結",
    "X14n0289_005:0349c19": "而根塵識三無始虗習等悉皆具足也。",
    "X14n0289_005:0349c20": "阿難及諸大眾蒙佛開示慧覺圓通得無疑惑一時",
    "X14n0289_005:0349c21": "合掌頂禮雙足而白佛言我等今日身心皎然快得",
    "X14n0289_005:0349c22": "無礙雖復悟知一六亡義然猶未達圓通本根世尊",
    "X14n0289_005:0349c23": "我輩飄零積劫孤露何心何慮預佛天倫如失乳兒",
    "X14n0289_005:0349c24": "忽遇慈母若復因此際會道成所得密言還同本悟",
    "X14n0289_005:0350a01": "則與未聞無有差別惟垂大悲惠我祕嚴成就如來",
    "X14n0289_005:0350a02": "最後開示作是語已五體投地退藏密機冀佛冥授。",
    "X14n0289_005:0350a03": "此承上文根選擇圓通以請圓通根本也慧覺圓",
    "X14n0289_005:0350a04": "通即領悟六根互用六解一亡之義雖今未證而",
    "X14n0289_005:0350a05": "心已無疑惑矣身心無礙者由悟六解故身無礙",
    "X14n0289_005:0350a06": "一亡故心無礙雖復二句述其已悟然猶二句述",
    "X14n0289_005:0350a07": "其未悟世尊下哀懇陳情無師導引之謂孤無德",
    "X14n0289_005:0350a08": "庇身之謂露何心下自慶出於望外若復因此際",
    "X14n0289_005:0350a09": "遇得成聖果不負為如來之弟今我雖得如來開",
    "X14n0289_005:0350a10": "示密語猶是多聞記持非己智分還同數他家寶",
    "X14n0289_005:0350a11": "未有一毫新證實與未聞之時無有差別故再乞",
    "X14n0289_005:0350a12": "如來惠我祕嚴令我得入言祕嚴者即前所說無",
    "X14n0289_005:0350a13": "滲漏涅槃門暗指圓根也最後開示即前最初方",
    "X14n0289_005:0350a14": "便以此一門是起首工夫故曰最初方便然必待",
    "X14n0289_005:0350a15": "一心三觀已明因心業本已審舒結倫次已知然",
    "X14n0289_005:0350a16": "後指出此六門中從一門入以此開示最在末後",
    "X14n0289_005:0350a17": "故又云最後開示此即正請圓通本根為入華屋",
    "X14n0289_005:0350a18": "之門也退藏密機者言禮佛已畢即默而不言退",
    "X14n0289_005:0350a19": "藏於密不敢復望如來金口親說意令世尊勑諸",
    "X14n0289_005:0350a20": "聖眾各說而我因言得入故曰冥授。",
    "X14n0289_005:0350a21": "爾時世尊普告眾中諸大菩薩及諸漏盡大阿羅漢",
    "X14n0289_005:0350a22": "汝等菩薩及阿羅漢生我法中得成無學我今問汝",
    "X14n0289_005:0350a23": "最初發心悟十八界誰為圓通從何方便入三摩地。",
    "X14n0289_005:0350a24": "此令二十五聖各陳圓通以副阿難之望言最初",
    "X14n0289_005:0350b01": "發心者是問最初從那一法上發菩提心得入此",
    "X14n0289_005:0350b02": "門也舉十八界而不舉七大者以五大是塵見大",
    "X14n0289_005:0350b03": "是根識大是識故前文雖顯三科七大皆是如來",
    "X14n0289_005:0350b04": "藏性尚無證據故令二十五人各陳入處以顯所",
    "X14n0289_005:0350b05": "說之不謬也。",
    "X14n0289_005:0350b06": "憍陳那五比丘即從座起頂禮佛足而白佛言我在",
    "X14n0289_005:0350b07": "鹿苑及於雞園觀見如來最初成道於佛音聲悟明",
    "X14n0289_005:0350b08": "四諦佛問比丘我初稱解如來印我名阿若多妙音",
    "X14n0289_005:0350b09": "密圓我於音聲得阿羅漢佛問圓通如我所證音聲",
    "X14n0289_005:0350b10": "為上。",
    "X14n0289_005:0350b11": "此陳聲塵悟入也鹿苑雞園皆古帝王養畜之地",
    "X14n0289_005:0350b12": "憍陳那此云火器以先世為事火外道故五比丘",
    "X14n0289_005:0350b13": "乃佛最初得度者佛出家時淨飯乃命家族三人母",
    "X14n0289_005:0350b14": "族二人隨衛後各修異道佛成道時最先度之故",
    "X14n0289_005:0350b15": "曰觀見如來最初成道佛為五人三轉四諦而陳",
    "X14n0289_005:0350b16": "那最初先悟故曰於佛音聲悟明四諦阿若多此",
    "X14n0289_005:0350b17": "云解以最初先解如來即以解名印證也妙音密",
    "X14n0289_005:0350b18": "圓者即音聲而悟入無聲三昧故曰妙音一切聲",
    "X14n0289_005:0350b19": "是佛聲故曰圓唯陳那自聞他人不聞故曰密下",
    "X14n0289_005:0350b20": "文云一切密圓淨妙皆入其中是也故宗鏡云如",
    "X14n0289_005:0350b21": "卷大海之波瀾收歸一滴猶撮十方之剎土指在",
    "X14n0289_005:0350b22": "一塵。",
    "X14n0289_005:0350b23": "優婆尼沙陀即從座起頂禮佛足而白佛言我亦觀",
    "X14n0289_005:0350b24": "佛最初成道觀不淨相生大厭離悟諸色性以從不",
    "X14n0289_005:0350c01": "淨白骨微塵歸於虗空空色二無成無學道如來印",
    "X14n0289_005:0350c02": "我名尼沙陀塵色既盡妙色密圓我從色相得阿羅",
    "X14n0289_005:0350c03": "漢佛問圓通如我所證色因為上。",
    "X14n0289_005:0350c04": "此因色塵悟入也因多貪慾佛令作九想觀以治",
    "X14n0289_005:0350c05": "之令彼轉好心而成惡心也言不淨者謂觀此身",
    "X14n0289_005:0350c06": "內有三十六物外則九孔惡露常流從生至死終",
    "X14n0289_005:0350c07": "無一淨如種子不淨住處不淨生處不淨究竟不",
    "X14n0289_005:0350c08": "淨等言九想者一[月*夆]脹想二青瘀想三壞想四血",
    "X14n0289_005:0350c09": "塗漫想五膿瀾想六虫噉想七散想八骨想九燒",
    "X14n0289_005:0350c10": "想以從下是從九想而漸歸於空也空色二無者",
    "X14n0289_005:0350c11": "始以色為病九想與空為藥至此則藥病皆除忽",
    "X14n0289_005:0350c12": "然悟入成無學道優波尼沙陀此云近少亦云色",
    "X14n0289_005:0350c13": "性謂微塵是色之少分故妙色密圓者一切色是",
    "X14n0289_005:0350c14": "佛色也色因為上者前云我說佛法從因緣生此",
    "X14n0289_005:0350c15": "陳悟入因緣在色塵也且如觀一色法五教證入",
    "X14n0289_005:0350c16": "不同初小乘見是實色不說性空始教見此色法",
    "X14n0289_005:0350c17": "從緣所生必無自性終教見色空無礙以真空不",
    "X14n0289_005:0350c18": "守自性隨緣成色即是幻色頓教色法無非真理",
    "X14n0289_005:0350c19": "所收是故此色即真理一味更無別法而可顯說",
    "X14n0289_005:0350c20": "水波雙絕圓教起即全收一多互攝同時成立一",
    "X14n0289_005:0350c21": "塊圓明隨舉即色隨舉即空義味自在隨智取用",
    "X14n0289_005:0350c22": "故隨舉一門無不顯現。",
    "X14n0289_005:0350c23": "香嚴童子即從座起頂禮佛足而白佛言我聞如來",
    "X14n0289_005:0350c24": "教我諦觀諸有為相我時辭佛宴晦清齋見諸比丘",
    "X14n0289_005:0351a01": "燒沉水香香氣寂然來入鼻中我觀此氣非木非空",
    "X14n0289_005:0351a02": "非煙非火去無所著來無所從由是意銷發明無漏",
    "X14n0289_005:0351a03": "如來印我得香嚴號塵氣倐滅妙香密圓我從香嚴",
    "X14n0289_005:0351a04": "得阿羅漢佛問圓通如我所證香嚴為上。",
    "X14n0289_005:0351a05": "此因香塵悟入也晏晦者謂晏坐晦息也清齋靜",
    "X14n0289_005:0351a06": "室也我觀下究竟香之來處非木者不從自出非",
    "X14n0289_005:0351a07": "煙火者不從他出非空者非無因出由是意銷者",
    "X14n0289_005:0351a08": "狂心自歇也發明無漏者由此即見如來藏性也",
    "X14n0289_005:0351a09": "妙香密圓者一切香皆是法身香也如魯直聞桂",
    "X14n0289_005:0351a10": "老尼齅梅皆是因香悟入。",
    "X14n0289_005:0351a11": "藥王藥上二法王子并在會中五百梵天即從座起",
    "X14n0289_005:0351a12": "頂禮佛足而白佛言我無始劫為世良醫口中甞此",
    "X14n0289_005:0351a13": "娑婆世界草木金石名數凡有十萬八千如是悉知",
    "X14n0289_005:0351a14": "苦酢鹹淡甘辛等味并諸和合俱生變異是冷是熱",
    "X14n0289_005:0351a15": "有毒無毒悉能徧知承事如來了知味性非空非有",
    "X14n0289_005:0351a16": "非即身心非離身心分別味因從是開悟蒙佛如來",
    "X14n0289_005:0351a17": "印我昆季藥王藥上二菩薩名今於會中為法王子",
    "X14n0289_005:0351a18": "因味覺明位登菩薩佛問圓通如我所證味因為上。",
    "X14n0289_005:0351a19": "此因味塵悟入也先敘宿因甞藥作醫師如神農",
    "X14n0289_005:0351a20": "之類承事下明其宿習不忘即從味處觀察也非",
    "X14n0289_005:0351a21": "空非有者交中之性空有俱非也身即舌根心即",
    "X14n0289_005:0351a22": "舌識觀此味性不即根識生者以諸味不來淡性",
    "X14n0289_005:0351a23": "常在故不離根識生者離根識外無有味故分別",
    "X14n0289_005:0351a24": "味因從是開悟者正言味處觀察即從味處悟入",
    "X14n0289_005:0351b01": "也因味覺明者即世味而證得一味三昧所謂味",
    "X14n0289_005:0351b02": "味純是醍醐也如德山棒臨濟喝俱胝指頭等皆",
    "X14n0289_005:0351b03": "是發明此味。",
    "X14n0289_005:0351b04": "跋陀婆羅并其同伴十六開士即從座起頂禮佛足",
    "X14n0289_005:0351b05": "而白佛言我等先於威音王佛聞法出家於浴僧時",
    "X14n0289_005:0351b06": "隨例入室忽悟水因既不洗塵亦不洗體中間安然",
    "X14n0289_005:0351b07": "得無所有宿習無忘乃至今時從佛出家令得無學",
    "X14n0289_005:0351b08": "彼佛名我跋陀婆羅妙觸宣明成佛子住佛問圓通",
    "X14n0289_005:0351b09": "如我成證觸因為上。",
    "X14n0289_005:0351b10": "此因觸塵悟入也跋陀婆羅此云賢守亦云賢護",
    "X14n0289_005:0351b11": "此即輕慢常不輕之一人也我等下陳其宿昔從",
    "X14n0289_005:0351b12": "水因觸發也觸是身根與色塵相合中間覺其冷",
    "X14n0289_005:0351b13": "暖澁滑名之為觸今因浴時水身相合而因究其",
    "X14n0289_005:0351b14": "中間所生之觸因何而出謂能洗是水所洗是塵",
    "X14n0289_005:0351b15": "中間冷暖澁滑之觸既不能洗塵又不能洗體本",
    "X14n0289_005:0351b16": "自安然了無自性從此悟入故在威音時已得見",
    "X14n0289_005:0351b17": "諦今從佛化又得無學也從此一觸則觸處道場",
    "X14n0289_005:0351b18": "觸目菩提故曰妙觸宣明。",
    "X14n0289_005:0351b19": "摩訶迦葉及紫金光比丘尼等即從座起頂禮佛足",
    "X14n0289_005:0351b20": "而白佛言我於往劫於此界中有佛出世名日月燈",
    "X14n0289_005:0351b21": "我得親近聞法修學佛滅度後供養舍利然燈續明",
    "X14n0289_005:0351b22": "以紫金光塗佛形像自爾以來世世生生身常圓滿",
    "X14n0289_005:0351b23": "紫金光聚此紫金光比丘尼等即我眷屬同時發心",
    "X14n0289_005:0351b24": "我觀世間六塵變壞唯以空寂修於滅盡身心乃能",
    "X14n0289_005:0351c01": "度百千劫猶如彈指我以空法成阿羅漢世尊說我",
    "X14n0289_005:0351c02": "頭陀為最妙法開明銷滅諸漏佛問圓通如我所證",
    "X14n0289_005:0351c03": "法因為上。",
    "X14n0289_005:0351c04": "此因法塵悟入也我於下敘宿因我觀下敘所入",
    "X14n0289_005:0351c05": "也世間時劫皆由法塵妄動而有今修滅定空法",
    "X14n0289_005:0351c06": "塵則心念不動故忘處忘時度百千劫猶如彈指",
    "X14n0289_005:0351c07": "今持金襴袈裟於雞足山入定待彌勒下生此其",
    "X14n0289_005:0351c08": "證也頭陀此翻抖擻以能抖擻法塵故妙法開明",
    "X14n0289_005:0351c09": "者轉世法而成出世法所謂是法住法位世間相",
    "X14n0289_005:0351c10": "常住也六塵皆言妙者不縛於塵故則知六塵自",
    "X14n0289_005:0351c11": "性徧一切處頭頭皆是入路豈局一門動作施為",
    "X14n0289_005:0351c12": "無非佛事華飛釧動並可棲神矣六塵圓通竟。",
    "X14n0289_005:0351c13": "阿那律陀即從座起頂禮佛足而白佛言我初出家",
    "X14n0289_005:0351c14": "常樂睡眠如來訶我為畜生類我聞佛訶啼泣自責",
    "X14n0289_005:0351c15": "七日不眠失其雙目世尊示我樂見照明金剛三昧",
    "X14n0289_005:0351c16": "我不因眼觀見十方精真洞然如觀掌果如來印我",
    "X14n0289_005:0351c17": "成阿羅漢佛問圓通如我所證旋見循元斯為第一。",
    "X14n0289_005:0351c18": "此曰眼根悟入也阿那律陀此云無貧是佛堂弟",
    "X14n0289_005:0351c19": "白飯王之子過去以一飯施辟支佛感九十一劫",
    "X14n0289_005:0351c20": "受如意樂多樂睡眠如來訶云咄咄胡為睡螺螄",
    "X14n0289_005:0351c21": "蚌蛤類一睡一千年不聞佛名字那律於是徹曉",
    "X14n0289_005:0351c22": "不眠失其雙目後修金剛三昧得天眼通此由肉",
    "X14n0289_005:0351c23": "眼換天眼也我不因眼觀見十方者即明不循根",
    "X14n0289_005:0351c24": "寄根明發也常言半頭天眼能見一佛世界今言",
    "X14n0289_005:0352a01": "觀見十方者此顯實證如來藏性故反其見以見",
    "X14n0289_005:0352a02": "性曰旋見不循塵而循根曰循元。",
    "X14n0289_005:0352a03": "周利槃特迦即從座起頂禮佛足而白佛言我闕誦",
    "X14n0289_005:0352a04": "持無多聞性最初值佛聞法出家憶持如來一句伽",
    "X14n0289_005:0352a05": "陀於一百日得前遺後得後遺前佛愍我愚教我安",
    "X14n0289_005:0352a06": "居調出入息我時觀息微細窮盡生住異滅諸行剎",
    "X14n0289_005:0352a07": "那其心豁然得大無礙乃至漏盡成阿羅漢住佛座",
    "X14n0289_005:0352a08": "下印成無學佛問圓通如我所證反息循空斯為第",
    "X14n0289_005:0352a09": "一。",
    "X14n0289_005:0352a10": "此因鼻想悟入也槃特迦此云蛇奴亦云繼道以",
    "X14n0289_005:0352a11": "生路邊故即誦帚比丘過去為大法師祕吝佛法",
    "X14n0289_005:0352a12": "不肯教人感愚鈍報以宿善故遇佛出家五百比",
    "X14n0289_005:0352a13": "丘同教一偈經九十日不得成熟為治散亂故佛",
    "X14n0289_005:0352a14": "教其調息我時下敘調息工夫由心息相依故心",
    "X14n0289_005:0352a15": "漸微而息亦漸細於息微細處又窮其生住異滅",
    "X14n0289_005:0352a16": "乃至推窮一念復具九十剎那一剎那復具九百",
    "X14n0289_005:0352a17": "生滅如此專力既久向冷灰裏一粒豆爆便得心",
    "X14n0289_005:0352a18": "息兩妄得大無礙所謂一息不存道將來契也反",
    "X14n0289_005:0352a19": "息循空者謂反窮氣息至極細處亦歸於空也昔",
    "X14n0289_005:0352a20": "莫將尚書謁南堂靜禪師咨決心要堂使其好處",
    "X14n0289_005:0352a21": "提撕適入廁聞穢氣急以手掩鼻遂有省呈偈曰",
    "X14n0289_005:0352a22": "從來姿韻愛風流幾笑時人向外求萬別千差無",
    "X14n0289_005:0352a23": "覔處得來原在鼻尖頭此亦從氣息邊打失鼻孔。",
    "X14n0289_005:0352a24": "憍梵鉢提即從座起頂禮佛足而白佛言我有口業",
    "X14n0289_005:0352b01": "於過去劫輕弄沙門世世生生有牛呞病如來示我",
    "X14n0289_005:0352b02": "一味清淨心地法門我得滅心入三摩地觀味之知",
    "X14n0289_005:0352b03": "非體非物應念得超世間諸漏內脫身心外遺世界",
    "X14n0289_005:0352b04": "遠離三有如鳥出籠離垢銷塵法眼清淨成阿羅漢",
    "X14n0289_005:0352b05": "如來親印登無學道佛問圓通如我所證還味旋知",
    "X14n0289_005:0352b06": "斯為第一。",
    "X14n0289_005:0352b07": "此因舌根悟入也憍梵鉢提此云牛呞往昔見老",
    "X14n0289_005:0352b08": "僧無齒而食笑其似牛故世世感生牛舌常如牛",
    "X14n0289_005:0352b09": "呞佛為遮謗賜之數珠令常念佛斷諸雜緣純一",
    "X14n0289_005:0352b10": "淨念故曰一味清淨心地法門既成念佛三昧復",
    "X14n0289_005:0352b11": "觀味性非從根生非從物出應念之間忽然悟入",
    "X14n0289_005:0352b12": "如來藏性頓超諸漏內脫根身外遺器界如鳥出",
    "X14n0289_005:0352b13": "籠所向無礙還味旋知者味有多種知無兩般也。",
    "X14n0289_005:0352b14": "畢陵伽婆蹉即從座起頂禮佛足而白佛言我初發",
    "X14n0289_005:0352b15": "心從佛入道數聞如來說諸世間不可樂事乞食城",
    "X14n0289_005:0352b16": "中心思法門不覺路中毒刺傷足舉身疼痛我念有",
    "X14n0289_005:0352b17": "知知此深痛雖覺覺痛覺清淨心無痛痛覺我又思",
    "X14n0289_005:0352b18": "惟如是一身寧有雙覺攝念未久身心忽空三七日",
    "X14n0289_005:0352b19": "中諸漏虗盡成阿羅漢得親印記發明無學佛問圓",
    "X14n0289_005:0352b20": "通如我所證純覺遺身斯為第一。",
    "X14n0289_005:0352b21": "此因身根悟入也畢陵伽婆蹉此云餘習呼河神",
    "X14n0289_005:0352b22": "為婢子以宿生有尊貴習氣故不可樂事即苦諦",
    "X14n0289_005:0352b23": "因念不可樂事遂觸不可樂境亦啐啄同時也我",
    "X14n0289_005:0352b24": "念下研究身覺來處言我正當知此深痛時不為",
    "X14n0289_005:0352c01": "痛轉即便觀察此知痛者即是身覺覺此深痛而",
    "X14n0289_005:0352c02": "我本覺清淨心體痛所不及實無有痛痛此覺心",
    "X14n0289_005:0352c03": "如是詳思正痛之時有知痛者有痛所不及者豈",
    "X14n0289_005:0352c04": "此一身寧有雙覺如此推窮攝心一處未久之間",
    "X14n0289_005:0352c05": "身覺俱忘漏心都盡悟入性覺言純覺遺身者唯",
    "X14n0289_005:0352c06": "一圓融清淨寶覺更無身相如玄沙雲門臨濟皆",
    "X14n0289_005:0352c07": "從痛處純覺遺身者。",
    "X14n0289_005:0352c08": "須菩提即從座起頂禮佛足而白佛言我曠劫來心",
    "X14n0289_005:0352c09": "得無礙自憶受生如恒河沙初在母胎即知空寂如",
    "X14n0289_005:0352c10": "是乃至十方成空亦令眾生證得空性蒙如來發性",
    "X14n0289_005:0352c11": "覺真空空性圓明得阿羅漢頓入如來寶明空海同",
    "X14n0289_005:0352c12": "佛知見印成無學解脫性空我為無上佛問圓通如",
    "X14n0289_005:0352c13": "我所證諸相入非非所非盡旋法歸無斯為第一。",
    "X14n0289_005:0352c14": "此因意根悟入也我曠下敘往昔已證空性心得",
    "X14n0289_005:0352c15": "無礙者無隔陰之昏也蒙如下次敘今證大乘空",
    "X14n0289_005:0352c16": "性即前性空真覺性覺真空由證此覺故與如來",
    "X14n0289_005:0352c17": "把手共行同游覺海諸相入非者初以空空諸相",
    "X14n0289_005:0352c18": "也非所非盡者次以空空其空相也旋法歸無者",
    "X14n0289_005:0352c19": "旋意根而歸畢竟空也永嘉云諸行無常一切空",
    "X14n0289_005:0352c20": "即是如來大圓覺也此五聖曰旋見曰反息曰還",
    "X14n0289_005:0352c21": "味曰純覺曰旋法皆是反流旋一之義五根圓通",
    "X14n0289_005:0352c22": "竟。",
    "X14n0289_005:0352c23": "舍利弗即從座起頂禮佛足而白佛言我曠劫來心",
    "X14n0289_005:0352c24": "見清淨如是受生如恒河沙世出世間種種變化一",
    "X14n0289_005:0353a01": "見則通獲無障礙我於中路逢迦葉波兄弟相逐宣",
    "X14n0289_005:0353a02": "說因緣悟心無際從佛出家見覺明圓得大無畏成",
    "X14n0289_005:0353a03": "阿羅漢為佛長子從佛口生從法化生佛問圓通如",
    "X14n0289_005:0353a04": "我所證心見發光光極知見斯為第一。",
    "X14n0289_005:0353a05": "此因眼識悟入也先敘宿生眼識明利心見即眼",
    "X14n0289_005:0353a06": "識葢見性照境時但如鏡中無別分析而眼識隨",
    "X14n0289_005:0353a07": "見即能了達黑白大小不帶名言歷然不亂若迫",
    "X14n0289_005:0353a08": "求徧索種種名字即屬同時意識今言一見則通",
    "X14n0289_005:0353a09": "者謂不勞意識深窮細究而後知即眼識一掠而",
    "X14n0289_005:0353a10": "過洞然無礙此正顯眼識明利也我於下復敘此",
    "X14n0289_005:0353a11": "生悟入也宣說因緣者即因緣所生法我說即是",
    "X14n0289_005:0353a12": "空亦名為假名亦名中道義也言我始雖見地透",
    "X14n0289_005:0353a13": "徹未能窮深詣遠登峯造極後一聞此偈悟得藏",
    "X14n0289_005:0353a14": "心周遍法界含吐十虗見覺即眼識明圓謂事事",
    "X14n0289_005:0353a15": "明了無不透徹葢恐畏生於不足今心見清淨則",
    "X14n0289_005:0353a16": "識見超人見理明透故說法無畏是知鶖子智慧",
    "X14n0289_005:0353a17": "第一乃於眼識明利處得之心見發光者謂從眼",
    "X14n0289_005:0353a18": "識證徹而發光明也光極知見者謂其光明與眼",
    "X14n0289_005:0353a19": "識無際也。",
    "X14n0289_005:0353a20": "普賢菩薩即從座起頂禮佛足而白佛言我已曾與",
    "X14n0289_005:0353a21": "恒沙如來為法王子十方如來教其弟子菩薩根者",
    "X14n0289_005:0353a22": "修普賢行從我立名世尊我用心聞分別眾生所有",
    "X14n0289_005:0353a23": "知見若於他方恒沙界外有一眾生心中發明普賢",
    "X14n0289_005:0353a24": "行者我於爾時乘六牙象分身百千皆至其處縱彼",
    "X14n0289_005:0353b01": "障深未得見我我與其人暗中摩頂擁護安慰令其",
    "X14n0289_005:0353b02": "成就佛問圓通我說本因心聞發明分別自在斯為",
    "X14n0289_005:0353b03": "第一。",
    "X14n0289_005:0353b04": "此因耳識悟入也行彌法界位極鄰聖故曰普賢",
    "X14n0289_005:0353b05": "紹佛家業故為法王子言普賢行者即十大願王",
    "X14n0289_005:0353b06": "舉一色一香俱徧法界是也心聞即耳識分別眾",
    "X14n0289_005:0353b07": "生知見者就眾生知見擇普賢行而成熟之設有",
    "X14n0289_005:0353b08": "一人發心我即現身亦至其處彼雖不見我亦暗",
    "X14n0289_005:0353b09": "中加被也擁護者不令魔擾安慰者不令心退分",
    "X14n0289_005:0353b10": "別自在者即用耳識自性分別不用意識隨念計",
    "X14n0289_005:0353b11": "度分別也。",
    "X14n0289_005:0353b12": "孫陀羅難陀即從座起頂禮佛足而白佛言我初出",
    "X14n0289_005:0353b13": "家從佛入道雖具戒律於三摩地心常散動未獲無",
    "X14n0289_005:0353b14": "漏世尊教我及拘絺羅觀鼻端白我初諦觀經三七",
    "X14n0289_005:0353b15": "日見鼻中氣出入如煙身心內明圓洞世界徧成虗",
    "X14n0289_005:0353b16": "淨猶如琉璃煙相漸消鼻息成白心開漏盡諸出入",
    "X14n0289_005:0353b17": "息化為光明照十方界得阿羅漢世尊記我當得菩",
    "X14n0289_005:0353b18": "提佛問圓通我以銷息息久發明明圓滅漏斯為第",
    "X14n0289_005:0353b19": "一。",
    "X14n0289_005:0353b20": "此因鼻識悟入也先敘作觀因緣孫陀羅難陀此",
    "X14n0289_005:0353b21": "翻艶喜佛之親弟出家之初愛心鼓動佛令注心",
    "X14n0289_005:0353b22": "觀鼻端白不令散亂我初下敘悟入工夫溫陵云",
    "X14n0289_005:0353b23": "息由風火而起鼓煩惱濁故其狀如煙昧者不覺",
    "X14n0289_005:0353b24": "唯諦觀者始見故六交中見火燒息能為黑煙紫",
    "X14n0289_005:0353c01": "燄者皆煩惱所發也淨觀發明則煩惱漸消故內",
    "X14n0289_005:0353c02": "明外虗而煙銷成白莊生云瞻彼闋者虗室生白",
    "X14n0289_005:0353c03": "觀白之法氣初如煙中成白末後化為光明照十",
    "X14n0289_005:0353c04": "方世界此皆神凝所致故曰用志不分乃凝於神。",
    "X14n0289_005:0353c05": "富樓那多彌羅尼子即從座起頂禮佛足而白佛言",
    "X14n0289_005:0353c06": "我曠劫來辯才無礙宣說苦空深達實相如是乃至",
    "X14n0289_005:0353c07": "恒沙如來祕密法門我於眾中微妙開示得無所畏",
    "X14n0289_005:0353c08": "世尊知我有大辯才以音聲輪教成發揚我於佛前",
    "X14n0289_005:0353c09": "助佛轉輪因獅子吼成阿羅漢世尊印我說法無上",
    "X14n0289_005:0353c10": "佛問圓通我以法音降伏魔怨消滅諸漏斯為第一。",
    "X14n0289_005:0353c11": "此因舌識悟入也辯才無礙四無礙之一也祕密",
    "X14n0289_005:0353c12": "法門者或如來久默不說之法或半明半暗之法",
    "X14n0289_005:0353c13": "或言東意西之法也微妙開示者皆曲盡其意而",
    "X14n0289_005:0353c14": "闡明也教我發揚者令其助佛揚化也如法華會",
    "X14n0289_005:0353c15": "上世尊說破諸大弟子皆是內祕外現助宣大教",
    "X14n0289_005:0353c16": "之人故在楞嚴會中諸大弟子方敢恣口自陳遠",
    "X14n0289_005:0353c17": "因皆非一劫兩劫種善根者悉從無量劫中種善",
    "X14n0289_005:0353c18": "根者也其稱無漏無學阿羅漢亦非尋常證人空",
    "X14n0289_005:0353c19": "之輩流所得並驅也。",
    "X14n0289_005:0353c20": "優波離即從座起頂禮佛足而白佛言我親隨佛踰",
    "X14n0289_005:0353c21": "城出家親觀如來六年勤苦親見如來降伏諸魔制",
    "X14n0289_005:0353c22": "諸外道解脫世間貪欲諸漏承佛教戒如是乃至三",
    "X14n0289_005:0353c23": "千威儀八萬微細性業遮業悉皆清淨身心寂滅成",
    "X14n0289_005:0353c24": "阿羅漢我是如來眾中綱紀親印我心持戒修身眾",
    "X14n0289_005:0354a01": "推為上佛問圓通我以執身身得自在次第執心心",
    "X14n0289_005:0354a02": "得通達然後身心一切通利斯為第一。",
    "X14n0289_005:0354a03": "此因身識悟入也優波離此云上首以持戒為眾",
    "X14n0289_005:0354a04": "中綱紀故又翻近執佛為太子彼為親近執侍之",
    "X14n0289_005:0354a05": "臣故承佛教戒者即比丘二百五十戒也如是下",
    "X14n0289_005:0354a06": "即菩薩戒也溫陵曰行住坐臥律儀各二百五十",
    "X14n0289_005:0354a07": "對三聚成三千復以三千配身口七支成二萬一",
    "X14n0289_005:0354a08": "千復配四分煩惱成八萬四千言三聚者謂攝善",
    "X14n0289_005:0354a09": "法攝律儀攝眾生也四分者謂多貪多瞋多癡及",
    "X14n0289_005:0354a10": "等分也性業者謂殺盜婬業性元是妄不待制止",
    "X14n0289_005:0354a11": "犯即成業故其餘即因過始制以遮其惡制前所",
    "X14n0289_005:0354a12": "犯即為無罪故云遮業也身心寂滅者由比丘戒",
    "X14n0289_005:0354a13": "以寂其身由菩薩戒以滅其心故得發慧而悟入",
    "X14n0289_005:0354a14": "也身得自在身不毀犯也心得自在心亦不毀犯",
    "X14n0289_005:0354a15": "也然後身心一切通剎者從身識而證入圓通也。",
    "X14n0289_005:0354a16": "大目犍連即從座起頂禮佛足而白佛言我初於路",
    "X14n0289_005:0354a17": "乞食逢遇優樓頻螺伽耶那提三迦葉波宣說如來",
    "X14n0289_005:0354a18": "因緣深義我頓發心得大通達如來惠我袈裟著身",
    "X14n0289_005:0354a19": "鬢髮自落我遊十方得無罣礙神通發明推為無上",
    "X14n0289_005:0354a20": "成阿羅漢寧唯世尊十方如來歎我神力圓明清淨",
    "X14n0289_005:0354a21": "自在無畏佛問圓通我以旋湛心光發宣如澄濁流",
    "X14n0289_005:0354a22": "久成清瑩斯為第一。",
    "X14n0289_005:0354a23": "此因意識悟入也優樓頻螺此云木瓜癃胸前有",
    "X14n0289_005:0354a24": "癃如木瓜故伽耶山名那提河名因緣深義者顯",
    "X14n0289_005:0354b01": "非少乘所證淺因緣法故曰深也我頓發心者即",
    "X14n0289_005:0354b02": "從意識頓發菩提心也得大通達者由意識而頓",
    "X14n0289_005:0354b03": "入圓通也神通發明者由意識圓通而獲神通也",
    "X14n0289_005:0354b04": "圓明清淨自在者即總持妙湛不動三義我以旋",
    "X14n0289_005:0354b05": "湛心光發宣者謂旋意識而歸妙湛由妙湛而發",
    "X14n0289_005:0354b06": "光明也六識圓通竟。",
    "X14n0289_005:0354b07": "烏芻瑟摩於如來前合掌頂禮佛之雙足而白佛言",
    "X14n0289_005:0354b08": "我常先憶久遠劫前性多貪欲有佛出世名曰空王",
    "X14n0289_005:0354b09": "說多婬人成猛火聚教我徧觀百體四肢諸冷煖氣",
    "X14n0289_005:0354b10": "神光內凝化多婬心成智慧火從是諸佛皆呼召我",
    "X14n0289_005:0354b11": "名為火頭我以火光三昧力故成阿羅漢心發大願",
    "X14n0289_005:0354b12": "諸佛成道我為力士親伏魔怨佛問圓通我以諦觀",
    "X14n0289_005:0354b13": "身心煖觸無礙流通諸漏既銷生大寶燄登無上覺",
    "X14n0289_005:0354b14": "斯為第一。",
    "X14n0289_005:0354b15": "此因火大悟入也烏芻瑟摩此云火頭成猛火聚",
    "X14n0289_005:0354b16": "者如下文云婬習相交發於相摩研摩不休有大",
    "X14n0289_005:0354b17": "火光於中發現等教我下令其觀察火大也冷字",
    "X14n0289_005:0354b18": "疑誤據下文當是諸暖觸氣因專心不散神光內",
    "X14n0289_005:0354b19": "凝於是轉婬心而成智火故我渾身住在火光三",
    "X14n0289_005:0354b20": "昧諸佛即印我名火頭我以火光力故燒煩惱薪",
    "X14n0289_005:0354b21": "成阿羅漢復以大願而為諸佛力士親伏魔冤也",
    "X14n0289_005:0354b22": "言登無上覺者是帶果行因逆流菩薩也。",
    "X14n0289_005:0354b23": "持地菩薩即從座起頂禮佛足而白佛言我念往昔",
    "X14n0289_005:0354b24": "普光如來出現於世我為比丘常於一切要路津口",
    "X14n0289_005:0354c01": "田地險隘有不如法妨損車馬我皆平填或作橋梁",
    "X14n0289_005:0354c02": "或負沙土如是勤苦經無量佛出現於世或有眾生",
    "X14n0289_005:0354c03": "於闤闠處要人擎物我先為擎至其所詣放物即行",
    "X14n0289_005:0354c04": "不取其直毗舍浮佛現在世時世多饑荒我為負人",
    "X14n0289_005:0354c05": "無問遠近唯取一錢或有車牛被於泥溺我有神力",
    "X14n0289_005:0354c06": "為其推輪拔其苦惱時國大王延佛設齋我於爾時",
    "X14n0289_005:0354c07": "平地待佛毗舍如來摩頂謂我當平心地則世界地",
    "X14n0289_005:0354c08": "一切皆平我即心開見身微塵與造世界所有微塵",
    "X14n0289_005:0354c09": "等無差別微塵自性不相觸摩乃至刀兵亦無所觸",
    "X14n0289_005:0354c10": "我於法性悟無生忍成阿羅漢迴心今入菩薩位中",
    "X14n0289_005:0354c11": "聞諸如來宣妙蓮華佛知見地我先證明而為上首",
    "X14n0289_005:0354c12": "佛問圓通我以諦觀身界二塵等無差別本如來藏",
    "X14n0289_005:0354c13": "虗妄發塵塵銷智圓成無上道斯為第一。",
    "X14n0289_005:0354c14": "此因地大悟入也先敘往昔平地之行要路渡口",
    "X14n0289_005:0354c15": "皆舟車必由處有不如法者或險或隘或隆或窪",
    "X14n0289_005:0354c16": "等作梁負土猶言造橋補路也或有下敘効力之",
    "X14n0289_005:0354c17": "行闤市墻闠市門也毗舍浮此云徧一切自在唯",
    "X14n0289_005:0354c18": "取一錢者資身命故時國下敘遇佛開示即得心",
    "X14n0289_005:0354c19": "開也見身下正陳悟處身界微塵了不相觸者由",
    "X14n0289_005:0354c20": "達天地同根萬物一體故兵亦無所措刃也我於",
    "X14n0289_005:0354c21": "法性悟無生忍者以達蘊中無我證得人空也回",
    "X14n0289_005:0354c22": "心下因悟獲證謂雖悟無生而廣修萬行具菩薩",
    "X14n0289_005:0354c23": "道故遇宣說佛知見地我必預會為作證明也身",
    "X14n0289_005:0354c24": "界二塵元是如來藏性本無差別由昔無明一動",
    "X14n0289_005:0355a01": "知見妄發勞見發塵故見有根塵差別耳今根塵",
    "X14n0289_005:0355a02": "既銷鏡智圓滿云何不成無上知覺乎。",
    "X14n0289_005:0355a03": "月光童子即從座起頂禮佛足而白佛言我憶往昔",
    "X14n0289_005:0355a04": "恒河沙劫有佛出世名為水天教諸菩薩修習水觀",
    "X14n0289_005:0355a05": "入三摩地觀於身中水性無奪初從涕唾如是窮盡",
    "X14n0289_005:0355a06": "津液精血大小便利身中旋復水性一同見水身中",
    "X14n0289_005:0355a07": "與世界外浮幢王剎諸香水海等無差別我於是時",
    "X14n0289_005:0355a08": "初成此觀但見其水未得無身當為比丘室中安禪",
    "X14n0289_005:0355a09": "我有弟子闚窓觀室唯見清水徧在室中了無所見",
    "X14n0289_005:0355a10": "童稚無知取一瓦礫投於水內激水作聲顧盻而去",
    "X14n0289_005:0355a11": "我出定後頓覺心痛如舍利弗遭違害鬼我自思惟",
    "X14n0289_005:0355a12": "今我已得阿羅漢道久離病緣云何今日忽生心痛",
    "X14n0289_005:0355a13": "將無退失爾時童子捷來我前說如上事我則告言",
    "X14n0289_005:0355a14": "汝更見水可即開門入此水中除去瓦礫童子奉教",
    "X14n0289_005:0355a15": "後入定時還復見水瓦礫宛然開門除出我後出定",
    "X14n0289_005:0355a16": "身質如初逢無量佛如是至於山海自在通王如來",
    "X14n0289_005:0355a17": "方得亡身與十方界諸香水海性合真空無二無別",
    "X14n0289_005:0355a18": "今於如來得童真名預菩薩會佛問圓通我以水性",
    "X14n0289_005:0355a19": "一味流通得無生忍圓滿菩提斯為第一。",
    "X14n0289_005:0355a20": "此因水大悟入也佛名水天者亦從水大悟入故",
    "X14n0289_005:0355a21": "教習水觀者即以所證示人也觀於下聞法入觀",
    "X14n0289_005:0355a22": "也水性無奪者以水性是同故不相傾奪也準華",
    "X14n0289_005:0355a23": "嚴經華藏海中有大蓮華其蓮華中有無量香水",
    "X14n0289_005:0355a24": "海一一香水海各有一華為諸佛剎世界之種華",
    "X14n0289_005:0355b01": "藏世界在香水海中故曰浮幢王剎以華藏世界",
    "X14n0289_005:0355b02": "有二十重累高如幢最為高大故今觀身中之水與",
    "X14n0289_005:0355b03": "彼海水等無差別者是觀心所融也觀心雖成未",
    "X14n0289_005:0355b04": "得亡身者以水想雖成未得無我猶存水相全水",
    "X14n0289_005:0355b05": "即身未亡法見故如舍利弗遭違害鬼者身子入",
    "X14n0289_005:0355b06": "定於恒河岸由宿冤力為鬼所掌出定頭痛佛言",
    "X14n0289_005:0355b07": "汝若無定身當碎壞矣今出定心痛故疑退失四",
    "X14n0289_005:0355b08": "果也身質如初者心不痛也問室中之水是從何",
    "X14n0289_005:0355b09": "來答定心所化定果色昔外道以堅執心化石則",
    "X14n0289_005:0355b10": "定心化水葢可知矣是知萬法唯心問月光入定",
    "X14n0289_005:0355b11": "時因童子投入瓦礫水中而心痛後令除去瓦礫",
    "X14n0289_005:0355b12": "而痛除此一瓦礫畢竟在心內在心外若在心外",
    "X14n0289_005:0355b13": "不應作痛若在心內則此瓦礫從何處入答瓦礫",
    "X14n0289_005:0355b14": "且置即此室中之水畢竟在身外在身內若在身",
    "X14n0289_005:0355b15": "外入定之後此水從何處出若在身內出定之後",
    "X14n0289_005:0355b16": "此水從何處入若知水之出入即知瓦礫之內外",
    "X14n0289_005:0355b17": "矣方得亡身者執破而蘊空也此身既空水觀亦",
    "X14n0289_005:0355b18": "空即與性空真水性水真空打成一片周徧法界",
    "X14n0289_005:0355b19": "反觀此身何啻大海一漚哉得童真名者具童子",
    "X14n0289_005:0355b20": "之真德預菩薩會者證菩薩之法空也。",
    "X14n0289_005:0355b21": "琉璃光法王子即從座起頂禮佛足而白佛言我憶",
    "X14n0289_005:0355b22": "往昔經恒沙劫有佛出世名無量聲開示菩薩本覺",
    "X14n0289_005:0355b23": "妙明觀此世界及眾生身皆是妄緣風力所轉我於",
    "X14n0289_005:0355b24": "爾時觀界安立觀世動時觀身動止觀心動念諸動",
    "X14n0289_005:0355c01": "無二等無差別我時覺了此羣動性來無所從去無",
    "X14n0289_005:0355c02": "所至十方微塵顛倒眾生同一虗妄如是乃至三千",
    "X14n0289_005:0355c03": "大千一世界內所有眾生如一器中貯百蚊蚋啾啾",
    "X14n0289_005:0355c04": "亂鳴於分寸中鼓發狂閙逢佛未幾得無生忍爾時",
    "X14n0289_005:0355c05": "心開乃見東方不動佛國為法王子事十方佛身心",
    "X14n0289_005:0355c06": "發光洞徹無礙佛問圓通我以觀察風力無依悟菩",
    "X14n0289_005:0355c07": "提心入三摩地合十方佛傳一妙心斯為第一。",
    "X14n0289_005:0355c08": "此因風大悟入也琉璃光是其悟後洞徹無礙猶",
    "X14n0289_005:0355c09": "如琉璃故得此名所師之佛名無量聲者亦從萬",
    "X14n0289_005:0355c10": "竅怒號邊證入故風力所轉者莊子所謂天地噫",
    "X14n0289_005:0355c11": "氣其名為風但彼不知風之所自出耳我觀下敘",
    "X14n0289_005:0355c12": "入觀觀界安立者觀察世界由風力所持方得安",
    "X14n0289_005:0355c13": "立觀世動時者觀察三世亦由風力遷變而有觀",
    "X14n0289_005:0355c14": "身動止者觀察此身一動一止亦由風力所使觀",
    "X14n0289_005:0355c15": "心動念者觀察此心念念遷流新新不住亦由風",
    "X14n0289_005:0355c16": "力生滅如此觀察世界身心各各不同究其所因",
    "X14n0289_005:0355c17": "皆從一念無明風動而有等無差別我時下了動",
    "X14n0289_005:0355c18": "虗妄言微塵眾生皆是妄緣風力所轉自一世界",
    "X14n0289_005:0355c19": "眾生乃至大千世界眾生亦如此故曰同一虗妄",
    "X14n0289_005:0355c20": "於分寸中鼓發狂閙者言此眾生皆是自己方寸",
    "X14n0289_005:0355c21": "中鼓閙亦不在外故祖師云非旛動非風動仁者",
    "X14n0289_005:0355c22": "心動逢佛下敘悟入也東為震方羣動之首由在",
    "X14n0289_005:0355c23": "羣動中見不動佛即能紹隆佛位也風力無依者",
    "X14n0289_005:0355c24": "來無所從去無所至故合十方佛傳一妙心者言",
    "X14n0289_005:0356a01": "十方諸佛無不觀察此無明風而證不動之覺體",
    "X14n0289_005:0356a02": "也。",
    "X14n0289_005:0356a03": "虗空藏菩薩即從座起頂禮佛足而白佛言我與如",
    "X14n0289_005:0356a04": "來錠光佛所得無邊身爾時手執四大寶珠照明十",
    "X14n0289_005:0356a05": "方微塵佛剎化成虗空又於自心現大圓鏡內放十",
    "X14n0289_005:0356a06": "種微妙寶光流灌十方盡虗空際諸幢王剎來入鏡",
    "X14n0289_005:0356a07": "內涉入我身身同虗空不相妨礙身能善入微塵國",
    "X14n0289_005:0356a08": "土廣行佛事得大隨順此大神力由我諦觀四大無",
    "X14n0289_005:0356a09": "依妄想生滅虗空無二佛國本同於同發明得無生",
    "X14n0289_005:0356a10": "忍佛問圓通我以觀察虗空無邊入三摩地妙力圓",
    "X14n0289_005:0356a11": "明斯為第一。",
    "X14n0289_005:0356a12": "此因空大悟入也先敘果中大用手執四大等者",
    "X14n0289_005:0356a13": "表已得四智即用此智照見四大皆是性色真空",
    "X14n0289_005:0356a14": "是攝用歸體也又於自心等者以表十法界皆是",
    "X14n0289_005:0356a15": "自心大圓鏡智平等光中所現以顯性空真色是",
    "X14n0289_005:0356a16": "從體起用也諸幢下以剎入身無身非剎也身能",
    "X14n0289_005:0356a17": "下以身入剎無剎非身也清凉云用則波騰鼎沸",
    "X14n0289_005:0356a18": "隨真體而運行體則鏡淨水澄舉隨緣而會集若",
    "X14n0289_005:0356a19": "秦鏡之互照似帝網之相收即此義也此大下顯",
    "X14n0289_005:0356a20": "因心也由我諦觀四大無依元從生滅而有終歸",
    "X14n0289_005:0356a21": "於空既又觀察虗空無二佛國本同是則空不異",
    "X14n0289_005:0356a22": "土土不異空乃於色空同處忽然發明得無生忍",
    "X14n0289_005:0356a23": "故有如此大用也妙力圓明者正指空色無礙身",
    "X14n0289_005:0356a24": "土相入也。",
    "X14n0289_005:0356b01": "彌勒菩薩即從座起頂禮佛足而白佛言我憶往昔",
    "X14n0289_005:0356b02": "經微塵劫有佛出世名日月燈明我從彼佛而得出",
    "X14n0289_005:0356b03": "家心重世名好遊族姓爾時世尊教我修習唯心識",
    "X14n0289_005:0356b04": "定入三摩地歷劫已來以此三昧事恒沙佛求世名",
    "X14n0289_005:0356b05": "心歇滅無有至然燈佛出現於世我乃得成無上妙",
    "X14n0289_005:0356b06": "圓識心三昧乃至盡空如來國土淨穢有無皆是我",
    "X14n0289_005:0356b07": "心變化所現世尊我了如是唯心識故識性流出無",
    "X14n0289_005:0356b08": "量如來今得授記次補佛處佛問圓通我以諦觀十",
    "X14n0289_005:0356b09": "方唯識識心圓明入圓成實遠離依他及徧計執得",
    "X14n0289_005:0356b10": "無生忍斯為第一。",
    "X14n0289_005:0356b11": "此因識大悟入也心重世名者務虗名而不務真",
    "X14n0289_005:0356b12": "實也好遊族姓者不內旋而向外馳求也修習唯",
    "X14n0289_005:0356b13": "心識定者令其審觀萬法皆從心識所變非實有",
    "X14n0289_005:0356b14": "也求世名心歇滅無有者知幻境不實名心頓空",
    "X14n0289_005:0356b15": "一意內觀也至然燈下因觀成而悟入妙圓識心",
    "X14n0289_005:0356b16": "如來藏性也乃至下悟得器界淨穢皆從識變不",
    "X14n0289_005:0356b17": "自外來也世尊下明諸佛皆從識性流世不由他",
    "X14n0289_005:0356b18": "變也次補佛處者由所證已極故補佛位也依他",
    "X14n0289_005:0356b19": "起性即業識及業識所現相見二分也徧計執性",
    "X14n0289_005:0356b20": "即從相見二分復生周徧計度所謂我法二執也",
    "X14n0289_005:0356b21": "遠離依他徧計即是圓成以徧計有名無體依他",
    "X14n0289_005:0356b22": "有相無性故唯圓成是彼體性。",
    "X14n0289_005:0356b23": "大勢至法王子與其同倫五十二菩薩即從座起頂",
    "X14n0289_005:0356b24": "禮佛足而白佛言我憶往昔恒河沙劫有佛出世名",
    "X14n0289_005:0356c01": "無量光十二如來相繼一劫其最後佛名超日月光",
    "X14n0289_005:0356c02": "彼佛教我念佛三昧譬如有人一專為憶一人專忘",
    "X14n0289_005:0356c03": "如是二人若逢不逢或見非見二人相憶二憶念深",
    "X14n0289_005:0356c04": "如是乃至從生至生同於形影不相乖異十方如來",
    "X14n0289_005:0356c05": "憐念眾生如母憶子若子逃逝雖憶何為子若憶母",
    "X14n0289_005:0356c06": "如母憶時母子歷生不相違遠若眾生心憶佛念佛",
    "X14n0289_005:0356c07": "現前當來必定見佛去佛不遠不假方便自得心開",
    "X14n0289_005:0356c08": "如染香人身有香氣此則名曰香光莊嚴我本因地",
    "X14n0289_005:0356c09": "以念佛心入無生忍今於此界攝念佛人歸於淨土",
    "X14n0289_005:0356c10": "佛問圓通我無選擇都攝六根淨念相繼得三摩地",
    "X14n0289_005:0356c11": "斯為第一。",
    "X14n0289_005:0356c12": "此因見大悟入也觀經云以智慧光普照一切令",
    "X14n0289_005:0356c13": "離三途得無上力名大勢至悲華經云往昔因中",
    "X14n0289_005:0356c14": "彌陀作輪王時觀音為長子勢至為次子今在極",
    "X14n0289_005:0356c15": "樂居於彌陀左右十二如來者謂無量光無邊光",
    "X14n0289_005:0356c16": "無著光端嚴光愛光喜光可觀光不思議光無等",
    "X14n0289_005:0356c17": "光不可稱量光映蔽日光映蔽月光超日月光意",
    "X14n0289_005:0356c18": "在十二時不得彈指頃念世間五欲是謂十二如",
    "X14n0289_005:0356c19": "來淨念相繼成一劫也言念佛者若據理念念即",
    "X14n0289_005:0356c20": "始覺佛即本覺始本合一是名念佛若據事念冥",
    "X14n0289_005:0356c21": "記不忘之謂念放光接引之謂佛則能念屬己所",
    "X14n0289_005:0356c22": "念屬佛也一人專憶者喻佛念眾生一人專忘者",
    "X14n0289_005:0356c23": "喻眾生不念佛也若逢非逢若見非見者以佛專",
    "X14n0289_005:0356c24": "念眾生未嘗不在眾生前故若逢若見眾生不念",
    "X14n0289_005:0357a01": "佛故佛雖在眾生前而不逢不見也果如母子相",
    "X14n0289_005:0357a02": "憶則永不相隔矣如文喜初見文殊當面蹉過所",
    "X14n0289_005:0357a03": "謂不逢不見也後文殊在粥鍋上現是若逢若見",
    "X14n0289_005:0357a04": "也十方三句合一人專憶若子二句合一人專忘",
    "X14n0289_005:0357a05": "子若四句合兩憶不離去佛不遠者若專心憶佛",
    "X14n0289_005:0357a06": "念佛佛亦不遠只在當處朝暮即得相見更不必",
    "X14n0289_005:0357a07": "別假方便而得心開亦唯專注念佛自得心開也",
    "X14n0289_005:0357a08": "染香人有香氣者喻念佛必見佛也香光莊嚴者",
    "X14n0289_005:0357a09": "謂以念佛香光莊嚴法性本佛也我本下六句謂",
    "X14n0289_005:0357a10": "以自證之法度人也都攝六根者謂一心念佛則",
    "X14n0289_005:0357a11": "六根都攝六處皆念佛也如眼不取色是眼念佛",
    "X14n0289_005:0357a12": "乃至意不念法則意念佛唯其六根都攝故得淨",
    "X14n0289_005:0357a13": "念相繼葢一心念佛與決志參禪者本無二致故",
    "X14n0289_005:0357a14": "念佛之後而繼之參禪也則知此方唯有二門為",
    "X14n0289_005:0357a15": "入道之捷徑葢觀音勢至皆彌陀輔弼之臣一以",
    "X14n0289_005:0357a16": "念佛接人一以參禪誨眾皆是就此界根機各開",
    "X14n0289_005:0357a17": "戶牖乃世人例以參禪為高而卑視念佛者吾知",
    "X14n0289_005:0357a18": "其不唯不知念佛之奧訣亦不知參禪之妙旨也",
    "X14n0289_005:0357a19": "苟不以一心不亂之訣去參禪則禪決不悟若不",
    "X14n0289_005:0357a20": "以如猫捕鼠之心去念佛則淨土必不生勿謂念",
    "X14n0289_005:0357a21": "佛易而參禪難當知難則俱難易則俱易是在當",
    "X14n0289_005:0357a22": "人信力淺深習氣濃淡耳問參禪者不但不容起",
    "X14n0289_005:0357a23": "我人眾生壽者見即佛見法見亦不容起故此經",
    "X14n0289_005:0357a24": "斥見相發心為生死金剛訶聲求色見為邪道若",
    "X14n0289_005:0357b01": "夫念佛者志在淨念相繼現前當來決定見佛此",
    "X14n0289_005:0357b02": "則空有二門迥然各別惡得同日而語答參禪者",
    "X14n0289_005:0357b03": "志在泯一切相所以不容起念善惡盡掃念佛者",
    "X14n0289_005:0357b04": "志在佛來接引要須淨念相繼頭頭見佛唯能盡",
    "X14n0289_005:0357b05": "掃一切方能見性既能見性見佛何難亦唯淨念",
    "X14n0289_005:0357b06": "相繼必能見佛既能見佛見性亦易所以云唯真",
    "X14n0289_005:0357b07": "空者證妙有唯妙有者見真空門雖有二其究豈",
    "X14n0289_005:0357b08": "有二哉第參禪者志在見性而難於入流亡所念",
    "X14n0289_005:0357b09": "佛者志在見佛而難於一心不亂正宜各擅專門",
    "X14n0289_005:0357b10": "不必念掛兩頭若念掛兩頭不唯不能見性抑且",
    "X14n0289_005:0357b11": "不能見佛矣七大圓通竟。",
    "X14n0289_005:0357b13": "大佛頂如來密因修證了義諸菩薩萬行首楞嚴經",
    "X14n0289_005:0357b14": "合轍卷第五"
}