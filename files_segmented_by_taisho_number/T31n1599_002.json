{
    "T31n1599_002:0458a12": "中邊分別論卷下",
    "T31n1599_002:0458a14": "天親菩薩造",
    "T31n1599_002:0458a15": "陳天竺三藏真諦譯",
    "T31n1599_002:0458a16": "4 對治修住品對治修住品第四",
    "T31n1599_002:0458a17": "修習對治者，三十七道品修習，今當說。此論",
    "T31n1599_002:0458a18": "中初說心者我執種類，又云根塵識也。",
    "T31n1599_002:0458a19": "麁行貪因故，　　種故不迷故，",
    "T31n1599_002:0458a20": "為入四諦故，　　修四念處觀：",
    "T31n1599_002:0458a21": "由身故麁行得顯現，思擇麁行故得入苦諦。",
    "T31n1599_002:0458a22": "此身者麁大，諸行為相故。麁大者名行苦。因",
    "T31n1599_002:0458a23": "此行苦，一切有漏諸法，於中聖人觀苦諦。受",
    "T31n1599_002:0458a24": "者貪愛依處，思擇諸受故得入集諦。心者我",
    "T31n1599_002:0458a25": "執依處，為思擇此心得入滅諦，離我斷怖畏",
    "T31n1599_002:0458a26": "故。法者不淨淨二品，為思擇此法離不淨淨",
    "T31n1599_002:0458a27": "品無明故得入道諦。是故初行為令入四諦",
    "T31n1599_002:0458a28": "中修習四念處所安立。次修習正勤。",
    "T31n1599_002:0458a29": "已知非助道，　　一切種對治，",
    "T31n1599_002:0458b01": "為上二種故，　　修習四正勤。",
    "T31n1599_002:0458b02": "為修習四念處究竟故，非助道黑法及助道",
    "T31n1599_002:0458b03": "品白法，一切種已明了所見故。為滅離非助",
    "T31n1599_002:0458b04": "道法、為生起助道法，四種正勤得起。第一為",
    "T31n1599_002:0458b05": "滅已生非善惡法，如經中廣說為滅為塞為生為長。",
    "T31n1599_002:0458b06": "隨事住於彼，　　為成就所須，",
    "T31n1599_002:0458b07": "捨離五失故，　　修習八資糧。",
    "T31n1599_002:0458b08": "為離為得黑白二種法修習正勤已，心者無",
    "T31n1599_002:0458b09": "障有助故，得住此心。住有四能。四能者，一",
    "T31n1599_002:0458b10": "隨教得成就。隨教得成就者，說名四如意足，",
    "T31n1599_002:0458b11": "一切所求義成就因緣故。此中住者，心住名",
    "T31n1599_002:0458b12": "三摩提應知。是故四正勤後，次第說四如意",
    "T31n1599_002:0458b13": "足。隨事隨教住者，為滅五種過失、為修習八",
    "T31n1599_002:0458b14": "種資糧故應知。何者名失耶？",
    "T31n1599_002:0458b15": "懈怠、忘尊教，　　及下劣、掉起，",
    "T31n1599_002:0458b16": "不作意作意，　　此五失應知。",
    "T31n1599_002:0458b17": "懈怠者，沒嬾惡處。忘尊教者，如師所立法、名",
    "T31n1599_002:0458b18": "句味等，不憶不持故。下劣掉起者，兩障合為",
    "T31n1599_002:0458b19": "一，憂喜為體故，沈浮是其事。此位中沈時，",
    "T31n1599_002:0458b20": "不作意是第四過失。若無此二而作意，是第",
    "T31n1599_002:0458b21": "五過失。為滅此五失，安立八種禪定資糧，為",
    "T31n1599_002:0458b22": "滅懈怠。何者為四？一欲、二正勤、三信、四猗。復",
    "T31n1599_002:0458b23": "有四法次第應知。",
    "T31n1599_002:0458b24": "依處及能依，　　此因緣及果。",
    "T31n1599_002:0458b25": "欲者正勤依處，能依者正勤，此依處名欲。有",
    "T31n1599_002:0458b26": "何因是名信？若有信即生欲，此能依者名正",
    "T31n1599_002:0458b27": "勤果，此果名猗，若作正勤得所求禪定故。",
    "T31n1599_002:0458b28": "餘四種資糧，一念、二智、三作意、四捨滅。餘四",
    "T31n1599_002:0458b29": "種失，如次第對治。此念等四法次第應知。",
    "T31n1599_002:0458c01": "緣境界不迷，　　高下能覺知，",
    "T31n1599_002:0458c02": "滅彼心功用，　　寂靜時放捨。",
    "T31n1599_002:0458c03": "念者，不忘失境界。智者，不忘失境界時，覺知",
    "T31n1599_002:0458c04": "沈浮兩事。覺知已，為滅此作功用意，是名作",
    "T31n1599_002:0458c05": "意。此沈浮二法寂滅已，起放捨心放流相續",
    "T31n1599_002:0458c06": "名捨滅。四如意足後，次第說修習五根。此五",
    "T31n1599_002:0458c07": "根云何得立？",
    "T31n1599_002:0458c08": "已下解脫種，　　欲事增上故，",
    "T31n1599_002:0458c09": "境界不迷沒，　　不散及思擇。",
    "T31n1599_002:0458c10": "此中增上次第五處流。為修四勤故，心已隨",
    "T31n1599_002:0458c11": "教得住，因此心已下解脫分善根種子，一欲",
    "T31n1599_002:0458c12": "增上故、二勤修增上故、三不忘境界增上",
    "T31n1599_002:0458c13": "故、四不散動增上故、五思擇法增上故。如次",
    "T31n1599_002:0458c14": "第，信等五根應知。",
    "T31n1599_002:0458c15": "說力損惑故，　　前因後是果。",
    "T31n1599_002:0458c16": "信等五法如前所說。為有勝力，故說名力。勝",
    "T31n1599_002:0458c17": "力者何義？能損離非助惑故。若五法非信等",
    "T31n1599_002:0458c18": "諸對治惑，不相障故，故說根力有次第。云何",
    "T31n1599_002:0458c19": "信等五法前後次第說？五種法如前後為因",
    "T31n1599_002:0458c20": "果故。云何如此？若人信因信果，為求得此果",
    "T31n1599_002:0458c21": "故決勤行。因此勤行已守境不移，若念止住",
    "T31n1599_002:0458c22": "心得三昧平等住不高不下，一三受故、二一境故。又有五種住未說。若心得定，",
    "T31n1599_002:0458c23": "觀知如實境。因此義，是故五法立次第。若人",
    "T31n1599_002:0458c24": "已下種解脫分善根已，說五根是其位。若人",
    "T31n1599_002:0458c25": "已下通達分善根者，為在五根位中、為當在",
    "T31n1599_002:0458c26": "方位中？",
    "T31n1599_002:0458c27": "二二通達分，　　五根及五力。",
    "T31n1599_002:0458c28": "煖位及頂位立行五根，忍位及世第一法立",
    "T31n1599_002:0458c29": "行五力。若人下解脫善根種，此二二位決定",
    "T31n1599_002:0459a01": "通達分。若未不，如此力次說覺分。此云何安",
    "T31n1599_002:0459a02": "立？",
    "T31n1599_002:0459a03": "依分自體分，　　第三出離分，",
    "T31n1599_002:0459a04": "第四功德分，　　三種滅惑分。",
    "T31n1599_002:0459a05": "見道位中顯立覺分。覺者何義？無分別如如",
    "T31n1599_002:0459a06": "智是名覺。分者何義？同事法朋是名分義。此",
    "T31n1599_002:0459a07": "七法中，覺依止分者是名念覺，自性分者是",
    "T31n1599_002:0459a08": "名擇法覺，出離分者名正勤覺，功德分者名",
    "T31n1599_002:0459a09": "喜覺，無染無障分三法謂猗、定、捨。云何說三",
    "T31n1599_002:0459a10": "法為無染障分？",
    "T31n1599_002:0459a11": "因緣依處故，　　自性故言說。",
    "T31n1599_002:0459a12": "無障無染因者，猗惑障，為重行作因故，此猗",
    "T31n1599_002:0459a13": "與麁重因對治故；依止者是禪定；自性者不",
    "T31n1599_002:0459a14": "捨覺分。次說道分。此法云何安立？",
    "T31n1599_002:0459a15": "分決及令至，　　令他信三種，",
    "T31n1599_002:0459a16": "對治不助法，　　說道有八分。",
    "T31n1599_002:0459a17": "修習道位中顯立道分。見道分決分是正見，",
    "T31n1599_002:0459a18": "此見世間正見，出世正見後得，因此智自所",
    "T31n1599_002:0459a19": "得道及果決定分別。令他至分者，正思惟及",
    "T31n1599_002:0459a20": "正言，因有發起語言，能令他知及得。令他信",
    "T31n1599_002:0459a21": "分者有三種，正言、正業、正命，此三法次第。",
    "T31n1599_002:0459a22": "見戒及知足，　　應知令他信。",
    "T31n1599_002:0459a23": "令他信分者，三處依正言說言語，共相難正",
    "T31n1599_002:0459a24": "義、共思擇義時，他得信是人有智，是故令他",
    "T31n1599_002:0459a25": "信智。依正業他得信持戒，不作不如法事故。",
    "T31n1599_002:0459a26": "依正命者他得信輕財知足，如法如量行，見",
    "T31n1599_002:0459a27": "衣服等四命緣故，是故令他信知足輕財知",
    "T31n1599_002:0459a28": "足。煩惱對治分者三種，正勤、正念、正定。此三",
    "T31n1599_002:0459a29": "法如次第。",
    "T31n1599_002:0459b01": "大惑及小惑，　　自在障對治。",
    "T31n1599_002:0459b02": "非助道煩惱有三：一修習道所斷煩惱，是名",
    "T31n1599_002:0459b03": "大惑。二心沈沒掉起煩惱，是名小惑。三自在",
    "T31n1599_002:0459b04": "障者，能障礙顯出勝品功德。第一煩惱者，正",
    "T31n1599_002:0459b05": "勤是其對治。云何如此？因正勤修道得成故，",
    "T31n1599_002:0459b06": "若道得成，思惟煩惱滅。第二煩惱者，正念是",
    "T31n1599_002:0459b07": "其對治。寂靜相處，若正念正寂靜相處，沈沒",
    "T31n1599_002:0459b08": "及掉起滅故。第三煩惱者，正定是其對治。依",
    "T31n1599_002:0459b09": "止禪定故，能顯出六神通功德故。此修習對",
    "T31n1599_002:0459b10": "治，若略說有三種應知。",
    "T31n1599_002:0459b11": "隨不倒有倒，　　隨顛倒不倒，",
    "T31n1599_002:0459b12": "無倒無隨倒，　　修對治三種。",
    "T31n1599_002:0459b13": "修習對治有三。何者三？一者隨應無倒法與",
    "T31n1599_002:0459b14": "倒相雜、二者顛倒所隨逐無見倒、三者無顛",
    "T31n1599_002:0459b15": "倒無倒法隨逐。如次第，凡夫位中、有學聖位",
    "T31n1599_002:0459b16": "中、無學聖位中。菩薩修對治者有別異。何者",
    "T31n1599_002:0459b17": "別？",
    "T31n1599_002:0459b18": "境界及思惟，　　至得有差別。",
    "T31n1599_002:0459b19": "聲聞及辟支，自相續身等念處諸法是其境",
    "T31n1599_002:0459b20": "界；若菩薩，自他相續身等念處諸法是其境",
    "T31n1599_002:0459b21": "界。聲聞及辟支，由無常等諸相思惟身等諸",
    "T31n1599_002:0459b22": "法；若諸菩薩，無生得道理故思惟觀察。若聲",
    "T31n1599_002:0459b23": "聞及緣覺，修習四念處等諸法，為滅離身等",
    "T31n1599_002:0459b24": "諸法；若菩薩，修習此等法，不為滅離故修習",
    "T31n1599_002:0459b25": "諸法，非不為滅離故修習諸法，但為至得無",
    "T31n1599_002:0459b26": "住處涅槃。修習對治已說。修住者何者？",
    "T31n1599_002:0459b27": "5 修住品修住品第五",
    "T31n1599_002:0459b28": "修住有四種，　　因、入、行、至得，",
    "T31n1599_002:0459b29": "有作不作意，　　有上亦無上。",
    "T31n1599_002:0459c01": "願樂位、入位、　　出位、受記位、",
    "T31n1599_002:0459c02": "說者位、灌位、　　至位、功德位、",
    "T31n1599_002:0459c03": "作事位已說。",
    "T31n1599_002:0459c04": "修住位有十八。何者十八？一因位修住，若人",
    "T31n1599_002:0459c05": "已住自性中。二入位修住，已發心。三行位修",
    "T31n1599_002:0459c06": "住，從發心後未至果。四果位修住，已得時。五",
    "T31n1599_002:0459c07": "有功用位修住，有學聖人。六無功用位修住，",
    "T31n1599_002:0459c08": "無學聖人。七勝德位修住，求行得六神通人。",
    "T31n1599_002:0459c09": "八有上位修住，過聲聞等位，未入初地菩薩",
    "T31n1599_002:0459c10": "人。九無上位修住，諸佛如來，此位後無別位",
    "T31n1599_002:0459c11": "故。十願樂位修住，諸菩薩人，一切願樂行位",
    "T31n1599_002:0459c12": "中。十一入位修住者，初菩薩地。十二出離位",
    "T31n1599_002:0459c13": "修住，初地後六地。十三受記位修住，第八地。",
    "T31n1599_002:0459c14": "十四能說師位修住，第九地。十五灌頂位修",
    "T31n1599_002:0459c15": "住，第十地。十六至得位修住，諸佛法身。十七",
    "T31n1599_002:0459c16": "功德位修住，諸佛應身。十八作事位修住，諸",
    "T31n1599_002:0459c17": "佛化身。一切諸住無量應知，今但略說。",
    "T31n1599_002:0459c18": "法界復有三，　　不淨、不淨淨、",
    "T31n1599_002:0459c19": "清淨如次第。",
    "T31n1599_002:0459c20": "若略說此位有三：一不淨位住者，從因位乃",
    "T31n1599_002:0459c21": "至行住。二不淨淨位住者，有學聖人。三清淨",
    "T31n1599_002:0459c22": "位住，無學聖人。",
    "T31n1599_002:0459c23": "此中安立人，　　應知如道理。",
    "T31n1599_002:0459c24": "因此住別異故，如道理應知，諸凡聖別異安",
    "T31n1599_002:0459c25": "立，此人者自性中住，此人已入位。如是等修",
    "T31n1599_002:0459c26": "住已說。何者得果？",
    "T31n1599_002:0459c27": "6 得果品得果品第六",
    "T31n1599_002:0459c28": "器果及報果，　　此是增上果，",
    "T31n1599_002:0459c29": "愛樂及增長，　　清淨果次第。",
    "T31n1599_002:0460a01": "器果者，果報與善根相應。報果者，器果增上",
    "T31n1599_002:0460a02": "故，善根最上品。愛樂果者，宿世數習故，愛樂",
    "T31n1599_002:0460a03": "善法。增長果者，現世數習功德善根故，善根",
    "T31n1599_002:0460a04": "圓滿。清淨果者，滅離諸障。此位果有五種次",
    "T31n1599_002:0460a05": "第應知，一者報果、二者增上果、三者隨流",
    "T31n1599_002:0460a06": "果、四功用果、五相離果。",
    "T31n1599_002:0460a07": "上上及初果，　　數習究竟果，",
    "T31n1599_002:0460a08": "隨順及對治，　　相離及勝位，",
    "T31n1599_002:0460a09": "有上無上故，　　略說果如是。",
    "T31n1599_002:0460a10": "若略說果有十種：一者上上果，從自性發心",
    "T31n1599_002:0460a11": "乃至修行應知，後後次第。二初果者，初得出",
    "T31n1599_002:0460a12": "世諸法。數習果者，從初果後有學位中。究竟",
    "T31n1599_002:0460a13": "果者，無學諸法。隨順果者，為因緣故應知。上",
    "T31n1599_002:0460a14": "上果、對治果者，是滅道因，此得初果。此中初",
    "T31n1599_002:0460a15": "道名對治果、相離果、數習果、圓滿果，為遠離",
    "T31n1599_002:0460a16": "惑障故。如次第，有學無學諸聖人果。勝位果",
    "T31n1599_002:0460a17": "者，神通等諸功德。有上果者，菩薩地，為勝餘",
    "T31n1599_002:0460a18": "乘故。無上果者，諸如來地。如是四種果，為分",
    "T31n1599_002:0460a19": "別圓滿果故。為略說如是多，若廣說則無",
    "T31n1599_002:0460a20": "量。此中修習對治合集眾義，覺悟修習、令薄",
    "T31n1599_002:0460a21": "修習、熟治修習、上事修習、密合修習，智到",
    "T31n1599_002:0460a22": "境一家故，上品修、勝品得修、初發修、中行修、",
    "T31n1599_002:0460a23": "最後修、有上修。無上修者，境界無勝、思量無",
    "T31n1599_002:0460a24": "集、至得無勝故修住，合集眾義應成修住，住",
    "T31n1599_002:0460a25": "者此人住自性中。作事修住者，從發心乃至",
    "T31n1599_002:0460a26": "修行位，名最淨住、最淨位住、有莊嚴位住，遍",
    "T31n1599_002:0460a27": "滿十地故無上位住。果合集眾義，一攝持果、",
    "T31n1599_002:0460a28": "二最勝果、三宿習果、四上上引出果、五略果、",
    "T31n1599_002:0460a29": "六廣果。此中攝持果者五種果，餘果是五種",
    "T31n1599_002:0460b01": "果別異。宿世所集故名果報果，上上引出故。",
    "T31n1599_002:0460b02": "有四種餘果，若略說，上上果有四種；若廣說，",
    "T31n1599_002:0460b03": "隨順果有六。是四種果分別廣說故，中邊分",
    "T31n1599_002:0460b04": "別論中此處有四三品：一對治品、二修住品、",
    "T31n1599_002:0460b05": "三得果品。已廣說究竟一器果、二果報果、三愛樂果、四增長果、五清淨果，攝一切",
    "T31n1599_002:0460b06": "果盡。",
    "T31n1599_002:0460b07": "7 無上乘品無上乘品第七",
    "T31n1599_002:0460b08": "無上乘今當說。",
    "T31n1599_002:0460b09": "無上乘三處，　　修行及境界，",
    "T31n1599_002:0460b10": "亦說聚集起。",
    "T31n1599_002:0460b11": "無上有三種，大乘中因此三義乘成無上。何",
    "T31n1599_002:0460b12": "者三義？一修行無上、二境界無上、三集起得",
    "T31n1599_002:0460b13": "無上。此中何者名修行無上？十波羅蜜修行",
    "T31n1599_002:0460b14": "中應知。",
    "T31n1599_002:0460b15": "修行復六種。",
    "T31n1599_002:0460b16": "此十波羅蜜中隨一有六種。何者六？",
    "T31n1599_002:0460b17": "無比及思擇，　　隨法與離邊，",
    "T31n1599_002:0460b18": "別及通六修。",
    "T31n1599_002:0460b19": "如是六修，一無比修、二思擇修、三隨法修、四",
    "T31n1599_002:0460b20": "離邊修、五別修、六通修。此中無比十二種。何",
    "T31n1599_002:0460b21": "者為十二？",
    "T31n1599_002:0460b22": "廣大及長時，　　增上、體無盡，",
    "T31n1599_002:0460b23": "無間及無難，　　自在及攝治，",
    "T31n1599_002:0460b24": "極作、至得、流，　　究竟無比知，",
    "T31n1599_002:0460b25": "此處無比義，　　知十波羅蜜。",
    "T31n1599_002:0460b26": "如是十二種無比修行：一廣大無比、二長時",
    "T31n1599_002:0460b27": "無比、三增上、四無盡、五無間、六無難、七自",
    "T31n1599_002:0460b28": "在、八攝治、九極作、十至得、十一勝流、十二",
    "T31n1599_002:0460b29": "究竟。何者廣大無比？不欲樂一切世間及出",
    "T31n1599_002:0460c01": "世富樂故，是故廣大無比應知。何者長時無",
    "T31n1599_002:0460c02": "比？一一處三阿僧祇劫修習得成故。何者增",
    "T31n1599_002:0460c03": "上無比？一切眾生遍滿利益事故。何者無盡",
    "T31n1599_002:0460c04": "無比？由迴向無上菩提故，最極無窮無盡",
    "T31n1599_002:0460c05": "故。何者無間修無比？由得自他平等樂修故，",
    "T31n1599_002:0460c06": "因一切眾生施等功德能圓滿成就十波羅",
    "T31n1599_002:0460c07": "蜜故。何者無難無比？隨喜他所行諸波羅蜜，",
    "T31n1599_002:0460c08": "自波羅蜜得圓滿故。何者自在無比？由破虛",
    "T31n1599_002:0460c09": "空等諸禪定力故，施等波羅蜜得滿足成就。",
    "T31n1599_002:0460c10": "何者攝治無比？由一切波羅蜜無分別智所",
    "T31n1599_002:0460c11": "攝治護故。何者極作無比？地前方便願樂行",
    "T31n1599_002:0460c12": "地中最上法忍及道品隨一所成故。何者至",
    "T31n1599_002:0460c13": "得無比？於初地中得未曾見出世法故。何者",
    "T31n1599_002:0460c14": "勝流無比？離初地應知，餘八種上地中。何者",
    "T31n1599_002:0460c15": "究竟無比？第十地及佛地中應知。何以故？菩",
    "T31n1599_002:0460c16": "薩道及佛果圓滿故。此處無比義知十波羅",
    "T31n1599_002:0460c17": "蜜者，如是十二無比義，於十法中皆悉具有，",
    "T31n1599_002:0460c18": "是故十法通得名波羅蜜多。何者名十波羅",
    "T31n1599_002:0460c19": "蜜？為顯此十法別名，故說偈言：",
    "T31n1599_002:0460c20": "施、戒、忍、精進、　　定、般若、方便、",
    "T31n1599_002:0460c21": "願、力及闍那，　　此十無比度。",
    "T31n1599_002:0460c22": "此十波羅蜜別事云何？",
    "T31n1599_002:0460c23": "財利不損害，　　安受增功德，",
    "T31n1599_002:0460c24": "除惡及令入，　　解脫與無盡，",
    "T31n1599_002:0460c25": "常起及決定，　　樂法成熟事。",
    "T31n1599_002:0460c26": "如是十波羅蜜次第事應知。由施故菩薩能",
    "T31n1599_002:0460c27": "利益眾生。由持戒故不損害眾生壽命財物",
    "T31n1599_002:0460c28": "及眷屬等。由忍辱故若他起損惱等事安心",
    "T31n1599_002:0460c29": "忍受。由精進故生長他功德、損減他罪障等。",
    "T31n1599_002:0461a01": "由禪定故因神通等諸功德，令他眾生背惡",
    "T31n1599_002:0461a02": "歸善得入正位。由般若故顯說正教令他解",
    "T31n1599_002:0461a03": "脫。由方便故迴向善根趣大菩提，施等功德",
    "T31n1599_002:0461a04": "令流無盡。由願力故能受住捨隨樂生處，於",
    "T31n1599_002:0461a05": "彼生中能事諸佛及聞正法，於施等中恒行",
    "T31n1599_002:0461a06": "不息利益眾生，由思擇修習力故伏滅對治，",
    "T31n1599_002:0461a07": "決定能行施等諸度利益眾生。由智故滅離",
    "T31n1599_002:0461a08": "如言法無明，施等諸行及施等增上緣法得",
    "T31n1599_002:0461a09": "共受用。此二菩薩能成熟眾生。無比修行已",
    "T31n1599_002:0461a10": "說。何者思量修行？",
    "T31n1599_002:0461a11": "如言說正法，　　思量大乘義，",
    "T31n1599_002:0461a12": "是菩薩常事，　　依三種般若。",
    "T31n1599_002:0461a13": "依十種施等波羅蜜，如諸佛所安立所說修",
    "T31n1599_002:0461a14": "多羅等諸法，大乘中如理思惟、數數聽聞、思",
    "T31n1599_002:0461a15": "量修習故，聞思修慧恒思惟行。若因三慧修",
    "T31n1599_002:0461a16": "行思惟生何功德？",
    "T31n1599_002:0461a17": "為長養界入，　　為得事究竟。",
    "T31n1599_002:0461a18": "若人因聞慧修行思惟者，一切善根界性",
    "T31n1599_002:0461a19": "得增長。若因思慧修行思惟者，如所聞名句",
    "T31n1599_002:0461a20": "義，此理得入意，得生顯現故。若因修慧修行",
    "T31n1599_002:0461a21": "思惟者，如所求正事得成就，為入地、為治淨",
    "T31n1599_002:0461a22": "故。此修行思惟有伴應知。",
    "T31n1599_002:0461a23": "十種正行法，　　共相應應知。",
    "T31n1599_002:0461a24": "此思惟修行者，十種正法行所攝持應知。何",
    "T31n1599_002:0461a25": "者十種法行？",
    "T31n1599_002:0461a26": "書寫、供養、施，　　聽、讀及受持，",
    "T31n1599_002:0461a27": "廣說及讀誦，　　思惟及修習。",
    "T31n1599_002:0461a28": "大乘法修行有十：一書寫、二供養、三施與他、",
    "T31n1599_002:0461a29": "四若他讀誦一心聽聞、五自讀、六自如理取",
    "T31n1599_002:0461b01": "名句味及義、七如道理及名句味顯說、八正",
    "T31n1599_002:0461b02": "心聞誦、九空處如理思量、十已入意為不退",
    "T31n1599_002:0461b03": "失故修習。",
    "T31n1599_002:0461b04": "無量功德聚，　　是十種正行。",
    "T31n1599_002:0461b05": "此十種正行有三種功德：一無量功德道、二",
    "T31n1599_002:0461b06": "行方便功德道、三清淨功德道。云何大乘中",
    "T31n1599_002:0461b07": "佛說最極大果報，聲聞乘等法不如是說？云",
    "T31n1599_002:0461b08": "何如此？有二種因。",
    "T31n1599_002:0461b09": "最勝無盡故，　　利他不息故。",
    "T31n1599_002:0461b10": "最勝者，小乘經但為自利故，大乘自利利他",
    "T31n1599_002:0461b11": "平等，是故最勝。第一為自利故，第二為利他",
    "T31n1599_002:0461b12": "故，是故有下有上，是故說勝。大菩提者，至無",
    "T31n1599_002:0461b13": "餘涅槃。他利益事，如因地中無息故，故說無",
    "T31n1599_002:0461b14": "盡，無盡故勝小乘。思惟修行已說。何者隨",
    "T31n1599_002:0461b15": "法修行？",
    "T31n1599_002:0461b16": "隨法有二種，　　不散動顛倒。",
    "T31n1599_002:0461b17": "隨法修行者如是二種：一無散動修行、二無",
    "T31n1599_002:0461b18": "顛倒變異修行。此中散動有六種，滅除此六",
    "T31n1599_002:0461b19": "種散動故，說無散動。何者六種散動？一自性",
    "T31n1599_002:0461b20": "散動、二外緣散動、三內散動、四相散動、五麁",
    "T31n1599_002:0461b21": "惑散動、六思惟散動。此六散動何者為相應",
    "T31n1599_002:0461b22": "知，故說：",
    "T31n1599_002:0461b23": "起觀行六塵，　　貪味下掉起，",
    "T31n1599_002:0461b24": "無決意於定，　　思量處我慢，",
    "T31n1599_002:0461b25": "下劣心散亂，　　智者應當知。",
    "T31n1599_002:0461b26": "如是為相六種散動，菩薩應知應離。何者六",
    "T31n1599_002:0461b27": "相？一從禪定起散動，由五識故，是名性散動。",
    "T31n1599_002:0461b28": "六塵中若心行動，是名外散動。是禪定貪味",
    "T31n1599_002:0461b29": "憂悔掉起，是名內散動。下地意未決未息，",
    "T31n1599_002:0461c01": "是名相散動，因此相入定故。有我執思惟定",
    "T31n1599_002:0461c02": "中所起，名麁散動，因此麁思惟生我慢起行",
    "T31n1599_002:0461c03": "故。下劣品思惟，名思惟散動，下乘思惟起行",
    "T31n1599_002:0461c04": "故。前兩散動未得令不得，次兩已得令退。第",
    "T31n1599_002:0461c05": "五令不得解脫，第六令不得無上菩提應知。",
    "T31n1599_002:0461c06": "此中無倒十種處應知。何者十？",
    "T31n1599_002:0461c07": "言辭義思惟，　　不動二相處，",
    "T31n1599_002:0461c08": "不淨及淨客，　　無畏及無高。",
    "T31n1599_002:0461c09": "此中何法名無倒？無倒者，如理如量知見。此",
    "T31n1599_002:0461c10": "無倒十種處，一者名句味無倒。如偈說：",
    "T31n1599_002:0461c11": "聚集數習故，　　有義及無義，",
    "T31n1599_002:0461c12": "是言辭無倒。",
    "T31n1599_002:0461c13": "若名句味若有相應，名言無間不相離說故，",
    "T31n1599_002:0461c14": "此物是其名。數數習故，名句等有義。若翻此",
    "T31n1599_002:0461c15": "三無義。若有如此知見，名名句味無倒。何者",
    "T31n1599_002:0461c16": "義無倒？",
    "T31n1599_002:0461c17": "顯現似二種，　　如顯不實有，",
    "T31n1599_002:0461c18": "是名義無倒，　　遠離有無邊。",
    "T31n1599_002:0461c19": "諸義顯現有二：一顯所執、二顯能執，由二相",
    "T31n1599_002:0461c20": "生故。如是無所有，如所顯現義中若生如此",
    "T31n1599_002:0461c21": "知見，是名義無倒。云何？如此義者，遠離有相，",
    "T31n1599_002:0461c22": "能執所執無有故；遠離無相，似能似所散亂",
    "T31n1599_002:0461c23": "有故。何者思惟無倒？",
    "T31n1599_002:0461c24": "此言熏言思，　　彼依思無倒，",
    "T31n1599_002:0461c25": "為顯二種因。",
    "T31n1599_002:0461c26": "所執能執言、所熏習言語思惟，是能執所執",
    "T31n1599_002:0461c27": "虛妄分別依處。若起如此知見，一切處是名思",
    "T31n1599_002:0461c28": "惟無倒。何者思惟？為能執所執虛妄作顯現。",
    "T31n1599_002:0461c29": "因此思惟，言語、名句味兩法所生故，為二法作",
    "T31n1599_002:0462a01": "依處。離此思惟，無倒境故。何者不動無倒？",
    "T31n1599_002:0462a02": "如幻等不有，　　亦有義應知，",
    "T31n1599_002:0462a03": "是不動無倒，　　有無不散故。",
    "T31n1599_002:0462a04": "是義亦有亦無，如前已說。此有無，譬如幻化。",
    "T31n1599_002:0462a05": "幻化者，為象馬等實體故無有，非無，唯似象",
    "T31n1599_002:0462a06": "等，散亂有故。義亦如是不有，如所顯現能執",
    "T31n1599_002:0462a07": "所執故。非不有，唯相似散亂相有故。等者，如",
    "T31n1599_002:0462a08": "野馬、夢、幻、水月等譬。如是道理應知。已見幻",
    "T31n1599_002:0462a09": "等譬義，故心不僻行，是名不動無倒。因此無",
    "T31n1599_002:0462a10": "倒心，有無執中心不散動故。何者二相無倒？",
    "T31n1599_002:0462a11": "一切唯有名，　　為分別不起，",
    "T31n1599_002:0462a12": "是別相無倒。",
    "T31n1599_002:0462a13": "一切諸法唯有名言。何者名？一切眼及色乃",
    "T31n1599_002:0462a14": "至心及法。如此知見。",
    "T31n1599_002:0462a15": "一切虛妄分別，為對治故，說名別相無倒。何",
    "T31n1599_002:0462a16": "者名別相？為虛妄、為真實？",
    "T31n1599_002:0462a17": "此相名真實，真實別相中是無倒。云何如此？",
    "T31n1599_002:0462a18": "若為俗諦故，一切諸法不但有名，如是執故。",
    "T31n1599_002:0462a19": "何者通相無倒？",
    "T31n1599_002:0462a20": "出離於法界，　　更無有一法；",
    "T31n1599_002:0462a21": "故法界通相，　　此智是無倒。",
    "T31n1599_002:0462a22": "無有別法離無我真實有體，是故法界，一切",
    "T31n1599_002:0462a23": "通相，體平等故。如是知見，是名通相無倒。何",
    "T31n1599_002:0462a24": "者淨不淨無倒？",
    "T31n1599_002:0462a25": "顛倒邪思惟，　　未滅及已滅，",
    "T31n1599_002:0462a26": "此不淨及淨，　　是彼不顛倒。",
    "T31n1599_002:0462a27": "顛倒不正思惟在及未盡，是名法界不清淨。",
    "T31n1599_002:0462a28": "若不在及盡，是名法界清淨。若有此知見，是",
    "T31n1599_002:0462a29": "名不淨及淨無倒，如次第。何者客無倒？",
    "T31n1599_002:0462b01": "法界性淨故，　　譬之如虛空，",
    "T31n1599_002:0462b02": "此二種是客，　　是彼不顛倒。",
    "T31n1599_002:0462b03": "復有法界、如、真、虛空，自性淨故。是二種法，非",
    "T31n1599_002:0462b04": "舊法故名客，先不淨後及淨。若有此知見，",
    "T31n1599_002:0462b05": "是名客相無倒。何者無怖及無高無倒？",
    "T31n1599_002:0462b06": "染污及清淨，　　法人二俱無，",
    "T31n1599_002:0462b07": "無故無怖慢，　　是二處無倒。",
    "T31n1599_002:0462b08": "人者，無染污、無清淨。法亦如是，先無染污，後",
    "T31n1599_002:0462b09": "無清淨。云何如此？人及法非實有故，是故二",
    "T31n1599_002:0462b10": "中無有一物是淨品及不淨品。不淨品時，無",
    "T31n1599_002:0462b11": "有一法被損減；清淨品時，無有一物被增益。",
    "T31n1599_002:0462b12": "為此二法生怖畏生高慢，若有如此知見，是",
    "T31n1599_002:0462b13": "名無怖畏無高慢無倒。如是十種無倒，十種",
    "T31n1599_002:0462b14": "金剛足中如次第應安立。何者名十種金剛",
    "T31n1599_002:0462b15": "足？一有無無倒、二依處無倒、三幻化譬無倒、",
    "T31n1599_002:0462b16": "四無分別無倒、五自性清淨無倒、六不淨無",
    "T31n1599_002:0462b17": "倒、七淨無倒、八如真空譬無倒、九不減無倒、",
    "T31n1599_002:0462b18": "十不增無倒。已說隨法修行。何者遠離二邊",
    "T31n1599_002:0462b19": "修行？如《寶頂經》中佛為迦葉等說無相中道。",
    "T31n1599_002:0462b20": "何者二邊？為遠離此故，此中道應知。",
    "T31n1599_002:0462b21": "別異邊一邊，　　外道及聲聞，",
    "T31n1599_002:0462b22": "增益與損減，　　二種人及法，",
    "T31n1599_002:0462b23": "非助對治邊，　　斷常名有邊，",
    "T31n1599_002:0462b24": "能取及所取，　　染淨有二三。",
    "T31n1599_002:0462b25": "分別二種邊，　　應知有七種，",
    "T31n1599_002:0462b26": "有無及應止，　　能止可畏畏，",
    "T31n1599_002:0462b27": "能取所取邊，　　正邪事無事，",
    "T31n1599_002:0462b28": "不生及俱時，　　有無分別邊。",
    "T31n1599_002:0462b29": "色等諸陰，立我別異一邊，立我與色一一邊，",
    "T31n1599_002:0462c01": "為離此二邊，佛說中道，不見我、不見人、不見",
    "T31n1599_002:0462c02": "眾生及不見壽者。云何如此？若人執我見者，",
    "T31n1599_002:0462c03": "不離此二邊，壽者別異、身亦別異。若不取執，",
    "T31n1599_002:0462c04": "異即是壽，名即是身。此二見決定有，為此",
    "T31n1599_002:0462c05": "中道，此二執不得起。色等常住是外道邊，無",
    "T31n1599_002:0462c06": "常是聲聞邊。為離此二邊，故佛說中道，色等",
    "T31n1599_002:0462c07": "諸法不觀常及無常故，是名中道。有我者增",
    "T31n1599_002:0462c08": "益邊毀謗，無我者損減邊毀謗，有假名人故。",
    "T31n1599_002:0462c09": "為離此二邊，故佛說中道，有我無我二，彼中",
    "T31n1599_002:0462c10": "間非二，所觸無分別故。心實有是增益法邊，",
    "T31n1599_002:0462c11": "不實有損減法邊。為離此二邊，故佛說中道，",
    "T31n1599_002:0462c12": "此處無意無心無識無作意。一切不善法名",
    "T31n1599_002:0462c13": "不淨品、名非助道，一切善法等是淨品，名對",
    "T31n1599_002:0462c14": "治邊。為離此二邊，故佛說中道，佛說此二種",
    "T31n1599_002:0462c15": "邊不去不來、無譬無言。有者名常邊人及法，",
    "T31n1599_002:0462c16": "無者名斷邊人及法。離此二邊故，佛說中道，",
    "T31n1599_002:0462c17": "是二種中間名中道，如前說。無明者所取一",
    "T31n1599_002:0462c18": "邊，能取第二邊；如無明，明亦如是。一切有為",
    "T31n1599_002:0462c19": "法，所取一邊，能取一邊；無為法亦如是。如無",
    "T31n1599_002:0462c20": "明，乃至老死所取能取。老死滅所取一邊，能",
    "T31n1599_002:0462c21": "取第二邊。是滅道者所取能取，如是所取能",
    "T31n1599_002:0462c22": "取二邊，由黑分白分別異故。為離此二邊，故",
    "T31n1599_002:0462c23": "佛說中道。佛說無明及明，此二無二無，如經",
    "T31n1599_002:0462c24": "廣說。云何如此？無明及明等，所取能取體無",
    "T31n1599_002:0462c25": "故。染污有三種：一煩惱、二業、三生染污。煩",
    "T31n1599_002:0462c26": "惱染污復有三，一者諸見、二者欲瞋癡起相、",
    "T31n1599_002:0462c27": "三更有生願。為對治此三，佛說知空解脫門、",
    "T31n1599_002:0462c28": "知無相解脫門、知無願解脫門。業染污者，善",
    "T31n1599_002:0462c29": "惡造作。為對治此業，佛說智慧無造作。生染",
    "T31n1599_002:0463a01": "污者，更有中生已生意心及心法念念生，有",
    "T31n1599_002:0463a02": "生相續不斷。為對治此，佛說智慧無生、智慧",
    "T31n1599_002:0463a03": "無起、智慧無自性。如是三種染污滅除，名清",
    "T31n1599_002:0463a04": "淨。知空等者及染污空等，是名境界清淨智。",
    "T31n1599_002:0463a05": "及一切對治，名行清淨。因此行，煩惱除，不更",
    "T31n1599_002:0463a06": "起，名果清淨。此三種清淨染污空等，如三種",
    "T31n1599_002:0463a07": "清淨所作空等，諸法自性無故、法界自性無",
    "T31n1599_002:0463a08": "別異故。復有智慧空等諸法，非染污所造及非",
    "T31n1599_002:0463a09": "智所造作。云何？如是空等諸法，自性有故。法",
    "T31n1599_002:0463a10": "界自性無染污故。若人思惟分別法界有時",
    "T31n1599_002:0463a11": "染污有時清淨是邊，自性無染污法自體無",
    "T31n1599_002:0463a12": "染淨故，此執成邊。為遠離此邊故，佛說此中",
    "T31n1599_002:0463a13": "道非二空作空令諸法空，諸法自體空。如是",
    "T31n1599_002:0463a14": "等如《寶頂經》廣說。復有七種分別二邊。何者",
    "T31n1599_002:0463a15": "七？一有中分別一邊，二無中分別一邊。有真",
    "T31n1599_002:0463a16": "實人，為滅此人，是故立空。有真實無我，為滅",
    "T31n1599_002:0463a17": "此法，是故立不空。因此二分別，起有執無執。",
    "T31n1599_002:0463a18": "為離此二邊，故佛說中道。空者不滅人等。何",
    "T31n1599_002:0463a19": "所為？無所為，一切諸法自然性故，如經廣說。",
    "T31n1599_002:0463a20": "一切無明等諸惑應止令滅，明等諸法道應",
    "T31n1599_002:0463a21": "生，能令止滅。如此分別應止及能止故，空中",
    "T31n1599_002:0463a22": "生怖畏。為離此二種分別邊，佛說空譬。可",
    "T31n1599_002:0463a23": "怖畏分別一邊，因此可畏起怖畏復是一邊，",
    "T31n1599_002:0463a24": "分別所作色等諸塵，起怖畏及起苦怖畏。為",
    "T31n1599_002:0463a25": "離此二種怖畏分別邊，佛說畫師譬。前譬者",
    "T31n1599_002:0463a26": "依小乘人說，今譬依菩薩說。所取分別一邊，",
    "T31n1599_002:0463a27": "能取分別一邊。為離此二邊，佛說幻師譬。云",
    "T31n1599_002:0463a28": "何如此？唯識智所作無塵智。無塵智者，滅除",
    "T31n1599_002:0463a29": "唯識智。塵無體故，識亦不生。此中是相似正",
    "T31n1599_002:0463b01": "位分別一邊，邪位分別一邊。分別真實見為",
    "T31n1599_002:0463b02": "正位分別邪位。為離此二邊，佛說兩木截火",
    "T31n1599_002:0463b03": "譬。譬如兩木無火相，從此起火，火起成還燒",
    "T31n1599_002:0463b04": "兩木。如是不正位相及正位相，真實見正通",
    "T31n1599_002:0463b05": "達為相。聖智根起成已，是真實見相正位。復",
    "T31n1599_002:0463b06": "有了滅，此中譬與其相似，真實見邪位相無",
    "T31n1599_002:0463b07": "有邪位相，邪位亦無，隨順真實位故。分別有",
    "T31n1599_002:0463b08": "事一邊，分別無事一邊。有事者，智慧先分別",
    "T31n1599_002:0463b09": "作意，復有分別無功用。為離此二種功德邊，",
    "T31n1599_002:0463b10": "佛說燈光譬。分別無生一邊，分別等時一邊。",
    "T31n1599_002:0463b11": "若分別對治道無生，分別煩惱長時。為離此",
    "T31n1599_002:0463b12": "二邊，佛說第二燈光譬。離十四二邊修行已",
    "T31n1599_002:0463b13": "說。云何勝有等修行？",
    "T31n1599_002:0463b14": "勝有等修行，　　應知於十地。",
    "T31n1599_002:0463b15": "何者勝有等修行？十地中隨一此中波羅蜜",
    "T31n1599_002:0463b16": "最勝無比，此波羅蜜名勝修行。若一切處同",
    "T31n1599_002:0463b17": "無差別，是名有等修行。修行無上已說。何者",
    "T31n1599_002:0463b18": "境界無上？",
    "T31n1599_002:0463b19": "安立及性界，　　所成能成就，",
    "T31n1599_002:0463b20": "持決定依止，　　通達及廣大，",
    "T31n1599_002:0463b21": "品行及生界，　　最勝等應知。",
    "T31n1599_002:0463b22": "如是境界有十二。何者十二？一安立法名境",
    "T31n1599_002:0463b23": "界、二法性境界、三所成就境界、四能成境界、",
    "T31n1599_002:0463b24": "五持境界、六決持境界、七定依止境界、八通",
    "T31n1599_002:0463b25": "達境界、九相續境界、十勝得境界、十一生",
    "T31n1599_002:0463b26": "境界、十二最勝境界。此中第一者，波羅蜜等",
    "T31n1599_002:0463b27": "諸法，如佛所安立。第二法如如。第三第四此",
    "T31n1599_002:0463b28": "二如前次第，通達法界故、得行波羅蜜等諸",
    "T31n1599_002:0463b29": "法故。第五聞慧境界。第六思慧境界。云何名",
    "T31n1599_002:0463c01": "決持？已知此法能持故。第七修慧境界，依內",
    "T31n1599_002:0463c02": "依體得持故。第八初地中見境界。第九修道",
    "T31n1599_002:0463c03": "境界乃至七地中。第十是七種地中世及出",
    "T31n1599_002:0463c04": "世道，如品類諸法得成故。第十一八地中。第",
    "T31n1599_002:0463c05": "十二九地等三處是第一第二境界，如前說",
    "T31n1599_002:0463c06": "處處位中平等境界。所餘境界者，前二所顯",
    "T31n1599_002:0463c07": "差別。境界已說。何者習起？",
    "T31n1599_002:0463c08": "具足及不毀，　　避離令圓滿，",
    "T31n1599_002:0463c09": "生起及堅固，　　隨事無住處，",
    "T31n1599_002:0463c10": "無障及不捨，　　十習起應知。",
    "T31n1599_002:0463c11": "如是習起有十種。此中因緣具足，名性習起。",
    "T31n1599_002:0463c12": "不毀謗大乘法，是名願樂習起。避下乘法，是",
    "T31n1599_002:0463c13": "名發心習起。修行圓滿波羅蜜，名修行習起。",
    "T31n1599_002:0463c14": "生起聖道，名入正位習起。堅固善根長時數",
    "T31n1599_002:0463c15": "習故，名成熟眾生習起。心隨事得成，名淨土",
    "T31n1599_002:0463c16": "習起。不住生死涅槃中，得不退位授記，不",
    "T31n1599_002:0463c17": "退墮生死涅槃故，滅盡諸障，名佛地習起。不",
    "T31n1599_002:0463c18": "捨此等事，名顯菩薩習起。如是此論名「中邊",
    "T31n1599_002:0463c19": "分別」，了中道故。復有分別中道及二邊故，是",
    "T31n1599_002:0463c20": "中兩邊能現故；離初後此中兩處不著，如理",
    "T31n1599_002:0463c21": "分別顯現故。故名中邊分別論。",
    "T31n1599_002:0463c22": "此論分別中，　　甚深真實義，",
    "T31n1599_002:0463c23": "大義一切義，　　除諸不吉祥。",
    "T31n1599_002:0463c24": "此中邊分別論，名義如前說。甚深祕密義，非",
    "T31n1599_002:0463c25": "覺觀等境界故。真實堅義，諸說不可破故；無",
    "T31n1599_002:0463c26": "上菩提果故，大義；自他利益事為義故，一切",
    "T31n1599_002:0463c27": "義。因此論三乘義得顯現故，能除一切不吉",
    "T31n1599_002:0463c28": "祥。不吉祥者，三品煩惱及三品生死，能離滅",
    "T31n1599_002:0463c29": "此生死及煩惱不吉祥故。能滅四德障故、能",
    "T31n1599_002:0464a01": "攝持四德故，故說除不吉祥。無上眾義者，略",
    "T31n1599_002:0464a02": "說無上有三種：一正行、二正依持、三正行果。",
    "T31n1599_002:0464a03": "此修行，如品類無比、如方便、如佛所立諸法",
    "T31n1599_002:0464a04": "大乘中思惟等，如前說。如道理無散動、無倒，",
    "T31n1599_002:0464a05": "若修奢摩他無散動，若修毘婆舍那無顛倒",
    "T31n1599_002:0464a06": "變異。如所為，為出離，隨中道故。如處十地中，",
    "T31n1599_002:0464a07": "如勝有等行。無倒眾義者，名句無倒故。通達",
    "T31n1599_002:0464a08": "禪定相，義無倒故。通達智慧相，思惟無倒故、",
    "T31n1599_002:0464a09": "得遠離顛倒因緣故、無不散動顛倒故。是中",
    "T31n1599_002:0464a10": "道相分明所得，令成就別相無倒故。依此起",
    "T31n1599_002:0464a11": "對治，得生死分別道。通相無倒故，得通達淨",
    "T31n1599_002:0464a12": "品。自性不淨及淨無倒故，惑障未滅及滅。得",
    "T31n1599_002:0464a13": "智各無倒故，不淨及淨如實見。無怖畏無高",
    "T31n1599_002:0464a14": "慢無倒故，滅除諸障，得出離故。",
    "T31n1599_002:0464a15": "空涅槃一路，　　佛日言光照，",
    "T31n1599_002:0464a16": "聖眾行純熟，　　盲者不能見。",
    "T31n1599_002:0464a17": "已知佛正教，　　壽命在喉邊，",
    "T31n1599_002:0464a18": "諸惑力盛時，　　求道莫放逸。",
    "T31n1599_002:0464a19": "此中邊分別論無上乘品究竟。婆藪槃豆釋",
    "T31n1599_002:0464a20": "迦道人大乘學所造。",
    "T31n1599_002:0464a21": "我今造此論，　　為世福慧行，",
    "T31n1599_002:0464a22": "普令一切眾，　　如願得菩提。",
    "T31n1599_002:0464a23": "中邊分別論卷下"
}