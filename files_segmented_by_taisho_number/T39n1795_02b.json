{
    "T39n1795_02b:0563a13": "folio_2b 大方廣圓覺脩多羅了義經略疏",
    "T39n1795_02b:0563a14": "卷下二",
    "T39n1795_02b:0563a16": "唐終南山草堂沙門宗密述",
    "T39n1795_02b:0563a17": "次後有二問答，兩重除障。初淨業章，除我",
    "T39n1795_02b:0563a18": "入覺；後普覺章，依師離病。此皆觀行中障，故",
    "T39n1795_02b:0563a19": "同大科。初中雖約計執淺深，說有四相差別，",
    "T39n1795_02b:0563a20": "然唯是我見，故經文除別列四名之外，節節",
    "T39n1795_02b:0563a21": "皆有我字。若除此執，便是圓覺，故云入覺。文",
    "T39n1795_02b:0563a22": "四：初三之初。",
    "T39n1795_02b:0563a23": "於是淨諸業障菩薩在大眾中即從座起，頂",
    "T39n1795_02b:0563a24": "禮佛足，右繞三匝，長跪叉手而白佛言：同",
    "T39n1795_02b:0563a25": "上。陳辭句，中二：一、慶前。",
    "T39n1795_02b:0563a26": "「大悲世尊！為我等輩廣說如是不思議事，」",
    "T39n1795_02b:0563a27": "前總明觀行，一向稱理而修，猶可領解。今於",
    "T39n1795_02b:0563a28": "一味之中廣張諸輪屈曲差別，差別不乖一",
    "T39n1795_02b:0563a29": "味，尤為難見，故不思議。",
    "T39n1795_02b:0563b01": "「一切如來因地行相，」遠成所答文殊之問。",
    "T39n1795_02b:0563b02": "「令諸大眾得未曾有，覩見調御，歷恒沙劫勤",
    "T39n1795_02b:0563b03": "苦境界，一切功用猶如一念，我等菩薩深",
    "T39n1795_02b:0563b04": "自慶慰。」悟因行也。夫果德稱真，約理可照；",
    "T39n1795_02b:0563b05": "因行治染，體解是難。今一念備知，炳然齊現，",
    "T39n1795_02b:0563b06": "如瑠璃瓶盛多芥子，故深慶矣。二、問後。又",
    "T39n1795_02b:0563b07": "三：一、正問。",
    "T39n1795_02b:0563b08": "「世尊！若此覺心本性清淨，因何染污，使諸眾",
    "T39n1795_02b:0563b09": "生迷悶不入？」此中問意不說本來都迷，意",
    "T39n1795_02b:0563b10": "明已知覺性圓明，諸法清淨，何得凡心宛在，",
    "T39n1795_02b:0563b11": "不合覺源？所作所為情猶憎愛，自他全別，難",
    "T39n1795_02b:0563b12": "自渾融，比對果人天地之遠。覺心本淨，悟即",
    "T39n1795_02b:0563b13": "應同，更有何法染污，令我用心異佛？故云因",
    "T39n1795_02b:0563b14": "何迷悶不入。二、情後。",
    "T39n1795_02b:0563b15": "「惟願如來廣為我等開悟法性，」法性者，諸法",
    "T39n1795_02b:0563b16": "之性，若直譚本體，則名覺性。若推窮差別之",
    "T39n1795_02b:0563b17": "法，皆無自體，同於一性，即名法性。今推破四",
    "T39n1795_02b:0563b18": "相，豁融諸法，全同覺性，故云開悟法性。從前",
    "T39n1795_02b:0563b19": "經文但云覺性，唯此段云法性，意在此矣。三、",
    "T39n1795_02b:0563b20": "結意。",
    "T39n1795_02b:0563b21": "「令此大眾及末世眾生作將來眼。」下三唱倣",
    "T39n1795_02b:0563b22": "前。",
    "T39n1795_02b:0563b23": "說是語已，五體投地。如是三請，終而復始。爾",
    "T39n1795_02b:0563b24": "時，世尊告淨諸業障菩薩言：「善哉！善哉！善男",
    "T39n1795_02b:0563b25": "子！汝等乃能為諸大眾及末世眾生，諮問如",
    "T39n1795_02b:0563b26": "來如是方便。汝今諦聽，當為汝說。」時，淨諸業",
    "T39n1795_02b:0563b27": "障菩薩奉教歡喜，及諸大眾默然而聽。正",
    "T39n1795_02b:0563b28": "說長行，中四：一總敘過由、二別釋四相、三存",
    "T39n1795_02b:0563b29": "我失道、四斷惑成因。初中總敘四相為過患",
    "T39n1795_02b:0563c01": "之因由。文二：一、明過患本起。",
    "T39n1795_02b:0563c02": "「善男子！一切眾生從無始來，」未曾悟故，故",
    "T39n1795_02b:0563c03": "下有生盲之喻。",
    "T39n1795_02b:0563c04": "「妄想執有」無中橫計。",
    "T39n1795_02b:0563c05": "「我、人、眾生及與壽命，」統唯我相，但由展轉約",
    "T39n1795_02b:0563c06": "義，故有四名。四名復有二相：一迷識境、二迷",
    "T39n1795_02b:0563c07": "智境。初者，謂取自體為我；計我展轉趣於餘",
    "T39n1795_02b:0563c08": "趣為人；計我盛衰、苦樂種種變異相續為眾",
    "T39n1795_02b:0563c09": "生；計我一報命根不斷而住為壽者。如《金剛》",
    "T39n1795_02b:0563c10": "兩論所說。迷智境者，即此經說，至文當知。",
    "T39n1795_02b:0563c11": "「認四顛倒為實我體，」真我本有，迷之謂無；",
    "T39n1795_02b:0563c12": "妄我本空，執之為有。四皆橫計，故云爾也。二、",
    "T39n1795_02b:0563c13": "明過患滋多。文四：一展轉生妄、二違拒覺心、",
    "T39n1795_02b:0563c14": "三動息俱迷、四結成障道。今初。展轉者，初四",
    "T39n1795_02b:0563c15": "句由迷起惑，次二句由惑造業，次二句由業",
    "T39n1795_02b:0563c16": "招報，後一句反於五道、墮於二乘。",
    "T39n1795_02b:0563c17": "「由此便生憎、愛二境」謂由執四相為實我",
    "T39n1795_02b:0563c18": "體，所以於自生愛、於他生憎，順我者愛、違我",
    "T39n1795_02b:0563c19": "者憎。如是愛憎皆由執我，故曰由此。",
    "T39n1795_02b:0563c20": "「於虛妄體重執虛妄，」四大、五蘊迷性妄生，",
    "T39n1795_02b:0563c21": "眾緣假合已是虛妄，更於其上重執我人，故",
    "T39n1795_02b:0563c22": "云爾也。",
    "T39n1795_02b:0563c23": "「二妄想依，生妄業道，」由前二妄故，生起造",
    "T39n1795_02b:0563c24": "作種種妄業。業能引至苦樂之果，故名為道。",
    "T39n1795_02b:0563c25": "「有妄業故妄見流轉。」業成即受生死流轉，",
    "T39n1795_02b:0563c26": "生死流轉是所至之果。",
    "T39n1795_02b:0563c27": "「厭流轉者，」厭三界不安，皆如火宅，息緣斷",
    "T39n1795_02b:0563c28": "惑。",
    "T39n1795_02b:0563c29": "「妄見涅槃。」趣寂耽空，志在灰身滅智。然上",
    "T39n1795_02b:0564a01": "十句總當二乘宗中生滅四諦也。謂初六句",
    "T39n1795_02b:0564a02": "集諦，次二句苦諦，次一句道諦，後一句滅",
    "T39n1795_02b:0564a03": "諦。二、違拒覺心。",
    "T39n1795_02b:0564a04": "「由此不能入清淨覺。」正是結答前問。前問",
    "T39n1795_02b:0564a05": "云何迷悶不入？今答云：「由認四相展轉生過，",
    "T39n1795_02b:0564a06": "縱離六道，復墮二乘，是故不入。」",
    "T39n1795_02b:0564a07": "「非覺違拒諸能入者，」前問云：「因何使諸眾生",
    "T39n1795_02b:0564a08": "不入？」故此答云：「非覺違拒使之不入，但由認",
    "T39n1795_02b:0564a09": "我故不入也。」如夢身未忘，不能合於本身，非",
    "T39n1795_02b:0564a10": "本身違拒。",
    "T39n1795_02b:0564a11": "「有諸能入非覺入故。」釋成非覺違拒。意云：",
    "T39n1795_02b:0564a12": "入時若是覺入，不入即是覺拒。既入者自是",
    "T39n1795_02b:0564a13": "信、解、行等，覺體元無出入，入與不入何責於",
    "T39n1795_02b:0564a14": "覺？三、動息俱迷。文二：一、正明。",
    "T39n1795_02b:0564a15": "「是故動念」即前苦集八句。",
    "T39n1795_02b:0564a16": "「及與息念」即前滅道二句。",
    "T39n1795_02b:0564a17": "「皆歸迷悶。」結成不入。二、徵釋。文二：初、徵。",
    "T39n1795_02b:0564a18": "「何以故？」動念既為背覺，息念即合契真，何",
    "T39n1795_02b:0564a19": "故皆稱迷悶？二、釋。分一一直釋。",
    "T39n1795_02b:0564a20": "「由有無始本起無明」最初根本而起，又從",
    "T39n1795_02b:0564a21": "本源而起。",
    "T39n1795_02b:0564a22": "「為己主宰。」由將無始住地無明為我主故，",
    "T39n1795_02b:0564a23": "動是我動、息是我息，我相既在，動息俱迷。二、",
    "T39n1795_02b:0564a24": "轉釋。前是對徵之釋，此又委細釋於前文本",
    "T39n1795_02b:0564a25": "起之義。",
    "T39n1795_02b:0564a26": "「一切眾生生無慧目，」未曾悟故，如人若十",
    "T39n1795_02b:0564a27": "歲二十始盲，則眼前雖不見物，說之即能了",
    "T39n1795_02b:0564a28": "知。若胎中無目，生來便盲，則對色之時種種",
    "T39n1795_02b:0564a29": "為說終無所益，則先須金錍抉膜，然後指示",
    "T39n1795_02b:0564b01": "是非。故《涅槃經》說：「如盲人不識乳色，他人為",
    "T39n1795_02b:0564b02": "說，展轉譬喻貝、米、雪、鶴，竟不能得識其乳色。」",
    "T39n1795_02b:0564b03": "「身心等性皆是無明，」前得本起因地，則所",
    "T39n1795_02b:0564b04": "修皆是佛因。此用本起無明，一切皆是魔業。",
    "T39n1795_02b:0564b05": "又前以覺圓明故根塵普淨，結云一切是覺。",
    "T39n1795_02b:0564b06": "今以無明為本，故云皆是無明。前如金為千",
    "T39n1795_02b:0564b07": "器，器器皆金。此如土為千器，器器皆瓦。",
    "T39n1795_02b:0564b08": "「譬如有人不自斷命」由愛故得身，若斷身",
    "T39n1795_02b:0564b09": "即違愛。如人身縱卑陋病苦，亦自保命，終不",
    "T39n1795_02b:0564b10": "能斷。斷餘或可，自斷誠難，認我亦爾。斷一切",
    "T39n1795_02b:0564b11": "煩惱惡業。容有得者，欲令斷我，其可得乎？何",
    "T39n1795_02b:0564b12": "以故？我終不能還斷我故。又有我故必不覺",
    "T39n1795_02b:0564b13": "我，如眠不自見故。必情忘想，盡與覺一體，覺",
    "T39n1795_02b:0564b14": "是真我，則妄我本無，方名為斷。如夢身縱令",
    "T39n1795_02b:0564b15": "至劣至苦，夢時終不肯斷，必須覺來合於本",
    "T39n1795_02b:0564b16": "身方嫌夢苦，復無可斷。四、結成障道。",
    "T39n1795_02b:0564b17": "「是故當知，」指前意勢。直從我體起憎愛已",
    "T39n1795_02b:0564b18": "來，乃至不斷命等，此都結之以成障道。所以",
    "T39n1795_02b:0564b19": "云：",
    "T39n1795_02b:0564b20": "「有愛我者我與隨順，」對順生愛以明我。",
    "T39n1795_02b:0564b21": "「非隨順者便生憎怨，」對違起憎以明我。",
    "T39n1795_02b:0564b22": "「為憎愛心養無明故，」雙指上二唯滋無明，",
    "T39n1795_02b:0564b23": "故知迷心修道，縱令勤苦種種行門，但助無",
    "T39n1795_02b:0564b24": "明，何成佛果？",
    "T39n1795_02b:0564b25": "「相續求道皆不成就。」正明障道。言相續者，",
    "T39n1795_02b:0564b26": "本從無明而生憎愛，憎愛還熏無明。種子、現",
    "T39n1795_02b:0564b27": "行相續不斷，將此求道，畢竟不成。故《寶積經》",
    "T39n1795_02b:0564b28": "云：「於身生寶愛，不離於我人，彼作是修行，由",
    "T39n1795_02b:0564b29": "斯墮惡趣。」二、別釋四相。然此我等行相殊",
    "T39n1795_02b:0564c01": "常。常者但約迷執，初果已除，此乃直就修",
    "T39n1795_02b:0564c02": "證，羅漢未曉。文中即為四段：一約事驗我、",
    "T39n1795_02b:0564c03": "二悟我成人、三了迹迹生、四潛續如命。初謂",
    "T39n1795_02b:0564c04": "驗其任運分自他者是其我相。文中二：一標",
    "T39n1795_02b:0564c05": "釋麁相、二結指細相。初中二：一、徵起標示。",
    "T39n1795_02b:0564c06": "「善男子！云何我相？謂諸眾生心所證者。」夫",
    "T39n1795_02b:0564c07": "我難自見，約事證知。但驗自他各殊，即證自",
    "T39n1795_02b:0564c08": "中有我。設令修道，捨妄證真，但覺有心，總名",
    "T39n1795_02b:0564c09": "我相。二、約喻以釋。",
    "T39n1795_02b:0564c10": "「善男子！譬如有人百骸調適，忽忘我身，四支",
    "T39n1795_02b:0564c11": "弦緊急緩，」緩慢皆是支體不調、手足失度之狀。",
    "T39n1795_02b:0564c12": "「攝養乖方，微加針艾則知有我，是故證取方",
    "T39n1795_02b:0564c13": "現我體。」此況道者燕居靜室、或隱深山，心",
    "T39n1795_02b:0564c14": "絕經營，境無違順，習閑成性，暫得忘情，不覺",
    "T39n1795_02b:0564c15": "自他，謂證無我。若違順所逼，宛有心生，心既",
    "T39n1795_02b:0564c16": "未平，方知我在。故下云：「若復有人歎謗其法，",
    "T39n1795_02b:0564c17": "即喜恨等。」二、結指細相。",
    "T39n1795_02b:0564c18": "「善男子！其心乃至證於」上能下所。",
    "T39n1795_02b:0564c19": "「如來畢竟了知」於所證中又上是能了知也。",
    "T39n1795_02b:0564c20": "「清淨涅槃，」所了知也。",
    "T39n1795_02b:0564c21": "「皆是我相。」謂非但了知二乘涅槃為我相，",
    "T39n1795_02b:0564c22": "設使了知如來涅槃亦是我相。然涅槃但是",
    "T39n1795_02b:0564c23": "覺體，非別有可證。今既證得涅槃，不忘能所，",
    "T39n1795_02b:0564c24": "即是我相。二、悟我成人，悟前非者是此相矣。",
    "T39n1795_02b:0564c25": "文二：一、麁相。",
    "T39n1795_02b:0564c26": "「善男子！云何人相？謂諸眾生心悟證者。」覺",
    "T39n1795_02b:0564c27": "前非也。者字正名人相。",
    "T39n1795_02b:0564c28": "「善男子！悟有我者不復認我，」不作證心。",
    "T39n1795_02b:0564c29": "「所悟非我，悟亦如是。」同前非也。",
    "T39n1795_02b:0565a01": "「悟已超過一切證者，」絕所證之過，除能悟",
    "T39n1795_02b:0565a02": "之累。",
    "T39n1795_02b:0565a03": "「悉為人相。」結成也。二、細相。",
    "T39n1795_02b:0565a04": "「善男子！其心乃至圓悟涅槃」不取能所故。",
    "T39n1795_02b:0565a05": "「俱是我者。心存少悟，」此智不袪，為存悟矣。",
    "T39n1795_02b:0565a06": "非諸差別，故云少也。",
    "T39n1795_02b:0565a07": "「備殫證理，」無非不盡故曰備，殫盡也。",
    "T39n1795_02b:0565a08": "「皆名人相。」結成細相。三、了迹迹生。謂前二相",
    "T39n1795_02b:0565a09": "俱是心迹，總不執之，故免我、人。然此了心又",
    "T39n1795_02b:0565a10": "亦是迹，故云了迹迹生。文三：一、徵起標示。",
    "T39n1795_02b:0565a11": "「善男子！云何眾生相？謂諸眾生心自證悟所",
    "T39n1795_02b:0565a12": "不及者。」覺前能悟，悟是所覺。悟既成所，覺",
    "T39n1795_02b:0565a13": "又名能，展轉無窮，皆成能所。能所及處皆是",
    "T39n1795_02b:0565a14": "相待，了此無定，故離前；非計所不及，謂免諸",
    "T39n1795_02b:0565a15": "過。不覺此計，又是眾生。眾生者，不定執一之",
    "T39n1795_02b:0565a16": "謂也。二、舉喻徵釋。",
    "T39n1795_02b:0565a17": "「善男子！譬如有人作如是言：」借世人語辭",
    "T39n1795_02b:0565a18": "以為義勢，顯眾生相。",
    "T39n1795_02b:0565a19": "「我是眾生。則知彼人說眾生者非我非彼。」",
    "T39n1795_02b:0565a20": "雙標非也。下自釋云。",
    "T39n1795_02b:0565a21": "「云何非我？我是眾生則非是我。」以自是眾",
    "T39n1795_02b:0565a22": "生，故非我也。",
    "T39n1795_02b:0565a23": "「云何非彼？我是眾生」以云我是眾生，不云彼",
    "T39n1795_02b:0565a24": "是眾生，故非彼也。",
    "T39n1795_02b:0565a25": "「非彼我故。」非彼人之我也。又顯於自、於彼",
    "T39n1795_02b:0565a26": "不計我人，故非彼我。三、指前對辨。",
    "T39n1795_02b:0565a27": "「善男子！但諸眾生了證我相、了悟人相，皆為我人，」",
    "T39n1795_02b:0565a28": "指前二相也。下對之以辨眾生之相云。",
    "T39n1795_02b:0565a29": "「而我人相所不及者，」了證者空，則我不及；",
    "T39n1795_02b:0565b01": "了悟者空，則人不及。不執主宰，故離我人。",
    "T39n1795_02b:0565b02": "「存有所了，名眾生相。」心不忘故，即上者宇。",
    "T39n1795_02b:0565b03": "四、潛續如命，謂都無所執，但擬修行，由不起",
    "T39n1795_02b:0565b04": "心免前三過，即此無執之業智相續未忘，非",
    "T39n1795_02b:0565b05": "故生心，故言潛續。文二：一、徵起標示。",
    "T39n1795_02b:0565b06": "「善男子。云何壽命相？謂諸眾生可知心照清淨，」",
    "T39n1795_02b:0565b07": "即心之照，故云清淨，即自覺也。",
    "T39n1795_02b:0565b08": "「覺所了者，」覺前三相即覺他也，證悟等盡，",
    "T39n1795_02b:0565b09": "徹於真源，無別能覺，故上云心照。",
    "T39n1795_02b:0565b10": "「一切業智」擬將此智修習一切無漏之業故。",
    "T39n1795_02b:0565b11": "「所不自見，猶如命根。」雖能除妄而不自除",
    "T39n1795_02b:0565b12": "故不自見，不自見故猶如命根。如命根者，兼",
    "T39n1795_02b:0565b13": "取相續不斷之義。二、展轉細釋。又三：一、以義",
    "T39n1795_02b:0565b14": "正釋。",
    "T39n1795_02b:0565b15": "「善男子！若心照見」是此門之相。",
    "T39n1795_02b:0565b16": "「一切覺」是前三相。",
    "T39n1795_02b:0565b17": "「者通二，皆為塵垢。」雙指過患。下釋過患所以云。",
    "T39n1795_02b:0565b18": "「覺所覺者不離塵故，」由將此心見前諸覺，故",
    "T39n1795_02b:0565b19": "不離塵，以心未忘故。二、以喻反釋。",
    "T39n1795_02b:0565b20": "「如湯銷氷，無別有氷知氷銷者。」湯銷氷盡，",
    "T39n1795_02b:0565b21": "同成一水。更無能知盡者，反明此業智既",
    "T39n1795_02b:0565b22": "照前三相皆盡，則是我病未盡。如氷若言我",
    "T39n1795_02b:0565b23": "盡，即此言盡之氷便是不盡。若細配合，則水",
    "T39n1795_02b:0565b24": "喻真性，氷喻四相，湯喻智慧。煎水名湯，悟心",
    "T39n1795_02b:0565b25": "名智，故謂水凍成氷，還煎水以銷之，氷湯",
    "T39n1795_02b:0565b26": "俱盡，濕性獨存，以喻心迷成我，還悟心以消",
    "T39n1795_02b:0565b27": "之，我智俱盡，照體獨立。三、以法正合。",
    "T39n1795_02b:0565b28": "「存我覺我亦復如是。」若以同喻反合，應云：",
    "T39n1795_02b:0565b29": "「無別有我知我盡者。」今翻喻勢順前正釋，故",
    "T39n1795_02b:0565c01": "云正合。三、存我失道。文二：一、總標失道。",
    "T39n1795_02b:0565c02": "「善男子！末世眾生不了四相，雖經多劫勤苦",
    "T39n1795_02b:0565c03": "修道，但名有為，」由前四相皆有取證。",
    "T39n1795_02b:0565c04": "「終不能成一切聖果，」既將此心修行，則行",
    "T39n1795_02b:0565c05": "行皆帶能所，故不成聖，正同《華嚴》多劫六度，",
    "T39n1795_02b:0565c06": "不名菩薩。",
    "T39n1795_02b:0565c07": "「是故名為正法末世。」正宗佛法之末世也。",
    "T39n1795_02b:0565c08": "夫正法之時修則皆證，末世之時人多取相。",
    "T39n1795_02b:0565c09": "今既取證相，則正法亦同末世。若遇此教，了",
    "T39n1795_02b:0565c10": "達病源，則雖末世還同正法。後、展轉廣釋。文",
    "T39n1795_02b:0565c11": "四：一認我為真、二說病為法、三將凡濫聖、",
    "T39n1795_02b:0565c12": "四趣果迷因。初中二：一徵釋其過、二結成障",
    "T39n1795_02b:0565c13": "覺。初中六：一久修如何不證徵、二認我取證",
    "T39n1795_02b:0565c14": "非真釋、三取證云何妨道徵、四愛寂憎喧非",
    "T39n1795_02b:0565c15": "脫釋、五何知證法非脫徵、六讚喜謗瞋驗我",
    "T39n1795_02b:0565c16": "釋。今初。",
    "T39n1795_02b:0565c17": "「何以故？」劫數既多，行又勤苦，以何義故不",
    "T39n1795_02b:0565c18": "證聖果？釋中二：一、法。",
    "T39n1795_02b:0565c19": "「認一切我為涅槃故，有證有悟名成就故。」",
    "T39n1795_02b:0565c20": "良由認我以為涅槃，故雖多劫勤修，終無所",
    "T39n1795_02b:0565c21": "益。如認夢身以為自己，勤為家業種種疲勞，",
    "T39n1795_02b:0565c22": "終無一事益於資產。二、喻。",
    "T39n1795_02b:0565c23": "「譬如有人認賊為子，其家財寶終不成就。」",
    "T39n1795_02b:0565c24": "賊若在外猶可隄防，養之為兒如何撿慎？又",
    "T39n1795_02b:0565c25": "知賊是賊，賊無能為；認之為兒，寧免破敗？以",
    "T39n1795_02b:0565c26": "喻六根取境猶可制禦，藏識妄我難以辨明，",
    "T39n1795_02b:0565c27": "故如來藏中功德之寶念念衰耗，由此貧窮",
    "T39n1795_02b:0565c28": "難集福智。三、證何妨道徵。",
    "T39n1795_02b:0565c29": "「何以故？」縱使認我取證，何以便妨於道？憎",
    "T39n1795_02b:0566a01": "愛非脫釋。",
    "T39n1795_02b:0566a02": "「有我愛者，亦愛涅槃，伏我愛根為涅槃相。有",
    "T39n1795_02b:0566a03": "憎我者，亦憎生死，」夫生死輪迴本自憎愛，",
    "T39n1795_02b:0566a04": "欲求解脫，須盡二源。今愛涅槃還是本愛，今",
    "T39n1795_02b:0566a05": "憎生死亦是本憎。棄苦、欣樂雖殊，憎愛元是",
    "T39n1795_02b:0566a06": "本習，帶之修道，佛果豈成？伏我愛根為涅槃",
    "T39n1795_02b:0566a07": "者，由伏之故不起，不起之相似涅槃相，以似",
    "T39n1795_02b:0566a08": "為真，故云爾也。",
    "T39n1795_02b:0566a09": "「不知愛者真生死故，別憎生死，名不解脫。」",
    "T39n1795_02b:0566a10": "本愛涅槃擬除生死，愛心既在，即生死根。愛",
    "T39n1795_02b:0566a11": "根憎苗，豈名解脫？五、何知證法非脫徵。",
    "T39n1795_02b:0566a12": "「云何當知法不解脫？」法者，涅槃。由前釋知",
    "T39n1795_02b:0566a13": "愛涅槃者名不解脫，故此徵云：若愛生死許",
    "T39n1795_02b:0566a14": "是繫縛，今悟涅槃是寂滅法，以何相知云不",
    "T39n1795_02b:0566a15": "解脫？六、讚毀驗我釋者，謂實證者必無我，無",
    "T39n1795_02b:0566a16": "我故即無瞋喜。今為法瞋喜，即知證法非真，",
    "T39n1795_02b:0566a17": "我未盡故。文中二：一、標我未盡。",
    "T39n1795_02b:0566a18": "「善男子！彼末世眾生習菩提者，以已微證為",
    "T39n1795_02b:0566a19": "自清淨。」外知根塵假合，內覺性體寂然。",
    "T39n1795_02b:0566a20": "「由未能盡我相根本，」正標未盡。二、以境驗",
    "T39n1795_02b:0566a21": "知。",
    "T39n1795_02b:0566a22": "「若復有人讚歎彼法，即生歡喜便欲濟度；若",
    "T39n1795_02b:0566a23": "復誹謗彼所得者，便生瞋恨。」然世境違順，",
    "T39n1795_02b:0566a24": "麁重易明，唯就法門最難覺察。但言為法瞋",
    "T39n1795_02b:0566a25": "彼度此，不知此心元是我相。",
    "T39n1795_02b:0566a26": "「則知我相堅固執持，」因對外境，驗得內心我",
    "T39n1795_02b:0566a27": "無間斷。",
    "T39n1795_02b:0566a28": "「潛伏藏識，」種子也。",
    "T39n1795_02b:0566a29": "「遊戲諸根，曾不間斷。」現行也。遇境則發，相",
    "T39n1795_02b:0566b01": "續流轉。通而言之，謂因對外境，驗得內心我",
    "T39n1795_02b:0566b02": "執猶堅，潛藏相續。雖慧軍數舉，魔眾頻摧，且",
    "T39n1795_02b:0566b03": "阿賴耶城難攻主宰，末那常侍防護牢強，意",
    "T39n1795_02b:0566b04": "識謀臣經營內外，旁監五識之將，以鎮六根",
    "T39n1795_02b:0566b05": "之門。由是賊主頻通遊戲，時時偷號，惑我法",
    "T39n1795_02b:0566b06": "王，往往侵彊，擾我觀境。雖外怯般若，晝伏",
    "T39n1795_02b:0566b07": "夜行，而內挾無明，晝夜不斷。二、結成障覺。",
    "T39n1795_02b:0566b08": "「善男子！彼修道者不除我相，是故不能入清",
    "T39n1795_02b:0566b09": "淨覺。」二、說病為法。文一：一正釋其非、二結",
    "T39n1795_02b:0566b10": "成障覺。初中二：一、覆推。躡前為法瞋喜之次，",
    "T39n1795_02b:0566b11": "推窮以成說病為法之過。",
    "T39n1795_02b:0566b12": "「善男子！若知我空，無毀我者，」恐聞瞋喜是我，",
    "T39n1795_02b:0566b13": "便擬忍受不瞋，用為無我，故推徵云：若見彼",
    "T39n1795_02b:0566b14": "是毀人，我被彼毀而不瞋者，此亦是我。故云：",
    "T39n1795_02b:0566b15": "「若知我空無毀我者，既見有毀我者，則未得",
    "T39n1795_02b:0566b16": "我空。」亦應云：「若知我空，無我說法。」故次云。",
    "T39n1795_02b:0566b17": "「有我說法，我未斷故。」然毀者是彼，說者是",
    "T39n1795_02b:0566b18": "我。經文於毀者言無，反明過也。於說法者言",
    "T39n1795_02b:0566b19": "有，順明過也。翻覆推過者，下擬決斷為病",
    "T39n1795_02b:0566b20": "故。",
    "T39n1795_02b:0566b21": "「眾生、壽命」闕人相者，取其文潤成句。",
    "T39n1795_02b:0566b22": "「亦復如是。」例於我也。二、決斷。",
    "T39n1795_02b:0566b23": "「善男子！末世眾生說病為法，」指前所推之",
    "T39n1795_02b:0566b24": "過也，即是四相。四相若存，總名為病。",
    "T39n1795_02b:0566b25": "「是故名為可憐愍者。」以病為法，誠可憐愍。",
    "T39n1795_02b:0566b26": "「雖勤精進，增益諸病，」帶病修行，故增諸病。",
    "T39n1795_02b:0566b27": "反此而言，則稱實修行唯益實德。如藥草等",
    "T39n1795_02b:0566b28": "種有甘苦，水土所滋，各唯增益。苦喻我相為",
    "T39n1795_02b:0566b29": "本，甘喻淨覺為本，水土則喻萬行。二、結成障",
    "T39n1795_02b:0566c01": "覺。",
    "T39n1795_02b:0566c02": "「是故不能入清淨覺。」三、將凡濫聖。文二：一",
    "T39n1795_02b:0566c03": "正明相濫、二結成障覺。初中二：一、抑聖同己。",
    "T39n1795_02b:0566c04": "「善男子！末世眾生不了四相，以如來解及所",
    "T39n1795_02b:0566c05": "行處為自修行，終不成就。」佛說了義稱理",
    "T39n1795_02b:0566c06": "法門，皆言心境本空、惑業本淨、凡聖不異、因",
    "T39n1795_02b:0566c07": "果皆圓，就佛見之，理實如此。且眾生迷倒已",
    "T39n1795_02b:0566c08": "久，種習根深，縱令信解法門，現用元來隨念。",
    "T39n1795_02b:0566c09": "但以分別心識解他無礙言教，謂言：佛意亦",
    "T39n1795_02b:0566c10": "秖如然。心既是念，故不覺念。不知冥通證入，",
    "T39n1795_02b:0566c11": "異於隨相信心，認佛平等之譚，不能斷惑求",
    "T39n1795_02b:0566c12": "證，故經印言：終不成就。《華嚴》亦云「如貧數他",
    "T39n1795_02b:0566c13": "寶」等。二、騁己齊聖。前則抑高就下，此則騁下",
    "T39n1795_02b:0566c14": "齊高。文二：一、認其聖智。",
    "T39n1795_02b:0566c15": "「或有眾生未得謂得，」理也，乃至聖人所具",
    "T39n1795_02b:0566c16": "功德。",
    "T39n1795_02b:0566c17": "「未證謂證。」智也，則聖人冥證之智身。今謂",
    "T39n1795_02b:0566c18": "得謂證者，增上慢人。若自知不證而言證者，",
    "T39n1795_02b:0566c19": "則根本戒中大妄語戒，非此文意。二、驗出凡",
    "T39n1795_02b:0566c20": "情。",
    "T39n1795_02b:0566c21": "「見勝進者心生嫉妬，」然諸聖人形類不定，",
    "T39n1795_02b:0566c22": "得與不得內證在心，何以辨他未得未證？故",
    "T39n1795_02b:0566c23": "觀心行以驗真虛。夫聖人用心，他己無二。見",
    "T39n1795_02b:0566c24": "他勝進，或法教流行，念念喜歡，必能隨順。自",
    "T39n1795_02b:0566c25": "驗內心如此，或即證悟不虛。若自覺己衰他",
    "T39n1795_02b:0566c26": "盛則嫉、己盛他衰則喜，縱令深解妙境，但是",
    "T39n1795_02b:0566c27": "心之所緣，勿錯認之，謂得謂證。二、結成障",
    "T39n1795_02b:0566c28": "覺。",
    "T39n1795_02b:0566c29": "「由彼眾生」雙指前兩類之人。",
    "T39n1795_02b:0567a01": "「未斷我愛，」前云終不成就者，以佛無我愛，",
    "T39n1795_02b:0567a02": "凡有我愛故云云。見勝進嫉妬，亦由我愛，",
    "T39n1795_02b:0567a03": "由我愛故下云。",
    "T39n1795_02b:0567a04": "「是故不能入清淨覺。」四、趣果迷因。",
    "T39n1795_02b:0567a05": "「善男子！末世眾生希望成道趣果，無令求悟，惟益",
    "T39n1795_02b:0567a06": "多聞，」迷因也。即知先須悟道，然後多聞增",
    "T39n1795_02b:0567a07": "慧。末世之人多迷此意，唯宗名數，不務了心。",
    "T39n1795_02b:0567a08": "心既不通，解義唯多，我見唯長。故下云。",
    "T39n1795_02b:0567a09": "「增長我見。」《華嚴》亦云：「不能了自心，增長一",
    "T39n1795_02b:0567a10": "切惡」等。又《智論》云：「多聞無智慧，是不知實相。",
    "T39n1795_02b:0567a11": "譬如大闇中，有燈而無目」等。四、斷惑成因。二：",
    "T39n1795_02b:0567a12": "一、順釋。",
    "T39n1795_02b:0567a13": "「但當精勤」誡勸之辭。",
    "T39n1795_02b:0567a14": "「降伏煩惱，」別標所斷。",
    "T39n1795_02b:0567a15": "「起大勇猛，」通勸修斷。",
    "T39n1795_02b:0567a16": "「未得令得、」修也，謂真實境中一切功德妙用。",
    "T39n1795_02b:0567a17": "「未斷令斷，」斷也，顛倒境中一切障礙之法。",
    "T39n1795_02b:0567a18": "即下所列云。",
    "T39n1795_02b:0567a19": "「貪、瞋、愛、慢、」根本煩惱中三也。愛無別性，貪",
    "T39n1795_02b:0567a20": "數所攝。",
    "T39n1795_02b:0567a21": "「諂曲、嫉妬」小隨煩惱。",
    "T39n1795_02b:0567a22": "「對境不生，彼他也我自也恩愛一切寂滅。」重舉此",
    "T39n1795_02b:0567a23": "者，生死根本最難拔故，念盡則自他俱寂。",
    "T39n1795_02b:0567a24": "「佛說是人漸次成就。」結成因也。由前說除",
    "T39n1795_02b:0567a25": "我用心，當時雖悟，仍慮長時難離我習，故佛",
    "T39n1795_02b:0567a26": "誡云：「但得頓悟我空，勤斷煩惱，我見習氣漸",
    "T39n1795_02b:0567a27": "盡，無上佛果自然漸成。」",
    "T39n1795_02b:0567a28": "「求善知識不墮邪見。」商人入海須假導師，",
    "T39n1795_02b:0567a29": "學者修行必資善友。二、反釋。",
    "T39n1795_02b:0567b01": "「若於所求別生憎愛，則不能入清淨覺海。」",
    "T39n1795_02b:0567b02": "反明不生憎愛則入覺也。偈讚中四，如次諷",
    "T39n1795_02b:0567b03": "前，全同長行，故不煩寫。",
    "T39n1795_02b:0567b04": "爾時，世尊欲重宣此義而說偈言：且標舉也。",
    "T39n1795_02b:0567b05": "「淨業汝當知，　　一切諸眾生，",
    "T39n1795_02b:0567b06": "皆由執我愛，　　無始妄流轉。一也",
    "T39n1795_02b:0567b07": "未除四種相，　　不得成菩提。二也",
    "T39n1795_02b:0567b08": "愛憎生於心，　　諂曲存諸念，",
    "T39n1795_02b:0567b09": "是故多迷悶，　　不能入覺城。」",
    "T39n1795_02b:0567b10": "三也。城喻覺者，法、喻各有三義：一、了心性",
    "T39n1795_02b:0567b11": "空，眾惑不入，如防外敵；二、見恒沙德則萬行",
    "T39n1795_02b:0567b12": "圓增，如養人眾；二、道無不通，如開門引攝。",
    "T39n1795_02b:0567b13": "「若能歸悟剎，」",
    "T39n1795_02b:0567b14": "剎是世界，如入唐國率土屬唐，蕃境亦爾。",
    "T39n1795_02b:0567b15": "故知若到悟境則法法屬悟，迷境亦爾。",
    "T39n1795_02b:0567b16": "「先去貪瞋癡，」",
    "T39n1795_02b:0567b17": "癡長無偈有，慢則長有偈無。文影略也。",
    "T39n1795_02b:0567b18": "「法愛」",
    "T39n1795_02b:0567b19": "愛涅槃。",
    "T39n1795_02b:0567b20": "「不存心斷也，　　漸次可成就成因。」",
    "T39n1795_02b:0567b21": "「我身」",
    "T39n1795_02b:0567b22": "憎愛之本。",
    "T39n1795_02b:0567b23": "「本不有，　　憎愛何由生？」",
    "T39n1795_02b:0567b24": "所依既空，能依何有？",
    "T39n1795_02b:0567b25": "「此人求善友，　　終不墮邪見。",
    "T39n1795_02b:0567b26": "所求別生心，　　究竟非成就。」",
    "T39n1795_02b:0567b27": "四也。悟剎我身，皆長無偈有。自下依師離",
    "T39n1795_02b:0567b28": "病者，謂廣勸依善知識，除去四病及諸細惑。",
    "T39n1795_02b:0567b29": "文四：初三之初。",
    "T39n1795_02b:0567c01": "於是普覺菩薩在大眾中即從座起，頂禮佛",
    "T39n1795_02b:0567c02": "足，有繞三匝，長跪叉手而白佛言：正陳，中",
    "T39n1795_02b:0567c03": "二：一、慶前。",
    "T39n1795_02b:0567c04": "「大悲世尊！快說禪病四相，令諸大眾得未曾有，",
    "T39n1795_02b:0567c05": "心意蕩然，獲大安隱。」二、請後，曲有三。",
    "T39n1795_02b:0567c06": "「世尊！末世眾生去佛漸遠，賢聖隱伏，邪法增",
    "T39n1795_02b:0567c07": "熾，」一、明請問之意。如人有子，病者偏憂。菩",
    "T39n1795_02b:0567c08": "薩大悲，先哀末世。賢聖隱沒，正法將沈，欲令",
    "T39n1795_02b:0567c09": "廣益當來，是故懸興此問。次下正請問。前皆",
    "T39n1795_02b:0567c10": "有我相，未可施功。今既障除，方堪修習，就此",
    "T39n1795_02b:0567c11": "運用復有是非，故須依師，免溺四病。",
    "T39n1795_02b:0567c12": "「使諸眾生求何等人？」由前云求善知識不墮",
    "T39n1795_02b:0567c13": "邪見，故此請問何等之人是善知識？答中具",
    "T39n1795_02b:0567c14": "指。",
    "T39n1795_02b:0567c15": "「依何等法？行何等行？除去何病？云何發心？」",
    "T39n1795_02b:0567c16": "文相皆顯。",
    "T39n1795_02b:0567c17": "「令彼群盲不墮邪見？」三、明所為也。下三唱",
    "T39n1795_02b:0567c18": "倣前。",
    "T39n1795_02b:0567c19": "作是語已，五體投地。如是三請，終而復始。爾",
    "T39n1795_02b:0567c20": "時，世尊告普覺菩薩言：「善哉！善哉！善男子！汝",
    "T39n1795_02b:0567c21": "等乃能諮問如來如是修行，能施末世一切",
    "T39n1795_02b:0567c22": "眾生無畏道眼，令彼眾生得成聖道。汝今諦",
    "T39n1795_02b:0567c23": "聽，當為汝說。」時，普覺菩薩奉教歡喜，及諸大",
    "T39n1795_02b:0567c24": "眾默然而聽。正說長行。中五：一指示明師",
    "T39n1795_02b:0567c25": "令事、二分別四病令除、三辨事師之心、四明",
    "T39n1795_02b:0567c26": "除病之行、五顯發心深廣。如次答前五問，然",
    "T39n1795_02b:0567c27": "復有少相濫故，且顯經文。今初、答第一問也。",
    "T39n1795_02b:0567c28": "文三：一令識、二令事、三顯益。今初。",
    "T39n1795_02b:0567c29": "「善男子！末世眾生將發大心，」簡餘乘也。正",
    "T39n1795_02b:0568a01": "因。",
    "T39n1795_02b:0568a02": "「求善知識」正緣也。善能知真識妄、知病識",
    "T39n1795_02b:0568a03": "藥，故初心便令求者。文殊告善財云：「親近供",
    "T39n1795_02b:0568a04": "養諸善知識，是具一切智最初因緣。」故《光讚",
    "T39n1795_02b:0568a05": "般若經》云：「欲學六波羅蜜者，當與真善知識",
    "T39n1795_02b:0568a06": "相隨，常當承事。」",
    "T39n1795_02b:0568a07": "「欲修行者，」為行求解。",
    "T39n1795_02b:0568a08": "「當求一切正知見人。」標指也。善達覺性不",
    "T39n1795_02b:0568a09": "因修生，決擇無疑，名正知見。《法句經》云：「善",
    "T39n1795_02b:0568a10": "解深法空、無相、無作，無生無滅，了達諸法從本",
    "T39n1795_02b:0568a11": "已來究竟平等，無業無報、無因無果，性相如如，",
    "T39n1795_02b:0568a12": "住於實際，於畢竟空中熾然建立，是名真善",
    "T39n1795_02b:0568a13": "知識。」《華手經》云：「有四法者，當知為善知識，謂",
    "T39n1795_02b:0568a14": "善知教化修道各及過患。」",
    "T39n1795_02b:0568a15": "「心不住相，」離凡夫煩惱境界，謂不應住色",
    "T39n1795_02b:0568a16": "生心等。",
    "T39n1795_02b:0568a17": "「不著聲聞、緣覺境界。」離二乘滯寂境界。《稱",
    "T39n1795_02b:0568a18": "讚大乘經》云：「寧在地獄經百千劫，終不發二",
    "T39n1795_02b:0568a19": "乘之心。」亦可正知見者簡外道，不住相簡凡",
    "T39n1795_02b:0568a20": "夫，不著等簡二乘。上皆順行，下逆行云。",
    "T39n1795_02b:0568a21": "「雖現塵勞，」即貪等也。",
    "T39n1795_02b:0568a22": "「心恒清淨。」現染之中而不染也。如《淨名》云：",
    "T39n1795_02b:0568a23": "「雖有妻子，常修梵行」等。《華嚴》云：「菩薩在家與",
    "T39n1795_02b:0568a24": "妻子俱，未曾捨離菩提之心。」",
    "T39n1795_02b:0568a25": "「示有諸過，」欲度有過眾生，先以同事相攝，",
    "T39n1795_02b:0568a26": "心既相親，方能受教。如《淨名》云：「入諸淫舍，示",
    "T39n1795_02b:0568a27": "欲之過」等。亦同《華嚴》善財善友婆須蜜女等。",
    "T39n1795_02b:0568a28": "「讚歎梵行，不令眾生入不律儀。」或為利益，",
    "T39n1795_02b:0568a29": "或有別緣，所作非儀，暫乖真教，秖得貶已承",
    "T39n1795_02b:0568b01": "非，不得飾非說理，以誤凡下。此乃不同邪人，",
    "T39n1795_02b:0568b02": "自造諸過，復說非梵行事為其真實，令無量",
    "T39n1795_02b:0568b03": "人墮大險趣。但為同事攝故，雖現諸過，常須",
    "T39n1795_02b:0568b04": "讚歎真實梵行，故《論》云：「壞見之人雖不壞行，",
    "T39n1795_02b:0568b05": "不堪與眾生為其道眼。雖壞行而不破見者，",
    "T39n1795_02b:0568b06": "是則人天真勝福田。」",
    "T39n1795_02b:0568b07": "「求如是人，即得成就阿耨多羅三藐三菩提。」",
    "T39n1795_02b:0568b08": "結成大益。二、令事。文二：一舉身命之難、二",
    "T39n1795_02b:0568b09": "例身外之易。初中二：一、正舉。",
    "T39n1795_02b:0568b10": "「末世眾生見如是人，應當供養，不惜身命。」",
    "T39n1795_02b:0568b11": "如雪山捨身、香城破骨之類。儒典尚令竭力",
    "T39n1795_02b:0568b12": "事父、致身事君，何況為法？故《大乘四法經》云：",
    "T39n1795_02b:0568b13": "「諸苾芻盡壽，乃至逢遇喪命因緣，必定不得",
    "T39n1795_02b:0568b14": "捨善知識。」二、遮疑。",
    "T39n1795_02b:0568b15": "「彼善知識四威儀中常現清淨，」指前順行。",
    "T39n1795_02b:0568b16": "「乃至示現種種過患，」指前逆行。",
    "T39n1795_02b:0568b17": "「心無憍慢，」正明不疑。夫菩薩化現，權道難",
    "T39n1795_02b:0568b18": "測，但依法門，莫疑其迹。不以順行即效虔誠，",
    "T39n1795_02b:0568b19": "或覩逆行便生憍慢。故《智論》云：「於諸師尊如",
    "T39n1795_02b:0568b20": "世尊想。若有能開釋深義、解散疑結，於我有",
    "T39n1795_02b:0568b21": "益，則盡心敬之，不念餘惡。如弊囊盛寶，不得",
    "T39n1795_02b:0568b22": "以囊惡故不取其寶。又如夜行險道，弊人執",
    "T39n1795_02b:0568b23": "炬，不得以人惡故不取其照。菩薩亦復如是，",
    "T39n1795_02b:0568b24": "於師得智慧光明，不計其惡。」然為師之難，為",
    "T39n1795_02b:0568b25": "徒不易，勿因此誡，誤敵麁人。欲驗真虛，如前",
    "T39n1795_02b:0568b26": "簡擇；已諳其道，如此遵承。又此藥治徒，師勿",
    "T39n1795_02b:0568b27": "錯服，服之增病，無藥可治。以縛解縛，無有是",
    "T39n1795_02b:0568b28": "處。二、例身外之易。",
    "T39n1795_02b:0568b29": "「況復摶」摶食也，譯之訛略，應云段食。",
    "T39n1795_02b:0568c01": "「財錢帛、妻子最親、眷屬？」僕從對前身命之難，故",
    "T39n1795_02b:0568c02": "言況復。二、顯益。",
    "T39n1795_02b:0568c03": "「若善男子於彼善友不起惡念，」由前無慢",
    "T39n1795_02b:0568c04": "故也。憍慢若起，惡念便生，障覆自心，法何得",
    "T39n1795_02b:0568c05": "入？",
    "T39n1795_02b:0568c06": "「即能究竟成就正覺，」既無惡念之覆，即得",
    "T39n1795_02b:0568c07": "正覺成就。",
    "T39n1795_02b:0568c08": "「心華發明，照十方剎。」覺心既明，即慧光開發，",
    "T39n1795_02b:0568c09": "觸向無染，故曰心華，稱體無邊，照十方剎。二、",
    "T39n1795_02b:0568c10": "分別四病令除者，答第二問。標以妙法，釋依",
    "T39n1795_02b:0568c11": "圓覺，圓覺是所依法故。此法離於四病方可",
    "T39n1795_02b:0568c12": "依故，除病之問下自有答，然文似濫故，含而",
    "T39n1795_02b:0568c13": "科之。文三：一、總標徵起。",
    "T39n1795_02b:0568c14": "「善男子！彼善知識所證妙法應離四病。云何",
    "T39n1795_02b:0568c15": "四病？」心病無邊，要唯此四。隨有其一即不",
    "T39n1795_02b:0568c16": "堪為師。二、別釋行相。皆名病者，總緣不以教",
    "T39n1795_02b:0568c17": "為繩墨，不以師為指南，但自舉心作如是意。",
    "T39n1795_02b:0568c18": "故經文皆云：「若復有人作如是言。」言是意言",
    "T39n1795_02b:0568c19": "矣。文四：一、生心造作。",
    "T39n1795_02b:0568c20": "「一者作病標名，若復有人作如是言：『我於本心",
    "T39n1795_02b:0568c21": "作種種行，欲求圓覺。』」辨相也。思惟揣度、計",
    "T39n1795_02b:0568c22": "校籌量，興心運為，擬作行相。造塔、造寺、供佛、",
    "T39n1795_02b:0568c23": "供僧，持呪、持經、僧講、俗講，端然宴坐種種施",
    "T39n1795_02b:0568c24": "為。止息深山，遊歷世界。勤憂衣食，謂是道緣。",
    "T39n1795_02b:0568c25": "故受饑寒將為功德，觀空觀有、愛身厭身，於",
    "T39n1795_02b:0568c26": "多行門隨執其一，託此一行欲契覺心。既是",
    "T39n1795_02b:0568c27": "造作生情，豈合無為寂照？此病從前幻觀中",
    "T39n1795_02b:0568c28": "來，彼云：「一切菩薩從此起行。」至諸輪中皆云",
    "T39n1795_02b:0568c29": "「度生起行起用」，失彼文意成此作病。",
    "T39n1795_02b:0569a01": "「彼圓覺性非作得故，」指體以破也。圓覺性",
    "T39n1795_02b:0569a02": "非造作，造作如何契之？若了覺性本圓，不用",
    "T39n1795_02b:0569a03": "興心求益，不興心處即合覺心，合覺心時自",
    "T39n1795_02b:0569a04": "無諸妄，無諸妄已則所作相應，積土聚沙皆",
    "T39n1795_02b:0569a05": "成佛道。即於上來諸行，遇緣力及便為，隨病",
    "T39n1795_02b:0569a06": "隨治，不順妄念。但得妄盡，性自開明，歇即菩",
    "T39n1795_02b:0569a07": "提，豈從外得？",
    "T39n1795_02b:0569a08": "「說名為病。」結名也。此上四節，下三亦同。二、",
    "T39n1795_02b:0569a09": "任意浮沈。",
    "T39n1795_02b:0569a10": "「二者任病，若復有人作如是言：『我等今者不",
    "T39n1795_02b:0569a11": "斷生死、不求涅槃，涅槃、生死無起滅念。』」意云：",
    "T39n1795_02b:0569a12": "生死是空，更何所斷？涅槃本寂，何假修求？不",
    "T39n1795_02b:0569a13": "厭不欣，無起滅念。",
    "T39n1795_02b:0569a14": "「任彼一切隨諸法性。」如火熱、水濕之類，各",
    "T39n1795_02b:0569a15": "各差別之性也。今時見有一類人，云：妄從他",
    "T39n1795_02b:0569a16": "妄、真任他真，各稱其心，何必改作？作亦任作，",
    "T39n1795_02b:0569a17": "好閑任閑。逢饑即餐，遇衣即著，好事、惡事一",
    "T39n1795_02b:0569a18": "切不知，任運而行，信緣而活。睡來即臥，興來",
    "T39n1795_02b:0569a19": "即行，東西南北何定去住。此病因前云：「圓覺",
    "T39n1795_02b:0569a20": "清淨，本無修習，依於未覺幻力修習。」失彼文",
    "T39n1795_02b:0569a21": "意，自謂已覺，何必作幻？故成任病。",
    "T39n1795_02b:0569a22": "「欲求圓覺，」謂言閑即契道。",
    "T39n1795_02b:0569a23": "「彼圓覺性非任有故，」前則驅馳覓佛，此乃",
    "T39n1795_02b:0569a24": "放縱身心。設令善惡不拘，即名無記之性。七",
    "T39n1795_02b:0569a25": "賢豈是大道？四皓寧為聖人？尚昧欲天，焉冥覺",
    "T39n1795_02b:0569a26": "體？行人至此，溺水沈舟，宜自警懷，勿霑斯病。",
    "T39n1795_02b:0569a27": "故前云：「若不修行，常居幻化，云何解脫？」",
    "T39n1795_02b:0569a28": "「說名為病。」三、止息妄情。",
    "T39n1795_02b:0569a29": "「三者止病，若復有人作如是言：『我今自心永",
    "T39n1795_02b:0569b01": "息諸念，』」生心恐非，隨情慮失。一向止息，豈",
    "T39n1795_02b:0569b02": "合任之？但止妄即真，何須別照？",
    "T39n1795_02b:0569b03": "「『得一切性』」息念故離相，離相故得性。是諸",
    "T39n1795_02b:0569b04": "法無性之性，非即覺性。",
    "T39n1795_02b:0569b05": "「『寂然平等。』」意云：由我心生妄想故，招苦樂",
    "T39n1795_02b:0569b06": "差殊。今但止息妄心，妄盡自然平等。此病從",
    "T39n1795_02b:0569b07": "前靜觀中來，迷彼取靜為行，及澄諸念之",
    "T39n1795_02b:0569b08": "言，因成此病。",
    "T39n1795_02b:0569b09": "「欲求圓覺，」謂言止妄即真。",
    "T39n1795_02b:0569b10": "「彼圓覺性非止合故，」覺本無念，見念既乖。",
    "T39n1795_02b:0569b11": "性本靈明，迷照亦失。念無而有，既止息令無；",
    "T39n1795_02b:0569b12": "照有而隱，何不觀察令顯？又真本無念，念既",
    "T39n1795_02b:0569b13": "乖真；性本無止，止亦違性。故言非止合故。故",
    "T39n1795_02b:0569b14": "前云：「於諸妄心亦不息滅。」",
    "T39n1795_02b:0569b15": "「說名為病。」四、滅除心境。",
    "T39n1795_02b:0569b16": "「四者滅病，」前但止息心念令寂，此則計於",
    "T39n1795_02b:0569b17": "身心、根塵本來空寂。又前不妨見有根塵，但",
    "T39n1795_02b:0569b18": "不隨念愛染，故云止息。此則於根塵亦無，堅",
    "T39n1795_02b:0569b19": "持空寂之相，由見空無，故云除滅。",
    "T39n1795_02b:0569b20": "「若復有人作如是言：『我今永斷一切煩惱，身",
    "T39n1795_02b:0569b21": "心畢竟空無所有，何況根塵虛妄境界？』」意",
    "T39n1795_02b:0569b22": "云：煩惱之本即是身心，若執身心，煩惱何斷？",
    "T39n1795_02b:0569b23": "故標斷煩惱，釋以身空。又斷盡煩惱，空却身",
    "T39n1795_02b:0569b24": "心，身心尚空，根塵何有？",
    "T39n1795_02b:0569b25": "「一切永寂，欲求圓覺，」身等本空，故名永寂。",
    "T39n1795_02b:0569b26": "諸相既泯，寂相現前，擬將此心求證圓覺。此",
    "T39n1795_02b:0569b27": "病從寂觀中來，彼諸輪中皆云「寂滅及斷煩",
    "T39n1795_02b:0569b28": "惱，迷彼成此。」",
    "T39n1795_02b:0569b29": "「彼圓覺性非寂相故，」夫覺體靈明，不唯寂",
    "T39n1795_02b:0569c01": "滅。今滅惑住寂，豈得相應？況圓覺者非動非",
    "T39n1795_02b:0569c02": "靜，雙融動靜，恒沙妙用無礙難思，住寂之心",
    "T39n1795_02b:0569c03": "何能契合？言即似近，理即全疎。與理相違，故",
    "T39n1795_02b:0569c04": "言非也。",
    "T39n1795_02b:0569c05": "「說名為病。」三、結明真偽。",
    "T39n1795_02b:0569c06": "「離四病者則知清淨。」將前四行自驗其心，",
    "T39n1795_02b:0569c07": "隨落一門則知是病，故言離者則知清淨。然",
    "T39n1795_02b:0569c08": "上四門皆是諸經勸讚，況前三觀具有斯文。",
    "T39n1795_02b:0569c09": "今此以為病者，有其二意：一者，四中皆無觀",
    "T39n1795_02b:0569c10": "慧；二者，但以率心，偏住一行，不窮善友圓意，",
    "T39n1795_02b:0569c11": "不究佛教圓文。纔悟一門之義，便不能久事",
    "T39n1795_02b:0569c12": "明師；纔見一經妙文，便不能廣窮聖意。但貪",
    "T39n1795_02b:0569c13": "單省，執一為圓，是以經文總訶為病。若能四",
    "T39n1795_02b:0569c14": "皆通達，不滯一門，即此四中並皆入道。雖然",
    "T39n1795_02b:0569c15": "作種種行，元來任運清閑。雖頓覺身心本空，",
    "T39n1795_02b:0569c16": "習起還須息滅。又須常冥覺體，不得取四為",
    "T39n1795_02b:0569c17": "心，則自然休時非休、作時非作。故《淨名》云：「但",
    "T39n1795_02b:0569c18": "除其病，而不除法。」",
    "T39n1795_02b:0569c19": "「作是觀者名為正觀，」即上所釋，病除法在",
    "T39n1795_02b:0569c20": "是正觀也。雖不取四病，而慧解昭然，不得懼",
    "T39n1795_02b:0569c21": "落四中，便不建志立節。",
    "T39n1795_02b:0569c22": "「若他觀者名為邪觀。」復有聞斯四過，離四",
    "T39n1795_02b:0569c23": "又更生情，便信胸襟，別為見解，故云邪觀。又",
    "T39n1795_02b:0569c24": "作是觀者離四也，他觀者取四也。問：「為說簡",
    "T39n1795_02b:0569c25": "師之時，求於離病之者，為說學人自離四病，",
    "T39n1795_02b:0569c26": "若說師病者，何以問中別標其目？又結云作",
    "T39n1795_02b:0569c27": "是觀者等？若說學人病者，云何標云：彼善知",
    "T39n1795_02b:0569c28": "識所證妙法應離四病？」答：「二皆不異。既聞經",
    "T39n1795_02b:0569c29": "識病，須求離病之師。既事此師，即修離病之",
    "T39n1795_02b:0570a01": "行。然別釋之中，若師若徒病無別相，雖含二",
    "T39n1795_02b:0570a02": "意而無二途，解釋結文之中即須科簡。若",
    "T39n1795_02b:0570a03": "結行人，即依前釋；若結簡師，師無四病，即須",
    "T39n1795_02b:0570a04": "歸依。名為正觀。若縱智別求，名為邪觀。故",
    "T39n1795_02b:0570a05": "菩薩戒云：『其法師者或小姓年少、卑門貧窮，",
    "T39n1795_02b:0570a06": "而實有德，是故不得觀法師種姓。』意云：但觀",
    "T39n1795_02b:0570a07": "病中離與不離，莫觀種姓貴之與賤。」三、辨事",
    "T39n1795_02b:0570a08": "師之心。此當答第三行何等行之問。故標云",
    "T39n1795_02b:0570a09": "欲修行者，結云如是修行。然且唯說事師，更",
    "T39n1795_02b:0570a10": "無別行，故但作此科判以當修行。謂菩薩行",
    "T39n1795_02b:0570a11": "門本無定迹，隨當時事、隨差別機，但令善事",
    "T39n1795_02b:0570a12": "明師，明師必自臨事指示。亦同善財於文殊",
    "T39n1795_02b:0570a13": "處發菩提心已，聞菩薩行，文殊亦不具說，但",
    "T39n1795_02b:0570a14": "令親近善友矣。",
    "T39n1795_02b:0570a15": "「善男子！末世眾生欲修行者，應當盡命供養",
    "T39n1795_02b:0570a16": "善友、事善知識。」如善財南邁、普賢西遊等",
    "T39n1795_02b:0570a17": "也。《涅槃經》說：是具足因緣故。故《法句經》說：善",
    "T39n1795_02b:0570a18": "知識如父母、眼目、脚足、梯蹬、衣食、鎧繩、藥刃",
    "T39n1795_02b:0570a19": "等。乃至云：善男子！善知識有如是無量功德，",
    "T39n1795_02b:0570a20": "是故我今教汝親近。大眾聞已，舉聲號哭等。",
    "T39n1795_02b:0570a21": "「彼善知識欲來親近，應斷憍慢，」夫善友度",
    "T39n1795_02b:0570a22": "人種種方便，師徒心契，法意方傳。是以俯就",
    "T39n1795_02b:0570a23": "物機，相親相近。愚者無識，憍慢便生。慢既翳",
    "T39n1795_02b:0570a24": "心，即不入道，故云應斷。",
    "T39n1795_02b:0570a25": "「若復遠離，應斷瞋恨。」或欲除慢、或遇異緣，",
    "T39n1795_02b:0570a26": "相去相離，便生瞋恨。云疎我親彼，說愛說憎。",
    "T39n1795_02b:0570a27": "既一念瞋，百萬障起，非論失道，亦墮三途，故",
    "T39n1795_02b:0570a28": "此令斷。《論語》云：「唯女子與小人為難養也！近",
    "T39n1795_02b:0570a29": "之則不遜，遠之又怨。」怨則此瞋恨也，不遜則",
    "T39n1795_02b:0570b01": "此憍慢也。",
    "T39n1795_02b:0570b02": "「現逆順境」遠離名逆，親近名順。又違情曰",
    "T39n1795_02b:0570b03": "逆，隨情曰順。故《勝鬘》云：「應攝受者而攝受之，",
    "T39n1795_02b:0570b04": "應折伏者而折伏之，則佛法久住。」",
    "T39n1795_02b:0570b05": "「猶如虛空，」心無改易。",
    "T39n1795_02b:0570b06": "「了知身心畢竟平等，與諸眾生同體無異。」",
    "T39n1795_02b:0570b07": "結示同體悲智。所以然者，若不了善友及諸",
    "T39n1795_02b:0570b08": "眾生與己同體者，則雖知菩提可進，而不能",
    "T39n1795_02b:0570b09": "屈節事師；雖知薩埵可悲，而不能忘軀弘道。",
    "T39n1795_02b:0570b10": "故此示也。",
    "T39n1795_02b:0570b11": "「如此修行方入圓覺。」結因成果。四、名除病",
    "T39n1795_02b:0570b12": "之行，是答第四除去何病之問。文二：初、明所",
    "T39n1795_02b:0570b13": "治。",
    "T39n1795_02b:0570b14": "「善男子！末世眾生不得成道，由有無始自他",
    "T39n1795_02b:0570b15": "憎愛一切種子，故未解脫。」自他憎愛前已",
    "T39n1795_02b:0570b16": "頻明，今復說者，是種子故、是入道微細病故、",
    "T39n1795_02b:0570b17": "由此種子難契圓明故。隨所聞法門，即生心",
    "T39n1795_02b:0570b18": "作意、捨此取彼，憎妄愛真，難忘能所，故後能",
    "T39n1795_02b:0570b19": "治云「即除諸病。現行麁而易覺，種子細而難",
    "T39n1795_02b:0570b20": "明。」故偏指也。後、明能治。文二：一、等心觀人。",
    "T39n1795_02b:0570b21": "「若復有人觀彼怨家如己父母，心無有二，即",
    "T39n1795_02b:0570b22": "除諸病。」七品行慈之中，此當上怨同上親",
    "T39n1795_02b:0570b23": "也。觀之既同，應與上樂。二、等心觀法。",
    "T39n1795_02b:0570b24": "「於諸法中自他憎愛亦復如是。」前既云怨",
    "T39n1795_02b:0570b25": "家、父母無二，例此觀法應云：涅槃、生死不殊。",
    "T39n1795_02b:0570b26": "不殊則無自他憎愛，故知諸病秖由愛真憎",
    "T39n1795_02b:0570b27": "妄、見自見他，故不能久事師宗，但自生情起",
    "T39n1795_02b:0570b28": "行。今既斷斯種子，則諸病自除。所以觀人中",
    "T39n1795_02b:0570b29": "云：即除諸病。此云亦復如是。又此於諸法中",
    "T39n1795_02b:0570c01": "明自他憎愛，尤顯異於前段，前段不言法故。",
    "T39n1795_02b:0570c02": "五、顯發心深廣，正答第五問也。文三：一總標",
    "T39n1795_02b:0570c03": "發心、二別明心相、三通結離邪。今初。",
    "T39n1795_02b:0570c04": "「善男子！末世眾生欲求圓覺，應當發心作如",
    "T39n1795_02b:0570c05": "是言：」諸佛因地皆發此心，依此願修，方成",
    "T39n1795_02b:0570c06": "正覺。若無心願策引，所修行亦不成。二、別明",
    "T39n1795_02b:0570c07": "心相。此同《金剛經》中具四心也，四心者，彼經",
    "T39n1795_02b:0570c08": "彌勒頌云：「廣大第一常，其心不顛倒。」今此文",
    "T39n1795_02b:0570c09": "二，文二合故：一、廣大第一。",
    "T39n1795_02b:0570c10": "「盡於虛空一切眾生，」廣大心也，彼云四生",
    "T39n1795_02b:0570c11": "九類。",
    "T39n1795_02b:0570c12": "「我皆令入究竟圓覺。」第一心也，彼云入於",
    "T39n1795_02b:0570c13": "無餘涅槃，各隨宗故。然菩薩發心皆無分劑，",
    "T39n1795_02b:0570c14": "等眾生界，不擇怨親，普使修行，同歸圓覺。虛",
    "T39n1795_02b:0570c15": "空眾生無有邊際，菩薩悲願亦復如然。由",
    "T39n1795_02b:0570c16": "發此願，自熏成種，承此願力任運而化，不要",
    "T39n1795_02b:0570c17": "起心。三世諸佛悉同於此；若不爾者，即與二",
    "T39n1795_02b:0570c18": "乘無異。二、常不顛倒。",
    "T39n1795_02b:0570c19": "「於圓覺中無取覺者，」常心也。我入覺時我",
    "T39n1795_02b:0570c20": "即圓覺，眾生亦爾，何有取者？故天親云：「自身",
    "T39n1795_02b:0570c21": "滅度，無異眾生，故名常心。」若見有眾生因我",
    "T39n1795_02b:0570c22": "入覺，即非常也。",
    "T39n1795_02b:0570c23": "「除彼我、人一切諸相。」不顛倒心。故天親云：",
    "T39n1795_02b:0570c24": "「遠離依止身見、眾生等相。」故無著云：「已斷我",
    "T39n1795_02b:0570c25": "見，得自行平等想，故信解自他平等。」上來總",
    "T39n1795_02b:0570c26": "是彼經「實無眾生得滅度者，若有我、人等相，",
    "T39n1795_02b:0570c27": "即非菩薩。」三、通結離邪。",
    "T39n1795_02b:0570c28": "「如是發心不墮邪見。」可知。偈中文五，全同",
    "T39n1795_02b:0570c29": "長行。",
    "T39n1795_02b:0571a01": "爾時，世尊欲重宣此義而說偈言：且標舉",
    "T39n1795_02b:0571a02": "也。",
    "T39n1795_02b:0571a03": "「普覺汝當知，　　末世諸眾生，",
    "T39n1795_02b:0571a04": "欲求善知識，　　應當求正見。",
    "T39n1795_02b:0571a05": "心遠二乘者一也，　　法中除四病，",
    "T39n1795_02b:0571a06": "謂作止任滅二也。　　親近無憍慢，",
    "T39n1795_02b:0571a07": "遠離無瞋恨，　　見種種境界。",
    "T39n1795_02b:0571a08": "心當生希有，　　還如佛出世。」",
    "T39n1795_02b:0571a09": "三也。長行達已同凡，此乃敬師如佛。",
    "T39n1795_02b:0571a10": "「不犯非律儀，　　戒根永清淨。」",
    "T39n1795_02b:0571a11": "四也。但諷前能治，以所治憎愛是犯戒",
    "T39n1795_02b:0571a12": "因，云未解脫亦違戒德故。此云不犯及永淨",
    "T39n1795_02b:0571a13": "也。",
    "T39n1795_02b:0571a14": "「度一切眾生，　　究竟入圓覺。",
    "T39n1795_02b:0571a15": "無彼我人相，　　當依正智慧，",
    "T39n1795_02b:0571a16": "便得超邪見，　　證覺般涅槃。」",
    "T39n1795_02b:0571a17": "五也。此句長無此有。般涅槃之義，留對下佛",
    "T39n1795_02b:0571a18": "出現文以釋。後一問答道場加行，下根修證。",
    "T39n1795_02b:0571a19": "得道之處名曰道場，謂於此處誓志剋期。加",
    "T39n1795_02b:0571a20": "功用行以求證入，故名加行。下根修證者，謂",
    "T39n1795_02b:0571a21": "雖信解前法，而障重心浮，須入道場自為制",
    "T39n1795_02b:0571a22": "勒，緣強境勝，則功用有期。問：「此入道場但是",
    "T39n1795_02b:0571a23": "修前三觀，何得別為大科？」答：「觀行法門雖同，",
    "T39n1795_02b:0571a24": "修之方便有異，隨機施設故。故此文先結前",
    "T39n1795_02b:0571a25": "云：若在伽藍，安處徒眾，隨分思察，如我已說。",
    "T39n1795_02b:0571a26": "結已然後說道場儀式。故知別是一段矣。」",
    "T39n1795_02b:0571a27": "於是圓覺菩薩義如前釋。文四：初三之初。",
    "T39n1795_02b:0571a28": "在大眾中即從座起，頂禮佛足，右繞三匝，長",
    "T39n1795_02b:0571a29": "跪叉手而白佛言：正陳中二：一、慶前。",
    "T39n1795_02b:0571b01": "「大悲世尊！為我等輩廣說淨覺種種方便，令",
    "T39n1795_02b:0571b02": "末世眾生有大增益。」解之可知也。一、請後。",
    "T39n1795_02b:0571b03": "「世尊！我等今者已得開悟，」躡慶前之文。",
    "T39n1795_02b:0571b04": "「若佛滅後，末世眾生未得悟者，」舉所為也，",
    "T39n1795_02b:0571b05": "下正請云。",
    "T39n1795_02b:0571b06": "「云何安居修此圓覺清淨境界？」間道場也。",
    "T39n1795_02b:0571b07": "「此圓覺中三種淨觀以何為首？」問加行。",
    "T39n1795_02b:0571b08": "「惟願大悲，為諸大眾及末世眾生施大饒益。」",
    "T39n1795_02b:0571b09": "結請。下三唱倣前。",
    "T39n1795_02b:0571b10": "作是語已五體投地，如是三請，終而復始。爾",
    "T39n1795_02b:0571b11": "時，世尊告圓覺菩薩言：「善哉！善哉！善男子！汝",
    "T39n1795_02b:0571b12": "等乃能問於如來如是方便，以大饒益施諸",
    "T39n1795_02b:0571b13": "眾生。汝今諦聽，當為汝說。」時，圓覺菩薩奉教",
    "T39n1795_02b:0571b14": "歡喜，及諸大眾默然而聽。正說長行。中二：",
    "T39n1795_02b:0571b15": "一答道場、二答加行。初中二：一、結前。",
    "T39n1795_02b:0571b16": "「善男子！一切眾生若佛住世、若佛滅後、」正",
    "T39n1795_02b:0571b17": "法像法。",
    "T39n1795_02b:0571b18": "「若法末時末法，有諸眾生具大乘性，」宿有聞熏",
    "T39n1795_02b:0571b19": "種也，不同唯識永簡餘性。",
    "T39n1795_02b:0571b20": "「信佛祕密大圓覺心，」聞慧初開。",
    "T39n1795_02b:0571b21": "「欲修行者，」菩提心發。上皆明當機也。",
    "T39n1795_02b:0571b22": "「若在伽藍，安處徒眾，有緣事故隨分思察，如",
    "T39n1795_02b:0571b23": "我已說。」指前普眼法門及三觀諸輪所說。",
    "T39n1795_02b:0571b24": "謂圓機菩薩不滯空閑，種種施為作諸利益，",
    "T39n1795_02b:0571b25": "廣度群品，修學法門。隨其閑暇分中，則便思",
    "T39n1795_02b:0571b26": "察三觀，故言隨分。非謂見解未圓，名為隨分。",
    "T39n1795_02b:0571b27": "二、正說。文三：一道場期限、二限內修行、三誡",
    "T39n1795_02b:0571b28": "取邪正。今初。",
    "T39n1795_02b:0571b29": "「若復無有他事因緣，」菩薩逢益即為，遇緣",
    "T39n1795_02b:0571c01": "且赴，如《法華》中官事當行之類。",
    "T39n1795_02b:0571c02": "「即建道場。當立期限，若立長期百二十日，中",
    "T39n1795_02b:0571c03": "期百日，下期八十日。」若無勝利，須建道場，",
    "T39n1795_02b:0571c04": "克志加功以期聖果，則三期皆是自利，為簡",
    "T39n1795_02b:0571c05": "利他，故名無他事。亦可王賊、命難名為他事。",
    "T39n1795_02b:0571c06": "定三期者，過則情生疲厭，少則功行未圓，故",
    "T39n1795_02b:0571c07": "量克三期，亦無別義。然約三根配之，有其二",
    "T39n1795_02b:0571c08": "意：一約障盡難易，配長期下根、中期中根、下",
    "T39n1795_02b:0571c09": "期上根；二約精進懈怠配者，即反於此。根有",
    "T39n1795_02b:0571c10": "利鈍，期有遠近，對病設藥，斯之謂歟。",
    "T39n1795_02b:0571c11": "「安置淨居。」欲使內外清淨，身心潔白，事理稱",
    "T39n1795_02b:0571c12": "可。二、限內修行。文二：一明道場行相、二明遇",
    "T39n1795_02b:0571c13": "夏安居。初文二：一、明隨相用心。",
    "T39n1795_02b:0571c14": "「若佛現在，」對當會菩薩眾。",
    "T39n1795_02b:0571c15": "「當正思惟。」明不假設像等。當知唯心無外",
    "T39n1795_02b:0571c16": "境界。",
    "T39n1795_02b:0571c17": "「若復滅後，」對末世眾生。",
    "T39n1795_02b:0571c18": "「施設形像。心存目想生正憶念，還同如來常",
    "T39n1795_02b:0571c19": "住之日。」明設像之意。謂大師去世，不覩真",
    "T39n1795_02b:0571c20": "儀，設像諦觀，引心入法。相即無相，即見如來。",
    "T39n1795_02b:0571c21": "亦可想佛真身常在不滅。若稱理說者，觀行",
    "T39n1795_02b:0571c22": "無間是佛現在，間斷之時是佛滅後。斷後復",
    "T39n1795_02b:0571c23": "作觀行思唯，是設像存想。今且依事行釋",
    "T39n1795_02b:0571c24": "也。次下明禮懺儀式。",
    "T39n1795_02b:0571c25": "「懸諸幡華，」嚴持壇場也，備如方等經說。",
    "T39n1795_02b:0571c26": "「經三七日，」去其久近，無別所表。方等經極",
    "T39n1795_02b:0571c27": "少七日，久則不遮。次下正明法事，準《離垢慧",
    "T39n1795_02b:0571c28": "菩薩所問禮佛法經》，總有八重：一供養、二讚",
    "T39n1795_02b:0571c29": "佛、三禮佛、四懺悔、五勸請、六隨喜、七迴向、",
    "T39n1795_02b:0572a01": "八發願。今略唯二，謂禮佛、懺悔。然文雖略，法",
    "T39n1795_02b:0572a02": "必具行。《論》中亦云：「應當精勤禮佛、懺悔、勸請、",
    "T39n1795_02b:0572a03": "隨喜、迴向，常不休息，得免諸障，善根增長。」《華",
    "T39n1795_02b:0572a04": "嚴》亦令禮敬、稱讚、供養、懺悔等。",
    "T39n1795_02b:0572a05": "「稽首十方諸佛名字。」禮佛也，以名召體，觀",
    "T39n1795_02b:0572a06": "而禮之。準勒那三藏禮佛觀門，優劣有七：一",
    "T39n1795_02b:0572a07": "我慢禮、二唱和禮，此二非儀；三恭敬禮，敬從",
    "T39n1795_02b:0572a08": "心發，運於身口，五輪著地；四無相禮，深入法",
    "T39n1795_02b:0572a09": "性，離能所相；五起用禮，觀身與佛皆從緣起，",
    "T39n1795_02b:0572a10": "如幻如影，普運身心遍禮一切；六內觀禮，但",
    "T39n1795_02b:0572a11": "禮身內法身真佛，不緣他佛；七實相禮，若內",
    "T39n1795_02b:0572a12": "若外、若凡若佛同一實相，見佛可禮亦是邪",
    "T39n1795_02b:0572a13": "見，觀身實相，觀佛亦然，名平等禮。故文殊云：",
    "T39n1795_02b:0572a14": "「不生不滅故，敬禮無所觀」等。然後四禮皆屬",
    "T39n1795_02b:0572a15": "觀行，謂第四空觀禮真諦佛，入法之性故；五",
    "T39n1795_02b:0572a16": "假觀禮俗諦佛，從體起用故；六中觀禮第一",
    "T39n1795_02b:0572a17": "義諦佛，不計空色，直見本覺真性故；七則三",
    "T39n1795_02b:0572a18": "觀一心禮三諦一境佛，不取真棄假、泯絕無",
    "T39n1795_02b:0572a19": "寄故。今經既是隨相門中，且當第三、第五禮",
    "T39n1795_02b:0572a20": "也。餘在下離相攝念中。",
    "T39n1795_02b:0572a21": "「求哀懺悔。」具云懺摩，此云悔過。若別說者，",
    "T39n1795_02b:0572a22": "懺名陳露先罪，悔名改往修來。其所懺法不",
    "T39n1795_02b:0572a23": "出惑、業、報等三障。今欲懺者須知展轉起由，",
    "T39n1795_02b:0572a24": "由無始不覺，起貪、瞋、癡，發身、口、意，造一切業，",
    "T39n1795_02b:0572a25": "受諸苦惱。懺有二意：若約責心，三障俱懺；若",
    "T39n1795_02b:0572a26": "就所作，唯懺惡業。惡業復有性罪、遮罪。遮罪",
    "T39n1795_02b:0572a27": "依教作法懺之，性罪即須起行。起行有二：一",
    "T39n1795_02b:0572a28": "事行，如《方等佛名經》等；二理行，如《淨名經》觀",
    "T39n1795_02b:0572a29": "罪不在內外等。餘意如上。",
    "T39n1795_02b:0572b01": "「遇善境界，」感應也，或見佛像、或覩光明。不",
    "T39n1795_02b:0572b02": "作聖心名善境界，若作聖解即墮群邪。故下",
    "T39n1795_02b:0572b03": "文云：「非彼所聞，一切境界終不可取。」若天台",
    "T39n1795_02b:0572b04": "意，即與信等相應，名善境界。",
    "T39n1795_02b:0572b05": "「得心輕安。」獲益也。身心調暢，輕利安和，神",
    "T39n1795_02b:0572b06": "爽氣清，支體柔潤。二、明離相用心。",
    "T39n1795_02b:0572b07": "「過三七日躡前，一向攝念。」亦名會緣入實。謂",
    "T39n1795_02b:0572b08": "初以塵心麁重，令託勝相為緣。相既皆虛，誠",
    "T39n1795_02b:0572b09": "宜入實。攝念者，《論》云：「若修止者，住於靜處，端",
    "T39n1795_02b:0572b10": "坐正意，乃至心若馳散，即當攝來住於正念。",
    "T39n1795_02b:0572b11": "正念者，當知唯心無外境界。」然論與經皆先",
    "T39n1795_02b:0572b12": "以禮懺等除惑業之濁，次以正念攝馳散之",
    "T39n1795_02b:0572b13": "動，空而又寂，方能現佛之像。二、明遇夏安",
    "T39n1795_02b:0572b14": "居。文三：一、標異聲聞。",
    "T39n1795_02b:0572b15": "「若經夏首，三月安居，當為清淨菩薩止住。」",
    "T39n1795_02b:0572b16": "然建道場，或在伽藍、或於餘處，期限未滿，夏",
    "T39n1795_02b:0572b17": "首已臨，入眾安居則乖誓約，作念結夏又雜",
    "T39n1795_02b:0572b18": "觀心。道場中人由此疑惑，如來遠念故為辨",
    "T39n1795_02b:0572b19": "明。為俗乖律即非，因大廢小無失，故《決定毘",
    "T39n1795_02b:0572b20": "尼經》云：「持聲聞戒是破菩薩戒，持菩薩戒是",
    "T39n1795_02b:0572b21": "破聲聞戒。」",
    "T39n1795_02b:0572b22": "「心離聲聞，」大小不同。次即下說。",
    "T39n1795_02b:0572b23": "「不假徒眾。」不必六和。",
    "T39n1795_02b:0572b24": "「至安居日，即於佛前作如是言：」言在下也。",
    "T39n1795_02b:0572b25": "二、正陳辭。",
    "T39n1795_02b:0572b26": "「『我比丘、』」梵語也，此含三義故存梵不譯：一",
    "T39n1795_02b:0572b27": "怖魔、二乞士、三淨戒。",
    "T39n1795_02b:0572b28": "「『比丘尼、』」尼女也。女比丘。",
    "T39n1795_02b:0572b29": "「『優婆塞、優婆夷，』」此云近事男、近事女，謂親",
    "T39n1795_02b:0572c01": "近比丘、比丘尼而承事故，即三歸五戒之士、",
    "T39n1795_02b:0572c02": "女也。小乘局於二眾，大乘道俗俱霑。",
    "T39n1795_02b:0572c03": "「『某甲，』」各稱其名。",
    "T39n1795_02b:0572c04": "「踞踞居菩薩乘，」簡羊、鹿車。",
    "T39n1795_02b:0572c05": "「『修寂滅行，』」簡四諦行。",
    "T39n1795_02b:0572c06": "「『同入清淨實相住持，』」簡事相住持。",
    "T39n1795_02b:0572c07": "「『以大圓覺為我伽藍，』」此云眾園，園是眾居",
    "T39n1795_02b:0572c08": "處故。圓覺則萬德所依，以八識海澄，流注寂",
    "T39n1795_02b:0572c09": "滅，體遍法界，故得名大。於四智中則圓鏡也。",
    "T39n1795_02b:0572c10": "「『身心安居』」身即五識，依色根所發故。心即",
    "T39n1795_02b:0572c11": "意識，以五識取塵，意識分別，熏動心海，波浪",
    "T39n1795_02b:0572c12": "從生，故不名安。今意無分別，五不妄緣，識浪",
    "T39n1795_02b:0572c13": "永寂，與體一如，故名安也。身安故即成所作",
    "T39n1795_02b:0572c14": "智，心安故則妙觀察智。",
    "T39n1795_02b:0572c15": "「『平等性智，』」此以四惑相應，妄計賴耶為自內",
    "T39n1795_02b:0572c16": "我，於平等理中起不平等見。今既所緣性寂，",
    "T39n1795_02b:0572c17": "能緣七識自如，如性皆同，故平等矣。",
    "T39n1795_02b:0572c18": "「『涅槃自性無繫屬故。』」為簡二乘計著方處，",
    "T39n1795_02b:0572c19": "今順法性故無所屬。",
    "T39n1795_02b:0572c20": "「『今我敬請，不依聲聞，當與十方如來及大菩",
    "T39n1795_02b:0572c21": "薩，三月安居，為修菩薩無上妙覺大因緣故，",
    "T39n1795_02b:0572c22": "不繫徒眾。』」小大安居略有八異：一所依異，",
    "T39n1795_02b:0572c23": "別界、圓覺；二假實異，定實、示現；三住持異，事",
    "T39n1795_02b:0572c24": "相、實相；四結安異，對首作法、獨自稱名；五成",
    "T39n1795_02b:0572c25": "安異，身不出界、心不起念；六失安異，身出越",
    "T39n1795_02b:0572c26": "界、念起背本；七還界異，身不逾時及界、念不",
    "T39n1795_02b:0572c27": "間斷而覺；八所期異，阿羅漢果、無上菩提。有",
    "T39n1795_02b:0572c28": "此八異，故云不依及為修等。大因緣者不拘",
    "T39n1795_02b:0572c29": "小節之意也。三、結示休期。",
    "T39n1795_02b:0573a01": "「善男子！此名菩薩示現安居，過三期日隨往",
    "T39n1795_02b:0573a02": "無礙。」道場三期已滿，小乘夏限未終，以本",
    "T39n1795_02b:0573a03": "非小乘安居故，不妨隨往無礙。三、誡取邪證。",
    "T39n1795_02b:0573a04": "「善男子！若彼末世修行眾生，求菩薩道入三",
    "T39n1795_02b:0573a05": "期者，」指前行人。",
    "T39n1795_02b:0573a06": "「非彼所聞一切境界，終不可取。」總標加行中",
    "T39n1795_02b:0573a07": "所證之境，誡其邪謬。謂信、解、行、證雖階級不",
    "T39n1795_02b:0573a08": "同，而所信乃至所證之法元來不異，謂解則",
    "T39n1795_02b:0573a09": "解其所信，修則修其所解，證則證其所修。今",
    "T39n1795_02b:0573a10": "明證得境界，若非本所信等法，即不應取。二、",
    "T39n1795_02b:0573a11": "答加行。文三：一別修三觀、二遍修三觀、三互",
    "T39n1795_02b:0573a12": "修三觀。初文二：一別釋、二總結。初中三：一",
    "T39n1795_02b:0573a13": "靜觀、二幻觀、三寂觀。初中又三：一、修觀成。",
    "T39n1795_02b:0573a14": "「善男子！若諸眾生修奢摩他，先取至靜，不起",
    "T39n1795_02b:0573a15": "思念，」義如上釋。",
    "T39n1795_02b:0573a16": "「靜極便覺。」超動靜相圓覺顯現，如前從空",
    "T39n1795_02b:0573a17": "入中也。",
    "T39n1795_02b:0573a18": "「如是初靜，從於一身至一世界，」釋上靜相",
    "T39n1795_02b:0573a19": "自他普遍。遍靜雖無先後，約行人趣入故，",
    "T39n1795_02b:0573a20": "從陜至寬。",
    "T39n1795_02b:0573a21": "「覺亦如是。」例於靜也。應云：如是初覺從於",
    "T39n1795_02b:0573a22": "一身至一世界。靜即是體、是定；覺即是慧、是",
    "T39n1795_02b:0573a23": "用。初觀成，不見自身之相，名一身靜。以身靜",
    "T39n1795_02b:0573a24": "時當體是覺，名一身覺。世界亦然。二、起功用。",
    "T39n1795_02b:0573a25": "「善男子！若覺遍滿一世界者，一世界中有",
    "T39n1795_02b:0573a26": "一眾生，起一念者皆悉能知，」知眾生念者，",
    "T39n1795_02b:0573a27": "世界既全成覺，眾生全在覺中，故所起念無",
    "T39n1795_02b:0573a28": "不了達，如影入鏡鏡照無遺。",
    "T39n1795_02b:0573a29": "「百千世界亦復如是。」類此可解，說則以一",
    "T39n1795_02b:0573b01": "例多，覺發則同時已遍。三、誡邪證。",
    "T39n1795_02b:0573b02": "「非彼所聞，一切境界終不可取。」文義俱同上",
    "T39n1795_02b:0573b03": "也。二、幻觀。文二：一、明正觀。",
    "T39n1795_02b:0573b04": "「善男子！若諸眾生修三摩鉢提，先當憶想十",
    "T39n1795_02b:0573b05": "方如來、十方世界一切菩薩，依種種門，漸次",
    "T39n1795_02b:0573b06": "修行勤苦三昧。」前至靜觀不假外緣，大起",
    "T39n1795_02b:0573b07": "幻門中須憑聖境。前威德段中圓說，故約大",
    "T39n1795_02b:0573b08": "悲化生。今道場之內且自克修，故約大智求",
    "T39n1795_02b:0573b09": "佛。亦可諸佛菩薩必以大悲為本，但依佛菩",
    "T39n1795_02b:0573b10": "薩種種之門，自然具大悲也。道場之內且學",
    "T39n1795_02b:0573b11": "悲心，限滿對緣即將化用。漸次者，前至靜歸",
    "T39n1795_02b:0573b12": "體，功則頓現。今隨差別之相，故應漸次。所以",
    "T39n1795_02b:0573b13": "前有起於功用，今則無文，是斯意也。",
    "T39n1795_02b:0573b14": "「廣發大願，自熏成種，」願者，希求欲樂之義。",
    "T39n1795_02b:0573b15": "眾生無始已來念念希欲五塵之境，今已了",
    "T39n1795_02b:0573b16": "悟，故發心念念希欲悲、智、六度等境。熏心成",
    "T39n1795_02b:0573b17": "習，故云種也。二、誡邪證。",
    "T39n1795_02b:0573b18": "「非彼所聞，一切境界終不可取。」同上。三、寂",
    "T39n1795_02b:0573b19": "觀。文三：一、修觀成。",
    "T39n1795_02b:0573b20": "「善男子！若諸眾生修於禪那，先取數門，」此",
    "T39n1795_02b:0573b21": "有二意：一者，先用數息觀門治諸覺觀，漸入",
    "T39n1795_02b:0573b22": "妙境。然修出入息者，有六妙門：謂一數、二",
    "T39n1795_02b:0573b23": "隨、三止、四觀、五還、六淨，或依次第、或隨便",
    "T39n1795_02b:0573b24": "宜，廣如疏釋；二者，即下所知生滅心念，便是",
    "T39n1795_02b:0573b25": "數門。",
    "T39n1795_02b:0573b26": "「心中了知生、住、滅念分齊頭數。」由前心息相",
    "T39n1795_02b:0573b27": "依，息調心淨，故了知心中生、住、異、滅麁細妄",
    "T39n1795_02b:0573b28": "念，本末分齊頭緒數量。謂生滅各一、住四、異",
    "T39n1795_02b:0573b29": "二。經無異字者，或脫或略，義必具有。據《論》所",
    "T39n1795_02b:0573c01": "說，十信凡夫覺滅相，三賢覺異相，十地覺住",
    "T39n1795_02b:0573c02": "相，位滿覺生相。覺生相者，動念都盡，唯一心",
    "T39n1795_02b:0573c03": "在。故《論》云：「心無初相，而言知初相者，即謂無",
    "T39n1795_02b:0573c04": "念。若得無念者，則知心相。生、住、異、滅乃至皆",
    "T39n1795_02b:0573c05": "無自立，本來平等，同一覺故。」釋曰：既云動念",
    "T39n1795_02b:0573c06": "都盡，本來平等，同於一覺，正當此門絕待中",
    "T39n1795_02b:0573c07": "觀。問：「文無無念之言，如何同此？」答：「三觀體用",
    "T39n1795_02b:0573c08": "文在前章，今此但明修之方便。彼有絕待之",
    "T39n1795_02b:0573c09": "念，又有寂滅之文，由是科云：靈心絕待。絕待",
    "T39n1795_02b:0573c10": "無念，一覺靈心豈非同邪？是知絕念之慧，方",
    "T39n1795_02b:0573c11": "能了知生、住、滅念，故於此觀明之。」",
    "T39n1795_02b:0573c12": "「如是周遍，四威儀中分別念數，無不了知。」",
    "T39n1795_02b:0573c13": "初則宴坐照見，後則行住皆知。知即無患，譬",
    "T39n1795_02b:0573c14": "如妖魅所欲著人，若知其名，自然消滅。《涅槃》",
    "T39n1795_02b:0573c15": "云：「如人覺知是賊，賊無能為。」二、起功用。",
    "T39n1795_02b:0573c16": "「漸次增進，乃至得知百千世界一滴之雨，猶",
    "T39n1795_02b:0573c17": "如目覩所受用物。」淨心是圓覺自體，世界",
    "T39n1795_02b:0573c18": "本在其中。觀行成就，全合靈源，知雨滴數固",
    "T39n1795_02b:0573c19": "宜本分，非唯雨滴，萬物皆然，舉一例諸，且標",
    "T39n1795_02b:0573c20": "雨滴。凡夫之類迷此真心，隨念所知，故無其",
    "T39n1795_02b:0573c21": "用。三、誡邪證。",
    "T39n1795_02b:0573c22": "「非彼所聞，一切境界終不可取。」文義準前。",
    "T39n1795_02b:0573c23": "二、總結。",
    "T39n1795_02b:0573c24": "「是名三觀初首方便。」前問云：「三種淨觀以",
    "T39n1795_02b:0573c25": "何為首？」故具答已結云是名等也。即知前段",
    "T39n1795_02b:0573c26": "三觀諸輪雖具釋相，趣入方便是此所明。二、",
    "T39n1795_02b:0573c27": "遍修三觀。",
    "T39n1795_02b:0573c28": "「若諸眾生遍修三種，勤行精進，即名如來出",
    "T39n1795_02b:0573c29": "現于世。」如來本所示生，秖緣勸物修習。今",
    "T39n1795_02b:0574a01": "三觀既修，則萬行已圓，故就此人已名佛出。",
    "T39n1795_02b:0574a02": "又即此人本覺離念，名為佛出。然前離四病",
    "T39n1795_02b:0574a03": "云證覺般涅槃，今修三觀名如來出世。今以",
    "T39n1795_02b:0574a04": "出世、涅槃相對而釋，有其二門：一約實義、二",
    "T39n1795_02b:0574a05": "約對機。實義有三：一、緣起即空之真諦，則非",
    "T39n1795_02b:0574a06": "出非般，故《大經》云：「如來不出世，亦無有涅槃」。",
    "T39n1795_02b:0574a07": "二、真如緣起之俗諦，則念念處處而出現，念",
    "T39n1795_02b:0574a08": "念處處而涅槃。《大經》又云：「菩薩應知，自心念",
    "T39n1795_02b:0574a09": "念常有佛成正覺，如自心，一切眾生心亦復",
    "T39n1795_02b:0574a10": "如是，即念念也。」又云：「當知無有少許處空無",
    "T39n1795_02b:0574a11": "佛身，即處處也。」涅槃者，即如上遍一切處出",
    "T39n1795_02b:0574a12": "現之佛身，既是緣起有為之相。念念即生即",
    "T39n1795_02b:0574a13": "滅，四相同時。今以生生即滅，為念念處處而",
    "T39n1795_02b:0574a14": "般涅槃。三、約第一義諦，即常住世、常涅槃。謂",
    "T39n1795_02b:0574a15": "寂而常照為住世，照而常寂為涅槃。對機者，",
    "T39n1795_02b:0574a16": "機緣感則菩提樹下而出現，機緣盡則雙林",
    "T39n1795_02b:0574a17": "樹間而涅槃。故《大經》云：「佛子！諸佛如來為令",
    "T39n1795_02b:0574a18": "眾生生欣樂故，出現於世。欲令眾生生戀慕",
    "T39n1795_02b:0574a19": "故，示現涅槃。譬如日出普照世間，淨水器中」",
    "T39n1795_02b:0574a20": "等。對今經意配釋可知。然此三觀雖各有證",
    "T39n1795_02b:0574a21": "相，理實遍修方契圓覺，如前文說。三、互修三",
    "T39n1795_02b:0574a22": "觀。文三：一、明修觀不成。",
    "T39n1795_02b:0574a23": "「若後末世鈍根眾生，心欲求道，不得成就，」",
    "T39n1795_02b:0574a24": "下中之下力不遂心。二、令懺除惑業。",
    "T39n1795_02b:0574a25": "「由昔業障，當勤懺悔，常起希望。先斷憎愛、嫉",
    "T39n1795_02b:0574a26": "妬、諂曲、求勝上心，」重發誓願，決心欲證。加",
    "T39n1795_02b:0574a27": "功勵志，懺業斷惑。《論》中亦云：「若人修行信心，",
    "T39n1795_02b:0574a28": "以從先世罪業眾多障礙，應當勇猛禮懺等。」",
    "T39n1795_02b:0574a29": "三、令隨便互修。",
    "T39n1795_02b:0574b01": "「三種淨觀隨學一事。此觀不得，復習彼觀，心",
    "T39n1795_02b:0574b02": "不放捨，漸次求證。」有人色相所礙，空靜之",
    "T39n1795_02b:0574b03": "觀難成，先觀色幻，幻即全空，靜觀方成。復有",
    "T39n1795_02b:0574b04": "執定實色，礙於心識，難修幻觀，先知其體本",
    "T39n1795_02b:0574b05": "無而不妨覩相，方成假幻。復有修中難成絕",
    "T39n1795_02b:0574b06": "待，先知假全空而無假，空全而假無空，空",
    "T39n1795_02b:0574b07": "假俱無，絕於對待，方成寂滅。又有人直見心",
    "T39n1795_02b:0574b08": "源，方知諸法即性故空，不壞相故假。或但從",
    "T39n1795_02b:0574b09": "性現故假，無別所現故空。先後綺互，如諸輪",
    "T39n1795_02b:0574b10": "說。偈讚中二，全同長行。",
    "T39n1795_02b:0574b11": "爾時，世尊欲重宣此義而說偈言：",
    "T39n1795_02b:0574b12": "「圓覺汝當知，　　一切諸眾生，",
    "T39n1795_02b:0574b13": "欲求無上道，　　先當結三期，」",
    "T39n1795_02b:0574b14": "期限也。",
    "T39n1795_02b:0574b15": "「懺悔無始業。　　經於三七日，",
    "T39n1795_02b:0574b16": "然後正思惟。」",
    "T39n1795_02b:0574b17": "限內修行。",
    "T39n1795_02b:0574b18": "「非彼所聞境，　　畢竟不可取。」",
    "T39n1795_02b:0574b19": "誡取邪證。",
    "T39n1795_02b:0574b20": "「奢摩他至靜，　　三摩正憶持，",
    "T39n1795_02b:0574b21": "禪邪明數門，　　是名三淨觀別修。",
    "T39n1795_02b:0574b22": "若能勤修習，　　是名佛出世遍修。",
    "T39n1795_02b:0574b23": "鈍根未成者，　　常當勤心懺，",
    "T39n1795_02b:0574b24": "無始一切罪，　　諸障若消滅，",
    "T39n1795_02b:0574b25": "佛境便現前。」",
    "T39n1795_02b:0574b26": "互修結前及安居之法，長有偈無。佛境出",
    "T39n1795_02b:0574b27": "現，長先偈後。餘但文略耳。",
    "T39n1795_02b:0574b28": "大文第三流通分。謂正宗之分法義已周，欲",
    "T39n1795_02b:0574b29": "使廣益他方，遠霑來世，流傳通泰，展轉無窮，故",
    "T39n1795_02b:0574c01": "有此分。都無人傳是不流，流則不住不滯；傳",
    "T39n1795_02b:0574c02": "之遇其障難是不通，通則不壅不塞。文五：一",
    "T39n1795_02b:0574c03": "慶聞深法請問流通、二讚許佇聽交感流通、三",
    "T39n1795_02b:0574c04": "依問宣說內護流通、四稟命加衛外護流通、",
    "T39n1795_02b:0574c05": "五時眾受持總結流通。初文三段同上，今初。",
    "T39n1795_02b:0574c06": "於是賢善首菩薩在大眾中即從座起，頂禮",
    "T39n1795_02b:0574c07": "佛足，右繞三匝，長跪叉手而白佛言：可知。",
    "T39n1795_02b:0574c08": "二、正陳。中二：一、慶聞所詮。",
    "T39n1795_02b:0574c09": "「大悲世尊！廣為我等及末世眾生，開悟如是",
    "T39n1795_02b:0574c10": "不思議事。」近慶道場，遠該一部。二、請問能詮。",
    "T39n1795_02b:0574c11": "「世尊！此大乘教」然正宗分中但問所詮法",
    "T39n1795_02b:0574c12": "義，法義雖已圓備，凡心難可任侍，聞時令",
    "T39n1795_02b:0574c13": "會分明，過後恐還遺忘，事須持教，以教貫穿。",
    "T39n1795_02b:0574c14": "文既不遺，隨文解義，依義起觀，方成真正修",
    "T39n1795_02b:0574c15": "行。故此問經教也。",
    "T39n1795_02b:0574c16": "「名字何等？」解義先須識名，迷名於義不了。",
    "T39n1795_02b:0574c17": "「云何奉持？」前雖已說持法，今問持教。",
    "T39n1795_02b:0574c18": "「眾生修習得何功德？」依理修行證聖，已知",
    "T39n1795_02b:0574c19": "功德無邊，受持名教，恐無利益故問。",
    "T39n1795_02b:0574c20": "「云何使我護持經人？」使我諸菩薩等於末世",
    "T39n1795_02b:0574c21": "中，云何衛護受持此經之人。",
    "T39n1795_02b:0574c22": "「流布此教至於何地？」十法行也。若人一向",
    "T39n1795_02b:0574c23": "於此了義經教供養、寫、施、聽受、讀、誦、說、釋、思、",
    "T39n1795_02b:0574c24": "修，如是分布流傳，未審此人智慧功德畢竟",
    "T39n1795_02b:0574c25": "至何位地。下三唱倣前。",
    "T39n1795_02b:0574c26": "作是語已，五體投地。如是三請，終而復始。爾",
    "T39n1795_02b:0574c27": "時，世尊告賢善首菩薩言：「善哉！善哉！善男子！",
    "T39n1795_02b:0574c28": "汝等乃能為諸菩薩及末世眾生，問於如來",
    "T39n1795_02b:0574c29": "如是經教功德名字。汝今諦聽，當為汝說。」時，",
    "T39n1795_02b:0575a01": "賢善首菩薩奉教歡喜，及諸大眾默然而聽。",
    "T39n1795_02b:0575a02": "三、依問宣說。文二：初、且標能說能護之人。",
    "T39n1795_02b:0575a03": "「善男子！是經百千萬億恒河沙諸佛所說，」",
    "T39n1795_02b:0575a04": "說此經佛既是真身，真身無礙，塵沙同體，故",
    "T39n1795_02b:0575a05": "一說即是多說。《華嚴》云：「十方諸如來，同共一",
    "T39n1795_02b:0575a06": "法身，一心一智慧，力、無畏亦然。」又不了義經",
    "T39n1795_02b:0575a07": "則隨方有說不說，了義之教無佛不譚。如《華",
    "T39n1795_02b:0575a08": "嚴》云：「我不見有佛國土一說此經」等。",
    "T39n1795_02b:0575a09": "「三世如來之所守護，」亦如《華嚴經》云：「我等",
    "T39n1795_02b:0575a10": "諸佛護持此法，令未來世一切菩薩未曾聞",
    "T39n1795_02b:0575a11": "者，皆悉得聞。」",
    "T39n1795_02b:0575a12": "「十方菩薩之所歸依，」因行之中無不從此成",
    "T39n1795_02b:0575a13": "佛。",
    "T39n1795_02b:0575a14": "「十二部經清淨眼目。」良以推窮迷本，照徹覺",
    "T39n1795_02b:0575a15": "源，是以理貫群經，義無不盡。於此若解，則諸",
    "T39n1795_02b:0575a16": "教煥然；若不了之，何知正道？故云眼目。二、正",
    "T39n1795_02b:0575a17": "答所說所護之法。文五：一答名字、二答所至、",
    "T39n1795_02b:0575a18": "三答奉持、四答功德、五答護持。今初。",
    "T39n1795_02b:0575a19": "「是經名大方廣圓覺陀羅尼，亦名脩多羅了",
    "T39n1795_02b:0575a20": "義，」經有五名，二名已釋。",
    "T39n1795_02b:0575a21": "「亦名祕密王三昧，」非器不聞名祕，隨器異",
    "T39n1795_02b:0575a22": "聞名密。三昧之名其數無量，圓覺三昧是彼",
    "T39n1795_02b:0575a23": "根源，故稱王也。",
    "T39n1795_02b:0575a24": "「亦名如來決定境界，」極證之處。",
    "T39n1795_02b:0575a25": "「亦名如來藏自性差別。」如來藏即圓覺在纏",
    "T39n1795_02b:0575a26": "之名。妄不能變，名為自性；隨緣起妄，名為差",
    "T39n1795_02b:0575a27": "別。又空如來藏、不空如來藏，即是差別。",
    "T39n1795_02b:0575a28": "「汝當奉持。」勅令依此名義而持。謂已悟者",
    "T39n1795_02b:0575a29": "文性離而持法，未悟者無離文而持義，是奉",
    "T39n1795_02b:0575b01": "持之相也。然答奉持之問者，若以文顯，則不",
    "T39n1795_02b:0575b02": "妨因說經名，承其文勢便於此答。若以義求，",
    "T39n1795_02b:0575b03": "則在後頓、漸門中。二、答所至。文二：一、標行所",
    "T39n1795_02b:0575b04": "依。",
    "T39n1795_02b:0575b05": "「善男子！是經唯顯如來境界，唯佛如來能盡",
    "T39n1795_02b:0575b06": "宣說。」前云是諸眾生清淨覺地，又說無明、",
    "T39n1795_02b:0575b07": "貪愛四相四病。今云唯顯如來境界者，下句",
    "T39n1795_02b:0575b08": "自釋。唯佛能說，故說無明等皆無所有，正是",
    "T39n1795_02b:0575b09": "佛境。佛境若不顯現，眾生豈得皆空？生若不",
    "T39n1795_02b:0575b10": "空，豈徹覺地？故《華嚴》信位即佛境甚深，雖智",
    "T39n1795_02b:0575b11": "與知殊，皆佛境界，是此意也。二、依修所至。",
    "T39n1795_02b:0575b12": "「若諸菩薩及末世眾生依此修行，」十法行",
    "T39n1795_02b:0575b13": "也。",
    "T39n1795_02b:0575b14": "「漸次增進，至於佛地。」由經唯顯佛境故，修",
    "T39n1795_02b:0575b15": "之必至佛地。三、答奉持。文二：一、法。",
    "T39n1795_02b:0575b16": "「善男子！是經名為頓教大乘，頓機眾生從此",
    "T39n1795_02b:0575b17": "開悟，亦攝漸修一切群品。」宗是頓教，事具",
    "T39n1795_02b:0575b18": "漸門。既頓漸俱收，則遲速皆益，入與不入總",
    "T39n1795_02b:0575b19": "可留心，故正宗中分上、中、下。二、喻。",
    "T39n1795_02b:0575b20": "「譬如大海不讓小流，」謂漸教則乖頓教，頓",
    "T39n1795_02b:0575b21": "門必具漸門。",
    "T39n1795_02b:0575b22": "「乃至蚊虻」此喻二乘受持。",
    "T39n1795_02b:0575b23": "「及阿脩羅」此喻菩薩受持。",
    "T39n1795_02b:0575b24": "「飲其水者，皆得充滿。」大海有無量之水，飲",
    "T39n1795_02b:0575b25": "之則量腹少多。圓覺有無邊法門，受之則隨",
    "T39n1795_02b:0575b26": "器頓漸。四、答功德，文三：一、以施寶校量顯聞",
    "T39n1795_02b:0575b27": "經勝，意明其福，以福校量故。二、以度人校量",
    "T39n1795_02b:0575b28": "顯說經勝，意明其智，非智不能度人故。又聞",
    "T39n1795_02b:0575b29": "者假令不解，亦生其福；說者必無不解，故唯",
    "T39n1795_02b:0575c01": "智也。三、以宿因反驗，顯信經勝，雙明福智。初",
    "T39n1795_02b:0575c02": "中二：初、舉劣。",
    "T39n1795_02b:0575c03": "「善男子！假使有人純以七寶積滿三千大千",
    "T39n1795_02b:0575c04": "世界，以用布施，」積福可知。二、顯勝。",
    "T39n1795_02b:0575c05": "「不如有人聞此經名及一句義。」如《金剛經》校",
    "T39n1795_02b:0575c06": "量文例，謂世珍盈剎，能為漏果之資；妙法一",
    "T39n1795_02b:0575c07": "言，必獲菩提之報。二、以度人校量者，謂前以",
    "T39n1795_02b:0575c08": "劣福顯勝福，此以劣智顯勝智。文二：初、舉劣。",
    "T39n1795_02b:0575c09": "「善男子！假使有人教百恒河沙眾生得阿羅",
    "T39n1795_02b:0575c10": "漢果，」積德可知。二、顯勝。",
    "T39n1795_02b:0575c11": "「不如有人宣說此經，分別半偈。」凡全偈者，",
    "T39n1795_02b:0575c12": "所謂四句。句有二種，謂文句、義句。若約文句，",
    "T39n1795_02b:0575c13": "即兩句為半偈；若約義句，即說一切法本來",
    "T39n1795_02b:0575c14": "空寂是半偈也，顯空體不空方為全偈。或無",
    "T39n1795_02b:0575c15": "常、真常為半及全。三、以宿因顯信經勝。雙明",
    "T39n1795_02b:0575c16": "福智者，經文自顯。文二：一、明聞信。",
    "T39n1795_02b:0575c17": "「善男子！若復有人聞此經名，信心不惑，」二、",
    "T39n1795_02b:0575c18": "驗宿因。文二：一、反顯。",
    "T39n1795_02b:0575c19": "「當知是人非於一佛、二佛種諸福慧，」二、順",
    "T39n1795_02b:0575c20": "明。",
    "T39n1795_02b:0575c21": "「如是乃至盡恒河沙一切佛所種諸善根，聞",
    "T39n1795_02b:0575c22": "此經教。」亦如《金剛》文勢。然此宗信者，必是",
    "T39n1795_02b:0575c23": "即解之信。信該果海，不是小緣，故驗宿因，亦",
    "T39n1795_02b:0575c24": "非聊爾人耳。五、答護持。",
    "T39n1795_02b:0575c25": "「汝善男子！當護末世是修行者，為令惡魔及",
    "T39n1795_02b:0575c26": "諸外道惱其身心，令生退屈。」前問云何護",
    "T39n1795_02b:0575c27": "持？今答意云：但莫令惡魔、外道惱身心者，即",
    "T39n1795_02b:0575c28": "是護持。然惱身心俱通魔外，若以義配者，外",
    "T39n1795_02b:0575c29": "道以邪智惑人令疑，是惱心也；魔以神力令",
    "T39n1795_02b:0576a01": "種種不安，乃至病等，是惱身也。故經說：「眾魔",
    "T39n1795_02b:0576a02": "者樂生死，外道者著諸見」等。二事皆令初心",
    "T39n1795_02b:0576a03": "行人退屈，實藉護持。四、稟命外護。文三：一、力",
    "T39n1795_02b:0576a04": "士眾。",
    "T39n1795_02b:0576a05": "爾時，會中有火首首，頭也。頭有火焰故。",
    "T39n1795_02b:0576a06": "金剛、執此杵故。若取名者，云露肩神。",
    "T39n1795_02b:0576a07": "摧碎金剛、尼藍婆未詳唐語。",
    "T39n1795_02b:0576a08": "金剛等八萬金剛，并其眷層，即從座起，頂禮",
    "T39n1795_02b:0576a09": "佛足，右繞三匝而白佛言：「世尊！若後末世一",
    "T39n1795_02b:0576a10": "切眾生有能持此決定大乘，我當守護，如護",
    "T39n1795_02b:0576a11": "眼目，乃至道場所修行處，我等金剛自領徒",
    "T39n1795_02b:0576a12": "眾，晨夕守護，令不退轉。」此神初發心時常",
    "T39n1795_02b:0576a13": "發大願，願為力士，護修行人。",
    "T39n1795_02b:0576a14": "「其家」在家眾也。",
    "T39n1795_02b:0576a15": "「乃至永無災障，疫病銷滅，」凡發大心，多有障",
    "T39n1795_02b:0576a16": "難。障難多種，略舉災病，故云乃至也。今由神",
    "T39n1795_02b:0576a17": "護，一切皆除。",
    "T39n1795_02b:0576a18": "「財寶豐足，」修道資緣也，不必富奢方名豐",
    "T39n1795_02b:0576a19": "足，故次但云。",
    "T39n1795_02b:0576a20": "「常不乏少。」不乏少故，進趣妙門不退屈也。",
    "T39n1795_02b:0576a21": "二、天王眾。",
    "T39n1795_02b:0576a22": "爾時，大梵王、別指初禪王娑婆世界主。",
    "T39n1795_02b:0576a23": "二十八天王，總指三界。",
    "T39n1795_02b:0576a24": "并須彌山王、別名帝釋。",
    "T39n1795_02b:0576a25": "護國天王等，別顯四王。別標三類者，以梵",
    "T39n1795_02b:0576a26": "與釋諸佛轉法輪時皆為請主，護世持國，使災",
    "T39n1795_02b:0576a27": "害不生，故於總列之外而更別明。",
    "T39n1795_02b:0576a28": "即從座起，頂禮佛足，右繞三匝而白佛言：「世",
    "T39n1795_02b:0576a29": "尊！我亦守護是持經者，常令安隱，心不退轉。」",
    "T39n1795_02b:0576b01": "正明護持。三、鬼王眾。",
    "T39n1795_02b:0576b02": "爾時，有大力鬼王名吉槃茶，亦云鳩槃茶，",
    "T39n1795_02b:0576b03": "食人精血，其疾如風，變化稍多。住於林野，管",
    "T39n1795_02b:0576b04": "諸鬼眾，故號為王，來至道場而為上首。",
    "T39n1795_02b:0576b05": "與十萬鬼王其數十萬，一一若斯。依附深",
    "T39n1795_02b:0576b06": "山或居巖穴，其形可畏，通變極多。不屬人、天，",
    "T39n1795_02b:0576b07": "住居鬼趣。",
    "T39n1795_02b:0576b08": "即從座起，頂禮佛足，右繞三匝而白佛言：「我",
    "T39n1795_02b:0576b09": "亦守護是持經人，朝夕侍衛，令不退屈。」無",
    "T39n1795_02b:0576b10": "障難故不退。",
    "T39n1795_02b:0576b11": "「其人所居一由旬內，」一由旬則四十里，一",
    "T39n1795_02b:0576b12": "云十六里。",
    "T39n1795_02b:0576b13": "「若有鬼神侵其境界，我當使其碎如微塵。」",
    "T39n1795_02b:0576b14": "碎鬼神境界者，護佛菩提心故。五、時眾受持。",
    "T39n1795_02b:0576b15": "佛說此經已，一切菩薩、天、龍、鬼神八部眷屬，",
    "T39n1795_02b:0576b16": "及諸天王、梵王等一切大眾，聞佛所說，皆大",
    "T39n1795_02b:0576b17": "歡喜，信受奉行。《文殊所問經》說：「有三種義",
    "T39n1795_02b:0576b18": "歡喜奉行：一說者清淨，不為取著名利所染",
    "T39n1795_02b:0576b19": "故；二所說清淨，以如實知法體故；三得果清",
    "T39n1795_02b:0576b20": "淨，即說益也。」",
    "T39n1795_02b:0576b21": "自惟無始迷心海，　　曠劫漂沈生死波，",
    "T39n1795_02b:0576b22": "塵沙諸佛出人中，　　浮木盲龜難值遇。",
    "T39n1795_02b:0576b23": "何幸此身逢了教，　　千重疑滯類氷消。",
    "T39n1795_02b:0576b24": "尋思累世積聞熏，　　慚愧多生善知識。",
    "T39n1795_02b:0576b25": "上士慈悲哀末世，　　始終次第為諮詢。",
    "T39n1795_02b:0576b26": "能仁應感稱心源，　　本末無遮頓演說。",
    "T39n1795_02b:0576b27": "已採群筌扣真寂，　　隨應聖旨解斯文。",
    "T39n1795_02b:0576b28": "普回功德向眾生，　　同入神通大光藏。",
    "T39n1795_02b:0576b29": "大方廣圓覺修多羅了義經略疏卷下二",
    "T39n1795_02b:0576c02": "圭峰定慧禪師遙稟清涼國師書圭峰定慧禪師遙稟清涼國師書",
    "T39n1795_02b:0576c04": "　宗密慶以天幸，竊稟",
    "T39n1795_02b:0576c05": "和尚華嚴疏文雖乖禮足，且解生焉。宗密恨以",
    "T39n1795_02b:0576c06": "累有事故，不獲早赴起居，下情伏增惶懼。既",
    "T39n1795_02b:0576c07": "未繫目，敢自陳心，若不粗述本緣，寧表誠素？",
    "T39n1795_02b:0576c08": "欲書實語，恐塵瀆視聽。進退無已，伏惟照恕",
    "T39n1795_02b:0576c09": "幸甚！宗密本巴江一賤士，志好道而不好藝，",
    "T39n1795_02b:0576c10": "縱游藝而必欲根乎道。自齠年洎弱冠，雖則",
    "T39n1795_02b:0576c11": "詩書是業，每覺無歸，而復傍求釋宗，薄似有",
    "T39n1795_02b:0576c12": "寄。決知業緣之報，如影響應乎形聲。遂止葷",
    "T39n1795_02b:0576c13": "茹、考經論，親禪德、狎名僧，莊居屢置法筵，",
    "T39n1795_02b:0576c14": "素服濫嘗覆講。但以學虧極教，悟匪圓宗。不",
    "T39n1795_02b:0576c15": "造心源，惑情宛在。後遇遂州大雲寺圓和尚",
    "T39n1795_02b:0576c16": "法門，即荷澤之裔也。言下相契，師資道合，一",
    "T39n1795_02b:0576c17": "心皎如、萬德斯備。既知世業事藝本不相關，",
    "T39n1795_02b:0576c18": "方始落𩭄披緇，服勤敬事。習氣損之又損，覺",
    "T39n1795_02b:0576c19": "智百鍊百精，然於身心因果猶懷漠漠，色空",
    "T39n1795_02b:0576c20": "之理未即於心。遂屢咨參方，蒙授與終南大",
    "T39n1795_02b:0576c21": "師《華嚴法界觀門》，佛法寶藏從此頓彰。同志",
    "T39n1795_02b:0576c22": "四人琢磨數載，一句中理論則通宵未休，一",
    "T39n1795_02b:0576c23": "事中義旨則塵沙莫算。達水常濕，寧疑波湛之",
    "T39n1795_02b:0576c24": "殊；悟鏡恒明，不驚影像之變。淨剎、穢土非壞",
    "T39n1795_02b:0576c25": "非成，諸佛、眾生何起何滅。由是念包三世同",
    "T39n1795_02b:0576c26": "時，互促互延；塵與十方全體，相即相入。多生",
    "T39n1795_02b:0576c27": "謬計反覆，枉受於沈淪；今日正觀始覺，元同",
    "T39n1795_02b:0576c28": "于大用。然後所顯境界離情則隨照分明，能",
    "T39n1795_02b:0576c29": "詮大經配文則難為通會。章句浩博、因果重",
    "T39n1795_02b:0577a01": "疊，理雖一味，勢變多端。差別義門，㘝盡血脈，",
    "T39n1795_02b:0577a02": "不知科段，意莫連環。縱使歷諸講場，不添已",
    "T39n1795_02b:0577a03": "悟，名相繁雜，難契自心。宗密謂言章疏例只如",
    "T39n1795_02b:0577a04": "斯，遂休心傳教，適志遊方。但以終南觀門為",
    "T39n1795_02b:0577a05": "助緣，以離情順智為自力，照融通法界而棲",
    "T39n1795_02b:0577a06": "托，指事理懸說為利他。以夢幻身心游影像",
    "T39n1795_02b:0577a07": "世界，神冥妙境智歷義門。跋涉江山，至于襄",
    "T39n1795_02b:0577a08": "漢，於恢覺寺遇靈峯闍梨，即和尚門下一哲",
    "T39n1795_02b:0577a09": "人也。寢疾數月，漸至羸極。相見三日，纔通其",
    "T39n1795_02b:0577a10": "情。願以同聲之分，經及疏鈔悉蒙授與。議論",
    "T39n1795_02b:0577a11": "未周，奄然遷逝。斯則夙緣法會忍死待來，若",
    "T39n1795_02b:0577a12": "見若聞無不歎訝。宗密渴逢甘露，貧遇摩尼，騰",
    "T39n1795_02b:0577a13": "躍之心手捧而舞。遂於此山返關絕迹，忘飡",
    "T39n1795_02b:0577a14": "輟寢，夙夜披尋，以疏通經，以鈔釋疏。尋文而",
    "T39n1795_02b:0577a15": "性離，照理而情忘。偶之于心、會之于教，窮本",
    "T39n1795_02b:0577a16": "究末，宗途皎如，一生餘疑蕩如瑕翳，曾所習",
    "T39n1795_02b:0577a17": "義於此大通。外境內心豁然無隔，誠所謂太",
    "T39n1795_02b:0577a18": "陽升而六合朗耀，巨海湛而萬象昭彰。妙德",
    "T39n1795_02b:0577a19": "妙智而頓開，普賢普行而齊現。五周四分一",
    "T39n1795_02b:0577a20": "部之網在綱，六相十玄三乘之流會海。義則",
    "T39n1795_02b:0577a21": "色空同於中道，教則權實融於圓宗。理則體",
    "T39n1795_02b:0577a22": "用即寂，而性相宛然；智則凡聖混同，而因果",
    "T39n1795_02b:0577a23": "不壞。顯隨緣而不變，弘經則理趣周圓；指幻",
    "T39n1795_02b:0577a24": "而識真，修觀則禪心使曠。蕩九會經文無不",
    "T39n1795_02b:0577a25": "契心，由斯可謂契經矣。使一真心地無不印",
    "T39n1795_02b:0577a26": "經，由斯可謂心印矣。是知執三藏文者，誠為",
    "T39n1795_02b:0577a27": "失道；局一性義者，猶未圓通。想夫斯流固宜",
    "T39n1795_02b:0577a28": "絕分，聲聞聾瞽諒不虛哉！宗密未遇疏前，每",
    "T39n1795_02b:0577a29": "覽古今著述，在理或當，所恨不知和會。禪",
    "T39n1795_02b:0577b01": "宗、天台多約止觀，美則美矣，且義勢展轉滋",
    "T39n1795_02b:0577b02": "蔓，不直示眾生自心行相。雖分明入處，猶歷",
    "T39n1795_02b:0577b03": "漸次，豈如問明釋文殊偈，印靈知而心識頓",
    "T39n1795_02b:0577b04": "袪。懸談開分齊章，顯真空而相用繁起。起不",
    "T39n1795_02b:0577b05": "異性故事事融通，通而互收故重重無盡。悟",
    "T39n1795_02b:0577b06": "此則全同佛果方是圓因，隨緣造修無非稱",
    "T39n1795_02b:0577b07": "體。開頓漸禪要，可以此為楷模；傳權實教門，",
    "T39n1795_02b:0577b08": "可以此為軌範。藥得雪山善見，群疾俱消；寶",
    "T39n1795_02b:0577b09": "獲滄海摩尼，千珍隨念。況懸文卷半，諸義盡",
    "T39n1795_02b:0577b10": "包，備覈源流，遍窮名體。然後融成本部，全揀",
    "T39n1795_02b:0577b11": "全收。苟能精之，已領百家之文義，少功多獲，",
    "T39n1795_02b:0577b12": "要在茲焉。凡曰釋流孰不可習。宗密夙生多幸",
    "T39n1795_02b:0577b13": "同種善根，遇如是經、逢如是疏，頃於王饍未",
    "T39n1795_02b:0577b14": "敢即飡。今得明文印決，心意泰然，誓願生生",
    "T39n1795_02b:0577b15": "盡命弘闡。當時便被僧尼徒眾，因請贊揚，務",
    "T39n1795_02b:0577b16": "自溫習。課虛順命，但依文配讀而已，詎足以",
    "T39n1795_02b:0577b17": "發明於人？為顯圓宗多驚撫掌，爰有宿機堅",
    "T39n1795_02b:0577b18": "種聞即稟承，從始洎終可數十人，誓願修學。",
    "T39n1795_02b:0577b19": "蓋茲疏文玄妙，傳之不虛，豈以微才能感如",
    "T39n1795_02b:0577b20": "是。襄陽講罷，暫往東都，禮祖師塔，便擬馳",
    "T39n1795_02b:0577b21": "赴拜覲。蓋緣夏逼，且止永穆寺。襄陽徒眾迤",
    "T39n1795_02b:0577b22": "邐訪尋，再邀第二遍講。復聞茲經，遂允眾請。",
    "T39n1795_02b:0577b23": "許終懸疏，却赴上都。今月七日纔畢，聽徒泰",
    "T39n1795_02b:0577b24": "恭遂斷一臂云：「自慶所逢之法玄妙難思，用",
    "T39n1795_02b:0577b25": "表懇誠，厥願修學。」此迺和尚道威德洽，教令",
    "T39n1795_02b:0577b26": "將行。門下宗枝有斯精苦，伊且割截支體、傷",
    "T39n1795_02b:0577b27": "斷筋骨，都無痛惱，神色宛然。自初至今身心",
    "T39n1795_02b:0577b28": "仍舊，若道若俗無不異之，觀智之功感應昭",
    "T39n1795_02b:0577b29": "著。時臺省詢驗，事迹分明。留守崇敬大經已",
    "T39n1795_02b:0577c01": "申中書門下，據伊本意，豈盡顯揚。然發起門",
    "T39n1795_02b:0577c02": "亦藉旌表，沿伊手瘡未愈，官司牒寺委令將",
    "T39n1795_02b:0577c03": "養，未便遊行。以此禮覲轉見遲違，下情無任，",
    "T39n1795_02b:0577c04": "伏增惶懼。謹差聽徒僧玄珪智輝，先具申述。",
    "T39n1795_02b:0577c05": "宗密才微語拙，領悟難陳。伏乞慈悲，特賜攝受",
    "T39n1795_02b:0577c06": "幸甚。不備學徒宗密惶恐百拜上。",
    "T39n1795_02b:0577c07": "華嚴疏主清涼國師大和尚",
    "T39n1795_02b:0577c08": "　唐元和六年辛卯歲九月十三日在東都上",
    "T39n1795_02b:0577c09": "清涼國師誨答",
    "T39n1795_02b:0577c10": "十月十二日玄珪智輝至，得汝書，遙伸師敬，",
    "T39n1795_02b:0577c11": "備述行迹，領大教之玄趣，說傳贊事，誠感悽",
    "T39n1795_02b:0577c12": "然，心納矣。吾自傳揚，或面言心授，或展轉分",
    "T39n1795_02b:0577c13": "照盈于異域。然仲尼傾蓋、伯牙輟絃，亦藉形",
    "T39n1795_02b:0577c14": "聲矣。不面而傳，得旨繫表，意猶吾心，未知有",
    "T39n1795_02b:0577c15": "也。非憑聖力，必藉夙因，當自慰爾。轉輪真子，",
    "T39n1795_02b:0577c16": "可以喻也。泰恭斷臂，重法情至，加其懇禱。然",
    "T39n1795_02b:0577c17": "半偈忘軀、一句投火，教有文矣。意存身外有",
    "T39n1795_02b:0577c18": "重法之寶，爾宜誡之，後學勿使傚之。當斷",
    "T39n1795_02b:0577c19": "其情慮，勿斷其形骸；當斷其妄心，無斬其肢",
    "T39n1795_02b:0577c20": "分，則淺識異學安其所不驚視。苟俗無髮膚",
    "T39n1795_02b:0577c21": "之誡，則玄化不廣而自博矣。汝當篤志幽趣，",
    "T39n1795_02b:0577c22": "儻得一面印所懸解，復何嘉焉。如忽緣阻，但",
    "T39n1795_02b:0577c23": "當心契玄極，豈山河形聲所能隔哉？勉之！不",
    "T39n1795_02b:0577c24": "多云。老僧澄觀付",
    "T39n1795_02b:0577c25": "宗密法子收",
    "T39n1795_02b:0577c26": "十月二十三日學徒宗密裁書再拜。",
    "T39n1795_02b:0577c27": "本講華嚴疏主玄珪智輝迴，伏奉誨示。納所",
    "T39n1795_02b:0577c28": "微悟，許廁法席，頂戴奉持，不任忻懼。多慚陋",
    "T39n1795_02b:0577c29": "質，未効勤勞，空呈寸心，坐蒙收采，自驚僥倖，",
    "T39n1795_02b:0578a01": "喜極成悲。伏蒙慈願弘深，降斯過分。一經印",
    "T39n1795_02b:0578a02": "決，頓覺光輝，學流進功，時輩增仰。幸甚。宗密",
    "T39n1795_02b:0578a03": "便欲奔赴給侍，緣泰恭臂瘡未愈，慎風不敢",
    "T39n1795_02b:0578a04": "冐路，再三涕泣，願侍隨行。念伊迹苦，不忍棄",
    "T39n1795_02b:0578a05": "遺。伏惟照察。不備學徒宗密再拜上。",
    "T39n1795_02b:0578a06": "本講華嚴疏主",
    "T39n1795_02b:0578a07": "大方廣圓覺修多羅了義經略疏卷下二"
}