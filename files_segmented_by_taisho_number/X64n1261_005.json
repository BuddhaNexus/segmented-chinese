{
    "X64n1261_005:0376a03": "祖庭事苑卷第五",
    "X64n1261_005:0376a05": "睦庵　(善卿)　編正",
    "X64n1261_005:0376a06": "●懷禪師前錄",
    "X64n1261_005:0376a07": "師諱義懷。溫州樂清陳氏子。世以漁為業。其母夢",
    "X64n1261_005:0376a08": "星殞于庭。而光明滿室。已而有娠。及生。尤多吉祥。師",
    "X64n1261_005:0376a09": "幼隨父取魚。得必請放。因求出家。父母聽之。初禮",
    "X64n1261_005:0376a10": "郡僧為師。僧前一夕夢神人曰。法王來也。翌旦。獨",
    "X64n1261_005:0376a11": "師歸之。僧深以為異。晚隸業都下景德寺。天聖中。業",
    "X64n1261_005:0376a12": "優得度。師遇言法華於闤闠中。言撫其背曰。雲門．",
    "X64n1261_005:0376a13": "臨濟。初參金鑾善．葉縣省。晚謁翠峰明覺。因營眾",
    "X64n1261_005:0376a14": "務。汲水擔忽墮地。師豁然知歸。由是名振叢林。皆",
    "X64n1261_005:0376a15": "目之為禪頭云。師開堂演法。凡九遷道場。實明覺",
    "X64n1261_005:0376a16": "之法嗣。後以疾遁居池州杉山庵。雖體疲芣。而誨",
    "X64n1261_005:0376a17": "人不倦。時門人智才住杭之佛日。迎師養疾。一日。",
    "X64n1261_005:0376a18": "才至蘇未還。師遽令人促之比還。師告之曰。時至。",
    "X64n1261_005:0376a19": "吾將行矣。才曰。師有何語示徒。乃說偈曰。紅日照",
    "X64n1261_005:0376a20": "扶桑。寒雲封華嶽。三更過鐵圍。投折驪龍角。才曰。",
    "X64n1261_005:0376a21": "卵塔已成。後有何事。師竪起拳云。只是者箇。才進",
    "X64n1261_005:0376a22": "曰。復有何事。師乃彈枕子三下。才曰。師可行矣。遂",
    "X64n1261_005:0376a23": "推枕而逝。俗壽七十二。僧臘四十六。時治平元年",
    "X64n1261_005:0376a24": "甲辰九月二十五日也。十月葬于佛日山。嗚呼。師",
    "X64n1261_005:0376b01": "之去世。而其道愈傳。嗣子法孫皆奉優詔。演唱都",
    "X64n1261_005:0376b02": "城。天下禪流螘慕雲集。至於王公大人執弟子之",
    "X64n1261_005:0376b03": "禮者多矣。而雲門之道不墜。尤盛於今日者。師之",
    "X64n1261_005:0376b04": "有力焉。崇寧中。今　天子敕諡振宗大師。",
    "X64n1261_005:0376b05": "篋衍上苦協切。箱篋也。下以淺切。笥也。",
    "X64n1261_005:0376b06": "燕金燕國產金。故以名焉。",
    "X64n1261_005:0376b07": "趙璧見祖英連城璧。",
    "X64n1261_005:0376b08": "捻出當作拈。奴兼切。持也。捻。諾協切。揑也。非義也。",
    "X64n1261_005:0376b09": "一瓣見雜志。",
    "X64n1261_005:0376b10": "萬乘孟子云方千里而井。井九百畒是也。古之大",
    "X64n1261_005:0376b11": "國不過萬里。以百里賦千乘。今言萬乘。率千里之",
    "X64n1261_005:0376b12": "賦也。又孟子云天子之制。地方千里。公侯之制。地",
    "X64n1261_005:0376b13": "方百里。伯七十里。男子五十里是也。",
    "X64n1261_005:0376b14": "萬歲呼萬歲。自古至周。未有此禮。桉春秋後語。趙",
    "X64n1261_005:0376b15": "惠王得楚和氏璧。秦昭王聞之。遺五書。願以十五",
    "X64n1261_005:0376b16": "城易之。趙遣藺相如奉璧入秦。秦王見相如奉璧。",
    "X64n1261_005:0376b17": "大喜。左右呼萬歲。又田單守即墨。使老弱女子乘",
    "X64n1261_005:0376b18": "城上。偽約降。燕軍皆呼萬歲。馮瑗之薛。召諸民債",
    "X64n1261_005:0376b19": "者合劵。劵既合。瑗乃矯孟甞君之命。所債賜諸民。",
    "X64n1261_005:0376b20": "因燒其券。民皆呼萬歲。至秦始皇殿上上壽。群臣",
    "X64n1261_005:0376b21": "皆呼萬歲。見優孟傳。蓋七國之時。眾所喜慶於君。",
    "X64n1261_005:0376b22": "皆呼萬歲。自漢已後。臣下對見於君及拜恩慶賀。",
    "X64n1261_005:0376b23": "以為常制。又謂山呼者。漢武帝至中嶽。翌日親登",
    "X64n1261_005:0376b24": "崇高。御史乘屬在廟旁。吏卒盛聞呼萬歲者三。山",
    "X64n1261_005:0376c01": "呼萬歲者。自漢武始也。瑗。音院。",
    "X64n1261_005:0376c02": "賽當作簺。說文。行碁相塞謂之簺。先代切。賽。報也。",
    "X64n1261_005:0376c03": "非義。",
    "X64n1261_005:0376c04": "膱脂當作炙脂。以帽似之。言不潔也。",
    "X64n1261_005:0376c05": "尳臭當作鶻臭。以衫似鶻之腥也。尳。睞病。非義也。",
    "X64n1261_005:0376c06": "入廛正作廛。直連切。市廛。",
    "X64n1261_005:0376c07": "宇宙天地四方曰宇。古往今來曰宙。",
    "X64n1261_005:0376c08": "似吹尺偽切。萬籟聲也。",
    "X64n1261_005:0376c09": "檀越檀那。此云施者。越。謂度越彼岸。",
    "X64n1261_005:0376c10": "額上珠涅槃經云。譬如王家有大力士。其人眉間",
    "X64n1261_005:0376c11": "有金剛珠。與餘力士角力相撲。而彼力士以頭觝",
    "X64n1261_005:0376c12": "觸。其額上珠尋沒膚中。都不自知是珠所在。其處",
    "X64n1261_005:0376c13": "有瘡。即命良毉欲自療治。時有明毉。善知方藥。即",
    "X64n1261_005:0376c14": "知是瘡因珠入體。是珠入皮即便停住。是時良毉",
    "X64n1261_005:0376c15": "尋問力士。卿額上珠為何所在。力士驚答。大師毉",
    "X64n1261_005:0376c16": "王。我額上珠乃無去耶。憂然啼哭。是時良醫慰喻",
    "X64n1261_005:0376c17": "力士。汝今不應生大愁苦。汝因鬪時。寶珠入體。今",
    "X64n1261_005:0376c18": "在皮裏。影現於外。汝曹鬬時。嗔恚毒盛。珠陷入體。",
    "X64n1261_005:0376c19": "故不自知。時力士不信醫言。汝今云何欺誑於我。",
    "X64n1261_005:0376c20": "時醫執鏡以照其面。珠在鏡中明了顯現。力士見",
    "X64n1261_005:0376c21": "已。心懷驚怪。生奇特想。善男子。一切眾生亦復如",
    "X64n1261_005:0376c22": "是。不能親近善知識故。雖有佛性。皆不能見。而為",
    "X64n1261_005:0376c23": "貪婬．嗔恚．愚癡之所覆蔽。故墮地獄．畜生．餓鬼。",
    "X64n1261_005:0376c24": "衣中寶法華云。譬如有人至親友家。醉酒而臥。是",
    "X64n1261_005:0377a01": "時親友官事當行。以無價寶珠繫其衣裏。與之而",
    "X64n1261_005:0377a02": "去。其人醉臥。都不覺知。起已。游行到於它國。為衣",
    "X64n1261_005:0377a03": "食故。勤力求索。甚大艱難。若少有所得。便以為足。",
    "X64n1261_005:0377a04": "於後親友會遇見之。作如是言。咄哉丈夫。何為衣",
    "X64n1261_005:0377a05": "食乃至如是。我昔欲令汝得安樂。五欲自恣。於其",
    "X64n1261_005:0377a06": "年日月以無價寶珠繫汝衣裏。",
    "X64n1261_005:0377a07": "眩目上音縣。目無常主也。",
    "X64n1261_005:0377a08": "觀世閒楞嚴。文殊偈云。淨極光通達。寂照含虗空。",
    "X64n1261_005:0377a09": "却來觀世間。猶如夢中事。",
    "X64n1261_005:0377a10": "孫賓按本傳。孫賓。孫武子後。善兵法。設減竈之術。",
    "X64n1261_005:0377a11": "敗龐涓於馬陵。以此名顯天下。世傳其兵法。今禪",
    "X64n1261_005:0377a12": "家流謂設鋪市卜。不知於何而得是說。學者詳焉。",
    "X64n1261_005:0377a13": "賓因臏其足。故更名焉。臏。毗忍切。去膝蓋刑名。",
    "X64n1261_005:0377a14": "闍王殺父涅槃云。阿闍世王。其性弊惡。喜行殺戮。",
    "X64n1261_005:0377a15": "純以惡人而為眷屬。父王無辜。橫加害逆。因害父",
    "X64n1261_005:0377a16": "已。心生悔熱。身諸瓔珞伎樂不御。心悔熱故。徧體",
    "X64n1261_005:0377a17": "生瘡。其瘡臭穢。不可附近。尋自念言。我今此身已",
    "X64n1261_005:0377a18": "受花報。地獄果報將近不遠。乃至求佛悔過。",
    "X64n1261_005:0377a19": "善星見證道歌。",
    "X64n1261_005:0377a20": "竛竮上郎丁切。下溥經切。行不正貌。",
    "X64n1261_005:0377a21": "舉揚般若今以提唱宗乘謂之舉揚般若。可乎。曰。",
    "X64n1261_005:0377a22": "不可也。涅槃會中祇云吾有正法眼藏付囑摩訶",
    "X64n1261_005:0377a23": "迦葉。不聞吾有摩訶般若付囑迦葉也。梵語般若。",
    "X64n1261_005:0377a24": "此云智慧。若是智慧。自合付囑舍利弗。而不當付",
    "X64n1261_005:0377b01": "囑迦葉。然般若大經凡六百卷。不聞授記一聲聞。",
    "X64n1261_005:0377b02": "人有佛性義。先聖為諸眾生說修多羅九部之法",
    "X64n1261_005:0377b03": "及四諦十二因緣。復恐一聞於耳。染汙心田故。以",
    "X64n1261_005:0377b04": "般若之經蕩除諸法。故云前所說法皆為戲論。且",
    "X64n1261_005:0377b05": "吾祖教外別傳之道。不立文字。直指人心。見性成",
    "X64n1261_005:0377b06": "佛。豈得謂之般若乎。幸願同志參究是說。使宗乘",
    "X64n1261_005:0377b07": "不昧於今時。以為後世學者之法。而又不以人廢",
    "X64n1261_005:0377b08": "言可也。",
    "X64n1261_005:0377b09": "仰山三然燈見曹山錄。非仰山語也。山云。謂然燈",
    "X64n1261_005:0377b10": "前有二種。一未知有。同於類血之乳。一知有。猶如",
    "X64n1261_005:0377b11": "意未萠時始得本物。此名然燈前。一種知有。往來",
    "X64n1261_005:0377b12": "言語．聲色．是非。亦不屬正照用。亦不得記。同類血",
    "X64n1261_005:0377b13": "之乳。是漏失邊事。此名然燈。直是三際事盡。表裏",
    "X64n1261_005:0377b14": "情忘。得無間斷。此始得名正然燈。乃云得記。",
    "X64n1261_005:0377b15": "魚鴈魚鴈。謂音書也。唐李季蘭詩云。尺素如殘雪。",
    "X64n1261_005:0377b16": "結為雙鯉魚。欲知心裏事。看取腹中書。西漢漢使",
    "X64n1261_005:0377b17": "謂單于曰。天子於上林射得鴈。鴈足有蘇武繫書。",
    "X64n1261_005:0377b18": "由是單于不敢欺漢使者。",
    "X64n1261_005:0377b19": "無邊身釋迦譜云。無邊身菩薩以丈六之枚量佛。",
    "X64n1261_005:0377b20": "佛常出杖餘。至梵天亦爾。",
    "X64n1261_005:0377b21": "九州冀．兖．青．徐．楊．荊．豫．梁．雍。",
    "X64n1261_005:0377b22": "戲論般若云。聖義諦中無分別。無戲論。一切音聲",
    "X64n1261_005:0377b23": "名字路絕。",
    "X64n1261_005:0377b24": "駝藥當作馱負也。",
    "X64n1261_005:0377c01": "壁觀胡僧達摩為法西來。未逢嗣子。面壁冷坐者",
    "X64n1261_005:0377c02": "九載。傳心繼祖者一人。繇是隻履西歸。道傳東土。",
    "X64n1261_005:0377c03": "當是時。皆謂之壁觀婆羅門。然先聖出處。宜非淺",
    "X64n1261_005:0377c04": "識者所知。今有學其道者亦從其說。何背馳倒置",
    "X64n1261_005:0377c05": "之甚。然祖師面壁。緣乎未見其人。近世往往指為",
    "X64n1261_005:0377c06": "接人時節。豈不厚誣祖師邪。",
    "X64n1261_005:0377c07": "三皇塚上說者指眉間尺事。欲以成褫前語。即三",
    "X64n1261_005:0377c08": "皇之說。未見所出。當云楚王塚上草蘺蘺。事見祖",
    "X64n1261_005:0377c09": "英甑人。",
    "X64n1261_005:0377c10": "蓊鬱上音翁。草木盛貌。",
    "X64n1261_005:0377c11": "鼓鞴鼓動也。鞴。步拜切。韋囊吹火也。",
    "X64n1261_005:0377c12": "規繩權輿物均而生衡。衡運生規。規圓生矩。矩方",
    "X64n1261_005:0377c13": "生繩。繩直生準。準正則平衡而均權。是為五也。繩",
    "X64n1261_005:0377c14": "者。上下端直。經緯四通。準繩連體。衡權合德。百工",
    "X64n1261_005:0377c15": "繇焉以定其式。見律歷志。",
    "X64n1261_005:0377c16": "羃莫狄切。覆也。",
    "X64n1261_005:0377c17": "唳鶴鶴頓曲。其聲出戾。故以鶴鳴為唳。",
    "X64n1261_005:0377c18": "賺舉賺當作詀。直陷切。被誑也。賺。市物失實。非義。",
    "X64n1261_005:0377c19": "三疑我聞一唱。頓息三疑。一．疑阿難轉身成佛。二．",
    "X64n1261_005:0377c20": "疑它方佛來。三．疑世尊再起說法。一唱。謂如是我",
    "X64n1261_005:0377c21": "聞也。",
    "X64n1261_005:0377c22": "屏跡上音餅。蔽也。",
    "X64n1261_005:0377c23": "法輪正理論云。如世間輪有轂輞。八支聖道似彼。",
    "X64n1261_005:0377c24": "名輪。正見．正思惟．正勤．正念似輻。正語．正業．正命",
    "X64n1261_005:0378a01": "似轂。正定似輏。故也。",
    "X64n1261_005:0378a02": "娑婆此云苦忍。",
    "X64n1261_005:0378a03": "雞足守衣時大迦葉波入王舍城最後乞食。於食",
    "X64n1261_005:0378a04": "已未久。登雞足山。山有三峰。如仰雞足。迦葉入中",
    "X64n1261_005:0378a05": "結加趺坐。作誠言曰。願我此身。并衲鉢杖。久住不",
    "X64n1261_005:0378a06": "壞。乃至經於五十七俱胝六十百千歲。慈氏如來",
    "X64n1261_005:0378a07": "應正等覺出現世時。施作佛事。發此願已。尋般涅",
    "X64n1261_005:0378a08": "槃。時彼三峯便合成一。揜蔽迦葉。儼然而住。及慈",
    "X64n1261_005:0378a09": "氏佛出現世時。將無量人天至此山上。告諸眾曰。",
    "X64n1261_005:0378a10": "汝等欲見是釋迦牟尼佛杜多德弟子迦葉波否。",
    "X64n1261_005:0378a11": "咸曰。欲見。時佛即以右手均雞足山頂。應時峯坼。",
    "X64n1261_005:0378a12": "還為三分。時迦葉波將衲鉢杖從中而出。上升虗",
    "X64n1261_005:0378a13": "空。無量天人覩斯神變。歎未曾有。其心調柔。慈氏",
    "X64n1261_005:0378a14": "世尊如應說法。皆得見諦。",
    "X64n1261_005:0378a15": "女媧補天淮南子云。共工氏兵強凶暴。而與堯帝",
    "X64n1261_005:0378a16": "爭功。戰敗力窮。乃以頭觸不周山而死。天柱為之",
    "X64n1261_005:0378a17": "折。女媧煉五色石而補天。故東傾而水流。又列子",
    "X64n1261_005:0378a18": "云。陰陽失度。二辰盈縮名缺。不必形虧名補。女媧",
    "X64n1261_005:0378a19": "煉五行．五常之精。以調和陰陽。晷度順序不同。氣",
    "X64n1261_005:0378a20": "質相補。",
    "X64n1261_005:0378a21": "金峯窠撫州金峯和上拈起枕子云。一切人喚作",
    "X64n1261_005:0378a22": "枕子。金峯道不是。僧云。未審和上喚作甚麼。師拈",
    "X64n1261_005:0378a23": "起枕子。僧云。恁麼則依而行之。師云。你喚作甚麼。",
    "X64n1261_005:0378a24": "僧云。枕子。師云。落在金峯窠裏。",
    "X64n1261_005:0378b01": "桎梏上之日切。在足曰桎。下古沃切。在手曰梏。桎",
    "X64n1261_005:0378b02": "梏。紂所作。",
    "X64n1261_005:0378b03": "一揆求癸切。度也。",
    "X64n1261_005:0378b04": "梅林止渴魏武帝與軍士失道。大渴而無水。遂令",
    "X64n1261_005:0378b05": "曰。前有梅林。結子甘酸。可以止渴。士卒聞之。口中",
    "X64n1261_005:0378b06": "水出。遂得及前源。",
    "X64n1261_005:0378b07": "蘺音離。蘺蘺。輕細貌。",
    "X64n1261_005:0378b08": "打春牛立春日出土牛。以示農耕之早晚。立春早",
    "X64n1261_005:0378b09": "則策牛人近前。立春晚則人在後。所以示人之早",
    "X64n1261_005:0378b10": "晚也。",
    "X64n1261_005:0378b11": "單于上音禪。單于。虜語。此言廣大也。虜入謂撑犂",
    "X64n1261_005:0378b12": "孤塗單于。撑犂。此言天。孤塗。此言子。謂天子廣大",
    "X64n1261_005:0378b13": "也。撑。丈庚切。",
    "X64n1261_005:0378b14": "金牙作唐．尉遲傳無金牙事。蓋出於俚語。",
    "X64n1261_005:0378b15": "蹊徑胡雞切。徑路曰蹊。",
    "X64n1261_005:0378b16": "嚲袖丁可切。垂下也。",
    "X64n1261_005:0378b17": "王孫公子王孫。王者之裔。公子。公侯貴人之子。",
    "X64n1261_005:0378b18": "嚬呻敵飜自在無畏。",
    "X64n1261_005:0378b19": "狼煙西漢．注。邊方備胡寇。作高土櫓。櫓上作桔槹。",
    "X64n1261_005:0378b20": "頭兜零。以草置其中。常低之。有寇即火然舉之。以",
    "X64n1261_005:0378b21": "相告。曰烽。又以狼糞積之。寇至即然。以望其煙。蓋",
    "X64n1261_005:0378b22": "狼糞為煙。煙氣直上。雖風吹。不斜故也。其煙曰燧。",
    "X64n1261_005:0378b23": "晝則舉燧。夜則舉烽。",
    "X64n1261_005:0378b24": "夤沿上翼真切。連也。下當作緣。連緣。沿。流也。非義。",
    "X64n1261_005:0378c01": "祖送西漢．注。祖者。送行之祭。因饗飲也。昔黃帝之",
    "X64n1261_005:0378c02": "子纍祖好遠遊。而死於道。後人以為行神。",
    "X64n1261_005:0378c03": "刜鐘上音弗。斷也。",
    "X64n1261_005:0378c04": "琗璨琗正作璀。七罪切。下七旦切。璀璨。玉光也。",
    "X64n1261_005:0378c05": "赤眉王莽新室。赤眉力子都樊崇。以飢饉相聚。起",
    "X64n1261_005:0378c06": "於琅邪。轉抄掠眾皆萬數。以朱塗眉為號。故曰赤",
    "X64n1261_005:0378c07": "眉。",
    "X64n1261_005:0378c08": "和南寄歸傳云。梵語訛略。正云畔睇。此言致敬。",
    "X64n1261_005:0378c09": "金剛座陷菩提樹垣疊塼高峻極固。東西長。南北",
    "X64n1261_005:0378c10": "稍狹。正門東對尼連禪河。正中有金剛座。賢劫初",
    "X64n1261_005:0378c11": "成。與天地俱起。據三千大千之中。下極金輪。上齊",
    "X64n1261_005:0378c12": "地際。金剛所成。周百餘步。賢劫千佛皆就座成道",
    "X64n1261_005:0378c13": "降魔。一二百年來。眾生薄福。往菩提樹。不見金剛",
    "X64n1261_005:0378c14": "座。佛涅槃後。諸國以兩軀觀自在菩薩像。南北標",
    "X64n1261_005:0378c15": "界。東向而坐。相傳此菩薩身沒不見。佛法當盡。今",
    "X64n1261_005:0378c16": "南邊菩薩已沒至胸。其菩提樹即畢鉢羅樹。佛在",
    "X64n1261_005:0378c17": "時。高數百尺。比頻為惡王誅伐。今可五丈餘。佛坐",
    "X64n1261_005:0378c18": "其下成無上覺。因謂之菩提樹。樹莖黃白。枝葉清",
    "X64n1261_005:0378c19": "潤。秋冬不凋。唯至如來涅槃日。其葉頓落。經宿。還",
    "X64n1261_005:0378c20": "生如本。",
    "X64n1261_005:0378c21": "錢塘昔郡議曹華倍義立此塘以防海水。遂開募",
    "X64n1261_005:0378c22": "有能致土石一斛。與錢一千。旬日之間。來者雲集。",
    "X64n1261_005:0378c23": "塘未成而譎不復取。遂弃土石而去。塘以之成也。",
    "X64n1261_005:0378c24": "見東漢書。",
    "X64n1261_005:0379a01": "單傳傳法諸祖初以三藏教乘兼行。後達摩祖師",
    "X64n1261_005:0379a02": "單傳心印。破執顯宗。所謂教外別傳。不立文字。直",
    "X64n1261_005:0379a03": "指人心。見性成佛。然不立文字。失意者多。往往謂",
    "X64n1261_005:0379a04": "屏去文字。以默坐為禪。斯實吾門之啞羊爾。且萬",
    "X64n1261_005:0379a05": "法紛然。何止文字不立者哉。殊不知道猶通也。豈",
    "X64n1261_005:0379a06": "拘執於一隅。故即文字而文字不可得。文字既爾。",
    "X64n1261_005:0379a07": "餘法亦然。所以為見性成佛也。豈待遺而後已。予",
    "X64n1261_005:0379a08": "甞覧新金山。或曰十篇。其八。或曰。人心本質。皆住",
    "X64n1261_005:0379a09": "其自性。柰何奔走道路。遺[泳永+匽]淳風。且吾聖人之道。",
    "X64n1261_005:0379a10": "自無上乘中不立一塵一名。至於有法過於涅盤。",
    "X64n1261_005:0379a11": "亦說如幻如夢。故蕭梁之世。有達磨西來。不立文",
    "X64n1261_005:0379a12": "字。貴在從其要也。今之知識。昬默斯道。乃互立事",
    "X64n1261_005:0379a13": "迹。得不增其迁倚。而不乖濫者哉。曰。子之所議。志",
    "X64n1261_005:0379a14": "在匹夫。而不善聖人之行事也。且古之人君而有",
    "X64n1261_005:0379a15": "天下。皆省方觀民而設教化。欲使民不濫。吾聖人",
    "X64n1261_005:0379a16": "之道豈不然乎。豈獨志子不言而為無為者邪。子",
    "X64n1261_005:0379a17": "豈不聞始皇坑儒焚書。欲我黔黎歸于淳素。民至",
    "X64n1261_005:0379a18": "于今。咸稱無道。子當飲我昌言。無以覆車同轍也。",
    "X64n1261_005:0379a19": "夫為天下之宗匠者。事欲光大吾道。厥有百家蹊",
    "X64n1261_005:0379a20": "徑。無所不學。苟不然者。凡升堂入室。而四方學者",
    "X64n1261_005:0379a21": "雲萃戶庭。機鋒並進。則將何以頓挫。既亡精辨。玉",
    "X64n1261_005:0379a22": "石胡分。紊亂是非。不能排擯。夫是則非。為異人不",
    "X64n1261_005:0379a23": "服。抑亦將吾道之墜地也。",
    "X64n1261_005:0379a24": "定光招手智者顗禪師。十五時。禮佛像。怳然如夢。",
    "X64n1261_005:0379b01": "見大山臨海際。峰頂有僧招手。接入一伽藍。汝當",
    "X64n1261_005:0379b02": "居此。汝當終此。天台佛隴有定光禪師。先居此峰。",
    "X64n1261_005:0379b03": "謂弟子曰。不久當有善知識領徒至此。俄爾智者",
    "X64n1261_005:0379b04": "至。光曰。還憶疇昔舉手招引時否。",
    "X64n1261_005:0379b05": "菴摩勒此言難分別。以此果似柰非柰。故以為名。",
    "X64n1261_005:0379b06": "彼國或名王樹。謂在王城種也。",
    "X64n1261_005:0379b07": "金雞人間本無金雞之名。以應天上金雞星故也。",
    "X64n1261_005:0379b08": "天上金雞鳴。則人間亦鳴。見記室新書。",
    "X64n1261_005:0379b09": "阿逸多此云無能勝。彌勒姓也。",
    "X64n1261_005:0379b10": "香嚴拄杖溈山寄拄杖與香嚴。嚴乃橫按膝上云。",
    "X64n1261_005:0379b11": "蒼天。蒼天。院主問。尊上寄物至。為甚麼哭蒼天。嚴",
    "X64n1261_005:0379b12": "云。不見道。冬行春令。",
    "X64n1261_005:0379b13": "籌室西竺第四祖優婆毱多。傳法化導得度者甚",
    "X64n1261_005:0379b14": "眾。每度一人。以一籌置於石室。其室縱十八肘。廣",
    "X64n1261_005:0379b15": "十二肘。充滿其間。最後一長者子。名曰香至。出家",
    "X64n1261_005:0379b16": "悟道。因夢易名。曰提多迦者。即五祖也。",
    "X64n1261_005:0379b17": "[感*鳥][感*鳥]正作[甘*鳥]。古闇切。",
    "X64n1261_005:0379b18": "七處九會佛說華嚴。一．菩提場中。二．普光明殿。三．",
    "X64n1261_005:0379b19": "忉利天宮。四．夜摩天。五．兜率天。六．它化自在天。七．",
    "X64n1261_005:0379b20": "重會普光明殿。八．重會普光明殿。九．給孤獨園。",
    "X64n1261_005:0379b21": "六和一．身和共住。二．口和無諍。三．意和同事。四．戒",
    "X64n1261_005:0379b22": "和同修。五．見和同解。六．利和同均。",
    "X64n1261_005:0379b23": "九流一曰儒流。謂順陰陽。陳教化。述唐虞之政。宗",
    "X64n1261_005:0379b24": "仲尼之道也。二曰道流。謂守弱自卑。陳堯舜揖讓",
    "X64n1261_005:0379c01": "之德。明南面為政之術。奉易之謙也。三曰陰陽流。",
    "X64n1261_005:0379c02": "謂順天歷象。敬授民時也。四曰法流。謂明賞敕法。",
    "X64n1261_005:0379c03": "以助禮制也。五曰名流。謂正名別位。言順事成也。",
    "X64n1261_005:0379c04": "六曰墨流。謂清廟宗祀。養老施惠也。七曰縱橫流。",
    "X64n1261_005:0379c05": "謂受命使平。專對權事也。八曰雜流。謂兼儒墨之",
    "X64n1261_005:0379c06": "詮。含名法之訓。知國大體。事無不貫也。九曰農流。",
    "X64n1261_005:0379c07": "謂勸厲耕桑。備陳食貨也。",
    "X64n1261_005:0379c08": "虹虹上音洪。下音降。螮蝀也。",
    "X64n1261_005:0379c09": "謫仙拏月李白。字太白。十歲通詩書。既長。隱泯山。",
    "X64n1261_005:0379c10": "州舉有道。不應。天寶初。南入會稽。與吳筠善。筠被",
    "X64n1261_005:0379c11": "詔。故白亦至長安。往見賀知章。知章見其父。歎曰。",
    "X64n1261_005:0379c12": "子。謫仙人也。言於玄宗。召見金鸞殿。論當世事。奏",
    "X64n1261_005:0379c13": "頌一篇。帝賜食。親為調羮。有詔供奉翰林。猶與酒",
    "X64n1261_005:0379c14": "徒醉于市。帝坐沈香子亭。意有所感。欲得白為樂",
    "X64n1261_005:0379c15": "章。召入。而自已醉。左右以水頮面。稍解。授筆成文。",
    "X64n1261_005:0379c16": "婉麗精切。無留思。帝愛其才。數宴見。白甞侍帝。醉。",
    "X64n1261_005:0379c17": "使高力士脫靴。力士素貴。恥之。摘其詩以激楊貴",
    "X64n1261_005:0379c18": "妃。帝欲官白。妃輙沮止。白自知不為親近所容。益",
    "X64n1261_005:0379c19": "傲放不自修。懇求還山。帝賜金放還。白浮游四方。",
    "X64n1261_005:0379c20": "甞乘月與崔宗之自采石至金陵。著宮錦袍坐舟",
    "X64n1261_005:0379c21": "中。旁若無人。代宗立。以左拾遺召。白已卒。年六十",
    "X64n1261_005:0379c22": "餘。或言拏月沈江。未見所出。頮。音誨。洗面也。沮。在",
    "X64n1261_005:0379c23": "呂切。止也。",
    "X64n1261_005:0379c24": "劫初鈴子寶積經云。善順菩薩得劫初時閻浮金",
    "X64n1261_005:0380a01": "鈴。於四衢中高聲唱言。此舍衛中。誰最貧窮。當以",
    "X64n1261_005:0380a02": "此鈴而施與。時有耆舊最勝長者。我於此城最為",
    "X64n1261_005:0380a03": "貧窮。可施於我。菩薩云。汝非貧者。有波斯匿王最",
    "X64n1261_005:0380a04": "為貧者。即往至彼王所前。白王言。我於此城得劫",
    "X64n1261_005:0380a05": "初時閻浮金鈴。有最貧者而施與之。城中最貧。無",
    "X64n1261_005:0380a06": "過王者。今賷此鈴。願以相奉。復說偈言。若人多貪",
    "X64n1261_005:0380a07": "求。積財無猒足。如是狂亂者。名為最貧人。王聞斯",
    "X64n1261_005:0380a08": "語。內懷慚愧。仁者。汝雖善勸。我猶未信。為汝自說。",
    "X64n1261_005:0380a09": "為有證乎。答曰。汝不聞耶。如來至真等正覺。當證",
    "X64n1261_005:0380a10": "大王是貧窮人。王言。我願相與往見如來。於是善",
    "X64n1261_005:0380a11": "順菩薩說偈遙請。如來從地涌出。爾時世尊告言。",
    "X64n1261_005:0380a12": "大王當知。或有於法。善順貧窮。王當富貴。或有於",
    "X64n1261_005:0380a13": "法。王為貧窮。善順富貴。所以者何。身登王位。於世",
    "X64n1261_005:0380a14": "自在。王為富貴。善順貧窮。勤持梵行。樂持尸羅。善",
    "X64n1261_005:0380a15": "順富貴。王為貧窮。",
    "X64n1261_005:0380a16": "女人定諸佛要集經。文殊尸利欲見佛集。不能得",
    "X64n1261_005:0380a17": "到。諸佛各還本處。文殊尸利到諸佛集處。有一女",
    "X64n1261_005:0380a18": "人近彼佛坐。入三昧。文殊尸利入。禮佛足已。白佛",
    "X64n1261_005:0380a19": "言。云何此女人得近佛坐。而我不得。佛告文殊尸",
    "X64n1261_005:0380a20": "利。汝覺此女人。令從三昧起。汝自問之。文殊尸利",
    "X64n1261_005:0380a21": "即彈指覺之。而不可覺。以大聲喚。亦不可覺。捉手",
    "X64n1261_005:0380a22": "牽。亦不可覺。又以神足動三千大千世界。猶亦不",
    "X64n1261_005:0380a23": "覺。文殊尸利白佛言。我不令覺。是時佛放大光明。",
    "X64n1261_005:0380a24": "照下方世界。是中有一菩薩名棄諸蓋。即時從下",
    "X64n1261_005:0380b01": "方來到佛所。頭面禮足。一面而立。佛告棄諸蓋菩",
    "X64n1261_005:0380b02": "薩。汝覺此女人。即時彈指。此女從三昧起。文殊尸",
    "X64n1261_005:0380b03": "利白佛。以何因緣。我動三千大千世界。不能令此",
    "X64n1261_005:0380b04": "女起。棄諸蓋菩薩一彈指。便從三昧起。佛告文殊",
    "X64n1261_005:0380b05": "尸利。汝因此女初發阿耨多羅三藐三菩提。是女",
    "X64n1261_005:0380b06": "人因棄諸蓋菩薩發阿耨多羅三藐三菩提。以是",
    "X64n1261_005:0380b07": "故汝不能令覺。○頌家謂網明菩薩。乃傳燈錄所",
    "X64n1261_005:0380b08": "載未詳。桉何經論。撿藏乘不見所出。",
    "X64n1261_005:0380b09": "想變體殊想當作相。形相也。所以對情智也。想變",
    "X64n1261_005:0380b10": "甚無謂。華嚴疏主云。眾生包性德而為體。依智海",
    "X64n1261_005:0380b11": "以為源。但相變體殊。情生智隔。",
    "X64n1261_005:0380b12": "軒轅鏡書傳無聞。蓋相承而為此說。",
    "X64n1261_005:0380b13": "驪龍郎奚切。黑色龍也。",
    "X64n1261_005:0380b14": "編竹籜當作班竹柄。班．竹。舜二妃。堯之二女也。曰。",
    "X64n1261_005:0380b15": "南湘夫人二女啼。以涕揮竹。竹盡斑。見張華博物",
    "X64n1261_005:0380b16": "志。",
    "X64n1261_005:0380b17": "蚩尤史記。蚩尤作亂。不用帝命。於是黃帝乃徵師",
    "X64n1261_005:0380b18": "諸侯。與蚩尤戰於涿鹿之野。遂禽殺蚩尤。而諸侯",
    "X64n1261_005:0380b19": "咸遵軒轅為天子。用鏡照蚩尤而殺之。事出不經。",
    "X64n1261_005:0380b20": "蚩。赤之切。涿。音卓。",
    "X64n1261_005:0380b21": "季札史記。延陵季子出聘過徐。徐君慕季子劒。季",
    "X64n1261_005:0380b22": "子心許之。及回。徐君已亡。因挂寶劒於墓樹而去。",
    "X64n1261_005:0380b23": "從者曰。徐君已死。季子曰。不然。吾心許之。豈以死",
    "X64n1261_005:0380b24": "背吾心哉。",
    "X64n1261_005:0380c01": "南柯東平淳于芬。吳楚游浹之士。恃酒不撿。家住",
    "X64n1261_005:0380c02": "郡東。有大槐樹。枝葉扶疎。芬甞與酒徒婆娑其下。",
    "X64n1261_005:0380c03": "一日。過飲致疾。扶歸臥于東序之下。夢中。忽忽然",
    "X64n1261_005:0380c04": "見二紫衣使者跪曰。槐安國王遣臣奉迎。芬不覺",
    "X64n1261_005:0380c05": "下榻。入門見左右車馬。侍從數人皆盛飾。扶芬登",
    "X64n1261_005:0380c06": "車出戶。指古穴而去。忽見山川境物與人世不殊。",
    "X64n1261_005:0380c07": "可十里有都城。左右傳呼甚嚴。次入大城門。門樓",
    "X64n1261_005:0380c08": "榜曰大槐安國。俄有一騎。傳曰。王以駙馬遠到。令",
    "X64n1261_005:0380c09": "館于東華宮。頃爾間。又見一門洞啟。芬降而入。環",
    "X64n1261_005:0380c10": "眎堂宇。金碧彩錯。往來遊翫者。皆以淳于郎為戲",
    "X64n1261_005:0380c11": "語。芬會故人周弁．田子．華方。敘舊間。遽聞呼相至。",
    "X64n1261_005:0380c12": "芬降階而揖。相曰。賢者不以弊國而來國內。寡君",
    "X64n1261_005:0380c13": "欲要賢者託以姻婭。芬曰。賤迹陋薄。豈有是望。相",
    "X64n1261_005:0380c14": "因請行。數步間。至殿堂。唯居一人。素服華冠。儼若",
    "X64n1261_005:0380c15": "王者之尊。左右令芬拜。王曰。奉令尊之命。欲一小",
    "X64n1261_005:0380c16": "女配君子。芬未知所對。但俯伏而已。王曰。卿可且",
    "X64n1261_005:0380c17": "回館舍。芬沈思父昔在。日作邊臣。陷虜中。往往與",
    "X64n1261_005:0380c18": "虜交和而有是事邪。未幾。羊鴈之幣咸備。左右嬪",
    "X64n1261_005:0380c19": "從。或稱華陽姑青溪女．上仙子．下仙子。翠步躞蹀。",
    "X64n1261_005:0380c20": "彩錯玲瓏數里間。撤幔去扇。見一女。号金枝公主。",
    "X64n1261_005:0380c21": "容貌姣好。芬交之。頗甚歡娛。王一日謂芬曰。吾南",
    "X64n1261_005:0380c22": "柯郡事不理。太守黜廢。欲藉卿典之。可與小女同",
    "X64n1261_005:0380c23": "行。遂敕有司備行具甚盛。行至城門。榜曰南柯郡。",
    "X64n1261_005:0380c24": "芬典之二十餘年。芬妻遘疾。旬日而死。諡順義公",
    "X64n1261_005:0381a01": "主。葬于國東盤龍崗。王謂芬曰。卿辭家日久。可歸。",
    "X64n1261_005:0381a02": "芬曰。家即此矣。又何所歸乎。王笑曰。卿本人間族。",
    "X64n1261_005:0381a03": "非此也。芬似稍有悟。王令左右送至門。升自西階。",
    "X64n1261_005:0381a04": "見已臥于東序之下。芬甚驚怪。使者呼芬姓名。數",
    "X64n1261_005:0381a05": "呼。芬方大覺。因出戶尋槐樹下穴。芬指曰。此即夢",
    "X64n1261_005:0381a06": "中所經。遂令僕荷斧斷擁腫。斫查蘗。尋究穴下。可",
    "X64n1261_005:0381a07": "袤丈尺。有太穴。夷坦洞然。可容一榻。有積壤如臺",
    "X64n1261_005:0381a08": "榭。群螘輔之。此即螘王槐安國之都。又一穴。有一",
    "X64n1261_005:0381a09": "腐龜。殻大如斗。有小墳高尺餘。即芬葬妻之墓。芬",
    "X64n1261_005:0381a10": "追前事。感嘆無已。見靈怪集。姣。音爻。",
    "X64n1261_005:0381a11": "嗚呼西漢．注。嗚呼。或作於戲。或作烏虗。或烏呼者。",
    "X64n1261_005:0381a12": "義皆同。蓋嘆聲也。俗之讀者。隨字而別文。曲為解",
    "X64n1261_005:0381a13": "釋。云有吉凶善惡之殊。是不通其大旨也。義例具",
    "X64n1261_005:0381a14": "詩及尚書。不可一一徧舉之。",
    "X64n1261_005:0381a15": "斷金張歆與管寧為友。二人鉏園。見金一挺。寧遂",
    "X64n1261_005:0381a16": "揮鉏。與歆而去。尋有採薪人見之為蛇。因而斫為",
    "X64n1261_005:0381a17": "二段。歆與寧復來見之。乃金也。",
    "X64n1261_005:0381a18": "芥城智度論。如經有一比丘向佛言。幾許名劫。佛",
    "X64n1261_005:0381a19": "言。我雖能說。汝不能知。當以譬喻可解。有方百由",
    "X64n1261_005:0381a20": "旬城。溢滿芥子。有長壽人。過百歲持一芥子去。芥",
    "X64n1261_005:0381a21": "子都盡。劫猶未盡。",
    "X64n1261_005:0381a22": "拂石見雪竇頌古。",
    "X64n1261_005:0381a23": "修羅酒舊翻無酒。謂採四天下花於海。釀酒不成。",
    "X64n1261_005:0381a24": "故言無酒。或云非天。此神果報最勝。鄰次諸天而",
    "X64n1261_005:0381b01": "非天。故言非天也。",
    "X64n1261_005:0381b02": "●懷禪師後錄",
    "X64n1261_005:0381b03": "琁璣琁璣玉衡。以齊七政。琁。美玉也。旋轉而衡平。",
    "X64n1261_005:0381b04": "以玉為璣衡。謂渾天儀也。",
    "X64n1261_005:0381b05": "紅塵塵本不紅。以言其染也。",
    "X64n1261_005:0381b06": "犂奴音棃牛。駁文也。",
    "X64n1261_005:0381b07": "法幢喻菩薩人高出建立。見者歸向。降伏魔軍。自",
    "X64n1261_005:0381b08": "無怖畏。如世幢幟。",
    "X64n1261_005:0381b09": "鴻門項羽與沛公為鴻門之會。亞父謀欲殺沛公。",
    "X64n1261_005:0381b10": "令項莊拔劒舞坐中。欲擊沛公。項伯常屏蔽之。時",
    "X64n1261_005:0381b11": "獨沛公與張良得入坐。樊噲居營門外。事急。直撞",
    "X64n1261_005:0381b12": "入立帳下。沛公如廁。走還霸上。",
    "X64n1261_005:0381b13": "繽紛上匹賓切。繽坋。交雜也。",
    "X64n1261_005:0381b14": "金鎚見祖英上。",
    "X64n1261_005:0381b15": "方便演義云。方謂方法。便謂便宜。",
    "X64n1261_005:0381b16": "不怕當作不泊。音薄。止也。",
    "X64n1261_005:0381b17": "[(太/耳)*皮]眵上或作[(太/耳)*皮]。都搕切。下充之切。目汁凝也。",
    "X64n1261_005:0381b18": "[土*孛][土*孛]蒲沒切。起也。",
    "X64n1261_005:0381b19": "金鏁難智度論云。譬在囹圄。桎梏所拘。雖復蒙赦。",
    "X64n1261_005:0381b20": "更繫金鏁。人為愛繫。如在囹圄。雖得出家。更著禁",
    "X64n1261_005:0381b21": "戒。如繫金鏁。",
    "X64n1261_005:0381b22": "砐峇當作岌圾。上逆及切。下魚合切。危也。",
    "X64n1261_005:0381b23": "忘羊忘當作亡。莊子。臧與糓收羊。而俱亡羊。問臧",
    "X64n1261_005:0381b24": "何為。挾策讀書。問穀何事。博塞以遊。亦亡其羊。二",
    "X64n1261_005:0381c01": "人者。業雖不同。其於亡羊一也。",
    "X64n1261_005:0381c02": "天得一見老子．昔之得一章。說曰。一之為一。無乎",
    "X64n1261_005:0381c03": "不徧。無乎不在。最為奧密難言。",
    "X64n1261_005:0381c04": "無邊剎境見長者合論序。",
    "X64n1261_005:0381c05": "彌綸猶纏裹也。言周帀包裹。見漢書拾遺。",
    "X64n1261_005:0381c06": "問訊訊亦猶問。古之重語也。",
    "X64n1261_005:0381c07": "焃焃與赫同。呼格切。火赤貌。",
    "X64n1261_005:0381c08": "身現圓月龍樹大士既受大法眼藏。尋游化至南",
    "X64n1261_005:0381c09": "天竺國。先是其國之人好修福業。洎大士至。說正",
    "X64n1261_005:0381c10": "法要。乃遽相謂曰。唯此興福。最為勝事。佛性之說。",
    "X64n1261_005:0381c11": "何可見邪。大士即語之曰。汝眾欲見佛性。必除我",
    "X64n1261_005:0381c12": "慢。乃可至之。其人曰。佛性大小。曰。非小非大。非廣",
    "X64n1261_005:0381c13": "非狹。無福無報。不死不生。其人聞大士所說臻理。",
    "X64n1261_005:0381c14": "皆願學其法。大士即於座上化其身如一月輪。時",
    "X64n1261_005:0381c15": "眾雖聞說法。而無覩其形。適有長者之子。曰迦那",
    "X64n1261_005:0381c16": "提婆。在彼人之中。視之。獨能契悟。遽謂眾曰。識此",
    "X64n1261_005:0381c17": "相否。眾曰。非我等能辨。提婆曰。此蓋大士示現。以",
    "X64n1261_005:0381c18": "表佛性。欲我等詳之爾。夫無相三昧。形如滿月。佛",
    "X64n1261_005:0381c19": "性之義。廓然虗明。語方已。而輪相忽隱。大士復儼",
    "X64n1261_005:0381c20": "然處其本座。而說偈言。身現圓月相。以表諸佛體。",
    "X64n1261_005:0381c21": "說法無其形。用辨非聲色。見正宗記。",
    "X64n1261_005:0381c22": "世諦涅槃云。如出世人所知者。第一義諦。世間人",
    "X64n1261_005:0381c23": "知者。名為世諦。諦以審實為義。",
    "X64n1261_005:0381c24": "相治音持。理也。",
    "X64n1261_005:0382a01": "妖孽上於喬切。下魚列切。說文云。衣服．歌謠．草木",
    "X64n1261_005:0382a02": "之怪。謂之妖。禽獸．蟲蝗之怪。謂之孽。",
    "X64n1261_005:0382a03": "築長城秦始滅六國。一統天下。有童子云。亡秦者。",
    "X64n1261_005:0382a04": "胡也。乃遣大子扶蘇．將軍蒙恬領兵役萬姓。築萬",
    "X64n1261_005:0382a05": "里長城。以防胡。始皇崩。丞相李斯乃立少子胡亥",
    "X64n1261_005:0382a06": "為二世皇帝。帝用侫臣趙高。讒殺李斯。不修國政。",
    "X64n1261_005:0382a07": "天下乃亂。秦遂滅。見春秋後語。",
    "X64n1261_005:0382a08": "客拈拄杖叢林商量。尊宿凡過別院陞堂。不當便",
    "X64n1261_005:0382a09": "拈拄杖。謂之不知賓主。此皆世諦臆論。豈為見道",
    "X64n1261_005:0382a10": "之高識。且夫寶座一登。道無先後。杖拂應用。蓋對",
    "X64n1261_005:0382a11": "時機。何賓主之間然而妨道用。愚甞讀天衣至淨",
    "X64n1261_005:0382a12": "慈陞座。首拈拄杖卓一下。然後稱提。亦豈曰賓主",
    "X64n1261_005:0382a13": "不分者乎。",
    "X64n1261_005:0382a14": "那蘭陀此云施無猒。其地本菴沒羅長者園。五百",
    "X64n1261_005:0382a15": "商人以十億金買以施佛。佛於此處三月說法。商",
    "X64n1261_005:0382a16": "人多有證果之者。又曰菴沒羅園有池。池中有龍。",
    "X64n1261_005:0382a17": "名施無猒。寺近彼池。故以名焉。",
    "X64n1261_005:0382a18": "靈龜曳尾凡龜之行。常曳尾以掃其迹。而尾迹猶",
    "X64n1261_005:0382a19": "存。莊子所謂吾將曳尾於塗中。",
    "X64n1261_005:0382a20": "殿後都殿切。軍在前曰啟。在後曰殿。",
    "X64n1261_005:0382a21": "蚌[虫*矞]趙伐燕。蘇代說趙曰。臣適遇小水蚌出暴。而",
    "X64n1261_005:0382a22": "鷸啄其肉。蚌合夾其喙。鷸曰。今日不雨。明日不雨。",
    "X64n1261_005:0382a23": "必見蚌晡。蚌亦謂鷸曰。今日不出。明日不出。必見",
    "X64n1261_005:0382a24": "死鷸。兩不捨。漁父併擒之。燕趙相支。秦為漁父矣。",
    "X64n1261_005:0382b01": "相馳當作相持。持。執持也。馳。走也。非義。",
    "X64n1261_005:0382b02": "漚和梵云漚和俱舍羅。此言方便。",
    "X64n1261_005:0382b03": "灰池玉管截竹為管謂之律。置之密室。以葭莩為",
    "X64n1261_005:0382b04": "灰。以實其端。其月氣至。則飛灰而管空。見蔡邕月",
    "X64n1261_005:0382b05": "令章句云。",
    "X64n1261_005:0382b06": "曄曄筠輙切。光也。",
    "X64n1261_005:0382b07": "斆胡教切。學也。",
    "X64n1261_005:0382b08": "全威如大師子殺香象時。皆盡其力。殺兔亦爾。不",
    "X64n1261_005:0382b09": "生輕想。諸佛如來亦復如是。為諸菩薩及一闡提",
    "X64n1261_005:0382b10": "演說法時。功用無二。見涅槃經。",
    "X64n1261_005:0382b11": "●池陽問",
    "X64n1261_005:0382b12": "常啼賣心般若三百九十八云。爾時。常啼往東方",
    "X64n1261_005:0382b13": "法涌菩薩求學般若。當以何物而為供養。然我貧",
    "X64n1261_005:0382b14": "匱。無有花香上妙供具。我今應自賣身。以求價直。",
    "X64n1261_005:0382b15": "持用供養。遂入市肆中高聲唱言。我今自賣。誰欲",
    "X64n1261_005:0382b16": "買人。時天帝釋言。我當試之。化為婆羅門身。詣常",
    "X64n1261_005:0382b17": "啼所。言。汝今何緣憂愁不樂。答言。我今貧乏。無諸",
    "X64n1261_005:0382b18": "財寶。愛重法故。欲自賣身。徧此城中無相問者。曰。",
    "X64n1261_005:0382b19": "我於今者正欲祠天。不用人身。但須人血．人髓．人",
    "X64n1261_005:0382b20": "心。頗能賣否。曰。仁所買者。我悉能賣。即伸右手執",
    "X64n1261_005:0382b21": "取利刀。刺己左臂。令出其血。復割右髀。皮肉置地。",
    "X64n1261_005:0382b22": "破骨出髓。復趣牆邊。欲剖心出。天帝復形。以至平",
    "X64n1261_005:0382b23": "復如本。智論。問。常啼賣身與它。誰賷此物往供養。",
    "X64n1261_005:0382b24": "答。捨身即是大供養。去住無在。有人言。是人賣身",
    "X64n1261_005:0382c01": "取財。因人供養。我為供養故。賣身為奴。又人言。爾",
    "X64n1261_005:0382c02": "時世好。人皆如法。雖自賣身。主必聽供養而還。然",
    "X64n1261_005:0382c03": "觀二緣。乃與問意不相違背。",
    "X64n1261_005:0382c04": "鑰與[門@龠]同。音藥。關下牡也。",
    "X64n1261_005:0382c05": "汗馬李廣利為貳師將軍。伐大宛國。得汗血馬。名",
    "X64n1261_005:0382c06": "蒲捎。漢武作天馬之歌。馬出汗即有功勞。故云汗",
    "X64n1261_005:0382c07": "馬。",
    "X64n1261_005:0382c08": "藏機經律異相云。有噉人鬼捉得一人。其人多智。",
    "X64n1261_005:0382c09": "日方欲出。謂鬼曰。問君一義。我死無恨。鬼曰。請言。",
    "X64n1261_005:0382c10": "曰。君何以面白背黑。曰。我鬼性畏日也。其人聞之。",
    "X64n1261_005:0382c11": "往日而走。鬼畏日故。更不能獲。其人得脫。因說偈",
    "X64n1261_005:0382c12": "言。勤學第一道。勤問第一方。道逢羅剎難。背陰向",
    "X64n1261_005:0382c13": "太陽。",
    "X64n1261_005:0382c14": "禹帝見祖英上大禹。",
    "X64n1261_005:0382c15": "巨靈見雪竇頌古。",
    "X64n1261_005:0382c16": "蜀魄即杜宇也。華陽國志云。鳥有名杜宇者。其大",
    "X64n1261_005:0382c17": "如鵲。其聲哀而吻有血。土人云。春至則鳴。聞其初",
    "X64n1261_005:0382c18": "聲者。則有別離之苦。人皆惡聞之。又成都記曰。杜",
    "X64n1261_005:0382c19": "宇亦曰杜主。自天而降。稱望帝。好稼穡。至今蜀人",
    "X64n1261_005:0382c20": "將農者。必先祀杜主。時荊州人鼈靈死。其尸泝流",
    "X64n1261_005:0382c21": "而上。至文山下復生。見望帝。帝因以為相。號曰開",
    "X64n1261_005:0382c22": "明。會巫山壅江。人遭洪水。開明為鑿通流。有大功。",
    "X64n1261_005:0382c23": "望帝因以位禪焉。後望帝死。其魂化為鳥。名杜宇。",
    "X64n1261_005:0382c24": "一名杜鵑。亦曰子規。",
    "X64n1261_005:0383a01": "[啜口+鳥][鳥*刀]上都括切。[啜口+鳥]。鳩鳥名。大如鴿。無後趾。下陟交",
    "X64n1261_005:0383a02": "切。[鳥*刀]。[堯*鳥]黃也。好剖葦皮。食其中蟲。或音刀。非也。[堯*鳥]。",
    "X64n1261_005:0383a03": "女女切。",
    "X64n1261_005:0383a04": "通達佛道維摩詰經。文殊師利向維摩詰言。菩薩",
    "X64n1261_005:0383a05": "云何通達佛道。維摩詰言。若菩薩行於非道。是為",
    "X64n1261_005:0383a06": "通達佛道。又問。云何菩薩行於非道。答曰。若菩薩",
    "X64n1261_005:0383a07": "行五無間而無惱恚。至于地獄而無罪垢。",
    "X64n1261_005:0383a08": "色見聲求金剛般若偈曰。若以色見我。以音聲求",
    "X64n1261_005:0383a09": "我。是人行邪道。不能見如來。",
    "X64n1261_005:0383a10": "鵞王別乳正法念經云。譬如水乳。同置一器。鵞王",
    "X64n1261_005:0383a11": "飲之。但飲其乳汁。其水猶存。出曜經云。昔有人多",
    "X64n1261_005:0383a12": "捕群鶴。孚乳滋長。展轉相生。其數無限。養鶴之法。",
    "X64n1261_005:0383a13": "以水和乳。乃得飲之。鶴之常法。當飲之時。鼻孔出",
    "X64n1261_005:0383a14": "氣。吹水兩避。純飲其乳。又徤陀羅白燈光王曰。我",
    "X64n1261_005:0383a15": "思世事。長項白鶴以水和乳令飲。但飲其乳。唯有",
    "X64n1261_005:0383a16": "水存。王曰。此事實否。答言。王當日驗。王令鶴飲。果",
    "X64n1261_005:0383a17": "如所言。王曰。此有何緣。答曰。鳥口性醋。若飲乳時。",
    "X64n1261_005:0383a18": "遂便成酪。致令水在。",
    "X64n1261_005:0383a19": "困魚止箔箔。簾也。寶藏論曰。夫進道之由。中有萬",
    "X64n1261_005:0383a20": "途。困魚止箔。病鳥栖蘆。說者曰。此舉事以況漸。言",
    "X64n1261_005:0383a21": "學者進悟之由也。途道也。即八萬四千之法門。隨",
    "X64n1261_005:0383a22": "機各解。如困魚止小箔。病鳥栖蘆叢。雖各得所安。",
    "X64n1261_005:0383a23": "俱未至於大海．深林也。",
    "X64n1261_005:0383a24": "一宿祖關永嘉玄覺因習天台止觀。內心明靜。求",
    "X64n1261_005:0383b01": "證於曹溪大祖。祖方踞坐丈室。師振錫遶座三帀。",
    "X64n1261_005:0383b02": "卓然於前。祖曰。沙門具三千威儀。八萬細行。大德",
    "X64n1261_005:0383b03": "自何方而來。生大我慢。師曰。生死事大。無常迅速。",
    "X64n1261_005:0383b04": "祖曰。何不體取無生。了無速乎。曰。體即無生。了本",
    "X64n1261_005:0383b05": "無速。祖曰。如是。如是。方具威儀參禮畢。辭還永嘉。",
    "X64n1261_005:0383b06": "祖曰。返太速乎。曰。本自非動。豈有速邪。祖曰。雖知",
    "X64n1261_005:0383b07": "非動。曰。仁者自生分別。祖曰。汝甚得無生之意。曰。",
    "X64n1261_005:0383b08": "無生豈有意邪。祖曰。無意誰當分別。曰。分別亦非",
    "X64n1261_005:0383b09": "意。祖曰。善哉。善哉。少留一宿。世謂之一宿覺。",
    "X64n1261_005:0383b10": "威音王佛禪宗不立文字。謂之教外別傳。今宗匠",
    "X64n1261_005:0383b11": "引經。所以明道。非循蹟也。且威音王佛已前。蓋明",
    "X64n1261_005:0383b12": "實際理地。威音已後。即佛事門中。此借喻以顯道。",
    "X64n1261_005:0383b13": "庶知不從人得。後人謂音王實有此緣。蓋由看閱",
    "X64n1261_005:0383b14": "乘教之不審。各本師承。沿襲而為此言。今觀威王",
    "X64n1261_005:0383b15": "之問。豈不然乎。",
    "X64n1261_005:0383b16": "泥犂此言寄係。又云閉城。有罪者。乘中陰身入此",
    "X64n1261_005:0383b17": "城。又曰捺落迦。此言無間。多是造作無間之業。來",
    "X64n1261_005:0383b18": "生此中。或義飜地獄是也。",
    "X64n1261_005:0383b19": "調達梵云調達。或云提婆達多。或云提婆達兜。此",
    "X64n1261_005:0383b20": "並飜天熱。以其生時。人天心皆忽驚熱。故因為名。",
    "X64n1261_005:0383b21": "或飜為天授。報恩經四云。提婆達多於無量劫常",
    "X64n1261_005:0383b22": "欲毀害世尊。已至成佛。出佛身血。生入地獄。爾時。",
    "X64n1261_005:0383b23": "世尊即遣阿難往地獄問訊苦可忍否。受教即往",
    "X64n1261_005:0383b24": "獄門。問牛頭阿傍言。為我喚提婆達多。汝喚何佛",
    "X64n1261_005:0383c01": "提婆達多。阿難言。我喚釋迦佛提婆達多。時阿傍",
    "X64n1261_005:0383c02": "即語提婆達多言。阿難在外。欲得相見。提婆達多",
    "X64n1261_005:0383c03": "言。善來阿難。如來猶能憐憫於我邪。阿難言。如來",
    "X64n1261_005:0383c04": "遣問訊苦痛可堪忍否。提婆達多言。我處阿鼻地",
    "X64n1261_005:0383c05": "獄。猶如比丘入三禪樂。智論八。問。初禪．二禪亦有",
    "X64n1261_005:0383c06": "受樂。何以但言第三禪。答。樂有上．中．下。下者初禪。",
    "X64n1261_005:0383c07": "中者二禪。上者三禪。初禪有二種。樂根．喜根。五識",
    "X64n1261_005:0383c08": "相應樂根。意識相應喜根。二禪中。意識相應喜根。",
    "X64n1261_005:0383c09": "三禪中。意識相應樂根。五識不能分別。不知名字",
    "X64n1261_005:0383c10": "相。眼識生如彈指頃。意識已生。以是故。五識相應",
    "X64n1261_005:0383c11": "樂根不能滿足樂。意識相應樂根能滿足樂。過是",
    "X64n1261_005:0383c12": "三禪更無樂。以是故言猶如比丘入三禪樂。",
    "X64n1261_005:0383c13": "半滿涅盤八云。半字義者。皆是煩惱言說之根本。",
    "X64n1261_005:0383c14": "故名半字。滿字者。乃是一切善法言說之根本也。",
    "X64n1261_005:0383c15": "譬如世間為惡之者。名為半人。修善者。名為滿人。",
    "X64n1261_005:0383c16": "故西秦曇無讖三藏依涅槃此經以了義大乘為",
    "X64n1261_005:0383c17": "滿字教。不了義小乘為半字教。立半滿之教。曇無",
    "X64n1261_005:0383c18": "讖始也。",
    "X64n1261_005:0383c19": "秀能慧能居於雙峯曹侯溪。神秀棲于江陵當陽",
    "X64n1261_005:0383c20": "山。同傳五祖之法。盛行天下。並德行相高。於是道",
    "X64n1261_005:0383c21": "興南北。能為南宗。秀為北宗。以居處稱之也。",
    "X64n1261_005:0383c22": "雕砂有西蜀首座遊方至白馬。舉華嚴教問曰。一",
    "X64n1261_005:0383c23": "塵含法界時如何。白馬曰。如鳥二翼。如車二輪。座",
    "X64n1261_005:0383c24": "曰。將謂禪門別有奇特。元來不出教意。乃還里中。",
    "X64n1261_005:0384a01": "尋嚮夾山會禪師道化。遂遣弟子持前語問之。山",
    "X64n1261_005:0384a02": "曰。雕砂無鏤玉之談。結草乖道人之思。弟子回。舉",
    "X64n1261_005:0384a03": "似其師。乃伏膺禪道。參問玄旨。",
    "X64n1261_005:0384a04": "一鎚便成鎚當作椎。雪峰問投子云。一椎便成時",
    "X64n1261_005:0384a05": "如何。子云。不是性[怤寸+喿]漢。峯云。不假一椎時如何。子",
    "X64n1261_005:0384a06": "云。不快漆桶。○智覺心賦云。如王索一椎之器。言",
    "X64n1261_005:0384a07": "下全通。注云。王索寶器。須是一椎便成。第二第三",
    "X64n1261_005:0384a08": "皆不中進。此喻一言之下便契無生。不須再問。便",
    "X64n1261_005:0384a09": "落陰界。",
    "X64n1261_005:0384a10": "不壞四禪阿毗曇論云。初禪內有不定想。有覺有",
    "X64n1261_005:0384a11": "觀。熾然似火。焚燒法體。外有不定想。為火所燒。二",
    "X64n1261_005:0384a12": "禪內有不定想。喜受似水。外有不定想。為水所漬。",
    "X64n1261_005:0384a13": "三禪內有不定想。猶風有出入息。外有不定想。便",
    "X64n1261_005:0384a14": "為風所動。四禪中內無不定想。不為外法所攝。已",
    "X64n1261_005:0384a15": "得念護。除內不定想。",
    "X64n1261_005:0384a16": "比干相公史記。王子比干。紂之親戚也。以紂沈湎",
    "X64n1261_005:0384a17": "於酒。婦人是用。亂敗湯德。見箕子諫不聽而為奴。",
    "X64n1261_005:0384a18": "則曰。君有過而不以死爭。則百姓何辜。乃直言諫",
    "X64n1261_005:0384a19": "紂。紂怒曰。吾聞聖之心有七竅。信有諸乎。乃殺王",
    "X64n1261_005:0384a20": "子比干。刳視其心。比干王子也。為殷少師令。言相",
    "X64n1261_005:0384a21": "公。誤矣。然相國．丞相。皆秦官。丞。承也。相助也。掌承",
    "X64n1261_005:0384a22": "天子。助理萬機。而服以金印紫綬。",
    "X64n1261_005:0384a23": "智為雜毒語出寶藏論。雜毒者。取相分別。名為雜",
    "X64n1261_005:0384a24": "毒。如雜毒食。有所得者。無有回向。何以故。是有所",
    "X64n1261_005:0384b01": "得。皆是雜毒。見小品般若。",
    "X64n1261_005:0384b02": "九曲珠世傳孔子厄於陳。穿九曲珠。遇桑間女子",
    "X64n1261_005:0384b03": "授之以訣云。密爾思之。思之密爾。孔子遂曉。乃以",
    "X64n1261_005:0384b04": "絲繫螘。引之以蜜而穿之。故今問云蜜。螘絲之也。",
    "X64n1261_005:0384b05": "然未詳所出。事雖闕疑。問實有由。合多舉其緣。遂",
    "X64n1261_005:0384b06": "錄之云。",
    "X64n1261_005:0384b07": "九天雲路古詩云。九天雲路早須尋。莫使蹉跎歲",
    "X64n1261_005:0384b08": "月深。謝氏有才憐白髮。顏生無意戀黃金。九天者。",
    "X64n1261_005:0384b09": "中央鈞天．東方蒼天．東北方玄天．西北幽天．西方",
    "X64n1261_005:0384b10": "浩天．西南朱天．南方炎天．東南陽天。其說見淮南",
    "X64n1261_005:0384b11": "子。",
    "X64n1261_005:0384b12": "龍門見拈古。",
    "X64n1261_005:0384b13": "長劒見祖英。",
    "X64n1261_005:0384b14": "俠客俠。音叶。俠之言俠也。以權力俠輔人也。荀悅",
    "X64n1261_005:0384b15": "云。立氣齊。作威福。結私交。以立彊於世者。謂之游",
    "X64n1261_005:0384b16": "俠。史云。今游俠。其行雖不軌於正義。然其言必信。",
    "X64n1261_005:0384b17": "其行必果。已諾必誠。不愛其軀。赴士之阨困。既已",
    "X64n1261_005:0384b18": "存亡死生矣。而不矜其能。羞伐其德。蓋亦有足多",
    "X64n1261_005:0384b19": "者焉。且緩急。人之所時有也。",
    "X64n1261_005:0384b20": "北俱盧或云北單越．鬱單越。正云鬱怛羅究[口*留]。此",
    "X64n1261_005:0384b21": "云高上作。謂四天下中。比餘三洲最高最上最勝。",
    "X64n1261_005:0384b22": "國土城邑。四事所須。宛同諸天。毗婆沙論云。北俱",
    "X64n1261_005:0384b23": "盧洲無有佛法。亦不得戒。以福報障故。亦愚癡故。",
    "X64n1261_005:0384b24": "善星見證道謌。",
    "X64n1261_005:0384c01": "罾作滕切。罾。進也。進水取魚具也。",
    "X64n1261_005:0384c02": "罩陟教切。竹籠。捕魚器也。",
    "X64n1261_005:0384c03": "網與[网(ㄨ*ㄨ)+(人*人)]同。庖犧所結繩以漁。",
    "X64n1261_005:0384c04": "釣音弔。鉤魚也。釣有小大勺取焉。",
    "X64n1261_005:0384c05": "墨子墨子見素絲。歎曰。染蒼則蒼。染黃則黃。五入",
    "X64n1261_005:0384c06": "則為五色。故染不可不慎乎。國亦有染。舜染許由。",
    "X64n1261_005:0384c07": "湯染伊尹。桀染子辛。紂染惡來。先王正道。規矩有",
    "X64n1261_005:0384c08": "常。苟生穿鑿。則岐路競起。故知漸染之易性也。",
    "X64n1261_005:0384c09": "楊朱楊朱泣岐路。曰謂其可以南。可以北。",
    "X64n1261_005:0384c10": "水逆流兜率宮中。時諸園內有八色瑠璃渠。一一",
    "X64n1261_005:0384c11": "渠有五百億寶珠而用合成。一一渠有八味水。八",
    "X64n1261_005:0384c12": "色具足。其水上涌。遊梁棟間。見上生經。",
    "X64n1261_005:0384c13": "劫灰漢武穿昆明池。池底得黑灰。帝問于東方朔。",
    "X64n1261_005:0384c14": "朔云。不委。可問西域道人。後竺法蘭既至。眾人追",
    "X64n1261_005:0384c15": "以問之。蘭曰。世界終盡。劫火洞燒。此灰是也。○前",
    "X64n1261_005:0384c16": "漢元狩三年。穿昆明。方朔已指西域道人。故知佛",
    "X64n1261_005:0384c17": "法其來久矣。至後漢明帝永年十年。法蘭來。遂決",
    "X64n1261_005:0384c18": "前疑。語非摩騰。問者之誤。",
    "X64n1261_005:0384c19": "垂絲華亭船子和上。夾山初往參問。師曰。座主住",
    "X64n1261_005:0384c20": "甚麼寺。山曰。寺即不似。師曰。不似。又似箇甚麼。山",
    "X64n1261_005:0384c21": "曰。目前無一法可似。師曰。何處學得來。山曰。非耳",
    "X64n1261_005:0384c22": "目之所到。師笑曰。一句合頭語。萬劫繫驢橛。師又",
    "X64n1261_005:0384c23": "曰。垂絲千尺。意在深潭。離鈎三寸。子何不道。山擬",
    "X64n1261_005:0384c24": "開口。師以篙撞在水中。因而大悟。乃云。竿頭絲綫",
    "X64n1261_005:0385a01": "從君弄。不犯清波意自殊。",
    "X64n1261_005:0385a02": "五刑墨罰之屬千。劓罰之屬千。剕罰之屬五百。宮",
    "X64n1261_005:0385a03": "罰之屬三百。大辟之屬二百。刻其顙而涅之曰墨。",
    "X64n1261_005:0385a04": "截鼻曰劓。刖足曰剕。宮。淫刑也。男割其勢。婦人幽",
    "X64n1261_005:0385a05": "閉。大辟。死刑也。劓。魚器切。剕。符沸切。",
    "X64n1261_005:0385a06": "打文殊打文殊。多傳是無著者。誤矣。桉清涼傳。無",
    "X64n1261_005:0385a07": "著事凡數條。唯無此緣。因營粥見文殊者。乃是解",
    "X64n1261_005:0385a08": "脫禪師也。詳見雲門錄下。",
    "X64n1261_005:0385a09": "文殊起佛見見瀑泉集。",
    "X64n1261_005:0385a10": "般若一念仁王護國經。一切法皆如也。諸佛．法．僧",
    "X64n1261_005:0385a11": "亦如也。聖智現前。最初一念具足八萬四千波羅",
    "X64n1261_005:0385a12": "蜜多。",
    "X64n1261_005:0385a13": "摩竭此云大身。般若論云。昔有商人入海。見一白",
    "X64n1261_005:0385a14": "山。有三日出。水入赤海。船師曰。此摩竭魚也。白山。",
    "X64n1261_005:0385a15": "身也。兩眼如日。與日為三也。水入其中如赤海也。",
    "X64n1261_005:0385a16": "應高聲念佛。商人命侶共舉佛聲。魚即隱也。以魚",
    "X64n1261_005:0385a17": "昔為比丘。破戒為魚。心尚慈故。",
    "X64n1261_005:0385a18": "正受三昧華嚴經云有勝三昧。名方網。菩薩住此。",
    "X64n1261_005:0385a19": "廣開示一切。方中普現身。乃至善女身中入正定。",
    "X64n1261_005:0385a20": "善男身中從定出。善男身中入正定。比丘尼身從",
    "X64n1261_005:0385a21": "定出。○三昧者。三之曰正。昧之曰定。亦云正受。謂",
    "X64n1261_005:0385a22": "正定不亂。能受諸法。憶持揀擇。故名正受。亦云等",
    "X64n1261_005:0385a23": "持。為正定能發生正慧。等持諸法。是故名之為等",
    "X64n1261_005:0385a24": "持。",
    "X64n1261_005:0385b01": "牛頭坐石見祖英下虎馴。",
    "X64n1261_005:0385b02": "葛陂費長房。汝南人。甞為市掾。市中遇壺公。斷青",
    "X64n1261_005:0385b03": "竹。偽為長房縊死於家。遂同入深山。學道不成。而",
    "X64n1261_005:0385b04": "長房辭歸。公與一竹杖曰。騎此任所之。則自至矣。",
    "X64n1261_005:0385b05": "既至。可以杖投葛陂中。長房即以杖投陂。顧視即",
    "X64n1261_005:0385b06": "龍也。公甞為作符。主地上鬼神。後失其符。為眾鬼",
    "X64n1261_005:0385b07": "所殺。見東漢．方術傳。",
    "X64n1261_005:0385b08": "我國晏然高沙彌。初參藥山。山問。甚麼處來。曰。南",
    "X64n1261_005:0385b09": "嶽來。山云。何處去。白。江陵受戒去。山云。受戒圖箇",
    "X64n1261_005:0385b10": "甚麼。曰。圖免生死。曰。有一人不受戒。亦免生死。汝",
    "X64n1261_005:0385b11": "還知否。曰。恁麼則佛戒何用。山曰。猶挂脣齒在。便",
    "X64n1261_005:0385b12": "召維那云。者跛脚沙彌不任僧務。安排向後庵著。",
    "X64n1261_005:0385b13": "山謂道吾．雲巖曰。適來一箇沙彌却有來由。道吾",
    "X64n1261_005:0385b14": "曰。也須勘過始得。山乃再問曰。見說長安甚閙。曰。",
    "X64n1261_005:0385b15": "我國晏然。山曰。汝從看經得。請益得。曰。總不與麼。",
    "X64n1261_005:0385b16": "山曰。大有人不與麼不得。曰。不道他無。只是不肯",
    "X64n1261_005:0385b17": "承當。",
    "X64n1261_005:0385b18": "上決浮雲莊子．說劒云。天子之劒。直之無前。舉之",
    "X64n1261_005:0385b19": "無上。案之無下。運之無旁。上決浮雲。下絕地紀。此",
    "X64n1261_005:0385b20": "劒一用。匡諸侯。天下服矣。",
    "X64n1261_005:0385b21": "九鼎左氏云。昔夏之方有德也。遠方圖物。貢金九",
    "X64n1261_005:0385b22": "牧。鑄鼎象物。百物而為之備。使民知神姦。故民入",
    "X64n1261_005:0385b23": "川澤山林。不逢不若。魑魅魍魎。莫能逢之。用能協",
    "X64n1261_005:0385b24": "于上下。以承天休。桀有昏德。鼎遷于商。載祀六百。",
    "X64n1261_005:0385c01": "商紂暴虐。鼎遷于周。德之休明。雖小。重也。其姦回",
    "X64n1261_005:0385c02": "昏亂。雖大。輕也。天祚明德。有所底。成王定鼎于郟",
    "X64n1261_005:0385c03": "鄏。卜世三十。卜年七百。天所命也。類合志云。禹鑄",
    "X64n1261_005:0385c04": "九鼎。五者以應陽法。四者以象陰數。使二師以雌",
    "X64n1261_005:0385c05": "金為陰鼎。以雄金為陽鼎。鼎中水常滿。以占氣之",
    "X64n1261_005:0385c06": "休否。當夏桀之世。鼎水忽自沸煎。及傳周。周末九",
    "X64n1261_005:0385c07": "鼎咸震。能應亡滅之兆也。楊子曰。或問。周寶九鼎。",
    "X64n1261_005:0385c08": "寶乎。曰。器寶也。器寶待人而後寶。底。音旨。致也。郟",
    "X64n1261_005:0385c09": "鄏。上古洽切。下音辱。郟鄏。今河南。",
    "X64n1261_005:0385c10": "藏山莊子．大宗師。夫藏舟於壑。藏山於澤。謂之固",
    "X64n1261_005:0385c11": "矣。然而夜半有力者負之而走。昧者不知也。藏小",
    "X64n1261_005:0385c12": "大有宜。猶有所遁。若夫藏天下於天下而不得所",
    "X64n1261_005:0385c13": "遁。是恒物之大清也。",
    "X64n1261_005:0385c14": "於屋當作於室。見成玄英疏。",
    "X64n1261_005:0385c15": "扣冰王祥母思魚食。冬求之。冰合。祥剖冰開。感雙",
    "X64n1261_005:0385c16": "鯉出。又王延後母敕延求魚不得。杖之血流。延叩",
    "X64n1261_005:0385c17": "頭於冰而哭。有一魚躍。長五尺。",
    "X64n1261_005:0385c18": "泣竹孟宗後母好筍。令宗冬月求之。宗入竹林慟",
    "X64n1261_005:0385c19": "哭。筍為之出。並見孝子傳。",
    "X64n1261_005:0385c20": "三塗四解脫經。以三塗對三毒。一．火塗嗔忿。二．刀",
    "X64n1261_005:0385c21": "塗慳貪。三．血塗愚癡。西域記曰。儒書春秋有三塗",
    "X64n1261_005:0385c22": "危險之處。借此名也。塗。道也。謂惡道也。",
    "X64n1261_005:0385c23": "七淨花維摩詰經。八解之浴池。定水湛然滿。布以",
    "X64n1261_005:0385c24": "七淨花。浴於無垢人。七淨者。一．淨戒。二．淨定。三．淨",
    "X64n1261_005:0386a01": "見。四．度疑淨。五．道非道淨。六．行淨。七智淨。",
    "X64n1261_005:0386a02": "七擒縱蜀志。諸葛武侯至南中。所在戰捷。聞猛獲",
    "X64n1261_005:0386a03": "者。為夷漢所服。募生致之。既得。使觀於營陣之間。",
    "X64n1261_005:0386a04": "曰。此軍何如。獲曰。向者不知虗實。故敗。今蒙賜觀",
    "X64n1261_005:0386a05": "看營陣。若只如此。即定易勝耳。武侯笑。縱使更戰。",
    "X64n1261_005:0386a06": "七縱七禽。而武使遣獲。獲止不去。曰。公天威也。南",
    "X64n1261_005:0386a07": "人不復反矣。",
    "X64n1261_005:0386a08": "繁興大用繁興大用。起必全真。萬象紛然。參而不",
    "X64n1261_005:0386a09": "雜。見金師子篇。",
    "X64n1261_005:0386a10": "初下壇薩婆多云。新受戒人與佛戒齊德也。",
    "X64n1261_005:0386a11": "優填雕像釋提桓因請佛升忉利為母說法。請三",
    "X64n1261_005:0386a12": "月夏安居。如來欲生人渴仰。不將侍者。不言而去。",
    "X64n1261_005:0386a13": "時舍衛國波斯匿王及拘翼國優填王至阿難所。",
    "X64n1261_005:0386a14": "問佛何在。阿難答言。我亦不知。二王思覩如來。遂",
    "X64n1261_005:0386a15": "生身疾。乃請尊者沒特迦羅子以神通力接工人",
    "X64n1261_005:0386a16": "上宮。親觀妙相。雕刻旃檀。如來自天宮還也。刻檀",
    "X64n1261_005:0386a17": "之像起迎世尊。世尊慰曰。教化勞邪。",
    "X64n1261_005:0386a18": "不輕法華經。威音王如來滅度已。像法中有一菩",
    "X64n1261_005:0386a19": "薩比丘名曰不輕。是此比丘。凡有所見。皆悉禮拜",
    "X64n1261_005:0386a20": "贊嘆。而作是言。我深敬汝等。不敢輕慢。所以者何。",
    "X64n1261_005:0386a21": "汝等皆行菩薩道。當得作佛。四眾之中。有生嗔恚",
    "X64n1261_005:0386a22": "心不淨者。惡口罵詈言。是無智比丘從何所來。自",
    "X64n1261_005:0386a23": "言我不敢輕汝。而與我等授記當得作佛。我等不",
    "X64n1261_005:0386a24": "用如是虗妄授記。如此經歷多年。常被罵詈。不生",
    "X64n1261_005:0386b01": "嗔恚。常作是言。汝當作佛。說是語時。眾人或以杖",
    "X64n1261_005:0386b02": "木瓦石而打擲之。避走遠住。猶高聲唱言。我不敢",
    "X64n1261_005:0386b03": "輕於汝等。汝等皆當作佛。",
    "X64n1261_005:0386b04": "香如須彌爾時。世尊初年月八日入大宗靜妙三",
    "X64n1261_005:0386b05": "摩地。身諸毛孔放大光明。普照十方恒沙國土。時",
    "X64n1261_005:0386b06": "無色界雨諸香花。香如須彌。花如車輪。如雲而下。",
    "X64n1261_005:0386b07": "見新譯仁王般若經。",
    "X64n1261_005:0386b08": "淚如車軸時世尊已入般涅槃。四天王天與諸天",
    "X64n1261_005:0386b09": "眾悲哀流淚。各辨無數香花投如來前。悲哀供養。",
    "X64n1261_005:0386b10": "五天如是。倍勝於前。色界．無色界諸天亦如是。倍",
    "X64n1261_005:0386b11": "勝於前。",
    "X64n1261_005:0386b12": "窮諸玄辯德山廣錄云。師長講金剛經。聞南方禪",
    "X64n1261_005:0386b13": "宗大興。將疏鈔卷衣南游。見龍潭發明心地。翌日。",
    "X64n1261_005:0386b14": "擎疏鈔出眾曰。窮諸玄辯。若一毫置於太虗。竭世",
    "X64n1261_005:0386b15": "樞機。似一滴投於巨壑。遂焚之。",
    "X64n1261_005:0386b16": "枯桑海水樂府古辭．飲馬長城行。枯桑知天風。海",
    "X64n1261_005:0386b17": "水知天寒。入門各自媚。誰肯相為言。選．注云。知謂",
    "X64n1261_005:0386b18": "豈知也。枯桑無枝葉則不知天風。海水不凝凍則",
    "X64n1261_005:0386b19": "不知天寒。以喻婦人在家不知夫之信息也。亦喻",
    "X64n1261_005:0386b20": "食祿之士各自保己。不能薦賢。又白氏金針云枯",
    "X64n1261_005:0386b21": "桑知天風。海水知天寒。謂隱不之一字也。如詩云",
    "X64n1261_005:0386b22": "摻摻女手可以縫裳。言不可也。摻。音杉。",
    "X64n1261_005:0386b23": "天地合德易．文言。",
    "X64n1261_005:0386b24": "伏羲羲當作犧。案帝王世紀云。太[白*皇]帝包犧氏。風",
    "X64n1261_005:0386c01": "姓也。母曰華胥。燧人之世。有大人跡出於雷澤。華",
    "X64n1261_005:0386c02": "胥履之而生包犧。長於成紀。蛇身人首。有德。取犧",
    "X64n1261_005:0386c03": "牲以充包厨。故號曰包犧氏。後世音謬。故或謂之",
    "X64n1261_005:0386c04": "伏犧。或謂虙犧。一號皇雄氏。在位一百一十年。包",
    "X64n1261_005:0386c05": "犧氏沒。女蝸氏立為女皇。亦風姓也。犧。純色也。牛．",
    "X64n1261_005:0386c06": "羊．豕為牲。故曰犧牲。",
    "X64n1261_005:0386c07": "未造當作未畫。",
    "X64n1261_005:0386c08": "八卦謂乾．坎．艮．震．巽．離．坤．兌。以象天．地．水．火．風．雷．",
    "X64n1261_005:0386c09": "山．澤之八物。",
    "X64n1261_005:0386c10": "夢覺般若舍利弗問須菩提。夢中行六波羅蜜。有",
    "X64n1261_005:0386c11": "益於阿耨多羅三藐三菩提不。須菩提報舍利弗。",
    "X64n1261_005:0386c12": "晝日行六波羅蜜有益。夢中亦應有益。見大般若",
    "X64n1261_005:0386c13": "第三十三帙。覺。音教。",
    "X64n1261_005:0386c14": "十科贊寧僧錄撰宋高僧傳。其後序略云。為僧不",
    "X64n1261_005:0386c15": "應於十科。事佛徒消於百載。所謂十科者。一．譯經。",
    "X64n1261_005:0386c16": "二．解義。三．習禪。四．明律。五．護法。六．感通。七．遺身。八．",
    "X64n1261_005:0386c17": "讀誦。九．興福。十．雜科。然唐續高僧傳及宋傳。皆以",
    "X64n1261_005:0386c18": "達摩大師而下所傳如來心宗正法之人。預習禪",
    "X64n1261_005:0386c19": "之科。蓋不參此道。不知此宗。妄立此意。殊不知習",
    "X64n1261_005:0386c20": "禪者。正四禪八定所證。而有大小不同。且非釋迦",
    "X64n1261_005:0386c21": "將化。專付迦葉。屬以相繼而不絕。至於二十八祖",
    "X64n1261_005:0386c22": "達摩大師之正法眼藏也。是知作高僧傳之妄明",
    "X64n1261_005:0386c23": "矣。或曰。若是禪宗不預於十科。豈不徒勞於事佛",
    "X64n1261_005:0386c24": "乎。曰。吾宗門正統。其釋迦如來之遠裔。何事之有。",
    "X64n1261_005:0387a01": "而傳燈．廣燈．續燈相繼之不絕者。豈不然乎。",
    "X64n1261_005:0387a02": "傅大士雙林傳云。善慧大士。受武帝請於重雲殿",
    "X64n1261_005:0387a03": "講三慧般若。王公貴人或見大士坐不正。問曰。何",
    "X64n1261_005:0387a04": "不正坐。答曰。正人無正性。側人無側心。",
    "X64n1261_005:0387a05": "爐鞴良醫善慧大士。始摝魚於稽停塘。遇胡僧嵩",
    "X64n1261_005:0387a06": "頭陀於魚所。語大士。以我昔與汝於毗婆尸佛前",
    "X64n1261_005:0387a07": "發誓願度眾生。今兜率宮房舍見在。何時當還。猶",
    "X64n1261_005:0387a08": "漁於此乎。大士瞪目而已。頭陀曰。汝既不憶。且臨",
    "X64n1261_005:0387a09": "水自觀汝形影何如。大士從之。乃見水中圓光寶",
    "X64n1261_005:0387a10": "蓋滿身。因而即悟。盡弃魚具。而獨心喜。謂頭陀曰。",
    "X64n1261_005:0387a11": "爐鞴之所多乎鈍鐵。良醫門下足於病人。當度眾",
    "X64n1261_005:0387a12": "生為急。有何暇思天宮之樂乎。",
    "X64n1261_005:0387a13": "千鈞規倫切。三十斤為一鈞。",
    "X64n1261_005:0387a14": "金翅梵云迦樓羅揭路荼。此言金翅。其軀甚大。兩",
    "X64n1261_005:0387a15": "翅展時相去三百三十六萬里。以龍為食。日噉五",
    "X64n1261_005:0387a16": "百。居鐵叉大樹。住妙高下層。若飛舉時。非須彌不",
    "X64n1261_005:0387a17": "住。非鐵圍不居。",
    "X64n1261_005:0387a18": "日月不到龍濟頌云。心明諸法朗。性昧眾緣昬。日",
    "X64n1261_005:0387a19": "月不到處。特地好乾坤。",
    "X64n1261_005:0387a20": "打破鏡僧問靈雲。混沌未分時如何。師云。露柱懷",
    "X64n1261_005:0387a21": "胎。僧云。分後如何。云。如片雲點太清。僧云。只如太",
    "X64n1261_005:0387a22": "清還受點也無。師不對。僧云。恁麼則含生不來也。",
    "X64n1261_005:0387a23": "師亦不對。僧云。直得純清絕點時如何。師云。猶是",
    "X64n1261_005:0387a24": "真常流注。僧云。如何是真常流注。師云。似鏡常明。",
    "X64n1261_005:0387b01": "僧云。未審向上還有事也無。師云。有。僧云。如何是",
    "X64n1261_005:0387b02": "向上事。師云。打破鏡來。與汝相見。",
    "X64n1261_005:0387b03": "獬豸堯時瑞獸也。形似牛一角。侫臣入朝即以角",
    "X64n1261_005:0387b04": "觸之。說文云。古者決訟。令觸不直。或云。雄曰獬。雌",
    "X64n1261_005:0387b05": "曰豸。形同而難辨。今問意正謂此矣。詳此問端。出",
    "X64n1261_005:0387b06": "於洞山新豐吟獬豸同欄辨者嗤。薰蕕共處須分",
    "X64n1261_005:0387b07": "郁。",
    "X64n1261_005:0387b08": "猶豫爾雅曰。猶。獸名。形如[鹿/耳]。善登木。性多疑慮。常",
    "X64n1261_005:0387b09": "居山中。忽聞有聲。即恐且來害之。每豫上樹。久之",
    "X64n1261_005:0387b10": "無人。然後敢下。須臾又上。如此非一。故今不決者。",
    "X64n1261_005:0387b11": "稱猶豫焉。一曰隴西俗謂犬子為猶。犬隨人行。每",
    "X64n1261_005:0387b12": "豫在前。待人不得。又來迎候也。[鹿/耳]。音凡。",
    "X64n1261_005:0387b13": "翠竹黃花道生法師說。無情亦有佛性。尸云。青青",
    "X64n1261_005:0387b14": "翠竹盡是真如。鬱鬱黃花無非般若。世少信者。謂",
    "X64n1261_005:0387b15": "無佛語所證。法師乃端坐十年。待經而證。後三藏",
    "X64n1261_005:0387b16": "帶涅槃後分經至。果有斯說。法師覽畢。麈尾墜地。",
    "X64n1261_005:0387b17": "隱几入滅。又禪客問南陽國師。青青翠竹盡是真",
    "X64n1261_005:0387b18": "如。鬱鬱黃花無非般若。人有信否。意旨如何。師曰。",
    "X64n1261_005:0387b19": "此盡是文殊．普賢大人境界。非諸凡小而能信受。",
    "X64n1261_005:0387b20": "皆與大乘了義經意合。故華嚴經云。佛身充滿於",
    "X64n1261_005:0387b21": "法界。普現一切眾生前。隨緣赴感靡不周。而常處",
    "X64n1261_005:0387b22": "此菩提座。翠竹不出法。豈非法身乎。又經云。色無",
    "X64n1261_005:0387b23": "邊故。般若亦無邊。黃花既不越色。豈非般若乎。又",
    "X64n1261_005:0387b24": "大珠和上云。迷人不知法身無象。應物現形。遂喚",
    "X64n1261_005:0387c01": "青青翠竹總是法身。鬱鬱黃花無非般若。黃花若",
    "X64n1261_005:0387c02": "是般若。般若即同無情。翠竹若是法身。法身即同",
    "X64n1261_005:0387c03": "草木。如人喫筍。應總喫法身邪。",
    "X64n1261_005:0387c04": "廣額涅槃經云。波羅奈國有屠兒。名曰廣額。於日",
    "X64n1261_005:0387c05": "日中殺無量羊。見舍利弗即受八戒。經一日夜。以",
    "X64n1261_005:0387c06": "是因緣。命終得北方天王毗沙門子。又。迦葉言。拘",
    "X64n1261_005:0387c07": "尸那城有旃陀羅。名曰歡喜。佛記此人。由一發心。",
    "X64n1261_005:0387c08": "當於此界千佛數中速成無上正真之道。以何等",
    "X64n1261_005:0387c09": "故。如來不記舍利弗．目犍連等速成佛道。佛言。善",
    "X64n1261_005:0387c10": "男子。或有聲聞．緣覺．菩薩作誓願言。我當久久護",
    "X64n1261_005:0387c11": "持正法。然後乃成無上佛道。以發願速故。與速記。",
    "X64n1261_005:0387c12": "詳觀此經。即無我是千佛之語。恐傳言誤耳。",
    "X64n1261_005:0387c13": "抵鵲音紙。側毛擊之曰抵。桓寬鹽鐵論云。中國所",
    "X64n1261_005:0387c14": "鮮。外國賤之。南越以孔雀珥門戶。崐山之傍以玉",
    "X64n1261_005:0387c15": "璞抵鵲。今貴人之所賤。珍人之所饒。非所以厚中",
    "X64n1261_005:0387c16": "國而明盛德也。珥。音餌。飾也。",
    "X64n1261_005:0387c17": "相如見祖英上連城璧。",
    "X64n1261_005:0387c18": "金鏁難見本錄。",
    "X64n1261_005:0387c19": "分半座雜阿含四十一云。尊者迦葉。長須髮。著弊",
    "X64n1261_005:0387c20": "衲衣。來詣佛所。爾時。世尊無數大眾圍繞說法。時",
    "X64n1261_005:0387c21": "諸比丘起輕慢心言。此何等比丘。衣服麤陋。無有",
    "X64n1261_005:0387c22": "容儀。佯佯而來。爾時。世尊知諸比丘心之所念。告",
    "X64n1261_005:0387c23": "摩訶迦葉。善來迦葉。於此半坐。我今竟知誰先出",
    "X64n1261_005:0387c24": "家。汝邪。我邪。彼諸比丘心生恐怖。身毛皆竪。並相",
    "X64n1261_005:0388a01": "謂言。奇哉。尊者迦葉。大德大力。大師弟子。請以半",
    "X64n1261_005:0388a02": "座。爾時。迦葉合掌白佛。佛是我師。我是弟子。佛告",
    "X64n1261_005:0388a03": "迦葉。如是。如是。我為大師。汝是弟子。今且坐。隨其",
    "X64n1261_005:0388a04": "所安。迦葉。此云飲光。以身光隱伏諸天故。",
    "X64n1261_005:0388a05": "六合莊子。六合之外。聖人存而不論。六合之內。聖",
    "X64n1261_005:0388a06": "人論而不議。",
    "X64n1261_005:0388a07": "鶖子維摩詰室有一天女。現身散花供養。說無[得彳]",
    "X64n1261_005:0388a08": "辨。時舍利弗言。汝何以不轉女身。天曰。我從十二",
    "X64n1261_005:0388a09": "年來。求女人相了不可得。當何所轉。譬如幻師化",
    "X64n1261_005:0388a10": "作幻女。若有人問。何以不轉女身。是人為正問否。",
    "X64n1261_005:0388a11": "舍利弗言。不也。幻無定相。當何所轉。天曰。一切諸",
    "X64n1261_005:0388a12": "法亦復如是。無有定相。云何乃問不轉女身。即時",
    "X64n1261_005:0388a13": "天女以神通力變舍利弗令如天女。天自化身如",
    "X64n1261_005:0388a14": "舍利弗。而問言。何以不轉女身。舍利弗以天女像",
    "X64n1261_005:0388a15": "而答言。我今不知何轉而變為女身。天曰。舍利弗。",
    "X64n1261_005:0388a16": "若能轉此女身。則一切女人亦當能轉。如舍利弗",
    "X64n1261_005:0388a17": "非女而現女身。一切女人亦復如是。雖現女身而",
    "X64n1261_005:0388a18": "非女也。是故佛說一切諸法。非男非女。即時天女",
    "X64n1261_005:0388a19": "還攝神力。舍利弗身還復如故。舍利弗。此云鶖鷺",
    "X64n1261_005:0388a20": "子。以其母眼如鶖鷺。因母得名。故曰鶖鷺子。",
    "X64n1261_005:0388a21": "七大性謂地．水．火．風．空．覺．識也。一．地性麤為大地。",
    "X64n1261_005:0388a22": "細為微塵。更析鄰虗。即實空性。二．水性不定。流息",
    "X64n1261_005:0388a23": "無恒。三．火性無我。寄於諸緣。四．風性無體。動靜不",
    "X64n1261_005:0388a24": "常。五．空性無形。因色顯發。六．覺見無知。因色空有。",
    "X64n1261_005:0388b01": "七．識性無源。因於六種根塵妄出。佛言。汝元不知",
    "X64n1261_005:0388b02": "如來藏中此七大性清淨本然。周徧法界。見楞嚴",
    "X64n1261_005:0388b03": "第三。",
    "X64n1261_005:0388b04": "三獸一．兔。二．馬。三．象。兔之渡水。趣自渡耳。馬雖善",
    "X64n1261_005:0388b05": "猛。猶不知水之深淺。白象之渡。盡其源底。聲聞．緣",
    "X64n1261_005:0388b06": "覺其猶兔．馬。雖渡生死。不達法本。菩薩大乘譬如",
    "X64n1261_005:0388b07": "白象。解暢三界十二緣起。了之本無。一切救護莫",
    "X64n1261_005:0388b08": "不蒙濟。見智論。",
    "X64n1261_005:0388b09": "天鼓諸佛境界三昧經云。三十三天善法堂前有",
    "X64n1261_005:0388b10": "妙法鼓。諸天帝釋著欲樂時。其鼓自然有聲。說無",
    "X64n1261_005:0388b11": "常法。若修羅欲至。即報冤來。",
    "X64n1261_005:0388b12": "聞釵釧若有菩薩自言戒淨。雖不與彼女人身合。",
    "X64n1261_005:0388b13": "嘲調戲笑。於壁障外遙聞女人瓔珞環釧種種諸",
    "X64n1261_005:0388b14": "聲。心生愛著。如是菩薩成就欲法。毀破淨戒。汙辱",
    "X64n1261_005:0388b15": "梵行。不得名為淨戒具足。見涅槃。",
    "X64n1261_005:0388b17": "祖庭事苑卷第五"
}