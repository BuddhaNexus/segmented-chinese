{
    "X88n1646_026:0229c01": "居士傳二十六",
    "X88n1646_026:0229c03": "蘇子瞻黃魯直晁無咎傳",
    "X88n1646_026:0229c04": "蘇子瞻名軾。眉州眉山人也。母程氏。方娠。夢僧至門",
    "X88n1646_026:0229c05": "遂生子瞻。年七八歲常夢身為僧。少長讀莊子。歎曰。",
    "X88n1646_026:0229c06": "吾昔有見於中。口未能言。今見是書。得吾心矣。登進",
    "X88n1646_026:0229c07": "士第。熙寧初判官告院。時王安石方用事行新法。神",
    "X88n1646_026:0229c08": "宗召見子瞻。問何以助朕。對曰。臣意陛下求治太急。",
    "X88n1646_026:0229c09": "聽言太廣。進人太銳。願陛下安靜以待物之來。然後",
    "X88n1646_026:0229c10": "應之。神宗悚然曰。卿所言。朕當詳思之。子瞻每有論",
    "X88n1646_026:0229c11": "列。多與安石不合。及攝開封。推官上書。極言新法之",
    "X88n1646_026:0229c12": "害。安石滋不悅。遂請出外補杭州通判。時錢塘圓照",
    "X88n1646_026:0229c13": "律師方開淨土法門。子瞻因命工畫阿彌陀佛像為",
    "X88n1646_026:0229c14": "父母薦福。而作頌曰。佛以大圓覺。充滿河沙界。我以",
    "X88n1646_026:0229c15": "顛倒想。出沒生死中。云何以一念。得往生淨土。我造",
    "X88n1646_026:0229c16": "無始業。本從一念生。既從一念生。還從一念滅。生滅",
    "X88n1646_026:0229c17": "滅盡處。則我與佛同。如投水海中。如風中鼓槖。雖有",
    "X88n1646_026:0229c18": "大聖智。亦不能分別。願我先父母。與一切眾生。在處",
    "X88n1646_026:0229c19": "為西方。所遇皆極樂。人人無量壽。無往亦無來。徙知",
    "X88n1646_026:0229c20": "湖州。御史劾其以詩訕謗。逮赴臺獄。禍且不測。神宗",
    "X88n1646_026:0229c21": "密遣人覘之。子瞻方酣睡。鼻息聲達戶外。神宗曰。朕",
    "X88n1646_026:0229c22": "知蘇軾胸中固無事也。遂責授黃州團練副使。子瞻",
    "X88n1646_026:0229c23": "自出獄後。持不殺戒。過岐亭訪故人陳季常。與之詩",
    "X88n1646_026:0229c24": "曰。我哀籃中蛤。閉口護殘汁。又哀網中魚。開口吐微",
    "X88n1646_026:0230a01": "濕。刳腸彼交病。過分我何得。相逢未寒溫。相勸此最",
    "X88n1646_026:0230a02": "急。不見盧懷慎。烝壺以烝鴨。坐客皆忍笑。髠然發其",
    "X88n1646_026:0230a03": "羃。不見王武子。每食刀几赤。琉璃載烝豚。中有人乳",
    "X88n1646_026:0230a04": "白。盧公信寒陋。衰鬢得滿幘。武子雖豪舉。未死神已",
    "X88n1646_026:0230a05": "泣。先生萬金璧。護此一蟻缺。一年成一夢。百歲真過",
    "X88n1646_026:0230a06": "客。君無廢此篇。嚴詩編杜集。及至黃。築室東坡。自號",
    "X88n1646_026:0230a07": "東坡居士。得城南精舍安國寺。間一二日輙往焚香",
    "X88n1646_026:0230a08": "默坐。克己悔過。久之身心皆空。覓罪垢相了不可得。",
    "X88n1646_026:0230a09": "居五年。移汝州。走高安。別弟子由。將至之夕。子由與",
    "X88n1646_026:0230a10": "真淨文壽聖聰聯牀共宿。三人並夢迎五祖戒禪師。",
    "X88n1646_026:0230a11": "俄而子瞻至。元祐初為翰林學士。四年出知杭州。杭",
    "X88n1646_026:0230a12": "州大旱且疫。子瞻設法補救。多所全活。浚茅山鹽橋",
    "X88n1646_026:0230a13": "二湖。修復六井。民甚便之。為立生祠。六年入為翰林",
    "X88n1646_026:0230a14": "承旨。遷端明殿學士兼翰林院學士。八年出知定州。",
    "X88n1646_026:0230a15": "紹聖初朋黨禍作。謫居惠州。既至。與王定國書曰。軾",
    "X88n1646_026:0230a16": "到此八月。獨與幼子一人來。凡百不失所。風土不甚",
    "X88n1646_026:0230a17": "惡。軾既緣此。絕棄世故。身心俱安。而小兒亦遂超然",
    "X88n1646_026:0230a18": "物外。非此父不生此子也。南北去住有定命。此心亦",
    "X88n1646_026:0230a19": "不念歸。明年買田築室。作惠州人矣。又與李公擇曰。",
    "X88n1646_026:0230a20": "示及新詩。皆有遠別惘然之意。雖公之愛我厚。然僕",
    "X88n1646_026:0230a21": "本以鐵心石腸待公。何乃爾耶。吾儕雖老且窮。而道",
    "X88n1646_026:0230a22": "理貫心肝。忠義填骨髓。直須談笑於死生之際。若見",
    "X88n1646_026:0230a23": "僕困窮便相於邑。則與不學道者不相遠矣。僕雖懷",
    "X88n1646_026:0230a24": "坎壈於時遇。事有可以尊主庇民者。便忘軀為之。禍",
    "X88n1646_026:0230b01": "福得喪付與造物。非兄。僕豈發此。居三年。人無賢愚",
    "X88n1646_026:0230b02": "皆得其歡心已。復徙昌化。携阿彌陀佛像一軸自隨",
    "X88n1646_026:0230b03": "曰。此吾往生公案也。薪米不具則食芋飲水。著書甞",
    "X88n1646_026:0230b04": "負大瓢行歌田間。頫仰浩然。有以自樂。元符初大赦",
    "X88n1646_026:0230b05": "北還。復朝奉郎提舉成都玉局觀。得疾。止於常州。上",
    "X88n1646_026:0230b06": "表請老。許之。臨終時。門人錢世雄進曰。先生平生踐",
    "X88n1646_026:0230b07": "履至此。更宜著力。曰。著力即差。語絕而逝。高宗朝贈",
    "X88n1646_026:0230b08": "文忠。子由名轍。在高安時。黃蘗全禪師勸之參禪。最",
    "X88n1646_026:0230b09": "後叩洪州順禪師有省。累官翰林學士門下侍郎。卒",
    "X88n1646_026:0230b10": "諡文定(東坡年譜．文集．春渚紀聞．龍舒淨土文．宋史．五燈會元)。",
    "X88n1646_026:0230b11": "黃魯直名庭堅。江西分寧人也。甞遊灊皖山谷寺。樂",
    "X88n1646_026:0230b12": "之。因自號曰山谷道人。治平中登進士第。故好作艶",
    "X88n1646_026:0230b13": "辭。法秀禪師呵之曰。汝以綺語動天下人淫心。不懼",
    "X88n1646_026:0230b14": "入泥犂耶。魯直悚然悔謝。遂銳志學佛法。知太和縣。",
    "X88n1646_026:0230b15": "以平易為治。年餘移監德州德平鎮。過泗州僧伽塔",
    "X88n1646_026:0230b16": "作誓云。菩薩師子王。白淨法為身。勝義空谷中。奮迅",
    "X88n1646_026:0230b17": "及哮吼。念弓明利箭。被以慈哀甲。忍力不動搖。直破",
    "X88n1646_026:0230b18": "魔王軍。三昧常娛樂。甘露為美食。解脫味為漿。遊戲",
    "X88n1646_026:0230b19": "於三乘。住一切種智。轉無上法輪。我今稱揚。稱性實",
    "X88n1646_026:0230b20": "語。以身語意。籌量觀察。如實懺悔。我從昔來。因癡有",
    "X88n1646_026:0230b21": "愛。飲酒食肉。增長愛渴。入邪見林。不得解脫。今者對",
    "X88n1646_026:0230b22": "佛。發大誓願。願從今日。盡未來世。不復淫欲。願從今",
    "X88n1646_026:0230b23": "日。盡未來世。不復飲酒。願從今日。盡未來世。不復食",
    "X88n1646_026:0230b24": "肉。設復淫欲。當墮地獄。住火坑中。經無量劫。一切眾",
    "X88n1646_026:0230c01": "生。為淫亂故。應受苦報。我皆代受。設復飲酒。當墮地",
    "X88n1646_026:0230c02": "獄。飲洋銅汁。經無量劫。一切眾生。為酒顛倒故。應受",
    "X88n1646_026:0230c03": "苦報。我皆代受。設復食肉。當墮地獄。吞熱鐵丸。經無",
    "X88n1646_026:0230c04": "量劫。一切眾生。為殺生故。應受苦報。我皆代受。願我",
    "X88n1646_026:0230c05": "以此。盡未來際。忍辱誓願。根塵清淨。具足十忍。不由",
    "X88n1646_026:0230c06": "他教。入一切智。隨順如來。於無量眾生界中。現作佛",
    "X88n1646_026:0230c07": "事。恭惟十身。洞徹萬德莊嚴。於剎剎塵塵為我作證。",
    "X88n1646_026:0230c08": "設經歌邏羅身。忘失本願。唯垂加護。開我迷雲。稽首",
    "X88n1646_026:0230c09": "如空等一痛切。既至。官通判。趙挺之希朝旨。欲於鎮",
    "X88n1646_026:0230c10": "行市易法。魯直謂。鎮小民貧。不可乃止。元祐初除校",
    "X88n1646_026:0230c11": "書郎。修神宗實錄。遷著作佐郎。母病彌年。盡夜視顏",
    "X88n1646_026:0230c12": "色。衣不解帶。及卒。護喪歸。哀毀得疾幾死。既葬。廬墓",
    "X88n1646_026:0230c13": "終喪服除。起為祕書丞。紹聖初乞外補知宣州。改鄂",
    "X88n1646_026:0230c14": "州。會黨禍作。章惇．蔡卞論神宗實錄多誣。貶涪州別",
    "X88n1646_026:0230c15": "駕黔州安置。初魯直詣晦堂禪師問道。晦堂曰。論語",
    "X88n1646_026:0230c16": "云。二三子以吾為隱乎。吾無隱乎爾。公居常如何理",
    "X88n1646_026:0230c17": "論。魯直呈解。晦堂曰不是不是。魯直迷悶不已。一日",
    "X88n1646_026:0230c18": "侍晦堂山行時。木樨盛放。晦堂曰聞木樨香否。曰聞。",
    "X88n1646_026:0230c19": "晦堂曰吾無隱乎爾。魯直釋然。即拜之。既謁死心禪",
    "X88n1646_026:0230c20": "師。隨眾入室。死心張目問曰。死心死。學士死。燒作兩",
    "X88n1646_026:0230c21": "堆灰。向何處相見。魯直不能對。死心揮出。及至黔。忽",
    "X88n1646_026:0230c22": "明死心所問。報以書曰。往日甞蒙苦口提撕。長如醉",
    "X88n1646_026:0230c23": "夢。依稀在光影中。盖疑情不盡。命根不斷。故望崖而",
    "X88n1646_026:0230c24": "退耳。黔南道中晝臥覺來。忽然廓爾。尋思被天下老",
    "X88n1646_026:0231a01": "和尚謾了多少。惟有死心道人不肯。乃是第一慈悲",
    "X88n1646_026:0231a02": "也。徽宗即位。起監鄂州稅。屢奉召命。辭不行。乞州得",
    "X88n1646_026:0231a03": "知太平趙挺之為相。素恨魯直不附己。或誣魯直以",
    "X88n1646_026:0231a04": "文章謗國。遂除名。羈管宜州。所舘之家。有司輙坐以",
    "X88n1646_026:0231a05": "罪。乃舘於戍樓。上雨旁風浩歌自得。崇寧四年九月",
    "X88n1646_026:0231a06": "以疾終所善。蔣湋為治殮。送其喪歸江西。高宗朝追",
    "X88n1646_026:0231a07": "諡文節(山谷文集．宋史．五燈會元)。",
    "X88n1646_026:0231a08": "晁無咎名補之。明遠四世孫也。善屬文。與蘇子瞻．黃",
    "X88n1646_026:0231a09": "魯直善。官至吏部郎中兼國史編修。歷知州府。有惠",
    "X88n1646_026:0231a10": "政。在齊州甞活流民數千人。年二十餘即歸向正法。",
    "X88n1646_026:0231a11": "深信因果。與圓通覺海諸禪師遊。參求向上事。崇寧",
    "X88n1646_026:0231a12": "二年衛州民殺猪。有犬銜猪首骨去。狺狺四日不食。",
    "X88n1646_026:0231a13": "或異而析之。於左牡齒臼中得肉。如拇如來像也。髻",
    "X88n1646_026:0231a14": "有粟如珠。紺目跏趺。莊嚴畢具。無咎弟載之親見其",
    "X88n1646_026:0231a15": "事。記於石以示無咎。無咎曰。佛菩薩誓救眾生。至不",
    "X88n1646_026:0231a16": "愛頭目髓腦度人畜身出無量苦。而具縛凡夫以利",
    "X88n1646_026:0231a17": "養故殺害不已。俱入劇苦大火坑中。佛菩薩動於威",
    "X88n1646_026:0231a18": "神為警此輩。因懼生信。於沸鑊湯蓮花湧出。戒悔殺",
    "X88n1646_026:0231a19": "害。普作回向。由是增長深般若因。為一切諸佛之所",
    "X88n1646_026:0231a20": "護念。豈不勝哉。乃作贊曰。吾觀鳥獸。諸食肉形。鈎吻",
    "X88n1646_026:0231a21": "鋸牙。慘劇羅剎。如是一類。是彊非彊。業力所驅。啗彼",
    "X88n1646_026:0231a22": "養己。是遭食者。死已能生。反誅其償。如汝啗我。版築",
    "X88n1646_026:0231a23": "上下。無有盡時。此業甚深。佛所不度。牛馬草食。口方",
    "X88n1646_026:0231a24": "齒平。業淺易超。無對復苦。人非牛馬。齊貝瓠犀。食穀",
    "X88n1646_026:0231b01": "果蔬。形善應爾。云何不若牛馬異生無凶吻牙而作",
    "X88n1646_026:0231b02": "鋒刃鷹虎受報形凶則然人形佛形而慘鷹虎故死",
    "X88n1646_026:0231b03": "受報甚於馬牛。我誦此言。普勸橫目。血入牙故。殺生",
    "X88n1646_026:0231b04": "不休。至人無心。同仁一視。視人如我。視猪如人。人自",
    "X88n1646_026:0231b05": "不知。是猪何等。或其前世。諸眷屬因。云何無明。日殺",
    "X88n1646_026:0231b06": "眷屬。刺心取血。血大壑流。揚湯燖毛。毛須彌聚。死者",
    "X88n1646_026:0231b07": "不捨。萬猪常隨。汝莫鼓刀。謂猪賤畜。是熱血裏。有丈",
    "X88n1646_026:0231b08": "六身。南無佛陀。南無僧伽。我不敢殺。諸佛現前。一切",
    "X88n1646_026:0231b09": "眾生。若飛若走。若潛若穴。大小妍媸。其血肉中。各具",
    "X88n1646_026:0231b10": "一佛。云何見佛。而欲鼓刀。汝欲殺猪。應作是念。罽賓",
    "X88n1646_026:0231b11": "國王。殺尊者時。未及捨刀。臂已墮落。白乳湧出。六種",
    "X88n1646_026:0231b12": "震驚。亦如此猪。腦破佛出。佛不在外。佛不在中。佛不",
    "X88n1646_026:0231b13": "在空。佛不在色。是猪不死。彼佛儼然。世分別心。自說",
    "X88n1646_026:0231b14": "人貴。謂羊豕業。本以供人。彼以業來。我何故受。受則",
    "X88n1646_026:0231b15": "羊豕。業歸吾身。往有大猪。生不啖穢。食薄荷草。度羣",
    "X88n1646_026:0231b16": "業猪。菩薩威神。示入異類。汝自肉眼。何由識猪。藏汝",
    "X88n1646_026:0231b17": "之刀。莫加猪首。驚齒臼內。跏趺坐人。稽首世尊。在我",
    "X88n1646_026:0231b18": "齒臼。我不敢慢。無猪無人。惟願現前。諸見聞者。如菩",
    "X88n1646_026:0231b19": "薩誓。念念勿疑。以此勝因。普薦三世父母師長。若冤",
    "X88n1646_026:0231b20": "若親。化柔軟心。去毒害意。捨熱血汁。獲甘露漿。苦海",
    "X88n1646_026:0231b21": "悉乾。同一安隱。又甞作宴坐文云。平居宴坐。閉目收",
    "X88n1646_026:0231b22": "慮。恒作是語。汝身今者。非男非女。非孫非祖。無古無",
    "X88n1646_026:0231b23": "今。無來無去。清淨本然。妄生國土。被塵染識。根乃結",
    "X88n1646_026:0231b24": "聚。久不可洗。如衣受漬。妄有形骸。妄有名字。是張是",
    "X88n1646_026:0231c01": "李。是男是女。汝既非此。此亦非汝。譬如蠔相。被石粘",
    "X88n1646_026:0231c02": "住。認石為我。千劫受苦。是義不然。吾有一喻。譬我如",
    "X88n1646_026:0231c03": "空。被釘釘住。是空非物。釘無著處。便得脫然。離我我",
    "X88n1646_026:0231c04": "所。正恁麼時。揩眼看取。一念相應。是涅槃路。大觀中",
    "X88n1646_026:0231c05": "知泗州。卒年五十八。從弟說之。字以道。官至徽猷閣",
    "X88n1646_026:0231c06": "待制。甞訪湖南明智法師學天台教觀。晚年日誦法",
    "X88n1646_026:0231c07": "華經不輟云(宋史．雞肋集．佛法金湯)。",
    "X88n1646_026:0231c08": "知歸子曰。蘇黃晁三君子。並以文人遊泳佛海。子瞻",
    "X88n1646_026:0231c09": "之浩落。魯直之銳猛。無咎之切深。考其文亦各肖其",
    "X88n1646_026:0231c10": "人焉。岐亭之詩。得齒臼佛贊而其指益昶。肉食者其",
    "X88n1646_026:0231c11": "亦有隱於中否耶。獨怪魯直始作自誓文。至居黔時",
    "X88n1646_026:0231c12": "乃悉毀所持禁戒。屢見於詩則予不能知其說也。嗚",
    "X88n1646_026:0231c13": "呼。淨業難成。習果易縱。可不慎哉。可不慎哉。",
    "X88n1646_026:0231c14": "汪大紳云。東坡生平如一屋散錢。從何處収拾。此",
    "X88n1646_026:0231c15": "傳寫來。一一上串。極有心眼。極有精神○東坡遊",
    "X88n1646_026:0231c16": "戲人間。比山谷會熱閙些。其於禪也俱涉理路。東",
    "X88n1646_026:0231c17": "坡較濶綽些。",
    "X88n1646_026:0231c18": "又云。無咎傳當與七佛偈．般若心經．西方佛號同",
    "X88n1646_026:0231c19": "誦。朝夕持百八珠。心口相應。一年二年三年中若",
    "X88n1646_026:0231c20": "不入道者。我願得斷舌報。"
}