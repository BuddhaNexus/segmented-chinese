{
    "T13n0410_001:0681a03": "大方廣十輪經卷第一",
    "T13n0410_001:0681a05": "失譯人名今附北涼錄",
    "T13n0410_001:0681a06": "序品第一",
    "T13n0410_001:0681a07": "如是我聞：一時佛在佉羅堤耶山牟尼仙",
    "T13n0410_001:0681a08": "所住之處，與大比丘眾俱，無量無數聲聞大",
    "T13n0410_001:0681a09": "眾；菩薩摩訶薩無量無邊不可稱計，說《月藏》",
    "T13n0410_001:0681a10": "訖。",
    "T13n0410_001:0681a11": "爾時，南方有大香雲雨大香雨，大華雲雨",
    "T13n0410_001:0681a12": "大華雨，無量瓔珞雲雨種種瓔珞雨，大衣",
    "T13n0410_001:0681a13": "雲雨大衣雨。於佉羅堤耶山牟尼仙所住處，",
    "T13n0410_001:0681a14": "是諸大雨皆悉遍滿。大陰雲雨而雨香華、衣",
    "T13n0410_001:0681a15": "服、瓔珞，亦說種種無量法音。如是次第乃至",
    "T13n0410_001:0681a16": "廣說三歸聲，持戒聲、忍辱聲、精進聲、禪定",
    "T13n0410_001:0681a17": "聲、具足智慧聲，降伏四魔聲，名稱普聞遍",
    "T13n0410_001:0681a18": "滿三界聲，念、定、總持聲，空、無相、無願聲，離",
    "T13n0410_001:0681a19": "欲聲，色如聚沫聲、受如水泡聲、想如熱炎",
    "T13n0410_001:0681a20": "聲、行如芭蕉聲、識如幻聲，無常、苦、空、無我",
    "T13n0410_001:0681a21": "之聲，慚愧聲，念處聲，慈、悲、喜、捨聲，證諸法",
    "T13n0410_001:0681a22": "聲，涅槃聲，無窟宅聲，三乘聲，轉法輪聲，",
    "T13n0410_001:0681a23": "成熟眾生聲，度三惡道聲，六波羅蜜聲，善巧",
    "T13n0410_001:0681a24": "方便乃至具足十地聲，遊戲神通聲，遊戲無",
    "T13n0410_001:0681a25": "上大乘聲，阿鞞跋致聲，無生法忍聲，入佛",
    "T13n0410_001:0681a26": "海聲。諸來大眾悉見種種雨，亦聞無量諸",
    "T13n0410_001:0681a27": "法音聲，隨意衣服嚴飾之聲。又復皆悉見其",
    "T13n0410_001:0681a28": "兩手有如意珠雨如意寶，其如意寶各出",
    "T13n0410_001:0681a29": "光明，如是光中皆見十方恒沙世界一切諸",
    "T13n0410_001:0681b01": "佛，是諸佛所各有菩薩而自圍遶。其光明中",
    "T13n0410_001:0681b02": "盡見十方諸佛世界，若有病者蒙光觸身",
    "T13n0410_001:0681b03": "眾病除愈；一切繫縛及應死者，光觸身故",
    "T13n0410_001:0681b04": "皆得解脫；若身行惡、口行惡、意行惡，光觸身",
    "T13n0410_001:0681b05": "時悉除三惡；若諸飢渴眾生蒙光觸身亦皆",
    "T13n0410_001:0681b06": "飽滿；種種讁罰身受苦切，乏少衣服嚴",
    "T13n0410_001:0681b07": "飾瓔珞種種之物，蒙光觸身隨所念憶悉",
    "T13n0410_001:0681b08": "得滿足；若有殺生、偷盜、邪婬、妄言、綺語、兩舌、",
    "T13n0410_001:0681b09": "惡口、罵詈，蒙光觸身如是等惡皆悉得除；",
    "T13n0410_001:0681b10": "若諸眾生有求不得苦，蒙光觸身皆悉受",
    "T13n0410_001:0681b11": "樂。光明清淨，悉無翳障、風雲塵霧及諸臭穢，",
    "T13n0410_001:0681b12": "苦惱辛酸不善音聲，乃至怖畏惡觸皆得",
    "T13n0410_001:0681b13": "除滅；遠離諸惡一切邪偽諂曲亦皆無餘，一",
    "T13n0410_001:0681b14": "切惡欲悉得棄捨，諸妙勝樂一切皆集。",
    "T13n0410_001:0681b15": "爾時，眾會皆悉堅固，難動如地，心無去來",
    "T13n0410_001:0681b16": "不可毀壞。如是大眾得未曾有，以何因",
    "T13n0410_001:0681b17": "緣我等身體今皆大重不能自勝？當於爾",
    "T13n0410_001:0681b18": "時有一帝釋名曰淨有，於大眾中不遠而",
    "T13n0410_001:0681b19": "坐。於是淨有，即從座而起整衣服，右膝著",
    "T13n0410_001:0681b20": "地合掌向佛，以偈問曰：",
    "T13n0410_001:0681b21": "「實語實見者，　　實住牟尼尊；",
    "T13n0410_001:0681b22": "　久住於法行，　　惟願演說法。",
    "T13n0410_001:0681b23": "　佛為實因緣，　　能滅眾生苦；",
    "T13n0410_001:0681b24": "　何故於此處，　　而雨種種雨？",
    "T13n0410_001:0681b25": "　大眾皆喜悅，　　心生信安樂；",
    "T13n0410_001:0681b26": "　開示諸疑惑，　　令住於大乘。",
    "T13n0410_001:0681b27": "　身難動如地，　　及一切人天；",
    "T13n0410_001:0681b28": "　皆見如是相，　　大眾悉有疑。",
    "T13n0410_001:0681b29": "　兩手各皆出，　　摩尼寶光明；",
    "T13n0410_001:0681c01": "　一切諸衣鬘，　　雜飾嚴身具。",
    "T13n0410_001:0681c02": "　十方之福田，　　離一切過惡；",
    "T13n0410_001:0681c03": "　眾苦得休息，　　皆因於救世。",
    "T13n0410_001:0681c04": "　一切諸天人，　　無能說因緣；",
    "T13n0410_001:0681c05": "　是誰神通力，　　而來至此處？",
    "T13n0410_001:0681c06": "　為佛諸菩薩，　　梵魔帝釋等？",
    "T13n0410_001:0681c07": "　唯願救世說，　　神通之因緣。」",
    "T13n0410_001:0681c08": "爾時，世尊告淨有帝釋言：「如是，如是！汝今",
    "T13n0410_001:0681c09": "諦聽！吾當說之。是地藏菩薩摩訶薩，於無",
    "T13n0410_001:0681c10": "量阿僧祇劫，為五濁惡世成熟眾生故而",
    "T13n0410_001:0681c11": "來至此；與八十頻婆那由他百千億等大菩",
    "T13n0410_001:0681c12": "薩俱，悉為禮拜、供養、恭敬故，欲見大眾",
    "T13n0410_001:0681c13": "集會故，欲聽大眾起隨喜故。",
    "T13n0410_001:0681c14": "「是地藏菩薩作沙門像，現神通力之所變",
    "T13n0410_001:0681c15": "化，有如是等大莊嚴事，亦是如來不可思議",
    "T13n0410_001:0681c16": "無量功德；亦名聲聞、辟支佛正法伏藏；亦",
    "T13n0410_001:0681c17": "名解脫智寶之大寶渚；亦名菩薩救世之",
    "T13n0410_001:0681c18": "法；亦名涅槃導師商主。猶若如意寶珠所求",
    "T13n0410_001:0681c19": "滿足；亦如寶渚一切商人所趣；亦如大",
    "T13n0410_001:0681c20": "地能生善根；亦是涅槃大法神器；亦是功德",
    "T13n0410_001:0681c21": "清淨之瓶；亦是日月照明行處；亦是黑闇幽",
    "T13n0410_001:0681c22": "冥大炬。如月清涼除煩惱熱，如無足者得",
    "T13n0410_001:0681c23": "如意乘，如亂心者得甘露味，如羸老者遇",
    "T13n0410_001:0681c24": "其机杖，是大福田之根本也。捨心無礙如彼",
    "T13n0410_001:0681c25": "浚流，救苦不難如赴親友，除結使炎之",
    "T13n0410_001:0681c26": "大雲蓋，如淨水珠能除穢濁，若趣險道",
    "T13n0410_001:0681c27": "迴示正路，是疲極者安隱床座，是四使流",
    "T13n0410_001:0681c28": "生死橋梁，亦度彼岸無上大船；是三善根勝",
    "T13n0410_001:0681c29": "妙果報，是諸施者最上大乘。持戒不動如須",
    "T13n0410_001:0682a01": "彌山，精進難壞猶如金剛，忍辱堅固亦如大",
    "T13n0410_001:0682a02": "地，總持正法心無二相，禪定莊嚴如妙華",
    "T13n0410_001:0682a03": "鬘，智慧深廣猶如大海，心無所依猶如虛",
    "T13n0410_001:0682a04": "空，方便無染如眾華聚。處於外道如師子",
    "T13n0410_001:0682a05": "王，遠離煩惱如犀一角，滅諸結使如洗",
    "T13n0410_001:0682a06": "塵垢，能除臭穢如疾飄風。將護有疾如",
    "T13n0410_001:0682a07": "彼良醫，消除眾病如妙藥王，斷諸煩惱",
    "T13n0410_001:0682a08": "結如持利劍，為怖畏者作大親友，防諸",
    "T13n0410_001:0682a09": "怨敵如堅城塹，能除其渴如清淨水，濟諸",
    "T13n0410_001:0682a10": "飢乏猶如甘果，亦是裸者最勝衣服，與盛",
    "T13n0410_001:0682a11": "熱者為密雲蓋。具足如是善根果報，清淨",
    "T13n0410_001:0682a12": "第一堅固不壞，微妙色處能生愛樂，於大",
    "T13n0410_001:0682a13": "會處而生慚愧，除諸結使禪定行處，乘四",
    "T13n0410_001:0682a14": "正勤、四攝駃流，忍辱大地亦如須彌，總持",
    "T13n0410_001:0682a15": "深廣如彼大海，神足無礙自在虛空，降伏",
    "T13n0410_001:0682a16": "諸魔一切結習，修行正道無量禪定，亦為一",
    "T13n0410_001:0682a17": "切種智之渚，能轉無作清淨法輪。",
    "T13n0410_001:0682a18": "「地藏菩薩摩訶薩，為欲來故先現此瑞，亦",
    "T13n0410_001:0682a19": "為供養、恭敬我故來至於此。」佛復讚歎地",
    "T13n0410_001:0682a20": "藏菩薩言：「汝從南方來，八十頻婆百千那",
    "T13n0410_001:0682a21": "由他菩薩以神通力俱來至此，悉作聲聞",
    "T13n0410_001:0682a22": "像在如來前，頂禮佛足右繞三匝，即為合",
    "T13n0410_001:0682a23": "掌而說偈言：",
    "T13n0410_001:0682a24": "「兩足最勝大導師，　　恒修於慈發善心；",
    "T13n0410_001:0682a25": "　能生忍辱如大地，　　解脫眾生除瞋恚。",
    "T13n0410_001:0682a26": "　具足最大諸相好，　　而能嚴飾一切界；",
    "T13n0410_001:0682a27": "　能滿一切諸福田，　　常修實語及大慈。",
    "T13n0410_001:0682a28": "　能悉斷除諸愛網，　　皆能如實善安住；",
    "T13n0410_001:0682a29": "　捨餘清淨諸佛國，　　其中眾生具善根。",
    "T13n0410_001:0682b01": "　本願欲度濁惡世，　　成熟一切諸眾生；",
    "T13n0410_001:0682b02": "　能生堅固勤精進，　　超過無量諸苦行。",
    "T13n0410_001:0682b03": "　常修難行恐怖處，　　超過無量諸苦行；",
    "T13n0410_001:0682b04": "　布施、持戒、忍、精進，　　修習禪定與智慧。",
    "T13n0410_001:0682b05": "　無數諸佛菩薩等，　　聲聞大眾皆供養；",
    "T13n0410_001:0682b06": "　充給飢渴病湯藥，　　救度一切諸繫縛。",
    "T13n0410_001:0682b07": "　我從本來捨身命，　　為利眾生無貪惜；",
    "T13n0410_001:0682b08": "　常為法故而捨身，　　皮骨血肉施眾生。",
    "T13n0410_001:0682b09": "　己所得樂皆悉捨，　　有大慈悲為一切；",
    "T13n0410_001:0682b10": "　於諸眾生煩惱網，　　修行寂滅悉超度。",
    "T13n0410_001:0682b11": "　關閉一切六情根，　　常能遠離於諸欲；",
    "T13n0410_001:0682b12": "　修苦、無常、空、無我，　　亦善觀察於世諦。",
    "T13n0410_001:0682b13": "　諸苦所因愛欲本，　　悉能乾竭諸煩惱；",
    "T13n0410_001:0682b14": "　以是義故攝六根，　　能善斷除一切愛。",
    "T13n0410_001:0682b15": "　能修無量大悲門，　　普給一切諸群生；",
    "T13n0410_001:0682b16": "　我要不捨本誓願，　　而亦不住勝菩提。",
    "T13n0410_001:0682b17": "　一切眾生如如相，　　亦見群盲受苦切；",
    "T13n0410_001:0682b18": "　如是思惟為眾生，　　便能勤修大精進。",
    "T13n0410_001:0682b19": "　發起精進、施、戒、忍，　　修諸禪定及智慧；",
    "T13n0410_001:0682b20": "　猶如其母唯一子，　　而以慈心育養之。",
    "T13n0410_001:0682b21": "　汝於眾生亦如是，　　常能賑給於一切；",
    "T13n0410_001:0682b22": "　是故汝速得菩提，　　度脫一切無量眾。",
    "T13n0410_001:0682b23": "　汝本修習菩提時，　　誓願不捨一眾生；",
    "T13n0410_001:0682b24": "　無不使住施、戒、忍，　　精進、禪定、修智慧。",
    "T13n0410_001:0682b25": "　常能於彼末世中，　　求於無上勝菩提；",
    "T13n0410_001:0682b26": "　是故救世於末劫，　　速得無上最勝道。",
    "T13n0410_001:0682b27": "　調伏惡魔、夜叉等，　　諸惡龍、神及與人；",
    "T13n0410_001:0682b28": "　猶如金剛斷諸結，　　悉能安住諸聖道。",
    "T13n0410_001:0682b29": "　為無量眾而授記，　　當成菩提無上道；",
    "T13n0410_001:0682c01": "　功德最勝明智者，　　是真福田之大將。",
    "T13n0410_001:0682c02": "　於無量界為救世，　　普覆一切諸群生；",
    "T13n0410_001:0682c03": "　於十方界作福田，　　名聲遠聞遍一切。",
    "T13n0410_001:0682c04": "　是故一切諸菩薩，　　皆悉能捨於己事；",
    "T13n0410_001:0682c05": "　是汝神足而來集，　　俱詣世尊大牟尼。」",
    "T13n0410_001:0682c06": "「願令如來時演說，　　若得聞者皆歡喜；",
    "T13n0410_001:0682c07": "　既聞法已勤精進，　　常得修學菩提道。」",
    "T13n0410_001:0682c08": "「皆由於汝大將力，　　當得疾近於菩提；",
    "T13n0410_001:0682c09": "　未曾聞見今大集，　　是故汝等俱來會。",
    "T13n0410_001:0682c10": "　有十三億諸夜叉，　　甚為殘害食血肉；",
    "T13n0410_001:0682c11": "　疾捨諸惡到於此，　　安住最勝無上道。",
    "T13n0410_001:0682c12": "　有得忍辱陀羅尼，　　有得最妙諸禪定；",
    "T13n0410_001:0682c13": "　有已獲證諸漏盡，　　無著羅漢人中尊。",
    "T13n0410_001:0682c14": "　有能善修四無量，　　有能住於四攝法；",
    "T13n0410_001:0682c15": "　有得最勝四辯才，　　復有得修諸法忍。",
    "T13n0410_001:0682c16": "　有得三昧首楞嚴，　　有得虛空智慧眼；",
    "T13n0410_001:0682c17": "　有得無生諸法忍，　　皆因世尊所說法。",
    "T13n0410_001:0682c18": "　悉制一切諸異學，　　九十六種外道等；",
    "T13n0410_001:0682c19": "　摧伏一切魔怨已，　　皆是救世大將力。」",
    "T13n0410_001:0682c20": "「關閉地獄、鬼、畜生，　　利益一切天人眾；",
    "T13n0410_001:0682c21": "　是故真實諸眾生，　　而皆來集佛神力。",
    "T13n0410_001:0682c22": "　飢饉、疾疫、刀兵劫，　　悉於今日而消滅；",
    "T13n0410_001:0682c23": "　若有盲冥失正道，　　此諸眾生令解脫。",
    "T13n0410_001:0682c24": "　無量煩惱狂亂者，　　皆悉安置寂滅道；",
    "T13n0410_001:0682c25": "　合眾悉能捨己業，　　為禮如來故至此。",
    "T13n0410_001:0682c26": "　無量世界億佛土，　　皆是救世之所住；",
    "T13n0410_001:0682c27": "　名聞十方稱無量，　　我等聞已故至此。",
    "T13n0410_001:0682c28": "　一切種智功德海，　　得聞如是真實相；",
    "T13n0410_001:0682c29": "　度脫一切諸眾生，　　我今歡喜故敬禮。",
    "T13n0410_001:0683a01": "　令我增長無量德，　　是故稽首今頂禮；",
    "T13n0410_001:0683a02": "　而於百千萬億劫，　　常勤修習種種施。",
    "T13n0410_001:0683a03": "　我今當學發弘誓，　　我今來此佛神足；",
    "T13n0410_001:0683a04": "　我當修學處濁世，　　能到第一勝菩提。」",
    "T13n0410_001:0683a05": "爾時，地藏菩薩摩訶薩，以若干種天華、香華、",
    "T13n0410_001:0683a06": "瓔珞而散佛上，所散之華變成寶蓋。是時，",
    "T13n0410_001:0683a07": "地藏菩薩在佛前坐聽受經法。諸來會眾，",
    "T13n0410_001:0683a08": "見地藏菩薩生希有想，以種種香華、瓔珞、",
    "T13n0410_001:0683a09": "繒蓋、幢幡及諸衣服，以散地藏菩薩上作如",
    "T13n0410_001:0683a10": "是言：「我等快得善利，佛神力故得見如是",
    "T13n0410_001:0683a11": "諸大丈夫禮敬問訊。」",
    "T13n0410_001:0683a12": "爾時，復有渴仰菩薩摩訶薩，從座而起整其",
    "T13n0410_001:0683a13": "衣服，右膝著地合掌向佛，白佛言：「世尊！",
    "T13n0410_001:0683a14": "此善男子，從何佛國而來至此？修何善",
    "T13n0410_001:0683a15": "根能作如是種種讚歎說佛功德？我從",
    "T13n0410_001:0683a16": "昔來未曾聞見。」",
    "T13n0410_001:0683a17": "爾時，世尊告渴仰菩薩：「止，止！大士！不須是",
    "T13n0410_001:0683a18": "問。一切大眾及諸天人，除佛如來無有能",
    "T13n0410_001:0683a19": "知此善男子功德數量。如來今日必當顯說，",
    "T13n0410_001:0683a20": "但諸天人愚闇自蔽。是族姓子，成就不可",
    "T13n0410_001:0683a21": "思議功德首楞嚴三昧，入如來行處得無",
    "T13n0410_001:0683a22": "量法忍，於諸佛法而得自在，入深法忍",
    "T13n0410_001:0683a23": "已度一切智海。此善男子，遊戲以師子光",
    "T13n0410_001:0683a24": "三昧，登一切智山須彌之頂，摧伏異學",
    "T13n0410_001:0683a25": "成熟眾生，在所佛國悉皆止住。",
    "T13n0410_001:0683a26": "「隨諸佛國入智三昧，以是三昧力故，令一",
    "T13n0410_001:0683a27": "切國土眾生見諸菩薩。",
    "T13n0410_001:0683a28": "「隨諸佛國入智樂三昧，於彼國土所有供",
    "T13n0410_001:0683a29": "養隨供養佛。",
    "T13n0410_001:0683b01": "「隨諸佛國入清淨樂三昧，入是三昧悉見",
    "T13n0410_001:0683b02": "諸欲一切過患，而於心相清淨無染。",
    "T13n0410_001:0683b03": "「隨諸佛土入慚愧三昧，而於彼國令諸眾",
    "T13n0410_001:0683b04": "生悉得慚愧，遠離諸惡無有愚闇。「隨諸",
    "T13n0410_001:0683b05": "佛國入水澋三昧，亦能令彼一切眾生悉",
    "T13n0410_001:0683b06": "入是定；令諸眾生得宿命智，能知先世死",
    "T13n0410_001:0683b07": "此生彼，善於禪定。",
    "T13n0410_001:0683b08": "「隨諸國土入無憂明三昧，亦能令彼一切",
    "T13n0410_001:0683b09": "眾生悉離憂愁。「於諸佛國入神通三昧，亦",
    "T13n0410_001:0683b10": "能令彼一切眾生，皆入神通三昧。",
    "T13n0410_001:0683b11": "「隨佛國土入智明三昧，亦能令彼一切眾生",
    "T13n0410_001:0683b12": "悉離愚癡，便見十方一切佛國。「隨諸佛國",
    "T13n0410_001:0683b13": "入佛炬三昧，亦能令彼一切眾生皆歸三",
    "T13n0410_001:0683b14": "昧。",
    "T13n0410_001:0683b15": "「隨諸佛國入金剛光三昧，入是三昧已，亦",
    "T13n0410_001:0683b16": "能令彼一切諸佛國土，鐵圍大鐵圍，乃至須",
    "T13n0410_001:0683b17": "彌山王，一切嵠澗溝壑，皆悉不現地平如",
    "T13n0410_001:0683b18": "掌；能令一切諸惡毒蛇，及以蠱道皆悉消",
    "T13n0410_001:0683b19": "滅。",
    "T13n0410_001:0683b20": "「隨諸佛國入智力降伏三昧，亦能令彼魔",
    "T13n0410_001:0683b21": "及魔眷屬，皆悉驚怖歸依三寶。「隨諸佛國",
    "T13n0410_001:0683b22": "入電光三昧，亦能令彼一切眾生，離後世",
    "T13n0410_001:0683b23": "怖得法安慰。",
    "T13n0410_001:0683b24": "「隨諸佛國入味樂三昧，亦能令彼一切眾",
    "T13n0410_001:0683b25": "生，隨其所念飲食悉得充足。",
    "T13n0410_001:0683b26": "「隨諸佛國入精氣悅樂三昧，亦能令彼一",
    "T13n0410_001:0683b27": "切眾生，得堅牢身離諸病苦。",
    "T13n0410_001:0683b28": "「隨諸佛國入樂具三昧，亦能令彼一切眾",
    "T13n0410_001:0683b29": "生，悉得床敷、臥具、衣服、瓔珞無所乏少，病",
    "T13n0410_001:0683c01": "瘦醫藥，身皆端正。",
    "T13n0410_001:0683c02": "「隨諸佛國入無諍智三昧，亦能令彼一切",
    "T13n0410_001:0683c03": "眾生，身皆長壯端嚴殊大，遠離一切怨憎繫",
    "T13n0410_001:0683c04": "縛皆得受樂；皆好布施、持戒、忍辱、精進、禪",
    "T13n0410_001:0683c05": "定心無散亂，具足智慧深入法門。",
    "T13n0410_001:0683c06": "「隨諸佛國入無憂怖三昧，而能於彼一切",
    "T13n0410_001:0683c07": "眾生，皆得歡樂心離憂怖。",
    "T13n0410_001:0683c08": "「隨諸佛國入光樂三昧，於彼佛國一切眾",
    "T13n0410_001:0683c09": "生，得無礙智離於事務。",
    "T13n0410_001:0683c10": "「隨諸佛國入善住金剛三昧，亦能令彼一",
    "T13n0410_001:0683c11": "切眾生，得諸根具足悉不缺壞。「隨諸佛國",
    "T13n0410_001:0683c12": "入觀幢三昧，亦能令彼一切眾生，皆悉厭離",
    "T13n0410_001:0683c13": "棄捨諸惡，護持十善上生天道。「隨諸佛國",
    "T13n0410_001:0683c14": "深入大慈音聲三昧，亦能令彼一切眾生，各",
    "T13n0410_001:0683c15": "相哀愍皆起慈心，得無畏心，得無惱心、等",
    "T13n0410_001:0683c16": "心，更相悲念。",
    "T13n0410_001:0683c17": "「隨諸佛國入集福處三昧，亦能令彼一切",
    "T13n0410_001:0683c18": "眾生，得離鬪諍、疾病、飢饉、非時風雨，飲食苦、",
    "T13n0410_001:0683c19": "澁、辛、酸等味，皆悉消滅。「是地藏菩薩，所至",
    "T13n0410_001:0683c20": "佛土入海電三昧，隨所至國，一切皆悉變",
    "T13n0410_001:0683c21": "成寶地，離諸穢惡。衣樹、瓔珞樹、華果樹嚴",
    "T13n0410_001:0683c22": "飾佛界。於晨朝時，入恒河沙世界三昧，為",
    "T13n0410_001:0683c23": "成熟眾生故，從禪定起，令無量無邊諸佛",
    "T13n0410_001:0683c24": "世界，於五濁惡世成就眾生悉空無餘。有",
    "T13n0410_001:0683c25": "佛世界，刀兵起時，此族姓子，以晨朝時入",
    "T13n0410_001:0683c26": "三昧力故，刀兵鉀仗皆悉消滅。",
    "T13n0410_001:0683c27": "「隨諸佛土有疾疫劫起害諸眾生，亦令",
    "T13n0410_001:0683c28": "病疫自然消除。",
    "T13n0410_001:0683c29": "「隨諸佛土若有飢饉劫起，令彼飢饉亦盡",
    "T13n0410_001:0684a01": "消滅悉得充滿。",
    "T13n0410_001:0684a02": "「此族姓子，以是三昧威神力故，能令成熟",
    "T13n0410_001:0684a03": "一切眾生。地藏菩薩，以不思議功德成熟",
    "T13n0410_001:0684a04": "眾生。於過去無量恒河沙諸佛所，久發大",
    "T13n0410_001:0684a05": "悲堅固誓願。皆悉成熟一切眾生，莊嚴勢",
    "T13n0410_001:0684a06": "力猶如雷震，於一食頃而能成熟無量億",
    "T13n0410_001:0684a07": "等那由他人具足善根。",
    "T13n0410_001:0684a08": "「若有眾生為無量億種種諸苦惱，飢渴切",
    "T13n0410_001:0684a09": "逼，有稱地藏菩薩名者，悉能令彼飲食充",
    "T13n0410_001:0684a10": "足滅諸苦惱，置涅槃道皆得快樂。",
    "T13n0410_001:0684a11": "「若有眾生乏少衣服、寶冠、瓔珞，病瘦醫藥種",
    "T13n0410_001:0684a12": "種眾具。若稱地藏菩薩名者，隨其所欲皆",
    "T13n0410_001:0684a13": "令充足，安住涅槃道得第一樂。",
    "T13n0410_001:0684a14": "「若有眾生離喜樂心，而與不喜樂集會者，",
    "T13n0410_001:0684a15": "若稱地藏菩薩名者，一切樂具盡皆歸之，",
    "T13n0410_001:0684a16": "所不喜者亦悉遠離；是意所樂者，能令皆",
    "T13n0410_001:0684a17": "得安住涅槃得第一樂。",
    "T13n0410_001:0684a18": "「若有眾生身、心受苦眾病所持，能稱地藏",
    "T13n0410_001:0684a19": "菩薩名號，身、心苦惱皆悉除愈，安置涅槃",
    "T13n0410_001:0684a20": "得第一樂。",
    "T13n0410_001:0684a21": "「若諸眾生惡心相向，能稱地藏菩薩名號一",
    "T13n0410_001:0684a22": "心歸依者，令彼眾生柔和忍辱更相慚愧，慈",
    "T13n0410_001:0684a23": "心懺悔安住涅槃。",
    "T13n0410_001:0684a24": "「若諸眾生繫閉牢獄，枷鎖其身具受眾苦，",
    "T13n0410_001:0684a25": "能稱地藏菩薩名號一心歸依者，令諸眾生",
    "T13n0410_001:0684a26": "皆得解脫自在無礙。乃至應被繫縛、囚執、",
    "T13n0410_001:0684a27": "鞭杖，能稱地藏菩薩名號一心歸依者，亦",
    "T13n0410_001:0684a28": "復如是皆悉解脫，安住涅槃得第一樂。",
    "T13n0410_001:0684a29": "「若有眾生諸根不具疲極懈怠，顛狂、放逸、",
    "T13n0410_001:0684b01": "忘失本心，貪欲、瞋恚、愚癡、嫉妬、慳悋、邪癡、",
    "T13n0410_001:0684b02": "憍慢、睡眠等惡皆悉熾盛；能稱地藏菩薩名",
    "T13n0410_001:0684b03": "號一心歸依者，如是眾苦皆令解脫，安住",
    "T13n0410_001:0684b04": "涅槃得第一樂。",
    "T13n0410_001:0684b05": "「若有眾生為大水漂流、猛火所焚，或墜高",
    "T13n0410_001:0684b06": "巖投身山險，或墜樹木及諸屋舍而身",
    "T13n0410_001:0684b07": "顛覆，有如是等無量怖畏；稱地藏菩薩名",
    "T13n0410_001:0684b08": "號一心歸依者，有如是等怖畏之事悉令",
    "T13n0410_001:0684b09": "解脫，安住涅槃得第一樂。",
    "T13n0410_001:0684b10": "「若有眾生為諸毒蛇、種種禽獸之所螫者，",
    "T13n0410_001:0684b11": "或被種種毒藥所中，能稱地藏菩薩名號",
    "T13n0410_001:0684b12": "一心歸依者，是諸怖畏悉得解脫。",
    "T13n0410_001:0684b13": "「若有眾生為阿波魔羅掩蔽傷害，若一日、二",
    "T13n0410_001:0684b14": "日、三日乃至四日，能令心狂、心亂、心戰、心調、",
    "T13n0410_001:0684b15": "心顛倒乃至失心；能稱地藏菩薩名號一心",
    "T13n0410_001:0684b16": "歸依者，如是族姓男、女，於諸怖畏悉皆解",
    "T13n0410_001:0684b17": "脫，安住涅槃得第一樂。",
    "T13n0410_001:0684b18": "「若有眾生為諸羅剎、惡鬼所捉，鳩槃茶所",
    "T13n0410_001:0684b19": "捉，富單那所捉，迦吒富單那，師子、虎狼，惡",
    "T13n0410_001:0684b20": "毒蠱道，或為軍陣戰鬪怨賊圍遶，臨敵懼",
    "T13n0410_001:0684b21": "死貪生求樂；能稱地藏菩薩名號一心歸",
    "T13n0410_001:0684b22": "依者，如是族姓子男、女，速離眾苦悉除",
    "T13n0410_001:0684b23": "患難，安住涅槃得第一樂。",
    "T13n0410_001:0684b24": "「若有眾生為多聞、為信、為戒、為施、為禪",
    "T13n0410_001:0684b25": "定、為神通、為解脫，為色、聲、香、味、觸，為諸功",
    "T13n0410_001:0684b26": "德，為工巧、華果、樹木、敷具，為增益財利，為",
    "T13n0410_001:0684b27": "諸醫藥、房舍、屋宅，為使水雨順時，為得",
    "T13n0410_001:0684b28": "清涼，為求男女、妻子方便修福，為除寒",
    "T13n0410_001:0684b29": "熱令得正念，求如是等種種因緣；能稱地",
    "T13n0410_001:0684c01": "藏菩薩名號一心歸依者，此善男子，威德力",
    "T13n0410_001:0684c02": "故，悉能稱彼無量眾生功德所願。",
    "T13n0410_001:0684c03": "「譬如下種於彼荒田，能稱地藏菩薩名號",
    "T13n0410_001:0684c04": "一心歸依者，皆悉變成微妙勝果。何以故？",
    "T13n0410_001:0684c05": "此善男子！以於過去無量阿僧祇不可數",
    "T13n0410_001:0684c06": "劫，如來之前發堅誓願猶如大地，令一切",
    "T13n0410_001:0684c07": "眾生皆得受用。是善男子，功德力故，能令",
    "T13n0410_001:0684c08": "善根、牙、莖、枝、葉乃至華果，皆悉潤澤增長成",
    "T13n0410_001:0684c09": "熟。「若有眾生造作諸惡十不善業，能稱地",
    "T13n0410_001:0684c10": "藏菩薩名號一心歸依者，一切結、使、煩惱消",
    "T13n0410_001:0684c11": "滅，遠離十惡成就十善，於諸眾生起慈悲",
    "T13n0410_001:0684c12": "心興利益心。是善男子，以精進力於一食",
    "T13n0410_001:0684c13": "頃，無量阿僧祇諸佛世界於一一佛國以",
    "T13n0410_001:0684c14": "一食頃，度脫無量恒河沙阿僧祇眾生；以是",
    "T13n0410_001:0684c15": "相貌令脫諸惡，皆悉成就不可思議功",
    "T13n0410_001:0684c16": "德。此善男子，以是堅固誓力，能令成熟一",
    "T13n0410_001:0684c17": "切眾生。如是族姓子，或作梵天身成就",
    "T13n0410_001:0684c18": "眾生，或作自在天，大自在天，摩醯首羅天，",
    "T13n0410_001:0684c19": "或作欲界他化自在天，化樂天，兜率陀天，炎",
    "T13n0410_001:0684c20": "摩天；帝釋身，四天王身，或作菩薩身，或作",
    "T13n0410_001:0684c21": "辟支佛身，或作聲聞身，或作轉輪聖王身，",
    "T13n0410_001:0684c22": "或作婆羅門、剎利、毘舍、首陀等身。或作男",
    "T13n0410_001:0684c23": "身、女身，或作童男、童女身，或作乾闥婆、",
    "T13n0410_001:0684c24": "緊那羅、摩睺羅伽、天、龍、夜叉身，或作羅剎",
    "T13n0410_001:0684c25": "身，或作鳩槃茶身，或作毘舍闍身，或作",
    "T13n0410_001:0684c26": "富單那身，或作師子身，或作虎狼身，或作",
    "T13n0410_001:0684c27": "象身、馬身，或作水牛身，或作種種鳥身，或",
    "T13n0410_001:0684c28": "作閻羅王身，或作地獄卒身，或作地獄身；",
    "T13n0410_001:0685a01": "為諸眾生種種說法，隨諸眾生顯示三乘，",
    "T13n0410_001:0685a02": "皆悉令住不退轉地。此善男子，成就如是",
    "T13n0410_001:0685a03": "不思議功德伏藏，以解脫寶而自莊嚴；亦是",
    "T13n0410_001:0685a04": "菩薩諸法之母；向大涅槃無上商主。「善男子！",
    "T13n0410_001:0685a05": "彌勒、文殊、觀世音、普賢等而為上首，如是",
    "T13n0410_001:0685a06": "等恒河沙諸大菩薩，若人於百劫中，禮敬、供",
    "T13n0410_001:0685a07": "養欲求所願，不如於一食頃禮拜供養",
    "T13n0410_001:0685a08": "地藏菩薩，功德甚多所願速得皆悉滿足。何",
    "T13n0410_001:0685a09": "以故？此地藏菩薩，於一切眾生能大饒益",
    "T13n0410_001:0685a10": "為如意寶故。此族姓子，若欲成熟眾生故，",
    "T13n0410_001:0685a11": "能發堅固大悲伏藏，令滿一切眾生心願。",
    "T13n0410_001:0685a12": "是故，善男子、善女人！應當供養地藏菩薩。」",
    "T13n0410_001:0685a13": "時會大眾十方來者，菩薩摩訶薩及諸聲聞，",
    "T13n0410_001:0685a14": "一切天人、夜叉、乾闥婆等，從坐而起隨力",
    "T13n0410_001:0685a15": "供養：或以金銀等屑散彼地藏菩薩上，或",
    "T13n0410_001:0685a16": "以種種寶華衣服、摩尼寶珠，及華鬘、珠瓔、",
    "T13n0410_001:0685a17": "金縷幡蓋，以散地藏菩薩上；復以無量音",
    "T13n0410_001:0685a18": "樂種種讚頌，供養地藏菩薩。",
    "T13n0410_001:0685a19": "爾時，地藏菩薩摩訶薩，復以此供施修伽",
    "T13n0410_001:0685a20": "陀即說偈言：",
    "T13n0410_001:0685a21": "「天、人、龍、神所供養，　　十方菩薩皆來集；",
    "T13n0410_001:0685a22": "　聞有救世大功德，　　願佛受我最勝供。」",
    "T13n0410_001:0685a23": "爾時，地藏菩薩摩訶薩說是偈已，頂禮佛",
    "T13n0410_001:0685a24": "足。於是世尊，復說偈言：",
    "T13n0410_001:0685a25": "「欲起堅固淨智者，　　能滅眾生諸煩惱；",
    "T13n0410_001:0685a26": "　令眾得樂如寶手，　　能斷結網如金剛。",
    "T13n0410_001:0685a27": "　汝起大悲諸精進，　　以是供養最勝尊；",
    "T13n0410_001:0685a28": "　其心如海救一切，　　度諸眾生苦彼岸。」",
    "T13n0410_001:0685a29": "爾時，地藏菩薩摩訶薩作禮而起，白佛言：",
    "T13n0410_001:0685b01": "「世尊！我當濟度此四天下，增長比丘、比丘",
    "T13n0410_001:0685b02": "尼、優婆塞、優婆夷，增長護念，增長壽命身",
    "T13n0410_001:0685b03": "無疾病，增長色力，增長名稱，增長資業，",
    "T13n0410_001:0685b04": "增長親友，增長眷屬，增長信戒，增長多",
    "T13n0410_001:0685b05": "聞，增長於施，增長忍辱，增長方便，增長",
    "T13n0410_001:0685b06": "覺意及諸聖諦，增長入於大乘一切正道，",
    "T13n0410_001:0685b07": "增長照明真實法相，增長成熟一切眾生，",
    "T13n0410_001:0685b08": "增長發大慈、悲、喜、捨，增長無量一切淨法，",
    "T13n0410_001:0685b09": "增長妙稱名聞三界，增長法雨潤三有流，",
    "T13n0410_001:0685b10": "增長大地一切物味，增長眾生所有善業，",
    "T13n0410_001:0685b11": "增長法氣無數福行，增長智慧皆悉照明，",
    "T13n0410_001:0685b12": "增長六波羅蜜所行之道，增長五眼通達",
    "T13n0410_001:0685b13": "無礙，增長灌頂，增長涅槃，增長威德照",
    "T13n0410_001:0685b14": "明一切未曾有法，眾德究竟記莂呪術陀羅",
    "T13n0410_001:0685b15": "尼章句。我於過去恒河沙佛所，皆悉受持如",
    "T13n0410_001:0685b16": "是等呪；增長白淨具足之法，增長種子、",
    "T13n0410_001:0685b17": "根、莖、華、果一切藥穀，增長雲、雨、地、水、火、風，",
    "T13n0410_001:0685b18": "增長福樂，增長財物，增長無量最勝果報，",
    "T13n0410_001:0685b19": "增長基業，此呪利益能除一切苦惱繫縛。」即",
    "T13n0410_001:0685b20": "說呪曰：",
    "T13n0410_001:0685b21": "「閦浮(一)　閦閦浮(二)　阿含閦浮(三)　婆吒迦羅閦",
    "T13n0410_001:0685b22": "浮(四)　菴羅閦浮(五)　毘羅閦浮(六)　婆闍羅閦",
    "T13n0410_001:0685b23": "浮(七)　阿盧伽閦浮(八)　達摩閦浮(九)　婆吒摩閦浮(十)",
    "T13n0410_001:0685b24": "　婆帝耶尼梨呵羅閦浮(十一)　鞞婆盧伽叉摩",
    "T13n0410_001:0685b25": "閦浮(十二)　憂婆舍摩閦浮(十三)　那耶那閦浮(十四)",
    "T13n0410_001:0685b26": "　闍那娑牟致囉那閦浮閦浮閦浮(十五)　毘尼梨",
    "T13n0410_001:0685b27": "夜那閦浮(十六)　奢多婆閦浮(十七)　娑遮修躓(十八)　摩醯",
    "T13n0410_001:0685b28": "梨(十九)　咃彌(二十)　[賒示+未]彌(二十一)　遮迦囉斯(二十二)　遮加摩私",
    "T13n0410_001:0685b29": "梨(二十三)　差梨(二十四)　奚隸(二十五)　迦囉娑囉娑啼(二十",
    "T13n0410_001:0685c01": "六)　呵梨波囉鞞(二十七)　波遮囉婆陀禰(二十八)　囉遮陀",
    "T13n0410_001:0685c02": "禰(二十九)　婆囉遮遮遮醯梨(三十)　摩梨(三十一)　伊迦他",
    "T13n0410_001:0685c03": "他仚(三十二)　他丘樓(三十三)　闥梨(三十四)　舍梨(三十五)　彌梨(三十",
    "T13n0410_001:0685c04": "六)　摩扠(三十七)　多扠(三十八)　鳩梨(三十九)　彌梨(四十)　鴦久之",
    "T13n0410_001:0685c05": "多毘(四十一)　頞梨(四十二)　祇梨(四十三)　波羅祇梨(四十四)",
    "T13n0410_001:0685c06": "　久吒苦婆梨(四十五)　真祇真(四十六)　真求梨(四十七)",
    "T13n0410_001:0685c07": "　休樓休樓休樓(四十八)　鳩流晃彌梨(四十九)　彌梨扠",
    "T13n0410_001:0685c08": "(五十)　婆茶婆茶(五十一)　羅闚闚梨(五十二)　嚧[口*留]",
    "T13n0410_001:0685c09": "嚧樓留(五十三)　婆婆闍毘(五十四)　輸檀禰(五十五)　私婆",
    "T13n0410_001:0685c10": "呵(五十六)　摩訶復陀樓迦沙毘輸禰私婆呵(五十",
    "T13n0410_001:0685c11": "七)　迦樓沙羅婆毘輸檀禰私婆呵(五十八)　迦樓",
    "T13n0410_001:0685c12": "沙烏闍毘輸檀禰私婆呵(五十九)　薩婆阿奢波利",
    "T13n0410_001:0685c13": "富囉檀禰私婆呵(六十)　薩婆娑斯耶三波陀禰",
    "T13n0410_001:0685c14": "私婆呵(六十一)　薩婆多咃迦多阿[券刀+衣]底私婆呵(六十",
    "T13n0410_001:0685c15": "二)　薩婆菩提薩埵阿[券刀+衣]底阿[少/兔]無地底私婆呵",
    "T13n0410_001:0685c16": "(六十三)",
    "T13n0410_001:0685c17": "「世尊！今所說呪，是未曾有威德照明，是眾德",
    "T13n0410_001:0685c18": "本，記莂章句陀羅尼神呪。我於過去恒河",
    "T13n0410_001:0685c19": "沙諸佛所受持是呪，增長一切白淨之法，",
    "T13n0410_001:0685c20": "增長善種、根、莖、枝、葉、華、果、藥、穀，增長雨",
    "T13n0410_001:0685c21": "澤、地、水、火、風，增長喜樂，增長財物，增長勝",
    "T13n0410_001:0685c22": "妙，增長產業。此呪威力，善能繫縛，亦名善",
    "T13n0410_001:0685c23": "解。世尊！說此陀羅尼呪，與四天下聲聞弟",
    "T13n0410_001:0685c24": "子，比丘、比丘尼、優婆塞、優婆夷，皆悉護念。",
    "T13n0410_001:0685c25": "增長財物一切產業，增長佛法，能令流布廣",
    "T13n0410_001:0686a01": "大無量三界受樂。」",
    "T13n0410_001:0686a02": "大方廣十輪經卷第一"
}