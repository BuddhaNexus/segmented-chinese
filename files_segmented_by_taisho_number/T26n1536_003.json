{
    "T26n1536_003:0375a16": "阿毘達磨集異門足論卷第三",
    "T26n1536_003:0375a18": "尊者舍利子說",
    "T26n1536_003:0375a19": "三藏法師玄奘奉　詔譯",
    "T26n1536_003:0375a20": "二法品第三之餘",
    "T26n1536_003:0375a21": "於斷不遮止者，如有一類為斷不善法、為圓",
    "T26n1536_003:0375a22": "滿善法，勇猛精進熾然愛樂勤修不息，作是",
    "T26n1536_003:0375a23": "念言：「云何令我速疾證得如理善法？」彼於如",
    "T26n1536_003:0375a24": "是勇猛精進熾然愛樂勤修習時，未能證得",
    "T26n1536_003:0375a25": "如理善法，便作是念：「如世尊說，無處無容善",
    "T26n1536_003:0375a26": "男子等勤修正行而不證得如理善法。由我",
    "T26n1536_003:0375a27": "所修正行未滿，是故未證如理善法。我所修",
    "T26n1536_003:0375a28": "斷定應不空不虛、有果有利、有義有味有益。」",
    "T26n1536_003:0375a29": "由彼於斷知有勝利，不生厭患誹謗毀呰，是",
    "T26n1536_003:0375b01": "名於斷不遮止。復有一類為斷不善法、為圓",
    "T26n1536_003:0375b02": "滿善法，勇猛精進熾然愛樂勤修不息，作是",
    "T26n1536_003:0375b03": "念言：「云何令我速疾證得如理善法？」彼於如",
    "T26n1536_003:0375b04": "是勇猛精進熾然愛樂勤修習時，未能證得",
    "T26n1536_003:0375b05": "如理善法，或雖證得而不了知，便作是念：「如",
    "T26n1536_003:0375b06": "世尊說，無處無容善男子等勤修正行而不",
    "T26n1536_003:0375b07": "證得如理善法。由我所修正行未滿，是故未",
    "T26n1536_003:0375b08": "證如理善法。我所修斷定應不空不虛、有果",
    "T26n1536_003:0375b09": "有利、有義有味有益。」由彼於斷知有勝利，不",
    "T26n1536_003:0375b10": "生厭患誹謗毀呰，是名於斷不遮止。復有一",
    "T26n1536_003:0375b11": "類為斷不善法、為圓滿善法，勇猛精進熾然",
    "T26n1536_003:0375b12": "愛樂勤修不息，作是念言：「云何令我速疾證",
    "T26n1536_003:0375b13": "得如理善法？」彼於如是勇猛精進熾然愛樂",
    "T26n1536_003:0375b14": "勤修習時，遂能證得如理善法，便作是念：「我",
    "T26n1536_003:0375b15": "所修斷決定不空不虛、有果有利、有義有味",
    "T26n1536_003:0375b16": "有益。」由彼於斷知有勝利，不生厭患誹謗毀",
    "T26n1536_003:0375b17": "呰，是名於斷不遮止。",
    "T26n1536_003:0375b18": "復有二法，謂奢摩他、毘鉢舍那者，奢摩他云",
    "T26n1536_003:0375b19": "何？答：善心一境性，是謂奢摩他。毘鉢舍那云",
    "T26n1536_003:0375b20": "何？答：奢摩他相應，於法揀擇、極揀擇、最極揀",
    "T26n1536_003:0375b21": "擇，解了、等了、近了、遍了，機黠通達審察聰叡，",
    "T26n1536_003:0375b22": "覺明慧行毘鉢舍那，是謂毘鉢舍那。如世尊",
    "T26n1536_003:0375b23": "說：",
    "T26n1536_003:0375b24": "「非有定無慧、　　非有慧無定，",
    "T26n1536_003:0375b25": "要有定有慧，　　方證於涅槃。」",
    "T26n1536_003:0375b26": "非有定無慧者，謂若有如是類慧，則有獲得",
    "T26n1536_003:0375b27": "如是類定；若無如是類慧，則無獲得如是類",
    "T26n1536_003:0375b28": "定，故說非有定無慧。非有慧無定者，謂若有",
    "T26n1536_003:0375b29": "慧是定所生、以定為集，是定種類由定而發。",
    "T26n1536_003:0375c01": "若有如是類定，則有獲得如是類慧；若無如",
    "T26n1536_003:0375c02": "是類定，則無獲得如是類慧，故說非有慧無",
    "T26n1536_003:0375c03": "定。要有定有慧方證於涅槃者，愛盡離滅名",
    "T26n1536_003:0375c04": "曰涅槃，要具定慧方能證得，若隨闕一必不",
    "T26n1536_003:0375c05": "能證。由此因緣故作是說，要有定有慧方證",
    "T26n1536_003:0375c06": "於涅槃。復次或有補特伽羅，得內心止不得",
    "T26n1536_003:0375c07": "增上慧法觀。或有補特伽羅，得增上慧法觀",
    "T26n1536_003:0375c08": "不得內心止。或有補特伽羅，不得內心止亦",
    "T26n1536_003:0375c09": "不得增上慧法觀。或有補特伽羅，得內心止",
    "T26n1536_003:0375c10": "亦得增上慧法觀。何等補特伽羅得內心止",
    "T26n1536_003:0375c11": "不得增上慧法觀？答：若補特伽羅得世間四",
    "T26n1536_003:0375c12": "靜慮、不得出世聖慧。何等補特伽羅得增上",
    "T26n1536_003:0375c13": "慧法觀、不得內心止？答：若補特伽羅得出世",
    "T26n1536_003:0375c14": "聖慧、不得世間四靜慮。何等補特伽羅不得",
    "T26n1536_003:0375c15": "內心止亦不得增上慧法觀？答：若補特伽羅",
    "T26n1536_003:0375c16": "不得世間四靜慮亦不得出世聖慧。何等補",
    "T26n1536_003:0375c17": "特伽羅得內心止亦得增上慧法觀？答：若補",
    "T26n1536_003:0375c18": "特伽羅得世間四靜慮亦得出世聖慧。如說",
    "T26n1536_003:0375c19": "世間四靜慮相應，心住、等住、近住、安住，不散",
    "T26n1536_003:0375c20": "不亂攝止等持心一境性者，此顯內心止。如",
    "T26n1536_003:0375c21": "說出世聖慧所攝，於法揀擇、極揀擇、最極揀",
    "T26n1536_003:0375c22": "擇，解了、等了、近了、遍了，機黠通達審察聰叡，",
    "T26n1536_003:0375c23": "覺明慧行毘鉢舍那者，此顯增上慧法觀，是",
    "T26n1536_003:0375c24": "名奢摩他毘鉢舍那。",
    "T26n1536_003:0375c25": "復有二法，謂明、解脫者，明云何？答：無學",
    "T26n1536_003:0375c26": "三明。何等為三？一者無學宿住隨念智作證",
    "T26n1536_003:0375c27": "明；二者無學死生智作證明；三者無學漏",
    "T26n1536_003:0375c28": "盡智作證明，是謂明。解脫云何？答：三種解脫。",
    "T26n1536_003:0375c29": "何等為三？一者心解脫；二者慧解脫；三者",
    "T26n1536_003:0376a01": "無為解脫。心解脫者，謂無貪善根相應心，已",
    "T26n1536_003:0376a02": "勝解、當勝解、今勝解，是名心解脫。慧解脫者，",
    "T26n1536_003:0376a03": "謂無癡善根相應心，已勝解、當勝解、今勝解，",
    "T26n1536_003:0376a04": "是名慧解脫。無為解脫者，謂擇滅，是名無為",
    "T26n1536_003:0376a05": "解脫。此中心解脫，或學、或無學、或非學非無",
    "T26n1536_003:0376a06": "學。云何學？答：學無貪善根相應心，已勝解、當",
    "T26n1536_003:0376a07": "勝解、今勝解，是謂學。云何無學？答：無學無貪",
    "T26n1536_003:0376a08": "善根相應心，已勝解、當勝解、今勝解，是謂無",
    "T26n1536_003:0376a09": "學。云何非學非無學？答：有漏無貪善根相應",
    "T26n1536_003:0376a10": "心，已勝解、當勝解、今勝解，是謂非學非無學。",
    "T26n1536_003:0376a11": "慧解脫，或學、或無學、或非學非無學。云何學？",
    "T26n1536_003:0376a12": "答：學無癡善根相應心，已勝解、當勝解、今勝",
    "T26n1536_003:0376a13": "解，是謂學。云何無學？答無學無癡善根相應",
    "T26n1536_003:0376a14": "心，已勝解、當勝解、今勝解，是謂無學。云何非",
    "T26n1536_003:0376a15": "學非無學？答：有漏無癡善根相應心，已勝解、",
    "T26n1536_003:0376a16": "當勝解、今勝解，是謂非學非無學。無為解脫",
    "T26n1536_003:0376a17": "唯非學非無學，是名明解脫。復有二法，謂盡",
    "T26n1536_003:0376a18": "智、無生智者，盡智云何？答：謂如實知我已知",
    "T26n1536_003:0376a19": "苦、我已斷集、我已證滅、我已修道，此所從生",
    "T26n1536_003:0376a20": "智見明覺解慧光觀，是名盡智。無生智云何？",
    "T26n1536_003:0376a21": "答：謂如實知我已知苦不復當知、我已斷集",
    "T26n1536_003:0376a22": "不復當斷、我已證滅不復當證、我已修道不",
    "T26n1536_003:0376a23": "復當修，此所從生智見明覺解慧光觀，是名",
    "T26n1536_003:0376a24": "無生智。復次若如實知已盡欲漏、有漏、無明",
    "T26n1536_003:0376a25": "漏，是名盡智。若如實知所盡三漏不復當生，",
    "T26n1536_003:0376a26": "是無生智。復次若如實知已盡一切結縛、隨",
    "T26n1536_003:0376a27": "眠、隨煩惱、纏，是名盡智。若如實知所盡一切",
    "T26n1536_003:0376a28": "結縛、隨眠、隨煩惱、纏不復當起，是名無生智。",
    "T26n1536_003:0376a29": "4 三法品1集異門足論三法品第四之一",
    "T26n1536_003:0376b01": "時舍利子復告眾言：「具壽當知，佛於三法自",
    "T26n1536_003:0376b02": "善通達，現等覺已，為諸弟子宣說開示。我",
    "T26n1536_003:0376b03": "等今應和合結集，佛滅度後勿有乖諍，當令",
    "T26n1536_003:0376b04": "隨順梵行法律久住，利樂無量有情，哀愍世",
    "T26n1536_003:0376b05": "間諸天人眾，令獲殊勝義利安樂。」三法云何？",
    "T26n1536_003:0376b06": "此中有五嗢柁南頌。初嗢柁南曰：",
    "T26n1536_003:0376b07": "初三法有十，　　謂根尋行界，",
    "T26n1536_003:0376b08": "前三各有二，　　後一有四種。",
    "T26n1536_003:0376b09": "有三不善根、三善根。三不善尋、三善尋。三惡",
    "T26n1536_003:0376b10": "行、三妙行。欲恚害三界、出離無恚無害三界、",
    "T26n1536_003:0376b11": "欲色無色三界、色無色滅三界。",
    "T26n1536_003:0376b12": "三不善根者，謂貪不善根、瞋不善根、癡不善",
    "T26n1536_003:0376b13": "根。貪不善根者？貪云何？答：謂於欲境諸貪等",
    "T26n1536_003:0376b14": "貪，執藏防護堅著、愛樂迷悶、耽嗜遍耽嗜、內縛",
    "T26n1536_003:0376b15": "欲求耽湎苦集，貪類貪生，總名為貪。不善根",
    "T26n1536_003:0376b16": "云何？答：謂此貪法是不善性，能為無量不善",
    "T26n1536_003:0376b17": "法根，是故此法能為病根癰根、箭根惱根、苦",
    "T26n1536_003:0376b18": "根穢根濁根、諸雜染根、不清淨根、不鮮白根，",
    "T26n1536_003:0376b19": "是故名為貪不善根。瞋不善根者，瞋云何？答：",
    "T26n1536_003:0376b20": "謂於有情欲為損害，內懷栽杌欲為擾惱，已",
    "T26n1536_003:0376b21": "瞋、當瞋、現瞋，樂為過患、極為過患，意極忿恚，",
    "T26n1536_003:0376b22": "於諸有情各相違戾欲為過患，已為過患、當",
    "T26n1536_003:0376b23": "為過患、現為過患，總名為瞋。不善根云何？答：",
    "T26n1536_003:0376b24": "謂此瞋法是不善性，能為無量不善法根，是",
    "T26n1536_003:0376b25": "故此法能為病根癰根、箭根惱根、苦根穢根",
    "T26n1536_003:0376b26": "濁根、諸雜染根、不清淨根、不鮮白根，是故名",
    "T26n1536_003:0376b27": "為瞋不善根。癡不善根者，癡云何？答：謂於前",
    "T26n1536_003:0376b28": "際無知、後際無知、前後際無知，於內無知、外",
    "T26n1536_003:0376b29": "無知、內外無知，於業無知、異熟無知、業異熟",
    "T26n1536_003:0376c01": "無知，於善作業無知、惡作業無知、善惡作業",
    "T26n1536_003:0376c02": "無知，於因無知、因所生法無知，於佛無知、法",
    "T26n1536_003:0376c03": "無知、僧無知，於苦無知、集無知、滅無知、道無",
    "T26n1536_003:0376c04": "知，於善法無知、不善法無知，於有罪法無知、",
    "T26n1536_003:0376c05": "無罪法無知，於應修法無知、不應修法無知，",
    "T26n1536_003:0376c06": "於下劣法無知、勝妙法無知，於黑法無知、白",
    "T26n1536_003:0376c07": "法無知，於有敵對法無知，於緣生法無知，",
    "T26n1536_003:0376c08": "於六觸處如實無知。如是無知無見非現觀、",
    "T26n1536_003:0376c09": "黑闇愚癡無明盲冥、罩網纏裹頑騃渾濁障",
    "T26n1536_003:0376c10": "蓋，發盲、發無明、發無智、滅勝慧，障礙善品",
    "T26n1536_003:0376c11": "令不涅槃。無明漏、無明暴流、無明軛、無明毒",
    "T26n1536_003:0376c12": "根、無明毒莖、無明毒枝、無明毒葉、無明毒花、",
    "T26n1536_003:0376c13": "無明毒果，癡、等癡、極癡，改、等改、極改，癡類",
    "T26n1536_003:0376c14": "癡生、改類改生，總名為癡。不善根云何？答：",
    "T26n1536_003:0376c15": "謂此癡法是不善性，能為無量不善法根，是",
    "T26n1536_003:0376c16": "故此法能為病根癰根、箭根惱根、苦根穢根濁",
    "T26n1536_003:0376c17": "根、諸雜染根、不清淨根、不鮮白根，是故名為",
    "T26n1536_003:0376c18": "癡不善根。如世尊說：",
    "T26n1536_003:0376c19": "「諸惡貪瞋癡，　　惱害自心者，",
    "T26n1536_003:0376c20": "如樹心有蝎，　　皮果等皆衰。」",
    "T26n1536_003:0376c21": "三善根者，謂無貪善根、無瞋善根、無癡善根。",
    "T26n1536_003:0376c22": "無貪善根者，無貪云何？答：謂於欲境諸不貪、",
    "T26n1536_003:0376c23": "不等貪、不執藏不防護不堅著、不愛不樂、不",
    "T26n1536_003:0376c24": "迷心悶、不耽嗜不遍耽嗜、不內縛不欲不求",
    "T26n1536_003:0376c25": "不耽湎，非苦集非貪類非貪生，總名無貪。善",
    "T26n1536_003:0376c26": "根云何？答：謂無貪法是善性，能為無量善法",
    "T26n1536_003:0376c27": "根，是故此法能為無病根無癰根、無箭根無",
    "T26n1536_003:0376c28": "穢根無濁根、不雜染根、清淨根、鮮白根，是故",
    "T26n1536_003:0376c29": "名為無貪善根。無瞋善根者，無瞋云何？答：謂",
    "T26n1536_003:0377a01": "於有情不欲損害，不懷栽杌不欲擾惱，非已",
    "T26n1536_003:0377a02": "瞋非當瞋非現瞋，不樂為過患、不極為過患，",
    "T26n1536_003:0377a03": "意不憤恚，於諸有情不相違戾，不欲為過患，",
    "T26n1536_003:0377a04": "非已為過患、非當為過患、非現為過患，總名",
    "T26n1536_003:0377a05": "無瞋。善根云何？答：謂無瞋法是善性，能為無",
    "T26n1536_003:0377a06": "量善法根，是故此法能為無病根無癰根、",
    "T26n1536_003:0377a07": "無箭根無穢根無濁根、不雜染根、清淨根、鮮白",
    "T26n1536_003:0377a08": "根，是故名為無瞋善根。無癡善根者，無癡云",
    "T26n1536_003:0377a09": "何？答：謂知前際智、後際智、前後際智，知內智、",
    "T26n1536_003:0377a10": "外智、內外智，知業智、異熟智、業異熟智，知善",
    "T26n1536_003:0377a11": "作業智、惡作業智、善惡作業智，知因智、因所",
    "T26n1536_003:0377a12": "生法智，知佛智、法智、僧智，知苦智、集智、滅智、",
    "T26n1536_003:0377a13": "道智，知善法智、不善法智，知有罪法智、無罪",
    "T26n1536_003:0377a14": "法智，知應修法智、不應修法智，知下劣法智、",
    "T26n1536_003:0377a15": "勝妙法智，知黑法智、白法智，知有敵對法智，",
    "T26n1536_003:0377a16": "知緣生法智，知六觸處如實智。如是智見明",
    "T26n1536_003:0377a17": "覺解慧光觀，總名無癡。善根云何？答：謂無癡",
    "T26n1536_003:0377a18": "法是善性，能為無量善法根，是故此法能為",
    "T26n1536_003:0377a19": "無病根無癰根、無箭根無穢根無濁根、不雜",
    "T26n1536_003:0377a20": "染根、清淨根、鮮白根，是故名為無癡善根。如",
    "T26n1536_003:0377a21": "世尊說：",
    "T26n1536_003:0377a22": "「若離貪瞋癡，　　說名為智者，",
    "T26n1536_003:0377a23": "亦名為上士，　　不惱害自心。",
    "T26n1536_003:0377a24": "是故應遠離，　　貪瞋及無明，",
    "T26n1536_003:0377a25": "勤修起慧明，　　速得眾苦盡。」",
    "T26n1536_003:0377a26": "三不善尋者，謂欲尋、恚尋、害尋。欲尋云何？答：",
    "T26n1536_003:0377a27": "欲貪相應諸心尋求、遍尋求、近尋求，心顯了、",
    "T26n1536_003:0377a28": "極顯了、現前顯了，推度搆畫思惟分別，總名",
    "T26n1536_003:0377a29": "欲尋。恚尋云何？答：瞋相應諸心尋求、遍尋求、",
    "T26n1536_003:0377b01": "近尋求，心顯了、極顯了、現前顯了，推度搆畫",
    "T26n1536_003:0377b02": "思惟分別，總名恚尋。害尋云何？答：害相應諸",
    "T26n1536_003:0377b03": "心尋求、遍尋求、近尋求，心顯了、極顯了、現前",
    "T26n1536_003:0377b04": "顯了，推度搆畫思惟分別，總名害尋。如世",
    "T26n1536_003:0377b05": "尊說：",
    "T26n1536_003:0377b06": "「惡尋伏眾生，　　令於穢見淨，",
    "T26n1536_003:0377b07": "倍增長貪愛，　　自為堅固縛。」",
    "T26n1536_003:0377b08": "三善尋者，謂出離尋、無恚尋、無害尋。出離尋",
    "T26n1536_003:0377b09": "云何？答：於諸欲尋思惟過患，謂此欲尋是不",
    "T26n1536_003:0377b10": "善法，諸下賤者信解受持。一切如來及諸弟",
    "T26n1536_003:0377b11": "子、賢貴善士共所呵厭，能為自害、能為他害、",
    "T26n1536_003:0377b12": "能為俱害、能滅智慧、能礙彼品、能障涅槃，受",
    "T26n1536_003:0377b13": "持此法不生通慧、不引菩提、不證涅槃。如是",
    "T26n1536_003:0377b14": "思惟諸欲尋過患時，諸心尋求、遍尋求、近尋",
    "T26n1536_003:0377b15": "求，心顯了、極顯了、現前顯了，推度搆畫思惟",
    "T26n1536_003:0377b16": "分別，名出離尋。復次為斷欲尋，於出離尋思",
    "T26n1536_003:0377b17": "惟功德，謂出離尋是勝善法，是尊勝者信解",
    "T26n1536_003:0377b18": "受持，一切如來及諸弟子、賢貴善士共所稱",
    "T26n1536_003:0377b19": "讚，不為自害、不為他害、不為俱害、不滅智",
    "T26n1536_003:0377b20": "慧、不礙彼品、不障涅槃，受持此法能生通慧、",
    "T26n1536_003:0377b21": "能引菩提、能證涅槃。如是思惟出離尋功德",
    "T26n1536_003:0377b22": "時，諸心尋求乃至分別，名出離尋。復次思惟",
    "T26n1536_003:0377b23": "欲尋如病如癰如箭惱害，無常苦空非我轉",
    "T26n1536_003:0377b24": "動，勞倦羸篤是失壞法，迅速不停衰朽非恒，",
    "T26n1536_003:0377b25": "不可保信是變壞法。如是思惟諸欲尋時，諸",
    "T26n1536_003:0377b26": "心尋求乃至分別，名出離尋。復次為斷欲尋，",
    "T26n1536_003:0377b27": "思惟彼滅是真寂靜，思惟彼道是真出離。如",
    "T26n1536_003:0377b28": "是思惟彼滅道時，諸心尋求乃至分別，名出",
    "T26n1536_003:0377b29": "離尋。復次思惟捨心定及道，捨心定相應無",
    "T26n1536_003:0377c01": "想定、滅定、擇滅。如是思惟時，諸心尋求乃至",
    "T26n1536_003:0377c02": "分別，名出離尋。復次思惟出離及出離相應",
    "T26n1536_003:0377c03": "受想行識，及彼等起身語業心不相應行時，",
    "T26n1536_003:0377c04": "諸心尋求乃至分別，名出離尋。無恚尋云何？",
    "T26n1536_003:0377c05": "答：於諸恚尋思惟過患，謂此恚尋是不善法，",
    "T26n1536_003:0377c06": "諸下賤者信解受持，一切如來及諸弟子、賢",
    "T26n1536_003:0377c07": "貴善士共所呵厭，能為自害、能為他害、能為",
    "T26n1536_003:0377c08": "俱害、能滅智慧、能礙彼品、能障涅槃，受持此",
    "T26n1536_003:0377c09": "法不生通慧、不引菩提、不證涅槃。如是思惟",
    "T26n1536_003:0377c10": "諸恚尋過患時，諸心尋求、遍尋求、近尋求，心",
    "T26n1536_003:0377c11": "顯了、極顯了、現前顯了，推度搆畫思惟分別，",
    "T26n1536_003:0377c12": "名無恚尋。復次為斷恚尋，於無恚尋思惟功",
    "T26n1536_003:0377c13": "德，謂無恚尋是勝善法，是尊勝者信解受持，",
    "T26n1536_003:0377c14": "一切如來及諸弟子、賢貴善士共所稱讚，不",
    "T26n1536_003:0377c15": "為自害、不為他害、不為俱害、不滅智慧、不礙",
    "T26n1536_003:0377c16": "彼品、不障涅槃，受持此法能生通慧、能引菩",
    "T26n1536_003:0377c17": "提、能證涅槃。如是思惟無恚尋功德時，諸心",
    "T26n1536_003:0377c18": "尋求乃至分別，名無恚尋。復次思惟恚尋如",
    "T26n1536_003:0377c19": "病如癰如箭惱害，無常苦空非我轉動，勞倦",
    "T26n1536_003:0377c20": "羸篤是失壞法，迅速不停衰朽非恒，不可保",
    "T26n1536_003:0377c21": "信是變壞法。如是思惟諸恚尋時，諸心尋求",
    "T26n1536_003:0377c22": "乃至分別，名無恚尋。復次為斷恚尋，思惟彼",
    "T26n1536_003:0377c23": "滅是真寂靜，思惟彼道是真出離。如是思惟",
    "T26n1536_003:0377c24": "彼滅道時，諸心尋求乃至分別，名無恚尋。復",
    "T26n1536_003:0377c25": "次思惟慈心定及道、慈心定相應無想定、滅",
    "T26n1536_003:0377c26": "定、擇滅。如是思惟時，諸心尋求乃至分別，名",
    "T26n1536_003:0377c27": "無恚尋。復次思惟無恚及無恚相應受想行",
    "T26n1536_003:0377c28": "識，及彼等起身語業心不相應行時，諸心尋",
    "T26n1536_003:0377c29": "求乃至分別，名無恚尋。無害尋云何？答：於諸",
    "T26n1536_003:0378a01": "害尋思惟過恚，謂此害尋是不善法，諸下賤",
    "T26n1536_003:0378a02": "者信解受持，一切如來及諸弟子、賢貴善士",
    "T26n1536_003:0378a03": "共所呵厭，能為自害、能為他害、能為俱害、能",
    "T26n1536_003:0378a04": "滅智慧、能礙彼品、能障涅槃，受持此法不生",
    "T26n1536_003:0378a05": "通慧、不引菩提、不證涅槃。如是思惟諸害尋",
    "T26n1536_003:0378a06": "過患時，諸心尋求、遍尋求、近尋求，心顯了、極",
    "T26n1536_003:0378a07": "顯了、現前顯了，推度搆畫思惟分別，名無害",
    "T26n1536_003:0378a08": "尋。復次為斷害尋，於無害尋思惟功德，謂無",
    "T26n1536_003:0378a09": "害是勝善法，是尊勝者信解受持，一切如來",
    "T26n1536_003:0378a10": "及諸弟子、賢貴善士共所稱讚，不為自害、不",
    "T26n1536_003:0378a11": "為他害、不為俱害、不滅智慧、不礙彼品、不",
    "T26n1536_003:0378a12": "障涅槃，受持此法能生通慧、能引菩提、能證",
    "T26n1536_003:0378a13": "涅槃。如是思惟無害尋功德時，諸心尋求乃",
    "T26n1536_003:0378a14": "至分別，名無害尋。復次思惟害尋如病如癰",
    "T26n1536_003:0378a15": "如箭惱害，無常苦空非我轉動，勞倦羸篤是",
    "T26n1536_003:0378a16": "失壞法，迅速不停衰朽非恒，不可保信是",
    "T26n1536_003:0378a17": "變壞法。如是思惟諸害尋時，諸心尋求乃至",
    "T26n1536_003:0378a18": "分別，名無害尋。復次為斷害尋，思惟彼滅是",
    "T26n1536_003:0378a19": "真寂靜，思惟彼道是真出離。如是思惟彼滅",
    "T26n1536_003:0378a20": "道時，諸心尋求乃至分別，名無害尋。復次思",
    "T26n1536_003:0378a21": "惟悲心定及道、悲心定相應無想定、滅定、擇",
    "T26n1536_003:0378a22": "滅。如是思惟時，諸心尋求乃至分別，名無害",
    "T26n1536_003:0378a23": "尋。復次思惟無害及無害相應受想行識，及",
    "T26n1536_003:0378a24": "彼等起身語業心不相應行時，諸心尋求乃",
    "T26n1536_003:0378a25": "至分，別名無害尋。如世尊說：",
    "T26n1536_003:0378a26": "「樂滅諸惡尋，　　勤修不淨觀，",
    "T26n1536_003:0378a27": "常念斷貪愛，　　能壞堅固縛。」",
    "T26n1536_003:0378a28": "三惡行者，謂身惡行、語惡行、意惡行。身惡行",
    "T26n1536_003:0378a29": "云何？答：斷生命、不與取、欲邪行。復次斷生命、",
    "T26n1536_003:0378b01": "不與取、非梵行。復次諸所有不善身業、諸所",
    "T26n1536_003:0378b02": "有非理所引身業、諸所有身業能障礙定，總",
    "T26n1536_003:0378b03": "名身惡行。語惡行云何？答：虛誑語、離間語、麁",
    "T26n1536_003:0378b04": "惡語、雜穢語。復次諸所有不善語業、諸所有",
    "T26n1536_003:0378b05": "非理所引語業、諸所有語業能障礙定，總名",
    "T26n1536_003:0378b06": "語惡行。意惡行云何？答：貪欲、瞋恚、邪見。復次",
    "T26n1536_003:0378b07": "諸所有不善意業、諸所有非理所引意業、諸",
    "T26n1536_003:0378b08": "所有意業能障礙定，總名意惡行。如世尊",
    "T26n1536_003:0378b09": "說：",
    "T26n1536_003:0378b10": "「若造身惡行、　　語意惡行已，",
    "T26n1536_003:0378b11": "不修對治者，　　當墮於地獄。」",
    "T26n1536_003:0378b12": "三妙行者，謂身妙行、語妙行、意妙行。身妙行",
    "T26n1536_003:0378b13": "云何？答：離斷生命、離不與取、離欲邪行。復次",
    "T26n1536_003:0378b14": "離斷生命、離不與取、離非梵行。復次諸學身",
    "T26n1536_003:0378b15": "業、諸無學身業、諸善非學非無學身業，總名",
    "T26n1536_003:0378b16": "身妙行。語妙行云何？答：離虛誑語、離離間語、",
    "T26n1536_003:0378b17": "離麁惡語、離雜穢語。復次諸學語業、諸無學",
    "T26n1536_003:0378b18": "語業、諸善非學非無學語業，總名語妙行。意",
    "T26n1536_003:0378b19": "妙行云何？答：無貪、無瞋、正見。復次諸學意業、",
    "T26n1536_003:0378b20": "諸無學意業、諸善非學非無學意業，總名意",
    "T26n1536_003:0378b21": "妙行。如世尊說：",
    "T26n1536_003:0378b22": "「若修身妙行、　　語意妙行已，",
    "T26n1536_003:0378b23": "無餘緣礙者，　　當生天受樂。」",
    "T26n1536_003:0378b24": "欲界、恚界、害界，及出離界、無恚界、無害界，如",
    "T26n1536_003:0378b25": "《法蘊論》說。欲界、色界、無色界，亦如《法蘊論》說。",
    "T26n1536_003:0378b26": "如世尊說：",
    "T26n1536_003:0378b27": "「諸有能遍知，　　欲色無色界，",
    "T26n1536_003:0378b28": "超一切依故，　　當觸無餘依。",
    "T26n1536_003:0378b29": "身證甘露界，　　無漏不思議，",
    "T26n1536_003:0378c01": "世尊說涅槃，　　為饒益含識。」",
    "T26n1536_003:0378c02": "色界、無色界、滅界，亦如《法蘊論》說。如世尊說：",
    "T26n1536_003:0378c03": "「住色界有情，　　及住無色界，",
    "T26n1536_003:0378c04": "不證知滅故，　　定當往後有。",
    "T26n1536_003:0378c05": "若遍知色界，　　不住於無色，",
    "T26n1536_003:0378c06": "趣向究竟滅，　　後解脫生死。」",
    "T26n1536_003:0378c07": "第二嗢柁南曰：",
    "T26n1536_003:0378c08": "二三法有十，　　世言依處行，",
    "T26n1536_003:0378c09": "心數趣上座，　　聚舉不護三。",
    "T26n1536_003:0378c10": "有三世、三言依、三色處、三行、三心、三補特伽",
    "T26n1536_003:0378c11": "羅、三上座、三聚、三舉罪事、三不護。",
    "T26n1536_003:0378c12": "三世者，謂過去世、未來世、現在世。過去世云",
    "T26n1536_003:0378c13": "何？答：諸行已起已等起、已生已等生、已轉已",
    "T26n1536_003:0378c14": "現轉、已聚集已出現，落謝過去盡滅離變，過",
    "T26n1536_003:0378c15": "去性、過去類、過去世攝，是謂過去世。未來世",
    "T26n1536_003:0378c16": "云何？答：諸行未已起未已等起、未已生未已",
    "T26n1536_003:0378c17": "等生、未已轉未已現轉、未聚集未出現，未來",
    "T26n1536_003:0378c18": "性、未來類、未來世攝，是謂未來世。現在世云",
    "T26n1536_003:0378c19": "何？答：諸行已起已等起、已生已等生、已轉已",
    "T26n1536_003:0378c20": "現轉、聚集出現，住未已謝、未已盡滅、未已離",
    "T26n1536_003:0378c21": "變和合現前，現在性、現在類、現在世攝，是謂",
    "T26n1536_003:0378c22": "現在世。問：世是何義？答：世是顯示諸行增語。",
    "T26n1536_003:0378c23": "三言依者，謂過去言依、未來言依、現在言依。",
    "T26n1536_003:0378c24": "過去言依者云何？過去云何言、云何依而說",
    "T26n1536_003:0378c25": "過去言依耶？答：諸行已起已等起、已生已等",
    "T26n1536_003:0378c26": "生、已轉已現轉、已聚集已出現，落謝過去盡",
    "T26n1536_003:0378c27": "滅離變，過去性、過去類、過去世攝，是謂過去。",
    "T26n1536_003:0378c28": "即依如是過去諸行，所起語言唱詞評論、呼召",
    "T26n1536_003:0378c29": "宣說顯示教誨、語路語音語業語表，是謂言。",
    "T26n1536_003:0379a01": "即前所說過去諸行亦名為依。是言因本眼",
    "T26n1536_003:0379a02": "路緣起無間引發，能作生緣集等起故、依過",
    "T26n1536_003:0379a03": "去行起諸言說故，過去諸行名過去言依。未",
    "T26n1536_003:0379a04": "來言依者云何？未來云何言、云何依而說未",
    "T26n1536_003:0379a05": "來言依耶？答：諸行未已起未已等起、未已生",
    "T26n1536_003:0379a06": "未已等生、未已轉未已現轉、未聚集未出現，",
    "T26n1536_003:0379a07": "未來性、未來類、未來世攝，是謂未來。即依如",
    "T26n1536_003:0379a08": "是未來諸行，所起語言唱詞評論、呼召宣說",
    "T26n1536_003:0379a09": "顯示教誨、語路語音語業語表，是謂言。即前",
    "T26n1536_003:0379a10": "所說未來諸行亦名為依。是言因本眼路緣",
    "T26n1536_003:0379a11": "起無間引發，能作生緣集等起故、依未來行",
    "T26n1536_003:0379a12": "起論言說故，未來諸行名未來言依。現在言",
    "T26n1536_003:0379a13": "依者，云何現在、云何言、云何依而說現在言",
    "T26n1536_003:0379a14": "依耶？答：諸行已起已等起、已生已等生、已轉",
    "T26n1536_003:0379a15": "已現轉，聚集出現，住未已謝未已盡滅、未已",
    "T26n1536_003:0379a16": "離變，和合現前，現在性、現在類、現在世攝，是",
    "T26n1536_003:0379a17": "謂現在。即依如是現在諸行，所起語言唱詞",
    "T26n1536_003:0379a18": "評論、呼召宣說顯示教誨、語路語音語業語",
    "T26n1536_003:0379a19": "表，是謂言。即前所說現在諸行亦名為依。是",
    "T26n1536_003:0379a20": "言因本眼路緣起無間引發，能作生緣集等",
    "T26n1536_003:0379a21": "起故、依現在行起諸言說故，現在諸行名現",
    "T26n1536_003:0379a22": "在言依。無第四第五者依有為說，謂有為法",
    "T26n1536_003:0379a23": "唯有三種，更無第四第五可得。有說此依一",
    "T26n1536_003:0379a24": "切法說，諸無為法即是現在言依攝故，更無",
    "T26n1536_003:0379a25": "第四第五可得。如世尊說：",
    "T26n1536_003:0379a26": "「樂言想有情，　　恒依言想住，",
    "T26n1536_003:0379a27": "未遍知言想，　　趣生死無窮。",
    "T26n1536_003:0379a28": "若遍知言想，　　於他無所說，",
    "T26n1536_003:0379a29": "亦不樂他說，　　常欣修靜慮。",
    "T26n1536_003:0379b01": "寂定勤精進，　　見生死盡邊，",
    "T26n1536_003:0379b02": "摧伏諸魔軍，　　至生死彼岸。」",
    "T26n1536_003:0379b03": "三色處者，謂有三處攝一切色。何等為三？一",
    "T26n1536_003:0379b04": "者有色有見有對；二者有色無見有對；三者",
    "T26n1536_003:0379b05": "有色無見無對。云何有見有對色？答：一處。云",
    "T26n1536_003:0379b06": "何無見有對色？答：九處。云何無見無對色？答：",
    "T26n1536_003:0379b07": "一處少分。",
    "T26n1536_003:0379b08": "三行者，謂身行、語行、意行。身行云何？答：身亦",
    "T26n1536_003:0379b09": "名身行、身業亦名身行、入息出息亦名身行，",
    "T26n1536_003:0379b10": "於此義中意說入息出息身行。所以者何？入",
    "T26n1536_003:0379b11": "息者呼吸外風令入身內，出息者引發內風",
    "T26n1536_003:0379b12": "令出身外，由此勢力令身動轉通暢安隱，故",
    "T26n1536_003:0379b13": "入出息說為身行。語行云何？答：語亦名語行、",
    "T26n1536_003:0379b14": "語業亦名語行、尋伺亦名語行，於此義中意",
    "T26n1536_003:0379b15": "說尋伺語行。所以者何？要尋伺已能發語言，",
    "T26n1536_003:0379b16": "非無尋伺，是故尋伺說為語行。意行云何？答：",
    "T26n1536_003:0379b17": "意亦名意行、意業亦名意行、想思亦名意行，",
    "T26n1536_003:0379b18": "於此義中意說想思意行。所以者何？以想及",
    "T26n1536_003:0379b19": "思是心所法，依止於心、繫屬於心，依心而轉、",
    "T26n1536_003:0379b20": "扶助於心，是故想思說為意行。",
    "T26n1536_003:0379b21": "三心者，一漏瘡喻心；二電光喻心；三金剛喻",
    "T26n1536_003:0379b22": "心。漏瘡喻心云何？答：如世尊說：苾芻當知，世",
    "T26n1536_003:0379b23": "有一類補特伽羅，稟性暴惡言憙麁獷，少有",
    "T26n1536_003:0379b24": "觸惱便多憤恚，結怨佷㑦語言兇勃。如惡",
    "T26n1536_003:0379b25": "漏瘡纔被物觸，便多流出膿血不止。彼心亦",
    "T26n1536_003:0379b26": "爾，少遇違緣，即便憤恚怨恨不息。問：何故彼",
    "T26n1536_003:0379b27": "心名漏瘡喻？答：彼心意識暫觸違緣，便速發",
    "T26n1536_003:0379b28": "生種種穢惡，是故名曰漏瘡喻心。",
    "T26n1536_003:0379b29": "說一切有部集異門足論卷第三"
}