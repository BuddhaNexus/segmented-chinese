{
    "T28n1546_054:0386b21": "阿毘曇毘婆沙論卷第五十四",
    "T28n1546_054:0386b23": "迦旃延子造　五百羅漢釋",
    "T28n1546_054:0386b24": "北涼天竺沙門浮陀跋摩",
    "T28n1546_054:0386b25": "共道泰等譯",
    "T28n1546_054:0386b26": "智揵度他心智品第二之六",
    "T28n1546_054:0386b27": "◎佛經說佛告比丘。若有眾生。能信樂汝所",
    "T28n1546_054:0386b28": "說者。汝等應以慈愍心為說。四不壞淨。令得",
    "T28n1546_054:0386b29": "安住修行此法。廣如契經說。問曰。世尊何故",
    "T28n1546_054:0386c01": "說此經耶。答曰。欲為說法者顯示應聽法緣",
    "T28n1546_054:0386c02": "故。說法者不知應為誰說。誰不應為說。心生",
    "T28n1546_054:0386c03": "怯弱。佛作是說。汝等不應輕有所說。若有",
    "T28n1546_054:0386c04": "眾生。能信樂汝所說者。乃可為說。復次欲說",
    "T28n1546_054:0386c05": "報恩法故。佛說此經。經說佛告比丘。若人",
    "T28n1546_054:0386c06": "於百年中。一肩負父。一肩負母。處處遊行。",
    "T28n1546_054:0386c07": "猶不名為報父母恩。佛告比丘。若父母不信",
    "T28n1546_054:0386c08": "教令立信。無戒為說善戒。慳悋教令布施無",
    "T28n1546_054:0386c09": "慧教令修慧。爾乃名為報父母恩。問曰。諸佛",
    "T28n1546_054:0386c10": "法中所有善法。盡應教人。何故獨說教四不",
    "T28n1546_054:0386c11": "壞淨耶。尊者波奢說曰。此中世尊說聖道名",
    "T28n1546_054:0386c12": "不壞淨。一切聖道。或是相應法。或是共有法。",
    "T28n1546_054:0386c13": "若說信則說相應法聖道。若說戒則說共有",
    "T28n1546_054:0386c14": "法聖道。復次此說現初門略要始入法一切",
    "T28n1546_054:0386c15": "佛法所有善法。或是色或非色。若說戒。當知",
    "T28n1546_054:0386c16": "已說色性善法。若說信。當知已說非色性善",
    "T28n1546_054:0386c17": "法。如色法非色法。相應不相應。有依無依。",
    "T28n1546_054:0386c18": "有行無行。有勢用無勢用。有緣無緣。當知亦",
    "T28n1546_054:0386c19": "如是。復次所有善法。或是根性。或非根性。若",
    "T28n1546_054:0386c20": "說信。當知已說根性善法。若說戒。當知已說",
    "T28n1546_054:0386c21": "非根性善法。復次依四不壞淨故。施設四沙",
    "T28n1546_054:0386c22": "門果。復次此四不壞淨。有二種相。一不壞",
    "T28n1546_054:0386c23": "相。二是淨相。不壞相者。無漏信不為非信所",
    "T28n1546_054:0386c24": "壞。無漏戒不為非戒所壞。信於心數法中是",
    "T28n1546_054:0386c25": "淨相。戒於四大法中是淨相。復次為示止惡",
    "T28n1546_054:0386c26": "道貧窮怖畏方便故。戒能止惡道怖畏。信能",
    "T28n1546_054:0386c27": "止貧窮怖畏。無漏信戒。雖無障非不因有漏",
    "T28n1546_054:0386c28": "信戒。復次欲引道依外道受化者令入佛法",
    "T28n1546_054:0386c29": "故。諸比丘。或有親屬。依外道受化。以親受",
    "T28n1546_054:0387a01": "故。讚歎佛法。毀訾外道法。令他瞋恚。轉遠",
    "T28n1546_054:0387a02": "佛法。佛於是說。汝等無力無畏。不知眾生",
    "T28n1546_054:0387a03": "諸根心行。汝於彼人。若有憐愍心者。當為說",
    "T28n1546_054:0387a04": "四不壞淨。若得四不壞淨。心不移動。所以者",
    "T28n1546_054:0387a05": "何。比丘當知。四大可令變異。若人得四不壞",
    "T28n1546_054:0387a06": "淨。無有變異。問曰。一切諸法。盡不變異。何以",
    "T28n1546_054:0387a07": "獨說四大不變異耶。答曰。以四法明四法故。",
    "T28n1546_054:0387a08": "復次行者先觀四大不變異相。然後於一切",
    "T28n1546_054:0387a09": "法。見不變異相。復次外道計四大是常。佛說",
    "T28n1546_054:0387a10": "四大非是常法。假令四大如外道所說是常",
    "T28n1546_054:0387a11": "者。是常法可令變異。若我弟子。成就四不壞",
    "T28n1546_054:0387a12": "淨有變異者。無有是處。復次四大能持展轉",
    "T28n1546_054:0387a13": "增長生死法。",
    "T28n1546_054:0387a14": "佛經說。信是大象手。問曰。何故佛說信是大",
    "T28n1546_054:0387a15": "象手。答曰。能有所取故。如象有手。能取眾生",
    "T28n1546_054:0387a16": "數非眾生數物。如是聖弟子。有信手者。能取",
    "T28n1546_054:0387a17": "善法。",
    "T28n1546_054:0387a18": "佛經說若聖弟子。成就於佛不壞淨。多住此",
    "T28n1546_054:0387a19": "法時。是時先成就於佛不壞淨。諸天心大歡",
    "T28n1546_054:0387a20": "喜。作如是言。如我等成就多住於佛不壞淨",
    "T28n1546_054:0387a21": "故。來生此間。諸聖弟子。亦成就於佛不壞淨。",
    "T28n1546_054:0387a22": "身壞命終。亦當生此間。與我等同處。成就",
    "T28n1546_054:0387a23": "於法不壞淨。於僧不壞淨。於戒不壞淨。亦如",
    "T28n1546_054:0387a24": "是。問曰。彼諸天先於此間。盡成就四不壞",
    "T28n1546_054:0387a25": "淨。何故諸天。或有讚歎於佛不壞淨者。或有",
    "T28n1546_054:0387a26": "乃至讚歎於戒不壞淨者耶。答曰。眾生或有",
    "T28n1546_054:0387a27": "為於佛不壞淨。勤修方便入於佛法。或有乃",
    "T28n1546_054:0387a28": "至為於戒不壞淨。勤修方便入於佛法。若為",
    "T28n1546_054:0387a29": "於佛不壞淨。諸天勤修方便入於佛法者。則",
    "T28n1546_054:0387b01": "讚歎於佛不壞淨。乃至為於戒不壞淨。諸天",
    "T28n1546_054:0387b02": "勤修方便入於佛法者。則讚歎於戒不壞淨。",
    "T28n1546_054:0387b03": "復次諸天或有樂觀於佛者。或有樂觀於戒",
    "T28n1546_054:0387b04": "者。若樂觀於佛者。讚歎於佛不壞淨。乃至若",
    "T28n1546_054:0387b05": "樂觀於戒者。讚歎於戒不壞淨。",
    "T28n1546_054:0387b06": "佛經說阿闍世王。成就無根信。問曰。一切有",
    "T28n1546_054:0387b07": "為法皆有根。何故說阿闍世王信無根耶。答",
    "T28n1546_054:0387b08": "曰。此信以無見道根故。如說不壞智相應信。",
    "T28n1546_054:0387b09": "以見道為根。彼無見道根故言無根。而有與",
    "T28n1546_054:0387b10": "見道相似信為根。復次無無漏智善根故言",
    "T28n1546_054:0387b11": "無根。無漏信以無漏智無漏善根為根。彼不",
    "T28n1546_054:0387b12": "得無漏智。亦不得無漏善根。而得與無漏相",
    "T28n1546_054:0387b13": "似信。復次阿闍世王。不久供養佛。亦不親",
    "T28n1546_054:0387b14": "近諸有德比丘。而得如是信。若於樓觀象馬",
    "T28n1546_054:0387b15": "之上。見佛世尊。即前向佛。以身投地。身無苦",
    "T28n1546_054:0387b16": "痛。是無根信力。亦是佛之威神。是故名無根",
    "T28n1546_054:0387b17": "信。復次此信無相似因。無有法與彼信作相",
    "T28n1546_054:0387b18": "似因者。如乾樹無根。彼信亦爾。故名無根。",
    "T28n1546_054:0387b19": "復次雖有此信。不免惡道。故名無根信。",
    "T28n1546_054:0387b20": "此四顛倒須陀洹。幾斷幾不斷。問曰。何故作",
    "T28n1546_054:0387b21": "此論。答曰。如毘婆闍婆提說。有十二顛倒。謂",
    "T28n1546_054:0387b22": "無常有常想顛倒心顛倒見顛倒。苦有樂想",
    "T28n1546_054:0387b23": "顛倒心顛倒見顛倒。無我我想顛倒心顛倒",
    "T28n1546_054:0387b24": "見顛倒。不淨淨想顛倒心顛倒見顛倒。八是",
    "T28n1546_054:0387b25": "見道斷。四是修道斷。八見道斷者。無常常想",
    "T28n1546_054:0387b26": "顛倒見顛倒。苦有樂想顛倒見顛倒。無我我",
    "T28n1546_054:0387b27": "想顛倒見顛倒不淨淨想顛倒見顛倒。四是",
    "T28n1546_054:0387b28": "修道斷者。無常計常心顛倒。苦計樂心顛倒。",
    "T28n1546_054:0387b29": "無我計我心顛倒。不淨計淨心顛倒。諸見道",
    "T28n1546_054:0387c01": "斷者。苦比忍現在前時畢竟斷。諸修道斷者。",
    "T28n1546_054:0387c02": "金剛喻定現在前時畢竟斷。問曰。彼何故作",
    "T28n1546_054:0387c03": "如是說。答曰。彼依佛經。佛經說佛告比丘。此",
    "T28n1546_054:0387c04": "四顛倒想顛倒心顛倒見顛倒。乃至廣說。依",
    "T28n1546_054:0387c05": "此經故。說十二顛倒。以二事止如是說者意。",
    "T28n1546_054:0387c06": "而作問答。若作是問。此四顛倒須陀洹。幾斷",
    "T28n1546_054:0387c07": "幾不斷。則止彼說十二者意。若作是答。須陀",
    "T28n1546_054:0387c08": "洹盡斷則止彼說是修道斷者意。所以者何。",
    "T28n1546_054:0387c09": "修道中無如是法。是須陀洹所斷。若顛倒有",
    "T28n1546_054:0387c10": "十二種。亦是修道斷者。則違佛經。如說佛告",
    "T28n1546_054:0387c11": "比丘。若有四顛倒。所顛倒者。當知皆是愚",
    "T28n1546_054:0387c12": "小凡夫。所以者何。凡夫觀生死法。不見端",
    "T28n1546_054:0387c13": "緒。如觀狗腸。佛經若說四。當知則無十二。",
    "T28n1546_054:0387c14": "若說皆是愚小凡夫。當知則非修道所斷。問",
    "T28n1546_054:0387c15": "曰。若顛倒但有四者。毘婆闍婆提所引經",
    "T28n1546_054:0387c16": "云何通耶。答曰。想心親近顛倒故。亦名顛",
    "T28n1546_054:0387c17": "倒。問曰。受等諸數法。亦親近顛倒法。何故",
    "T28n1546_054:0387c18": "不名顛倒耶。答曰此二是世俗言說法故。世",
    "T28n1546_054:0387c19": "俗皆作是說。此人心顛倒想顛倒。而不說受",
    "T28n1546_054:0387c20": "顛倒思顛倒。問曰。顛倒體性是何。答曰。體性",
    "T28n1546_054:0387c21": "是慧。問曰。若顛倒體性是慧者。此五見幾是",
    "T28n1546_054:0387c22": "顛倒。幾非顛倒。答曰。二見半是顛倒。二見",
    "T28n1546_054:0387c23": "半非顛倒二見半是顛倒者。謂身見見取邊",
    "T28n1546_054:0387c24": "見中常見。二見半非顛倒者。謂邪見戒取邊",
    "T28n1546_054:0387c25": "見中斷見。問曰。何故二見半是顛倒。二見半",
    "T28n1546_054:0387c26": "非顛倒耶。答曰。以三事故是顛倒。一以猛利。",
    "T28n1546_054:0387c27": "二以妄取。三以一向性顛倒。邪見邊見所攝",
    "T28n1546_054:0387c28": "斷見。雖是猛利一向性顛倒。而非妄取。所以",
    "T28n1546_054:0387c29": "者何。一向壞物體故。戒取雖是猛利亦是妄",
    "T28n1546_054:0388a01": "取。而非一向性顛倒。所以者何。有少相似",
    "T28n1546_054:0388a02": "故。有色界道。能離欲界。有無色界道。能離色",
    "T28n1546_054:0388a03": "界。此是顛倒體性。乃至廣說。已說體性。所以",
    "T28n1546_054:0388a04": "今當說。何故名顛倒。顛倒是何義。答曰。所",
    "T28n1546_054:0388a05": "取顛倒故名顛倒。",
    "T28n1546_054:0388a06": "此顛倒。一向見苦斷。問曰。何故顛倒一向見",
    "T28n1546_054:0388a07": "苦斷耶。答曰。因苦生故。還見苦斷。復次此顛",
    "T28n1546_054:0388a08": "倒。依果生故。還見果斷。復次身見是見苦斷",
    "T28n1546_054:0388a09": "性。是顛倒以身見。是見苦斷故。顛倒亦見苦",
    "T28n1546_054:0388a10": "斷。復次苦諦是麁現法。若於麁現法中謬誤",
    "T28n1546_054:0388a11": "者。則為賢聖之所呵責。如人晝日謬誤人所",
    "T28n1546_054:0388a12": "呵責。彼亦如是。餘三諦微細。若於微細法中。",
    "T28n1546_054:0388a13": "有謬誤者。賢聖不必呵責。如人於夜有謬誤",
    "T28n1546_054:0388a14": "者。不必為人之所呵責。復次行者見苦已。更",
    "T28n1546_054:0388a15": "無顛倒心。無有是處。以分別故。而作是說。假",
    "T28n1546_054:0388a16": "令行者見苦諦已。不見餘三諦。他人問言。此",
    "T28n1546_054:0388a17": "陰是常是斷。答言是斷。無有一剎那住者。",
    "T28n1546_054:0388a18": "為是苦是樂耶。答言是苦。如熱鐵丸。是淨不",
    "T28n1546_054:0388a19": "淨耶。答言是不淨。糞穢聚。有我無我耶。答",
    "T28n1546_054:0388a20": "言無我。無作無作者。",
    "T28n1546_054:0388a21": "問曰。堅信堅法人。亦斷顛倒。何故但說須陀",
    "T28n1546_054:0388a22": "洹耶。答曰。應說而不說者。當知此說有餘。復",
    "T28n1546_054:0388a23": "次堅信堅法人。是分別相。於此顛倒。或有斷",
    "T28n1546_054:0388a24": "者有不斷者。此中一向說不分別相者。復次",
    "T28n1546_054:0388a25": "欲令疑者得決定故。須陀洹行凡夫所行法。",
    "T28n1546_054:0388a26": "與妻子同一處宿。手捫摸骨人。著憍奢耶",
    "T28n1546_054:0388a27": "衣。栴檀塗身。亦著種種瓔珞華鬘。亦驅使奴",
    "T28n1546_054:0388a28": "婢僕從。亦以手打搏眾生時。人見此事故。",
    "T28n1546_054:0388a29": "謂不斷顛倒。欲令此疑得決定故。而作是說。",
    "T28n1546_054:0388b01": "堅信堅法人。尚無有漏善心不隱沒無記心",
    "T28n1546_054:0388b02": "現在前。何況染污心耶。",
    "T28n1546_054:0388b03": "問曰須陀洹斯陀含。起染愛時。為是樂想淨",
    "T28n1546_054:0388b04": "想。為是苦想不淨想。若起樂想淨想者。云",
    "T28n1546_054:0388b05": "何不是顛倒耶。若是苦想不淨想者。云何起",
    "T28n1546_054:0388b06": "染愛耶。答曰。應作是說。起樂想淨想。問曰。",
    "T28n1546_054:0388b07": "若然者云何不是顛倒耶。答曰。先作是說。以",
    "T28n1546_054:0388b08": "三事故是顛倒。一以猛利。二以妄取。三以一",
    "T28n1546_054:0388b09": "向性倒須陀洹染愛。雖是猛利及以妄取。而",
    "T28n1546_054:0388b10": "非一向性倒。復次或有於諦計樂計淨。或有",
    "T28n1546_054:0388b11": "於境界計樂計淨。於諦計樂計淨者。須陀洹",
    "T28n1546_054:0388b12": "永斷於境界。計樂計淨者。須陀洹未斷。復有",
    "T28n1546_054:0388b13": "說。須陀洹起染愛時。計苦計不淨。問曰。若然",
    "T28n1546_054:0388b14": "者云何起染愛耶。答曰。從無始已來。學習",
    "T28n1546_054:0388b15": "此法。身心生熱。為制伏此心故。起此染愛。猶",
    "T28n1546_054:0388b16": "如自喜婆羅門。指觸糞穢。詣鍜師所。求以火",
    "T28n1546_054:0388b17": "淨之。時鍜師語言。可以灰土浣草而以淨之。",
    "T28n1546_054:0388b18": "婆羅門言。如是等物。不能淨於我指。必當以",
    "T28n1546_054:0388b19": "火淨之。是時鍜師。燒鉗作火色。以鉗其指。時",
    "T28n1546_054:0388b20": "婆羅門。為熱所苦逼。便振其手。以指著口",
    "T28n1546_054:0388b21": "中。婆羅門審知指不淨。但為苦痛所逼。而著",
    "T28n1546_054:0388b22": "口中。彼亦如是。復次為無始已來。久習煩惱",
    "T28n1546_054:0388b23": "所逼切故。為治此法起於染愛。如人身體",
    "T28n1546_054:0388b24": "鮮白軟細。而生癰瘡極用苦痛。求欲治之醫",
    "T28n1546_054:0388b25": "語之言。汝可以濕狗糞而用塗之。其人即塗。",
    "T28n1546_054:0388b26": "審知狗糞不淨。為除病故。而以塗之。彼亦如",
    "T28n1546_054:0388b27": "是。",
    "T28n1546_054:0388b28": "此三三昧須陀洹。幾過去成就。幾未來成就。",
    "T28n1546_054:0388b29": "幾現在成就。問曰。何故作此論。答曰。為止言",
    "T28n1546_054:0388c01": "無過去未來行於世中愚故。廣說如上。◎",
    "T28n1546_054:0388c02": "◎此三三昧須陀洹。幾過去成就。幾未來成",
    "T28n1546_054:0388c03": "就。幾現在成就。答曰。未來悉成就。過去滅已",
    "T28n1546_054:0388c04": "不捨則成就。現在若現在前則成就。道比智",
    "T28n1546_054:0388c05": "最初剎那無過去。所以者何。未有一剎那生",
    "T28n1546_054:0388c06": "已滅者。生已滅者。得果故捨。三未來成就。一",
    "T28n1546_054:0388c07": "現在。謂無願三昧。彼滅已不捨。若起空三昧",
    "T28n1546_054:0388c08": "現在前。一過去成就。謂無願三昧。三未來。",
    "T28n1546_054:0388c09": "一現在謂空。彼滅已不捨。若起無相三昧現",
    "T28n1546_054:0388c10": "在前。二過去謂空無願三昧。三未來。一現",
    "T28n1546_054:0388c11": "在謂無相。若滅已不捨。於此三三昧。若起",
    "T28n1546_054:0388c12": "一現在前。過去未來三。現在一起現在前者。",
    "T28n1546_054:0388c13": "三三昧廣如使揵度大章說。信解脫轉根作",
    "T28n1546_054:0388c14": "見到。廣說如人品中。若道過去。彼道已修已",
    "T28n1546_054:0388c15": "猗耶。乃至廣說。修有四種。一得修。二行修。",
    "T28n1546_054:0388c16": "三對治修。四除去修。有為善法。是得修行修。",
    "T28n1546_054:0388c17": "有漏法是對治修除去修。外國法師說。修有",
    "T28n1546_054:0388c18": "六種。四如先說。更有二修。謂戒修分別修。戒",
    "T28n1546_054:0388c19": "修者是修根。如說若此六根。善調伏。善覆藏。",
    "T28n1546_054:0388c20": "善守護。善修者。謂能生樂。分別修者。分別於",
    "T28n1546_054:0388c21": "身。如說此身謂髮毛爪齒等。乃至廣說。罽",
    "T28n1546_054:0388c22": "賓沙門。作如是說。此二修當知在前二修中。",
    "T28n1546_054:0388c23": "謂對治修除去修。是故修有四種。此中依二",
    "T28n1546_054:0388c24": "種修而作論。謂得修行修。如說若修法智。亦",
    "T28n1546_054:0388c25": "修比智耶。此亦依二修而作論。如說修身修",
    "T28n1546_054:0388c26": "心修戒修慧。此亦依二修而作論。謂對治修",
    "T28n1546_054:0388c27": "除去修。如說云何修眼根。亦依此二修而作",
    "T28n1546_054:0388c28": "論。如說若修世俗初禪。亦修無漏耶。此亦",
    "T28n1546_054:0388c29": "依二修而作論。謂得修行修。如說若修空三",
    "T28n1546_054:0389a01": "昧。亦修無願耶。亦依此二修而作論。如說若",
    "T28n1546_054:0389a02": "修身念處。亦修受念處耶。亦依此二修而作",
    "T28n1546_054:0389a03": "論。如說若修無常想。亦觀無常想耶。此中或",
    "T28n1546_054:0389a04": "有說。是得修者。或有說。是行修者。如說云",
    "T28n1546_054:0389a05": "何可修法。一切善有為法。此中雖有四種修",
    "T28n1546_054:0389a06": "義。亦依得修行修而作論。是故得作四句。有",
    "T28n1546_054:0389a07": "法是得修行修非對治修除去修。有法是對",
    "T28n1546_054:0389a08": "治修除去修非得修行修。有法是得修行修",
    "T28n1546_054:0389a09": "亦是對治修除去修。有法非得修行修亦非",
    "T28n1546_054:0389a10": "對治修除去修。是得修行修非對治修除去",
    "T28n1546_054:0389a11": "修者。無漏有為法是也。是對治修除去修非",
    "T28n1546_054:0389a12": "得修行修者。染污法不隱沒無記有為法是",
    "T28n1546_054:0389a13": "也。是得修行修亦是對治修除去修者。善",
    "T28n1546_054:0389a14": "有漏法是也。非得修行修亦非對治修除去",
    "T28n1546_054:0389a15": "修者。無為法是也。問曰修是何義。答曰勳",
    "T28n1546_054:0389a16": "義是修義。學習義是修義。明淨義是修義。現",
    "T28n1546_054:0389a17": "前修以行名說。未來修以得名說。現在以現",
    "T28n1546_054:0389a18": "在前故名修。未來以當生故名修。復次現在",
    "T28n1546_054:0389a19": "有所作故名修。未來與欲故名修。復次現在",
    "T28n1546_054:0389a20": "在身中故名修。未來以得故名修。",
    "T28n1546_054:0389a21": "若道過去。彼道已修已猗耶。答曰。若道過去",
    "T28n1546_054:0389a22": "已修已猗修者。謂二種修。得修行修。已猗",
    "T28n1546_054:0389a23": "者已過去故。頗道已修已猗。彼道不過去耶。",
    "T28n1546_054:0389a24": "答曰。有未來道。已修已猗。起不淨觀現在前。",
    "T28n1546_054:0389a25": "未來有無量剎那修。從第二剎那以後。盡名",
    "T28n1546_054:0389a26": "已修已猗道。謂得修以在未來故。不名過去。",
    "T28n1546_054:0389a27": "乃至起初盡智現在前。未來有無量盡智剎",
    "T28n1546_054:0389a28": "那修。從第二剎那修已後。盡名已修已猗道。",
    "T28n1546_054:0389a29": "謂得修。若道未來。彼道非已修非已猗耶。答",
    "T28n1546_054:0389b01": "曰。或道在未來。彼道非不已修。非不已猗。乃",
    "T28n1546_054:0389b02": "至廣作四句。云何道在未來。彼道非不已修。",
    "T28n1546_054:0389b03": "非不已猗。答曰。諸未來道。已修已猗。如上所",
    "T28n1546_054:0389b04": "說。云何道非已修非已猗。彼道非未來耶。答",
    "T28n1546_054:0389b05": "曰。起未曾得道現在前。起不淨觀。乃至盡智",
    "T28n1546_054:0389b06": "現在前。此道非已修非已猗。此道非未來非",
    "T28n1546_054:0389b07": "已修者。是行修故。非未來者。是現在故。云何",
    "T28n1546_054:0389b08": "道在未來。彼道非已修非已猗。答曰。諸未來",
    "T28n1546_054:0389b09": "道。非已修非已猗者。起不淨觀乃至盡智現",
    "T28n1546_054:0389b10": "在前。未來無量剎那修。諸未來修。與最初剎",
    "T28n1546_054:0389b11": "那俱者。彼道非已修已猗。所以者何。是今修",
    "T28n1546_054:0389b12": "今猗。謂得修而彼道在未來。云何道不在未",
    "T28n1546_054:0389b13": "來。彼道非不已修。非不已猗。答曰。過去道亦",
    "T28n1546_054:0389b14": "起曾得道現在前。曾得道者。曾得不淨觀。乃",
    "T28n1546_054:0389b15": "至盡智起現在前。問曰。此道是今修今猗。是",
    "T28n1546_054:0389b16": "行修何故說非不已修非已猗耶。答曰。此文",
    "T28n1546_054:0389b17": "應如是說。過去道是也。不應說起曾得道現",
    "T28n1546_054:0389b18": "在前。若作是說。有何意耶。答曰。此道雖是行",
    "T28n1546_054:0389b19": "修。今修今猗。亦是得修已修已猗。若道現在。",
    "T28n1546_054:0389b20": "彼道今修今猗耶。答曰。若道現在。彼道今修",
    "T28n1546_054:0389b21": "今猗。或具二修。謂得修行修。或有唯行修者。",
    "T28n1546_054:0389b22": "頗道今修今猗。彼道非現在耶。答曰。有起未",
    "T28n1546_054:0389b23": "曾得道現在前未來相似者。修相似有四種。",
    "T28n1546_054:0389b24": "一修相似。二戒相似。三界相似。四性相似。修",
    "T28n1546_054:0389b25": "相似者此中說起未曾得道現在前。未來相",
    "T28n1546_054:0389b26": "似者修此中或有說。有漏道有漏道相似修。",
    "T28n1546_054:0389b27": "無漏道無漏相似修。評曰。應作是說。有漏道",
    "T28n1546_054:0389b28": "有漏道無漏道相似修。無漏道有無漏道有",
    "T28n1546_054:0389b29": "漏道相似。所以者何。以彼力故。起世俗道",
    "T28n1546_054:0389c01": "現在前。有漏無漏道修起無漏道現在前無",
    "T28n1546_054:0389c02": "漏有漏道修。戒相似者。如業揵度說。若成",
    "T28n1546_054:0389c03": "就過去戒。亦成就未來現在相似戒耶。相似",
    "T28n1546_054:0389c04": "戒者。如逮解脫戒。有相似逮解脫戒。禪戒有",
    "T28n1546_054:0389c05": "相似禪戒。無漏戒有相似無漏戒。有作戒有",
    "T28n1546_054:0389c06": "相似有作戒。無作戒有相似無作戒。界相似",
    "T28n1546_054:0389c07": "者。如根揵度說。若成就此相似眼根。亦成就",
    "T28n1546_054:0389c08": "此相似身根耶。若法同在一界可得者名界",
    "T28n1546_054:0389c09": "相似。欲界法與欲界法相似。色界法與色界",
    "T28n1546_054:0389c10": "法相似。無色界法與無色界法相似。性相似",
    "T28n1546_054:0389c11": "者。如毘尼中說。尊者陀婆摩羅子。左手放光。",
    "T28n1546_054:0389c12": "為諸相似比丘分房舍臥具。相似誦修多羅",
    "T28n1546_054:0389c13": "者。同在一處。相似誦毘尼者。同在一處。相似誦",
    "T28n1546_054:0389c14": "阿毘曇者。同在一處。相似行阿練若法者。同",
    "T28n1546_054:0389c15": "在一處。欲令諸比丘同住談論靜默者。各相",
    "T28n1546_054:0389c16": "隨順故。餘經亦說。眾生種類相似相隨。行惡",
    "T28n1546_054:0389c17": "者與行惡者相隨。行善者與行善者相隨。此",
    "T28n1546_054:0389c18": "中於此四種相似中依修相似而作論。起不",
    "T28n1546_054:0389c19": "淨觀現在前。未來有無量不淨觀剎那修。諸",
    "T28n1546_054:0389c20": "未來修。與最初剎那俱者。此是今修。謂得",
    "T28n1546_054:0389c21": "修。彼道非現在在未來故。阿那般那念處。煗",
    "T28n1546_054:0389c22": "頂忍世第一法。見道修道。盡智現在前時。說",
    "T28n1546_054:0389c23": "亦如是。問曰。退阿羅漢果。住須陀洹果時。須",
    "T28n1546_054:0389c24": "陀洹果。但是得亦是修耶。答曰。但是得不修。",
    "T28n1546_054:0389c25": "若還得阿羅漢果時。但是得亦是修耶。答",
    "T28n1546_054:0389c26": "曰。過去者是得非修。未來者是得亦修。問曰。",
    "T28n1546_054:0389c27": "何故過去者是得非修。未來者是得亦修耶。",
    "T28n1546_054:0389c28": "答曰。若有現在因者。有得亦修。若無現在因",
    "T28n1546_054:0389c29": "者。但得非修。問曰。須陀洹果。亦有現在因。",
    "T28n1546_054:0390a01": "何故但得非修耶。答曰。若有現在因。能勝進",
    "T28n1546_054:0390a02": "者。是得亦修。住須陀洹果。雖有現在因。而是",
    "T28n1546_054:0390a03": "退道故。但得非修。◎",
    "T28n1546_054:0390a04": "阿毘曇毘婆沙論卷第五十四"
}