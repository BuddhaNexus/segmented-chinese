{
    "X73n1449_001:0071a03": "湖州吳山端禪師語錄序",
    "X73n1449_001:0071a05": "左朝奉大夫兵部侍郎賜紫金魚袋劉誼譔",
    "X73n1449_001:0071a06": "禪師諱淨端。字明表。族姓丘氏。本貫湖州歸安人也。",
    "X73n1449_001:0071a07": "受業吳山解空院。得法於臨安龍華院齊嶽禪師。一",
    "X73n1449_001:0071a08": "參宗匠。頓悟全機。解不存玄。見量穎脫。三千法席。眾",
    "X73n1449_001:0071a09": "少投機。退隱本山。自號安閑和尚。誼行將赴官南方。",
    "X73n1449_001:0071a10": "因入山禮師。又有偈贈曰。天公不見過。祇為肚皮大。",
    "X73n1449_001:0071a11": "奉勸劉誼翁。為官依此做。言詠玄玅。於里中石壁間。",
    "X73n1449_001:0071a12": "詩頌頗多。皆如寒山拾得之流。諦寔至理。或有可觀。",
    "X73n1449_001:0071a13": "師以無礙辨才。中傳富於有緣法施故序。",
    "X73n1449_001:0071a17": "古佛應世。順行逆行。風顛浪顛。凡四登山。普化寒山",
    "X73n1449_001:0071a18": "拾得之流。只要當人時時省捕。不隨八風所漂。忽然",
    "X73n1449_001:0071a19": "一念相應。即是到家時節。禪師名淨端。字明表。歸安",
    "X73n1449_001:0071a20": "丘氏子。肄業吳山解空講院。始見人弄師子。發明心",
    "X73n1449_001:0071a21": "要。遂詣翠峯月禪師。得遊戲三昧。即以綵帛像其皮",
    "X73n1449_001:0071a22": "而衣之。故以為號。凡四住小糾。皆荒涼不給。人不堪",
    "X73n1449_001:0071a23": "其憂。而師獨得其樂。多與賢士大夫遊戲。為偈頌。有",
    "X73n1449_001:0071a24": "若戲謔。詳味久之。極有深旨。示寂百餘年。微言奧旨。",
    "X73n1449_001:0071b01": "膾炙人口。法孫比丘師皎。得其平日與士大夫詶唱。",
    "X73n1449_001:0071b02": "并襍著述輯一冊。開板流通。以惠後世。其志可嘉。謁",
    "X73n1449_001:0071b03": "余正其訛舛。義不可辭。觀者苟於語言文字外。見師",
    "X73n1449_001:0071b04": "子奮迅。則師皎上人。不虗刊此錄也。",
    "X73n1449_001:0071b05": "時嘉定己巳秋後五日。前住持衟場山嗣祖比丘定",
    "X73n1449_001:0071b06": "隆。書於鐵觀音東堂。",
    "X73n1449_001:0071b11": "予客代之清涼山。一夕夢一僧。蒙師子皮。自東而西。",
    "X73n1449_001:0071b12": "斜陽在天。光燭其面。忽然啟齒。口如血盆。牙似霜劒。",
    "X73n1449_001:0071b13": "夢竊自計曰。如彼者我當為之。及讀端師子語錄。驚",
    "X73n1449_001:0071b14": "其脫略窠臼。大用縱橫。不存軌則。果若金毛師子。跳",
    "X73n1449_001:0071b15": "擲露地。百獸聞風。靡不腦裂者也。嗚呼去古既遠。宗",
    "X73n1449_001:0071b16": "門爪牙希遘。率皆如妖狐怪狗。輭暖委靡。凡見可欲。",
    "X73n1449_001:0071b17": "搖尾乞憐。萬態迎合。一充其欲。閻羅老漢。叱咤其前。",
    "X73n1449_001:0071b18": "猶不暇顧。況顧我道哉。至於由機緣而頌古作。由頌",
    "X73n1449_001:0071b19": "古而評唱集。由評唱而所謂祕要者行祕要行。則後",
    "X73n1449_001:0071b20": "之學者。評唱不知。安知頌古。頌古不知。安知機緣。機",
    "X73n1449_001:0071b21": "緣不知。安知自心。自心不知。安知祖意。夫機緣者。活",
    "X73n1449_001:0071b22": "句耳。生殺自在。抑揚莫測。凡聖路窮。是非藥病。苟非",
    "X73n1449_001:0071b23": "其人。道不虗行。唯了悟自心者。即病為藥。即藥為病。",
    "X73n1449_001:0071b24": "即生而殺。即縱而奪。正抑乃揚。正殺乃生。以棒喝為",
    "X73n1449_001:0071c01": "廣長舌。以鐵丁飯木札羮為供養。臨机哮吼。天龍欣",
    "X73n1449_001:0071c02": "悅。狐兔魂銷。若然者。今之以祕要。自謂正傳。慢侮法",
    "X73n1449_001:0071c03": "道。寧不有愧於師乎。　旹",
    "X73n1449_001:0071c04": "萬曆壬辰仲春十三日。達觀衟人釋真可。書於五臺",
    "X73n1449_001:0071c05": "山叶斗之陽玅德庵自肯寮。",
    "X73n1449_001:0071c11": "湖州吳山端禪師語錄卷上",
    "X73n1449_001:0071c13": "法孫比丘　師皎　重編",
    "X73n1449_001:0071c14": "長興壽聖禪寺語錄(劉誼翁請師住持疏附)",
    "X73n1449_001:0071c15": "壽聖舊非禪剎。罕見衲僧。吳山久隱作家。還同古",
    "X73n1449_001:0071c16": "佛。亟干太守。願得高人。恭惟。禪師乃夙悟大乘。弗",
    "X73n1449_001:0071c17": "拘小節。縱橫玅用。出處不覊。勘破回頭。撞翻不托。",
    "X73n1449_001:0071c18": "麤言細語。皆是上機。糲食惡衣。唯修密行。慣遨遊",
    "X73n1449_001:0071c19": "於城市。常笑傲於林泉。瀟灑餘清。徜徉雅措。白雲",
    "X73n1449_001:0071c20": "虗室。七軸蓮經。皓月空潭。一聲漁父。況茲所好。豈",
    "X73n1449_001:0071c21": "是不佳。若也為人。何妨行化。眾心皆喜。思作禮於",
    "X73n1449_001:0071c22": "象王。十目具瞻。願歸依於師子。既伸虔請。寧假謙",
    "X73n1449_001:0071c23": "辭。",
    "X73n1449_001:0071c24": "師受請。拈帖云。伏承。太博士承野翁先生。請山僧住",
    "X73n1449_001:0072a01": "持壽聖禪剎。公文已至。辭不獲免。然住持之事。勉旃",
    "X73n1449_001:0072a02": "向前。若教出來。紹嗣宗風。難為擔荷也。況端平生不",
    "X73n1449_001:0072a03": "曾行脚。徧參知識。始欲說經說論。荒廢多年。說道說",
    "X73n1449_001:0072a04": "禪。難為啟口。雖然如是。事無一定。官不容情。私通車",
    "X73n1449_001:0072a05": "馬。",
    "X73n1449_001:0072a06": "陞堂。師云。彌勒真彌勒。分身千百億。時時示時人。時",
    "X73n1449_001:0072a07": "人自不識。眾中還有識者。出來。通個消息。良久云。大",
    "X73n1449_001:0072a08": "眾為甚麼不識。只為太近。眾生久流轉於生死。蓋乃",
    "X73n1449_001:0072a09": "日用而不知。未登真覺。常處夢鄉。古人道。昨夜得個",
    "X73n1449_001:0072a10": "夢。夢見一團空。今朝擬說夢。舉頭又見空。為當空是",
    "X73n1449_001:0072a11": "夢。為復夢是空。料想浮生裏。還同此夢中。此是古人",
    "X73n1449_001:0072a12": "一夢。山僧夜來得一夢。與古人不同。夢見土地向山",
    "X73n1449_001:0072a13": "僧道。來日太博士承野翁先生。與諸人入山。請和尚",
    "X73n1449_001:0072a14": "住持壽聖禪剎。況和尚不曾行脚。焉可住持。山僧向",
    "X73n1449_001:0072a15": "土地道。聽教不在多聞。參禪亦非廣走。若是真師子",
    "X73n1449_001:0072a16": "兒。生下便能大哮吼。土地問。如何是師子兒。豈不見。",
    "X73n1449_001:0072a17": "永嘉云。師子兒眾隨後。三歲便能大哮吼。若是野干",
    "X73n1449_001:0072a18": "逐法王。百年妖怪虗開口。也大奇也大奇。自笑吳山",
    "X73n1449_001:0072a19": "師子兒。數年長臥深林裏。今朝徐步出巖扉。露爪牙",
    "X73n1449_001:0072a20": "展毛威。雙睛晃晃迸光輝。碧眼胡僧猶不識。土地山",
    "X73n1449_001:0072a21": "僧焉得知。夢中被山僧拄杖子打一下。土地忽然不",
    "X73n1449_001:0072a22": "見。大眾。不煩久立。伏惟珍重。",
    "X73n1449_001:0072a23": "上堂。僧問。羚羊未挂角時如何。師云。怕。進云。羚羊已",
    "X73n1449_001:0072a24": "挂角後如何。復云。怕。進云。既是大善知識。為甚麼却",
    "X73n1449_001:0072b01": "怕。師云。老僧未曾見恁麼差異畜生。僧退。師云。今朝",
    "X73n1449_001:0072b02": "二月二。禪翁有何謂。春風觸目百華開。公子王孫日",
    "X73n1449_001:0072b03": "日醺醺醉。唯有殿前陳朝檜。不入時人之意。禪家流。",
    "X73n1449_001:0072b04": "只這是莫思慮。坦然齋後一甌茶。長連牀上伸脚睡。",
    "X73n1449_001:0072b05": "辨才法師至。上堂。舉。龐居士頌云。十方同聚會。個個",
    "X73n1449_001:0072b06": "學無為。此是選佛場。心空及第歸。只是壽聖門下。還",
    "X73n1449_001:0072b07": "有及第也無。山僧若放一線地。個個無非金榜高名。",
    "X73n1449_001:0072b08": "若也把定乾坤。直教釋迦老子歷代祖師出來。也個",
    "X73n1449_001:0072b09": "個只是多年措大。良久云。法師尚不出。復成一偈云。",
    "X73n1449_001:0072b10": "古人經絡一般絲。織出華幔世所稀。莫怪老婆無好",
    "X73n1449_001:0072b11": "手。都緣堂上不逢機。",
    "X73n1449_001:0072b12": "上堂云。久雨天晴好。春風萬象和。白雲本是無心物。",
    "X73n1449_001:0072b13": "南山飛過北山坡。急著眼絕誵訛。弄雲堂上笑呵呵。",
    "X73n1449_001:0072b14": "遙望太湖波浪靜。漁人盡唱太平歌。",
    "X73n1449_001:0072b15": "新歲上堂云。新歲新春雪又濃。森羅萬象盡皆同。相",
    "X73n1449_001:0072b16": "逢莫認這般事。筋斗全拋示祖風。遂打筋斗。下座。",
    "X73n1449_001:0072b17": "西余大覺禪寺語錄",
    "X73n1449_001:0072b18": "上堂云。端禪老端禪老。住持落魄無煩惱。朝參僧眾",
    "X73n1449_001:0072b19": "數十人。夜觀一輪明月皎。勸諸人勤學道。識取衣中",
    "X73n1449_001:0072b20": "無價寶。山光堂上雪初晴。洗出峯巒尤更好。諸人會",
    "X73n1449_001:0072b21": "麼。僧問。如何是西余境。師云。七零八落。進云。如何是",
    "X73n1449_001:0072b22": "境中人。師云。天上無雙月。西余只一僧。進云。人境已",
    "X73n1449_001:0072b23": "蒙師指示。祖意西來事若何。師擲下拄杖。復成一偈。",
    "X73n1449_001:0072b24": "山僧一生愚拙。葛藤無可得說。若問祖意西來。一日",
    "X73n1449_001:0072c01": "兩度展鉢。",
    "X73n1449_001:0072c02": "祈雨上堂云。山澗水流如鑿開。旱年祈雨為民災。不",
    "X73n1449_001:0072c03": "知雲從何處起。只見雨從頭上來(頃刻下雨)。",
    "X73n1449_001:0072c04": "宣州廣教長老至。上堂云。浮雲散盡天凝碧。春色消",
    "X73n1449_001:0072c05": "融山更清。我愛禪翁淡如水。時來相伴度殘齡。",
    "X73n1449_001:0072c06": "師到華亭祇園寺。眾請升座云。本是霅川師子。却來",
    "X73n1449_001:0072c07": "雲間哮吼。佛法無可商量。不如打個筋斗。遂打筋斗。",
    "X73n1449_001:0072c08": "下座。",
    "X73n1449_001:0072c09": "靈山孝感禪院語錄",
    "X73n1449_001:0072c10": "童申公同諸官員。送師入院。拈香畢。師挪手良久。歌",
    "X73n1449_001:0072c11": "漁父一聲。問相公聞麼。此是太平曲。便升座。拈起拂",
    "X73n1449_001:0072c12": "子。目顧四眾云。三台命我住靈峯。四面森羅冉暎中。",
    "X73n1449_001:0072c13": "度日將何報恩德。竹連牀上演宗風。",
    "X73n1449_001:0072c14": "上堂云。面黃頭白作禪翁。住在靈山山嶺東。心靜可",
    "X73n1449_001:0072c15": "觀明月照。身閑懶與世人逢。高低鬱密千千竹。近遠",
    "X73n1449_001:0072c16": "森羅萬萬松。衝底衝兮偃底偃。老枝枝上猛重重。根",
    "X73n1449_001:0072c17": "蟠怪石龍歸洞。聲徹長空虎嘯風。當年曾遇君王用。",
    "X73n1449_001:0072c18": "至今常有白雲封。",
    "X73n1449_001:0072c19": "西余大覺禪寺修造疏",
    "X73n1449_001:0072c20": "西余端老。打錢修造。捨也好不捨也好。更過幾年。篱",
    "X73n1449_001:0072c21": "&#;壁倒。",
    "X73n1449_001:0072c22": "示眾呼云。當山僧堂漏損。寮舍崩摧。經年無施主燒",
    "X73n1449_001:0072c23": "香。累歲少檀那羞設。恐有十方禪侶雲水高人。暫入",
    "X73n1449_001:0072c24": "荒山。難為駐錫。可以溪山為樂。松柏充飢。名利不干",
    "X73n1449_001:0073a01": "懷。飲食不為念。罷參知識。懶訪禪林。聞說教似春風。",
    "X73n1449_001:0073a02": "聽談禪如說夢。共居巖畔。同受寂寥。謹白。",
    "X73n1449_001:0073a03": "入城化緣回",
    "X73n1449_001:0073a04": "元豐七年。中秋上旬。忽因四大相逼。思昔日之願心。",
    "X73n1449_001:0073a05": "換寶殿之大柱。修僧堂之正門。箱無一寸之帛。囊無",
    "X73n1449_001:0073a06": "挑藥之金。不免入城乞化。徧扣豪門。莫非人人歡喜。",
    "X73n1449_001:0073a07": "處處相忻。盡道。承長老親自到。及拈捨五文十文。纔",
    "X73n1449_001:0073a08": "問求千錢百貫。一似抽筋。蓋是我福緣淺薄。莫怨他",
    "X73n1449_001:0073a09": "人。自知蒲繩子短。爭嫌苦井源深。不如早歸巖畔。作",
    "X73n1449_001:0073a10": "個閑人。觀月色之清輝。望孤鶴以為隣。誓弘般若。報",
    "X73n1449_001:0073a11": "佛深恩。奉勸後代兒孫。莫打此般鼓笛。聒噪他人。",
    "X73n1449_001:0073a12": "豐年詞",
    "X73n1449_001:0073a13": "莫怪野老閑言。禪宗近日有多端。第一須會五家宗",
    "X73n1449_001:0073a14": "派。然後熟念傳燈祖源。更談諸家語錄。鈔寫。印版。雕",
    "X73n1449_001:0073a15": "鐫。連曉至夜看讀。也與闍黎一般。更須廣走天下。嬴",
    "X73n1449_001:0073a16": "得兩腿疼酸。入到知識門下。先看古老因緣。長廊下",
    "X73n1449_001:0073a17": "胡喝亂喝。僧堂內聚話諠諠。料想曹谿路上。應無如",
    "X73n1449_001:0073a18": "許多般。更學文章四六。廣覽莊老詩篇。自視風流雅",
    "X73n1449_001:0073a19": "措。且要攀接官員出入。纔登寶座。拈起拄杖。敷宣道",
    "X73n1449_001:0073a20": "我即心即佛。舉著絕玅絕玄。那個得悟至理。到底肚",
    "X73n1449_001:0073a21": "裡顢頇。且是撥無因果。懵懂必落魔邊。終日業識擾",
    "X73n1449_001:0073a22": "擾。有甚出頭之年。馳騁陰陽術數。醫藥鍼灸相便。收",
    "X73n1449_001:0073a23": "拾市[廓-享+墨]行貨。一味只是要錢。更貪恩澤院舍。貴要徒",
    "X73n1449_001:0073a24": "弟駢駢。若也有些莊產。躳親畊墾田園。嗟夫世人無",
    "X73n1449_001:0073b01": "識。道他心力周全。聚徒三十五十。便言福鮮無緣。匡",
    "X73n1449_001:0073b02": "眾三百五百。聲譽遠動朝賢。薦舉錦衣師號。帝澤累",
    "X73n1449_001:0073b03": "累須宣。誰知藥山。眾不滿十。趙州禪椅。初無半邊。德",
    "X73n1449_001:0073b04": "山喫泥喫土。巖頭無醋無鹽。無業三詔不赴。騰騰任",
    "X73n1449_001:0073b05": "運隨緣。若教今日眼見。也道無福無緣。野老如斯檢",
    "X73n1449_001:0073b06": "點。大也陸地行船。我今別無見解。且弄師子隨緣。身",
    "X73n1449_001:0073b07": "毛即非線作。頭尾豈假繩牽。看時千邪走怖。動著百",
    "X73n1449_001:0073b08": "獸茫然。靈山只此伎倆。與人萬古流傳。",
    "X73n1449_001:0073b09": "謝章庭臣同李八入山",
    "X73n1449_001:0073b10": "紹興四年閏四月。山間林下無炎熱。清風明月冷光",
    "X73n1449_001:0073b11": "輝。山澗水流流不絕。雲間白鶴唳長空。巖畔新篁露",
    "X73n1449_001:0073b12": "高節。此時此景正堪眠。忽覺柴門有人撥。山童出問",
    "X73n1449_001:0073b13": "是何人。報道庭臣與李八。向我道。聖人急召樞密首",
    "X73n1449_001:0073b14": "廳。呂大資相將朝帝闕。我向伊二人道。好似我師子。",
    "X73n1449_001:0073b15": "奮迅威猛出巖穴。哮吼一聲見太平。百獸聞知皆腦",
    "X73n1449_001:0073b16": "裂。奉勸公心佐聖明。莫為私讎生毒孽。",
    "X73n1449_001:0073b17": "打睡說",
    "X73n1449_001:0073b18": "世人處身有四儀。惟我最奇。人間萬慮都遣。富貴名",
    "X73n1449_001:0073b19": "利都不能知。翻思釋迦老子。不知人之所宜。却令晝",
    "X73n1449_001:0073b20": "夜修習善法。初夜後夜。亦勿有廢。中夜誦經。以自消",
    "X73n1449_001:0073b21": "息。無以睡眠因緣。令一生空過。無所得也。若教老僧",
    "X73n1449_001:0073b22": "親見。令向靈山頂上。塊石枕頭。大家一時打睡。驀地",
    "X73n1449_001:0073b23": "拽起來時。要他知道睡中有這般滋味。",
    "X73n1449_001:0073b24": "熈寧雪中觀貧",
    "X73n1449_001:0073c01": "熈寧乙卯季冬節。凜凜寒風飄密雪。獸依巖谷鳥依",
    "X73n1449_001:0073c02": "巢。老幼貧人無處歇。苦夜長愁歲月。父母妻兒各離",
    "X73n1449_001:0073c03": "別。頭髮髼鬆似鬼形。肌肉乾枯如墨刷。手足皴皮剝",
    "X73n1449_001:0073c04": "裂。行步艱辛滴鮮血。瓶為鍋鑊艸為衣。策杖尫羸語",
    "X73n1449_001:0073c05": "嗚噎。叫聲頻誰采括。往往無知將水潑。蓋謂前生不",
    "X73n1449_001:0073c06": "早修。致使今生衣食缺。生不生滅不滅。為報聰明與",
    "X73n1449_001:0073c07": "賢哲。負却青苗助役錢。餓死黃泉向誰說。",
    "X73n1449_001:0073c08": "師一日。詣章公府相公。留齋下羊肉饅頭。與",
    "X73n1449_001:0073c09": "師喫了。相公言賺。師云。我向道好喫那個畜",
    "X73n1449_001:0073c10": "生撞著我。遂留一偈云",
    "X73n1449_001:0073c11": "旱年祈得雨。高山好種田。喫菜若成佛。驢馬也生天。",
    "X73n1449_001:0073c12": "住靈山與章相公",
    "X73n1449_001:0073c13": "章敦章敦。請我看墳。我却喫素。你却喫葷。",
    "X73n1449_001:0073c14": "章丞相誕日。師以白犬一隻。上壽",
    "X73n1449_001:0073c15": "山中無羊犬當羊。頭無雙肉尾巴長。非但補勞并益",
    "X73n1449_001:0073c16": "髓。夜間別有好思量。",
    "X73n1449_001:0073c17": "師到平江府。接章相公",
    "X73n1449_001:0073c18": "眼昏耳聵老身孤。林下無人淚似珠。相公許我雲中",
    "X73n1449_001:0073c19": "雨。救取甘泉澗底枯。",
    "X73n1449_001:0073c20": "送平上人隨章相公之潭州",
    "X73n1449_001:0073c21": "子來別我去潭州。要見溈山水牯牛。水牯原來頭角",
    "X73n1449_001:0073c22": "在。當途一見便回休。",
    "X73n1449_001:0073c23": "章相公被召。以母老辭免",
    "X73n1449_001:0073c24": "點鐵成金易。忠孝兩全難。仔細思量著。爭如長興靈",
    "X73n1449_001:0074a01": "山孝感禪院。青松林下無用老僧閑。",
    "X73n1449_001:0074a02": "祭銀青章相公",
    "X73n1449_001:0074a03": "維某年月日。謹以宇宙為器。明月為奠。祭於章公之",
    "X73n1449_001:0074a04": "靈曰。了本真性。上升安養。五福生臻。子孫將相。千足",
    "X73n1449_001:0074a05": "萬足。伏惟。尚饗。",
    "X73n1449_001:0074a06": "悼章相公",
    "X73n1449_001:0074a07": "生兮大海一漚發。死兮大海一漚淪。章公了此辭清",
    "X73n1449_001:0074a08": "世。一夢今經九十春。",
    "X73n1449_001:0074a09": "章相公赴召別師",
    "X73n1449_001:0074a10": "師請入方丈。茶湯罷。師云。且為愛護佛法。相公云。不",
    "X73n1449_001:0074a11": "興不廢愛護佛法也。師令侍者取糖與相公。送路喫",
    "X73n1449_001:0074a12": "糖次。師云。相公甜麼。公云。甜。師云。甜便住。相公一笑",
    "X73n1449_001:0074a13": "遂起。",
    "X73n1449_001:0074a14": "師因入京。謁章相公。夫人不悅。乃留頌",
    "X73n1449_001:0074a15": "天上一聲雷。老僧頭上過。幸自安閑人。何用做這箇。",
    "X73n1449_001:0074a16": "師因章相公請供賺下餛飩",
    "X73n1449_001:0074a17": "腥餛飩素餛飩。滿碗盛來渾崙吞。垃圾打從灘上過。",
    "X73n1449_001:0074a18": "龍宮海藏自分明。",
    "X73n1449_001:0074a19": "退靈山",
    "X73n1449_001:0074a20": "樞密樞密。聰明正直。見我老衰。教我種植。桑柘千株。",
    "X73n1449_001:0074a21": "松柏萬億。思量祖教。苦極苦極。辭歸林下。為報恩德。",
    "X73n1449_001:0074a22": "武康章法禪院行化偈",
    "X73n1449_001:0074a23": "破落長老著破襖。住箇破院無煩惱。借得破轎去人",
    "X73n1449_001:0074a24": "家。破絮肚腸慢慢討。",
    "X73n1449_001:0074b01": "陸朝奉請赴任　(字蒙老)",
    "X73n1449_001:0074b02": "正是炎炎六月天。白雲深處恣高眠。山童忽地來驚",
    "X73n1449_001:0074b03": "我。報言蒙老在溪邊。拏舟遠遠來相訪。問余臨別有",
    "X73n1449_001:0074b04": "何言。不說教不談禪。專聽政聲。如我山前水流歸滄",
    "X73n1449_001:0074b05": "海。清清常湛然。",
    "X73n1449_001:0074b06": "答陸野翁入山偈　(野翁謁師偈附)",
    "X73n1449_001:0074b07": "浪生浮世雖無益。祖道龐公喜為傳。了得宗風無",
    "X73n1449_001:0074b08": "個事。買琴沽酒未還錢。",
    "X73n1449_001:0074b09": "老僧兀兀山中坐。物外良朋來訪我。物外良朋忽下",
    "X73n1449_001:0074b10": "山。我儂依舊山中坐。",
    "X73n1449_001:0074b11": "示虞提刑",
    "X73n1449_001:0074b12": "少年天子少年臣。治國安民德最深。奉勸公心揚政",
    "X73n1449_001:0074b13": "化。此心便是祖師心。",
    "X73n1449_001:0074b14": "同諸公遊衟場山",
    "X73n1449_001:0074b15": "水牯年深氣力頹。登山下嶺喘如雷。野華春艸滿山",
    "X73n1449_001:0074b16": "秀。幽鳥聲聲教我回。",
    "X73n1449_001:0074b17": "贈吳少卿入山",
    "X73n1449_001:0074b18": "友人相訪入柴關。雲水寬閑溪澗寒。莫道山家無可",
    "X73n1449_001:0074b19": "待。老松脩竹任君看。",
    "X73n1449_001:0074b20": "別周察院",
    "X73n1449_001:0074b21": "但滅心頭火。前程路坦夷。三冬無雨雪。各自著便宜。",
    "X73n1449_001:0074b22": "宣城呂大資招遊黃蘗山",
    "X73n1449_001:0074b23": "黃蘗昔年裴相召。老僧今日大資留。須知此理非今",
    "X73n1449_001:0074b24": "古。一月分明照萬流。",
    "X73n1449_001:0074c01": "和友人入山韻",
    "X73n1449_001:0074c02": "閑來無事對山屏。古澗寒松暢野情。是處巖華高下",
    "X73n1449_001:0074c03": "色。幾般幽鳥往來聲。",
    "X73n1449_001:0074c04": "呂公求坐禪頌",
    "X73n1449_001:0074c05": "呂公好坐禪。張公好學仙。徐六喻擔板。各自見一邊。",
    "X73n1449_001:0074c06": "舒王請益",
    "X73n1449_001:0074c07": "師在京師。王荊公請講禪。就大相國寺設齋。看經次。",
    "X73n1449_001:0074c08": "荊公入院。焚香畢。問諸方云。佛未出世時。看甚麼經。",
    "X73n1449_001:0074c09": "眾無語。師云。相公周孔未出世時。讀甚麼書。公云。伶",
    "X73n1449_001:0074c10": "俐衲僧。又云。南無觀世音。說出種種法。古今沈沒者。",
    "X73n1449_001:0074c11": "聲聲怨菩薩。",
    "X73n1449_001:0074c12": "一日因蔡察院入山云。和尚道眼雖明。好去",
    "X73n1449_001:0074c13": "見法涌禪師。淘汰古今因緣。師以頌答之云",
    "X73n1449_001:0074c14": "野老平生懵懂。模樣一似漆桶。看來孔竅全無。粥飯",
    "X73n1449_001:0074c15": "也解口動。出言鄙野無文。愚拙不能取奉。自知道眼",
    "X73n1449_001:0074c16": "不明。不會葛藤骨董。忽逢道友良朋。勸我去參法涌。",
    "X73n1449_001:0074c17": "我聞法涌禪師。福德王臣所重。行則隱隱轟轟。坐處",
    "X73n1449_001:0074c18": "千從雲擁。喫著錦衣細食。住處雕梁畫栱。野老仔細",
    "X73n1449_001:0074c19": "思量。也是一場[門@興]閧。",
    "X73n1449_001:0074c20": "遊西湖",
    "X73n1449_001:0074c21": "不愛禪家翁。唯談上上宗。不愛講家流。日日揮清風。",
    "X73n1449_001:0074c22": "却愛西湖上。鳳皇橋下水流東。",
    "X73n1449_001:0074c23": "別丞議赴宣州呂大資請",
    "X73n1449_001:0074c24": "今日宣城去。蟾光照竹扉。途中唯一衲。寒便把來披。",
    "X73n1449_001:0075a01": "別呂大資",
    "X73n1449_001:0075a02": "嶺上梅華猶未絕。岸頭柳眼綠依依。臨歧執手不忍",
    "X73n1449_001:0075a03": "別。爭奈春風送我歸。",
    "X73n1449_001:0075a04": "偈答周察院",
    "X73n1449_001:0075a05": "林下無人老自悲。袈裟權且當蓑衣。駱駝橋上觀明",
    "X73n1449_001:0075a06": "月。不為鱸魚尾更肥。",
    "X73n1449_001:0075a07": "師在京師慧林院見圓照禪師。圓照出迓曰。",
    "X73n1449_001:0075a08": "村裏師子兒。便作師子勢。應聲成偈曰",
    "X73n1449_001:0075a09": "村裏師子村裏弄。眉毛與眼一齊動。開著口肚裏。直",
    "X73n1449_001:0075a10": "儱侗。不愛人取奉。假饒弄到帝王宮。也是一場乾打",
    "X73n1449_001:0075a11": "閧。",
    "X73n1449_001:0075a12": "又頌上圓照禪師",
    "X73n1449_001:0075a13": "仁者樂山。智者樂水。竹月松風。常為伴侶。絕學無為",
    "X73n1449_001:0075a14": "真我師。白雲深處孤峯裏。",
    "X73n1449_001:0075a15": "師入城。太守李丞議相見云。和尚既是清淨",
    "X73n1449_001:0075a16": "法身。何得頭白。師云。老僧有十愁。因茲頭白。",
    "X73n1449_001:0075a17": "遂索筆書云",
    "X73n1449_001:0075a18": "第一愁。常怕黃河水決流。年年疊土如山嶽。歲歲須",
    "X73n1449_001:0075a19": "防布袋頭。",
    "X73n1449_001:0075a20": "第二愁。江湖水漲寔難留。蘇湖盡是低鄉住。須防洪",
    "X73n1449_001:0075a21": "水沒田疇。",
    "X73n1449_001:0075a22": "第三愁。人間穀米少人留。忽然一日飢荒後。餓倒貧",
    "X73n1449_001:0075a23": "人無處求。",
    "X73n1449_001:0075a24": "第四愁。看看翰苑少文儔。國家若要才人用。詩賦通",
    "X73n1449_001:0075b01": "經雙淚流。",
    "X73n1449_001:0075b02": "第五愁。臣僚代代報冤讎。子子孫孫何日了。勸君為",
    "X73n1449_001:0075b03": "國早回頭。",
    "X73n1449_001:0075b04": "第六愁。近來將相寔難求。兒孫受祿黃金貴。纔聞邊",
    "X73n1449_001:0075b05": "用皺眉頭。",
    "X73n1449_001:0075b06": "第七愁。人間廣闊老僧憂。近來改寺為宮觀。臺殿橋",
    "X73n1449_001:0075b07": "梁社稷休。",
    "X73n1449_001:0075b08": "第八愁。國家節用最為憂。忠臣慈孝應難得。小人嬌",
    "X73n1449_001:0075b09": "逸逞風流。",
    "X73n1449_001:0075b10": "第九愁。懶養爹娘要剃頭。刮削民財求度牒。還他宿",
    "X73n1449_001:0075b11": "債眼惆惆。",
    "X73n1449_001:0075b12": "第十愁。林下無人雙淚流。去聖遠兮邪見近。野老因",
    "X73n1449_001:0075b13": "茲白了頭。",
    "X73n1449_001:0075b14": "師觀浮生富貴貧賤。皆屬幻空。而人不悟。遂",
    "X73n1449_001:0075b15": "作十空警世",
    "X73n1449_001:0075b16": "人生難滿百。華無十日紅。有錢不布施。死了一場空。",
    "X73n1449_001:0075b17": "衣食皆前定。隨緣任命終。假饒彊討得。橫死一場空。",
    "X73n1449_001:0075b18": "錢多轉不足。餘剩尚言窮。莫教時運退。懊惱一場空。",
    "X73n1449_001:0075b19": "俗事如麻粟。妄想起重重。多貪心不足。折本一場空。",
    "X73n1449_001:0075b20": "色身不堅固。常憂火宅中。佛經不持念。閑過一場空。",
    "X73n1449_001:0075b21": "他事不干己。聞時似耳聾。自身不會理。閑管一場空。",
    "X73n1449_001:0075b22": "骨肉權相聚。妻兒防命終。無常一旦至。離別一場空。",
    "X73n1449_001:0075b23": "在堂不恭敬。死了彊搥胷。寒食因遊翫。祭奠一場空。",
    "X73n1449_001:0075b24": "富貴多豐足。前緣所種功。今生不修福。後世一場空。",
    "X73n1449_001:0075c01": "勸君家有剩。報答四恩濃。結緣須及早。不捨一場空。",
    "X73n1449_001:0075c02": "答玅庵主　(玅庵主詞附)",
    "X73n1449_001:0075c03": "伏覩。章法禪院。有眼未嘗逢見。數間破漏行廊。一",
    "X73n1449_001:0075c04": "所崩摧古殿。不堪雨雪風霜。盡是玲瓏。椽箯香罏。",
    "X73n1449_001:0075c05": "永絕香煙。經案更無經卷。看來一所孤村。到者須",
    "X73n1449_001:0075c06": "生嗟念。又無雲水高人徒弟。任他穩便門徒施利",
    "X73n1449_001:0075c07": "爭收。應不用心營建。莊產只用資糧。蠶熟各收絲",
    "X73n1449_001:0075c08": "絹。齋蔬尚沒油鹽。飯食難逢乳麫。豺狼日日成羣。",
    "X73n1449_001:0075c09": "施主何曾見面。十方禪客到來。怎不教他厭賤。週",
    "X73n1449_001:0075c10": "迴甚處安身。轉脚一時行徧。可憐端老高僧。住此",
    "X73n1449_001:0075c11": "非他意願。豈圖佛法流傳。可為名利留戀。却緣彊",
    "X73n1449_001:0075c12": "順人情。枯淡暫時吞嚥。不如及早辭歸。此處莫勞",
    "X73n1449_001:0075c13": "營變。山居寂寬猶常。且是門無半片。諸方多少禪",
    "X73n1449_001:0075c14": "林。惟此不堪舉薦。奉咨縣宰檀那。空把祖師勞練。",
    "X73n1449_001:0075c15": "教他幾個村僧。且自獨營獨膳。不須更作十方免",
    "X73n1449_001:0075c16": "見煩州括縣。聊書數句風詞。盡是寔頭相勸。",
    "X73n1449_001:0075c17": "大宋無心野老。不會葛藤禪道。好處不肯住持。破院",
    "X73n1449_001:0075c18": "隨緣養老。忽同庵主入城。撞見武康尋討。野老不肯",
    "X73n1449_001:0075c19": "承當。庵主勸道也好。受疏相伴入山。翻笑我受枯槁。",
    "X73n1449_001:0075c20": "因公送到豐詞。野老隨緣十好就。以十好偈答。",
    "X73n1449_001:0075c21": "第一好。碧嶂重重何處討。龍迴虎轉少人知。圖畵難",
    "X73n1449_001:0075c22": "成非所造。",
    "X73n1449_001:0075c23": "第二好。寂寂松門通大道。柴關不掩絕塵囂。白雲片",
    "X73n1449_001:0075c24": "片時時到。",
    "X73n1449_001:0076a01": "第三好。塵埃一任風來掃。白牛隨步過巖前。一時喫",
    "X73n1449_001:0076a02": "盡路傍艸。",
    "X73n1449_001:0076a03": "第四好。林裡霜猨忽然到。中宵嶺上啼一聲。天邊明",
    "X73n1449_001:0076a04": "月雲開照。",
    "X73n1449_001:0076a05": "第五好。燕雀不來林下噪。時時老鶴憩高松。清唳一",
    "X73n1449_001:0076a06": "聲驚百鳥。",
    "X73n1449_001:0076a07": "第六好。乾柴輭米山田稻。雖無百味及珍羞。粥飯隨",
    "X73n1449_001:0076a08": "緣宜進道。",
    "X73n1449_001:0076a09": "第七好。前溪後溪明月皎。夜深靜坐念浮生。蓮經七",
    "X73n1449_001:0076a10": "卷聲聲了。",
    "X73n1449_001:0076a11": "第八好。前人相見無可道。只願一年彊一年。官中苗",
    "X73n1449_001:0076a12": "稅供輸早。",
    "X73n1449_001:0076a13": "第九好。門前古澗生蘋藻。藥苗旋植四時供。守貧林",
    "X73n1449_001:0076a14": "下無煩惱。",
    "X73n1449_001:0076a15": "第十好。且無蚊蚋來相惱。松風吹籟響長空。真是山",
    "X73n1449_001:0076a16": "僧堪養老。",
    "X73n1449_001:0076a17": "吳山解空院建輪藏榜",
    "X73n1449_001:0076a18": "夫轉輪經藏。廼彌勒大士所建也。觀末世眾生。懶墮",
    "X73n1449_001:0076a19": "懈怠。不能誦經坐禪。如法修行。造此良因。徧周沙界。",
    "X73n1449_001:0076a20": "續佛慧命。無令斷絕。當山比丘常智。竭力干求施主。",
    "X73n1449_001:0076a21": "共結良緣。施主入山捨財。宜志心恭敬。願來世龍華",
    "X73n1449_001:0076a22": "三會。與諸上善人。同會一處。旹崇寧癸未六月日老",
    "X73n1449_001:0076a23": "僧書。",
    "X73n1449_001:0076a24": "師於寺側。建一小庵。乃號歸雲。每書偈詠於",
    "X73n1449_001:0076b01": "壁間云",
    "X73n1449_001:0076b02": "老來林下養閑軀。茆屋清虗蚊蚋無。一徑松風何處",
    "X73n1449_001:0076b03": "起。入松穿竹兩三株。",
    "X73n1449_001:0076b04": "睡起",
    "X73n1449_001:0076b05": "石枕藤牀一榻低。覺來還自日沈西。白雲堆裏飜身",
    "X73n1449_001:0076b06": "轉。一曲漁歌在碧溪。",
    "X73n1449_001:0076b07": "觀松",
    "X73n1449_001:0076b08": "片雲忽起去。老鶴又高飛。惟有巖前老松樹。青青長",
    "X73n1449_001:0076b09": "長歲寒枝。",
    "X73n1449_001:0076b10": "負暄",
    "X73n1449_001:0076b11": "茆屋正當南。天寒好負暄。太陽勝輭火。第一且無煙。",
    "X73n1449_001:0076b12": "戲書二十三字",
    "X73n1449_001:0076b13": "誰知萬象是無常。林下閑閑人自忙。思憶高僧守孤",
    "X73n1449_001:0076b14": "節。慚惶。",
    "X73n1449_001:0076b15": "老病",
    "X73n1449_001:0076b16": "也不能誦經。也不能坐禪。日中噇一頓。困來伸脚眠。",
    "X73n1449_001:0076b17": "時至即行無繫絆。從他東海變桑田。",
    "X73n1449_001:0076b18": "自述",
    "X73n1449_001:0076b19": "自歎老一身。七十餘三歲。田不耕一坵。蠶不養一[卄/廢]。",
    "X73n1449_001:0076b20": "肚裏不曾飢。未寒有衣蓋。幸遇太平時。未可便辭世。",
    "X73n1449_001:0076b21": "又述",
    "X73n1449_001:0076b22": "山僧落魄隱巖居。靜坐端披古聖書。惟愛月明松竹",
    "X73n1449_001:0076b23": "長。不扳朱紫佩金魚。",
    "X73n1449_001:0076b24": "瀟灑巖居畔。結茆唯一庵。清風銷暑氣。寂寞少人貪。",
    "X73n1449_001:0076c01": "幽有鳥聲碎。禪無衲子參。齋餘林下去。華雨落毿毿。",
    "X73n1449_001:0076c02": "睡起懶移步。日落松房陰。寥寥萬籟息。獨聞山鳥音。",
    "X73n1449_001:0076c03": "兀兀如癡坐。方名真出家。孤猨天外去。百鳥不[銜-金+缶]華。",
    "X73n1449_001:0076c04": "夜深山鳥息。唯唳鶴沖天。野老毛骨冷。聞聲不得眠。",
    "X73n1449_001:0076c05": "罏灰湯似水。寂寞少人知。老朽不成睡。天寒夜半時。",
    "X73n1449_001:0076c06": "眼昏難辨字。耳聵不聞聲。夜靜巖邊坐。見月不見星。",
    "X73n1449_001:0076c07": "凡聖不同歸。佛祖不同道。灑灑落落人。應笑拈華艸。",
    "X73n1449_001:0076c08": "山居詩",
    "X73n1449_001:0076c09": "吳山古寺近溪邊。高閣虗堂景象全。林下寂寥罏火",
    "X73n1449_001:0076c10": "盡。未眠猶聽夜行船。",
    "X73n1449_001:0076c11": "七歲居山今七十。山光松竹逼人寒。夜深火滅罏灰",
    "X73n1449_001:0076c12": "冷。紙被擁身白雪團。",
    "X73n1449_001:0076c13": "吳山古寺寒松直。老鶴巢居最上頭。唯愛月明中夜",
    "X73n1449_001:0076c14": "後。一聲清唳滿山愁。",
    "X73n1449_001:0076c15": "松竹青青古澗深。結茆為屋號歸雲。自從參徧官僚",
    "X73n1449_001:0076c16": "後。野老無心見貴人。",
    "X73n1449_001:0076c17": "自笑年衰雪滿頭。任他冬夏與春秋。林間寂寞何為",
    "X73n1449_001:0076c18": "樂。山鳥自鳴泉自流。",
    "X73n1449_001:0076c19": "自覺年高無所為。詩人笑訝小人嗤。眼昏耳聵無心",
    "X73n1449_001:0076c20": "力。是是非非都不知。",
    "X73n1449_001:0076c21": "老嫌俗客來相訪。獨泛孤舟溪上遊。夜宿蘆華賞明",
    "X73n1449_001:0076c22": "月。應無閑事挂心頭。",
    "X73n1449_001:0076c23": "老來無事掩柴扉。林下閑閑何所為。莫道茆庵無一",
    "X73n1449_001:0076c24": "物。窻前片片白雲飛。",
    "X73n1449_001:0077a01": "老朽龍鐘不下山。庵居巖谷坐林間。月華入戶時時",
    "X73n1449_001:0077a02": "照。幽鳥聲聲聞更閑。",
    "X73n1449_001:0077a03": "野老欣欣任自然。齋餘無事翫林泉。門前竟日無人",
    "X73n1449_001:0077a04": "到。夜對喬松月在天。",
    "X73n1449_001:0077a05": "年老醒醒神更清。夜深幽室誦蓮經。兒孫睡覺應嫌",
    "X73n1449_001:0077a06": "我。石版時敲四五聲。",
    "X73n1449_001:0077a07": "老拙懶陪塵俗客。茆堂靜坐復安眠。林間莫道無看",
    "X73n1449_001:0077a08": "待。松竹溪山在目前。",
    "X73n1449_001:0077a09": "無事老來心下樂。得閑坐處念頭輕。一身之外無他",
    "X73n1449_001:0077a10": "物。秋水澄清夜月明。",
    "X73n1449_001:0077a11": "眼昏耳聵是何緣。此事誰能為我宣。林下無人共遊",
    "X73n1449_001:0077a12": "樂。困來獨倚老松眠。",
    "X73n1449_001:0077a13": "無事老來心下樂。山中養性度殘齡。經年四遠無人",
    "X73n1449_001:0077a14": "到。吾門白日是黃昏。",
    "X73n1449_001:0077a15": "巖前松竹兩三株。日炙風吹漸漸枯。葉落縱橫人不",
    "X73n1449_001:0077a16": "掃。清聲猶自響朝晡。",
    "X73n1449_001:0077a17": "人事悠悠懶更攀。茆堂靜坐白雲間。夜觀明月為高",
    "X73n1449_001:0077a18": "燭。一道清光照萬山。",
    "X73n1449_001:0077a19": "因觀楊柳垂青眼。始覺人間春到來。遙望南山雪消",
    "X73n1449_001:0077a20": "盡。寒梅猶有一枝開。",
    "X73n1449_001:0077a21": "水澄山色暎青天。靜坐茆堂未欲眠。好翫巖頭松與",
    "X73n1449_001:0077a22": "月。更聞高柳一聲蟬。",
    "X73n1449_001:0077a23": "耳聾不聽樓頭鼓。眼暗難看夜半燈。一曲漁歌聲盡",
    "X73n1449_001:0077a24": "後。歸雲天外自騰騰。",
    "X73n1449_001:0077b01": "不覺日又過。寂寞庵中坐。野禽飛去不[銜-金+缶]華。唯有白",
    "X73n1449_001:0077b02": "雲來伴我。",
    "X73n1449_001:0077b03": "和神智講師止觀三境",
    "X73n1449_001:0077b04": "性德",
    "X73n1449_001:0077b05": "思量佛祖老婆心。性德從他彊立名。嶺上寒梅帶春",
    "X73n1449_001:0077b06": "雪。九年面壁自勞形。",
    "X73n1449_001:0077b07": "修德",
    "X73n1449_001:0077b08": "黃金誰把水銀和。萬象森羅未是多。恁大也須從地",
    "X73n1449_001:0077b09": "起。更高無奈有天何。",
    "X73n1449_001:0077b10": "化德",
    "X73n1449_001:0077b11": "入海求珠深更深。摩尼眾寶與黃金。今朝為報波斯",
    "X73n1449_001:0077b12": "道。莫把玻璃賣與人。",
    "X73n1449_001:0077b13": "總頌",
    "X73n1449_001:0077b14": "化他修性并總別。思量盡是天邊月。大家話得是場",
    "X73n1449_001:0077b15": "空。各各自掃門頭雪。",
    "X73n1449_001:0077b16": "聽楞嚴七處徵心。八還辨見。以此頌呈本講。",
    "X73n1449_001:0077b17": "本講云。汝當以禪得法",
    "X73n1449_001:0077b18": "七處徵心徵不遂。懵懂阿難不瞥地。直教徵得見無",
    "X73n1449_001:0077b19": "心。也是泥裏洗土塊。",
    "X73n1449_001:0077b20": "八還之教傳來久。自古宗風各分剖。假饒還到不還",
    "X73n1449_001:0077b21": "時。也是鰕跳不出斗。",
    "X73n1449_001:0077b22": "別本講",
    "X73n1449_001:0077b23": "彎彎曲曲似門鉤。一番拈起一番愁。不如做箇禪和",
    "X73n1449_001:0077b24": "子。參到無心即便休。",
    "X73n1449_001:0077c01": "蘇幕遮",
    "X73n1449_001:0077c02": "遇荒年每常見。就中今年洪水皆淹徧。父母分離無",
    "X73n1449_001:0077c03": "可戀。幸望豪民救取。莊家漢最堪傷。何忍見古寺禪",
    "X73n1449_001:0077c04": "林。飜作悲田院。日夜燒香頻禱告。黃天救護開方便。",
    "X73n1449_001:0077c05": "牛歌",
    "X73n1449_001:0077c06": "牛牛牛休休休。更莫牽犂拽耙。任從冬夏春秋。無繩",
    "X73n1449_001:0077c07": "無索。無準無鈎。朝來放向荒坵去。杳杳冥冥休便休。",
    "X73n1449_001:0077c08": "木魚歌",
    "X73n1449_001:0077c09": "本是深山林下木。抝屈藏形寄幽谷。被他巧匠伐將",
    "X73n1449_001:0077c10": "來。苦使鏤刻作眼目。懸向堂前號魚鼓。教我聲聲為",
    "X73n1449_001:0077c11": "眾苦。長連牀上帶刀眠。火棒時時打我肚。一等為魚",
    "X73n1449_001:0077c12": "甚高格。挂紅梁上居峭壁。五湖四海任遨遊。誰怕龍",
    "X73n1449_001:0077c13": "門點破額。",
    "X73n1449_001:0077c14": "十二時歌",
    "X73n1449_001:0077c15": "平旦寅。鵶鳥噪聲頻。眼開猶懶起。牀上更飜身。",
    "X73n1449_001:0077c16": "日出卯。著衣洗面了。啜盡一鉢粥。直到齋時飽。",
    "X73n1449_001:0077c17": "食時辰。猛火不著薪。一升是十合。八兩是半斤。",
    "X73n1449_001:0077c18": "日暎未。湯瓶常滾沸。若無閑客來。便好打瞌睡。",
    "X73n1449_001:0077c19": "晡時申。舉頭無點親。千年桃李核。覓甚舊時人。",
    "X73n1449_001:0077c20": "日入酉。無人到門首。屋裡自優游。誰能外頭走。",
    "X73n1449_001:0077c21": "黃昏戌。穴中老鼠出。拍手趕不去。相叫咬唧唧。",
    "X73n1449_001:0077c22": "人定亥。不是多懈怠。脫鞋上牀眠。無可相抵待。",
    "X73n1449_001:0077c23": "半夜子。睡得恰正美。總得一場夢。說向何人是。",
    "X73n1449_001:0077c24": "鷄鳴丑。殘月照戶牖。樓上曉鷄鳴。天寒星轉斗。",
    "X73n1449_001:0078a01": "禺中巳。口腹無定止。羮菜少鹽醋。常時食些子。",
    "X73n1449_001:0078a02": "日南午。兩手挪抄肚。布褲膝頭穿。更覓何人補。",
    "X73n1449_001:0078a04": "湖州吳山端禪師語錄卷上"
}