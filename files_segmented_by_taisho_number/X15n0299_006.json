{
    "X15n0299_006:0081c12": "大佛頂如來密因修證了義諸菩薩萬行首楞嚴經",
    "X15n0299_006:0081c13": "講錄卷第六",
    "X15n0299_006:0081c14": "明　柴紫　釋乘旹　講錄",
    "X15n0299_006:0081c15": "新安受法弟子　汪益源　校梓",
    "X15n0299_006:0081c16": "爾時觀世音菩薩(至)生滅既滅寂滅現前。",
    "X15n0299_006:0081c17": "入流與出流反凡根性。流逸奔境謂之出流。反流",
    "X15n0299_006:0081c18": "全一謂之入流。如般若云。不入色聲。香味觸法。是",
    "X15n0299_006:0081c19": "也。此亡所與所。入二所字。與滿慈立。所之所字。同",
    "X15n0299_006:0081c20": "彼因立。所故頓成。三種相續。此由亡所故頓獲。二",
    "X15n0299_006:0081c21": "種殊勝。盖所即處所也。心着於所。即是迷境心離",
    "X15n0299_006:0081c22": "於所。即是悟境。故般若云。應無所住。而生其心。然",
    "X15n0299_006:0081c23": "此亡所聞所覺所空所。皆有病有藥。由最初以藥",
    "X15n0299_006:0081c24": "治病雖則病。除而藥復成病。故更加藥以除之。直",
    "X15n0299_006:0082a01": "至病根盡。而藥性空。一無所有。而後已自入流。亡",
    "X15n0299_006:0082a02": "所至了。然不生如圓覺云。應當遠離一切幻化虗",
    "X15n0299_006:0082a03": "妄境界。如是漸增聞所聞盡。如云心如幻化。亦復",
    "X15n0299_006:0082a04": "遠離覺所覺空。如云遠離為幻。亦復遠離空覺極",
    "X15n0299_006:0082a05": "圓空所空滅。如云離遠離幻亦復遠離是也。此節",
    "X15n0299_006:0082a06": "文是廣明上從聞思修入三摩地二句意。下文如",
    "X15n0299_006:0082a07": "幻聞熏聞修金剛三昧者。乃重述此節文意也。",
    "X15n0299_006:0082a08": "冠註　此因耳根悟入圓通也。若依次序。應次眼",
    "X15n0299_006:0082a09": "根。由前二十四聖。所證圓通。皆非阿難入道之因",
    "X15n0299_006:0082a10": "緣。亦非此方逗機之教體。唯茲一門。因果圓徹。機",
    "X15n0299_006:0082a11": "教適宜。事理融通。淺深悉俻。故於最後別陳也。觀",
    "X15n0299_006:0082a12": "世音者。圓悟圓應之號也。於世音聲。不曰聞而曰",
    "X15n0299_006:0082a13": "觀者。謂以智光照。不用耳識聞也。且初因耳根悟",
    "X15n0299_006:0082a14": "入。而後以觀觀音。足見六根元無隔礙。用耳而觀。",
    "X15n0299_006:0082a15": "亦不違理也。然此經。與法華釋名不同。彼約果位",
    "X15n0299_006:0082a16": "釋。唯顯利他之盛德。此約因位釋。多彰自利之深",
    "X15n0299_006:0082a17": "功。抑且彼此互為隱顯。而見名實之圓妙也。所師",
    "X15n0299_006:0082a18": "之佛。亦謂觀音者。顯所證有所授。而機教諧合。因",
    "X15n0299_006:0082a19": "果不謬。從來遠矣。發菩提心者。謂開發正知正覺。",
    "X15n0299_006:0082a20": "上以求佛果。下以化眾生。若不發此心。所修諸行。",
    "X15n0299_006:0082a21": "盡為魔攝故。欲修耳根圓通。先須發此大道心也。",
    "X15n0299_006:0082a22": "從聞思修入三摩地者。謂從此方教體故也。聞即",
    "X15n0299_006:0082a23": "聞慧。自耳達心。不隨聲塵起生滅。一味返聞聞性。",
    "X15n0299_006:0082a24": "而令餘根圓拔也。思即思慧。外脫五塵。內亡三性。",
    "X15n0299_006:0082b01": "諸念不生。冥契智境也。修即修慧。銷磨虗偽習氣。",
    "X15n0299_006:0082b02": "蕩滌名言種子。尅妄循真也。既得三慧圓明。則身",
    "X15n0299_006:0082b03": "心悉入楞嚴大定矣。然此三慧工夫。必從粗至細。",
    "X15n0299_006:0082b04": "三觀智理。亦自淺入深。謂此聞性。本是湛圓妙覺。",
    "X15n0299_006:0082b05": "良由動靜二塵。黏湛發聽。流逸奔境。謂之出流。今",
    "X15n0299_006:0082b06": "最初下手工夫。先於聞根中。旋轉聞聲之聞。反聞",
    "X15n0299_006:0082b07": "自性。謂之入流。則與素所聞之聲塵。不相交結。而",
    "X15n0299_006:0082b08": "聲相自亡。識心不生。盖入流則根寂。亡所則塵。寂",
    "X15n0299_006:0082b09": "二者既寂。不惟動相不生。即靜相亦不生矣。此雖",
    "X15n0299_006:0082b10": "聞根與外塵。兩不相總。而返聞之聞機。與所聞之",
    "X15n0299_006:0082b11": "聞性。猶然能所積習尚存。故復加功行。斷除我執。",
    "X15n0299_006:0082b12": "則能聞所聞。二俱滅盡。斯則聞慧之功極矣。所謂",
    "X15n0299_006:0082b13": "此根初解。先得入空也。然住此能所俱盡之境。猶",
    "X15n0299_006:0082b14": "為智障故。復加觀智。覺破此障。透過此境。雖則如",
    "X15n0299_006:0082b15": "是。若悋此覺觀。不能放捨。亦是能所。尚墮法愛。必",
    "X15n0299_006:0082b16": "更加雙空觀。智空前智境。盡除法執。則思慧之功",
    "X15n0299_006:0082b17": "極矣。所謂空性圓明成法解脫者也。然能所縱空。",
    "X15n0299_006:0082b18": "此空。相未亡亦。成空病故。復極修圓行。使能空之",
    "X15n0299_006:0082b19": "智併所空之空。二俱泯滅。斯修慧之功極。而至無",
    "X15n0299_006:0082b20": "功用行。所謂解脫法已。俱空不生。得證無生忍者。",
    "X15n0299_006:0082b21": "也盖自入流亡所。直至空所空滅。中間所歷行位。",
    "X15n0299_006:0082b22": "皆屬微細生滅。既抵於此。則二執永忘。俱空並遣。",
    "X15n0299_006:0082b23": "一切生滅。亦俱除滅。即此滅相。寂然不見。而入大",
    "X15n0299_006:0082b24": "寂滅海。唯一如來藏性。清淨本然。周徧法界矣。此",
    "X15n0299_006:0082c01": "即一根返源。諸根清淨。入三摩地。圓滿菩提之標",
    "X15n0299_006:0082c02": "榜也。",
    "X15n0299_006:0082c03": "忽然超越世出世間(至)與諸眾生同一悲仰。",
    "X15n0299_006:0082c04": "冠註　此總標二種殊勝。以顯耳根圓通之果德",
    "X15n0299_006:0082c05": "也。忽然。即頃刻也。超越。即得真解脫也。謂頓斷煩",
    "X15n0299_006:0082c06": "惱。頓證真常。則世出世間。凡小諸法。頃刻解脫。三",
    "X15n0299_006:0082c07": "界內外。無所纏縛。分身法界。圓照十方。而得二種",
    "X15n0299_006:0082c08": "殊勝功德也。本妙覺心。體也。慈力。用也。一者。上合",
    "X15n0299_006:0082c09": "十方諸佛者。謂此菩薩因圓果滿。以始覺合乎本",
    "X15n0299_006:0082c10": "覺。即與十方諸佛所證。真體妙用。皆相合也。二者。",
    "X15n0299_006:0082c11": "下合十方六道眾生者。謂佛與眾生。同一真體妙",
    "X15n0299_006:0082c12": "用。而菩薩所證者。即是佛生。同具之全體大用故。",
    "X15n0299_006:0082c13": "證真之時。即能上下俱合。而不遺也。所謂心佛與",
    "X15n0299_006:0082c14": "眾生。是三無差別。然由能超越世間法故。得上合",
    "X15n0299_006:0082c15": "諸佛。同一慈力。由能超越出世間法故。得下合眾",
    "X15n0299_006:0082c16": "生同一悲仰也。",
    "X15n0299_006:0082c17": "世尊由我供養觀音(至)而為說法令其解脫。",
    "X15n0299_006:0082c18": "冠註　曰修道入滅。",
    "X15n0299_006:0082c19": "若諸眾生欲心明悟(至)而為說法令其成就。",
    "X15n0299_006:0082c20": "冠註　此現身天中應機說法也。欲心欲身二欲",
    "X15n0299_006:0082c21": "字皆樂欲之欲也。欲心明悟。謂深達淫欲為招苦",
    "X15n0299_006:0082c22": "之本。心若明悟。身自清淨。心悟不開。身亦穢濁。故",
    "X15n0299_006:0082c23": "樂不犯欲塵。然此欲塵。不獨指下界麤欲。即他化",
    "X15n0299_006:0082c24": "之樂。亦在其中矣。梵王。即色界天主。乃初禪頂天。",
    "X15n0299_006:0083a01": "說法者。金光明經云。大梵天王說出欲論解脫者。",
    "X15n0299_006:0083a02": "令其捨欲塵而生梵天也。帝釋。即欲界第二天主。",
    "X15n0299_006:0083a03": "彼天橫有三十二天。而帝釋統之。說法。謂十善法。",
    "X15n0299_006:0083a04": "也。金光明經云。釋提桓因。說種種善論。是也。自在",
    "X15n0299_006:0083a05": "天。是欲界頂天。亦名他化自在天。謂假他所作。以",
    "X15n0299_006:0083a06": "成己樂。或云。第六天上。別有魔王居處。亦自在天",
    "X15n0299_006:0083a07": "攝。游十方者。六欲四洲之十方也。大自在。即色頂",
    "X15n0299_006:0083a08": "摩[醢右+(乞乙+口)]首羅天。大論云。三目八臂。騎白牛。執白拂。而",
    "X15n0299_006:0083a09": "能飛行虗空。以至他界者也。天大將軍。帝釋所管",
    "X15n0299_006:0083a10": "將也。分住三十二天。各領鬼神。鎮護四方。即八部",
    "X15n0299_006:0083a11": "之屬。能於下界國土。摧魔護生也。四天王者。上昇",
    "X15n0299_006:0083a12": "之元首。下界之初天。於須彌山。各居一埵。臣於帝",
    "X15n0299_006:0083a13": "釋。分統四洲。所領鬼神。每王二部。共八部神。將救",
    "X15n0299_006:0083a14": "護國界者也。四王太子。即那叱之類。按統紀。四天",
    "X15n0299_006:0083a15": "王。各有太千九十一人。能跨握鬼物。護世益人者",
    "X15n0299_006:0083a16": "也。四天王。次於帝釋天。大將軍是四王所統者。",
    "X15n0299_006:0083a17": "若諸眾生樂為人王(至)而為說法令其成就。",
    "X15n0299_006:0083a18": "冠註　此現身人中。應機說法也。舊說。自金輪至",
    "X15n0299_006:0083a19": "粟散。皆屬人王所攝。粟散如邦國小王。散於天下。",
    "X15n0299_006:0083a20": "如粟之多。大士為其現身說法。令修五戒十善。為",
    "X15n0299_006:0083a21": "主貴之因。及尊重德業。以熏隔生之種也。長者。具",
    "X15n0299_006:0083a22": "十德。謂姓貴位高。大富威猛。智深年耆。行淨禮俻。",
    "X15n0299_006:0083a23": "上嘆下歸。以德位俱隆故。世間推讓也。居士者。不",
    "X15n0299_006:0083a24": "求仕宦。不樂名聞。愽聞多識。以道自娛。或談道論",
    "X15n0299_006:0083b01": "德。為人模範。或著書立言。垂教後世者。皆是也。愛",
    "X15n0299_006:0083b02": "治國土者。如立綱正紀。化俗遺風之類。剖斷邦邑",
    "X15n0299_006:0083b03": "者。如興利除害。政治清平。折獄解紛。吏民信愛之",
    "X15n0299_006:0083b04": "類。三台輔相。州牧縣長。所司雖別。俱號宰官也。愛",
    "X15n0299_006:0083b05": "諸數術者。如天文地理。和合占相。推步盈虗。兼修",
    "X15n0299_006:0083b06": "梵行之類。攝衛自居者。如調護身心。延齡益壽之",
    "X15n0299_006:0083b07": "類。婆羅門。此云淨行。四姓之一也。諸律者。自十戒",
    "X15n0299_006:0083b08": "以至進具。二百五十也。諸戒者。亦自五戒。進具五",
    "X15n0299_006:0083b09": "百也。優婆塞。此云近侍男。優婆夷。云近侍女。皆以",
    "X15n0299_006:0083b10": "五戒自守堪任。近侍出家比丘。及比丘尼者也。內",
    "X15n0299_006:0083b11": "政。即泛言一切婦道。所謂有閨門之修。而無境外",
    "X15n0299_006:0083b12": "之志也。立身即勤儉閑靜也。家通大夫以下。國通",
    "X15n0299_006:0083b13": "諸候以上。女主。天子之后。國夫人。邦君之妻。命婦。",
    "X15n0299_006:0083b14": "謂妻因夫榮者。大家。如後漢扶風曹世叔妻。同郡",
    "X15n0299_006:0083b15": "班彪之女。名昭。字惠姬。和帝數召入宮。皇后貴人。",
    "X15n0299_006:0083b16": "以師事焉。號曰大家。不壞男根。即有志終身不犯",
    "X15n0299_006:0083b17": "色欲者也。處女。亦名處子。謂未嫁之女。愛樂處身",
    "X15n0299_006:0083b18": "者。願常為處女。終身不嫁也。不求侵暴者。謂不願",
    "X15n0299_006:0083b19": "隨從。堅貞自守。縱有強施侵暴。亦誓所不從也。家。",
    "X15n0299_006:0083b20": "音姑。",
    "X15n0299_006:0083b21": "若有諸天樂出天倫(至)而為說法令其成就。",
    "X15n0299_006:0083b22": "冠註　此現諸趣身。應機說法也。上諸天愛樂欲",
    "X15n0299_006:0083b23": "入天界。令其成就。此諸天厭樂欲出天倫。令其成",
    "X15n0299_006:0083b24": "就。現龍身者。謂龍倫雖具神通。福德威權。猶屬惡",
    "X15n0299_006:0083c01": "趣。受諸苦惱。欲求脫去為人。以希修進。故為說法。",
    "X15n0299_006:0083c02": "令其成就。下諸趣倣此。藥叉。此云輕捷。有三種。一",
    "X15n0299_006:0083c03": "在地。二在虗空。三在天。趣攝也。乾闥婆。此云香陰。",
    "X15n0299_006:0083c04": "亦云尋香行。帝釋樂神也。帝釋。欲作樂燒沉水。此",
    "X15n0299_006:0083c05": "神便尋香而往故。阿修羅。此云無端正。以女美男",
    "X15n0299_006:0083c06": "醜。從男彰名。亦云非天。以謟詐無天行故。緊那羅。",
    "X15n0299_006:0083c07": "形似人而頭有角。因呼為疑神天。帝絲竹樂神也。",
    "X15n0299_006:0083c08": "小劣乾闥婆。亦云歌神。摩呼羅伽。云地龍。亦云大",
    "X15n0299_006:0083c09": "蟒。因多嗔心毀戒故。感此報。樂人修人者。謂現在",
    "X15n0299_006:0083c10": "人中。而求捨身之後。復得人身。盖唯人道易聞法。",
    "X15n0299_006:0083c11": "易修行。非同諸天受樂。餘趣沉苦。故求世世不失",
    "X15n0299_006:0083c12": "人身。而修進不懈也。有形。如休咎精明寺。無形。如",
    "X15n0299_006:0083c13": "空散銷沉等。有想。如神鬼精靈等。無想。如精神化",
    "X15n0299_006:0083c14": "為土木金石等。皆非人也。大士。隨類現形說法。令",
    "X15n0299_006:0083c15": "其成就。者如龍樹化五百龍眾。俱受具戒。及迦毗",
    "X15n0299_006:0083c16": "尊者。為大蟒受三歸。聽訖現老人。素服而去。皆此",
    "X15n0299_006:0083c17": "類也。",
    "X15n0299_006:0083c18": "是名妙淨三十二應(至)無作妙力自在成就。",
    "X15n0299_006:0083c19": "冠註　此總結名也。謂隨類現身。應機說法。皆緣",
    "X15n0299_006:0083c20": "聚而現。緣盡而沒。無所從來。亦無所去迹。同心絕",
    "X15n0299_006:0083c21": "故曰妙淨。聞熏聞修。即上三慧圓明也。依無作智。",
    "X15n0299_006:0083c22": "現大神變。普應群機。如帝網尼珠。映攝無礙。不勞",
    "X15n0299_006:0083c23": "心慮。不假身力。故曰無作妙力。緣對即現。無不當",
    "X15n0299_006:0083c24": "可。故曰自在成就。",
    "X15n0299_006:0084a01": "世尊我復以此聞熏聞修(至)獲十四種無畏功德。",
    "X15n0299_006:0084a02": "冠註　此明第二殊勝下與眾生同一悲仰也。盖",
    "X15n0299_006:0084a03": "由菩薩返聞自性。遂得三慧圓通。而達得法界身",
    "X15n0299_006:0084a04": "心。同一體用故。眾生悲仰之心。攝在菩薩大悲心",
    "X15n0299_006:0084a05": "中。菩薩大悲之心。徧在眾生悲仰心中。凡聖體同。",
    "X15n0299_006:0084a06": "交相感應。故曰令諸眾生。於我身心。獲十四種無",
    "X15n0299_006:0084a07": "畏功德。盖眾生遭苦難者。正在怖畏時。而蒙救脫。",
    "X15n0299_006:0084a08": "即無怖畏。便獲功德也。如世尊成道時。徧觀大地",
    "X15n0299_006:0084a09": "眾生。皆成道竟相似。但謂菩薩。達得諸佛眾生一",
    "X15n0299_006:0084a10": "體同圓。曾無彼此之相故。菩薩離怖畏。獲功德時。",
    "X15n0299_006:0084a11": "大地眾生。莫不如是。不必說加被也。下文倣此。",
    "X15n0299_006:0084a12": "一者由我不自觀音(至)經過險路賊不能劫。",
    "X15n0299_006:0084a13": "冠註　此令眾生於我身心。獲八難無畏功德也。",
    "X15n0299_006:0084a14": "菩薩。根不隨境。而聲塵自寂。聞性無生。境緣不偶。",
    "X15n0299_006:0084a15": "即得解脫。而成觀智。達此觀智。與諸眾生。心體冥",
    "X15n0299_006:0084a16": "同。故曰由我不自觀其音聲。但以觀智而觀之。則",
    "X15n0299_006:0084a17": "彼十方苦惱。而觀我名號者。皆得攝入觀智之中。",
    "X15n0299_006:0084a18": "是以我之觀眾生。與眾生之觀我。體用如一。苦樂",
    "X15n0299_006:0084a19": "不二。聖凡平等。情智融通故。我得一根返源。不隨",
    "X15n0299_006:0084a20": "六根所起妄業。而令諸眾生。便歸真寂。解脫苦惱",
    "X15n0299_006:0084a21": "矣。二者下。顯諸根解脫。總收七大。盖知見雖則屬",
    "X15n0299_006:0084a22": "火。本由外塵黏湛發光。今復旋見歸湛。則見業不",
    "X15n0299_006:0084a23": "交。塵火自息。火性空寂。即如來藏。周徧法界。故令",
    "X15n0299_006:0084a24": "眾生火不能燒也。聞性雖則屬水。本由外塵黏湛",
    "X15n0299_006:0084b01": "發妄。今復旋聽歸湛。則聞業不交塵。水自竭。水性",
    "X15n0299_006:0084b02": "空寂。本如來藏。周徧法界故。令眾生水不能溺也。",
    "X15n0299_006:0084b03": "妄想即暗鬼也。鬼神以陰隱為想因。以殺害為墮",
    "X15n0299_006:0084b04": "緣故。妄想生滅。殺害法身慧命。若妄想斷。則內滅",
    "X15n0299_006:0084b05": "暗鬼。外除殺業。歸一如來藏心故。令眾生免於鬼",
    "X15n0299_006:0084b06": "害也。五者下。顯耳根功勝収六根也。熏聞成聞者。",
    "X15n0299_006:0084b07": "謂當返聞時。以本覺真聞內熏。妄聞成真聞性。則",
    "X15n0299_006:0084b08": "六根銷。復皆同耳根。所謂一返六淨也。根境既銷。",
    "X15n0299_006:0084b09": "則心鏡虗明。智光不動。誰分自他。而臨當被害耶。",
    "X15n0299_006:0084b10": "刀兵段壞。塵性空也。割水吹光。根性寂也。盖雖有",
    "X15n0299_006:0084b11": "其身如光。可見而不可握。水可劃而不可壞也。所",
    "X15n0299_006:0084b12": "謂將頭臨白刃。慧劍斬春風也。聞熏精明者。謂以",
    "X15n0299_006:0084b13": "真聞。熏妄聞功行至極。則歸精明本體。內瑩發光。",
    "X15n0299_006:0084b14": "徧照法界。無明邪暗。性不能全。藥叉解見前。羅剎。",
    "X15n0299_006:0084b15": "云可畏鬼。鳩槃茶。云厭魅鬼。毗舍遮。云噉精氣鬼。",
    "X15n0299_006:0084b16": "富單那。云熱病鬼。凡鬼類。皆受幽氣以成者。明能",
    "X15n0299_006:0084b17": "破暗故。不能現之也。七者下。顯聲塵銷。則諸塵俱",
    "X15n0299_006:0084b18": "銷。收六塵也。音性圓銷。則內無所繫。觀聽返入。則",
    "X15n0299_006:0084b19": "外無所累。由心塵累故有禁。繫根塵質礙故。有枷",
    "X15n0299_006:0084b20": "鎻若。內無所累。外無所偶。則雖處縲絏。而心境空",
    "X15n0299_006:0084b21": "寂也。聲塵劫心害性。猶若盜賊。故滅音圓聞。則聲",
    "X15n0299_006:0084b22": "塵滅。而根性圓。內外無敵。善惡本同。至於一切處。",
    "X15n0299_006:0084b23": "徧生慈力。而無復惡心相向故。令眾生雖經險。賊",
    "X15n0299_006:0084b24": "亦化為慈力矣。",
    "X15n0299_006:0084c01": "九者熏聞離塵色所不劫(至)諸阿顛迦永離痴暗。",
    "X15n0299_006:0084c02": "冠註　此令眾生於我身心獲三毒無畏功德也。",
    "X15n0299_006:0084c03": "九者下。舉貪瞋痴。而盡除根本無明也。熏聞成真。",
    "X15n0299_006:0084c04": "逈離於色。亦能隨方映色。若鏡現像。而色豈能劫",
    "X15n0299_006:0084c05": "其真心乎。根境既脫。貪欲之念。自何而生耶。瞋恚。",
    "X15n0299_006:0084c06": "生於敵對。發於鬪拒。既了純一圓音。則或毀或譽。",
    "X15n0299_006:0084c07": "無非妙音。總歸第一義諦。聲塵既純。根無所偶。則",
    "X15n0299_006:0084c08": "一切圓融。無對所對。而是非之心本寂。違順之境",
    "X15n0299_006:0084c09": "自空。何瞋恚之有哉。痴。由妄塵障蔽。真心無明。盖",
    "X15n0299_006:0084c10": "覆智體。今能銷除塵暗。旋復精明。內而身心。外而",
    "X15n0299_006:0084c11": "法界。洞然明徹。如淨瑠璃。唯一智體。誰為痴暗耶。",
    "X15n0299_006:0084c12": "阿顛迦。此云無善心。乃痴鈍之極者也。此貪嗔痴。",
    "X15n0299_006:0084c13": "不惟凡夫所有。二乘欣涅槃。即貪也。厭生死。即瞋",
    "X15n0299_006:0084c14": "也。迷中道。即痴也。菩薩廣求佛法。即貪也。訶斥二",
    "X15n0299_006:0084c15": "乘。即瞋也。未了佛性。即痴也。",
    "X15n0299_006:0084c16": "十二者融形復聞不動道場(至)眾人愛敬有相之女。",
    "X15n0299_006:0084c17": "冠註　此令眾生。於我身心。獲二求無畏功德也。",
    "X15n0299_006:0084c18": "融形復聞者。謂融銷幻身。旋復妄聞。唯歸淨妙寶",
    "X15n0299_006:0084c19": "覺。而證一真無際。則萬用全彰。真俗不二故。能不",
    "X15n0299_006:0084c20": "動道場。涉諸法界。以無量身。事無數佛。乃至供佛",
    "X15n0299_006:0084c21": "而得福足。稟法而得慧足。故能紹隆佛化。使不斷",
    "X15n0299_006:0084c22": "續。既有真子之道。亦令眾生。於我身心。遂應其求。",
    "X15n0299_006:0084c23": "而生福慧之男也。六根互用。圓通無礙。唯一妙明",
    "X15n0299_006:0084c24": "真心。寶明妙性故。能照能含。由照明無二故。立大",
    "X15n0299_006:0085a01": "圓鏡智。以表印現不謬。由包含法界故。立空如來",
    "X15n0299_006:0085a02": "藏。以顯含育無遺。唯含育故。能承順秘密法門唯",
    "X15n0299_006:0085a03": "照現故。能受領無失。盖承順。即坤義柔德。受領。即",
    "X15n0299_006:0085a04": "閨門能事。既有女子之德。亦令眾生於我身心。遂",
    "X15n0299_006:0085a05": "應其求。而生有相之女也。",
    "X15n0299_006:0085a06": "十四者此三千大千世界(至)施無畏力福備眾生。",
    "X15n0299_006:0085a07": "冠註　此令眾生。於我身心。獲稱名無畏功德也。",
    "X15n0299_006:0085a08": "三千大千百億日月。指釋尊之化境也。六十二恒",
    "X15n0299_006:0085a09": "沙菩薩。指化境中能化度者也。方便。權智也。智慧。",
    "X15n0299_006:0085a10": "實智也。言此菩薩。雖具二智。自利利他。各各法門。",
    "X15n0299_006:0085a11": "種種不同。然我所證圓通本根。唯一耳門。開發圓",
    "X15n0299_006:0085a12": "妙。克順機宜。能循教體。然後能以一切身心。即一",
    "X15n0299_006:0085a13": "身心。故曰微妙含容。能以一身心。即一切身心。故",
    "X15n0299_006:0085a14": "曰周徧法界。夫此圓根。乃萬行之本。三德之基。得",
    "X15n0299_006:0085a15": "證於此。則一切平等。是故。持我一名功德。與持眾",
    "X15n0299_006:0085a16": "名功德。等無有異世。尊下。出無異之所以得真圓",
    "X15n0299_006:0085a17": "通者。謂耳根具三種真實。獲此圓通。即證平等法",
    "X15n0299_006:0085a18": "身。是名下。總結上文。福備眾生者。言非但令彼無",
    "X15n0299_006:0085a19": "畏。兼復全其福德也。舊說。此方眾生。耳根利故。受",
    "X15n0299_006:0085a20": "道者多。所以觀音化勝。餘根鈍故。受道者少。所以",
    "X15n0299_006:0085a21": "諸聖化劣。是知。行位雖齊。機對有異。總彼河沙菩",
    "X15n0299_006:0085a22": "薩。止敵觀音一人故。使持名二福正等。據此所說。",
    "X15n0299_006:0085a23": "已自密簡圓通。為未曉者。更俟文殊詳揀也。",
    "X15n0299_006:0085a24": "世尊我又獲是圓通修證(至)四不思議無作妙德。",
    "X15n0299_006:0085b01": "冠註　此總標四不思議也。我又獲是圓通者。指",
    "X15n0299_006:0085b02": "上心佛眾生三無差別之圓通也。修證無上道者。",
    "X15n0299_006:0085b03": "似是等覺所證之境界。四不思議者。顯前二種殊",
    "X15n0299_006:0085b04": "勝。猶可思惟擬議。此更極圓至妙。不容心思言議。",
    "X15n0299_006:0085b05": "凡現形說法。皆非有為作意所成。乃任運自在成",
    "X15n0299_006:0085b06": "就故。曰無作妙德。",
    "X15n0299_006:0085b07": "一者由我初獲妙妙聞心(至)救護眾生得大自在。",
    "X15n0299_006:0085b08": "冠註　此明一體現多容。一音說多呪不思議也。",
    "X15n0299_006:0085b09": "言耳根本具三種真實。妙絕餘根。由我初於聞中。",
    "X15n0299_006:0085b10": "返聞自性。一證圓通。諸根互用。此又妙中之妙。故",
    "X15n0299_006:0085b11": "曰妙妙。聞心下。復釋成曰。此妙妙聞心者。由彼返",
    "X15n0299_006:0085b12": "聞久之。唯一心精。盡脫根塵。令其六根。一時圓拔",
    "X15n0299_006:0085b13": "故。使見聞覺知不能分隔。復歸一真法界。圓滿菩",
    "X15n0299_006:0085b14": "提。融通萬有。無垢無淨。含攝一切故。於一身現眾",
    "X15n0299_006:0085b15": "多容。而說無邊秘密神呪。盖理出無為。神功莫測。",
    "X15n0299_006:0085b16": "誠哉不思議也。爍迦羅。此云堅固。母陀羅。云印。清",
    "X15n0299_006:0085b17": "淨寶目。猶云五眼圓明。照徹諸法。首為六用之總。",
    "X15n0299_006:0085b18": "臂有提接之力。目有照了之用。翻八萬四千塵勞。",
    "X15n0299_006:0085b19": "成八萬四千手眼足見。轉八識成四智。轉五陰成",
    "X15n0299_006:0085b20": "三身。則渾身毛孔。俱為妙用。或現慈容。以護善根。",
    "X15n0299_006:0085b21": "或施威靈。以折惡性。或以定相。止其散亂。或以慧",
    "X15n0299_006:0085b22": "相。開其昏迷。是故攝化群機。汎應一切。未始作意。",
    "X15n0299_006:0085b23": "不假施為。隨感而應。曾無滯礙。故曰得大自在。此",
    "X15n0299_006:0085b24": "由金剛三昧熏聞性。而成慈無量心故。能救護眾",
    "X15n0299_006:0085c01": "生。得大自在。",
    "X15n0299_006:0085c02": "二者由我聞思脫出六塵(至)皆名我為施無畏者。",
    "X15n0299_006:0085c03": "冠註　此明現各各形說一一呪不思議也。聞思。",
    "X15n0299_006:0085c04": "即上聞慧與思慧。脫出六塵。不能為礙。即上修慧。",
    "X15n0299_006:0085c05": "由眾生根機不同故。應機現形亦不同。由眾生好",
    "X15n0299_006:0085c06": "樂不同故。應機說呪亦不同。然現一一形。說一一",
    "X15n0299_006:0085c07": "呪。皆能令其眾生。離諸怖畏。是故。微塵國土眾生。",
    "X15n0299_006:0085c08": "悉名我為施無畏者。此由金剛三昧熏聞性。而成",
    "X15n0299_006:0085c09": "悲無量心故。能令諸眾生。稱為施無畏者。",
    "X15n0299_006:0085c10": "三者由我修習本妙圓通(至)捨身珍寶求我哀愍。",
    "X15n0299_006:0085c11": "冠註　此明所過者化不思議也。本妙圓通。指耳",
    "X15n0299_006:0085c12": "根言。由此而證清淨本根。則轉藏識成鏡智。於諸",
    "X15n0299_006:0085c13": "塵境。毫無取著故。所游世界。皆化慳心而為喜心。",
    "X15n0299_006:0085c14": "亦捨身寶。求我哀愍納受。此由金剛三昧熏聞性。",
    "X15n0299_006:0085c15": "而成喜無量心故。能令諸眾生。歡喜不惜身財。",
    "X15n0299_006:0085c16": "四者我得佛心證於究竟(至)求大涅槃得大涅槃。",
    "X15n0299_006:0085c17": "冠註　此明供養佛生不思議也。我得佛心者。謂",
    "X15n0299_006:0085c18": "治得因地心。妙契果地覺。證於究竟者。終入妙覺",
    "X15n0299_006:0085c19": "果海。則無量功德法財。俻現於前故。能出諸珍寶。",
    "X15n0299_006:0085c20": "廣作佛事。既以種種珍寶。供養諸佛。復以種種法",
    "X15n0299_006:0085c21": "財。供養眾生者。謂菩薩以平等心。等法界中。無非",
    "X15n0299_006:0085c22": "佛者。故同生佛想。廣施供養。妻子長壽。世間法財。",
    "X15n0299_006:0085c23": "妻子屬外。壽命屬內。三昧涅槃。出世法財。乃至者。",
    "X15n0299_006:0085c24": "超略之詞。世出世間法財二施中。不能俻舉者。皆",
    "X15n0299_006:0086a01": "在其中。此由返聞根以得佛心。而成捨無量心故",
    "X15n0299_006:0086a02": "令世出世間諸凡聖輩。所求如意。",
    "X15n0299_006:0086a03": "佛問圓通我從耳門(至)故觀音名徧十方界。",
    "X15n0299_006:0086a04": "冠註　此結答圓通也。謂我從耳根一門。深入彼",
    "X15n0299_006:0086a05": "六知根。應拔圓脫。故得三慧圓照。一體純真。而上",
    "X15n0299_006:0086a06": "同諸佛。下合眾生。隨緣應化。心得自在。然推其因。",
    "X15n0299_006:0086a07": "自始於入流亡所。得三摩地。終成菩提。契合本覺。",
    "X15n0299_006:0086a08": "所謂以不生滅心。為本修因。然後圓成果地修證。",
    "X15n0299_006:0086a09": "且彼佛授記。令我得名。皆由善得此圓通根本。一",
    "X15n0299_006:0086a10": "根既返。六用不行。則十方圓明。唯一如來藏心。故",
    "X15n0299_006:0086a11": "我觀聽能徧法界。而十方法界皆聞我名。",
    "X15n0299_006:0086a12": "爾時世尊於師子座(至)梵唄詠歌自然敷奏。",
    "X15n0299_006:0086a13": "冠註　此明聖凡塵剎總一圓通本根也。五體同",
    "X15n0299_006:0086a14": "放寶光。以顯渾身。上下皆是圓通本根也。諸佛放",
    "X15n0299_006:0086a15": "光。往來灌頂者。顯自他真覺。本自融通。亦無優劣。",
    "X15n0299_006:0086a16": "斯正圓通之實體也。惟灌其頂。顯此圓證法門。最",
    "X15n0299_006:0086a17": "為殊勝。更無有上焉者也。自諸佛而灌至羅漢者。",
    "X15n0299_006:0086a18": "顯因該果海。果徹因源。且既證圓通者。果得彼我",
    "X15n0299_006:0086a19": "同暢。未證圓通者。不免自生隔礙也。林沼演音交",
    "X15n0299_006:0086a20": "光相羅者。顯根塵既銷。音光交涉。則依正二報。其",
    "X15n0299_006:0086a21": "性□□故。真智現前。則一切聲是佛聲。一切色是",
    "X15n0299_006:0086a22": "妙色。無非悟入之處。無非圓通之理。故一切大眾。",
    "X15n0299_006:0086a23": "一覩此相。一聞此音。便能破惑障。而獲三昧。所謂",
    "X15n0299_006:0086a24": "一切事究竟堅固。不出乎此。且攝二十四聖。同歸",
    "X15n0299_006:0086b01": "觀音。圓通根本。皆得名為金剛三昧矣。即時雨花",
    "X15n0299_006:0086b02": "至自然敷奏者。顯一根返源。五濁皆淨。根性銷亡。",
    "X15n0299_006:0086b03": "塵界合一。惟自寶覺妙心。隨處發現。無作妙行。自",
    "X15n0299_006:0086b04": "然成就。清淨妙音。在處圓鳴也。梵唄二句。冥合耳",
    "X15n0299_006:0086b05": "根圓通。",
    "X15n0299_006:0086b06": "於是如來告文殊師利(至)何方便門得易成就。",
    "X15n0299_006:0086b07": "冠註　此勅文殊。選擇圓通也。雖則隨根隨塵。無",
    "X15n0299_006:0086b08": "非真理。皆可悟入。但最初下手。須自一門。且教體",
    "X15n0299_006:0086b09": "有方。根器不一。而證性總歸圓通。逗機欲擇方便。",
    "X15n0299_006:0086b10": "然非大智者。不能簡選。故命文殊也。最初方便。指",
    "X15n0299_006:0086b11": "未證圓通時言。真實圓通。指既證時言。所謂開方",
    "X15n0299_006:0086b12": "便門。示真實相也。實無優劣前後差別者。唯歸一",
    "X15n0299_006:0086b13": "如來藏。本無有異也。誰當其根者。謂諸聖證處。雖",
    "X15n0299_006:0086b14": "皆平等。而初入之門。豈盡對阿難之機耶。然對機",
    "X15n0299_006:0086b15": "唯取一門而已。故當簡擇。以令阿難專取也。何方",
    "X15n0299_006:0086b16": "便門得易成就者。謂不唯現對阿難一機。兼我滅",
    "X15n0299_006:0086b17": "後。此界修菩薩因求無上果者。必從何門而易得",
    "X15n0299_006:0086b18": "成就也。",
    "X15n0299_006:0086b19": "文殊師利法王子(至)承佛威神說偈對佛。",
    "X15n0299_006:0086b20": "覺海性澄圓(至)初心入三昧遲速不同倫。",
    "X15n0299_006:0086b21": "冠註　此明真性隨緣故起迷妄。而反妄循真故",
    "X15n0299_006:0086b22": "有方便。初入方便。亦有遲速。必須選擇以合機宜",
    "X15n0299_006:0086b23": "也。文殊下。經家敘文也。謂本覺性體。猶如大海。本",
    "X15n0299_006:0086b24": "來澄湛圓滿。而此覺性本具圓通妙用。不假造作。",
    "X15n0299_006:0086c01": "絕諸能所。良由元明性體上。妄起能照。遂生所照。",
    "X15n0299_006:0086c02": "能所既立。而能照真性亡矣。本性既晦。空覺自分。",
    "X15n0299_006:0086c03": "此即迷如來藏。而成藏識。迷真空而成頑空。由是",
    "X15n0299_006:0086c04": "依空晦。而結色相。復生妄想分。立身器二種世界。",
    "X15n0299_006:0086c05": "而妄想凝結。便成無知國土。妄想分別。則成有知",
    "X15n0299_006:0086c06": "眾生。此即依無明藏識。生見相二分也。豈知虗空",
    "X15n0299_006:0086c07": "生於大覺體中。不異一漚之發大海。以虗空較之",
    "X15n0299_006:0086c08": "大覺。尚[耳*少]劣如此。況有漏微塵國土。皆依空所建",
    "X15n0299_006:0086c09": "立者。其微小又何如也。若知海漚速滅。則空體本",
    "X15n0299_006:0086c10": "無。況復依空所生之三有乎。故知。滅諸妄境。復歸",
    "X15n0299_006:0086c11": "元覺。性本無二。而欲復此無二覺性。則方便亦有",
    "X15n0299_006:0086c12": "多門。非止一途。若登聖地。則全證本性。處處可入。",
    "X15n0299_006:0086c13": "法法圓通。所謂十方如來。於十八界。皆能證得。何",
    "X15n0299_006:0086c14": "須揀擇。但初發心人。欲入三昧。若得圓根。與不圓",
    "X15n0299_006:0086c15": "根。日劫相倍。因有遲速。故選圓根也。遲速與順逆",
    "X15n0299_006:0086c16": "相應。耳根順故成功速。餘根逆故成功遲。他方反",
    "X15n0299_006:0086c17": "此。",
    "X15n0299_006:0086c18": "色想結成塵(至)能所非徧涉云何獲圓通。",
    "X15n0299_006:0086c19": "冠註　此明六塵不對。此方之機。乃逆而遲者。故",
    "X15n0299_006:0086c20": "當揀之。謂泥沙陀。雖因色塵悟入。但此色性。因妄",
    "X15n0299_006:0086c21": "想而結成。乃障礙之塵。既因想成。則精了之心。不",
    "X15n0299_006:0086c22": "能明徹。豈有結暗不徹之塵。而初心者。欲依之以",
    "X15n0299_006:0086c23": "獲圓通耶。陳如。雖因法音悟入。但此音聲。一雜語",
    "X15n0299_006:0086c24": "言。便是名句味而已。一字直目為名詮自性也。多",
    "X15n0299_006:0087a01": "字兼表為句詮差別也。味即義理。且名不能含句",
    "X15n0299_006:0087a02": "與義。句亦不能徧含義理。而初心者。豈達一言徧",
    "X15n0299_006:0087a03": "含一切義。而欲依之以獲圓通耶。伊是也。香嚴。雖",
    "X15n0299_006:0087a04": "因香塵悟入。然香塵合鼻。方知有香。離於鼻根。元",
    "X15n0299_006:0087a05": "無有香。且能覺之知。不得與所覺之香。恒常合一。",
    "X15n0299_006:0087a06": "而香豈常住乎。初心者。云何依之而獲圓通耶。藥",
    "X15n0299_006:0087a07": "王雖因味塵悟入。然此味性。亦非本來常然之體。",
    "X15n0299_006:0087a08": "要以舌根味時。方有其性。離根元無。其能覺之根。",
    "X15n0299_006:0087a09": "亦不□與味塵合。而為一根不恒。一味不恒有。云",
    "X15n0299_006:0087a10": "何因此而欲獲圓通耶。以味之味。即甞也。跋陀。雖",
    "X15n0299_006:0087a11": "因觸塵悟入。但此觸塵。必以所觸之身。方顯能觸",
    "X15n0299_006:0087a12": "之塵。若無所觸。即能觸亦不明顯是。則能所兩合。",
    "X15n0299_006:0087a13": "則觸塵有性。能所兩離。則觸塵無性。合有離無。性",
    "X15n0299_006:0087a14": "非一定。云何依之。而欲得圓通耶。迦葉。雖依法塵",
    "X15n0299_006:0087a15": "悟入。然法塵。乃前五塵落謝影子故。稱為內塵。且",
    "X15n0299_006:0087a16": "能依之內塵。必有所依之意根方顯。離根元無。雖",
    "X15n0299_006:0087a17": "則相依互立。而能依中。元無所依性。所依中。亦無",
    "X15n0299_006:0087a18": "能依性。能所既非徧涉。初心者。云何因之而欲得",
    "X15n0299_006:0087a19": "圓通耶。憑。依也。",
    "X15n0299_006:0087a20": "見性雖洞然(至)想念不可脫云何獲圓通。",
    "X15n0299_006:0087a21": "冠註　此明五根非對。此方之機。乃逆而遲者。故",
    "X15n0299_006:0087a22": "當揀之。律陀。曾因見性悟入。然此見性。雖則洞然",
    "X15n0299_006:0087a23": "明了。若論四方。但能明前三方。向後一方。即不能",
    "X15n0299_006:0087a24": "明若論四隅。又缺向後二隅。初心者。云何依此不",
    "X15n0299_006:0087b01": "圓之根。而獲圓通耶。維。即隅也。虧。即缺也。虧一半。",
    "X15n0299_006:0087b02": "但明前二隅也。槃持迦。雖因鼻根悟入。但此鼻根。",
    "X15n0299_006:0087b03": "出息盡時。不能即入。而入息盡時。亦不能即出。於",
    "X15n0299_006:0087b04": "出入間。而缺中交。是則支離間斷。不相涉入。如何",
    "X15n0299_006:0087b05": "依此支離之根。而獲圓通耶。支離。不接續也。匪。即",
    "X15n0299_006:0087b06": "不也。涉。即交也。鉢提。雖因舌根悟入。但此舌。入非",
    "X15n0299_006:0087b07": "無端。而顯必因味塵。方生知覺。若味一亡。則此覺",
    "X15n0299_006:0087b08": "了亦不可得。初心者。云何依之而獲圓通耶。畢陵",
    "X15n0299_006:0087b09": "伽。雖因身根悟入。然此身根。與上所觸同義。必因",
    "X15n0299_006:0087b10": "能觸之塵。方顯所觸之身。而能依所顯。所依能彰。",
    "X15n0299_006:0087b11": "各非圓覺。且身根觸塵。各有邊際限量。不能冥會。",
    "X15n0299_006:0087b12": "云何依之而獲圓通耶。善解。雖因意根悟入。然此",
    "X15n0299_006:0087b13": "意知根。雜於亂思之意識。設使意識澄湛明了之",
    "X15n0299_006:0087b14": "時。終不見有意知根。若有意知根。必有想念。而根",
    "X15n0299_006:0087b15": "識相依。不可脫離。故久修滅想定者。猶不能脫去",
    "X15n0299_006:0087b16": "想念。獨見意根。云何初心。乃欲依此而獲圓通耶。",
    "X15n0299_006:0087b17": "亂思想念。俱指第六識。而六以七為根。故名意根。",
    "X15n0299_006:0087b18": "識見雜三和(至)念緣非離物云何獲圓通。",
    "X15n0299_006:0087b19": "冠註　此揀六識非對機之圓通也。秋子。雖因眼",
    "X15n0299_006:0087b20": "識悟入。然此識。因根塵和合而生。若詰其本。曾無",
    "X15n0299_006:0087b21": "體相。根境相合。則有根境。相離則無自體。無定。云",
    "X15n0299_006:0087b22": "何依之。而欲獲圓通耶。普賢。雖因耳識悟入。但此",
    "X15n0299_006:0087b23": "心聞。洞徹十方。皆由久修因行。乘大願力之所生",
    "X15n0299_006:0087b24": "故。非初心劣行。可能得入。云何於此而欲得圓通",
    "X15n0299_006:0087c01": "耶。孫陀。雖因鼻識悟入。但此鼻想。本是權機。秪令",
    "X15n0299_006:0087c02": "收攝散心。而得暫住。且心既成能住。則鼻端白相。",
    "X15n0299_006:0087c03": "亦成所住。云何依有住之心。而欲獲圓通耶。鼻想",
    "X15n0299_006:0087c04": "者。謂於鼻端。作觀白之想也。權機者。謂權設以應",
    "X15n0299_006:0087c05": "機也。滿慈。因舌識悟入。然說法。雖由舌識調弄音",
    "X15n0299_006:0087c06": "聲文字。但能開悟他人。令先成果。而於自果。未必",
    "X15n0299_006:0087c07": "即成。且名句。乃有為之法。非無漏所攝。云何依之",
    "X15n0299_006:0087c08": "而欲獲圓通耶。開悟先成者。如對菩薩人。說大乘",
    "X15n0299_006:0087c09": "法。而自不取證。是也。波離。雖因身識悟入。然持戒。",
    "X15n0299_006:0087c10": "但能約束一身。若無□□縱有其識。亦無所束。且",
    "X15n0299_006:0087c11": "身識惟局於身。不能徧通一切。云何依此不徧之",
    "X15n0299_006:0087c12": "識。而欲得圓通耶。目連。雖因意識悟入。然此神通。",
    "X15n0299_006:0087c13": "本是曠劫宿因所成。而於聞法分別。有何關涉。或",
    "X15n0299_006:0087c14": "云。由聞三迦葉。宣佛因緣法。而得悟入。豈無關於",
    "X15n0299_006:0087c15": "佛法乎。故曰縱念因緣法。亦非離於物。云何依此",
    "X15n0299_006:0087c16": "攀緣之識。而欲得圓通耶。",
    "X15n0299_006:0087c17": "若以地性觀(至)因果今殊感云何獲圓通。",
    "X15n0299_006:0087c18": "冠註　此揀七大非此方對機之圓通也。持地雖",
    "X15n0299_006:0087c19": "因地大悟入。然以地大觀之。元是堅滯質礙之性。",
    "X15n0299_006:0087c20": "不能通達。且平填要路。功涉有為。元非聖性。遇佛",
    "X15n0299_006:0087c21": "開示。方得悟入。而初心之人。云何因此而欲獲圓",
    "X15n0299_006:0087c22": "通耶。月光。雖因水大悟入。若以水性觀之。是有想",
    "X15n0299_006:0087c23": "念。而後成其觀行。非真實如如之理。欲契如如不",
    "X15n0299_006:0087c24": "動之理。須是如如不動之智。非分別覺觀之心。所",
    "X15n0299_006:0088a01": "能證得者。云何依此而欲獲圓通耶。烏芻。因火大",
    "X15n0299_006:0088a02": "悟入。彼雖徧觀火性。猶是厭有。而求離。非是無能",
    "X15n0299_006:0088a03": "離所離之真離。且彼因多欲故。習此觀行。亦非通",
    "X15n0299_006:0088a04": "用之方便。云何依之。而欲得圓通耶。琉璃光。因風",
    "X15n0299_006:0088a05": "大悟入。彼雖徧觀內外皆風力所轉。則是一動一",
    "X15n0299_006:0088a06": "靜。對待之法。既有對待。非無上覺。云何依此而欲",
    "X15n0299_006:0088a07": "得圓通耶。虗空藏。以空大悟入。然此空性。因無明",
    "X15n0299_006:0088a08": "執成。其性昏鈍。非有知覺。既無知覺則與菩提果",
    "X15n0299_006:0088a09": "智相反。云何依此而欲獲圓通耶。彌勒因識大悟",
    "X15n0299_006:0088a10": "入。然此識性。念念生滅。非常住性。且存心觀之。乃",
    "X15n0299_006:0088a11": "屬虗妄。云何依虗妄之心。而欲獲圓通耶。勢至。因",
    "X15n0299_006:0088a12": "攝六根念佛而悟入。然凡有運籌。皆屬無常既曰",
    "X15n0299_006:0088a13": "念性。元是前後相續。生滅不停。既為生滅因。必不",
    "X15n0299_006:0088a14": "能感不生滅果。云何依此因果差殊之法。而欲獲",
    "X15n0299_006:0088a15": "圓通耶。",
    "X15n0299_006:0088a16": "我今白世尊(至)離苦得解脫良哉觀世音。",
    "X15n0299_006:0088a17": "舊說聖人。設教隨方不同或有佛土。以佛光明為",
    "X15n0299_006:0088a18": "佛事或有佛土。以佛菩提樹。為佛事乃至或以園。",
    "X15n0299_006:0088a19": "林臺觀或以虗空。或以寂無說示如香積佛。國無",
    "X15n0299_006:0088a20": "文字說。但以眾香。令諸天人得入律行而此方教。",
    "X15n0299_006:0088a21": "體唯假音。聞皆各隨機。緣故也。",
    "X15n0299_006:0088a22": "冠註　此獨選耳根。為此方對機之圓通也。此方",
    "X15n0299_006:0088a23": "二句。惟重教一邊。謂娑婆世界眾生。唯耳根偏利。",
    "X15n0299_006:0088a24": "皆能由聞性。以證真常故。佛對機適宜。而以音聲",
    "X15n0299_006:0088b01": "作佛事。所以逗此根機之利。是則合音與聞。乃為",
    "X15n0299_006:0088b02": "此方真實教體。清淨行門也。欲取二句。唯重機一",
    "X15n0299_006:0088b03": "邊。謂教體固在音聞。而欲取正定。實以耳根聞性",
    "X15n0299_006:0088b04": "中。為入定之基。盖聲教。但能詮表。聞性。實能妙契。",
    "X15n0299_006:0088b05": "故見道雖藉音聞。而修證獨從聞性也。此句方定",
    "X15n0299_006:0088b06": "指耳根。為圓通本根至妙法門也。離苦二句。唯重",
    "X15n0299_006:0088b07": "在人。謂悟入圓通者。雖有二十五聖。而能離二死",
    "X15n0299_006:0088b08": "之苦。脫人法之執。便成自利利他之德者。誠哉。唯",
    "X15n0299_006:0088b09": "觀音一人而已。",
    "X15n0299_006:0088b10": "於恒沙劫中(至)救世悉安寧出世獲常住。",
    "X15n0299_006:0088b11": "冠註　此申釋上離苦二句義也。劫數如恒沙者。",
    "X15n0299_006:0088b12": "照前無數恒沙劫。以顯時為極長也。國數如微塵。",
    "X15n0299_006:0088b13": "□前入諸國土。以顯處為極廣也。得大自在力。照",
    "X15n0299_006:0088b14": "前以無作妙力。三十二應。隨機說法也。無畏施眾",
    "X15n0299_006:0088b15": "生。照前令諸眾生。於我身心。獲十四種無畏功德",
    "X15n0299_006:0088b16": "也。汎應群機。無不合宜。為妙音。十方三世。六道三",
    "X15n0299_006:0088b17": "途。一切苦惱。齊觀並救。為觀世音。清淨說法。無著",
    "X15n0299_006:0088b18": "四相。為梵音。隨緣赴感。應不失時。為海潮音。具此",
    "X15n0299_006:0088b19": "四音故。能救世間苦惱者。悉得安寧。亦令出世者。",
    "X15n0299_006:0088b20": "皆獲常住之極果。",
    "X15n0299_006:0088b21": "我今啟如來(至)覺觀出思惟身心不能及。",
    "X15n0299_006:0088b22": "冠註　此申釋上欲取二句義。以顯耳根功德之",
    "X15n0299_006:0088b23": "勝也。我今二句。承上起下。猶云我今說恒沙劫中",
    "X15n0299_006:0088b24": "等八句偈。啟白於如來者。亦非我之胸臆。但述觀",
    "X15n0299_006:0088c01": "音所說耳根功德而已。且據彼之言而推之。則知",
    "X15n0299_006:0088c02": "耳根。不惟周圓融通。抑且常住不滅。但諸眾生。心",
    "X15n0299_006:0088c03": "多昏擾。日用而不知。假如人於靜居之時。十方",
    "X15n0299_006:0088c04": "俱擊皷。十處一齊聞。乃俱擊俱聞。無有前後者。正",
    "X15n0299_006:0088c05": "此聞性之周圓真實也。若以五根例之。其功較為",
    "X15n0299_006:0088c06": "殊勝何也。即如眼根。隔紙膜不見外物。隔皮膚不",
    "X15n0299_006:0088c07": "見五臟。身根必以塵。合而後方知。口鼻二根。則亦",
    "X15n0299_006:0088c08": "復然。稍離於塵。便不覺知。意根雖圓。而紛亂無緒。",
    "X15n0299_006:0088c09": "若耳根者。隔垣能聽。非若眼根不觀障外。遐邇俱",
    "X15n0299_006:0088c10": "聞。非若三根離塵不知。於靜居時。俱擊齊聞。非若",
    "X15n0299_006:0088c11": "意根之常亂而無緒。此五根之所不齊。而耳根為",
    "X15n0299_006:0088c12": "最者。正是聞性之融通真實也。且由音聲性有動",
    "X15n0299_006:0088c13": "靜故。在聞性中。為有為無。所謂聲生聲滅。令汝聞",
    "X15n0299_006:0088c14": "性。為有為無。而顛倒者。乃以無聲。惑為無聞。然非",
    "X15n0299_006:0088c15": "聞性實無也。所謂聲於聞中。自有生滅。非為汝聞",
    "X15n0299_006:0088c16": "有生有滅。若聲無時。而聞性既無滅。則聲有時。而",
    "X15n0299_006:0088c17": "聞性亦無生。然彼聲生時。而聞性知其生。彼聲滅",
    "X15n0299_006:0088c18": "時。而聞性亦知其滅。足見此聞性二處俱圓也。且",
    "X15n0299_006:0088c19": "彼聲生時。而聞性未嘗生。彼聲滅時。而聞性亦未",
    "X15n0299_006:0088c20": "嘗滅。足見此聞性二處俱離也。是則任其聲塵生",
    "X15n0299_006:0088c21": "滅。而聞性湛然常住。寧非真實妙性乎。夫此聞性。",
    "X15n0299_006:0088c22": "縱令在夢想中。無所思念時。似乎無聞。然猶聞舂",
    "X15n0299_006:0088c23": "擣聲。誤為皷響。則知不為不思。而無所以聞性之",
    "X15n0299_006:0088c24": "體用。出於覺觀思惟之外。而身心之所不及者。為",
    "X15n0299_006:0089a01": "具三種真實故也。",
    "X15n0299_006:0089a02": "今此娑婆國(至)豈非隨所淪旋流獲無妄。",
    "X15n0299_006:0089a03": "冠註　此申釋上此方二句義。以顯耳根宜便初",
    "X15n0299_006:0089a04": "機也。意謂。此方耳根雖利。亦須音聲論量。始得宣",
    "X15n0299_006:0089a05": "暢發明。此圓通本性也。或曰。此方耳根既利。而如",
    "X15n0299_006:0089a06": "來聲論又明。宜乎。凡被聲教者。皆當免於流轉。而",
    "X15n0299_006:0089a07": "間有不免者。良由不能忘聲論以返聞本性。既迷",
    "X15n0299_006:0089a08": "本聞。則徒循聲論。而亦不免于流轉矣。豈獨眾生",
    "X15n0299_006:0089a09": "迷本循聲。即阿難。縱能強記十方如來十二部經。",
    "X15n0299_006:0089a10": "所明妙理。如恒河沙。尚不免落于邪思。溺于婬室。",
    "X15n0299_006:0089a11": "不得自由。下總結云。彼眾生與阿難。豈非隨其所",
    "X15n0299_006:0089a12": "聞。而彼淪溺者乎。若此觀音大士。又豈非旋倒聞",
    "X15n0299_006:0089a13": "機。入流亡所。而得證真常者乎。足見淪生死。證妙",
    "X15n0299_006:0089a14": "常。唯此耳根而已。豈非二字。貫至下句。此二句。總",
    "X15n0299_006:0089a15": "結我今白世尊以下文義。",
    "X15n0299_006:0089a16": "阿難汝諦聽(至)將聞持佛佛何不自聞聞。",
    "X15n0299_006:0089a17": "冠註　此以圓通本根。專囑當機也。言我今承佛",
    "X15n0299_006:0089a18": "威靈之力。勅我宣說此圓通本根。然我所說者。即",
    "X15n0299_006:0089a19": "觀音所謂如幻聞熏聞修金剛三昧。是也。夫此三",
    "X15n0299_006:0089a20": "昧。是十方薄伽梵一路涅槃門。真為生育諸佛之",
    "X15n0299_006:0089a21": "母也。若汝不能修此三昧。而惟樂多聞。縱于微塵",
    "X15n0299_006:0089a22": "佛所。徧聞一切秘密法門。而不先修無漏勝業。則",
    "X15n0299_006:0089a23": "畜聞愈廣。種習愈深。于道無益。徒成過誤。而淫室",
    "X15n0299_006:0089a24": "之難。故所不免矣。且世尊設教。務人得旨忘言。汝",
    "X15n0299_006:0089b01": "等迷本聞而循聲論。豈入道之方也哉。汝將循聲",
    "X15n0299_006:0089b02": "之聞根。以憶持佛佛之文言。何不就此能聞。而自",
    "X15n0299_006:0089b03": "聞其聞根。審彼聞根。果自何而有耶。佛佛。即諸佛",
    "X15n0299_006:0089b04": "也。",
    "X15n0299_006:0089b05": "聞非自然生(至)摩登伽在夢誰能留汝形。",
    "X15n0299_006:0089b06": "冠註　此令其審察妄聞而證真聞也。承上云。若",
    "X15n0299_006:0089b07": "肯細審聞根。必當知此聞根元非自然而生。初因",
    "X15n0299_006:0089b08": "動靜二塵黏湛發聽。以至卷聲成根。遂有耳根之",
    "X15n0299_006:0089b09": "名。此即結根也。汝今內旋聞根。外與聲脫。塵既脫",
    "X15n0299_006:0089b10": "而根隨滅。則惟一圓湛性成。豈復有耳根之名乎。",
    "X15n0299_006:0089b11": "于是。一根既得返源。而彼六根。俱成解脫。故了見",
    "X15n0299_006:0089b12": "聞覺知。猶如幻翳。三界塵境。宛若空華。若見聞一",
    "X15n0299_006:0089b13": "返。則翳根頓除。塵界一銷。則本覺圓淨。若種習銷",
    "X15n0299_006:0089b14": "除。至于淨極之處。即是轉藏識而成鏡智。于寂照",
    "X15n0299_006:0089b15": "間。含吐十虗。況依空所生之根身器界乎。到此地",
    "X15n0299_006:0089b16": "位。却來返觀世間種種事業。猶如在夢。所謂得菩",
    "X15n0299_006:0089b17": "提者。如寤時人說夢中事。果能如此。則摩登伽。昔",
    "X15n0299_006:0089b18": "以邪呪。攝入婬席。亦是夢事。誰能于夢中。而繫縛",
    "X15n0299_006:0089b19": "汝身乎。但由汝執幻翳為見聞。認室華為實體故。",
    "X15n0299_006:0089b20": "為彼所制耳。所謂夢裡明明有六趣。覺後空空無",
    "X15n0299_006:0089b21": "大千。",
    "X15n0299_006:0089b22": "如世巧幻師(至)餘塵尚諸學明極即如來。",
    "X15n0299_006:0089b23": "冠註　此申釋上一根既返二句義也。先喻後法。",
    "X15n0299_006:0089b24": "巧幻師。喻真如隨緣。幻作即幻呪。喻無明業力。真",
    "X15n0299_006:0089c01": "妄和合。變成見相二分。喻如幻作諸男女。諸根。喻",
    "X15n0299_006:0089c02": "六根。一機抽。即抽幻人之機關。喻一識精元明。由",
    "X15n0299_006:0089c03": "抽動機關故。幻人口眼俱動。若不抽機關。則幻人",
    "X15n0299_006:0089c04": "口眼。皆歸寂然。即諸幻法亦成無性矣。六根下法",
    "X15n0299_006:0089c05": "合。一精明。即識精元明。指藏識也。六和合。即根塵",
    "X15n0299_006:0089c06": "識三法。六和合為能依。一精明為所依。由黏湛發",
    "X15n0299_006:0089c07": "妄。結塵成根。遂分為六。于是在眼見色。在耳聞聲",
    "X15n0299_006:0089c08": "等。故曰。元依一精明。分成六和合。若一根休復。則",
    "X15n0299_006:0089c09": "餘五根。應拔圓脫。即前此根初解。先得人空也。塵",
    "X15n0299_006:0089c10": "垢者。謂想相為塵。識情為垢。指見相種子言。良以",
    "X15n0299_006:0089c11": "六解之後。則塵垢亦應念皆銷。而識精漸得矣。圓",
    "X15n0299_006:0089c12": "明淨妙。即前空性圓明。成法解脫也。盖塵垢餘習",
    "X15n0299_006:0089c13": "未盡。尚居學位。未得究竟。若明圓淨極。即是十方",
    "X15n0299_006:0089c14": "如來所證之極果矣。是則由一返六解。而直證如",
    "X15n0299_006:0089c15": "來藏性。即前俱空不生。證無生忍也。",
    "X15n0299_006:0089c16": "大眾及阿難(至)我亦從中證非唯觀世音。",
    "X15n0299_006:0089c17": "冠註　此普勸進修也。言眾生勿迷本聞。阿難勿",
    "X15n0299_006:0089c18": "得強記。唯當旋倒汝聞機。脫塵內伏。反此能聞。不",
    "X15n0299_006:0089c19": "聞聲塵。而聞己聞性。若此圓湛性成。即是無上妙",
    "X15n0299_006:0089c20": "道。所謂生滅滅已。寂滅現前。汝等欲知根選擇圓",
    "X15n0299_006:0089c21": "通。入流成正覺者。實乃如是而已。夫此圓根。正是",
    "X15n0299_006:0089c22": "十方如來一門超出妙莊嚴路。所以過去諸如來。",
    "X15n0299_006:0089c23": "由斯門而成就菩提。現在諸菩薩。亦由斯門而各",
    "X15n0299_006:0089c24": "入圓明。是故未來修學者。必依此法門而入也。不",
    "X15n0299_006:0090a01": "惟諸佛菩薩。由此門入。即我亦不外此門而入也。",
    "X15n0299_006:0090a02": "寧獨觀音為然哉。",
    "X15n0299_006:0090a03": "誠如佛世尊(至)非是長修學淺深同說法。",
    "X15n0299_006:0090a04": "冠註　此回報尊命也。誠如佛世尊詢我諸方便",
    "X15n0299_006:0090a05": "者。牒前佛問二十五聖誰當阿難之根也。以救諸",
    "X15n0299_006:0090a06": "末劫者。牒前兼我滅後此界眾生也。求出世間人",
    "X15n0299_006:0090a07": "者。牒前入菩薩乘也。成就涅槃心者。牒前成無上",
    "X15n0299_006:0090a08": "道也。謂前世尊所詢四義。而欲獲全順者。唯觀音",
    "X15n0299_006:0090a09": "耳門。最為第一也。自餘二十四聖法門。皆是佛之",
    "X15n0299_006:0090a10": "威神加被故。得悟入也。且若那律之失明。畢陵之",
    "X15n0299_006:0090a11": "刺足。持地之填路。跋陀之入浴。孫陀之觀鼻。皆偶",
    "X15n0299_006:0090a12": "觸一事。而忽捨塵勞。非是通長可修學。亦非上中",
    "X15n0299_006:0090a13": "下根同說之法。若通長可修。淺深同說者。唯觀音",
    "X15n0299_006:0090a14": "耳根一門而已。",
    "X15n0299_006:0090a15": "頂禮如來藏(至)圓通超餘者真實心如是。",
    "X15n0299_006:0090a16": "冠註　此禮讚佛法。願求加被也。謂我所選圓通",
    "X15n0299_006:0090a17": "本根。即前世尊所說。三如來藏心。即前勸修無漏",
    "X15n0299_006:0090a18": "業。亦是觀音所說不思議妙德也。然我選法門。雖",
    "X15n0299_006:0090a19": "合機宜。猶願諸佛廣施神力。加被未來進修者。令",
    "X15n0299_006:0090a20": "其于此法門。明然無惑。且以此方便。接引初心。最",
    "X15n0299_006:0090a21": "易成就故。可以教阿難。亦可以救末劫沉淪也。苟",
    "X15n0299_006:0090a22": "能以此圓根熏修。自可超越一切法門矣。以上揀",
    "X15n0299_006:0090a23": "選勸修。乃至讚嘆求加被者。以真實心。自當如是",
    "X15n0299_006:0090a24": "也。",
    "X15n0299_006:0090b01": "於是阿難及諸大眾(至)阿耨多羅三藐三菩提心。",
    "X15n0299_006:0090b02": "冠註　此正明開悟也。當機自三卷說偈讚佛。乃",
    "X15n0299_006:0090b03": "至于此。已經五番領悟。皆有增進。足見未得親證",
    "X15n0299_006:0090b04": "菩提者。須假漸次工夫。亦如古德云大悟一十八",
    "X15n0299_006:0090b05": "徧。小悟莫計其數也。菩提涅槃。乃是極果。故以隨",
    "X15n0299_006:0090b06": "業牽纏。流落生死。喻如因事遠遊。以菩提涅槃。喻",
    "X15n0299_006:0090b07": "如家。以耳根圓通。喻如歸家道路。意謂。拋家棄業。",
    "X15n0299_006:0090b08": "流落他鄉。非一日矣。縱欲還家。未知頭路。今蒙導",
    "X15n0299_006:0090b09": "師指引。雖未起程。而還家路道。必不迷矣。皆得本",
    "X15n0299_006:0090b10": "心。謂已獲不生滅因地心也。遠塵離垢者。謂斷除",
    "X15n0299_006:0090b11": "根塵識種也。獲法眼淨者。謂得六根互用。不被根",
    "X15n0299_006:0090b12": "塵隔礙也。性比丘尼成阿羅漢者。謂登伽女出家。",
    "X15n0299_006:0090b13": "已證四果也。發菩提心者。謂開發大道心也。",
    "X15n0299_006:0090b14": "阿難整衣服於大眾中(至)於菩提心得無退屈。",
    "X15n0299_006:0090b15": "冠註　此欲修菩薩乘入無上道。故請安立道場",
    "X15n0299_006:0090b16": "之規則也。悟得如來藏。故曰心圓明。根塵識種。應",
    "X15n0299_006:0090b17": "念銷除。故曰迹圓明。悲。謂悲塵劫之迷淪。欣。謂欣",
    "X15n0299_006:0090b18": "一時之圓悟。由久滯他鄉。忽得歸路。故悲欣交集",
    "X15n0299_006:0090b19": "也。是中指耳根中。謂已悟成佛法門。從耳根入者。",
    "X15n0299_006:0090b20": "定無疑惑矣。常聞下。以佛言為勵己之據。自未得",
    "X15n0299_006:0090b21": "度。而欲先度人者。為菩薩。自己得度。而專為度人",
    "X15n0299_006:0090b22": "者。為如來。雖則諸佛菩薩。皆以度生為事。而佛果",
    "X15n0299_006:0090b23": "未圓。當以菩薩行。為回小向大之急務也。故特請",
    "X15n0299_006:0090b24": "益曰。我已悟知。入三摩地。必從聞思修矣。但恐末",
    "X15n0299_006:0090c01": "世眾生。去佛漸遠。邪師說法。多如恒沙。且邪必亂",
    "X15n0299_006:0090c02": "正。而修進者。正定難成。欲令先攝其心。而後從聞",
    "X15n0299_006:0090c03": "思修。入三摩地。畢竟以何法則。令彼安立入道之",
    "X15n0299_006:0090c04": "場。使邪魔不能擾動定力。於菩提心。方得無退屈",
    "X15n0299_006:0090c05": "乎。",
    "X15n0299_006:0090c06": "爾時世尊於大眾中(至)是則名為三無漏學。",
    "X15n0299_006:0090c07": "冠註　此下。明清淨律儀。為末世攝心之定式也。",
    "X15n0299_006:0090c08": "毗奈耶。乃三藏中之律藏也。此大小乘戒之通稱。",
    "X15n0299_006:0090c09": "小乘。稟法為戒。粗治其末大乘。攝心為戒。細絕其",
    "X15n0299_006:0090c10": "本。法戒則身口不犯。心戒則無思犯也。此下四種",
    "X15n0299_006:0090c11": "清淨明誨。乃十戒之初。以婬殺盜妄四波羅夷。為",
    "X15n0299_006:0090c12": "根本重罪。勿得思犯。故獨言其心也。三決定義者。",
    "X15n0299_006:0090c13": "謂決定當依此三種。為修證之根基也。攝心為戒",
    "X15n0299_006:0090c14": "者。檢異權小粗治身口。今取毫無思念。目之為戒",
    "X15n0299_006:0090c15": "也。如六祖云。心性無非自性戒。是也。因戒生定者。",
    "X15n0299_006:0090c16": "謂攝心不動。即目為定。如云心性無亂自性定。是",
    "X15n0299_006:0090c17": "也。因定發慧者。謂靜極圓明。內瑩發光。即目為慧。",
    "X15n0299_006:0090c18": "如云心性無礙自性慧。是也。三義圓具。則有漏種",
    "X15n0299_006:0090c19": "習。蕩盡無餘。故名無漏學。",
    "X15n0299_006:0090c20": "阿難云何攝心我名為戒(至)第一決定清淨明誨。",
    "X15n0299_006:0090c21": "冠註　此明婬戒持犯之利害也。謂諸眾生。皆以",
    "X15n0299_006:0090c22": "婬欲。而正性命。故纏生死。若斷其因。則緣不能續。",
    "X15n0299_006:0090c23": "故以斷婬為首也。其心不婬者。言不但身口不犯",
    "X15n0299_006:0090c24": "而已。若起一念思想之心。便為破戒。必得此心如",
    "X15n0299_006:0091a01": "枯木寒灰。方與攝心為戒相應。方得不隨欲流而",
    "X15n0299_006:0091a02": "相續生死也。餘三倣此。三昧。即指定慧。塵勞。即指",
    "X15n0299_006:0091a03": "見思二惑。若淫心不除。則二惑必不能斷。生死何",
    "X15n0299_006:0091a04": "由而出耶。縱有定慧現前。而帶婬修行。欲根不除。",
    "X15n0299_006:0091a05": "遇境即現。故必落魔道。然魔道亦隨定慧強弱。而",
    "X15n0299_006:0091a06": "成上中下品。且魔之攝人。反以婬行為首。故於末",
    "X15n0299_006:0091a07": "法時。廣行貪婬。為善知識。而以行婬為善事。使婬",
    "X15n0299_006:0091a08": "婬相傳無有斷絕也。落愛見坑者。見即見惑。愛即",
    "X15n0299_006:0091a09": "思惑。坑即深坑。于見愛之中。而失正修行路也。舊",
    "X15n0299_006:0091a10": "說。諸經戒殺居首。謂設化以慈悲為先。此經婬戒",
    "X15n0299_006:0091a11": "居首。謂真修以離欲為本。盖欲氣相濁。染污妙明。",
    "X15n0299_006:0091a12": "欲心狂迷。易失正受。續生死喪真常。莫甚于此。故",
    "X15n0299_006:0091a13": "須首戒。而為清淨第一明誨也。觀阿難起教。示遭",
    "X15n0299_006:0091a14": "邪染。而厥初發心。先厭欲濁。至于三漸次中。一一",
    "X15n0299_006:0091a15": "首徵。然後身心妙圓。獲大安隱。十信初心。由欲愛",
    "X15n0299_006:0091a16": "乾枯。而慧性圓明。遂階等妙。諸世間人。由心不流",
    "X15n0299_006:0091a17": "逸。澄瑩生明。漸乎六天。是故真修內攝。必先離欲",
    "X15n0299_006:0091a18": "也。",
    "X15n0299_006:0091a19": "是故阿難若不斷婬(至)不如此說即波旬說。",
    "X15n0299_006:0091a20": "冠註　此申釋帶婬修行者。以顯決定斷婬。方可",
    "X15n0299_006:0091a21": "望菩提果也。先喻後法。如蒸砂下。以喻明帶婬修",
    "X15n0299_006:0091a22": "行。枉勞功力也。汝以下。法合。謂以生死根修因。欲",
    "X15n0299_006:0091a23": "得不生滅果。如蒸砂欲其成飯也。縱得妙悟皆是",
    "X15n0299_006:0091a24": "婬根者。合上經百千劫。秪名熱砂。根本成婬。輪轉",
    "X15n0299_006:0091b01": "三塗。必不能出。如來涅槃何路修證者。合上此非",
    "X15n0299_006:0091b02": "飯本砂石成故。機者。如弩牙也。指婬根種。習謂種",
    "X15n0299_006:0091b03": "習不除。觸境即動。此機一動。而身心隨動。故必斷",
    "X15n0299_006:0091b04": "其種習。則身心二種婬根俱斷矣。若究竟而論。縱",
    "X15n0299_006:0091b05": "使身心俱斷。能斷之性若存。則所斷緣影不忘。終",
    "X15n0299_006:0091b06": "非了絕。猶係生死根本。必使藥病俱除。方是菩提",
    "X15n0299_006:0091b07": "根本。既得其本。而圓極之果。可希冀矣。如我下。判",
    "X15n0299_006:0091b08": "結邪正準繩也。盖因阿難恐末世邪法熾盛。而啟",
    "X15n0299_006:0091b09": "請輔正摧邪之規則。故世尊說此四根本戒。以辨",
    "X15n0299_006:0091b10": "定邪正。令末世聞法者。唯知如我所說。即佛正說。",
    "X15n0299_006:0091b11": "若不如此說。而言婬行不礙者。便為魔說矣。",
    "X15n0299_006:0091b12": "阿難又諸世界六道眾生(至)第二決定清淨明誨。",
    "X15n0299_006:0091b13": "冠註　此明殺戒持犯之利害也。此中所戒。非但",
    "X15n0299_006:0091b14": "人畜。下至蠅蚋蛇蝎等。皆勿殺也。亦非但親殺。雖",
    "X15n0299_006:0091b15": "食肉服衣。亦在所禁。又非但秪禁身口。雖心念。亦",
    "X15n0299_006:0091b16": "當斷絕矣。負命索償。為生死緣故。其心不殺。則不",
    "X15n0299_006:0091b17": "續也。三昧。塵勞等。俱見前。鬼神優劣。亦有多品。此",
    "X15n0299_006:0091b18": "中三品。俱屬多品。中上品所攝。故曰。縱有多智禪",
    "X15n0299_006:0091b19": "定現前。足見須以定慧帶殺心者。方墮斯類。若徒",
    "X15n0299_006:0091b20": "殺者。報在地獄。此神道者。如世間血肉之神。大力",
    "X15n0299_006:0091b21": "鬼。即天行羅剎。今人間尊奉。稱帝稱天者。多是",
    "X15n0299_006:0091b22": "此類也。各各自謂成無上道者。妄自稱尊。以鬼道",
    "X15n0299_006:0091b23": "惑人也。自言食肉得菩提路者。倡言食肉不礙佛",
    "X15n0299_006:0091b24": "果也。五淨肉者。不見為我殺。不聞為我殺。不疑為",
    "X15n0299_006:0091c01": "我殺。加自死鳥殘也。假名為肉者。神力所化。非真",
    "X15n0299_006:0091c02": "生命也。柰何如來滅後食眾生肉名為釋子者。可",
    "X15n0299_006:0091c03": "見凡佛佛開許者。皆佛在時之權變。漸引慈化耳。",
    "X15n0299_006:0091c04": "如今勸人且食日齋月齋相似。若有志希上乘者。",
    "X15n0299_006:0091c05": "當務實行。不可以引權自欺也。縱得心開似三摩",
    "X15n0299_006:0091c06": "地者。謂定慧得力。正受樂境。然食肉障重。似而非",
    "X15n0299_006:0091c07": "實也。皆大羅剎者。現前花報也。必沉苦海者。將來",
    "X15n0299_006:0091c08": "極苦果報也。相殺相吞等者。謂惡業俱生。酬償冤",
    "X15n0299_006:0091c09": "對。解脫無期。何由出世。故當信此決定斷殺。是清",
    "X15n0299_006:0091c10": "淨明誨也。",
    "X15n0299_006:0091c11": "是故阿難若不斷殺(至)不如此說即波旬說。",
    "X15n0299_006:0091c12": "冠註　此明決定斷殺。方可望真解脫也。修禪欲",
    "X15n0299_006:0091c13": "出生死。反乃行殺。墮生死中。譬諸塞耳避人。反乃",
    "X15n0299_006:0091c14": "高聲。是欲隱彌露也。不蹋不拔。仁慈之至。猶及草",
    "X15n0299_006:0091c15": "木。況食眾生肉耶。舊說。東方不無裘毳。西土不無",
    "X15n0299_006:0091c16": "絲綿。各以多分言也。皮毛乳酪等。皆彼身一分之",
    "X15n0299_006:0091c17": "物。故或服彼皮毛。食彼乳酪。皆為彼緣也。足不離",
    "X15n0299_006:0091c18": "地者。劫初之人。體有飛光。足若躡雲。由食地肥啗",
    "X15n0299_006:0091c19": "香稻故。其體堅重。而足不離地。身。謂血肉骨髓也。",
    "X15n0299_006:0091c20": "身分。謂乳酪裘毳也。身心二塗不服食者。謂不惟",
    "X15n0299_006:0091c21": "身不服食。而心亦不可有纖毫係念服食。故須二",
    "X15n0299_006:0091c22": "塗併斷。方得真解脫也。如我下。判結邪正繩尺也。",
    "X15n0299_006:0091c23": "盖因阿難恐末世邪法熾盛。而啟請輔正摧邪之",
    "X15n0299_006:0091c24": "規則。故世尊說此四根本戒。以辨定邪正。使末世",
    "X15n0299_006:0092a01": "聞法者。唯知如我此說。即佛正說。若不如我說。而",
    "X15n0299_006:0092a02": "言食肉不礙菩提路者。便是魔說矣。",
    "X15n0299_006:0092a03": "阿難又復世界六道眾生(至)第三決定清淨明誨。",
    "X15n0299_006:0092a04": "冠註　此示盜戒持犯之利害也。此之偷盜。非但",
    "X15n0299_006:0092a05": "竊人財貨。凡言行詐偽詃惑恐動。乃至一念邀求",
    "X15n0299_006:0092a06": "恭敬。希取利養者。皆為犯戒也。其心不偷者。謂忘",
    "X15n0299_006:0092a07": "其利欲。而貪得之心一念不萌。方得斷生死根。若",
    "X15n0299_006:0092a08": "偷心不除。生死必不能出也。必落邪道者。謂存心",
    "X15n0299_006:0092a09": "回邪。取利委曲。言行不正。感墮邪類。精霛者。如山",
    "X15n0299_006:0092a10": "精水怪。似仙非仙。似神非神。而具邪通者也。妖魅",
    "X15n0299_006:0092a11": "者。出沒世間。妖氣魅人。或奪精氣。或盜財物者也。",
    "X15n0299_006:0092a12": "邪人者。被魅所著。言行妖異。惑亂眾人者也。然此",
    "X15n0299_006:0092a13": "皆指定慧力勝。偷心不除者。若徒偷行。感報不止",
    "X15n0299_006:0092a14": "於此。故曰各各自謂成無上道。而不自知為邪魔",
    "X15n0299_006:0092a15": "也。潛匿姦欺者。隱匿己惡。詐稱得道知識。或作妖",
    "X15n0299_006:0092a16": "言。或現妖通。恐彼愚朦。令其改心易志。不惜身財。",
    "X15n0299_006:0092a17": "傾心奉之。故所過之處。其家耗散也。我教下。顯違",
    "X15n0299_006:0092a18": "教害眾。其過甚深也。循方乞食者。方。即法也。所謂",
    "X15n0299_006:0092a19": "分施眾生。衛護道力。無事畜藏。無所顧念。皆方法",
    "X15n0299_006:0092a20": "也。乞食者。銷其高慢。捨其貪念。而成無上道也。不",
    "X15n0299_006:0092a21": "自熟食。除其滯著也。且知身為倘寄。亦知世為旅",
    "X15n0299_006:0092a22": "泊。此身一往矢不復來。豈可戀戀塵世。累積業因",
    "X15n0299_006:0092a23": "乎。意謂。如此行持。方為佛子。云何賊人。毀佛遺則。",
    "X15n0299_006:0092a24": "內懷竊志。外假僧儀。反以佛法。為獲利之具。廣行",
    "X15n0299_006:0092b01": "裨販。造諸業因者。皆所謂之佛法乎。彼且是己非",
    "X15n0299_006:0092b02": "人。而反指出家具戒者。為小乘。而以己所為者。妄",
    "X15n0299_006:0092b03": "稱大乘。則是盲盲相引。必墮無間獄。寧有出期乎。",
    "X15n0299_006:0092b04": "且我教世人。於我滅度後。欲修三摩地者。現世雖",
    "X15n0299_006:0092b05": "未作盜業。誠恐生前有犯。亦當懺悔。故令於如來",
    "X15n0299_006:0092b06": "像前。作燃燈燒指之微因。以償宿生負債。方許長",
    "X15n0299_006:0092b07": "揖世間。永脫諸漏。果能行此。雖未頓悟無上覺路。",
    "X15n0299_006:0092b08": "是人決定能信正法矣。若不行懺悔。縱成佛果。還",
    "X15n0299_006:0092b09": "來人間。酬其宿債。如我曾于毗蘭邑王馬廐中。食",
    "X15n0299_006:0092b10": "麥三月者。由我宿生詬罵比丘可食馬麥。故償此",
    "X15n0299_006:0092b11": "報。且我偶出惡言。尚爾酬償。況宿生逋負。而可免",
    "X15n0299_006:0092b12": "哉。是故。凡修出世因者。當信此第三盜戒。為決定",
    "X15n0299_006:0092b13": "清淨明誨也。捨身微因。用償宿債者。謂先世竊他",
    "X15n0299_006:0092b14": "外財。以資己身。今世更捨己身。以供上聖。方得翻",
    "X15n0299_006:0092b15": "破無始盜業也。舊說。一切難捨。無過于身。難捨能",
    "X15n0299_006:0092b16": "捨。則自餘貪愛。決能棄捨。故曰。是人于法已決定",
    "X15n0299_006:0092b17": "心。然若現前貪愛。居然不改。徒慕捨身。傷毀遺體。",
    "X15n0299_006:0092b18": "則反增業苦。豈能明覺路。而決正法哉。裨。附也。販。",
    "X15n0299_006:0092b19": "賣也。",
    "X15n0299_006:0092b20": "是故阿難若不斷偷(至)不如此說即波旬說。",
    "X15n0299_006:0092b21": "冠註　此明決定斷盜。方許望真三昧也。先喻後",
    "X15n0299_006:0092b22": "法。意謂。根本戒破。縱修定慧于千百劫。亦不能滋",
    "X15n0299_006:0092b23": "長慧性。而圓滿菩提故。譬如水灌漏巵。塵劫難滿",
    "X15n0299_006:0092b24": "也。衣鉢之餘分寸不畜者。斷貪心也。乞食餘分施",
    "X15n0299_006:0092c01": "餓眾生者。斷慳心也。于大集會合掌禮眾者。斷我",
    "X15n0299_006:0092c02": "慢也。有人捶詈同于稱讚者。斷嗔恚也。身心俱捨。",
    "X15n0299_006:0092c03": "斷我法二執也。身肉骨血與眾生共者。轉貪嗔我",
    "X15n0299_006:0092c04": "慢。成同體大悲也。不了義說者。如阿含經云。畜物",
    "X15n0299_006:0092c05": "可以資身進道。及薩婆多論。許百物各可畜一。但",
    "X15n0299_006:0092c06": "禁餘二。又布施不及身命等。迴為己解以誤初學",
    "X15n0299_006:0092c07": "者。謂己不能奉行大乘。而反曲引權乘。以自誤誤",
    "X15n0299_006:0092c08": "人也。果能戒根清淨。利心永斷。佛印是人得真三",
    "X15n0299_006:0092c09": "昧矣。如我下準前。",
    "X15n0299_006:0092c10": "阿難如是世界六道眾生(至)第四決定清淨明誨。",
    "X15n0299_006:0092c11": "冠註　此明妄語戒持犯之利害也。如是下。顯前",
    "X15n0299_006:0092c12": "三戒清淨。猶懼此過。況三戒未持者乎。凡言行不",
    "X15n0299_006:0092c13": "顧。為小妄語。妄自尊大。偽稱證果。為大妄語。若犯",
    "X15n0299_006:0092c14": "此戒。縱前三戒圓成。而于禪定。亦不得清淨。貪其",
    "X15n0299_006:0092c15": "利養。來己尊勝。名愛魔。妄起邪見。謂己齊聖。為見",
    "X15n0299_006:0092c16": "魔。總是見思二惑未斷故。所謂下。釋成大妄語。得。",
    "X15n0299_006:0092c17": "謂得道理。證。謂證果位也。須陀洹等曰果。阿羅漢",
    "X15n0299_006:0092c18": "曰道。謂小乘果位。至羅漢而極。故曰道也。乘位者。",
    "X15n0299_006:0092c19": "道果也。求世尊勝。要恭敬也。求彼禮懺。希供養也。",
    "X15n0299_006:0092c20": "一顛迦。即一闡提也。多羅樹以刀斷。則不復活。喻",
    "X15n0299_006:0092c21": "大妄語。永絕如來善種也。三苦海。即三途也。我滅",
    "X15n0299_006:0092c22": "度下。正顯佛子決無妄語也。言我滅度後。勅諸菩",
    "X15n0299_006:0092c23": "薩羅漢。于末法時。或現淨相。或現染相。為同事攝。",
    "X15n0299_006:0092c24": "稱讚佛乘。令彼身心。修禪得定。終不許自稱是真",
    "X15n0299_006:0093a01": "聖。泄佛密機。縱值初學。亦不輕言求彼欽仰。唯除",
    "X15n0299_006:0093a02": "命終隱隱然遺言付法。令彼信受奉行耳。蓋住世",
    "X15n0299_006:0093a03": "則不露密機。一露必不住世。此應真設化。一定規",
    "X15n0299_006:0093a04": "則。如布袋和尚。永明禪師等。是也。若泄言仍住。則",
    "X15n0299_006:0093a05": "是要求利養之邪人。人豈信之乎。我勅佛子。如是",
    "X15n0299_006:0093a06": "行道。云何是人。惑亂眾生。成大妄語耶。是故。凡修",
    "X15n0299_006:0093a07": "出世因者。當信此第四妄語戒。為決定清淨明誨",
    "X15n0299_006:0093a08": "也。",
    "X15n0299_006:0093a09": "是故阿難若不斷其大妄語(至)不如此說即波旬說。",
    "X15n0299_006:0093a10": "冠註　此明決定斷妄語。方許期正覺也。刻糞求",
    "X15n0299_006:0093a11": "香者。喻粉飾形儀。喪亂心行。而欲與聖真。氣味相",
    "X15n0299_006:0093a12": "通。必不得矣。我教下。牒前未得謂得未證謂證者。",
    "X15n0299_006:0093a13": "而深責之也。直心道場。謂心無虗假。即是成道之",
    "X15n0299_006:0093a14": "場。言我教比丘。于行住坐臥中。尚不容一念虗假。",
    "X15n0299_006:0093a15": "云何自稱得上人法。是何異一介貧兒。妄號帝王。",
    "X15n0299_006:0093a16": "自取誅身滅種而已。且一國人王。尚不容妄稱尊",
    "X15n0299_006:0093a17": "號。況世出世間無上法王。而欲妄竊其名位可乎。",
    "X15n0299_006:0093a18": "若以此大妄語為因。欲求佛果。則求進反退。求正",
    "X15n0299_006:0093a19": "反邪。求昇反墜。如以自口欲噬自臍。豈可及哉。必",
    "X15n0299_006:0093a20": "欲成就無上知覺。須以直心直言。為因地行。而後",
    "X15n0299_006:0093a21": "能圓成果地覺也。如我下。準前。始標三學。終止四",
    "X15n0299_006:0093a22": "戒者。定慧已備其中。所謂因戒生定。因定發慧。故",
    "X15n0299_006:0093a23": "不復明也。上人。指果位中人。唐邑尉劉幽求。謂桓",
    "X15n0299_006:0093a24": "彥範。許敬暉曰。武三思尚存。公輩終無塟地。若不",
    "X15n0299_006:0093b01": "圖。噬臍無及。",
    "X15n0299_006:0093b02": "楞嚴講錄卷第六"
}