{
    "T32n1635_001:0049c10": "No. 1635",
    "T32n1635_001:0049c11": "大乘寶要義論卷第一",
    "T32n1635_001:0049c13": "西天譯經三藏朝散大夫",
    "T32n1635_001:0049c14": "試鴻臚少卿傳梵大師賜紫",
    "T32n1635_001:0049c15": "沙門臣法護等奉　詔譯",
    "T32n1635_001:0049c16": "歸命十方無邊際，　　所住一切世界中，",
    "T32n1635_001:0049c17": "過未現在諸如來，　　菩薩聲聞緣覺等。",
    "T32n1635_001:0049c18": "智者當知人身難得，於剎那間成諸勝行亦",
    "T32n1635_001:0049c19": "復為難，若於此中不起思惟作利益事，此生",
    "T32n1635_001:0049c20": "虛來。云何能於如來清淨言教，發勤勇心領",
    "T32n1635_001:0049c21": "納聽受？此有二事，謂人身難得、正法難聞，值",
    "T32n1635_001:0049c22": "佛出世復甚為難。",
    "T32n1635_001:0049c23": "問：此中以何而為印證值佛甚難？答：無數經",
    "T32n1635_001:0049c24": "中皆作是說，斯為定量。且依《妙法蓮華經》云，",
    "T32n1635_001:0049c25": "佛言：諸苾芻！如來、應供、正等正覺，經於百千",
    "T32n1635_001:0049c26": "俱胝那庾多劫，如是等曠遠世時或有或無，",
    "T32n1635_001:0049c27": "如來出世斯為甚難，如優曇華時一現爾。《決",
    "T32n1635_001:0049c28": "定王經》云，佛言：阿難！諸佛出世，彼優曇華，",
    "T32n1635_001:0049c29": "俱時而現。其華如金有淨妙光。開敷異香遍",
    "T32n1635_001:0050a01": "由旬內。是華光明能破冥暗，能令念者即得",
    "T32n1635_001:0050a02": "清淨，能息病苦、能作明照、能去惡香、能施妙",
    "T32n1635_001:0050a03": "香，彼香能息四界增損。其華亦非隨轉輪王",
    "T32n1635_001:0050a04": "遍處皆出，唯金輪王乃可應現，況復破戒諸",
    "T32n1635_001:0050a05": "有情類，唯佛出世是華俱出。此中云何能知",
    "T32n1635_001:0050a06": "彼優曇華於曠遠時或有或無？如有緣起中",
    "T32n1635_001:0050a07": "說，無熱惱大池北面有山名五峯，而彼山上",
    "T32n1635_001:0050a08": "有優曇華林，若佛世尊從兜率天宮沒降生",
    "T32n1635_001:0050a09": "人間入母胎時，彼優曇華而方含蘂；若佛世",
    "T32n1635_001:0050a10": "尊出母胎時，是華增長有開敷相；若佛世尊",
    "T32n1635_001:0050a11": "成阿耨多羅三藐三菩提果時，彼優曇華開",
    "T32n1635_001:0050a12": "敷茂盛；若佛世尊棄捨壽命及緣行時，是華",
    "T32n1635_001:0050a13": "萎瘁；若佛世尊入涅槃時，是華枝葉及以華",
    "T32n1635_001:0050a14": "果皆悉凋落。其華分量大若車輪。《覺智方廣",
    "T32n1635_001:0050a15": "經》云，大名稱仙王謂諸仙眾言：諸仁者！若菩",
    "T32n1635_001:0050a16": "薩暫時得值如來出世說法化利，是即相應。",
    "T32n1635_001:0050a17": "《華嚴經》云，於俱胝劫中值佛出世，聽受正法",
    "T32n1635_001:0050a18": "尊重信奉，此真實見甚為難得。《賢劫經》云，此",
    "T32n1635_001:0050a19": "賢劫後六十五劫無佛出世，其後有劫號大",
    "T32n1635_001:0050a20": "名稱，彼一劫中有十千佛出現於世。大名稱",
    "T32n1635_001:0050a21": "劫後八十千劫無佛出世，其後有劫號曰星",
    "T32n1635_001:0050a22": "喻，彼一劫中有八十千佛出現於世。星喻劫",
    "T32n1635_001:0050a23": "後經三百劫無佛出世，其後有劫名功德莊",
    "T32n1635_001:0050a24": "嚴，彼一劫中有八萬四千佛出現於世。",
    "T32n1635_001:0050a25": "此中問言：云何能知人身難得？答：諸契經中",
    "T32n1635_001:0050a26": "皆作是說。如《雜阿含經》云，佛言：諸苾芻！譬如",
    "T32n1635_001:0050a27": "大地流水充滿，有人取木開一孔穴置於水中，",
    "T32n1635_001:0050a28": "是木輕浮隨風飄流，東風西向、西風東向，南",
    "T32n1635_001:0050a29": "北所吹亦復如是。有一眼龜居其水內，壽命無",
    "T32n1635_001:0050b01": "數百歲，凡經百歲自水一浮投木孔中。諸苾",
    "T32n1635_001:0050b02": "芻！於汝意云何？彼一眼龜如是壽極長遠，百",
    "T32n1635_001:0050b03": "歲一浮，可能得值浮木孔邪？諸苾芻言：不也。",
    "T32n1635_001:0050b04": "世尊！佛言：諸苾芻！值佛出世、說法化度、覺了",
    "T32n1635_001:0050b05": "正道、得至涅槃亦復如是，斯極為難。或得人",
    "T32n1635_001:0050b06": "身時分具足，又復為難。",
    "T32n1635_001:0050b07": "此中問言：云何能知時分具足而難得邪？答：",
    "T32n1635_001:0050b08": "諸契經中作如是說。如《增一阿含經》云，佛言：",
    "T32n1635_001:0050b09": "諸苾芻！有八種難，不知時人不應修梵行。何",
    "T32n1635_001:0050b10": "等為八？若佛出世時宣說法要，化度有情使",
    "T32n1635_001:0050b11": "至涅槃，而一類有情在地獄中，此為第一修",
    "T32n1635_001:0050b12": "梵行者時分之難。若佛出世時宣說法要，化",
    "T32n1635_001:0050b13": "度有情使至涅槃，而一類有情在畜生中，此",
    "T32n1635_001:0050b14": "為第二修梵行者時分之難。若佛出世時宣",
    "T32n1635_001:0050b15": "說法要，化度有情使至涅槃，而一類有情在",
    "T32n1635_001:0050b16": "餓鬼中，此為第三修梵行者時分之難。若佛",
    "T32n1635_001:0050b17": "出世時宣說法要，化度有情使至涅槃，而一",
    "T32n1635_001:0050b18": "類有情在長壽天，此為第四修梵行者時分",
    "T32n1635_001:0050b19": "之難。若佛出世時宣說法要，化度有情使至",
    "T32n1635_001:0050b20": "涅槃，而一類有情在於邊惡恚害之處，此為",
    "T32n1635_001:0050b21": "第五修梵行者時分之難。若佛出世時宣說",
    "T32n1635_001:0050b22": "法要，化度有情使至涅槃，而一類有情雖生",
    "T32n1635_001:0050b23": "中國，或聾或瘂、根不完具，善說惡說不知其",
    "T32n1635_001:0050b24": "義，此為第六修梵行者時分之難。若佛出世",
    "T32n1635_001:0050b25": "時宣說法要，化度有情使至涅槃，而一類有",
    "T32n1635_001:0050b26": "情生於中國，不聾不瘂、六根完具，善說惡說",
    "T32n1635_001:0050b27": "而悉能知，然起邪見顛倒計執，謂無施無利、",
    "T32n1635_001:0050b28": "亦無事火、無善作惡作諸業果報、無此世無",
    "T32n1635_001:0050b29": "他世、無父無母、無世間沙門婆羅門、無正趣",
    "T32n1635_001:0050c01": "正道、無阿羅漢智解於此世他世以自通力",
    "T32n1635_001:0050c02": "而證聖果，此為第七修梵行者時分之難。或",
    "T32n1635_001:0050c03": "復一類有情生於中國，不聾不瘂六根完具，",
    "T32n1635_001:0050c04": "善說惡說而悉能知，又復正見無顛倒計執，",
    "T32n1635_001:0050c05": "謂有施有利乃至有阿羅漢取證聖果，然佛",
    "T32n1635_001:0050c06": "不出世不說法要，此為第八修梵行者時分",
    "T32n1635_001:0050c07": "之難。諸苾芻！當知有一種時分和合應修梵",
    "T32n1635_001:0050c08": "行，謂佛出世宣說法要，初善中善後善、文義",
    "T32n1635_001:0050c09": "深遠純一無雜、具足清白梵行之相。而一類",
    "T32n1635_001:0050c10": "有情生於中國，不聾不瘂六根完具，善說惡",
    "T32n1635_001:0050c11": "說而悉能知，正見具足不起顛倒計執，謂有",
    "T32n1635_001:0050c12": "施有利亦有事火、有善作惡作諸業果報、有",
    "T32n1635_001:0050c13": "此世有他世、有父有母、有世間沙門婆羅門、",
    "T32n1635_001:0050c14": "有正趣正道、有阿羅漢智解於此世他世以",
    "T32n1635_001:0050c15": "自通力而證聖果，是為一種時分和合。《大集",
    "T32n1635_001:0050c16": "經．月藏品》云，諸仁者！時分和合如應時香樹，",
    "T32n1635_001:0050c17": "極為難得。",
    "T32n1635_001:0050c18": "此中應問：彼作是說得人身者，云何能得清",
    "T32n1635_001:0050c19": "淨平等清淨所說？答：有十種功德若能圓滿，",
    "T32n1635_001:0050c20": "彼得人身清淨平等。何等為十？如《超越下族",
    "T32n1635_001:0050c21": "經》云，一者若善男子善女人內發菩提心已",
    "T32n1635_001:0050c22": "即生淨信；二者廣多清淨欲見聖賢；三者樂",
    "T32n1635_001:0050c23": "聞正法；四者不生慳嫉普行大施；五者端身",
    "T32n1635_001:0050c24": "繫念樂涅槃道；六者以無礙心善心廣施；七",
    "T32n1635_001:0050c25": "者信有諸業及諸業報；八者不起分別；九者",
    "T32n1635_001:0050c26": "無求無疑亦無染慧；十者不壞善惡業果。如",
    "T32n1635_001:0050c27": "是十種若了知已，於此命緣諸惡莫作。此中",
    "T32n1635_001:0050c28": "應問：何名為信？答：信者謂順向聖賢，諸惡莫",
    "T32n1635_001:0050c29": "作。如《破染慧經》云：諸善法中信為先導。是中",
    "T32n1635_001:0051a01": "信者何義？謂信順義。此能具足如來無障礙",
    "T32n1635_001:0051a02": "智，而能宣說難見難知甚深正法，永斷愛纏。",
    "T32n1635_001:0051a03": "謂無眼無眼滅、無耳鼻舌身意無耳鼻舌身",
    "T32n1635_001:0051a04": "意滅，無住非無住、無意樂非無意樂，具六十",
    "T32n1635_001:0051a05": "種音聲文句，次第語業清淨潔白，其身極淨，",
    "T32n1635_001:0051a06": "其心現種種色相。而佛如來無所不知無所",
    "T32n1635_001:0051a07": "不見、無不成證無不覺了。如來以清淨眼及",
    "T32n1635_001:0051a08": "如來普眼，永斷過失遠離貪愛，破諸癡瞑過",
    "T32n1635_001:0051a09": "於肉眼，而能觀照甚深頂相，宣說無上第一",
    "T32n1635_001:0051a10": "義諦。一切佛法雖復分別，如是佛法而不謗",
    "T32n1635_001:0051a11": "緣起，此名為信。《信力入印法門經》云，佛言：",
    "T32n1635_001:0051a12": "妙吉祥！何名信力？謂於一切佛法現前印順，",
    "T32n1635_001:0051a13": "信解無疑亦無異求，決定實信業及業報。信",
    "T32n1635_001:0051a14": "心無雜，於空、無相、無願所作諸行及一切法",
    "T32n1635_001:0051a15": "皆生淨信，謂布施有布施果、持戒持戒果、忍",
    "T32n1635_001:0051a16": "辱忍辱果、精進精進果、禪定禪定果、智慧智",
    "T32n1635_001:0051a17": "慧果。彼如是說是清淨相。於大乘勝解中能",
    "T32n1635_001:0051a18": "生淨信，此說名為信力。若復覺了諸著，是",
    "T32n1635_001:0051a19": "名信根。若根若力，總說名信。又復此中何名",
    "T32n1635_001:0051a20": "信力？信謂印順，能信他聲。云何修菩薩者信",
    "T32n1635_001:0051a21": "他聲邪？所謂聞他教示發菩提心修菩薩行，",
    "T32n1635_001:0051a22": "菩薩依止波羅蜜多、善巧方便及四攝法、一",
    "T32n1635_001:0051a23": "切佛法菩薩法等聲。從他聞已極生淨信，此",
    "T32n1635_001:0051a24": "說名為信力。《菩薩藏經》云，佛言：舍利子！此修",
    "T32n1635_001:0051a25": "菩薩行者，內發菩提心已即生淨信廣多清",
    "T32n1635_001:0051a26": "淨，欲見聖賢樂聞正法，決定信有諸業及業",
    "T32n1635_001:0051a27": "果報，斷十不善業、修十善業，信有沙門婆羅",
    "T32n1635_001:0051a28": "門及正趣正道而復多聞，所聞相應心意和",
    "T32n1635_001:0051a29": "合，超越疑惑不受後有，於諸佛菩薩及聲聞",
    "T32n1635_001:0051b01": "等真善知識，常所親近起愛重心，信彼善知",
    "T32n1635_001:0051b02": "識所說諸業及業果報。知其器已，如應為說",
    "T32n1635_001:0051b03": "甚深言論，謂空無相無願無行無生無起之",
    "T32n1635_001:0051b04": "論、無我無人無有情無壽者之論及緣生論。",
    "T32n1635_001:0051b05": "是諸言論聞已無疑亦復無執，隨入一切法，",
    "T32n1635_001:0051b06": "蘊處界等悉應無著。信一切法自性皆空，以",
    "T32n1635_001:0051b07": "佛智推求，純一不放逸。何名不放逸？謂若諸",
    "T32n1635_001:0051b08": "根起散亂時，應自心調伏、他心隨護。《月光菩",
    "T32n1635_001:0051b09": "薩經》云，若諸有情於三寶中起淨信心，而實",
    "T32n1635_001:0051b10": "難得，譬彼如意珠寶求得亦難。《入如來功德",
    "T32n1635_001:0051b11": "智不思議境界經》云，聖除蓋障菩薩白妙吉",
    "T32n1635_001:0051b12": "祥菩薩言：有五種法，諸菩薩摩訶薩當生勝",
    "T32n1635_001:0051b13": "解，若此若彼阿僧祇最勝功德而悉獲得。何",
    "T32n1635_001:0051b14": "等為五？一者一切法空、二者一切法無對治、",
    "T32n1635_001:0051b15": "三者一切法無生、四者一切法無滅、五者一",
    "T32n1635_001:0051b16": "切法不可記說。如是五種當生勝解，如閻浮",
    "T32n1635_001:0051b17": "提地過微塵等數諸威儀道及作用處，如來",
    "T32n1635_001:0051b18": "悉無發悟亦無分別，然隨眾生心意若時非",
    "T32n1635_001:0051b19": "時一切常轉。諸菩薩摩訶薩於此當生勝解。",
    "T32n1635_001:0051b20": "《星賀騷那儞緣起經》云，世尊釋迦牟尼如來",
    "T32n1635_001:0051b21": "為化度有情作利益故，於殑伽沙數劫中歷",
    "T32n1635_001:0051b22": "修諸行現成正覺。諸菩薩摩訶薩於此應生",
    "T32n1635_001:0051b23": "信解。又世尊釋迦牟尼如來於燃燈佛所得",
    "T32n1635_001:0051b24": "授記別，於其中間歷修勝行，遍入諸佛境",
    "T32n1635_001:0051b25": "界經無邊際劫，乃至于今現成正覺。於此應",
    "T32n1635_001:0051b26": "生信解。又世尊釋迦牟尼如來見殺釋種因",
    "T32n1635_001:0051b27": "緣，為化度有情作利益故，經無邊際劫歷修",
    "T32n1635_001:0051b28": "勝行現成正覺。於此應生信解。是故當知，一",
    "T32n1635_001:0051b29": "切有情若發菩提心，此為難得。",
    "T32n1635_001:0051c01": "問：發菩提心實為難得。此復云何得發起邪？",
    "T32n1635_001:0051c02": "答：多有經說。且依《華嚴經》云，世間有情若發",
    "T32n1635_001:0051c03": "阿耨多羅三藐三菩提心，實為難得。當知菩",
    "T32n1635_001:0051c04": "提心如世間種子，以世間一切善法悉種植",
    "T32n1635_001:0051c05": "故。如一切佛法境界，一切惡作能盡燒故。猶",
    "T32n1635_001:0051c06": "如劫火，一切不善法能銷壞故。猶如大地，一",
    "T32n1635_001:0051c07": "切義能成就故。如摩尼寶王，一切意樂悉圓",
    "T32n1635_001:0051c08": "滿故。猶如賢瓶，拔出生死流故。如勝鉤餌，一",
    "T32n1635_001:0051c09": "切世間天人阿修羅，乃至一切佛法一切佛功",
    "T32n1635_001:0051c10": "德，皆悉稱讚彼菩提心功德故。如佛塔廟。何",
    "T32n1635_001:0051c11": "以故？此中具有諸菩薩行勝境界故。又復此",
    "T32n1635_001:0051c12": "菩提心，出生過去未來現在一切諸佛。善男",
    "T32n1635_001:0051c13": "子！譬如有藥名鐵金光，是藥一兩能化鐵千",
    "T32n1635_001:0051c14": "兩悉使成金，非彼千兩鐵而能壞此一兩聖",
    "T32n1635_001:0051c15": "藥。發菩提心者亦復如是，若能一發一切智",
    "T32n1635_001:0051c16": "心微妙聖藥善根迴向智所攝受，能令一切",
    "T32n1635_001:0051c17": "業煩惱障悉成一切法一切智金，非彼一切",
    "T32n1635_001:0051c18": "業煩惱障而能染污一切智心。善男子！又如",
    "T32n1635_001:0051c19": "秉一燈炬入於暗室，隨入室中，彼百千年",
    "T32n1635_001:0051c20": "積集暗瞑皆悉破滅洞然明照。發菩提心亦",
    "T32n1635_001:0051c21": "復如是，秉一切智心大光明炬，入於有情心",
    "T32n1635_001:0051c22": "意暗室，隨入其中，彼不可說百千劫已來積",
    "T32n1635_001:0051c23": "集一切業煩惱障無明黑暗皆悉銷除，以大",
    "T32n1635_001:0051c24": "智光出生明照。善男子！又如大龍王頂大如",
    "T32n1635_001:0051c25": "意妙寶王冠，不為他怨敢來侵怖。諸菩薩摩",
    "T32n1635_001:0051c26": "訶薩亦復如是，頂菩提心及大悲心妙寶王",
    "T32n1635_001:0051c27": "冠，不為一切惡趣諸惡敢來侵怖。又如日月",
    "T32n1635_001:0051c28": "淨圓光中極所照曜，是中應現所有一切金",
    "T32n1635_001:0051c29": "銀珍寶、華鬘衣服、勝妙樂具，總集彼等一切",
    "T32n1635_001:0052a01": "所有，皆不能與如意寶王等其價直。發菩提",
    "T32n1635_001:0052a02": "心亦復如是，極盡三世一切智智法界道場",
    "T32n1635_001:0052a03": "隨所照曜，是中應現一切有情、一切天人及",
    "T32n1635_001:0052a04": "彼一切聲聞緣覺，若有漏若無漏一切善根，",
    "T32n1635_001:0052a05": "皆不能與發菩提心自在寶王等其價直。又",
    "T32n1635_001:0052a06": "如牛羊之乳滿大海中，若師子乳足跡之滴",
    "T32n1635_001:0052a07": "墮海中時，牛羊諸乳不能凝結亦不和合。菩",
    "T32n1635_001:0052a08": "提心亦復如是，不可說百千劫積集諸業煩",
    "T32n1635_001:0052a09": "惱其猶大海，如來大丈夫師子發一切智心",
    "T32n1635_001:0052a10": "一滴之乳墮海中時，諸業煩惱永盡無餘，所",
    "T32n1635_001:0052a11": "有一切聲聞緣覺解脫亦不和合。又如親近",
    "T32n1635_001:0052a12": "勇猛之人，一切怨惡不能侵害。發菩提心者",
    "T32n1635_001:0052a13": "亦復如是，若親近勇猛菩薩，一切惡作之怨",
    "T32n1635_001:0052a14": "不能侵害。又如殘缺金剛之寶，雖有所損，於",
    "T32n1635_001:0052a15": "眾寶中亦復最勝，而能出過諸莊嚴具，彼金",
    "T32n1635_001:0052a16": "剛寶名亦不殞滅，普能拯濟諸有貧乏。少分",
    "T32n1635_001:0052a17": "菩提心亦復如是，其猶殘缺金剛之寶，雖未",
    "T32n1635_001:0052a18": "圓具，而亦出過一切聲聞緣覺功德莊嚴，彼",
    "T32n1635_001:0052a19": "菩薩名亦不殞滅，能濟貧乏無聖財者。《勝軍",
    "T32n1635_001:0052a20": "王問經》云，佛言：大王！善哉善哉！汝能於佛法",
    "T32n1635_001:0052a21": "中愛樂希求。如汝大王！現今治化憍薩羅國，",
    "T32n1635_001:0052a22": "利益安樂一切人民，救拔濟度安慰接引使",
    "T32n1635_001:0052a23": "歸正道。而汝若能廣利一切有情，令發一切",
    "T32n1635_001:0052a24": "智心圓滿一切佛法趣證阿耨多羅三藐三菩",
    "T32n1635_001:0052a25": "提道，斯復大利。又復大王！彼祇陀林常有無",
    "T32n1635_001:0052a26": "數百千聖賢隱居其中，生尊重想。大王！彼諸",
    "T32n1635_001:0052a27": "聖賢於正等覺有所樂欲，有信有求有願有稱",
    "T32n1635_001:0052a28": "讚生隨喜心，是諸聖賢若身語意極生信重。",
    "T32n1635_001:0052a29": "何以故？大王！而彼地方有無數百佛出現、無",
    "T32n1635_001:0052b01": "數百轉法輪、無數百聖眾相續得度。如是",
    "T32n1635_001:0052b02": "乃至無數百千俱胝那庾多殑伽沙數諸佛出",
    "T32n1635_001:0052b03": "現，轉正法輪化度聖眾，如是彼諸聖賢皆悉",
    "T32n1635_001:0052b04": "發生菩提樂欲信求願等。",
    "T32n1635_001:0052b05": "大乘寶要義論卷第一"
}