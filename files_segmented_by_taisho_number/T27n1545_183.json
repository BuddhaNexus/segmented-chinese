{
    "T27n1545_183:0915c03": "阿毘達磨大毘婆沙論卷第一百",
    "T27n1545_183:0915c04": "八十三",
    "T27n1545_183:0915c06": "五百大阿羅漢等造",
    "T27n1545_183:0915c07": "三藏法師玄奘奉　詔譯",
    "T27n1545_183:0915c08": "10定蘊第七中不還納息第四之十",
    "T27n1545_183:0915c09": "轉法輪已地神唱聲展轉宣告乃至廣說問",
    "T27n1545_183:0915c10": "會中亦有餘天神眾發聲相告。何緣但說地",
    "T27n1545_183:0915c11": "神唱聲。答由彼地神先發聲故。問地神何",
    "T27n1545_183:0915c12": "故先發聲耶。答以彼最近佛所住故。復次",
    "T27n1545_183:0915c13": "彼恒隨佛而作衛故。謂從菩薩處胎初生踰",
    "T27n1545_183:0915c14": "城出家及修苦行乃至成佛轉法輪時。恒隨",
    "T27n1545_183:0915c15": "衛護令無留難。今見如來轉法輪已歡喜",
    "T27n1545_183:0915c16": "踊躍。自慶先來所施功勞今得果滿故先唱",
    "T27n1545_183:0915c17": "告。復次時會雖有餘天神眾而彼地神性輕",
    "T27n1545_183:0915c18": "躁故是以先唱。如今眾中性輕躁者多喜高",
    "T27n1545_183:0915c19": "聲彼亦如是。復次地神性多喜慶。見此希",
    "T27n1545_183:0915c20": "有極懷歡喜故先發聲。復次此是近遠次",
    "T27n1545_183:0915c21": "第法故。謂地神先唱。次虛空神。次四大王眾",
    "T27n1545_183:0915c22": "天。如是展轉經須臾頃聲至梵世。問聲是",
    "T27n1545_183:0915c23": "剎那性若此處生必此處滅。云何可說至梵",
    "T27n1545_183:0915c24": "世耶。答依展轉義故作是說。謂地神唱已",
    "T27n1545_183:0915c25": "虛空神唱展轉宣告乃至梵天如燃燈法展",
    "T27n1545_183:0915c26": "轉增廣有說。轉法輪時無量天眾皆悉來集",
    "T27n1545_183:0915c27": "既聞法已各還所住。宣告自部故說展轉",
    "T27n1545_183:0915c28": "聲至梵世。有說。彼時發聲亦無決定先後",
    "T27n1545_183:0915c29": "但是說者敘述次第法應如是故作是說。",
    "T27n1545_183:0916a01": "地神先唱乃至廣說。",
    "T27n1545_183:0916a02": "如契經說轉輪王出世時聲至他化自在天。",
    "T27n1545_183:0916a03": "佛為憍陳那等轉法輪時聲至梵世。佛得",
    "T27n1545_183:0916a04": "阿耨多羅三藐三菩提時聲至色究竟天。問",
    "T27n1545_183:0916a05": "何故如是三種差別。答轉輪王出世時以十",
    "T27n1545_183:0916a06": "善法。教導有情。此法必於欲界天中受異",
    "T27n1545_183:0916a07": "熟果。六欲天眾皆生歡喜我等眷屬不久增",
    "T27n1545_183:0916a08": "多。是故輪王出世聲至他化自在天。梵天王",
    "T27n1545_183:0916a09": "請佛轉法輪彼聞佛轉法輪深慶隨喜。是",
    "T27n1545_183:0916a10": "故轉法輪時聲至梵世。淨居天覺悟菩薩",
    "T27n1545_183:0916a11": "令踰城出家求無上智。彼聞菩薩得阿耨",
    "T27n1545_183:0916a12": "多羅三藐三菩提極懷喜慰。是故初成佛時",
    "T27n1545_183:0916a13": "聲至色究竟天。復次轉輪王是受欲者故出",
    "T27n1545_183:0916a14": "世時聲極欲界不至離欲地。佛轉法輪時",
    "T27n1545_183:0916a15": "於一眾會有尊卑勝劣。此事唯至梵世。是",
    "T27n1545_183:0916a16": "故轉法輪時聲至梵天。唯有如來名聲高遠",
    "T27n1545_183:0916a17": "無所不至。是故佛得無上菩提時其聲遍",
    "T27n1545_183:0916a18": "及所應至處。乃至色究竟天。設當有頂有情",
    "T27n1545_183:0916a19": "有耳識者聲亦徹彼。所以者何。如來久修",
    "T27n1545_183:0916a20": "名稱業故。復次諸有情類造作增長大名稱",
    "T27n1545_183:0916a21": "業有上中下。下者如轉輪王。中者如憍陳",
    "T27n1545_183:0916a22": "那等。上者謂佛。是故於彼聲有近遠。復次",
    "T27n1545_183:0916a23": "諸有情類造作增長淨尊貴業有上中下。",
    "T27n1545_183:0916a24": "下者如轉輪王中者如憍陳那等。上者謂",
    "T27n1545_183:0916a25": "佛。是故聲至有近有遠。尊者世友說曰。諸",
    "T27n1545_183:0916a26": "有情類恭敬讚歎父母師長。沙門婆羅門佛",
    "T27n1545_183:0916a27": "獨覺。及佛弟子。身語意業有上中下。下者",
    "T27n1545_183:0916a28": "如轉輪王。中者如憍陳那等。上者謂佛。是",
    "T27n1545_183:0916a29": "故聲至三處不同。",
    "T27n1545_183:0916b01": "問上地亦有聲何故轉法輪時聲唯至梵世。",
    "T27n1545_183:0916b02": "答語表業聲唯至彼故。復次語言行唯至彼",
    "T27n1545_183:0916b03": "地語言行者所謂尋伺。復次乃至彼地得有",
    "T27n1545_183:0916b04": "耳識非上地故。有說。唯至梵世得具起",
    "T27n1545_183:0916b05": "善染污無覆無記語有表聲非上地故。復次",
    "T27n1545_183:0916b06": "唯至梵世得具起善染污無覆無記耳識現",
    "T27n1545_183:0916b07": "前非上地故。有說。若處有眾生差別轉法",
    "T27n1545_183:0916b08": "輪時聲則至彼。復次若處作三千世界分齊",
    "T27n1545_183:0916b09": "者聲至於彼。有說。梵世是世間有情所尊重",
    "T27n1545_183:0916b10": "處。是故轉法輪時聲但至彼。復有說者。上",
    "T27n1545_183:0916b11": "地諸天亦名為梵。是故轉法輪時聲至梵世",
    "T27n1545_183:0916b12": "者。不唯至初靜慮地。",
    "T27n1545_183:0916b13": "問佛所說法盡名法輪耶。答不也。唯令入",
    "T27n1545_183:0916b14": "見道者乃名法輪。問若爾聞佛說法入見",
    "T27n1545_183:0916b15": "道者多。何故不皆名法輪耶。答彼一切雖",
    "T27n1545_183:0916b16": "皆是法輪而最初最後得正解者說為法",
    "T27n1545_183:0916b17": "輪。初謂憍陳那等。後謂蘇跋達羅。",
    "T27n1545_183:0916b18": "問一切佛轉法輪處為定不耶。若定者然燈",
    "T27n1545_183:0916b19": "佛本事當云何通。如說然燈佛於燈光城喝",
    "T27n1545_183:0916b20": "利多羅山轉正法輪。乃至廣說。若不定者達",
    "T27n1545_183:0916b21": "摩蘇部底所說頌云何通。如說。",
    "T27n1545_183:0916b22": "應念過去佛　　於此迦尸宮",
    "T27n1545_183:0916b23": "仙論施鹿林　　亦初轉妙法",
    "T27n1545_183:0916b24": "有說。應言轉法輪處定問若爾然燈佛本",
    "T27n1545_183:0916b25": "事當云何通。答此不必須通。所以者何。此",
    "T27n1545_183:0916b26": "非素怛纜毘柰耶阿毘達磨所說。但是傳說",
    "T27n1545_183:0916b27": "諸傳所說或然不然。若必欲通者應知過去",
    "T27n1545_183:0916b28": "燈光城即是今婆羅痆斯。過去喝利多羅山",
    "T27n1545_183:0916b29": "即是今仙人鹿苑。若作是說。佛轉法輪處定",
    "T27n1545_183:0916c01": "者。彼說有四處定二處不定。四處定者謂菩",
    "T27n1545_183:0916c02": "提樹處。轉法輪處。天上來下處。現大神變處。",
    "T27n1545_183:0916c03": "二處不定者謂佛生處及般涅槃處。云何得",
    "T27n1545_183:0916c04": "知菩提樹處定。答曾聞過去有轉輪王。導",
    "T27n1545_183:0916c05": "從四兵飛空而過至菩提樹上。其輪便止",
    "T27n1545_183:0916c06": "欲前不得。王遂惶恐作是思惟。我今將無",
    "T27n1545_183:0916c07": "欲失王位或命難耶。時菩提樹神即白王",
    "T27n1545_183:0916c08": "曰。大王勿怪王不失位亦無命難。王不",
    "T27n1545_183:0916c09": "見下菩提樹耶。此中有金剛座一切菩薩",
    "T27n1545_183:0916c10": "皆於此座證得無上正等菩提。王欲過者",
    "T27n1545_183:0916c11": "可避此處從餘道往。時王便下種種供養",
    "T27n1545_183:0916c12": "菩提樹已從餘道去。以是事故知菩提樹",
    "T27n1545_183:0916c13": "處定。轉法輪處定者如前所引法善現頌。復",
    "T27n1545_183:0916c14": "云何知天上來下處定。答曾聞佛去世後此",
    "T27n1545_183:0916c15": "處有難事起諸苾芻等並皆捨去。外道異學",
    "T27n1545_183:0916c16": "來居其中。後諸苾芻來索其處。語外道曰。",
    "T27n1545_183:0916c17": "此是我師天上來處可速避去。諸外道言。此",
    "T27n1545_183:0916c18": "是我等常所住處。因此二眾大興鬪諍。近住",
    "T27n1545_183:0916c19": "城中長者居士諸官僚等來解其諍而不能",
    "T27n1545_183:0916c20": "得。乃至王自解之亦不能定。時諸苾芻告",
    "T27n1545_183:0916c21": "外道曰。今當與汝俱設誠言應屬誰者當",
    "T27n1545_183:0916c22": "有瑞相。外道言爾。彼遂先請而空無驗。苾",
    "T27n1545_183:0916c23": "芻即復作誠諦言。此處若是一切如來昇三",
    "T27n1545_183:0916c24": "十三天為慈母說法經三月已下來處者",
    "T27n1545_183:0916c25": "當現瑞相。時彼住處大石柱上有石師子",
    "T27n1545_183:0916c26": "即便哮吼。外道驚恐即時捨去。從師子口",
    "T27n1545_183:0916c27": "復出眾寶花鬘纏遶石柱皆悉周遍。時眾",
    "T27n1545_183:0916c28": "觀者歎未曾有。於是苾芻遂共居止。以是",
    "T27n1545_183:0916c29": "故知佛從天上來下處定。復云何知現大神",
    "T27n1545_183:0917a01": "變處定。答曾聞外道於六大城被佛追尋",
    "T27n1545_183:0917a02": "無所投迹。遂共聚集請與如來捔其神變。",
    "T27n1545_183:0917a03": "佛皆不許。後至室羅茷悉底城方始許可",
    "T27n1545_183:0917a04": "為現神變。無量外道歸佛出家以此故知現",
    "T27n1545_183:0917a05": "大神變處定。有說。諸佛轉法輪處不定。所以",
    "T27n1545_183:0917a06": "者何。若嗢達洛迦曷邏摩子。及頞邏茶迦",
    "T27n1545_183:0917a07": "羅摩不命終者。佛豈捨摩揭陀國往婆羅",
    "T27n1545_183:0917a08": "痆斯。故知但隨應初聞法者所在即於彼",
    "T27n1545_183:0917a09": "處而轉法輪。問若爾法善現頌當云何通。答",
    "T27n1545_183:0917a10": "此不必須通。所以者何。此非素怛纜毘柰耶",
    "T27n1545_183:0917a11": "阿毘達磨所說。但是文頌。夫造文頌或增或",
    "T27n1545_183:0917a12": "減。若必欲通者過去亦曾有佛於此初轉",
    "T27n1545_183:0917a13": "法輪。非謂一切故非決定。若作是說。轉法",
    "T27n1545_183:0917a14": "輪處不定者。彼說有三處定三處不定。三處",
    "T27n1545_183:0917a15": "定者謂菩提樹處。天上來下處。現大神變處。",
    "T27n1545_183:0917a16": "三處不定者謂生處。轉法輪處。般涅槃處。",
    "T27n1545_183:0917a17": "如所說佛於婆羅痆斯仙人論處施鹿林中。",
    "T27n1545_183:0917a18": "為憍陳那等轉正法輪。問何故名婆羅痆",
    "T27n1545_183:0917a19": "斯。答此是河名去其不遠造立王城。是故",
    "T27n1545_183:0917a20": "此城亦名婆羅痆斯。問何故名仙人論處。答",
    "T27n1545_183:0917a21": "若作是說。諸佛定於此處轉法輪者。彼說",
    "T27n1545_183:0917a22": "佛是最勝仙人皆於此處初轉法輪故名",
    "T27n1545_183:0917a23": "仙人論處。若作是說。諸佛非定於此轉法",
    "T27n1545_183:0917a24": "輪者。彼說應言仙人住處。謂佛出世時有",
    "T27n1545_183:0917a25": "佛大仙及聖弟子仙眾所住。佛不出世時有",
    "T27n1545_183:0917a26": "獨覺仙所住。若無獨覺時有世俗五通仙",
    "T27n1545_183:0917a27": "住。以此處恒有諸仙已住今住當住故名",
    "T27n1545_183:0917a28": "仙人住處。有說。應言仙人墮處。昔有五百",
    "T27n1545_183:0917a29": "仙人飛行空中至此遇退因緣一時墮落。",
    "T27n1545_183:0917b01": "問何故名施鹿林。答恒有諸鹿遊止此林",
    "T27n1545_183:0917b02": "故名鹿林。昔有國王名梵達多。以此林",
    "T27n1545_183:0917b03": "施與群鹿故名施鹿林。如羯蘭鐸迦長者。",
    "T27n1545_183:0917b04": "於王舍城竹林園中穿一池以施羯蘭鐸",
    "T27n1545_183:0917b05": "迦鳥。令其遊戲因名施羯蘭鐸迦池。此亦",
    "T27n1545_183:0917b06": "如是故名施鹿林。",
    "T27n1545_183:0917b07": "云何正法。答無漏根力覺支道支。問何故作",
    "T27n1545_183:0917b08": "此論。答為欲分別契經義故。如伽他說。",
    "T27n1545_183:0917b09": "三世三佛陀　　能破諸愁毒",
    "T27n1545_183:0917b10": "彼皆重正法　　恒住於法性",
    "T27n1545_183:0917b11": "又契經說。有二補特伽羅能住持正法。謂",
    "T27n1545_183:0917b12": "說者行者。毘柰耶說我之正法應住千歲。或",
    "T27n1545_183:0917b13": "復過此由度女人出家便減五百。世尊",
    "T27n1545_183:0917b14": "雖於處處說正法言。而不分別。云何正法。",
    "T27n1545_183:0917b15": "契經是此論所依根本。彼所未說者今應說",
    "T27n1545_183:0917b16": "之故作斯論。問有漏根力道支是正法不。若",
    "T27n1545_183:0917b17": "是者。此中何故不說。若非者何故無漏是正",
    "T27n1545_183:0917b18": "法有漏非耶。有說。彼亦是正法。問此中何故",
    "T27n1545_183:0917b19": "不說。答應說而不說者當知此義有餘。復",
    "T27n1545_183:0917b20": "次有漏根等是無漏加行。若說根本則已攝",
    "T27n1545_183:0917b21": "加行故不別說。復次有漏根等是無漏加行",
    "T27n1545_183:0917b22": "故亦名無漏。是故已攝在前所說中。有說。有",
    "T27n1545_183:0917b23": "漏根等非是正法。問何故無漏是正法有漏",
    "T27n1545_183:0917b24": "非耶。答以有漏法有過患故。要無過患乃",
    "T27n1545_183:0917b25": "名正法。復次是清淨是可稱讚名為正法。",
    "T27n1545_183:0917b26": "有漏法與此相違故非正法。復次正法者能",
    "T27n1545_183:0917b27": "永出生死得般涅槃。有漏不爾故不名正",
    "T27n1545_183:0917b28": "法。問念住正斷神足為亦是正法不。若是者",
    "T27n1545_183:0917b29": "此中何故不說。若非者何故根力覺支道支",
    "T27n1545_183:0917c01": "是正法念住等非耶。答彼亦是正法。問若爾",
    "T27n1545_183:0917c02": "此中何故不說。答應說而不說者當知此",
    "T27n1545_183:0917c03": "義有餘。復次若說根等則於此文隨順念",
    "T27n1545_183:0917c04": "住等非順此文是故不說。復次念住正斷",
    "T27n1545_183:0917c05": "神足皆亦攝在此所說中。謂四念住即慧根",
    "T27n1545_183:0917c06": "慧力擇法覺支正見所攝。四正斷即精進根",
    "T27n1545_183:0917c07": "精進力精進覺支正勤所攝。四神足即定根",
    "T27n1545_183:0917c08": "定力定覺支正定所攝。",
    "T27n1545_183:0917c09": "齊何當言正法住。答若時行法者住。齊何",
    "T27n1545_183:0917c10": "當言正法滅。答若時行法者滅。問何故復",
    "T27n1545_183:0917c11": "作此論。答為欲分別契經義故。如契經",
    "T27n1545_183:0917c12": "說。迦葉波當知如來所覺所說法毘柰耶。非",
    "T27n1545_183:0917c13": "地界水界火界風界所能滅沒。然有一類補",
    "T27n1545_183:0917c14": "特伽羅當出於世。惡欲惡行成就惡法非",
    "T27n1545_183:0917c15": "法說法法說非法。非毘柰耶說毘柰耶。於",
    "T27n1545_183:0917c16": "毘柰耶說非毘柰耶。彼能滅我三無數劫所",
    "T27n1545_183:0917c17": "集正法令無有餘。契經雖作是說而不",
    "T27n1545_183:0917c18": "分別。齊何當言正法住。齊何當言正法",
    "T27n1545_183:0917c19": "滅。彼經是此論所依根本。彼所不分別者",
    "T27n1545_183:0917c20": "今應分別故作斯論。此中有二種正法。一",
    "T27n1545_183:0917c21": "世俗正法。二勝義正法。世俗正法謂名句文",
    "T27n1545_183:0917c22": "身。即素怛纜毘柰耶阿毘達磨。勝義正法謂",
    "T27n1545_183:0917c23": "聖道即無漏根力覺支道支。行法者亦有二",
    "T27n1545_183:0917c24": "種。一持教法。二持證法。持教法者謂讀誦",
    "T27n1545_183:0917c25": "解說素怛纜等。持證法者謂能修證無漏聖",
    "T27n1545_183:0917c26": "道。若持教者相續不滅能令世俗正法久住。",
    "T27n1545_183:0917c27": "若持證者相續不滅能令勝義正法久住。",
    "T27n1545_183:0917c28": "彼若滅時正法則滅。故契經說我之正法不",
    "T27n1545_183:0917c29": "依牆壁柱等而住。但依行法有情相續而",
    "T27n1545_183:0918a01": "住。問何故世尊不決定說法住時分耶。答",
    "T27n1545_183:0918a02": "欲顯正法隨行法者住久近故。謂行法者",
    "T27n1545_183:0918a03": "若行正行恒如佛在世時。及如滅度未久",
    "T27n1545_183:0918a04": "時者則佛正法常住於世無有滅沒。若無",
    "T27n1545_183:0918a05": "如是行正法者則彼正法速疾滅沒。如佛",
    "T27n1545_183:0918a06": "告阿難陀言。於我善說法毘柰耶中。若當",
    "T27n1545_183:0918a07": "不度女人出家者我之正法應住千歲。或",
    "T27n1545_183:0918a08": "復過此。由度女人出家故令我正法減五",
    "T27n1545_183:0918a09": "百歲。問若正法住猶滿千年何故世尊作如",
    "T27n1545_183:0918a10": "是說。答此依解脫堅固密意而說。謂若不",
    "T27n1545_183:0918a11": "度女人出家應經千歲解脫堅固。而今後",
    "T27n1545_183:0918a12": "五百歲唯有戒聞等持堅固非解脫者。皆是",
    "T27n1545_183:0918a13": "度女人出家之過失耳。有餘師說。此依若",
    "T27n1545_183:0918a14": "不行八尊重法密意而說。謂若度女人出家",
    "T27n1545_183:0918a15": "不令行八尊重法者則佛正法應減五百",
    "T27n1545_183:0918a16": "歲住。由佛令彼行八尊重法故正法住世",
    "T27n1545_183:0918a17": "還滿千歲。",
    "T27n1545_183:0918a18": "問如來正法云何滅耶。答如來正法將欲滅",
    "T27n1545_183:0918a19": "時此贍部洲當有三王出世。一王有法。二",
    "T27n1545_183:0918a20": "王無法。其有法者生在東方威德慈仁伏五",
    "T27n1545_183:0918a21": "印度。其無法者生在達絮篾戾車中。性皆頑",
    "T27n1545_183:0918a22": "嚚憎賤佛法相與合縱。從西侵食漸入印",
    "T27n1545_183:0918a23": "度轉至東方。志與佛法為大衰損。隨所到",
    "T27n1545_183:0918a24": "處破窣堵波壞僧伽藍。殺苾芻眾多聞持",
    "T27n1545_183:0918a25": "戒無得免者。燒滅經典無有遺餘。時東方",
    "T27n1545_183:0918a26": "王聞彼達絮篾戾車王侵食印度漸至東",
    "T27n1545_183:0918a27": "方。乃率兵士與之交戰。彼王軍眾即時退",
    "T27n1545_183:0918a28": "走擒獲二王皆斷其命。尋時遣使遍諸方",
    "T27n1545_183:0918a29": "維召命一切沙門釋子。請都集會住我國",
    "T27n1545_183:0918b01": "中。我當盡形供給奉施衣服飲食臥具湯藥。",
    "T27n1545_183:0918b02": "及餘所須令無乏短。於是一切贍部洲中所",
    "T27n1545_183:0918b03": "有苾芻皆來集會憍餉彌國。時王日日設五",
    "T27n1545_183:0918b04": "年會種種供養。然諸苾芻由多得利養故。",
    "T27n1545_183:0918b05": "及由多有先為活命而出家故。不能精勤",
    "T27n1545_183:0918b06": "讀誦經典。不樂獨處靜慮思惟。晝則群聚",
    "T27n1545_183:0918b07": "談說世事擾動喧雜。夜則疲怠耽著睡眠無",
    "T27n1545_183:0918b08": "所覺察。由此於佛所有教誡。皆悉慢緩而",
    "T27n1545_183:0918b09": "不遵行。是時贍部洲中唯有二行法者。一是",
    "T27n1545_183:0918b10": "阿羅漢名蘇剌多。一是三藏名室史迦。亦",
    "T27n1545_183:0918b11": "名般株。而為眾首。即於是日正法將滅。日",
    "T27n1545_183:0918b12": "初分時憍餉彌城中王為上首。五百淨信長",
    "T27n1545_183:0918b13": "者。同時造立五百僧伽藍。以彼先聞法將",
    "T27n1545_183:0918b14": "滅故舉手議言。佛涅槃時以法付囑二部弟",
    "T27n1545_183:0918b15": "子。一者在家二者出家。勿謂今由在家弟",
    "T27n1545_183:0918b16": "子。不能給施諸出家人。令乏短故正法滅",
    "T27n1545_183:0918b17": "沒。但由仁等出家弟子無正行故令正法",
    "T27n1545_183:0918b18": "滅。有說。如待客法初及後時皆設豐膳。如",
    "T27n1545_183:0918b19": "是正法初出現時及後將滅。皆致豐厚資緣",
    "T27n1545_183:0918b20": "供養。有說。彼作是念乃至佛法未滅世間",
    "T27n1545_183:0918b21": "猶有無量福田。佛法若滅世間但有有量福",
    "T27n1545_183:0918b22": "田。我等幸因佛法未滅。當共及時作所應",
    "T27n1545_183:0918b23": "作。有說。釋迦為菩薩時見過去佛或由資",
    "T27n1545_183:0918b24": "緣闕故。或由遭疾疫故令正法滅。即時發",
    "T27n1545_183:0918b25": "願。願我成佛勿由此事令法滅盡。故法雖",
    "T27n1545_183:0918b26": "滅而資緣豐厚住處增廣。是夜僧伽藍內為",
    "T27n1545_183:0918b27": "布灑陀故。無量苾芻皆共聚集。時悅眾者",
    "T27n1545_183:0918b28": "請眾首三藏室史迦為眾說般羅底木叉",
    "T27n1545_183:0918b29": "三藏許之而欲略說。時阿羅漢蘇剌多從座",
    "T27n1545_183:0918c01": "而起。偏袒一肩頂禮三藏合掌白言。唯願",
    "T27n1545_183:0918c02": "上座為眾廣說三藏。答言。於此眾中誰能",
    "T27n1545_183:0918c03": "具行般羅底木叉戒而請我廣說。阿羅漢",
    "T27n1545_183:0918c04": "曰。如佛在世諸苾芻等。於諸學處所行邊",
    "T27n1545_183:0918c05": "際我皆能行。若此名為能具行者願為廣",
    "T27n1545_183:0918c06": "說。作是語時三藏弟子生大瞋恚即叱之",
    "T27n1545_183:0918c07": "言。是何苾芻。故於眾前違反我師不受教",
    "T27n1545_183:0918c08": "誨。尋共害彼阿羅漢命。勝義正法從斯滅",
    "T27n1545_183:0918c09": "沒。時有敬重彼阿羅漢天龍藥叉。興大瞋",
    "T27n1545_183:0918c10": "忿殺彼三藏。有說。即彼阿羅漢弟子為報",
    "T27n1545_183:0918c11": "仇故害三藏命。有說。王聞彼阿羅漢無辜",
    "T27n1545_183:0918c12": "被殺追戀。懊惱而殺三藏。世俗正法從斯",
    "T27n1545_183:0918c13": "滅沒。爾時世間勝義世俗二種正法皆滅沒。",
    "T27n1545_183:0918c14": "已經七晝夜天地冥闇而其世間猶故未",
    "T27n1545_183:0918c15": "知正法已滅。所以者何。由佛往昔為菩薩",
    "T27n1545_183:0918c16": "時好掩他惡。亦不舉他所隱覆事。由此業",
    "T27n1545_183:0918c17": "故法滅七日無有知者。過七日已大地震",
    "T27n1545_183:0918c18": "動殞星雨火燒諸方維。空中天鼓發聲振吼",
    "T27n1545_183:0918c19": "甚可怖畏。天魔眷屬生大歡喜。於虛空中",
    "T27n1545_183:0918c20": "張大白蓋。空中復有大聲唱言。釋迦大仙",
    "T27n1545_183:0918c21": "所有正法從今永滅。更無能入正性離生。",
    "T27n1545_183:0918c22": "妙甘露門於斯永閉。大苦黑闇遍滿世間。更",
    "T27n1545_183:0918c23": "無救護將導之者。有作是說。爾時一切律儀",
    "T27n1545_183:0918c24": "羯磨結界皆捨。如是說者從此以後更無",
    "T27n1545_183:0918c25": "結界羯磨受戒。然先所有今時不捨。或有",
    "T27n1545_183:0918c26": "諸佛未般涅槃正法便滅。或有諸佛般涅槃",
    "T27n1545_183:0918c27": "後經於七日正法便滅。然我世尊釋迦牟尼",
    "T27n1545_183:0918c28": "般涅槃後乃至千歲正法方滅。彼未般涅槃",
    "T27n1545_183:0918c29": "及般涅槃已經於七日正法滅者。依更無",
    "T27n1545_183:0919a01": "有入正性離生說名為滅。釋迦如來正法滅",
    "T27n1545_183:0919a02": "者依甘露界斷說名為滅。雖天中猶有甘",
    "T27n1545_183:0919a03": "露界在。然依人中滅故名滅。問何故過去",
    "T27n1545_183:0919a04": "諸佛有未般涅槃正法即滅。有於般涅槃",
    "T27n1545_183:0919a05": "後七日即滅。今釋迦佛千歲方滅耶。答過去",
    "T27n1545_183:0919a06": "諸佛壽量長遠。於彼正教所應作者佛在世",
    "T27n1545_183:0919a07": "時多已究竟故法速滅。今世尊釋迦牟尼出",
    "T27n1545_183:0919a08": "百年時壽量短促。正教所作雖佛涅槃多",
    "T27n1545_183:0919a09": "未究竟。乃至千歲於中有種善根者。有成",
    "T27n1545_183:0919a10": "熟者有解脫者。是故經於多時正法方滅。",
    "T27n1545_183:0919a11": "有說。過去諸佛所有弟子愛重奢摩他非",
    "T27n1545_183:0919a12": "毘鉢舍那。由重奢摩他故恒住寂止。不樂",
    "T27n1545_183:0919a13": "傳說契經等十二分教故法速滅。今世尊弟",
    "T27n1545_183:0919a14": "子愛重毘鉢舍那非奢摩他。由重毘鉢舍",
    "T27n1545_183:0919a15": "那故。多住觀察皆樂傳授契經等十二",
    "T27n1545_183:0919a16": "分教。是故正法多時乃滅。問正法滅已無得",
    "T27n1545_183:0919a17": "聖者耶。答亦有從預流果得一來果。從一",
    "T27n1545_183:0919a18": "來果得不還果。從不還果得阿羅漢果。而",
    "T27n1545_183:0919a19": "無從順決擇分入正性離生者。唯由此故",
    "T27n1545_183:0919a20": "名正法滅。",
    "T27n1545_183:0919a21": "若初入無漏初靜慮乃至廣說。問何故作此",
    "T27n1545_183:0919a22": "論。答欲止他宗顯己義故。謂或有說。無",
    "T27n1545_183:0919a23": "未來修。或有說。聖道是無為。或有說。聖道",
    "T27n1545_183:0919a24": "是一。為止彼意顯有未來修。亦顯聖道是",
    "T27n1545_183:0919a25": "有為而非是一。故作斯論。若無未來修者",
    "T27n1545_183:0919a26": "則功德法無增益義。佛盡智時應不具一切",
    "T27n1545_183:0919a27": "智。若聖道是無為者便不可修。以無為法",
    "T27n1545_183:0919a28": "非所修故。若聖道是一者則無三世差別。",
    "T27n1545_183:0919a29": "經不應說有三世佛等。問若聖道是有為",
    "T27n1545_183:0919b01": "而非一者。何故經說我證得舊道唯一無",
    "T27n1545_183:0919b02": "二。答由五因緣故作是說。謂加行相似行",
    "T27n1545_183:0919b03": "相相似等廣說如智蘊。若初入無漏初靜慮。",
    "T27n1545_183:0919b04": "由得此故得諸餘無漏心心所法彼何世",
    "T27n1545_183:0919b05": "攝。答未來。若初入乃至無漏無所有處。由",
    "T27n1545_183:0919b06": "得此故得諸餘無漏心心所法彼何世攝。",
    "T27n1545_183:0919b07": "答未來。此中初者有四種。一入正性離生初。",
    "T27n1545_183:0919b08": "二得果初。三離染初。四轉根初。廣說如智",
    "T27n1545_183:0919b09": "蘊。未來生時說名為得。若至現在名為已",
    "T27n1545_183:0919b10": "得。故今得者是說生時。",
    "T27n1545_183:0919b11": "諸生何世攝乃至廣說。問何故作此論。答欲",
    "T27n1545_183:0919b12": "止他宗顯己義故。謂譬喻者說有為法但",
    "T27n1545_183:0919b13": "有二時。一未生時。二已生時。除此更無正",
    "T27n1545_183:0919b14": "生正滅。今顯實有正生正滅時故作斯論。",
    "T27n1545_183:0919b15": "復次為止撥無去來世執現在是無為法。",
    "T27n1545_183:0919b16": "今說未來有生現在有滅故。即顯去來非",
    "T27n1545_183:0919b17": "無而現在是有為故作斯論。復次為止執",
    "T27n1545_183:0919b18": "有為法唯轉變隱顯而體無生滅。今說未",
    "T27n1545_183:0919b19": "來生現在滅。故即顯有為法非但轉變而實",
    "T27n1545_183:0919b20": "有生滅故作斯論。諸生何世攝。答未來。諸",
    "T27n1545_183:0919b21": "滅何世攝。答現在。以未來名正生。現在名",
    "T27n1545_183:0919b22": "正滅。現在名已生。過去名已滅故。",
    "T27n1545_183:0919b23": "5 一行納息1定蘊第七中一行納息第五之一",
    "T27n1545_183:0919b24": "三三摩地謂空無願無相乃至廣說。問何故",
    "T27n1545_183:0919b25": "作此論。答為欲分別契經義故。如契經",
    "T27n1545_183:0919b26": "說有三三摩地。所謂空無願無相。契經雖",
    "T27n1545_183:0919b27": "作是說而不分別。若成就空彼無願耶。如",
    "T27n1545_183:0919b28": "是等。彼經是此論所依根本。彼所不說者",
    "T27n1545_183:0919b29": "今應說之故作斯論。復次為止撥無不成",
    "T27n1545_183:0919c01": "就性。說成就性但是假有。欲顯成就不成",
    "T27n1545_183:0919c02": "就性俱是實有故作斯論。復次為止撥無",
    "T27n1545_183:0919c03": "去來二世。執現在是無為法。顯有二世現",
    "T27n1545_183:0919c04": "是有為故作斯論。",
    "T27n1545_183:0919c05": "若成就空彼無願耶。答如是。設成就無願",
    "T27n1545_183:0919c06": "彼空耶。答如是。以此三三摩地俱時得故。",
    "T27n1545_183:0919c07": "同對治故。俱時得者謂若依空三摩地入正",
    "T27n1545_183:0919c08": "性離生苦現觀四心頃亦得無願。若依無",
    "T27n1545_183:0919c09": "願三摩地入正性離生苦現觀四心頃亦",
    "T27n1545_183:0919c10": "得空及於修道。無學道中若得一必具二。",
    "T27n1545_183:0919c11": "同對治者。謂彼俱能對治見苦所斷煩惱及",
    "T27n1545_183:0919c12": "修所斷。雖於見道集現觀四心頃。道現觀",
    "T27n1545_183:0919c13": "三心頃時得無願非空。而先於不成就得成",
    "T27n1545_183:0919c14": "就時。必俱得故恒俱成就若成就空彼無相",
    "T27n1545_183:0919c15": "耶。答若得此中得謂已得。即滅法智忍已生",
    "T27n1545_183:0919c16": "此後恒成就無相。設成就無相彼空耶。答",
    "T27n1545_183:0919c17": "如是。以成就無相時必先得空故。若成就",
    "T27n1545_183:0919c18": "無願彼無相耶。答若得。設成就無相彼無",
    "T27n1545_183:0919c19": "願耶。答如是此如以空對無相說。",
    "T27n1545_183:0919c20": "若成就過去空彼未來耶。答如是。問此說",
    "T27n1545_183:0919c21": "在何位。答此說依空三摩地入正性離生。",
    "T27n1545_183:0919c22": "苦現觀三心頃集滅現觀各四心頃。道現觀",
    "T27n1545_183:0919c23": "三心頃及得預流果乃至阿羅漢果。若信勝",
    "T27n1545_183:0919c24": "解練根作見至。時解脫阿羅漢練根作不動。",
    "T27n1545_183:0919c25": "彼空三摩地已起滅不失。設成就未來空彼",
    "T27n1545_183:0919c26": "過去耶。答若已滅不失則成就。若未已滅設",
    "T27n1545_183:0919c27": "已滅而失則不成就。問此說在何位。答若已",
    "T27n1545_183:0919c28": "滅不失則成就者。此說即前所說諸位。若未",
    "T27n1545_183:0919c29": "已滅設已滅而失則不成就者。此說若依空",
    "T27n1545_183:0920a01": "三摩地入正性離生苦現觀一心頃。若依",
    "T27n1545_183:0920a02": "無願三摩地入正性離生。苦集滅現觀各四",
    "T27n1545_183:0920a03": "心頃。道現觀三心頃。及得預流果乃至阿羅",
    "T27n1545_183:0920a04": "漢果。若信勝解練根作見至。時解脫練根作",
    "T27n1545_183:0920a05": "不動。空三摩地未已起滅。已起滅者。由得果",
    "T27n1545_183:0920a06": "轉根故失。若成就過去空彼現在耶。答若",
    "T27n1545_183:0920a07": "現在前謂不起無願。或無相或有漏心亦非",
    "T27n1545_183:0920a08": "無心故言若現在前。問此說在何位。答此說",
    "T27n1545_183:0920a09": "依空三摩地入正性離生苦現觀三心頃。及",
    "T27n1545_183:0920a10": "得預流果乃至阿羅漢果。若信勝解練根作",
    "T27n1545_183:0920a11": "見至。時解脫練根作不動。空三摩地已起滅",
    "T27n1545_183:0920a12": "不失。及現在前。設成就現在空彼過去耶。",
    "T27n1545_183:0920a13": "答若已滅不失則成就。若未已滅設已滅而",
    "T27n1545_183:0920a14": "失則不成就。問此說在何位。答若已滅不失",
    "T27n1545_183:0920a15": "則成就者。此說即前所說諸位。若未已滅設",
    "T27n1545_183:0920a16": "已滅而失則不成就者。此說依空三摩地入",
    "T27n1545_183:0920a17": "正性離生苦現觀一心頃。及得預流果乃",
    "T27n1545_183:0920a18": "至阿羅漢果。若信勝解練根作見至。時解脫",
    "T27n1545_183:0920a19": "練根作不動。空三摩地現在前。而未已滅",
    "T27n1545_183:0920a20": "先已滅者。由得果轉根故失。若成就未來",
    "T27n1545_183:0920a21": "空彼現在耶。答若現在前。謂不起無願或無",
    "T27n1545_183:0920a22": "相或有漏心亦非無心故。言若現在前。問此",
    "T27n1545_183:0920a23": "說在何位。答此說依空三摩地入正性離",
    "T27n1545_183:0920a24": "生苦現觀四心頃。及得預流果乃至阿羅",
    "T27n1545_183:0920a25": "漢果。若信勝解練根作見至。時解脫練根作",
    "T27n1545_183:0920a26": "不動。空三摩地現在前。設成就現在空彼未",
    "T27n1545_183:0920a27": "來耶。答如是。問此說在何位。答此說即前",
    "T27n1545_183:0920a28": "所說諸位。",
    "T27n1545_183:0920a29": "若成就過去空彼未來現在耶。答未來成就",
    "T27n1545_183:0920b01": "現在。若現在前。問此說在何位。答此說依",
    "T27n1545_183:0920b02": "空三摩地入正性離生苦現觀三心頃。及",
    "T27n1545_183:0920b03": "得預流果乃至阿羅漢果。若信勝解練根作",
    "T27n1545_183:0920b04": "見至。若時解脫練根作不動。空三摩地已起",
    "T27n1545_183:0920b05": "滅不失亦現在前。設成就未來現在空彼過",
    "T27n1545_183:0920b06": "去耶。答若已滅不失則成就。若未已滅設已",
    "T27n1545_183:0920b07": "滅而失則不成就。問此說在何位。答若已滅",
    "T27n1545_183:0920b08": "不失則成就者。此說即前所說諸位。若未已",
    "T27n1545_183:0920b09": "滅設已滅而失則不成就者。如前現在對過",
    "T27n1545_183:0920b10": "去說。若成就未來空彼過去現在耶。答有",
    "T27n1545_183:0920b11": "成就未來空非過去現在。有及過去非現",
    "T27n1545_183:0920b12": "在。有及現在非過去。有及過去現在成就",
    "T27n1545_183:0920b13": "未來空非過去現在者。謂已得空未已滅。",
    "T27n1545_183:0920b14": "設已滅而失不現在前。問此說在何位。答此",
    "T27n1545_183:0920b15": "說依無願三摩地入正性離生苦集滅現觀",
    "T27n1545_183:0920b16": "各四心頃。道現觀三心頃。及得預流果乃至",
    "T27n1545_183:0920b17": "阿羅漢果。若信勝解練根作見至。若時解脫",
    "T27n1545_183:0920b18": "練根作不動。空三摩地未已起滅。先已起滅",
    "T27n1545_183:0920b19": "者。由得果轉根故失亦不現在前。及過去",
    "T27n1545_183:0920b20": "非現在者。謂空已滅不失不現在前。問此說",
    "T27n1545_183:0920b21": "在何位。答此說依空三摩地入正性離生",
    "T27n1545_183:0920b22": "集滅現觀各四心頃。道現觀三心頃。及得預",
    "T27n1545_183:0920b23": "流果乃至阿羅漢果。若信勝解練根作見至。",
    "T27n1545_183:0920b24": "若時解脫練根作不動。空三摩地已起滅不",
    "T27n1545_183:0920b25": "失不現在前。及現在非過去者。謂空現在前",
    "T27n1545_183:0920b26": "未已滅設已滅而失。問此說在何位。答此",
    "T27n1545_183:0920b27": "說依空三摩地入正性離生苦現觀一心",
    "T27n1545_183:0920b28": "頃。及得預流果乃至阿羅漢果。若信勝解練",
    "T27n1545_183:0920b29": "根作見至。時解脫練根作不動。空三摩地",
    "T27n1545_183:0920c01": "未已起滅先已起滅者。由得果轉根故失",
    "T27n1545_183:0920c02": "而現在前。及過去現在者。謂空已滅不失現",
    "T27n1545_183:0920c03": "在前。問此說在何位。答此說依空三摩地",
    "T27n1545_183:0920c04": "入正性離生苦現觀三心頃。及得預流果乃",
    "T27n1545_183:0920c05": "至阿羅漢果。若信勝解練根作見至。時解脫",
    "T27n1545_183:0920c06": "練根作不動。空三摩地已起滅不失亦現在",
    "T27n1545_183:0920c07": "前。設成就過去現在空彼未來耶。答如是。",
    "T27n1545_183:0920c08": "此謂即前所說諸位。諸成就過去現在必",
    "T27n1545_183:0920c09": "成就未來故。若成就現在空彼過去未來",
    "T27n1545_183:0920c10": "耶。答未來成就過去。若已滅不失則成就。若",
    "T27n1545_183:0920c11": "未已滅設已滅而失則不成就未來成就者。",
    "T27n1545_183:0920c12": "如前現在對未來說。過去若已滅不失等者",
    "T27n1545_183:0920c13": "如前現在對過去說。設成就過去未來空彼",
    "T27n1545_183:0920c14": "現在耶。答若現在前此如前未來對現在說。",
    "T27n1545_183:0920c15": "差別者此中必成就過去。如空歷作六句應",
    "T27n1545_183:0920c16": "知無願無相亦爾。隨其所應盡當知。",
    "T27n1545_183:0920c17": "說一切有部發智大毘婆沙論卷第一百八",
    "T27n1545_183:0920c18": "十三"
}