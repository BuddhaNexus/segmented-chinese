{
    "X81n1568_014:0087a16": "五燈嚴統卷第十四",
    "X81n1568_014:0087a18": "青原下七世",
    "X81n1568_014:0087a19": "洞山延禪師法嗣",
    "X81n1568_014:0087a20": "瑞州上藍院慶禪師初遊方。問雪峰。如何是雪峰的",
    "X81n1568_014:0087a21": "的意。峰以杖子敲師頭。師應諾。峰大笑。師後承洞山",
    "X81n1568_014:0087a22": "印解。開法上藍。僧問。如何是上藍無刃劒。師曰無。曰",
    "X81n1568_014:0087a23": "為甚麼無。師曰。闍黎。諸方自有。",
    "X81n1568_014:0087a24": "洪州同安慧敏禪師初參洞山。問諸聖以何為命。山",
    "X81n1568_014:0087b01": "曰。以不間斷。師曰。還有向上事也無。山曰有。師曰。如",
    "X81n1568_014:0087b02": "何是向上事。山曰。不從間斷。師於言下有省。住後僧",
    "X81n1568_014:0087b03": "問。請師一句。師曰。好記取。",
    "X81n1568_014:0087b04": "金峰志禪師法嗣",
    "X81n1568_014:0087b05": "廬山天池智隆禪師在金峰。普請般柴次。峰問。般柴",
    "X81n1568_014:0087b06": "人過水否。師曰。有一人不過水。曰不過水還般柴否。",
    "X81n1568_014:0087b07": "師曰。雖不般柴。也不得動著他。",
    "X81n1568_014:0087b08": "鹿門真禪師法嗣",
    "X81n1568_014:0087b09": "襄州谷隱智靜悟空禪師僧問。如何是和尚轉身處。",
    "X81n1568_014:0087b10": "師曰。臥單子下。問如何是道。師曰。鳳林關。曰學人不",
    "X81n1568_014:0087b11": "會。師曰。直至荊南。問如何是指歸之路。師曰。莫用伊。",
    "X81n1568_014:0087b12": "曰還使學人到也無。師曰。甚麼處著得汝。問靈山一",
    "X81n1568_014:0087b13": "會何異今時。師曰。不異如今。曰不異底事作麼生。師",
    "X81n1568_014:0087b14": "曰。如來密旨。迦葉不聞。問古澗寒泉甚麼人得飲。師",
    "X81n1568_014:0087b15": "曰。絕飢渴者。曰絕飢渴者如何得飲。師曰。東畎東流。",
    "X81n1568_014:0087b16": "西畎西流。",
    "X81n1568_014:0087b17": "益州崇真禪師僧問。如何是禪。師曰。澄潭釣玉兔。曰",
    "X81n1568_014:0087b18": "如何是道。師曰。拍手笑清風。問如何是大人相。師曰。",
    "X81n1568_014:0087b19": "泥揑三官土地堂。",
    "X81n1568_014:0087b20": "襄州鹿門志行譚禪師僧問。如何是實際理地。師曰。",
    "X81n1568_014:0087b21": "南贍部洲。北鬱單越。曰恁麼則事同一家也。師曰。隔",
    "X81n1568_014:0087b22": "須彌在。問遠遠投師。請師一接。師曰。從甚麼處來。曰",
    "X81n1568_014:0087b23": "江北來。師曰。南堂裏安下。問如何是清淨法身。師曰。",
    "X81n1568_014:0087b24": "戌亥年生。",
    "X81n1568_014:0087c01": "廬山佛手巖行因禪師鴈門人也。首謁鹿門。師資契",
    "X81n1568_014:0087c02": "會。尋抵廬山。山之北有巖如五指。下有石窟。可三丈",
    "X81n1568_014:0087c03": "餘。師宴處其中。因號佛手巖和尚。江南李主三召不",
    "X81n1568_014:0087c04": "起。堅請就棲賢開堂。不逾月潛歸巖室。僧問。如何是",
    "X81n1568_014:0087c05": "對現色身。師竪一指。(法眼別云。還有也未)後示微疾。謂侍僧曰。",
    "X81n1568_014:0087c06": "日午吾去矣。及期僧報日午也。師下牀行數步。屹然",
    "X81n1568_014:0087c07": "立化。李主備香薪茶毗。塔于巖之陰。",
    "X81n1568_014:0087c08": "曹山霞禪師法嗣",
    "X81n1568_014:0087c09": "嘉州東汀和尚僧問。如何是向去底人。師曰。石女紡",
    "X81n1568_014:0087c10": "麻縷。曰如何是却來底人。師曰。扇車關棙斷。問徧界",
    "X81n1568_014:0087c11": "是佛身。教某甲甚麼處立。師曰。孤峰頂上木人呌。紅",
    "X81n1568_014:0087c12": "焰輝中石馬嘶。",
    "X81n1568_014:0087c13": "草庵義禪師法嗣",
    "X81n1568_014:0087c14": "泉州龜洋慧忠禪師本州陳氏子。謁草庵。庵問。何方",
    "X81n1568_014:0087c15": "來。師曰。六眸峰。庵曰。還見六眸否。師曰。患非重瞳。庵",
    "X81n1568_014:0087c16": "然之。師尋回故山。屬唐武宗廢教例民其衣。暨宣宗",
    "X81n1568_014:0087c17": "中興。師曰。古人有言。上昇道士不受籙。成佛沙彌不",
    "X81n1568_014:0087c18": "具戒。祇為白衣。過中不食。不宇而禪。迹不出山者三",
    "X81n1568_014:0087c19": "十年。述三偈以自見。曰雪後始知松栢操。雲收方見",
    "X81n1568_014:0087c20": "濟河分。不因世主教還俗。那辨雞羣與鶴羣。多年塵",
    "X81n1568_014:0087c21": "事謾騰騰。雖著方袍未是僧。今日修行依善慧。滿頭",
    "X81n1568_014:0087c22": "留髮候然燈。形儀雖變道常存。混俗心源亦不昏。試",
    "X81n1568_014:0087c23": "讀善財巡禮偈。當時豈例作沙門。謂門弟子曰。眾生",
    "X81n1568_014:0087c24": "不能解脫者情累爾。悟道易明道難。僧問。如何得明",
    "X81n1568_014:0088a01": "道去。師曰。但脫情見。其道自明矣。夫明之為言信也。",
    "X81n1568_014:0088a02": "如禁蛇人。信其呪力藥力。以蛇綰弄。揣懷袖中無難。",
    "X81n1568_014:0088a03": "未知呪藥等力者。怖駭棄去。但諦見自心情見。便破",
    "X81n1568_014:0088a04": "今千疑萬慮。不得用者。未見自心者也。忽索香焚罷",
    "X81n1568_014:0088a05": "安然而化。全身葬于無了禪師塔之東。後數年塔忽",
    "X81n1568_014:0088a06": "坼裂連階丈餘。主僧將發視之。是夜宴寂中見無了。",
    "X81n1568_014:0088a07": "曰不必更發也。今為沈陳二真身。無了姓沈。見馬祖。",
    "X81n1568_014:0088a08": "同安丕禪師法嗣",
    "X81n1568_014:0088a09": "洪州同安志禪師先同安將示寂。上堂曰。多子塔前",
    "X81n1568_014:0088a10": "宗子秀。五老峰前事若何。如是三舉未有對者。末後",
    "X81n1568_014:0088a11": "師出曰。夜明簾外排班立。萬里歌謠道太平。安曰。須",
    "X81n1568_014:0088a12": "是這驢漢始得。住後。僧問。二機不到處如何舉唱。師",
    "X81n1568_014:0088a13": "曰。徧處不逢。玄中不失。問凡有言句盡落今時。學人",
    "X81n1568_014:0088a14": "上來請師直指。師曰。目前不現。句後不迷。曰向上事",
    "X81n1568_014:0088a15": "如何。師曰。迥然不換。標的即乖。",
    "X81n1568_014:0088a16": "袁州仰山和尚僧問如何是仰山境師曰。白雲峰下",
    "X81n1568_014:0088a17": "猿啼早。碧嶂巖前虎起遲。僧曰。如何是境中人。師曰。",
    "X81n1568_014:0088a18": "寒來火畔坐。熱向澗邊行。",
    "X81n1568_014:0088a19": "歸宗惲禪師法嗣",
    "X81n1568_014:0088a20": "廬山歸宗弘章禪師僧問。學人有疑時如何。師曰。疑",
    "X81n1568_014:0088a21": "來多少時也。問小船渡大海時如何。師曰。較些子。曰",
    "X81n1568_014:0088a22": "如何得渡。師曰。不過來。問枯木生華時如何。師曰。把",
    "X81n1568_014:0088a23": "一朵來。問混然覓不得時如何。師曰。是甚麼。",
    "X81n1568_014:0088a24": "嵆山章禪師法嗣",
    "X81n1568_014:0088b01": "隨州雙泉山道虔禪師僧問。洪鐘未擊時如何。師曰。",
    "X81n1568_014:0088b02": "絕音響。曰擊後如何。師曰。絕音響。問如何是在道底",
    "X81n1568_014:0088b03": "人。師曰。無異念。問如何是希有底事。師曰。白蓮華向",
    "X81n1568_014:0088b04": "半天開。",
    "X81n1568_014:0088b05": "雲居岳禪師法嗣",
    "X81n1568_014:0088b06": "楊州豐化院令崇禪師舒州人也。僧問。如何是敵國",
    "X81n1568_014:0088b07": "一著碁。師曰。下將來。問一棒打破虗空時如何。師曰。",
    "X81n1568_014:0088b08": "把將一片來看。",
    "X81n1568_014:0088b09": "澧州藥山忠彥禪師僧問教中道。諸佛放光明。助發",
    "X81n1568_014:0088b10": "實相義。光明即不問。如何是實相義。師曰。會麼。曰莫",
    "X81n1568_014:0088b11": "便是否。師曰。是甚麼。問師唱誰家曲。宗風嗣阿誰。師",
    "X81n1568_014:0088b12": "曰。雲嶺龍昌月。神風洞上泉。",
    "X81n1568_014:0088b13": "梓州龍泉和尚僧問。如何是祖師西來意。師曰。不在",
    "X81n1568_014:0088b14": "闍黎分上。問學人欲跳萬丈洪崖時如何。師曰。撲殺。",
    "X81n1568_014:0088b15": "護國澄禪師法嗣",
    "X81n1568_014:0088b16": "隨州護國知遠演化禪師僧問。舉子入門時如何。師",
    "X81n1568_014:0088b17": "曰。緣情體物事作麼生。問乾坤休駐意。宇宙不留心",
    "X81n1568_014:0088b18": "時如何。師曰。總是戰爭收拾得。却因歌舞破除休。",
    "X81n1568_014:0088b19": "隨州智門寺守欽圓照禪師僧問。兩鏡相照。為甚麼",
    "X81n1568_014:0088b20": "中間無像。師曰。自己亦須隱。曰鏡破臺亡時如何。師",
    "X81n1568_014:0088b21": "竪起拳。問如何是和尚家風。師曰。額上不貼牓。問如",
    "X81n1568_014:0088b22": "何是祖師西來意。師曰。把火燒天徒自疲。",
    "X81n1568_014:0088b23": "安州大安山崇教能禪師僧問。師唱誰家曲宗風嗣",
    "X81n1568_014:0088b24": "阿誰。師曰。打動南山皷。唱起北山歌。問如何是三冬",
    "X81n1568_014:0088c01": "境。師曰。千山添翠色。萬樹鎻銀華。",
    "X81n1568_014:0088c02": "頴州薦福院思禪師僧問。古殿無佛時如何。師曰。梵",
    "X81n1568_014:0088c03": "音何來。曰不假修證如何得成。師曰。修證即不成。",
    "X81n1568_014:0088c04": "隨州護國志朗圓明禪師僧問。如何是萬法之源。師",
    "X81n1568_014:0088c05": "曰。空中收不得。護國豈能該。",
    "X81n1568_014:0088c06": "靈泉仁禪師法嗣",
    "X81n1568_014:0088c07": "郢州大陽慧堅禪師初在靈泉。入室次泉問。甚麼處",
    "X81n1568_014:0088c08": "來。師曰。僧堂裏來。泉曰。為甚麼不築著露柱。師於言",
    "X81n1568_014:0088c09": "下有省。住後僧問。如何是玄旨。師曰。壁上挂錢財。問",
    "X81n1568_014:0088c10": "如何是法王劒。師曰。腦後看。問如何是無相道場。師",
    "X81n1568_014:0088c11": "曰。佛殿裏懸幡。問不借時機用。如何話祖宗。師曰。老",
    "X81n1568_014:0088c12": "鼠齩腰帶。僧請益法身。師示偈曰。扶桑出日頭。黃河",
    "X81n1568_014:0088c13": "輥。底流。六六三十六。陝府灌鐵牛。",
    "X81n1568_014:0088c14": "五峰遇禪師法嗣",
    "X81n1568_014:0088c15": "瑞州五峰紹禪師僧問。如何是第一義。師拍禪牀云。",
    "X81n1568_014:0088c16": "若不是仙陀。千里萬里。問如何是祖師西來意。師曰。",
    "X81n1568_014:0088c17": "迢迢十萬餘。",
    "X81n1568_014:0088c18": "廣德延禪師法嗣",
    "X81n1568_014:0088c19": "襄州廣德義禪師謁先廣德作禮。問曰。如何是和尚",
    "X81n1568_014:0088c20": "密密處。德曰。隱身不必須巖谷。闤闠堆堆覩者稀。師",
    "X81n1568_014:0088c21": "曰。恁麼則酌水獻華去也。德曰。忽然雲霧靄。闍黎作",
    "X81n1568_014:0088c22": "麼生。師曰。採汲不虗施。廣德忻然曰。大眾看取第二",
    "X81n1568_014:0088c23": "代廣德。師次踵住持。聚徒開法。僧問。如何是佛。師曰。",
    "X81n1568_014:0088c24": "披蓑倒騎牛。草深不露角。問如何是祖師西來意。師",
    "X81n1568_014:0089a01": "曰。魚躍無源水。鸎啼枯木花。問如何是常在底人。師",
    "X81n1568_014:0089a02": "曰。臘月死蛇當大路。觸著傷人不奈何。問如何是學",
    "X81n1568_014:0089a03": "人相契處。師曰。方木逗圓孔。問如何是大寂滅海。師",
    "X81n1568_014:0089a04": "曰。閙市走馬不觸一人。曰如何是大通智勝佛。師曰。",
    "X81n1568_014:0089a05": "孤輪罷照妙峯頂。汝報巴猿莫斷腸。問如何是作無",
    "X81n1568_014:0089a06": "間業底人。師曰。猛火然鐺煑佛喋。師因事示偈曰。纔",
    "X81n1568_014:0089a07": "到洪山便跺根。四方八面不言論。他家自有眠雲志。",
    "X81n1568_014:0089a08": "蘆管橫吹宇宙喧。問如何是古佛心。師曰。多年曆日",
    "X81n1568_014:0089a09": "雖無用。犯著應須總滅門。曰或遇新曆日又作麼生。",
    "X81n1568_014:0089a10": "師曰。運動修營無滯礙。何勞入市問孫臏。問時人有",
    "X81n1568_014:0089a11": "病醫王醫。醫王有病甚人醫。師展手曰。與我診候看。",
    "X81n1568_014:0089a12": "曰不會。師曰。須彌徒作藥。四海謾為湯。問向上一路",
    "X81n1568_014:0089a13": "千聖不傳。和尚還傳也無。師曰。鐵丸驀口塞。難得解",
    "X81n1568_014:0089a14": "吞人。問如何是佛法大意。師曰。雪寒向火。日暖隈陽。",
    "X81n1568_014:0089a15": "問如何是賓中賓。師曰。蕩子無家計。飄蓬不自知。曰",
    "X81n1568_014:0089a16": "如何是賓中主。師曰。茅戶挂珠簾。曰如何是主中賓。",
    "X81n1568_014:0089a17": "師曰。龍樓鋪草坐。曰如何是主中主。師曰。東宮雖至",
    "X81n1568_014:0089a18": "嫡。不面聖堯顏。問有一室女。未曾嫁娉。生得一子。姓",
    "X81n1568_014:0089a19": "箇甚麼。師曰。偶然衫子破。閫外沒人縫。問如何是不",
    "X81n1568_014:0089a20": "落堦級底人。師曰。胎中童子眉如雪。問如何是不睡",
    "X81n1568_014:0089a21": "底眼。師曰。昨夜三更擘不開。問諦信底人。信箇甚麼。",
    "X81n1568_014:0089a22": "師曰。莫道冰無火。斯須紅焰生。問如何是密室。師曰。",
    "X81n1568_014:0089a23": "茅茨當大道。歷劫沒人敲。問如何是異日已前人。師",
    "X81n1568_014:0089a24": "曰。萬年枯木鳥。銜來。問懸崖峭峻還具得失也無。師",
    "X81n1568_014:0089b01": "曰。忻逢良。便好與一推。問牛頭未見四祖時如何。師",
    "X81n1568_014:0089b02": "曰。鮓甕乍開蠅咂咂。曰見後如何。師曰。底穿蕩盡冷",
    "X81n1568_014:0089b03": "湫湫。",
    "X81n1568_014:0089b04": "襄州廣德周禪師僧問。魚向深潭難避網。龍居淺水",
    "X81n1568_014:0089b05": "却難尋。時如何。師曰。徧體崑崙黑。通身一點霜。問貧",
    "X81n1568_014:0089b06": "子歸家時如何。師曰。入門不見面。處處故園春。問命",
    "X81n1568_014:0089b07": "盡祿絕時如何。師曰死。曰此人落歸何道。師曰。薰薰",
    "X81n1568_014:0089b08": "彌宇宙。爛壞莫能拈。問聞話不覺時如何。師曰。徧界",
    "X81n1568_014:0089b09": "沒聾人。誰是知音者。曰如何是知音者。師曰。斷絃續",
    "X81n1568_014:0089b10": "不得。歷劫響泠泠。問教中道。阿逸多不斷煩惱。不修",
    "X81n1568_014:0089b11": "禪定。佛記此人。成佛無疑。此理如何。師曰。鹽又盡炭",
    "X81n1568_014:0089b12": "又無。曰鹽盡炭無時如何。師曰。愁人莫向愁人說。說",
    "X81n1568_014:0089b13": "向愁人愁殺人。問如何得念念相應去。師曰。驚水魚",
    "X81n1568_014:0089b14": "龍散。曰念念相應後如何。師曰。海北天南各自行。不",
    "X81n1568_014:0089b15": "勞魚鴈通消息。",
    "X81n1568_014:0089b16": "石門蘊禪師法嗣",
    "X81n1568_014:0089b17": "襄州石門慧徹禪師僧問。金烏出海光天地。與此光",
    "X81n1568_014:0089b18": "陰事若何。師曰。龍出洞兮風雨至。海岳傾時日月明",
    "X81n1568_014:0089b19": "問從上諸聖向甚麼處去也。師曰。露柱挂燈籠。問如",
    "X81n1568_014:0089b20": "何是和尚家風。師曰。解接無根樹。能挑海底燈。問如",
    "X81n1568_014:0089b21": "何是祖師西來意。師曰。少林澄九鼎。浪動百花新。問",
    "X81n1568_014:0089b22": "如何是佛法大意。師曰。三門外松樹。子見生見長。問",
    "X81n1568_014:0089b23": "三身中那身是正。師曰。報化路頭橫鳥道。石人眼裏",
    "X81n1568_014:0089b24": "不栽花。問雲光作牛意旨如何。師曰。陋巷不騎金色",
    "X81n1568_014:0089c01": "馬。回途却著破襴衫。問年窮歲盡時如何。師曰。東村",
    "X81n1568_014:0089c02": "王老夜燒錢。問一毫未發時如何。師曰。后羿不調弓。",
    "X81n1568_014:0089c03": "箭透三江口。問如何是佛。師曰。樵子度荒郊。騎牛草",
    "X81n1568_014:0089c04": "不露。曰如何是騎牛草不露。師曰。遮掩不得。問如何",
    "X81n1568_014:0089c05": "是靈利底物。師曰。古墓毒蛇頭戴角。又曰。維摩不離",
    "X81n1568_014:0089c06": "方丈室。文殊未到却先知。又曰。垢膩汗衫皂角洗。因",
    "X81n1568_014:0089c07": "令初上座領眾來參。師問。萬仞峰頭石牛吼。穿雲渡",
    "X81n1568_014:0089c08": "水意如何。初無對。師曰。山僧住持事大。參堂去。師後",
    "X81n1568_014:0089c09": "令僧下語。或云。久嚮和尚。或云。訪道尋師明的旨。覺",
    "X81n1568_014:0089c10": "了根源顯異機。師曰。當時初上座若下得這語。不將",
    "X81n1568_014:0089c11": "他作參學人。上堂。一切眾生本源佛性。譬如朗月當",
    "X81n1568_014:0089c12": "空。祇為浮雲翳障不得顯現。為明為照。為道為路。為",
    "X81n1568_014:0089c13": "舟為楫。為依為止。一切眾生本源佛性亦復如是。時",
    "X81n1568_014:0089c14": "汾陽昭和尚在眾。出問。朗月海雲遮不得。舒光直透",
    "X81n1568_014:0089c15": "水晶宮。時如何。師曰。石壁山河非障礙。閻浮界外任",
    "X81n1568_014:0089c16": "昇騰。陽曰。恁麼則千聖共傳無底鉢。時人皆唱太平",
    "X81n1568_014:0089c17": "歌。師曰。太平曲子如何唱。陽曰。不墮五音非關六律。",
    "X81n1568_014:0089c18": "師曰。還有人和得麼。陽曰。請和尚不悋慈悲。師曰。仁",
    "X81n1568_014:0089c19": "者善自保任。",
    "X81n1568_014:0089c20": "含珠哲禪師法嗣",
    "X81n1568_014:0089c21": "洋州龍穴山和尚僧問。如何是西來意。師曰。騎虎唱",
    "X81n1568_014:0089c22": "巴歌。問既是善知識。為甚麼却與土地燒錢。師曰。彼",
    "X81n1568_014:0089c23": "上人者難為醻對。",
    "X81n1568_014:0089c24": "唐州大乘山和尚僧問。枯樹逢春時如何。師曰。世間",
    "X81n1568_014:0090a01": "希有。問如何是四方八面事。師曰。升子裏[跳兆+孛]跳。斗子",
    "X81n1568_014:0090a02": "內轉身。",
    "X81n1568_014:0090a03": "襄州延慶院歸皢慧廣禪師僧問。言語道斷時如何。",
    "X81n1568_014:0090a04": "師曰。兩重公案。曰如何領會。師曰。分明舉似。問如何",
    "X81n1568_014:0090a05": "是鳳山境。師曰。好生看取。曰如何是境中人。師曰。識",
    "X81n1568_014:0090a06": "麼。",
    "X81n1568_014:0090a07": "襄州含珠山真禪師僧問。師唱誰家曲。宗風嗣阿誰。",
    "X81n1568_014:0090a08": "師曰。含珠密意。同道者知。曰恁麼則不假羽翼便登",
    "X81n1568_014:0090a09": "霄漢去也。師曰鈍。問古鏡未磨時如何。師曰。昧不得",
    "X81n1568_014:0090a10": "曰。磨後如何。師曰。黑如漆。",
    "X81n1568_014:0090a11": "紫陵一禪師法嗣",
    "X81n1568_014:0090a12": "并州廣福道隱禪師僧問。如何是指南一路。師曰。妙",
    "X81n1568_014:0090a13": "引靈機事。澄波顯異輪。問三家同到請。未審赴誰家。",
    "X81n1568_014:0090a14": "師曰。月印千江水。門門盡有僧。",
    "X81n1568_014:0090a15": "紫陵微禪師初到夾山。山問。近離甚處。師曰向北。山",
    "X81n1568_014:0090a16": "曰。是何宗徒。師曰。昔日老胡師子吼。頂門一裂至如",
    "X81n1568_014:0090a17": "今。住後僧問。如何是紫陵境。師曰。寂照燈光夜已深。",
    "X81n1568_014:0090a18": "曰如何是境中人。師曰。猿啼虎嘯。問寶劒未出匣時",
    "X81n1568_014:0090a19": "如何。師曰。磐陀石上栽松栢。問如何是大猛烈底人。",
    "X81n1568_014:0090a20": "師曰。石牛步步火中行。返顧休銜日中草。曰如何是",
    "X81n1568_014:0090a21": "五逆底人。師曰。放火夜燒無相宅。天明戴帽入長安。",
    "X81n1568_014:0090a22": "曰如何是孝順底人。師曰。步步手提無米飯。斂手堂",
    "X81n1568_014:0090a23": "前不舉頭。問如何是祖師西來意。師曰。紅爐焰上碧",
    "X81n1568_014:0090a24": "波流。",
    "X81n1568_014:0090b01": "興元府大浪和尚僧問。既是喝河神。為甚麼被水推",
    "X81n1568_014:0090b02": "却。師曰。隨流始得妙。住岸却成迷。",
    "X81n1568_014:0090b03": "洪州東禪和尚僧問。如何是密室。師曰。江水深七尺。",
    "X81n1568_014:0090b04": "曰如何是密室中人。師曰。此去江南三十步。僧問。如",
    "X81n1568_014:0090b05": "何是新吳劒。師作拔劒勢。",
    "X81n1568_014:0090b06": "同安威禪師法嗣",
    "X81n1568_014:0090b07": "陳州石鏡和尚僧問。石鏡未磨。還鑒照否。師曰。前生",
    "X81n1568_014:0090b08": "是因。今生是果。",
    "X81n1568_014:0090b09": "青原下八世",
    "X81n1568_014:0090b10": "谷隱靜禪師法嗣",
    "X81n1568_014:0090b11": "襄州谷隱知儼宗教禪師登州人也。僧問。師唱誰家",
    "X81n1568_014:0090b12": "曲。宗風嗣阿誰。師曰。白雲南。傘蓋北。問如何是迦葉",
    "X81n1568_014:0090b13": "親聞底事。師曰。速須吐却。問如何是諸佛照不著處。",
    "X81n1568_014:0090b14": "師曰。問這山鬼窟作麼。曰照著後如何。師曰咄。精怪。",
    "X81n1568_014:0090b15": "問千山萬水如何登陟。師曰。舉步便千里萬里。曰不",
    "X81n1568_014:0090b16": "舉步時如何。師曰。亦千里萬里。",
    "X81n1568_014:0090b17": "襄州普寧院法顯禪師僧問。曩劫共住。為甚麼不識",
    "X81n1568_014:0090b18": "親疎。師曰誰。曰更待某甲道。師曰。將謂不領話。問千",
    "X81n1568_014:0090b19": "山萬水如何登陟。師曰。青霄無間路。到者不迷機。",
    "X81n1568_014:0090b20": "同安志禪師法嗣",
    "X81n1568_014:0090b21": "鼎州梁山緣觀禪師僧問。如何是和尚家風。師曰。益",
    "X81n1568_014:0090b22": "陽水急魚行澀。白鹿松高鳥泊難。問家賊難防時如",
    "X81n1568_014:0090b23": "何。師曰。識得不為冤。曰識得後如何。師曰。貶向無生",
    "X81n1568_014:0090b24": "國裏。曰莫是他安身立命處也無。師曰。死水不藏龍。",
    "X81n1568_014:0090c01": "曰如何是活水龍。師曰。興波不作浪。曰忽然傾湫倒",
    "X81n1568_014:0090c02": "嶽時如何。師下座把住曰。莫教濕却老僧袈裟角。問",
    "X81n1568_014:0090c03": "師唱誰家曲。宗風嗣阿誰。師曰。龍生龍子。鳳生鳳兒。",
    "X81n1568_014:0090c04": "問如何是西來意。師曰。葱嶺不傳唐土印。胡人謾唱",
    "X81n1568_014:0090c05": "太平歌。問如何是從上傳來底事。師曰。渡水胡僧無",
    "X81n1568_014:0090c06": "膝袴。背駝梵夾不持經。問如何是正法眼。師曰。南華",
    "X81n1568_014:0090c07": "裏。曰為甚在南華裏。師曰。為汝問正法眼。問如何是",
    "X81n1568_014:0090c08": "學人自己。師曰。寰中天子塞外將軍。曰便恁麼去時",
    "X81n1568_014:0090c09": "如何。師曰。朗月懸空。室中暗坐。問如何是衲衣下事。",
    "X81n1568_014:0090c10": "師曰密。師與瑞長老坐次。僧問。二尊不並化。為甚兩",
    "X81n1568_014:0090c11": "人居方丈。師曰。一亦非有。偈曰。梁山一曲歌。格外人",
    "X81n1568_014:0090c12": "難和。十載訪知音。未甞逢一箇。問亡僧遷化向甚麼",
    "X81n1568_014:0090c13": "處去。師曰。亡僧幾時遷化。曰爭奈相送何。師曰。紅爐",
    "X81n1568_014:0090c14": "燄上絛絲縷。靉靆雲中不點頭。上堂。垂鈎四海祇釣",
    "X81n1568_014:0090c15": "獰龍。格外玄機為尋知己。上堂。垂絲千尺。意在深潭。",
    "X81n1568_014:0090c16": "一句橫空。白雲自異。孤舟獨棹。不犯清波。海上橫行。",
    "X81n1568_014:0090c17": "罕逢明鑒。問如何是衲衣下事。師曰。眾聖莫顯。師後",
    "X81n1568_014:0090c18": "示偈曰。紅燄藏吾身。何須塔用新。有人相肯重。灰裡",
    "X81n1568_014:0090c19": "邈全真。",
    "X81n1568_014:0090c20": "歸宗章禪師法嗣",
    "X81n1568_014:0090c21": "東京普淨院常覺禪師陳留李氏子。初訪歸宗聞法",
    "X81n1568_014:0090c22": "省悟。遂求出家。未幾歸宗將順寂。召師撫之曰。汝於",
    "X81n1568_014:0090c23": "法有緣。他後濟眾人莫測其量也。仍以披剃事屬諸",
    "X81n1568_014:0090c24": "門人。師至唐乾化二年落髮。明年納戒於東林寺甘",
    "X81n1568_014:0091a01": "露壇。尋遊五臺山還上都。於麗景門外獨居二載間。",
    "X81n1568_014:0091a02": "有北鄰信士張生者。請師供養。張素探玄理。因叩師",
    "X81n1568_014:0091a03": "垂誨。師乃隨宜開誘。張生於言下悟入。設榻留宿。至",
    "X81n1568_014:0091a04": "深夜與妻竊窺之。見師體徧一榻頭足俱出。及令婢",
    "X81n1568_014:0091a05": "僕視之即如常。倍加欽慕曰。弟子夫婦垂老。今願割",
    "X81n1568_014:0091a06": "宅之前堂。以裨丈室。師欣然受之。至後唐天成三年。",
    "X81n1568_014:0091a07": "遂成大院。賜額曰普淨。師以時機淺昧難任極旨。苟",
    "X81n1568_014:0091a08": "啟之非器。令彼招謗讟之咎。我寧不務開法。每月三",
    "X81n1568_014:0091a09": "八施浴僧道萬計。師甞謂諸徒曰。但得慧門無壅則",
    "X81n1568_014:0091a10": "福何滯哉。一日給事中陶穀入院致禮而問曰。經云。",
    "X81n1568_014:0091a11": "離一切相則名諸佛。今目前諸相紛然。如何離得。師",
    "X81n1568_014:0091a12": "曰。給事見。箇甚麼。陶欣然仰重。自是王公大人屢薦",
    "X81n1568_014:0091a13": "章服師號。皆却而不受。以開寶四年十二月二日示",
    "X81n1568_014:0091a14": "疾。十一日告眾囑付訖。右脇而化。",
    "X81n1568_014:0091a15": "護國遠禪師法嗣",
    "X81n1568_014:0091a16": "懷安軍雲頂德敷禪師初參護國。問曰。直截根源佛",
    "X81n1568_014:0091a17": "所印。摘葉尋枝我不能。時如何。國曰。罷攀雲樹三秋",
    "X81n1568_014:0091a18": "果。休弄碧潭孤月輪。師乃頓釋所疑。住後成都帥請",
    "X81n1568_014:0091a19": "就衙陞座。有樂營將出禮拜。起回顧下馬臺曰。一口",
    "X81n1568_014:0091a20": "吸盡西江水即不問。請師吞却堦前下馬臺。師展兩",
    "X81n1568_014:0091a21": "手。唱曰。細抹將來。營將猛省。",
    "X81n1568_014:0091a22": "大陽堅禪師法嗣",
    "X81n1568_014:0091a23": "襄州石門聰禪師僧問。大陽遷化向甚麼處去。師曰。",
    "X81n1568_014:0091a24": "騎牛不戴帽。正坐不偏行。",
    "X81n1568_014:0091b01": "潭州北禪契念禪師僧問。如何是大道之源。師曰。眾",
    "X81n1568_014:0091b02": "流混不得。曰獨脫事如何。師曰。穿雲透石。問如何是",
    "X81n1568_014:0091b03": "不墜古今句。師曰。十五十六日月相逐。",
    "X81n1568_014:0091b04": "石門徹禪師法嗣",
    "X81n1568_014:0091b05": "襄州石門紹遠禪師初在石門作田頭。門問。如何是",
    "X81n1568_014:0091b06": "田頭水牯牛。師曰。角轉轟天地。朝陽處處春。他日門",
    "X81n1568_014:0091b07": "又問。水牯牛安樂否。師曰。水草不曾虧。曰田中事作",
    "X81n1568_014:0091b08": "麼生。師曰。深耕淺種。曰如法著。師曰。某甲不曾取次。",
    "X81n1568_014:0091b09": "住後僧問。師唱誰家曲。宗風嗣阿誰。師曰。十方無異",
    "X81n1568_014:0091b10": "路。揭覺鳳林前。問先師已歸鴈塔去。當陽一句請師",
    "X81n1568_014:0091b11": "宣。師曰。脩羅掌內擎日月。夜叉足下蹋泥龍。問金龍",
    "X81n1568_014:0091b12": "不吐凡間霧。請師舉唱鳳凰機。師曰。白眉不展手。長",
    "X81n1568_014:0091b13": "安路坦平。問如何是西來意。師曰。布袋盛烏龜。問如",
    "X81n1568_014:0091b14": "何是石門境。師曰。孤峰對鳳嶺。曰如何是境中人。師",
    "X81n1568_014:0091b15": "曰。巖中殘雪處處分輝。問如何是和尚密作用。師曰。",
    "X81n1568_014:0091b16": "滴瀝非旨趣。千山不露身。問四方八面來時如何。師",
    "X81n1568_014:0091b17": "曰。赤脚波斯鼻嗅天。問亡僧遷化向甚麼處去。師曰。",
    "X81n1568_014:0091b18": "灰飛煙滅。白骨連天。師與病僧灸次。僧問。正當與麼",
    "X81n1568_014:0091b19": "時如何。師曰。通玄一脉大似流星。問如何是古佛心。",
    "X81n1568_014:0091b20": "師曰。白牛露地臥青谿。問生死之河如何過得。師曰。",
    "X81n1568_014:0091b21": "風吹荷葉浮萍草。問如何是教外別傳一句。師曰。羊",
    "X81n1568_014:0091b22": "頭車子入長安。問生死浪前如何話道。師曰。毛袋橫",
    "X81n1568_014:0091b23": "身絕飲啄。青谿常臥太陽春。問如何是道。師曰。山深",
    "X81n1568_014:0091b24": "水冷。曰如何是道中人。師曰。金槌擊金鼓。問天陰日",
    "X81n1568_014:0091c01": "不出。光輝何處去。師曰。鐵蛇橫大路。通身黑似煙。問",
    "X81n1568_014:0091c02": "如何是宗乘中一句。師曰。石火夜燒山。大地齊合掌。",
    "X81n1568_014:0091c03": "問如何是祖師西來意。師曰。石牛攔古路。木馬驟高",
    "X81n1568_014:0091c04": "樓。",
    "X81n1568_014:0091c05": "潭州北禪懷感禪師僧問。如何是諸聖為人底句。師",
    "X81n1568_014:0091c06": "曰。紅輪當萬戶。光燭本無心。問師唱誰家曲。師曰。石",
    "X81n1568_014:0091c07": "戶不留心。洞玄通妙的問如何是佛。師曰。尺短寸長。",
    "X81n1568_014:0091c08": "鄂州靈竹守珍禪師僧問。如何是西來意。師曰。錫帶",
    "X81n1568_014:0091c09": "胡天雪。瓶添漢地泉。問迷悟不入諸境時如何。師曰。",
    "X81n1568_014:0091c10": "境從何來。曰恁麼則無諸境去也。師曰。龍頭蛇尾漢。",
    "X81n1568_014:0091c11": "舒州四面山津禪師僧問。如何是佛。師曰。王字不著",
    "X81n1568_014:0091c12": "點。曰學人不會。師曰點。問如何是祖師西來意。師曰。",
    "X81n1568_014:0091c13": "山寒水冷。師有挂杖頌曰。四面一條杖。當機驗龍象。",
    "X81n1568_014:0091c14": "頭角稍低昂。電光臨背上。",
    "X81n1568_014:0091c15": "嘉州承天義懃禪師僧問。如何是承天境。師曰。兩江",
    "X81n1568_014:0091c16": "夾却青盲漢。一帶山藏赤脚蠻。問如何是諦實之言。",
    "X81n1568_014:0091c17": "師曰。措大巾子黑。",
    "X81n1568_014:0091c18": "鳳翔府青峰義誠禪師僧問。三際不生。是何人境界",
    "X81n1568_014:0091c19": "師曰。白雲連雪嶽。明月混魚鉤。曰未審向上更有事",
    "X81n1568_014:0091c20": "也無。師曰有。曰如何是向上事。師曰。靈光爍破瑠璃",
    "X81n1568_014:0091c21": "色。大地明來絕點痕。問如何是青峰家風。師曰。向火",
    "X81n1568_014:0091c22": "喫甜瓜。",
    "X81n1568_014:0091c23": "襄州廣德山智端禪師僧問。牛頭未見四祖時如何。",
    "X81n1568_014:0091c24": "師曰。著衣喫飯。曰見後如何。師曰。著衣喫飯。問如何",
    "X81n1568_014:0092a01": "是廣德山。師曰。當陽花易發。背陰雪難消。曰如何是",
    "X81n1568_014:0092a02": "山中人。師曰。朝霞不出門。暮霞行千里。",
    "X81n1568_014:0092a03": "筠首座者太原人也。自至石門逾三十年。叢林慕之。",
    "X81n1568_014:0092a04": "有僧請喫茶次。問如何是首座為人一著子。師曰。適",
    "X81n1568_014:0092a05": "來猶記得。曰即今又如何。師曰。好生點茶來。一日荷",
    "X81n1568_014:0092a06": "鉏入園。僧問三身中那一身去作務。師拄鉏而立。僧",
    "X81n1568_014:0092a07": "曰。莫便當也無。師攜鉏便行。",
    "X81n1568_014:0092a08": "青原下九世",
    "X81n1568_014:0092a09": "谷隱儼禪師法嗣",
    "X81n1568_014:0092a10": "襄州谷隱契崇禪師僧問。如何是祖師西來意。師曰。",
    "X81n1568_014:0092a11": "番人皮裘胡人著。曰學人不會。此理如何。師曰。聾人",
    "X81n1568_014:0092a12": "側耳瘂人歌。",
    "X81n1568_014:0092a13": "梁山觀禪師法嗣",
    "X81n1568_014:0092a14": "郢州大陽山警玄禪師江夏張氏子。依智通禪師出",
    "X81n1568_014:0092a15": "家。十九為大僧。聽圓覺了義。講席無能及者。遂遊方。",
    "X81n1568_014:0092a16": "初到梁山。問如何是無相道場。山指觀音曰。這箇是",
    "X81n1568_014:0092a17": "吳處士畵。師擬進語。山急索曰。這箇是有相底。那箇",
    "X81n1568_014:0092a18": "是無相底。師遂有省。便禮拜。山曰。何不道取一句。師",
    "X81n1568_014:0092a19": "曰。道即不辭。恐上紙筆。山笑曰。此語上碑去在。師獻",
    "X81n1568_014:0092a20": "偈曰。我昔初機學道迷。萬水千山覓見知。明今辨古",
    "X81n1568_014:0092a21": "終難會。直說無心轉更疑。蒙師點出秦時鏡。照見父",
    "X81n1568_014:0092a22": "母未生時。如今覺了何所得。夜放烏雞帶雪飛。山謂",
    "X81n1568_014:0092a23": "洞上之宗可倚。一時聲價籍籍。山歿。辭塔至大陽謁",
    "X81n1568_014:0092a24": "堅禪師。堅讓席使主之。僧問。如何是大陽境。師曰。羸",
    "X81n1568_014:0092b01": "鶴老猿啼谷韻。瘦松寒竹鎻青煙。曰如何是境中人。",
    "X81n1568_014:0092b02": "師曰。作麼作麼。曰如何是和尚家風。師曰。滿瓶傾不",
    "X81n1568_014:0092b03": "出。大地沒饑人。上堂。嵯峨萬仞鳥道難通。劒刃輕氷",
    "X81n1568_014:0092b04": "誰當履踐。宗乘妙句語路難陳。不二法門淨名杜口。",
    "X81n1568_014:0092b05": "所以。達磨西來九年面壁始遇知音。大陽今日也大",
    "X81n1568_014:0092b06": "無端。珍重。問如何是透法身句。師曰。大洋海底紅塵",
    "X81n1568_014:0092b07": "起須彌頂上水橫流。師問。僧甚處來。曰洪山。師曰。先",
    "X81n1568_014:0092b08": "師在麼。曰在。師曰。在即不無。請渠出來。我要相見。僧",
    "X81n1568_014:0092b09": "曰聻。師曰。這箇猶是侍者。僧無對。師曰。喫茶去。上堂。",
    "X81n1568_014:0092b10": "諸禪德須明。平常無生句。妙玄無私句。體明無盡句。",
    "X81n1568_014:0092b11": "第一句通一路。第二句無賓主。第三句兼帶去。一句",
    "X81n1568_014:0092b12": "道得師子嚬呻。二句道得師子返擲。三句道得師子",
    "X81n1568_014:0092b13": "踞地。縱也周徧十方。擒也一時坐斷。正當恁麼時。作",
    "X81n1568_014:0092b14": "麼生通得箇消息。若不通得箇消息。來朝更獻楚王",
    "X81n1568_014:0092b15": "看。問如何是平常無生句。師曰。白雲覆青山。青山頂",
    "X81n1568_014:0092b16": "不露。曰如何是妙玄無私句。師曰。寶殿無人不侍立。",
    "X81n1568_014:0092b17": "不種梧桐免鳳來。曰如何是體明無盡句。師曰。手指",
    "X81n1568_014:0092b18": "空時天地轉。回途石馬出紗籠。曰如何是師子嚬呻。",
    "X81n1568_014:0092b19": "師曰。終無回顧意。爭肯落平常。曰如何是師子返擲。",
    "X81n1568_014:0092b20": "師曰。周旋往返全歸父。繁興大用體無虧。曰如何是",
    "X81n1568_014:0092b21": "師子踞地。師曰。迥絕去來機。古今無變異。問如何是",
    "X81n1568_014:0092b22": "大達底人。師曰。虗空類不得。曰如何是清淨法身。師",
    "X81n1568_014:0092b23": "曰白。牛吐雪彩。黑馬上烏雞。上堂。撒手那邊千聖外。",
    "X81n1568_014:0092b24": "祖堂少室長根芽。鷺倚雪巢猶自可。更看白馬入蘆",
    "X81n1568_014:0092c01": "花。上堂。夜半烏雞抱鵠卵。天明起來生老鸛。鶴毛鷹",
    "X81n1568_014:0092c02": "觜鷺鷥身。却共烏鵶為侶伴。高入煙霄。低飛柳岸。向",
    "X81n1568_014:0092c03": "晚歸來子細看。依俙恰似雲中鴈。師甞釋曹山三種",
    "X81n1568_014:0092c04": "墮曰。此三語須明得轉位始得。一作水牯牛是類墮。",
    "X81n1568_014:0092c05": "師曰。是沙門轉身語。是異類中事。若不曉此意。即有",
    "X81n1568_014:0092c06": "所滯。直是要伊一念無私。即有出身之路。二不受食",
    "X81n1568_014:0092c07": "是尊貴墮。師曰須知那邊了却來這邊行履。若不虗",
    "X81n1568_014:0092c08": "此位即坐在尊貴。三不斷聲色是隨墮。師曰。以不明",
    "X81n1568_014:0092c09": "聲色故隨處墮。須向聲色裏有出身之路。作麼生是",
    "X81n1568_014:0092c10": "聲色外一句。乃曰。聲不自聲。色不自色。故云不斷指",
    "X81n1568_014:0092c11": "掌。當指何掌也。五位頌曰。正中偏。一輪皎潔正當天。",
    "X81n1568_014:0092c12": "宛轉虗玄事不彰。明暗祇在影中圓。偏中正。休觀朗",
    "X81n1568_014:0092c13": "月秦時鏡。隱隱猶如日下燈。明暗混融誰辨影。正中",
    "X81n1568_014:0092c14": "來。脉路玄玄絕迂迴。靜照無私隨處現。如行鳥道入",
    "X81n1568_014:0092c15": "[厂@(邱丘+墨)]開。偏中至。法法無依即智智。橫身物外兩不傷。妙",
    "X81n1568_014:0092c16": "用玄玄善周備。兼中到。叶路當風無中道。莫守寒巖",
    "X81n1568_014:0092c17": "異草青。坐却白雲宗不妙。師神觀奇偉有威重。從兒",
    "X81n1568_014:0092c18": "稚中日祇一食。自以先德付授之重。足不越限。脇不",
    "X81n1568_014:0092c19": "至席。年八十嘆無可以繼者。遂作偈。并皮履布直裰。",
    "X81n1568_014:0092c20": "寄浮山遠禪師。使為求法器。偈曰。楊廣山頭草。憑君",
    "X81n1568_014:0092c21": "待價焞。異苗飜茂處。深密固靈根。偈尾云。得法者潛",
    "X81n1568_014:0092c22": "眾十年方可闡揚。遠拜而受之。遂贊師像曰。黑狗爛",
    "X81n1568_014:0092c23": "銀蹄。白象崑崙騎。於斯二無礙。木馬火中嘶。師天聖",
    "X81n1568_014:0092c24": "五年七月十九。陞座辭眾示寂。塔于本山。",
    "X81n1568_014:0093a01": "鼎州梁山巖禪師僧問。如何是祖師西來意。師曰。新",
    "X81n1568_014:0093a02": "羅附子。蜀地當歸。",
    "X81n1568_014:0093a03": "澧州藥山利昱禪師上堂。山河大地日月星辰。與諸",
    "X81n1568_014:0093a04": "上座同生。三世諸佛。與諸上座同參。三藏聖教。與諸",
    "X81n1568_014:0093a05": "上座同時。還信得及麼。若也信得及。陝府鐵牛吞却",
    "X81n1568_014:0093a06": "乾坤。雖然如是被法身礙却轉身不得。須知有出身",
    "X81n1568_014:0093a07": "之路。作麼生是諸上座出身之路。道道。良久曰。若道",
    "X81n1568_014:0093a08": "不得永沉苦海。珍重。僧問。格外之談。乞師垂示。師曰。",
    "X81n1568_014:0093a09": "要道也不難。曰恁麼則萬仞碧潭許垂一線也。師曰。",
    "X81n1568_014:0093a10": "大眾笑你。",
    "X81n1568_014:0093a11": "鼎州羅紋得珍山主僧問。親切處乞師指示。師曰。老",
    "X81n1568_014:0093a12": "僧元是廣南人。",
    "X81n1568_014:0093a13": "石門遠禪師法嗣",
    "X81n1568_014:0093a14": "潭州道吾契詮禪師僧問。師唱誰家曲。宗風嗣阿誰。",
    "X81n1568_014:0093a15": "師曰。鳳嶺無私曲。如今天下傳。曰如何是道吾境。師",
    "X81n1568_014:0093a16": "曰。溪花含玉露。庭果落金臺。曰如何是境中人。師曰。",
    "X81n1568_014:0093a17": "擁爐披古衲。曝日枕山根。問牛頭未見四祖時如何。",
    "X81n1568_014:0093a18": "師曰。玉上青蠅。曰見後如何。師曰。紅爐焰裏冰。",
    "X81n1568_014:0093a19": "懷安軍雲頂山鑒禪師僧問。雪點紅爐。請師驗的。師",
    "X81n1568_014:0093a20": "曰。王婆煑[飢几+追]。曰爭奈即今何。師曰。猶嫌少在。",
    "X81n1568_014:0093a21": "鄧州廣濟方禪師僧問。如何是佛。師曰。騎牛趂春草。",
    "X81n1568_014:0093a22": "背却少年爺。問寶劒未磨時如何。師曰。烏龜啗黑豆。",
    "X81n1568_014:0093a23": "曰磨後如何。師曰。庭柱挂燈籠。曰如何是修行。師曰。",
    "X81n1568_014:0093a24": "庭柱傷寒。",
    "X81n1568_014:0093b01": "果州青居山昇禪師僧問。師唱誰家曲。宗風嗣阿誰。",
    "X81n1568_014:0093b02": "師曰。金雞啼石戶。得意逐波清。曰未審是誰之子。師",
    "X81n1568_014:0093b03": "曰。謝汝就門罵詈。",
    "X81n1568_014:0093b04": "北禪感禪師法嗣",
    "X81n1568_014:0093b05": "濠州南禪聰禪師僧問。如何是西來意。師曰。冬月深",
    "X81n1568_014:0093b06": "林雨。三春平地風。問如何是大道根源。師曰。雲興當",
    "X81n1568_014:0093b07": "午夜。石虎呌連霄。",
    "X81n1568_014:0093b08": "青原下十世",
    "X81n1568_014:0093b09": "大陽玄禪師法嗣",
    "X81n1568_014:0093b10": "舒州投子義青禪師青社李氏子。七齡頴異。往妙相",
    "X81n1568_014:0093b11": "寺出家試經得度習百法論。未幾歎曰。三祇塗遠。自",
    "X81n1568_014:0093b12": "困何益。乃入洛聽華嚴。義若貫珠。甞讀諸林菩薩偈。",
    "X81n1568_014:0093b13": "至即心自性。猛省曰。法離文字。寧可講乎。即棄游宗",
    "X81n1568_014:0093b14": "席。時圓鑑禪師居會聖巖。一夕夢畜青色鷹為吉徵。",
    "X81n1568_014:0093b15": "屆旦師來。鑑禮延之。令看外道問佛。不問有言不問",
    "X81n1568_014:0093b16": "無言因緣。經三載。一日問曰。汝記得話頭麼。試舉看。",
    "X81n1568_014:0093b17": "師擬對。鑑掩其口。師了然開悟。遂禮拜。鑑曰。汝妙悟",
    "X81n1568_014:0093b18": "玄機邪。師曰。設有也須吐却。時資侍者在旁曰。青華",
    "X81n1568_014:0093b19": "嚴今日如病得汗。師回顧曰。合取狗口。若更忉忉我",
    "X81n1568_014:0093b20": "即便嘔。自此復經三年。鑑時出洞下宗旨示之。悉皆",
    "X81n1568_014:0093b21": "妙契。付以大陽頂相皮履直裰。囑曰。代吾續其宗風。",
    "X81n1568_014:0093b22": "無久滯此。善宜護持。遂書偈送曰。須彌立太虗。日月",
    "X81n1568_014:0093b23": "輔而轉。羣峰漸倚他。白雲方改變。少林風起叢。曹溪",
    "X81n1568_014:0093b24": "洞簾卷。金鳳宿龍巢。宸苔豈車碾。令依圓通秀禪師。",
    "X81n1568_014:0093c01": "師至彼無所參問。唯嗜睡而已。執事白通曰。堂中有",
    "X81n1568_014:0093c02": "僧日睡。當行規法。通曰是誰。曰青上座。通曰未可。待",
    "X81n1568_014:0093c03": "與按過。通即曳杖入堂。見師正睡。乃擊牀呵曰。我這",
    "X81n1568_014:0093c04": "裏無閑飯與上座喫了打眠。師曰。和尚教某何為。通",
    "X81n1568_014:0093c05": "曰。何不參禪去。師曰。美食不中飽人喫。通曰。爭奈大",
    "X81n1568_014:0093c06": "有人不肯上座。師曰。待肯堪作甚麼。通曰。上座曾見",
    "X81n1568_014:0093c07": "甚麼人來。師曰浮山。通曰。怪得恁麼頑賴。遂握手相",
    "X81n1568_014:0093c08": "笑歸方丈。由是道聲籍甚。初住白雲。次遷投子。上堂。",
    "X81n1568_014:0093c09": "召大眾曰。若論此事。如鸞鳳沖霄不留其迹。羚羊挂",
    "X81n1568_014:0093c10": "角那覓乎蹤。金龍不守於寒潭。玉兔豈棲於蟾影。其",
    "X81n1568_014:0093c11": "或主賓若立。須威音世外搖頭。問答言陳。仍玄路旁",
    "X81n1568_014:0093c12": "提為唱。若能如是猶在半途。更若凝眸不勞相見。上",
    "X81n1568_014:0093c13": "堂。宗乘若舉。凡聖絕蹤。樓閣門開。別戶相見。設使卷",
    "X81n1568_014:0093c14": "簾悟去。豈免旁觀。春遇桃華。重增眼病。所以。古人道。",
    "X81n1568_014:0093c15": "向上一路。千聖不傳。諸仁者既是不傳。為甚鐵牛走",
    "X81n1568_014:0093c16": "過新羅國裏。遂喝曰。達者須知暗裏驚。僧問。師唱誰",
    "X81n1568_014:0093c17": "家曲。宗風嗣阿誰。師曰。威音前一箭。射透兩重山。曰",
    "X81n1568_014:0093c18": "如何是相傳底事。師曰。全因淮地月。得照郢陽春。曰",
    "X81n1568_014:0093c19": "恁麼則入水見長人也。師曰。祇知荊玉異。那辨楚王",
    "X81n1568_014:0093c20": "心。僧禮拜。師以拂子擊之。復曰。更有問話者麼。如無",
    "X81n1568_014:0093c21": "彼此著便。問和尚適來拈香祝延聖壽。且道當今年",
    "X81n1568_014:0093c22": "多少。師曰。月籠丹桂遠。星拱北辰高。曰南山直聳齊",
    "X81n1568_014:0093c23": "天壽。東海洪波比福源。師曰。雙鳳朝金闕。青松古韻",
    "X81n1568_014:0093c24": "高。曰聖壽已蒙師指示。治化乾坤事若何。師曰。不如",
    "X81n1568_014:0094a01": "緘口退。却是報皇恩。上堂。默沉陰界。語落深坑。擬著",
    "X81n1568_014:0094a02": "則天地懸殊。棄之則千生萬劫。洪波浩渺。白浪滔天。",
    "X81n1568_014:0094a03": "鎮海明珠。在誰收掌。良久。卓拄杖曰。百雜碎。上堂。孤",
    "X81n1568_014:0094a04": "村陋店莫挂瓶盂。祖佛玄關橫身直過。早是蘇秦觸",
    "X81n1568_014:0094a05": "塞求路難回。項主臨江何逃困命。諸禪德到這裏。進",
    "X81n1568_014:0094a06": "則落於天魔。退則沈於鬼趣。不進不退正在死水中。",
    "X81n1568_014:0094a07": "諸仁者作麼生得平穩去。良久曰。任從三尺雪。難壓",
    "X81n1568_014:0094a08": "寸靈松。師作五位頌并序。夫。長天一色。星月何分。大",
    "X81n1568_014:0094a09": "地無偏。枯榮自異。是以法無異法。何迷悟而可及。心",
    "X81n1568_014:0094a10": "不自心。假言象而提唱。其言也。偏圓正到兼帶叶通。",
    "X81n1568_014:0094a11": "其法也。不落是非。豈關萬象。幽旨既融於水月。宗源",
    "X81n1568_014:0094a12": "派混於金河。不墜虗凝。回途復妙。頌曰。正中偏。星河",
    "X81n1568_014:0094a13": "橫轉月明前。彩氣夜交天未曉。隱裏俱彰暗裏圓。偏",
    "X81n1568_014:0094a14": "中正。夜半天明羞自影。朦朦霧色辨何分。混然不落",
    "X81n1568_014:0094a15": "秦時鏡。正中來。火裏金雞坐鳳臺。玄路倚空通脉上。",
    "X81n1568_014:0094a16": "披雲鳥道出塵埃。兼中至。雪仞籠身不回避。天然猛",
    "X81n1568_014:0094a17": "將兩不傷。暗裏全施善周備。兼中到。解走之人不觸",
    "X81n1568_014:0094a18": "道。一般拈掇與君殊。不落是非方始妙。師示寂書偈",
    "X81n1568_014:0094a19": "曰。兩處住持。無可助道。珍重諸人。不須尋討。投筆奄",
    "X81n1568_014:0094a20": "息。闍維多靈異。茲不盡具。獲設利五色。同靈骨塔于",
    "X81n1568_014:0094a21": "寺北三峰庵。",
    "X81n1568_014:0094a22": "郢州興陽清剖禪師在大陽作園頭。種瓜次。陽問。甜",
    "X81n1568_014:0094a23": "瓜何時得熟。師曰。即今熟爛了也。曰揀甜底摘來。師",
    "X81n1568_014:0094a24": "曰。與甚麼人喫。曰不入園者。師曰未審。不入園者還",
    "X81n1568_014:0094b01": "喫也無。曰汝還識伊麼。師曰。雖然不識不得不與。陽",
    "X81n1568_014:0094b02": "笑而去。住後上堂。西來大道。理絕百非。句裏投機。全",
    "X81n1568_014:0094b03": "乖妙旨。不已而已。有屈祖宗。豈況忉忉。有何所益。雖",
    "X81n1568_014:0094b04": "然如是。事無一向。且於唱教門中通一線道。大家商",
    "X81n1568_014:0094b05": "量。僧問。娑竭出海乾坤震。覿面相呈事若何。師曰。金",
    "X81n1568_014:0094b06": "翅鳥王當宇宙。箇中誰是出頭人。曰忽遇出頭時又",
    "X81n1568_014:0094b07": "作麼生。師曰。似鶻提鳩君不信。髑髏前驗始知真。曰",
    "X81n1568_014:0094b08": "恁麼則叉手當胷退身三步也。師曰。須彌座下烏龜",
    "X81n1568_014:0094b09": "子。莫待重遭點額回。問從上諸聖向甚麼處去。師曰。",
    "X81n1568_014:0094b10": "月照千江靜。孤燈海底明。鄭金部問和尚甚麼時開",
    "X81n1568_014:0094b11": "堂。師曰。不歷僧祇數。日月未生前。師臥疾次。大陽問。",
    "X81n1568_014:0094b12": "是身如泡幻。泡幻中成辦。若無箇泡幻。大事無由辦。",
    "X81n1568_014:0094b13": "若要大事辦。識取箇泡幻。作麼生。師曰。猶是這邊事。",
    "X81n1568_014:0094b14": "陽曰。那邊事作麼生。師曰。匝地紅輪秀。海底不栽花。",
    "X81n1568_014:0094b15": "陽笑曰。乃爾惺惺邪。師喝曰。將謂我忘却竟爾趨寂。",
    "X81n1568_014:0094b16": "南嶽福嚴審承禪師侍立大陽次。陽曰。有一人徧身",
    "X81n1568_014:0094b17": "紅爛。臥在荊棘林中。周匝火圍。若親近得。此人大敞",
    "X81n1568_014:0094b18": "鄽開。若親近不得。時中以何為據。師曰。六根不具。七",
    "X81n1568_014:0094b19": "識不全。陽曰。你教伊出來。我要見伊。師曰。適來別無",
    "X81n1568_014:0094b20": "左右祇對和尚。陽曰。官不容針。師便禮拜。(師後至華嚴隆和尚",
    "X81n1568_014:0094b21": "處舉前話。隆曰。〔冷〕如毛粟。〔細〕如冰雪)李相公特上。山問。如何是祖師西",
    "X81n1568_014:0094b22": "來意。師指庭前栢樹。公如是三問。師如是三答。公欣",
    "X81n1568_014:0094b23": "然乃有頌曰。出沒雲閑滿太虗。元來真相一塵無。重",
    "X81n1568_014:0094b24": "重請問西來意。唯指庭前栢一株。",
    "X81n1568_014:0094c01": "惠州羅浮山顯如禪師初到大陽。陽問。汝是甚麼人。",
    "X81n1568_014:0094c02": "曰益州。陽曰此去幾里。曰五千里。陽曰。你與麼來還",
    "X81n1568_014:0094c03": "曾踏著麼。曰不曾踏著。陽曰。汝解騰空那。曰不解騰",
    "X81n1568_014:0094c04": "空。陽曰。爭得到這裏。曰步步不迷方。通身無辨處。陽",
    "X81n1568_014:0094c05": "曰。汝得超方三昧邪。曰聖心不可得。三昧豈彰名。陽",
    "X81n1568_014:0094c06": "曰。如是。如是。汝應信此。即本體全彰。理事不二。善自",
    "X81n1568_014:0094c07": "護持。住後僧問。如何是羅浮境。師曰。突兀侵天際。巍",
    "X81n1568_014:0094c08": "峩鎮海涯。曰如何是境中人。師曰。頂上白雲散。足下",
    "X81n1568_014:0094c09": "黑煙生。",
    "X81n1568_014:0094c10": "襄州白馬歸喜禪師初問大陽。學人蒙昧。乞指箇入",
    "X81n1568_014:0094c11": "路。陽曰得。良久乃召師。師應諾。陽曰。與你箇入路。師",
    "X81n1568_014:0094c12": "於言下有省。住後僧問。如何是佛法大意。師曰。善犬",
    "X81n1568_014:0094c13": "帶牌。問如龜藏六時如何。師曰。布袋裏弓箭。問不著",
    "X81n1568_014:0094c14": "佛求。不著法求。當於何求。師曰。村人跪拜石師子。曰",
    "X81n1568_014:0094c15": "意旨如何。師曰。社樹下設齋。上堂急走即蹉過。慢行",
    "X81n1568_014:0094c16": "趂不上。沒量大衲僧無計奈何。有多口饒舌底出來。",
    "X81n1568_014:0094c17": "僧問。一句即不問。如何是半句。師曰。投身擲下。曰這",
    "X81n1568_014:0094c18": "箇是一句也。師曰。半句也摸不著。問如何是閴寂之",
    "X81n1568_014:0094c19": "門。師曰。莫閙莫閙。",
    "X81n1568_014:0094c20": "郢州大陽慧禪師僧問。漢君七十二陣大霸寰中。和",
    "X81n1568_014:0094c21": "尚臨筵不施寸刃。承誰恩力。師曰。杲日當軒際。森羅",
    "X81n1568_014:0094c22": "一樣觀。曰恁麼則。金烏凝秀色。玉兔瑞雲深。師曰。滴",
    "X81n1568_014:0094c23": "瀝無私旨。通方一念玄。問如何是和尚家風。師曰。麤",
    "X81n1568_014:0094c24": "布直裰重重補。日用鉏頭旋旋揩。曰向上客來如何",
    "X81n1568_014:0095a01": "祇待。師曰。要用便用。問如何是西來意。師曰。日出東",
    "X81n1568_014:0095a02": "方。月落西戶。復示頌曰。朝朝日出東方。夜夜月落西",
    "X81n1568_014:0095a03": "戶。如今大宋宮家。盡是金枝玉樹。",
    "X81n1568_014:0095a04": "越州雲門山靈運寶印禪師上堂。夜來雲雨散長空。",
    "X81n1568_014:0095a05": "月在森羅萬象中。萬象靈光無內外。當明一句若為",
    "X81n1568_014:0095a06": "通。不見僧問大哥和尚云。月生雲際時如何。大哥曰",
    "X81n1568_014:0095a07": "三箇孩兒抱花鼓。莫來攔我毬門路。月生雲際是明",
    "X81n1568_014:0095a08": "甚麼邊事。三箇孩兒抱花鼓。擬思即隔。莫來攔我毬",
    "X81n1568_014:0095a09": "門路。須有出身處始得。若無出身處。也似黑牛臥死",
    "X81n1568_014:0095a10": "水。出身一句作麼生道。不勞久立。",
    "X81n1568_014:0095a11": "懷安軍雲頂海鵬禪師僧問。如何是大疑底人。師曰。",
    "X81n1568_014:0095a12": "畢鉢巖中面面相覷。曰如何是不疑底人。師曰。如是",
    "X81n1568_014:0095a13": "我聞。須彌粉碎。問祖意教意是同是別。師曰。達磨逢",
    "X81n1568_014:0095a14": "梁武。摩騰遇漢明。",
    "X81n1568_014:0095a15": "復州乾明機聰禪師僧問。如何是佛法大意。師曰。此",
    "X81n1568_014:0095a16": "問不虗。問如何是東禪境。師曰。定水不曾離舊岸。紅",
    "X81n1568_014:0095a17": "塵爭敢入波來。",
    "X81n1568_014:0095a18": "梁山巖禪師法嗣",
    "X81n1568_014:0095a19": "鼎州梁山善冀禪師僧問。撥塵見佛時如何。師曰。莫",
    "X81n1568_014:0095a20": "眼華。問和尚幾時成佛。師曰。且莫壓良為賤。曰為甚",
    "X81n1568_014:0095a21": "麼不肯承當。師曰。好事不如無。師頌魯祖面壁曰。魯",
    "X81n1568_014:0095a22": "祖三昧最省力。纔見僧來便面壁。若是知心達道人。",
    "X81n1568_014:0095a23": "不在揚眉便相悉。",
    "X81n1568_014:0095a24": "道吾詮禪師法嗣",
    "X81n1568_014:0095b01": "相州天平山契愚禪師僧問。師唱誰家曲。宗風嗣阿",
    "X81n1568_014:0095b02": "誰。師曰。杖皷兩頭打。問如何是祖師西來意。師曰。鎮",
    "X81n1568_014:0095b03": "州蘿蔔石含茶。居士問。法無動搖時如何。師曰。你從",
    "X81n1568_014:0095b04": "潞府來。士曰。一步也不曾驀。師曰。因甚得到這裏。士",
    "X81n1568_014:0095b05": "曰。和尚睡語作麼。師曰。放你二十棒。官人問。無鄰可",
    "X81n1568_014:0095b06": "隔。為甚麼不相見。師曰。怨阿誰。師廊下行次。見僧。以",
    "X81n1568_014:0095b07": "拄杖示之。僧便近前接。師便打。",
    "X81n1568_014:0095b08": "青原下十一世",
    "X81n1568_014:0095b09": "投子青禪師法嗣",
    "X81n1568_014:0095b10": "東京天寧芙蓉道楷禪師沂州崔氏子。自幼學辟穀",
    "X81n1568_014:0095b11": "隱伊陽山。後遊京師。籍名術臺寺。試法華得度。謁投",
    "X81n1568_014:0095b12": "子於海會。乃問佛祖言句如家常茶飯。離此之外別",
    "X81n1568_014:0095b13": "有為人處也無。子曰。汝道寰中天子敕。還假堯舜禹",
    "X81n1568_014:0095b14": "湯也無。師欲進語。子以拂子[打丁+慼]師口曰。汝發意來。早",
    "X81n1568_014:0095b15": "有三十棒也。師即開悟再拜便行。子曰。且來闍黎。師",
    "X81n1568_014:0095b16": "不顧。子曰。汝到不疑之地邪。師即以手掩耳。後作典",
    "X81n1568_014:0095b17": "座。子曰。廚務勾當不易。師曰不敢。子曰。煑粥邪蒸飯",
    "X81n1568_014:0095b18": "邪。師曰。人工淘米著火。行者煑粥蒸飯。子曰。汝作甚",
    "X81n1568_014:0095b19": "麼。師曰。和尚慈悲放他閑去。一日侍投子遊菜園。子",
    "X81n1568_014:0095b20": "度拄杖與師。師接得便隨行。子曰。理合恁麼。師曰。與",
    "X81n1568_014:0095b21": "和尚提鞋挈杖也不為分外。子曰。有同行在。師曰。那",
    "X81n1568_014:0095b22": "一人不受教。子休去。至晚問師。早來說話未盡。師曰。",
    "X81n1568_014:0095b23": "請和尚舉。子曰。卯生日。戌生月。師即點燈來。子曰。汝",
    "X81n1568_014:0095b24": "上來下去總不徒然。師曰。在和尚左右。理合如此。子",
    "X81n1568_014:0095c01": "曰。奴兒婢子誰家屋裏無。師曰。和尚年尊闕他不可。",
    "X81n1568_014:0095c02": "子曰。得恁麼殷勤。師曰。報恩有分。住後僧問。胡家曲",
    "X81n1568_014:0095c03": "子。不墮五音。韻出青霄。請師吹唱。師曰。木雞啼夜半。",
    "X81n1568_014:0095c04": "鐵鳳呌天明。曰恁麼則一句曲含千古韻。滿堂雲水",
    "X81n1568_014:0095c05": "盡知音。師曰。無舌童兒能繼和。曰作家宗師人天眼",
    "X81n1568_014:0095c06": "目。師曰。禁取兩片皮。問夜半正明天曉不露。如何是",
    "X81n1568_014:0095c07": "不露底事。師曰。滿船空載月。漁父宿蘆花。問如何是",
    "X81n1568_014:0095c08": "曹洞家風。師曰。繩牀風雨爛。方丈草來侵。問如何是",
    "X81n1568_014:0095c09": "直截根源。師曰。足下已生草。舉步落危坡。上堂。晝入",
    "X81n1568_014:0095c10": "祇陀之苑。皓月當天。夜登靈鷲之山。太陽溢目。烏鵶",
    "X81n1568_014:0095c11": "似雪。孤鴈成羣。鐵狗吠而凌霄。泥牛鬬而入海。正當",
    "X81n1568_014:0095c12": "恁麼時。十方共聚。彼我何分古佛場中。祖師門下。大",
    "X81n1568_014:0095c13": "家出一隻手。接待往來知識。諸仁者且道成得箇甚",
    "X81n1568_014:0095c14": "麼事。良久曰。剩栽無影樹。留與後人看。上堂。纔陞此",
    "X81n1568_014:0095c15": "座。已涉塵勞。更乃凝眸自彰瑕玷。別傳一句。勾賊破",
    "X81n1568_014:0095c16": "家。不失本宗。狐狸戀窟。所以。真如凡聖。皆是夢言。佛",
    "X81n1568_014:0095c17": "及眾生。並為增語。到這裏。回光返照。撒手承當。未免。",
    "X81n1568_014:0095c18": "寒蟬抱枯木。泣盡不回頭。上堂。喚作一句。已是埋沒",
    "X81n1568_014:0095c19": "宗風。曲為今時。通途消耗。所以借功明位。用在體處。",
    "X81n1568_014:0095c20": "借位明功。體在用處。若也體用雙明。如門扇兩開不",
    "X81n1568_014:0095c21": "得。向兩扇上著意。不見新豐老子道。峰巒秀異。鶴不",
    "X81n1568_014:0095c22": "停機。靈木迢然。鳳無依倚。直得。功成不處。電火難追。",
    "X81n1568_014:0095c23": "擬議之間。長途萬里。上堂。臘月三十日已前即不問。",
    "X81n1568_014:0095c24": "臘月三十日事作麼生。諸仁者到這裏。佛也為你不",
    "X81n1568_014:0096a01": "得。法也為你不得。祖師也為你不得。天下老和尚也",
    "X81n1568_014:0096a02": "為你不得。山僧也為你不得。閻羅老子也為你不得。",
    "X81n1568_014:0096a03": "直須盡却今時去。若也盡却今時。佛也不奈他何。法",
    "X81n1568_014:0096a04": "也不奈他何。祖師也不奈他何。天下老和尚也不奈",
    "X81n1568_014:0096a05": "他何。山僧也不奈他何。閻羅老子也不奈他何。諸人",
    "X81n1568_014:0096a06": "且道。如何是盡却今時底道理。還會麼。明年更有新",
    "X81n1568_014:0096a07": "條在。惱亂春風卒未休。問如何是道。師曰。無角泥牛",
    "X81n1568_014:0096a08": "犇夜欄。上堂。鐘鼓喧喧報未聞。一聲驚起夢中人。圓",
    "X81n1568_014:0096a09": "常靜應無餘事。誰道觀音別有門。良久曰。還會麼。休",
    "X81n1568_014:0096a10": "問補陀巖上客。鶯聲啼斷海山雲。上堂拈拄杖曰。這",
    "X81n1568_014:0096a11": "裏薦得。盡是諸佛建立邊事。直饒東涌西沒卷舒自",
    "X81n1568_014:0096a12": "在。也未夢見七佛已前消息。須知有一人不從人得。",
    "X81n1568_014:0096a13": "不受教詔。不落階級。若識此人一生參學事畢。驀召",
    "X81n1568_014:0096a14": "大眾曰。更若凝眸不勞相見。上堂。良久曰。青山常運",
    "X81n1568_014:0096a15": "步。石女夜生兒。便下座。上堂。假言唱道落在今時。設",
    "X81n1568_014:0096a16": "使無舌人解語。無脚人能行。要且未能與那一人相",
    "X81n1568_014:0096a17": "應。還會麼。龍吟徒側耳。虎嘯謾沉吟。問如何是兼帶",
    "X81n1568_014:0096a18": "之語。師曰。妙用全施該世界。木人閑步火中來。曰如",
    "X81n1568_014:0096a19": "何是和尚家風。師曰。眾人皆見。曰未審見箇甚麼。師",
    "X81n1568_014:0096a20": "曰。東壁打西壁。大觀初。開封尹李孝壽奏。師道行卓",
    "X81n1568_014:0096a21": "冠叢林。宜有褒顯。即賜紫方袍。號定照禪師。內臣持",
    "X81n1568_014:0096a22": "勑命至。師謝恩竟。乃陳己志。出家時甞有重誓。不為",
    "X81n1568_014:0096a23": "利名。專誠學道。用資九族。苟渝願心。當弃身命。父母",
    "X81n1568_014:0096a24": "以此聽許。今若不守本志。竊冐寵光。則佛法親盟背",
    "X81n1568_014:0096b01": "矣。於是修表具辭。復降旨京尹堅俾受之。師確守不",
    "X81n1568_014:0096b02": "回。以拒命坐罪。奉旨下棘寺與從輕寺。吏聞有司。欲",
    "X81n1568_014:0096b03": "徙淄州。有司曰。有疾與免刑。及吏問之。師曰。無疾。曰",
    "X81n1568_014:0096b04": "何有灸瘢邪。師曰。昔者疾。今日愈。吏令思之。師曰。已",
    "X81n1568_014:0096b05": "悉厚意。但妄非所安。乃恬然就刑而行。從之者如歸",
    "X81n1568_014:0096b06": "市。及抵淄川僦居。學者愈親。明年冬。勑令自便。庵於",
    "X81n1568_014:0096b07": "芙蓉湖心。道俗川湊。示眾曰。夫出家者。為厭塵勞。求",
    "X81n1568_014:0096b08": "脫生死。休心息念。斷絕攀緣。故名出家。豈可以等閑",
    "X81n1568_014:0096b09": "利養埋沒平生。直須兩頭撒開中間放下。遇聲遇色",
    "X81n1568_014:0096b10": "如石上栽花。見利見名似眼中著屑。況從無始以來。",
    "X81n1568_014:0096b11": "不是不曾經歷。又不是不知次第。不過翻頭作尾。止",
    "X81n1568_014:0096b12": "於如此。何須苦苦貪戀。如今不歇更待何時。所以。先",
    "X81n1568_014:0096b13": "聖教人祇要盡却今時。能盡今時更有何事。若得心",
    "X81n1568_014:0096b14": "中無事。佛祖猶是冤家。一切世事自然冷淡。方始那",
    "X81n1568_014:0096b15": "邊相應。你不見。隱山至死不肯見人。趙州至死不肯",
    "X81n1568_014:0096b16": "告人。匾擔拾橡栗為食。大梅以荷葉為衣。紙衣道者",
    "X81n1568_014:0096b17": "祇披紙。玄泰上座祇著布。石霜置枯木堂。與人坐臥",
    "X81n1568_014:0096b18": "祇要死了你心。投子使人辦米。同煑共[(歹*又)/食]。要得省取",
    "X81n1568_014:0096b19": "你事。且從上諸聖有如此榜樣。若無長處如何甘得。",
    "X81n1568_014:0096b20": "諸仁者。若也於斯體究。的不虧人。若也不肯承當。向",
    "X81n1568_014:0096b21": "後深恐費力。山僧行業無取。忝主山門。豈可坐費常",
    "X81n1568_014:0096b22": "住。頓忘先聖付囑。今者輒斆古人為住持體例。與諸",
    "X81n1568_014:0096b23": "人議定。更不下山。不赴齋。不發化主。唯將本院莊課",
    "X81n1568_014:0096b24": "一歲所得。均作三百六十分。日取一分用之。更不隨",
    "X81n1568_014:0096c01": "人添減。可以備飯則作飯。作飯不足則作粥。作粥不",
    "X81n1568_014:0096c02": "足則作米湯。新到相見茶湯而已。更不煎點。唯置一",
    "X81n1568_014:0096c03": "茶堂。自去取用。務要省緣。專一辦道。又況活計具足。",
    "X81n1568_014:0096c04": "風景不踈。華解笑。鳥解啼。木馬長鳴。石牛善走。天外",
    "X81n1568_014:0096c05": "之青山寡色。耳畔之鳴泉無聲。嶺上猿啼。露濕中宵",
    "X81n1568_014:0096c06": "之月。林間鶴唳。風回清曉之松。春風起時枯木龍吟。",
    "X81n1568_014:0096c07": "秋葉凋而寒林華散。玉堦鋪苔蘚之紋。人面帶烟霞",
    "X81n1568_014:0096c08": "之色。音塵寂爾。消息宛然。一味蕭條無可趣向。山僧",
    "X81n1568_014:0096c09": "今日向諸人面前說家門。已是不著便。豈可更去陞",
    "X81n1568_014:0096c10": "堂入室。拈槌竪拂。東喝西棒。張眉努目。如癎病發相",
    "X81n1568_014:0096c11": "似。不唯屈沉上座。況亦辜負先聖。你不見。達磨西來",
    "X81n1568_014:0096c12": "少室山下面壁九年。二祖至於立雪斷臂。可謂受盡",
    "X81n1568_014:0096c13": "艱辛。然而達磨不曾措了一詞。二祖不曾問著一句。",
    "X81n1568_014:0096c14": "還喚達磨作不為人得麼。二祖做不求師得麼。山僧",
    "X81n1568_014:0096c15": "每至說著古聖做處。便覺無地容身。慚愧後人軟弱。",
    "X81n1568_014:0096c16": "又況百味珍羞遞相供養。道我四事具足。方可發心。",
    "X81n1568_014:0096c17": "祇恐做手脚不迭。便是隔生隔世去也。時光似箭。深",
    "X81n1568_014:0096c18": "為可惜。雖然如是更在他人從長相度。山僧也強教",
    "X81n1568_014:0096c19": "你不得。諸仁者還見古人偈麼。山田脫粟飯。野菜淡",
    "X81n1568_014:0096c20": "黃韲。喫則從君喫。不喫任東西。伏惟同道各自努力。",
    "X81n1568_014:0096c21": "珍重。政和七年冬。賜額曰華嚴禪寺。八年五月十四",
    "X81n1568_014:0096c22": "日。索筆書偈。付侍僧曰。吾年七十六。世緣今已足。生",
    "X81n1568_014:0096c23": "不愛天堂。死不怕地獄。撒手橫身三界外。騰騰任運",
    "X81n1568_014:0096c24": "何拘束。移時乃逝。",
    "X81n1568_014:0097a01": "隨州大洪山報恩禪師衛之黎陽劉氏子。世皆碩儒。",
    "X81n1568_014:0097a02": "師未冠舉方略擢上第。後厭塵境。請于朝乞謝簪紱",
    "X81n1568_014:0097a03": "為僧。上從其請。遂遊心祖道。至投子未久。即悟心要。",
    "X81n1568_014:0097a04": "子曰汝再來人也。宜自護持。辭謁諸名宿。皆蒙印可。",
    "X81n1568_014:0097a05": "丞相韓公縝請。開法於西京少林。未幾大洪革律為",
    "X81n1568_014:0097a06": "禪。詔師居之。上堂。五五二十五。案山雷主山雨。明眼",
    "X81n1568_014:0097a07": "衲僧。莫教錯舉。僧問。九鼎澄波即不問。為祥為瑞事",
    "X81n1568_014:0097a08": "如何。師曰。古今不墜。曰這箇且拈放一邊。向上還有",
    "X81n1568_014:0097a09": "事也無。師曰。太無厭生。曰作家宗師。師曰。也不消得。",
    "X81n1568_014:0097a10": "上堂。如斯話會。誰是知音。直饒向一句下千眼頓開。",
    "X81n1568_014:0097a11": "端的有幾箇。是迷逢達磨。諸人要識達磨祖師麼。乃",
    "X81n1568_014:0097a12": "舉手作揑勢曰。達磨鼻孔在少林手裏。若放開去也。",
    "X81n1568_014:0097a13": "從教此土西天。說黃道黑。欺胡謾漢。若不放過。不消",
    "X81n1568_014:0097a14": "一揑。有人要與祖師作主。便請出來與少林相見。還",
    "X81n1568_014:0097a15": "有麼。良久曰果然。上堂。拈起拄杖曰。昔日德山臨濟",
    "X81n1568_014:0097a16": "信手拈來。便能坐斷十方壁立千仞。直得冰河焰起",
    "X81n1568_014:0097a17": "枯木花芳。諸人若也善能橫檐竪夯。徧問諸方。苟或",
    "X81n1568_014:0097a18": "不然。少林倒行此令去也。擊禪牀一下。僧問。一箭一",
    "X81n1568_014:0097a19": "羣即不問。一箭一箇事如何。師曰。中也。曰還端的也",
    "X81n1568_014:0097a20": "無。師曰。同聲相應。同氣相求。曰恁麼則石鞏猶在。師",
    "X81n1568_014:0097a21": "曰。非但一箇兩箇。曰好事不如無。師曰。穿却了也。問",
    "X81n1568_014:0097a22": "三玄三要即不問。五位君臣事若何。師曰。非公境界。",
    "X81n1568_014:0097a23": "曰恁麼則石人拊掌木女呵呵。師曰。杓卜聽虗聲。熟",
    "X81n1568_014:0097a24": "睡饒譫語。曰若不上來伸此問。焉能得見少林機。師",
    "X81n1568_014:0097b01": "曰。放過即不可。隨後便打。上堂。橫按拄杖曰。便與麼",
    "X81n1568_014:0097b02": "休去已落二三。更若忉忉終成異見。既到這裏。又不",
    "X81n1568_014:0097b03": "可弓折箭盡去也。且衲僧家。遠則能照。近則能明。乃",
    "X81n1568_014:0097b04": "拈起拄杖曰。穿却德山鼻孔。換却臨濟眼睛。掀翻大",
    "X81n1568_014:0097b05": "海。撥轉虗空。且道三千里外誰是知音。於斯明得大",
    "X81n1568_014:0097b06": "似杲日照天。苟或未明。不免雲騰致雨。卓一下。問祖",
    "X81n1568_014:0097b07": "師西來九年面壁。最後一句請師舉唱。師曰。面黑眼",
    "X81n1568_014:0097b08": "睛白。師甞設百問以問學者。其略曰。假使百千劫。所",
    "X81n1568_014:0097b09": "作業不忘。為甚麼。一稱南無佛。罪滅河沙劫。又作此",
    "X81n1568_014:0097b10": "○相曰。森羅萬象總在其中。具眼禪人試請甄別。上",
    "X81n1568_014:0097b11": "堂。拈拄杖曰。看看。大地雪漫漫。春來特地寒。靈峯與",
    "X81n1568_014:0097b12": "少室。料掉不相干。休論佛意祖意。謾謂言端語端。鐵",
    "X81n1568_014:0097b13": "牛放去無蹤跡。明月蘆花君自看。卓拄杖下座。師素",
    "X81n1568_014:0097b14": "與無盡居士張公商英友善。無盡甞以書問三教大",
    "X81n1568_014:0097b15": "要曰。清涼疏第三卷西域邪見不出四見。此方儒道",
    "X81n1568_014:0097b16": "亦不出此四見。如莊老計自然為因能生萬物。即是",
    "X81n1568_014:0097b17": "邪因。易曰太極生兩儀。太極為因亦是邪因。若謂一",
    "X81n1568_014:0097b18": "陰一陽之謂道能生萬物。亦是邪因。若計一為虗無",
    "X81n1568_014:0097b19": "則是無因。今疑老子自然。與西天外道自然不同。何",
    "X81n1568_014:0097b20": "以言之老子。曰常無欲以觀其妙常有欲。以觀其徼。",
    "X81n1568_014:0097b21": "無欲則常。有徼則已入其道矣。謂之邪因。豈有說乎。",
    "X81n1568_014:0097b22": "易曰一陰一陽之謂道。陰陽不測之謂神。神也者。妙",
    "X81n1568_014:0097b23": "萬物而為言。寂然不動感而遂通天下之故。今乃破",
    "X81n1568_014:0097b24": "陰陽變易之道為邪因。撥去不測之神。豈有說乎。望",
    "X81n1568_014:0097c01": "紙後批示以斷疑網故也。師答曰。西域外道宗多途。",
    "X81n1568_014:0097c02": "要其會歸。不出有無四見而已。謂有見。無見。亦有亦",
    "X81n1568_014:0097c03": "無見。非有非無見也。蓋不即一心為道則道非我有。",
    "X81n1568_014:0097c04": "故名外道。不即諸法是心則法隨見異。故名邪見。如",
    "X81n1568_014:0097c05": "謂之有。有則有無。如謂之無。無則無有。有無則有見",
    "X81n1568_014:0097c06": "競生。無有則無見斯起。若亦有亦無見。非有非無見。",
    "X81n1568_014:0097c07": "亦猶是也。夫不能離諸見則無以明自心。無以明自",
    "X81n1568_014:0097c08": "心則不能知正道矣。故經云言詞所說法。小智妄分",
    "X81n1568_014:0097c09": "別。不能了自心。云何知正道。又曰。有見即為垢。此則",
    "X81n1568_014:0097c10": "未為見。遠離於諸見。如是乃見佛。以此論之。邪正異",
    "X81n1568_014:0097c11": "途。正由見悟殊致故也。故清涼以莊老計道法自然",
    "X81n1568_014:0097c12": "能生萬物。易謂太極生兩儀。一陰一陽之謂道。以自",
    "X81n1568_014:0097c13": "然太極為因。一陰一陽為道能生萬物。則是邪因。計",
    "X81n1568_014:0097c14": "一為虗無。則是無因。甞試論之。夫三界唯心萬緣一",
    "X81n1568_014:0097c15": "致。心生故法生。心滅故法滅。推而廣之。彌綸萬有而",
    "X81n1568_014:0097c16": "非有。統而會之。究竟寂滅而非無。非無亦非非無。非",
    "X81n1568_014:0097c17": "有亦非非有。四執既亡百非斯遣。則自然因緣皆為",
    "X81n1568_014:0097c18": "戲論。虗無真實俱是假名矣。至若謂太極陰陽能生",
    "X81n1568_014:0097c19": "萬物。常無常有斯為眾妙之門。陰陽不測是謂無方",
    "X81n1568_014:0097c20": "之神。雖聖人設教示悟多方。然既異一心。寧非四見",
    "X81n1568_014:0097c21": "何以明之。蓋虗無為道。道則是無。若自然。若太極。若",
    "X81n1568_014:0097c22": "一陰一陽為道。道則是有。常無常有則是亦無亦有。",
    "X81n1568_014:0097c23": "陰陽不測則是非有非無。先儒或謂。妙萬物謂之神。",
    "X81n1568_014:0097c24": "則非物。物物則亦是無。故西天諸大論師。皆以心外",
    "X81n1568_014:0098a01": "有法為外道。萬法唯心為正宗。蓋以心為宗。則諸見",
    "X81n1568_014:0098a02": "自亡。言雖或異。未足以為異也。心外有法則諸見競",
    "X81n1568_014:0098a03": "生。言雖或同。未足以為同也。雖然儒道聖人固非不",
    "X81n1568_014:0098a04": "知之。乃存而不論耳。良以未即明指一心為萬法之",
    "X81n1568_014:0098a05": "宗。雖或言之猶不論也。如西天外道。皆大權菩薩示",
    "X81n1568_014:0098a06": "化之所施為。橫生諸見。曲盡異端。以明佛法。是為正",
    "X81n1568_014:0098a07": "道。此其所以為聖人之道。順逆皆宗。非思議之所能",
    "X81n1568_014:0098a08": "知矣。故古人有言。緣昔真宗未至。孔子且以繫心。今",
    "X81n1568_014:0098a09": "知理有所歸。不應猶執權教。然知權之為權。未必知",
    "X81n1568_014:0098a10": "權也。知權之為實。斯知權矣。是亦周孔老莊設教立",
    "X81n1568_014:0098a11": "言之本意。一大事因緣之所成始所成終也。然則三",
    "X81n1568_014:0098a12": "教一心同途異轍。究竟道宗本無言說。非維摩大士",
    "X81n1568_014:0098a13": "孰能知此意也。",
    "X81n1568_014:0098a14": "沂州洞山雲禪師上堂。秋風卷地。夜雨翻空。可中別",
    "X81n1568_014:0098a15": "有清涼。箇裏更無熱惱。是誰活計。到者方知。纔落見",
    "X81n1568_014:0098a16": "聞。即居途路。且道到家後如何。任運獨行無伴侶。不",
    "X81n1568_014:0098a17": "居正位不居偏。",
    "X81n1568_014:0098a18": "長安福應文禪師上堂。明明百草頭。明明祖師意。直",
    "X81n1568_014:0098a19": "下便承當。錯認弓為矢。惺惺底築著磕著。懵懂底和",
    "X81n1568_014:0098a20": "泥合水。龜毛拂逼塞虗空。兔角杖撑天拄地。日射珊",
    "X81n1568_014:0098a21": "瑚林。知心能幾幾。擊禪牀下座。",
    "X81n1568_014:0098a22": "滁州龍蟠聖壽曇廣禪師僧問。師唱誰家曲。宗風嗣",
    "X81n1568_014:0098a23": "阿誰。師曰。楊廣山頭雲靄靄。月華庵畔栢青青。曰恁",
    "X81n1568_014:0098a24": "麼則投子嫡嗣大陽親孫也。師曰。未跨鐵牛。棒如雨",
    "X81n1568_014:0098b01": "點。曰今日已知端的。師曰。一任敲甎打瓦。",
    "X81n1568_014:0098b02": "青原下十二世",
    "X81n1568_014:0098b03": "芙蓉楷禪師法嗣",
    "X81n1568_014:0098b04": "鄧州丹霞子淳禪師劒州賈氏子。弱冠為僧。徹證於",
    "X81n1568_014:0098b05": "芙蓉之室。上堂。乾坤之內。宇宙之間。中有一寶。秘在",
    "X81n1568_014:0098b06": "形山。肇法師恁麼道。祇解指蹤話跡。且不能拈示於",
    "X81n1568_014:0098b07": "人。丹霞今日擘開宇宙打破形山。為諸人拈出。具眼",
    "X81n1568_014:0098b08": "者辨取。以拄杖卓一下。曰還見麼。鷺鷥立雪非同色。",
    "X81n1568_014:0098b09": "明月蘆花不似他。上堂。舉德山示眾曰。我宗無語句。",
    "X81n1568_014:0098b10": "實無一法與人。德山恁麼說話。可謂是祇知入草求",
    "X81n1568_014:0098b11": "人。不覺通身泥水。子細觀來祇具一隻眼。若是丹霞",
    "X81n1568_014:0098b12": "則不然。我宗有語句。金刀剪不開。深深玄妙旨。玉女",
    "X81n1568_014:0098b13": "夜懷胎。上堂。亭亭日午猶虧半。寂寂三更尚未圓。六",
    "X81n1568_014:0098b14": "戶不曾知暖意。往來常在月明前。上堂。寶月流輝。澄",
    "X81n1568_014:0098b15": "潭布影。水無蘸月之意。月無分照之心。水月兩忘。方",
    "X81n1568_014:0098b16": "可稱斷。所以道。昇天底事直須颺却。十成底事直須",
    "X81n1568_014:0098b17": "去却。擲地金聲不須回顧。若能如是。始解向異類中",
    "X81n1568_014:0098b18": "行。諸人到這裏還相委悉麼。良久曰。常行不舉人間",
    "X81n1568_014:0098b19": "步。披毛戴角混塵泥。僧問。牛頭未見四祖時如何。師",
    "X81n1568_014:0098b20": "曰。金菊乍開蜂競採。曰見後如何。師曰。苗枯華謝了",
    "X81n1568_014:0098b21": "無依。宣和己亥春示寂。塔全身於洪山之南。",
    "X81n1568_014:0098b22": "東京淨因枯木法成禪師嘉興崇德人也。上堂。燈籠",
    "X81n1568_014:0098b23": "忽爾笑咍咍。如何露柱亦懷胎。天明生得白頭女。至",
    "X81n1568_014:0098b24": "今游蕩不歸來。這冤家。好歸來。黃花與翠竹。早晚為",
    "X81n1568_014:0098c01": "誰栽。上堂。知有佛祖向上事。方有說話分。諸禪德且",
    "X81n1568_014:0098c02": "道。那箇是佛祖向上事。有箇人家兒子。六根不具。七",
    "X81n1568_014:0098c03": "識不全。是大闡提。無佛種性。逢佛殺佛。逢祖殺祖。天",
    "X81n1568_014:0098c04": "堂收不得。地獄攝無門。大眾還識此人麼。良久曰。對",
    "X81n1568_014:0098c05": "面不仙陀。睡多饒寐語。上堂。歸元性無二。方便有多",
    "X81n1568_014:0098c06": "門。但了歸元性。何愁方便門。諸人要會歸元性麼。露",
    "X81n1568_014:0098c07": "柱將來作木杓。旁人不肯任從伊。要會方便門麼。木",
    "X81n1568_014:0098c08": "杓將來作露柱。撑天拄地也相宜。且道。不落方便門",
    "X81n1568_014:0098c09": "一句作麼生道。三十年後莫教錯舉。",
    "X81n1568_014:0098c10": "洪州寶峯闡提惟照禪師簡州李氏子。幼超邁而惡",
    "X81n1568_014:0098c11": "俗。一日授書。至性相近也習相遠也。遽曰。凡聖本一",
    "X81n1568_014:0098c12": "體。以習故差別。我知之矣。即趨成都。師鹿苑清泰。年",
    "X81n1568_014:0098c13": "十九剃染登具。泰令聽起信於大慈。師輒歸臥。泰詰",
    "X81n1568_014:0098c14": "之。師曰。既稱正信。大乘豈言說所能。了乃虗心游方。",
    "X81n1568_014:0098c15": "謁芙蓉於大洪。甞夜坐。閣道適風雪震。薄聞警盜者",
    "X81n1568_014:0098c16": "傳呼過之。隨有所得。辭去。大觀中。芙蓉嬰難。師自三",
    "X81n1568_014:0098c17": "吳欲趨沂水。僕夫迷道。師舉杖擊之。忽大悟。嘆曰是",
    "X81n1568_014:0098c18": "地非鼇山也邪。比至沂。芙蓉望而喜曰。紹隆吾宗必",
    "X81n1568_014:0098c19": "子數輩矣。因留躬耕湖上累年。智證成就。出領招提。",
    "X81n1568_014:0098c20": "遷甘露三祖。宣和壬寅詔補圓通。棄去復居泐潭。上",
    "X81n1568_014:0098c21": "堂。古佛道我初成正覺。親見大地眾生悉皆成正覺。",
    "X81n1568_014:0098c22": "後來又道。深固幽遠無人能到。[囗@力]。沒見識漢好龍頭",
    "X81n1568_014:0098c23": "蛇尾。便下座。上堂。過去諸佛已入涅槃了也。汝等諸",
    "X81n1568_014:0098c24": "人不應追念。未來諸佛未出於世。汝等諸人不要妄",
    "X81n1568_014:0099a01": "想。正當今日你是何人。參。上堂。伯夷隘。柳下惠不恭",
    "X81n1568_014:0099a02": "君子不由也。二邊不立。中道不安時作麼生。拈拄杖",
    "X81n1568_014:0099a03": "曰。鴛鴦繡出從君看。不把金針度與人。上堂太陽門",
    "X81n1568_014:0099a04": "下妙唱彌高。明月堂前知音蓋寡。不免。舟橫江渚。棹",
    "X81n1568_014:0099a05": "舉清波。唱慶堯年。和清平樂。如斯告報。普請承當。擬",
    "X81n1568_014:0099a06": "議之間。白雲萬里。上堂。本自不生。今亦無滅。是死不",
    "X81n1568_014:0099a07": "得底樣子。當處出生。隨處滅盡。是活生受底規模。大",
    "X81n1568_014:0099a08": "丈夫漢。直須處生死流。臥荊棘林。俯仰屈伸。隨機施",
    "X81n1568_014:0099a09": "設。能如是也無量方便。莊嚴三昧。大解脫門。蕩然頓",
    "X81n1568_014:0099a10": "開。其或未然。無量煩惱。一切塵勞。嶽立面前。塞却古",
    "X81n1568_014:0099a11": "路。上堂。古人道。墮肢體。黜聰明。離形去智。同於大道。",
    "X81n1568_014:0099a12": "正當恁麼時。且道是甚麼人。刪詩書定禮樂。還委悉",
    "X81n1568_014:0099a13": "麼。禮云禮云。玉帛云乎哉。樂云樂云。鐘鼓云乎哉。問",
    "X81n1568_014:0099a14": "承師有言。雲黯黯處。獨秀峰挺出。月朦朦裏。泐潭水",
    "X81n1568_014:0099a15": "光生。豈不是寶峰境。師曰。若是寶峰境憑君子細看。",
    "X81n1568_014:0099a16": "曰如何是境中人。師曰。看取令行時。曰祗如承言須",
    "X81n1568_014:0099a17": "會宗。勿自立規矩。如何是和尚宗。師曰。須知雲外千",
    "X81n1568_014:0099a18": "峯上。別有靈松帶露寒。雪下僧問。祖師西來即不問。",
    "X81n1568_014:0099a19": "時節因緣事若何。師曰。一片兩片三四片。落在眼中",
    "X81n1568_014:0099a20": "猶不薦。建炎二年正月七日示寂。闍維得設利如珠",
    "X81n1568_014:0099a21": "琲。舌齒不壞。塔于寺之西峰。",
    "X81n1568_014:0099a22": "襄州石門元易禪師潼川稅氏子。上堂。十方同聚會。",
    "X81n1568_014:0099a23": "箇箇學無為。此是選佛場。心空及第歸。大眾祇如聞",
    "X81n1568_014:0099a24": "見覺知未甞有間。作麼生說箇心空底道理。莫是見",
    "X81n1568_014:0099b01": "而不見。聞而不聞。為之心空邪。錯莫是忘機息慮。萬",
    "X81n1568_014:0099b02": "法俱捐。銷能所以入玄宗。泯性相而歸法界。為之心",
    "X81n1568_014:0099b03": "空邪。錯。恁麼也不得。不恁麼也不得。恁麼不恁麼總",
    "X81n1568_014:0099b04": "不得。未審畢竟作麼生。還會麼。良久曰。若寔無為無",
    "X81n1568_014:0099b05": "不為。天堂地獄長相隨。三尺杖子攪黃河。八臂那吒",
    "X81n1568_014:0099b06": "冷眼窺。無限魚龍盡奔走。捉得循河三脚龜。脫取殻",
    "X81n1568_014:0099b07": "鐵錐。錐吉凶之兆便分輝。借問東村白頭老。吉凶未",
    "X81n1568_014:0099b08": "兆若何為。休休休。古往今來春復秋。白日騰騰隨分",
    "X81n1568_014:0099b09": "過。更嫌何處不風流。咄。上堂。皓月當空。澄潭無影。紫",
    "X81n1568_014:0099b10": "微轉處夕陽輝。彩鳳歸時天欲曉。碧霄雲外石笋橫",
    "X81n1568_014:0099b11": "空。綠水波中泥牛駕浪。懷胎玉兔曉過西岑。抱子金",
    "X81n1568_014:0099b12": "雞夜棲東嶺。於斯明得。始知。夜明簾外別是家風。空",
    "X81n1568_014:0099b13": "王殿中聖凡絕跡。且道作麼生是夜明簾外事。還委",
    "X81n1568_014:0099b14": "悉麼。正值秋風來入戶。一聲砧杵落誰家。僧問。古鏡",
    "X81n1568_014:0099b15": "未磨時如何。師曰。精靈皺眉。曰磨後如何。師曰。波斯",
    "X81n1568_014:0099b16": "彈指。曰為甚麼如此。師曰。好事不出門。紹興丁丑七",
    "X81n1568_014:0099b17": "月二十五日坐寂。火後收設利塔于學射山。",
    "X81n1568_014:0099b18": "東京淨因自覺禪師青州王氏子。幼以儒業見知於",
    "X81n1568_014:0099b19": "司馬溫公。然事高尚而無意功名。一旦落髮從芙蓉",
    "X81n1568_014:0099b20": "游。履踐精密。契悟超絕。出世住大乘崇寧間。詔居淨",
    "X81n1568_014:0099b21": "因。上堂。祖師西來。特唱此事。自是諸人不肯委悉。向",
    "X81n1568_014:0099b22": "外馳求。投赤水以尋珠。詣荊山而覓玉。殊不知。從門",
    "X81n1568_014:0099b23": "入者不是家珍。認影迷頭豈非大錯。直得。宗門提唱。",
    "X81n1568_014:0099b24": "體寂無依。念異不生。古今無間。森羅萬象。觸目家風。",
    "X81n1568_014:0099c01": "鳥道遼空。不妨舉步。金雞報曉。丹鳳翱翔。玉樹花開。",
    "X81n1568_014:0099c02": "枯枝結子。祇有太陽門下日日三秋。明月堂前時時",
    "X81n1568_014:0099c03": "九夏。要會麼。無影樹垂寒澗月。海潮東注斗移西。",
    "X81n1568_014:0099c04": "西京天寧禧誧禪師蔡州宋氏子。初住韶山。次過天",
    "X81n1568_014:0099c05": "寧丹霞。上堂。韶山近日沒巴鼻。眼裏聞聲鼻甞味。有",
    "X81n1568_014:0099c06": "時一覺到天明。不在牀上不落地。大眾且道在甚麼",
    "X81n1568_014:0099c07": "處。諸人於斯下得一轉語。非唯救得韶山。亦乃不孤",
    "X81n1568_014:0099c08": "行脚。其或未然。三級浪高魚化龍。癡人猶戽夜塘水。",
    "X81n1568_014:0099c09": "問如何是君。師曰。宇宙無雙日。乾坤祇一人。曰如何",
    "X81n1568_014:0099c10": "是臣。師曰。德分明主化。道契物情機。曰如何是臣向",
    "X81n1568_014:0099c11": "君。師曰。赤心歸舜日。盡節報堯天。曰如何是君視臣。",
    "X81n1568_014:0099c12": "師曰。玄眸凝不瞬。妙體鑒旁來。曰如何是君臣道合。",
    "X81n1568_014:0099c13": "師曰。帳符尊賤隔。潛信往來通。政和五年九月四日。",
    "X81n1568_014:0099c14": "忽召主事。令以楮囊分而為四。眾僧童行。常住津送。",
    "X81n1568_014:0099c15": "各一。既而復曰。丹霞有箇公案。從來推倒扶起。今朝",
    "X81n1568_014:0099c16": "普示諸人。且道是箇甚底。顧視左右曰會麼。曰不會。",
    "X81n1568_014:0099c17": "師曰。偉哉大丈夫。不會末後句。遂就寢右脇而化。",
    "X81n1568_014:0099c18": "長安天寧大用齊璉禪師上堂。清虗之理。佛祖同歸。",
    "X81n1568_014:0099c19": "畢竟無身。聖凡一體。理則如是。滿目森羅。事作麼生。",
    "X81n1568_014:0099c20": "纖塵絕際。渠儂有眼。豈在旁窺。官不容針。私通車馬。",
    "X81n1568_014:0099c21": "若到恁麼田地。始可隨機受用。信手拈來。妙應無方。",
    "X81n1568_014:0099c22": "當風玄路。直得金針錦縫線脚不彰。玉殿寶階珠簾",
    "X81n1568_014:0099c23": "未卷。正當此時。且道是甚麼人境界。古渡秋風寒颯",
    "X81n1568_014:0099c24": "颯。蘆花紅蓼滿江灣。",
    "X81n1568_014:0100a01": "潼川府梅山己禪師僧問。如何是法身邊事。師曰。枯",
    "X81n1568_014:0100a02": "木糝花不犯春。曰如何是法身向上事。師曰。石女不",
    "X81n1568_014:0100a03": "粧眉。",
    "X81n1568_014:0100a04": "福州普賢善秀禪師僧問。如何是正中偏。師曰。龍吟",
    "X81n1568_014:0100a05": "初夜後。虎嘯五更前。曰如何是偏中正。師曰。輕煙籠",
    "X81n1568_014:0100a06": "皓月。薄霧鎻寒巖。曰如何是正中來。師曰。松瘁何曾",
    "X81n1568_014:0100a07": "老。花開滿未萌。曰如何是兼中至。師曰。猿啼音莫辨。",
    "X81n1568_014:0100a08": "鶴唳響難明。曰如何是兼中到。師曰。撥開雲外路。脫",
    "X81n1568_014:0100a09": "去月明前。",
    "X81n1568_014:0100a10": "襄州鹿門法燈禪師成都劉氏子。依大慈寶範為僧。",
    "X81n1568_014:0100a11": "俾聽華嚴得其要。棄謁芙蓉。蓉問曰。如何是空劫已",
    "X81n1568_014:0100a12": "前自己。師於言下心跡泯然。從容進曰。靈然一句超",
    "X81n1568_014:0100a13": "羣象。迥出三乘不假修。蓉撫而印之。開法鹿門。僧問。",
    "X81n1568_014:0100a14": "虗玄不犯。寶鑑光寒。時如何。師曰。掘地深埋。問如何",
    "X81n1568_014:0100a15": "是逍遙物外底人。師曰。徧身紅爛不可扶持。",
    "X81n1568_014:0100a16": "建昌軍資聖南禪師聖節上堂。顧視左右曰。諸人還",
    "X81n1568_014:0100a17": "知麼。夜明簾外之主。萬化不渝。瑠璃殿上之尊。四臣",
    "X81n1568_014:0100a18": "不昧。端拱而治。不令而行。壽逾百億須彌。化洽大千",
    "X81n1568_014:0100a19": "沙界。且道正恁麼時。如何行履。野老不知黃屋貴。六",
    "X81n1568_014:0100a20": "街慵聽靜鞭聲。",
    "X81n1568_014:0100a21": "瑞州洞山微禪師上堂。日暖風和柳眼青。氷消魚躍",
    "X81n1568_014:0100a22": "浪花生。當鋒妙得空王印。半夜崑崙戴雪行。僧問。如",
    "X81n1568_014:0100a23": "何是默默相應底事。師曰。瘂子喫苦瓜。",
    "X81n1568_014:0100a24": "太傅高世則居士字仲貽。號無功。初參芙蓉求指心",
    "X81n1568_014:0100b01": "要。蓉令去其所重扣己而參。一日忽造微密。呈偈曰。",
    "X81n1568_014:0100b02": "懸崖撒手任縱橫。大地虗空自坦平。照壑輝巖不借",
    "X81n1568_014:0100b03": "月。庵頭別有一簾明。",
    "X81n1568_014:0100b04": "大洪恩禪師法嗣",
    "X81n1568_014:0100b05": "隨州大洪守遂禪師遂寧章氏子。上堂。召大眾。一拳",
    "X81n1568_014:0100b06": "拳倒黃鶴樓。一踏踏翻鸚鵡洲。慣向高樓驟玉馬。曾",
    "X81n1568_014:0100b07": "於急水打金毬。然雖恁麼。爭奈有五色絲絛繫手脚。",
    "X81n1568_014:0100b08": "三鑐金鎻鎻咽喉。直饒鎚碎金鎻。割斷絲絛。須知更",
    "X81n1568_014:0100b09": "有一重礙汝在。且道如何是那一重。還會麼。善吉維",
    "X81n1568_014:0100b10": "摩談不到。目蓮鶖子看如盲。上堂。舉李刺史問藥山。",
    "X81n1568_014:0100b11": "何姓。山曰。正是。時。李罔測。乃問院主。某甲適來問長",
    "X81n1568_014:0100b12": "老何姓。答道正是時。的當是姓甚麼。主曰。祇是姓韓。",
    "X81n1568_014:0100b13": "山聞曰。若六月對他。便道姓熱也。又巖頭問講僧。見",
    "X81n1568_014:0100b14": "說大德會教。是否。曰不敢。巖頭舉拳曰。是甚麼教。曰",
    "X81n1568_014:0100b15": "是權教。頭曰。苦哉。我若展脚問你。不可道是脚教也。",
    "X81n1568_014:0100b16": "師曰。奇怪二老宿。有殺人刀。有活人劒。一轉語似石",
    "X81n1568_014:0100b17": "上栽花。一轉語似空中挂劒。當時若無後語。達磨一",
    "X81n1568_014:0100b18": "宗掃土而盡。諸人要見二老宿麼。寧可截舌。不犯國",
    "X81n1568_014:0100b19": "諱。",
    "X81n1568_014:0100b20": "青原下十三世",
    "X81n1568_014:0100b21": "丹霞淳禪師法嗣",
    "X81n1568_014:0100b22": "真州長蘆真歇清了禪師左綿雍氏子。襁褓入寺。見",
    "X81n1568_014:0100b23": "佛喜動眉睫。咸異之。年十八試法華得度。往成都大",
    "X81n1568_014:0100b24": "慈習經論。領大意。出蜀至沔漢。扣丹霞之室。霞問。如",
    "X81n1568_014:0100c01": "何是空劫已前自己。師擬對。霞曰。你閙在且去。一日",
    "X81n1568_014:0100c02": "登鉢盂峰。豁然契悟。徑歸侍立。霞掌曰。將謂你知有。",
    "X81n1568_014:0100c03": "師欣然拜之。翌日霞上堂曰。日照孤峰翠。月臨溪水",
    "X81n1568_014:0100c04": "寒。祖師玄妙訣。莫向寸心安。便下座。師直前曰。今日",
    "X81n1568_014:0100c05": "陞座。更瞞某不得也。霞曰。你試舉我今日陞座看。師",
    "X81n1568_014:0100c06": "良久。霞曰。將謂你瞥地。師便出。後游五臺。之京師。浮",
    "X81n1568_014:0100c07": "汴直抵長蘆。謁祖照。一語契投。命為侍者。踰年分座。",
    "X81n1568_014:0100c08": "未幾照稱疾退閑。命師繼席。學者如歸。建炎末。游四",
    "X81n1568_014:0100c09": "明主補陀。台之天封。閩之雪峰。詔住育王。徙溫州龍",
    "X81n1568_014:0100c10": "翔杭之徑山。慈寧皇太后命開山臯亭崇光。上堂。我",
    "X81n1568_014:0100c11": "於先師一掌下。伎倆俱盡。覓箇開口處不可得。如今",
    "X81n1568_014:0100c12": "還有恁麼快活不徹底漢麼。若無銜鐵負鞍各自著",
    "X81n1568_014:0100c13": "便。上堂。久默斯要。不務速說。釋迦老子待要款曲賣",
    "X81n1568_014:0100c14": "弄。爭奈未出母胎。已被人覷破。且道。覷破箇甚麼。瞞",
    "X81n1568_014:0100c15": "雪峰不得。上堂。上孤峰頂。過獨木橋。驀直恁麼行。猶",
    "X81n1568_014:0100c16": "是時人脚高脚低處。若見得徹。不出戶身徧十方。未",
    "X81n1568_014:0100c17": "入門常在屋裏。其或未然。趂涼般取一轉柴。上堂。道",
    "X81n1568_014:0100c18": "得第一句。不被拄杖子瞞。識得拄杖子。猶是途路中",
    "X81n1568_014:0100c19": "事。作麼生是到地頭一句。上堂。處處覓不得。祇有一",
    "X81n1568_014:0100c20": "處不覓自得。且道。是那一處。良久曰。賊身已露。上堂。",
    "X81n1568_014:0100c21": "口邊白醭去始得。入門通身紅爛去。方知有門裏事。",
    "X81n1568_014:0100c22": "更須知有不出門底。乃曰。喚甚麼作門。僧問。三世諸",
    "X81n1568_014:0100c23": "佛向火焰裏轉大法輪。還端的也無。師大笑曰。我却",
    "X81n1568_014:0100c24": "疑著。曰和尚為甚麼却疑著。師曰。野花香滿路。幽鳥",
    "X81n1568_014:0101a01": "不知春。問不落風彩還許轉身也無。師曰。石人行處",
    "X81n1568_014:0101a02": "不同功。曰向上事作麼生。師曰。妙在一漚前。豈容千",
    "X81n1568_014:0101a03": "聖眼。僧禮拜。師曰。祇恐不恁麼。師一日入廚看煑麵",
    "X81n1568_014:0101a04": "次。忽桶底脫。眾皆失聲曰。可惜許。師曰。桶底脫。自合",
    "X81n1568_014:0101a05": "歡喜。因甚麼却煩惱。僧曰。和尚即得。師曰。灼然可惜",
    "X81n1568_014:0101a06": "許一桶麵。問僧。你死後燒作灰撒却了。向甚麼處去。",
    "X81n1568_014:0101a07": "僧便喝。師曰。好一喝。祇是不得飜款。僧又喝。師曰。公",
    "X81n1568_014:0101a08": "案未圓。更喝始得。僧無語。師打曰。這死漢。上堂。苔封",
    "X81n1568_014:0101a09": "古徑。不墮虗凝。霧鎻寒林。肯彰風要。鉤針穩密。孰云",
    "X81n1568_014:0101a10": "漁父棲巢。祇麼承當自是平常快活。還有具透關眼",
    "X81n1568_014:0101a11": "底麼。良久曰。直饒聞早便歸去。爭似從來不出門。上",
    "X81n1568_014:0101a12": "堂。乍雨乍晴。乍寒乍熱。山僧底箇。山僧自知。諸人底",
    "X81n1568_014:0101a13": "箇。諸人自說。且道。雪峰口除喫飯外。要作甚麼。問僧。",
    "X81n1568_014:0101a14": "瑠璃殿上玉女攛梭。明甚麼邊事。曰回互不當機。師",
    "X81n1568_014:0101a15": "曰。還有斷續也無。曰古今不曾間。師曰。正當不曾間",
    "X81n1568_014:0101a16": "時如何。僧珍重便出。上堂。撼拄杖曰。看看。三千大千",
    "X81n1568_014:0101a17": "世界一時搖動。雲門大師即得。雪峰則不然。卓拄杖",
    "X81n1568_014:0101a18": "曰。三千大千世界。向甚麼處去。還會麼。不得重梅雨。",
    "X81n1568_014:0101a19": "秧苗爭見青。上堂。幻化空身即法身。遂作舞云。見麼",
    "X81n1568_014:0101a20": "見麼。恁麼見得。過橋村酒美。又作舞云。見麼見麼。恁",
    "X81n1568_014:0101a21": "麼不見。隔岸野花香。上堂。還有不被玄妙汙染底麼。",
    "X81n1568_014:0101a22": "良久曰。這一點。傾四海水。已是洗脫不下。僧問。如何",
    "X81n1568_014:0101a23": "是空劫已前自己。師曰。白馬入蘆花。上堂。窮微喪本。",
    "X81n1568_014:0101a24": "體妙失宗。一句截流。淵玄及盡。是以。金針密處。不露",
    "X81n1568_014:0101b01": "光鋩。玉線通時。潛舒異彩。雖然如是。猶是交互雙明。",
    "X81n1568_014:0101b02": "且道巧拙不到。作麼生相委。良久曰。雲蘿秀處青陰",
    "X81n1568_014:0101b03": "合。巖樹高低翠鎻深。上堂。轉功就位。是向去底人。玉",
    "X81n1568_014:0101b04": "韞荊山貴。轉位就功。是却來底人。紅爐片雪春。功位",
    "X81n1568_014:0101b05": "俱轉。通身不滯。撒手亡依。石女夜登機。密室無人掃。",
    "X81n1568_014:0101b06": "正恁麼時。絕氣息一句作麼生相委。良久曰。歸根風",
    "X81n1568_014:0101b07": "墮葉。照盡月潭空。師終于臯亭崇光。塔于寺西華桐",
    "X81n1568_014:0101b08": "嵨。諡悟空禪師。",
    "X81n1568_014:0101b09": "明州天童宏智正覺禪師隰州李氏子。母夢五臺一",
    "X81n1568_014:0101b10": "僧解環與。環其右臂。乃孕。遂齋戒。及生右臂特起若",
    "X81n1568_014:0101b11": "環狀。七歲日誦數千言。祖寂。父宗道。久參佛陀遜禪",
    "X81n1568_014:0101b12": "師。甞指師謂其父曰。此子道韻勝甚。非塵埃中人。苟",
    "X81n1568_014:0101b13": "出家必為法器。十一得度於淨明本宗。十四具戒。十",
    "X81n1568_014:0101b14": "八遊方。訣其祖曰。若不發明大事誓不歸矣。及至汝",
    "X81n1568_014:0101b15": "州香山。成枯木一見深所器重。一日聞僧誦蓮經。至",
    "X81n1568_014:0101b16": "父母所生眼。悉見三千界。瞥然有省。即詣丈室陳所",
    "X81n1568_014:0101b17": "悟。山指臺上香合曰。裏面是甚麼物。師曰。是甚麼心",
    "X81n1568_014:0101b18": "行。山曰。汝悟處又作麼生。師以手畵一圓相呈之。復",
    "X81n1568_014:0101b19": "拋向後。山曰。弄泥團漢有甚麼限。師曰。錯。山曰。別見",
    "X81n1568_014:0101b20": "人始得。師應喏喏。即造丹霞。霞問。如何是空劫已前",
    "X81n1568_014:0101b21": "自己。師曰。井底蝦蟆吞却月。三更不借夜明簾。霞曰。",
    "X81n1568_014:0101b22": "未在更道。師擬議。霞打一拂子曰。又道不借。師言下",
    "X81n1568_014:0101b23": "釋然。遂作禮。霞曰。何不道取一句。師曰。某甲今日失",
    "X81n1568_014:0101b24": "錢遭罪。霞曰。未暇打得你且去。霞領大洪。師掌牋記。",
    "X81n1568_014:0101c01": "後命首眾。得法者已數人。四年過圓通。時真歇初住",
    "X81n1568_014:0101c02": "長蘆。遣僧邀至。眾出迎見其衣舄穿弊。且易之。真歇",
    "X81n1568_014:0101c03": "俾侍者易以新履。師却曰。吾為鞋來邪。眾聞心服。懇",
    "X81n1568_014:0101c04": "求說法。居第一座六年。出住泗州普照。次補太平圓",
    "X81n1568_014:0101c05": "通能仁。及長蘆天童。屋廬湫隘。師至創闢一新。衲子",
    "X81n1568_014:0101c06": "爭集。上堂。黃閣簾垂。誰傳家信。紫羅帳合。暗撒真珠。",
    "X81n1568_014:0101c07": "正恁麼時。視聽有所不到。言詮有所不及。如何通得",
    "X81n1568_014:0101c08": "箇消息去。夢回夜色依俙皢。笑指家風爛熳春。上堂。",
    "X81n1568_014:0101c09": "心不能緣。口不能議。直饒退步荷擔。切忌當頭觸諱。",
    "X81n1568_014:0101c10": "風月寒清古渡頭。夜船撥轉瑠璃地。上堂。空劫有真",
    "X81n1568_014:0101c11": "宗。聲前問己躬。赤窮新活計。清白舊家風。的的三乘",
    "X81n1568_014:0101c12": "外。寥寥一印中。却來行異類。萬派自朝東。上堂。今日",
    "X81n1568_014:0101c13": "是釋迦老子降誕之辰。長蘆不解說禪。與諸人畵箇",
    "X81n1568_014:0101c14": "樣子。祇如在摩耶胎時。作麼生。以拂子畵此[○@●]相曰。",
    "X81n1568_014:0101c15": "祇如以清淨水。浴金色身時。又作麼生。復畵此[○@水]相",
    "X81n1568_014:0101c16": "曰。祇如周行七步。目顧四方指天指地。成道說法。神",
    "X81n1568_014:0101c17": "通變化。智慧辯才。四十九年。三百餘會。說青道黃。指",
    "X81n1568_014:0101c18": "東畵西。入般涅槃時。又作麼生。乃畵此⊕相。復曰。若",
    "X81n1568_014:0101c19": "是具眼衲僧必也相許。其或未然。一一歷過始得。上",
    "X81n1568_014:0101c20": "堂。僧問。如何是向去底人。師曰。白雲投壑盡。青嶂倚",
    "X81n1568_014:0101c21": "空高。曰如何是却來底人。師曰。滿頭白髮離巖谷。半",
    "X81n1568_014:0101c22": "夜穿雲入市廛。曰如何是不來不去底人。師曰。石女",
    "X81n1568_014:0101c23": "喚回三界夢。木人坐斷六門機。乃曰。句裏明宗則易。",
    "X81n1568_014:0101c24": "宗中辨的則難。良久曰。還會麼。凍雞未報家林曉。隱",
    "X81n1568_014:0102a01": "隱行人過雪山。僧問。一絲不著時如何。師曰。合同船",
    "X81n1568_014:0102a02": "子並頭行。曰。其中事作麼生。師曰。快刀快斧斫不入。",
    "X81n1568_014:0102a03": "問布袋頭開時如何。師曰。一任填溝塞壑。問清虗之",
    "X81n1568_014:0102a04": "理。畢竟無身時如何。師曰。文彩未痕初。消息難傳際。",
    "X81n1568_014:0102a05": "曰一步密移玄路轉。通身放下劫壺空。師曰。誕生就",
    "X81n1568_014:0102a06": "父時。合體無遺照。曰理既如是。事作麼生。師曰。歷歷",
    "X81n1568_014:0102a07": "纔回分化事。十方機應又何妨。曰恁麼則塵塵皆現",
    "X81n1568_014:0102a08": "本來身去也。師曰。透一切色。超一切心。曰如理如事",
    "X81n1568_014:0102a09": "又作麼生。師曰。路逢死虵莫打殺。無底籃子盛將歸。",
    "X81n1568_014:0102a10": "曰入市能長嘯。歸家著短衫。師曰。木人嶺上歌。石女",
    "X81n1568_014:0102a11": "溪邊舞。上堂。諸禪德吞盡三世佛底人。為甚麼開口",
    "X81n1568_014:0102a12": "不得。照破四天下底人。為甚麼合眼不得。許多病痛。",
    "X81n1568_014:0102a13": "與你一時拈却了也。且作麼生得十成通暢去。還會",
    "X81n1568_014:0102a14": "麼。擘開華嶽連天色。放出黃河到海聲。師住持以來。",
    "X81n1568_014:0102a15": "受無貪。而施無厭。歲艱食竭。己有及贍眾之餘。賴全",
    "X81n1568_014:0102a16": "活者數萬。日常過午不食。紹興丁丑九月。謁郡僚及",
    "X81n1568_014:0102a17": "檀度。次謁越帥趙公令詪。與之言別。十月七日還山。",
    "X81n1568_014:0102a18": "翌日辰巳間。沐浴更衣端坐。告眾顧侍僧。索筆作書。",
    "X81n1568_014:0102a19": "遺育王大慧禪師請主後事。仍書偈曰。夢幻空花。六",
    "X81n1568_014:0102a20": "十七年。白鳥煙沒。秋水連天。擲筆而逝。龕留七日。顏",
    "X81n1568_014:0102a21": "貌如生。奉全軀塔于東谷。諡宏智。塔名妙光。",
    "X81n1568_014:0102a22": "隨州大洪慧照慶預禪師上堂。進一步踐他國王水",
    "X81n1568_014:0102a23": "草。退一步踏他祖父田園。不進不退。正在死水中。還",
    "X81n1568_014:0102a24": "有出身之路也無。蕭騷晚籟松釵短。游漾春風柳線",
    "X81n1568_014:0102b01": "長。上堂。舉船子囑夾山曰。直須藏身處無蹤跡。無蹤",
    "X81n1568_014:0102b02": "跡處莫藏身。吾在藥山三十年。祇明此事。今時人為",
    "X81n1568_014:0102b03": "甚麼却造次。丹山無彩鳳。寶殿不留冠。有時憨。有時",
    "X81n1568_014:0102b04": "癡。非我途中爭得知。",
    "X81n1568_014:0102b05": "處州治平湡禪師上堂。優游實際妙明家。轉步移身",
    "X81n1568_014:0102b06": "指落霞。無限白雲猶不見。夜乘明月出蘆花。",
    "X81n1568_014:0102b07": "淨因成禪師法嗣",
    "X81n1568_014:0102b08": "台州天封子歸禪師上堂。卓拄杖一下。召大眾曰。八",
    "X81n1568_014:0102b09": "萬四千法門。八字打開了也。見得麼。金鳳夜棲無影",
    "X81n1568_014:0102b10": "樹。峯巒纔露海雲遮。",
    "X81n1568_014:0102b11": "太平州吉祥法宣禪師僧問。如何是祖師西來意。師",
    "X81n1568_014:0102b12": "曰。久旱無甘雨。田中稻穗枯。曰意旨如何。師曰。今年",
    "X81n1568_014:0102b13": "米價貴。容易莫嫌麤。",
    "X81n1568_014:0102b14": "台州護國守昌禪師上堂。拈拄杖卓曰。三十六旬之",
    "X81n1568_014:0102b15": "開始。七十二候之起元。萬邦迎和氣之時。東帝布生",
    "X81n1568_014:0102b16": "成之令。直得天垂瑞彩。地擁貞祥。微微細雨洗寒空。",
    "X81n1568_014:0102b17": "淡淡春光籠野色。可謂。應時納祐慶無不宜。盡大地",
    "X81n1568_014:0102b18": "人皆添一歲。敢問諸人。且道那一人年多少。良久曰。",
    "X81n1568_014:0102b19": "千歲老兒顏似玉。萬年童子鬢如絲。",
    "X81n1568_014:0102b20": "鄧州丹霞普月禪師上堂。威音已前。誰當辨的。然燈",
    "X81n1568_014:0102b21": "已後。孰是知音。直饒那畔承當。未免打作兩橛。縱向",
    "X81n1568_014:0102b22": "這邊行履。也應未得十全。良由杜口毗耶。已是天機",
    "X81n1568_014:0102b23": "漏洩。任使掩室摩竭。終須縫罅離披。休云體露真常。",
    "X81n1568_014:0102b24": "直是純清絕點。說甚皮膚脫落。自然獨運孤明。雖然",
    "X81n1568_014:0102c01": "似此新鮮。未稱衲僧意氣。直得。五眼齊開。三光洞啟。",
    "X81n1568_014:0102c02": "從此竿頭絲線。自然不犯波瀾。須明轉位回機。方解",
    "X81n1568_014:0102c03": "入鄽垂手。所以道。任使板齒生毛。莫教眼睛顧著。認",
    "X81n1568_014:0102c04": "著則空花繚亂。言之則語路參差。既然如是。敢問諸",
    "X81n1568_014:0102c05": "人。不犯鋒鋩一句。作麼生道。良久曰。半夜烏龜眼豁",
    "X81n1568_014:0102c06": "開。萬象曉來都一色。",
    "X81n1568_014:0102c07": "東京妙慧尼慧光淨智禪師上堂。舉趙州勘婆話。乃",
    "X81n1568_014:0102c08": "曰。趙州舌頭連天。老婆眉光覆地。分明勘破歸來。無",
    "X81n1568_014:0102c09": "限平人瞌睡。",
    "X81n1568_014:0102c10": "寶峰照禪師法嗣",
    "X81n1568_014:0102c11": "江州圓通青谷真際德止禪師金紫徐閎中之季子",
    "X81n1568_014:0102c12": "也。世居歷陽。師雙瞳紺碧。神光射人。十歲未知書。多",
    "X81n1568_014:0102c13": "喜睡。其父目為懵然子。暨成童強記過人。學文有奇",
    "X81n1568_014:0102c14": "語。弱冠夢異僧。授四句偈。已而有以南安巖主像遺",
    "X81n1568_014:0102c15": "之者。即傍所載聰明偈。自是持念不忘。後五年隨金",
    "X81n1568_014:0102c16": "紫將漕西洛。一夕忽大悟。連作數偈。一曰。不因言句",
    "X81n1568_014:0102c17": "不因人。不因物色不因聲。夜半吹燈方就枕。忽然這",
    "X81n1568_014:0102c18": "裏已天明。每嘯歌自若。眾莫測之。乃力求出家。父弗",
    "X81n1568_014:0102c19": "許。欲以官授之。師曰。某方將脫世網。不著三界。豈復",
    "X81n1568_014:0102c20": "刺頭於利名中邪。請移授從兄珏。遂祝髮受具。未數",
    "X81n1568_014:0102c21": "載名振京師。宣和三年春。徽宗皇帝賜號真際。俾居",
    "X81n1568_014:0102c22": "圓通。上堂。山僧二十年前。兩目皆盲。了無所覩。唯是",
    "X81n1568_014:0102c23": "聞人說道。青天之上有大日輪。照三千大千世界。無",
    "X81n1568_014:0102c24": "有不徧之處。籌策萬端終不能見。二十年後。眼光漸",
    "X81n1568_014:0103a01": "開。又值天色連陰。濃雲亂湧。四方觀察。上下推窮。見",
    "X81n1568_014:0103a02": "雲行時。便於行處作計較。見雲住時。便於住處立箇",
    "X81n1568_014:0103a03": "窠臼。正如是間。忽遇著箇多知漢問。道莫是要見日",
    "X81n1568_014:0103a04": "輪麼。何不向高山頂上去。山僧却徵他道。那裏是高",
    "X81n1568_014:0103a05": "山頂上。他道紅塵不到處是。諸仁者好箇端的消息。",
    "X81n1568_014:0103a06": "還會麼。長連牀上佛陀耶。上堂。昨夜黃面瞿曇。將三",
    "X81n1568_014:0103a07": "千大千世界來。一口吞盡。如人飲湯水。蹤跡不留。應",
    "X81n1568_014:0103a08": "時消散。當爾時。諸大菩薩聲聞羅漢。及與一切眾生。",
    "X81n1568_014:0103a09": "盡皆不覺不知。唯有文殊普賢瞥然覷見。雖然得見。",
    "X81n1568_014:0103a10": "渺渺茫茫。恰似向大洋海裏頭出頭沒。諸人且道。是",
    "X81n1568_014:0103a11": "甚麼消息。若也檢點得破。許他頂門上具一隻眼。示",
    "X81n1568_014:0103a12": "寂闍維。煙氣所及悉成設利。塔司空山。分窆疊石原。",
    "X81n1568_014:0103a13": "台州真如道會禪師上堂。空劫中事。自肯承當。日用",
    "X81n1568_014:0103a14": "全彰。有何滲漏。正好歸家穩坐。任他雪覆青山。不留",
    "X81n1568_014:0103a15": "元字挂懷。誰顧波飜水面。且道。正不立玄。偏不附物。",
    "X81n1568_014:0103a16": "一句如何舉似。機絲不挂梭頭事。文彩縱橫意自殊。",
    "X81n1568_014:0103a17": "興國軍智通大死翁景深禪師台州王氏子。自幼不",
    "X81n1568_014:0103a18": "羣。年十八。依廣度院德芝披剃。始謁淨慈象禪師。一",
    "X81n1568_014:0103a19": "日聞象曰。思而知。慮而解。皆鬼家活計。興不自遏。遂",
    "X81n1568_014:0103a20": "往寶峰求入室。峰曰。直須斷起滅念。向空劫已前。掃",
    "X81n1568_014:0103a21": "除玄路。不涉正偏。盡却今時。全身放下放盡還放。方",
    "X81n1568_014:0103a22": "有自由分。師聞頓領厥旨。峰擊鼓告眾曰。深得闡提",
    "X81n1568_014:0103a23": "大死之道。後學宜依之。因號大死翁。建炎改元。開法",
    "X81n1568_014:0103a24": "智通。上堂。來不入門。去不出戶。來去無痕。如何提唱。",
    "X81n1568_014:0103b01": "直得古路苔封。羚羊絕迹。蒼梧月鏁。丹鳳不棲。所以",
    "X81n1568_014:0103b02": "道。藏身處沒蹤跡。沒蹤跡處莫藏身。若能如是。去住",
    "X81n1568_014:0103b03": "無依。了無向背。還委悉麼。而今分散如雲鶴。你我相",
    "X81n1568_014:0103b04": "忘觸處玄。僧問。如何是正中偏。師曰。黑面老婆披白",
    "X81n1568_014:0103b05": "練。曰如何是偏中正。師曰。白頭翁子著皂衫。曰如何",
    "X81n1568_014:0103b06": "是正中來。師曰。屎裏飜筋斗。曰如何是兼中至。師曰。",
    "X81n1568_014:0103b07": "雪刃籠身不自傷。曰如何是兼中到。師曰。崑崙夜裏",
    "X81n1568_014:0103b08": "行。曰向上還有事也無。師曰。捉得烏龜喚作鼈。曰乞",
    "X81n1568_014:0103b09": "師再垂方便。師曰。入山逢虎臥。出谷鬼來牽。曰何得",
    "X81n1568_014:0103b10": "干戈相待。師曰。三兩綫。一斤麻。紹興初。歸住寶藏巖。",
    "X81n1568_014:0103b11": "以事民其服。壬申二月示微恙。乃曰。世緣盡矣。三月",
    "X81n1568_014:0103b12": "十三為眾小參。仍說偈曰。不用剃頭。何須澡浴。一堆",
    "X81n1568_014:0103b13": "紅焰。千足萬足。雖然如是。且道向上還有事也無。遂",
    "X81n1568_014:0103b14": "斂目而逝。",
    "X81n1568_014:0103b15": "衡州華藥智朋禪師四明黃氏子。依寶峰有年無省。",
    "X81n1568_014:0103b16": "因為眾持鉢。峰自題其像曰。雨洗淡紅桃蕚嫩。風搖",
    "X81n1568_014:0103b17": "淺碧柳絲輕。白雲影裏怪石露。綠水光中古木清。噫",
    "X81n1568_014:0103b18": "你是何人。至焦山枯木成禪師。見之歎曰。今日方知",
    "X81n1568_014:0103b19": "此老親見先師來。師遂請益其贊。成曰。豈不見。法眼",
    "X81n1568_014:0103b20": "拈夾山境話曰。我二十年祇作境會。師即契悟。(蘿湖野錄",
    "X81n1568_014:0103b21": "云。成指以問師曰。汝會麼。師曰。不會。成曰。汝記得法燈擬寒山否。師遂誦。至誰人知此意。令我憶南泉。於憶字",
    "X81n1568_014:0103b22": "處。成遽以手掩師口曰。住住。師豁然有省)乃曰。元來恁麼地。成曰。汝作麼",
    "X81n1568_014:0103b23": "生會。師曰。春生。夏長。秋收。冬藏。成曰。直須保任。師應",
    "X81n1568_014:0103b24": "喏。紹興初。出住華藥。婺之天寧。後遷清涼。上堂。海風",
    "X81n1568_014:0103c01": "吹夢。嶺猿啼月。敢問諸人。是何時節。恁麼會得。無影",
    "X81n1568_014:0103c02": "樹下任遨遊。其或未然。三條椽下直須打徹。後退居",
    "X81n1568_014:0103c03": "明之瑞巖。建康再以清涼挽之。明守亦勉其行。師不",
    "X81n1568_014:0103c04": "從。作偈送使者曰。相煩專使入煙霞。灰冷無湯不點",
    "X81n1568_014:0103c05": "茶。寄語甬東賢太守。難教枯木再生花。未幾而終。",
    "X81n1568_014:0103c06": "石門易禪師法嗣",
    "X81n1568_014:0103c07": "吉州青原齊禪師福州陳氏子。二十八辤父兄。從雲",
    "X81n1568_014:0103c08": "蓋智禪師出家。執事首座。座一日秉拂罷。師問曰。某",
    "X81n1568_014:0103c09": "聞首座所說莫曉其義。伏望慈悲指示。座諄諄誘之。",
    "X81n1568_014:0103c10": "使究無著說這箇法。踰兩日有省。以偈呈曰。說法無",
    "X81n1568_014:0103c11": "如這箇親。十方剎海一微塵。若能於此明真理。大地",
    "X81n1568_014:0103c12": "何曾見一人。座駭然。因語智得度。徧扣諸方。後至石",
    "X81n1568_014:0103c13": "門。深蒙器可。出住青原。僅一紀。示寂日說偈遺眾曰。",
    "X81n1568_014:0103c14": "昨夜三更過急灘。灘頭雲霧黑漫漫。一條拄杖為知",
    "X81n1568_014:0103c15": "己。擊碎千關與萬關。",
    "X81n1568_014:0103c16": "越州天衣法聰禪師上堂。幽室寒燈不假挑。虗空明",
    "X81n1568_014:0103c17": "月徹雲霄。要知日用常無間。烈焰光中發異苗。因裝",
    "X81n1568_014:0103c18": "普賢大士開光明次。師登梯秉筆。顧大眾曰。道得即",
    "X81n1568_014:0103c19": "為下筆。眾無對。師召侍者。與老僧牢扶梯子。遂點之。",
    "X81n1568_014:0103c20": "遂寧府香山尼佛通禪師因誦蓮經有省。往見石門。",
    "X81n1568_014:0103c21": "乃曰。成都喫不得也。遂寧喫不得也。門拈拄杖打出。",
    "X81n1568_014:0103c22": "通忽悟曰。榮者自榮。謝者自謝。秋露春風。好不著便。",
    "X81n1568_014:0103c23": "門拂袖歸方丈。師亦不顧而出。由此道俗景從。得法",
    "X81n1568_014:0103c24": "者眾。",
    "X81n1568_014:0104a01": "淨因覺禪師法嗣",
    "X81n1568_014:0104a02": "東京華嚴真懿慧蘭禪師上堂。達磨大師九年面壁。",
    "X81n1568_014:0104a03": "未開口已前。不妨令人疑著。却被神光座主一覷。脚",
    "X81n1568_014:0104a04": "手忙亂。便道。吾本來茲土。傳法救迷情。一華開五葉。",
    "X81n1568_014:0104a05": "結果自然成。當時若有箇漢。腦後有照破古今底眼",
    "X81n1568_014:0104a06": "目。手中有截斷虗空底鉗鎚。纔見恁麼道。便與驀胷",
    "X81n1568_014:0104a07": "搊住問。他道一華五葉。且拈放一邊。作麼生是你傳",
    "X81n1568_014:0104a08": "底法。待伊開口。便與掀倒禪牀。直饒達磨全機。也倒",
    "X81n1568_014:0104a09": "退三千里。免見千古之下負累兒孫。華嚴今日豈可",
    "X81n1568_014:0104a10": "徒然。非唯重整頹綱。且要為諸人雪屈。遂拈拄杖橫",
    "X81n1568_014:0104a11": "按。召大眾曰。達磨大師向甚處去也。擲拄杖下座。上",
    "X81n1568_014:0104a12": "堂。拈拄杖曰。靈山會上喚作拈花。少室峰前名為得",
    "X81n1568_014:0104a13": "髓。從上古德祇可傍觀。末代宗師盡皆拱手。華嚴今",
    "X81n1568_014:0104a14": "日不可逐浪隨波。擬向萬仞峰前。點出普天春色。會",
    "X81n1568_014:0104a15": "麼。髑髏無喜識。枯木有龍吟。",
    "X81n1568_014:0104a16": "天寧誧禪師法嗣",
    "X81n1568_014:0104a17": "西京熊耳慈禪師上堂。般若無知。應緣而照。山僧今",
    "X81n1568_014:0104a18": "日撒屎撒尿。這邊放。那邊屙。東山西嶺笑呵呵。幸然",
    "X81n1568_014:0104a19": "一片清涼地。剛被熊峰染汙他。染汙他莫啾唧。泥牛",
    "X81n1568_014:0104a20": "木馬盡呵叱。過犯彌天且莫論。再得清明又何日。還",
    "X81n1568_014:0104a21": "會麼。來年更有新條在。惱亂春風卒未休。",
    "X81n1568_014:0104a22": "大洪遂禪師法嗣",
    "X81n1568_014:0104a23": "隨州大洪慶顯禪師僧問。須菩提巖中宴坐。帝釋雨",
    "X81n1568_014:0104a24": "華。和尚新據洪峰。有何祥瑞。師曰。鐵牛耕破扶桑國。",
    "X81n1568_014:0104b01": "迸出金烏照海門。曰未審是何宗旨。師曰。熨斗煎茶",
    "X81n1568_014:0104b02": "銚不同。",
    "X81n1568_014:0104b03": "大洪智禪師法嗣",
    "X81n1568_014:0104b04": "越州天章樞禪師上堂。召大眾曰。春將至。歲已暮。思",
    "X81n1568_014:0104b05": "量古往今來。祇是箇般調度。凝眸昔日家風。下足舊",
    "X81n1568_014:0104b06": "時岐路。勸君休莫莽鹵。眨上眉毛須薦取。東村王老",
    "X81n1568_014:0104b07": "笑呵呵。此道今人棄如土。",
    "X81n1568_014:0104b08": "青原下十四世",
    "X81n1568_014:0104b09": "長蘆了禪師法嗣",
    "X81n1568_014:0104b10": "明州天童宗珏禪師僧問。如何是道。師曰。十字街頭",
    "X81n1568_014:0104b11": "休斫額。上堂。劫前運步。世外橫身。妙契不可以意到。",
    "X81n1568_014:0104b12": "真證不可以言傳。直得。虗靜斂氛。白雲向寒巖而斷。",
    "X81n1568_014:0104b13": "靈光破暗。明月隨夜船而來。正恁麼時作麼生履踐。",
    "X81n1568_014:0104b14": "偏正不曾離本位。縱橫那涉語因緣。",
    "X81n1568_014:0104b15": "真州長蘆妙覺慧悟禪師上堂。盡大地是箇解脫門。",
    "X81n1568_014:0104b16": "把手拽不肯入。雪峰老漢抑逼人作麼。既到這裏。為",
    "X81n1568_014:0104b17": "甚麼鼻孔在別人手裏。良久曰。貪觀天上月。失却手",
    "X81n1568_014:0104b18": "中橈。僧問。鴈過長空。影沈寒水。鴈無遺蹤之意。水無",
    "X81n1568_014:0104b19": "沈影之心。還端的也無。師曰。蘆花兩岸雪。江水一天",
    "X81n1568_014:0104b20": "秋。曰便恁麼去時如何。師曰。鴈過長空。聻。僧擬議。師",
    "X81n1568_014:0104b21": "曰。靈利衲子。",
    "X81n1568_014:0104b22": "福州龜山義初禪師上堂。久默斯要。不務速說。釋迦",
    "X81n1568_014:0104b23": "老子寐語作麼。我今為汝保任斯事。終不虗也。大似",
    "X81n1568_014:0104b24": "壓良為賤。既不恁麼。畢竟如何。白雲籠嶽頂。翠色轉",
    "X81n1568_014:0104c01": "崔嵬。",
    "X81n1568_014:0104c02": "建康保寧興譽禪師上堂。步入道場。影涵宗鑑。粲粲",
    "X81n1568_014:0104c03": "星羅霽夜。英英花吐春時。木人密運化機。絲毫不爽。",
    "X81n1568_014:0104c04": "石女全提空印。文彩未彰。且道不一不異。無去無來。",
    "X81n1568_014:0104c05": "合作麼生體悉。的的縱橫皆妙用。阿儂元不異中來。",
    "X81n1568_014:0104c06": "真州北山法通禪師上堂。吞盡三世底。為甚麼開口",
    "X81n1568_014:0104c07": "不得。照破四天下底。為甚麼開眼不得。作麼生得十",
    "X81n1568_014:0104c08": "成通暢去。金針雙鏁備。叶露隱全該。僧問。斷言語絕",
    "X81n1568_014:0104c09": "思惟處。乞師指示。師曰。滴水不入石。",
    "X81n1568_014:0104c10": "天童覺禪師法嗣",
    "X81n1568_014:0104c11": "明州雪竇聞庵嗣宗禪師徽州陳氏子。幼業經。圓具",
    "X81n1568_014:0104c12": "依妙湛慧禪師。詰問次。釋然契悟。慧以麈尾拂付之。",
    "X81n1568_014:0104c13": "後謁宏智蒙印可。其道愈尊。出住普照善權翠巖雪",
    "X81n1568_014:0104c14": "竇。上堂。人人有箇鼻孔。唯有善權無鼻孔。為甚麼無。",
    "X81n1568_014:0104c15": "二十年前被人掣落了也。人人有兩箇眼睛。唯有善",
    "X81n1568_014:0104c16": "權無眼睛。為甚麼無。被人木槵子換了也。人人有箇",
    "X81n1568_014:0104c17": "髑髏。唯有善權無髑髏。為甚麼無。借人作屎杓了也。",
    "X81n1568_014:0104c18": "遂召大眾曰。鼻孔又無。眼睛又無。髑髏又無。諸人還",
    "X81n1568_014:0104c19": "識善權麼。若也不識。是諸人埋沒善權。其或未然。更",
    "X81n1568_014:0104c20": "聽一頌。澗底泥牛金貼面。山頭石女著真紅。繫驢橛",
    "X81n1568_014:0104c21": "上生芝草。不是雲靄香爐峰。上堂。翠巖不是不說。祇",
    "X81n1568_014:0104c22": "為無箇時節。今朝快便難逢。一句為君剖決。露柱本",
    "X81n1568_014:0104c23": "是木頭。秤鎚祇是生鐵。諸人若到諸方。莫道山僧饒",
    "X81n1568_014:0104c24": "舌。僧問。蓮花未出水時如何。師曰。沒却你鼻孔。曰出",
    "X81n1568_014:0105a01": "水後如何。師曰。穿著你眼睛。曰如何是正法眼。師曰。",
    "X81n1568_014:0105a02": "烏豆。問如何是君。師曰。磨礱三尺劒。待斬不平人。曰",
    "X81n1568_014:0105a03": "如何是臣。師曰。白雲閑不徹。流水太忙生。曰如何是",
    "X81n1568_014:0105a04": "君臣道合。師曰。雲行雨施。月皎星輝。問如何是正中",
    "X81n1568_014:0105a05": "偏。師曰。菱花未照前。曰如何是偏中正。師曰。團圞無",
    "X81n1568_014:0105a06": "少剩。曰如何是正中來。師曰。徧界絕纖埃。曰如何是",
    "X81n1568_014:0105a07": "兼中至。師曰。齧鏃功前戲。曰如何是兼中到。師曰。十",
    "X81n1568_014:0105a08": "道不通耗。問如何是轉功就位。師曰。撒手無依全體",
    "X81n1568_014:0105a09": "現。扁舟漁父宿蘆花。曰如何是轉位就功。師曰。半夜",
    "X81n1568_014:0105a10": "嶺頭風月靜。一聲高樹老猿啼。曰如何是功位齊彰。",
    "X81n1568_014:0105a11": "師曰。出門不踏來時路。滿目飛塵絕點埃。曰如何是",
    "X81n1568_014:0105a12": "功位俱隱。師曰。泥牛飲盡澄潭月。石馬加鞭不轉頭。",
    "X81n1568_014:0105a13": "師終于本山。塔全身寺之西南隅。",
    "X81n1568_014:0105a14": "常州善權法智禪師陝府栢氏子。壯於西京聖果寺",
    "X81n1568_014:0105a15": "祝髮。習華嚴。棄謁南陽謹。次參大洪智。踰十年無所",
    "X81n1568_014:0105a16": "證。後於宏智言下豁然。出居善權。次遷金粟。上堂。明",
    "X81n1568_014:0105a17": "月高懸未照前。雪眉人凭玉欄干。夜深雨過風雷息。",
    "X81n1568_014:0105a18": "客散雲樓酒椀乾。上堂。三界無法。何處求心。驚虵入",
    "X81n1568_014:0105a19": "草。飛鳥出林。雨過山堂秋夜靜。市聲終不到孤岑。",
    "X81n1568_014:0105a20": "杭州淨慈自得慧暉禪師會稽張氏子。幼依澄照道",
    "X81n1568_014:0105a21": "凝染削進具。甫二十。扣真歇於長蘆。微有所證。旋里",
    "X81n1568_014:0105a22": "謁宏智。智舉。當明中有暗。不以暗相遇。當暗中有明。",
    "X81n1568_014:0105a23": "不以明相覩。問之語不契。初夜定回。往聖僧前燒香。",
    "X81n1568_014:0105a24": "而宏智適至。師見之頓明前話。次日入室。智舉。堪嗟",
    "X81n1568_014:0105b01": "去日顏如玉。却歎回時鬢似霜。詰之。師曰。其入離。其",
    "X81n1568_014:0105b02": "出微。自爾問答無滯。智許為室中真子。紹興丁巳。開",
    "X81n1568_014:0105b03": "法補陀。徙萬壽及吉祥雪竇。淳熈三年。勑補淨慈。上",
    "X81n1568_014:0105b04": "堂。朔風凜凜掃寒林。葉落歸根露赤心。萬派朝宗船",
    "X81n1568_014:0105b05": "到岸。六窻虗暎芥投針。本成現莫他尋。性地閑閑耀",
    "X81n1568_014:0105b06": "古今。戶外凍消春色動。四山渾作木龍吟。上堂。釋迦",
    "X81n1568_014:0105b07": "老子。窮理盡性。金口敷宣。一代時教。珠回玉轉。被人",
    "X81n1568_014:0105b08": "喚作拭不淨故紙。達磨祖師。以一乘法。直指單傳。面",
    "X81n1568_014:0105b09": "壁九年。不立文字。被人喚作壁觀婆羅門。且道。作麼",
    "X81n1568_014:0105b10": "生行履。免被傍人指注去。衲帔蒙頭萬事休。此時山",
    "X81n1568_014:0105b11": "僧都不會。上堂。巢知風。穴知雨。甜者甜兮苦者苦。不",
    "X81n1568_014:0105b12": "須計較作思量。五五從來二十五。萬般施設到平常。",
    "X81n1568_014:0105b13": "此是叢林飽參句。諸人還委悉麼。野老不知堯舜力。",
    "X81n1568_014:0105b14": "鼕鼕打皷祭江神。上堂。谷之神樞之要。裏許旁參。回",
    "X81n1568_014:0105b15": "途得妙。雲雖動而常閑。月雖晦而彌照。賓主交參。正",
    "X81n1568_014:0105b16": "偏兼到。十洲春盡花凋殘。珊瑚樹林日杲杲。僧問。如",
    "X81n1568_014:0105b17": "何是正中偏。師曰。昨夜三更星滿天。曰如何是偏中",
    "X81n1568_014:0105b18": "正。師曰。白雲籠嶽頂。終不露崔嵬。曰如何是正中來。",
    "X81n1568_014:0105b19": "師曰。莫謂鯤鯨無羽翼。今日親從鳥道來。曰如何是",
    "X81n1568_014:0105b20": "兼中至。師曰。應無跡。用無痕。曰如何是兼中到。師曰。",
    "X81n1568_014:0105b21": "石人衫子破。大地沒人縫。上堂。皮膚脫落絕方隅。明",
    "X81n1568_014:0105b22": "了身心一物無。妙入道寰深靜處。玉人端馭白牛車。",
    "X81n1568_014:0105b23": "妙明田地。達者還稀。識情不到。唯證方知。白雲兒靈",
    "X81n1568_014:0105b24": "靈自照。青山父卓卓常存。機分頂後光。智契劫前眼。",
    "X81n1568_014:0105c01": "所以道。新豐路兮峻仍皾。新豐洞兮湛然沃。登者登",
    "X81n1568_014:0105c02": "兮不動搖。游者游兮莫忽速。亭堂雖有到人稀。林泉",
    "X81n1568_014:0105c03": "不長尋常木。諸禪德。向上一著尊貴難明。瑠璃殿上",
    "X81n1568_014:0105c04": "不稱尊。翡翠簾前還合伴。正與麼時。針線貫通。真宗",
    "X81n1568_014:0105c05": "不墜。合作麼生施設。滿頭白髮離巖谷。半夜穿雲入",
    "X81n1568_014:0105c06": "市廛。上堂。舉傅大士法身頌云。空手把鋤頭。步行騎",
    "X81n1568_014:0105c07": "水牛。人從橋上過。橋流水不流。雲門大師道。諸人東",
    "X81n1568_014:0105c08": "來西來。南來北來。各各騎一頭水牯牛來。然雖如是。",
    "X81n1568_014:0105c09": "千頭萬頭。祇要識取這一頭。師曰。雲門尋常乾爆爆",
    "X81n1568_014:0105c10": "地。錐劄不入。到這裏也解拖泥帶水。諸人祇今要見",
    "X81n1568_014:0105c11": "這一頭麼。天色稍寒。各自歸堂。上堂。舉風幡話。師曰。",
    "X81n1568_014:0105c12": "風幡動處著得箇眼。却是上座。風幡動處失却箇眼。",
    "X81n1568_014:0105c13": "即是風幡。其或未然。不是風幡不是心。衲僧徒自強",
    "X81n1568_014:0105c14": "錐針。巖房雨過昏煙淨。臥聽涼風生竹林。七年秋退",
    "X81n1568_014:0105c15": "歸雪竇。十年仲冬二十九日中夜。沐浴而逝。窆全身",
    "X81n1568_014:0105c16": "於明覺塔右。",
    "X81n1568_014:0105c17": "明州瑞巖石窻法恭禪師郡之奉化林氏子。於棲真",
    "X81n1568_014:0105c18": "院下髮。受具往延慶講下。一夕誦法華。至父母所生",
    "X81n1568_014:0105c19": "眼。悉見三千界。時聞風刺[打丁+(稯禾)]櫚葉聲。忽然有省。弃依",
    "X81n1568_014:0105c20": "天童。始明大旨。凡當世弘法者。悉往咨決。出住能仁",
    "X81n1568_014:0105c21": "光孝瑞巖。上堂。春風楊柳眉。春禽弄百舌。一片祖師",
    "X81n1568_014:0105c22": "心。兩處俱漏泄。不動步還家。習漏頓消滅。暗投玉線",
    "X81n1568_014:0105c23": "芒。曉貫金針穴。深固實幽遠。無人孰辨別。慚愧可憐",
    "X81n1568_014:0105c24": "生。頭頭皆合轍。不念阿彌陀。南無乾屎橛。無智癡人",
    "X81n1568_014:0106a01": "前。第一不得說。上堂。見得徹用時親。相逢盡是箇中",
    "X81n1568_014:0106a02": "人。望空雨寶休誇富。無地容錐未是貧。踏著秤鎚硬",
    "X81n1568_014:0106a03": "似鐵。八兩元來是半斤。上堂。舉世尊生下指天指地",
    "X81n1568_014:0106a04": "公案。頌曰。五天一隻蓬蒿箭。攪動支那百萬兵。不得",
    "X81n1568_014:0106a05": "雲門行正令。幾乎錯認定盤星。",
    "X81n1568_014:0106a06": "襄州石門清涼法真禪師劒門人也。上堂。柳色含煙。",
    "X81n1568_014:0106a07": "春光逈秀。一峰孤峻。萬卉爭芳。白雲淡泞已無心。滿",
    "X81n1568_014:0106a08": "目青山元不動。漁翁垂釣。一溪寒雪未曾消。野渡無",
    "X81n1568_014:0106a09": "人。萬古碧潭清似鏡。賓中有主。拄杖橫挑日月輪。主",
    "X81n1568_014:0106a10": "中有賓。踏破草鞋赤脚走。直得賓主互顯。殺活自由。",
    "X81n1568_014:0106a11": "理事渾融。正偏不滯。入荒田不揀。信手拈來草。且道",
    "X81n1568_014:0106a12": "如何委悉。塵中雖有隱身術。爭似全身入帝鄉。",
    "X81n1568_014:0106a13": "明州光孝了堂思徹禪師上堂。羊頭車子推明月。沒",
    "X81n1568_014:0106a14": "底船兒載曉風。一句頓超情量外。道無南北與西東。",
    "X81n1568_014:0106a15": "所以劫前消息。非口耳之所傳。格外真規。豈思量之",
    "X81n1568_014:0106a16": "能解。須知佛佛祖祖。了無一法為人。子子孫孫。直下",
    "X81n1568_014:0106a17": "全身荷負。既已萬機寢削。自然一糝不留。湛湛之波。",
    "X81n1568_014:0106a18": "碧水冷涵於秋色。靈靈之照。霽天淨洗於氷輪。宛轉",
    "X81n1568_014:0106a19": "旁參。叶通兼帶。夢手推開玉戶。飜身撥動機輪。正令",
    "X81n1568_014:0106a20": "纔行。又見一陽萌動。化工密運。俄驚三世變遷。雖則",
    "X81n1568_014:0106a21": "默爾無言。爭奈熾然常說。無遷無變。今朝拈置一邊。",
    "X81n1568_014:0106a22": "有故有新。且道如何話會。諸人還委悉麼。羣陰消剝",
    "X81n1568_014:0106a23": "盡。來日是書雲。",
    "X81n1568_014:0106a24": "隨州大洪法為禪師天台鮑氏子。上堂。法身無相。不",
    "X81n1568_014:0106b01": "可以音聲求。妙道亡言。豈可以文字會。縱使超佛越",
    "X81n1568_014:0106b02": "祖。猶落階梯。直饒說妙談玄。終挂唇齒。須是功勳不",
    "X81n1568_014:0106b03": "犯。形跡不留。枯木寒巖更無津潤。幻人木馬情識皆",
    "X81n1568_014:0106b04": "空。方能垂手入鄽。轉身異類。不見道。無漏國中留不",
    "X81n1568_014:0106b05": "住。却來煙塢臥寒沙。",
    "X81n1568_014:0106b06": "真州長蘆琳禪師上堂。拈拄杖曰。其宗也。離心意識。",
    "X81n1568_014:0106b07": "其旨也。超去來今。離心意識。故品萬類不見差殊。超",
    "X81n1568_014:0106b08": "去來今。故盡十方更無滲漏。當頭不犯。徹底無依。悟",
    "X81n1568_014:0106b09": "向朕兆未生已前。用在功勳不犯之處。平常活計。不",
    "X81n1568_014:0106b10": "用躊蹰。擬議之間。即沒交涉。",
    "X81n1568_014:0106b11": "大洪預禪師法嗣",
    "X81n1568_014:0106b12": "臨江軍慧力悟禪師上堂。一切聲是佛聲。簷前雨滴",
    "X81n1568_014:0106b13": "響冷冷。一切色是佛色。覿面相呈諱不得。便恁麼若",
    "X81n1568_014:0106b14": "為明。碧天雲外月華清。",
    "X81n1568_014:0106b15": "福州雪峰慧深首座示眾。未得入頭應切切。入頭已",
    "X81n1568_014:0106b16": "得須教徹。雖然得入本無無。莫守無無無間歇。大洪",
    "X81n1568_014:0106b17": "聞之乃曰。深兄說禪若此。惜福緣不勝耳。一日普說",
    "X81n1568_014:0106b18": "罷。揮偈辤眾。以筆一拍而化。",
    "X81n1568_014:0106b19": "天封歸禪師法嗣",
    "X81n1568_014:0106b20": "江州東林通理禪師上堂。峰頭駕鐵船。三更日輪杲。",
    "X81n1568_014:0106b21": "心閑不自明。落葉知誰掃。等閑摘箇鄭州梨。放手元",
    "X81n1568_014:0106b22": "是青州棗。",
    "X81n1568_014:0106b23": "天衣聰禪師法嗣",
    "X81n1568_014:0106b24": "蘇州慧日法安禪師本郡人。僧問。如何是和尚為人",
    "X81n1568_014:0106c01": "一句。師曰。狗走抖擻口。曰意旨如何。師曰。猴愁摟摗",
    "X81n1568_014:0106c02": "頭。",
    "X81n1568_014:0106c03": "溫州護國欽禪師上堂。有句無句。明來暗去。活捉生",
    "X81n1568_014:0106c04": "擒。捷書露布。如藤倚樹。物以類聚。海外人參。蜀中綿",
    "X81n1568_014:0106c05": "附。樹倒藤枯。切忌名模。句歸何處。囌嚧囌嚧。呵呵大",
    "X81n1568_014:0106c06": "笑。破鏡不照。大地茫茫。一任[跳兆+孛]跳。",
    "X81n1568_014:0106c07": "無為軍吉祥元實禪師高郵人。自到天衣。蚤夜精勤。",
    "X81n1568_014:0106c08": "脇不至席。一日偶失笑喧眾。衣擯之。中夜宿田里。覩",
    "X81n1568_014:0106c09": "星月粲然有省。曉歸趨方丈。衣見乃問。洞山五位君",
    "X81n1568_014:0106c10": "臣如何話會。師曰。我這裏一位也無。衣令參堂。謂侍",
    "X81n1568_014:0106c11": "僧曰。這漢却有箇見處。奈不識宗旨何。入室次。衣預",
    "X81n1568_014:0106c12": "令行者五人分序而立。師至。俱召實上座。師於是密",
    "X81n1568_014:0106c13": "契奧旨。述偈曰。一位纔彰五位分。君臣叶處紫雲屯。",
    "X81n1568_014:0106c14": "夜明簾卷無私照。金殿重重顯至尊。衣稱善。後住吉",
    "X81n1568_014:0106c15": "祥。",
    "X81n1568_014:0106c16": "舒州投子道宣禪師久侍天衣。無所契。衣叱之。師忘",
    "X81n1568_014:0106c17": "寢食者月餘。一夕聞巡更鈴聲。忽猛省曰。住住。一聲",
    "X81n1568_014:0106c18": "直透青霄路。寒潭月皎有誰知。泥牛觸折珊瑚樹。衣",
    "X81n1568_014:0106c19": "聞命職藏司。住後。凡有所問。以拂子作搖鈴勢。",
    "X81n1568_014:0106c20": "青原下十五世",
    "X81n1568_014:0106c21": "天童珏禪師法嗣",
    "X81n1568_014:0106c22": "明州雪竇智鑒禪師滁州吳氏子。兒時。母與洗手瘍。",
    "X81n1568_014:0106c23": "因曰是甚麼。對曰。我手似佛手。長失恃怙。依真歇於",
    "X81n1568_014:0106c24": "長蘆。大休首眾。即器之。後遯象山。百怪不能惑。深夜",
    "X81n1568_014:0107a01": "開悟。求證於延壽。然復見大休。住後上堂。世尊有密",
    "X81n1568_014:0107a02": "語。迦葉不覆藏。一夜落花雨。滿城流水香。",
    "X81n1568_014:0107a03": "雪竇宗禪師法嗣",
    "X81n1568_014:0107a04": "泰州廣福微庵道勤禪師本郡俞氏子。上堂。舉僧問",
    "X81n1568_014:0107a05": "同安。如何是和尚家風。同安曰。金雞抱子歸霄漢。玉",
    "X81n1568_014:0107a06": "兔懷胎入紫微。曰忽遇客來將何祇待。同安曰。金果",
    "X81n1568_014:0107a07": "早朝猿摘去。玉華晚後鳳銜來。師曰。廣福即不然。有",
    "X81n1568_014:0107a08": "問如何是和尚家風。祇向他道。翠竹叢邊歌款乃。碧",
    "X81n1568_014:0107a09": "巖深處臥煙蘿。忽遇客來將何祇待。沒底籃兒盛皓",
    "X81n1568_014:0107a10": "月。無心盌子貯清風。",
    "X81n1568_014:0107a11": "善權智禪師法嗣",
    "X81n1568_014:0107a12": "越州超化藻禪師開爐上堂。雪滿寒窻。燒盡丹霞木",
    "X81n1568_014:0107a13": "佛。氷交野渡。凍殺陝府鐵牛。直得。寒灰發焰。片雪不",
    "X81n1568_014:0107a14": "留。任運縱橫。現成受用。諸禪德。要會麼。衲帔蒙頭坐。",
    "X81n1568_014:0107a15": "冷煖了無知。",
    "X81n1568_014:0107a16": "青原下十六世",
    "X81n1568_014:0107a17": "雪竇鑑禪師法嗣",
    "X81n1568_014:0107a18": "明州天童長翁如淨禪師久依雪竇足菴和尚會下。",
    "X81n1568_014:0107a19": "菴令看柏樹子話。有省。頌曰。西來祖意庭前栢。鼻孔",
    "X81n1568_014:0107a20": "寥蓼對眼睛。落地枯枝纔[跳兆+孛]跳。松蘿亮鬲笑掀騰。後",
    "X81n1568_014:0107a21": "出世。列主名剎。居杭之淨慈。未幾奉勅黃。復遷明州",
    "X81n1568_014:0107a22": "天童寺。開爐上堂云。只個柴頭煨火種。諸方聿起競",
    "X81n1568_014:0107a23": "開爐。天童直截超宗處。爐與柴頭盡底無。恁麼卻有",
    "X81n1568_014:0107a24": "煖氣。正好猛做工夫。且道。如何驀忽雷霆轟烈燄。從",
    "X81n1568_014:0107b01": "教深夜雪糢糊。上堂。天童鐵臭老拳頭。打殺江湖水",
    "X81n1568_014:0107b02": "牯牛。夜後忽然生個卵。天明推出大日頭。且道。如何",
    "X81n1568_014:0107b03": "晒[日*良]諸人烝濕處。免教行步滑如油。謝新舊兩序上",
    "X81n1568_014:0107b04": "堂。開無間地獄。現閻羅大王。聚夜叉一部。列牛頭兩",
    "X81n1568_014:0107b05": "行。與其進者。劍樹上猛火進用。與其退者。刀山裏寒",
    "X81n1568_014:0107b06": "冰退藏。且道理會甚事。尀耐飯飽弄箸。判斷屎急尿",
    "X81n1568_014:0107b07": "牀。其或未然。華柳春風入戲場。壽慶節上堂。至哉乾",
    "X81n1568_014:0107b08": "元。誕佛國摩耶之瑞。大哉貝典。祝仙桃王母之春。正",
    "X81n1568_014:0107b09": "當恁麼時。且道以何為驗。觀音纓珞妙莊嚴。勢至華",
    "X81n1568_014:0107b10": "鬘長自在。上堂。仲冬第一句。槎槎牙牙。老梅樹忽開",
    "X81n1568_014:0107b11": "花。一花兩花。三四五花。無數花。清不可誇。香不可誇。",
    "X81n1568_014:0107b12": "散作春容吹艸木。衲僧個個頂門禿。驀劄變怪狂風",
    "X81n1568_014:0107b13": "暴雨。乃至交袞大地雪漫漫。老梅樹太無端。寒凍摩",
    "X81n1568_014:0107b14": "挲鼻孔酸。謝知事齋首座秉拂上堂。鐵酸饀。金剛圈。",
    "X81n1568_014:0107b15": "塞斷咽喉。曳脫鼻孔。天童立地有分。衲僧乞命無門。",
    "X81n1568_014:0107b16": "且道如何堪與瞿曇作子孫。請監收上堂。竇八布衫",
    "X81n1568_014:0107b17": "穿。大家出隻手。橫須彌為槩。量大海為斗。所以生殺",
    "X81n1568_014:0107b18": "在前。收放在後。歸功塞破虗空口。還知麼。天童不敢",
    "X81n1568_014:0107b19": "相孤。甘作啼鷄走狗。上堂。螟蛉之子殪而逢蜾。祝之",
    "X81n1568_014:0107b20": "曰。類我類我。天童門下莫有類我底麼。萬里不挂片",
    "X81n1568_014:0107b21": "雲。青天一團猛火。謝監收上堂。金剛王寶劍在匣。有",
    "X81n1568_014:0107b22": "望風不犯之威。天童喝下飛出。變作無孔鐵鎚。輥入",
    "X81n1568_014:0107b23": "荒田亂艸。任教日炙風吹。因甚如此。拈匙把箸知多",
    "X81n1568_014:0107b24": "少。不是知音不易知。佛成道日上堂云。瞿曇臘月八。",
    "X81n1568_014:0107c01": "夜半走出山。賊路羊腸由。偷心虎背斑。鈍置人天者",
    "X81n1568_014:0107c02": "一番。天童恁麼檢舉。且道諦當也無。落賺兒孫頭盡",
    "X81n1568_014:0107c03": "禿。葫蘆藤種纏葫蘆。師凡六座道場。未云稟授。眾有",
    "X81n1568_014:0107c04": "請。師曰。我待涅槃堂裏拈出。果臨終時。拈香曰。如淨",
    "X81n1568_014:0107c05": "行脚。四十餘年。首到乳峯。失脚墮於陷阱。此香今不",
    "X81n1568_014:0107c06": "免鈍置我雪竇足菴大和尚。并書辭世。(偈云。六十六年。罪犯彌天)",
    "X81n1568_014:0107c07": "打個[跳兆+孛]跳。活陷黃泉。咦。從來生死不相干。竟而趨寂。",
    "X81n1568_014:0107c08": "青原下十七世",
    "X81n1568_014:0107c09": "天童淨禪師法嗣",
    "X81n1568_014:0107c10": "襄州鹿門覺禪師參長翁。值翁上堂曰。一個烏梅似",
    "X81n1568_014:0107c11": "木形。蜘蛛結網打蜻蜓。蜻蜓落了兩片翼。堪笑烏梅",
    "X81n1568_014:0107c12": "齩鐵釘。師不覺失笑曰。早知燈是火。飯熟幾多時。後",
    "X81n1568_014:0107c13": "承印記。出住鹿門。示眾曰。盡大地是學人一卷經。盡",
    "X81n1568_014:0107c14": "乾坤是學人一隻眼。以者個眼。讀如是經。千萬億劫。",
    "X81n1568_014:0107c15": "常無間斷。(恩報秀云。看經不易)師甞作五位頌曰。正",
    "X81n1568_014:0107c16": "中偏。月黑雲籠午夜天。佛祖無踪凡聖盡。個中誰辨",
    "X81n1568_014:0107c17": "往來源。偏中正。金井玉盤秋水冷。海天紅日已生東。",
    "X81n1568_014:0107c18": "餘輝不照毗盧頂。正中來。戴角披毛知幾回。應物轉",
    "X81n1568_014:0107c19": "身全得妙。雲收終不露崔嵬。偏中至。覿面誰能容擬",
    "X81n1568_014:0107c20": "議。手提玅印不當風。大用繁興豈凝滯。兼中到。無舌",
    "X81n1568_014:0107c21": "兒童方會道。撥塵何處得逢源。撒手迴途還復玅。",
    "X81n1568_014:0107c22": "青原下十八世",
    "X81n1568_014:0107c23": "鹿門覺禪師法嗣",
    "X81n1568_014:0107c24": "青州普照寺一辨禪師精究內典。貫通旨趣。及參鹿",
    "X81n1568_014:0108a01": "門。得言外旨。出住中都萬壽。當是時。北方二百餘年。",
    "X81n1568_014:0108a02": "燕秦齊晉之間。入是宗者。皆其後學。每向室中設百",
    "X81n1568_014:0108a03": "問勘驗學者。一曰。聲前薦得。落在今時。句後承當。迷",
    "X81n1568_014:0108a04": "頭認影。作麼生是空劫已前自己。又曰。二邊純莫立。",
    "X81n1568_014:0108a05": "中道不須安。且道甚麼處相見得個端的。又曰。回途",
    "X81n1568_014:0108a06": "轉位。直須戴角披毛。喚作畜生得麼。又曰。念念釋迦",
    "X81n1568_014:0108a07": "出世。步步彌勒下生。為甚麼擬心即錯。動念即乖。又",
    "X81n1568_014:0108a08": "曰。有口讚不盡。無言心自明。是則裂破虗空。不是則",
    "X81n1568_014:0108a09": "鬼家活計。上人端的處。道將一句來。如是憧憧籌室。",
    "X81n1568_014:0108a10": "透斯語者鮮焉。",
    "X81n1568_014:0108a11": "青原下二十二世",
    "X81n1568_014:0108a12": "雪巖滿禪師法嗣",
    "X81n1568_014:0108a13": "燕京報恩寺萬松行秀禪師河內之解人也。姓蔡氏。",
    "X81n1568_014:0108a14": "出家於邢州淨土寺。禮贇公為師。後受具戒。挑囊距",
    "X81n1568_014:0108a15": "燕。歷潭過慶壽。參勝默老人。教看長沙轉自己歸山",
    "X81n1568_014:0108a16": "河大地話。半載全無由入。默曰。我只願你遲會。一日",
    "X81n1568_014:0108a17": "有省。復看玄沙未徹語。請益雪巖於磁之大明。纔二",
    "X81n1568_014:0108a18": "十七日。不覺伎倆已盡。留入記室。語言相契。徑付衣",
    "X81n1568_014:0108a19": "偈。尋歸淨土。搆萬松軒以自適。寺內尊宿敦請住持。",
    "X81n1568_014:0108a20": "次住中都萬壽寺。小參。昔有跨驢人。問眾僧何往。僧",
    "X81n1568_014:0108a21": "曰。道場去。人曰。何處不是道場。僧以拳歐之曰。者漢",
    "X81n1568_014:0108a22": "沒道理。向道場裏跨驢不下。其人無語。師曰。人人盡",
    "X81n1568_014:0108a23": "道者漢有頭無尾。能做不能當。殊不知。却是者僧前",
    "X81n1568_014:0108a24": "言不副後語。汝既知舉足下足皆是道場。何不悟騎",
    "X81n1568_014:0108b01": "驢跨馬無非佛事。萬松要斷者不平公案。更與花判",
    "X81n1568_014:0108b02": "曰。喫拳沒興漢。茆廣杜禪和。早是不克己。那堪錯怪",
    "X81n1568_014:0108b03": "他。道場惟有一。佛法本無多。留與闍黎道。護唵薩哩",
    "X81n1568_014:0108b04": "嚩。金章宗皇帝。明昌四年。即南宋光宗紹熈四年也。",
    "X81n1568_014:0108b05": "詔師於禁庭陞座。帝親迎禮。聞未聞法。開悟感慨。奉",
    "X81n1568_014:0108b06": "錦綺大僧伽衣。內宮貴戚羅拜拱跪。各施珍愛。建普",
    "X81n1568_014:0108b07": "度會。施奉異。甞格連日祥雲聯綿天際。從此年豐謳",
    "X81n1568_014:0108b08": "歌滿路。承安二年丁巳。詔師住大都之仰山棲隱禪",
    "X81n1568_014:0108b09": "寺。上堂。蓮宮特作梵宮脩。勝境還須聖駕遊。雨過水",
    "X81n1568_014:0108b10": "澄禽泛子。霞明山靜錦蒙頭。成湯也展恢天網。呂望",
    "X81n1568_014:0108b11": "稀垂浸月釣。試問風光甚時節。黃金世界桂花秋。閏",
    "X81n1568_014:0108b12": "四月旦上堂。所謂道人者。不知月之太小。不知歲之",
    "X81n1568_014:0108b13": "餘閏。埜僧即不然。今年三百八十四日。前月大盡。此",
    "X81n1568_014:0108b14": "月小盡。即今閏四月一日。辰末巳初。忽有個出來道。",
    "X81n1568_014:0108b15": "通疏伶俐。知時按節。要且無道人氣息。埜僧以手掩",
    "X81n1568_014:0108b16": "鼻道。近後近後。作什麼。聻。道人氣息。珍重。晚住報恩",
    "X81n1568_014:0108b17": "退居從容菴。示眾。機輪轉處。智眼猶迷。寶鏡開時。纖",
    "X81n1568_014:0108b18": "塵不度。開拳不落地。應物善知時。兩刃相逢時如何",
    "X81n1568_014:0108b19": "回互。示眾云。去即留住。住即遣去。不去不住。渠無國",
    "X81n1568_014:0108b20": "土。何處逢渠。在在處處。且道是甚麼物。得恁麼奇特。",
    "X81n1568_014:0108b21": "示眾。動則埋身千丈。不動則當處生苗。直須兩頭撒",
    "X81n1568_014:0108b22": "開。中間放下。更買草鞋行脚始得。示眾。踢翻滄海。大",
    "X81n1568_014:0108b23": "地塵飛。喝散白雲。虗空粉碎。嚴從立令。猶是半提。大",
    "X81n1568_014:0108b24": "用全彰。如何施設。示眾。向上一機。鶴冲霄漢。當陽一",
    "X81n1568_014:0108c01": "路。鷂過新羅。直饒眼似流星。未免口如匾擔。且道是",
    "X81n1568_014:0108c02": "何宗旨。師於孔老莊周百家之學無不會通。三閱藏",
    "X81n1568_014:0108c03": "教。恒業華嚴。得法者一百二十人。壽八十一。",
    "X81n1568_014:0108c04": "青原下二十三世",
    "X81n1568_014:0108c05": "報恩秀禪師法嗣",
    "X81n1568_014:0108c06": "燕京報恩林泉從倫禪師初住萬壽。上堂。禪禪非正",
    "X81n1568_014:0108c07": "非偏。無意路。有玄淵。超今邁古。絕後光先。但能忘影",
    "X81n1568_014:0108c08": "迹。何必守[竺二+帝]筌。直指人心見性。須憑祖意通玄。九年",
    "X81n1568_014:0108c09": "面壁真消息。端的其中有秘傳。示眾。若論此事。如丹",
    "X81n1568_014:0108c10": "鳳衝霄不留其踪。其由性空寥廓。慧日精明。炤五蘊",
    "X81n1568_014:0108c11": "之皆空。使萬緣之俱泯。直得星攢碧落。月浸丹墀。翡",
    "X81n1568_014:0108c12": "翠簾垂。燭香人靜。當此之際。那容喘息。寧許窺窬。密",
    "X81n1568_014:0108c13": "室不通風。玄門難措足。雖然如是。一點靈明通宇宙。",
    "X81n1568_014:0108c14": "那拘西竺與曹溪。至元十八年十月二十日。聖旨就",
    "X81n1568_014:0108c15": "大都憫忠寺。焚燒道藏偽經。除道德經。外盡行燒燬。",
    "X81n1568_014:0108c16": "命師下火。遂以火炬打一圓相曰。諸仁者。只如三洞",
    "X81n1568_014:0108c17": "靈文。還能證此火光三昧也無。若也於斯會得。家有",
    "X81n1568_014:0108c18": "北斗經。枉教人口不安寧。其或未然。從此灰飛烟滅",
    "X81n1568_014:0108c19": "後。任伊到處覓天尊。急著眼看。",
    "X81n1568_014:0108c21": "五燈嚴統卷十四"
}