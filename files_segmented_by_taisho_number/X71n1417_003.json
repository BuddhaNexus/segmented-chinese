{
    "X71n1417_003:0468b09": "了堂和尚語錄卷第三",
    "X71n1417_003:0468b11": "了堂和尚偈頌",
    "X71n1417_003:0468b12": "門人　文度　文朗　等編",
    "X71n1417_003:0468b13": "次韻贈曙藏主再參靈巖了菴和尚",
    "X71n1417_003:0468b14": "摩尼珠自圓轉。舍之則近取還遠。大洋海底蓬塵生。",
    "X71n1417_003:0468b15": "須彌頂上洪濤卷。不是心兮不是佛。頂門放出遼天",
    "X71n1417_003:0468b16": "鶻。長空雲淨月三更。倒持鐵杵敲冰骨。既明密意自",
    "X71n1417_003:0468b17": "己邊。何須再買三吳船。靈巖老人太饒舌。令行好擊",
    "X71n1417_003:0468b18": "三百鞭。",
    "X71n1417_003:0468b19": "靈壑歌。次無言和尚韻",
    "X71n1417_003:0468b20": "靈壑靈壑吾為歌。無風自起滔天波。回頭已覺滄溟",
    "X71n1417_003:0468b21": "窄。朝宗萬派如渠何。源遠流來自摩竭。銀山鐵壁俱",
    "X71n1417_003:0468b22": "通徹。六月陰生火聚凉。三冬燄發氷河熱。靈兮非內",
    "X71n1417_003:0468b23": "壑非外。古往今來絕停待。月明歌罷夜堂空。天風撼",
    "X71n1417_003:0468b24": "動千年檜。",
    "X71n1417_003:0468c01": "次中竺古鼎和尚韻。贈允藏主",
    "X71n1417_003:0468c02": "展開佛手。伸出驢脚。露柱燈籠築著磕著。特為此事",
    "X71n1417_003:0468c03": "參尋。布單枉教賣却。一顆如來藏裡珠。日用靈光常",
    "X71n1417_003:0468c04": "烜赫。",
    "X71n1417_003:0468c05": "贈朗首座",
    "X71n1417_003:0468c06": "一字字。一句句。覿面提持。誰云密付。永嘉到曹溪。韶",
    "X71n1417_003:0468c07": "陽見靈樹。子真師子兒。機先知落處。七九六十三。逢",
    "X71n1417_003:0468c08": "人休錯舉。大地春敷五葉華。老胡徒自涉流沙。",
    "X71n1417_003:0468c09": "大義號",
    "X71n1417_003:0468c10": "上人號大義。大義難形諭。不在隔江舉火時。不在開",
    "X71n1417_003:0468c11": "田展手處。父母非我親。黑漆昆侖遭指註。諸佛非我",
    "X71n1417_003:0468c12": "道。狸奴倒上菩提樹。三千剎海。一一全彰。八萬法門。",
    "X71n1417_003:0468c13": "頭頭顯露。竹山有口莫敷宣。從教舉向諸方去。",
    "X71n1417_003:0468c14": "送奉藏主江西禮祖",
    "X71n1417_003:0468c15": "大藏小藏。全提半提。騎聲蓋色。帶水拖泥。三登投子。",
    "X71n1417_003:0468c16": "一宿曹溪。天明芻犬吠。夜半木鷄啼。動靜寒溫宜自",
    "X71n1417_003:0468c17": "愛。祖師何獨在江西。",
    "X71n1417_003:0468c18": "次無際和尚韻。示問禪行者",
    "X71n1417_003:0468c19": "雲鎻萬峰巔。苔徑無人跡。淨人從何來。貌古雙瞳碧。",
    "X71n1417_003:0468c20": "自言多記古機緣。徧歷諸方叩知識。我宗無法與人",
    "X71n1417_003:0468c21": "傳。交馳問答誠何益。袖裡真金用不親。徒將瓦礫閒",
    "X71n1417_003:0468c22": "相擲。臨風不覺成太息。般若叢林長荊棘。",
    "X71n1417_003:0468c23": "次平石和尚韻。贈大雲曇藏主",
    "X71n1417_003:0468c24": "遊徧諸方歸。石床蘚花碧。掀翻五千卷。六門頓清適。",
    "X71n1417_003:0469a01": "佗觀非正觀。無得是真得。自媿仍自悔。誰會復誰識。",
    "X71n1417_003:0469a02": "用舍在當仁。古路如絃直。扇乾生死海。不須金翅翼。",
    "X71n1417_003:0469a03": "寄台城虗白居士",
    "X71n1417_003:0469a04": "西祖門庭。單傳直指。聖不慕佗。靈不在己。微言妙語",
    "X71n1417_003:0469a05": "滿塵寰。總是無用瘡疣紙。打破鳳林關。斫却氂牛尾。",
    "X71n1417_003:0469a06": "毗耶城裡老維摩。拍手呵呵笑不已。",
    "X71n1417_003:0469a07": "次了菴和尚韻。送木菴藏主。見溍卿先生為",
    "X71n1417_003:0469a08": "歸源老人求塔銘",
    "X71n1417_003:0469a09": "深院無人正岑寂。追慕先師慘愁色。先師遷化何所",
    "X71n1417_003:0469a10": "之。萬疊雲山鎻寒碧。木菴淵默聲如雷。令我頓覺孤",
    "X71n1417_003:0469a11": "懷開。持來了菴法兄偈。明珠白璧無纖埃。了菴分違",
    "X71n1417_003:0469a12": "屢更歲。大法千鈞能負載。休居死后到先師。傷悼宗",
    "X71n1417_003:0469a13": "門意有在。死兮生兮事若何。波不離水水即波。黃君",
    "X71n1417_003:0469a14": "當今廊廟器。詞源浩浩傾天河。盛聞書言與書事。筆",
    "X71n1417_003:0469a15": "力不減董狐史。了庵指子求塔銘。叢林有識咸增喜。",
    "X71n1417_003:0469a16": "會看勒石成豐碑。誵訛句子難形書。每怪古德浪指",
    "X71n1417_003:0469a17": "註。如驢覰井井覰驢。",
    "X71n1417_003:0469a18": "贈藻維那",
    "X71n1417_003:0469a19": "一了一切了。一見不再見。霜劒倚天寒。殺活分手面。",
    "X71n1417_003:0469a20": "興化打克賓。臨機少方便。出院仍罰錢。恩多返成怨。",
    "X71n1417_003:0469a21": "若是大冶金。百鍊色不變。放去與收來。何甞不成見。",
    "X71n1417_003:0469a22": "茫茫只解問長安。不知身在含元殿。",
    "X71n1417_003:0469a23": "題王真人月舟圖",
    "X71n1417_003:0469a24": "皎皎天上月。汎汎水中舟。月或翳雲霧。如心縈百憂。",
    "X71n1417_003:0469b01": "舟或厄風濤。如身困馳求。當淨心如月。湛然凌素秋。",
    "X71n1417_003:0469b02": "當以舟喻身。洞視生若浮。月本無明暗。舟還任去留。",
    "X71n1417_003:0469b03": "示小師思齊參方",
    "X71n1417_003:0469b04": "出家入道非小緣。當紹先宗明自己。汝年十五事參",
    "X71n1417_003:0469b05": "尋。臨行囑汝無佗語。勿翫山水費光陰。勿厭觕糲慕",
    "X71n1417_003:0469b06": "甘美。勿輕實德貴虗名。勿效無知狎庸鄙。吳楚叢林",
    "X71n1417_003:0469b07": "知識多。晨參暮請羅萬指。棒喝交馳掣電機。直須薦",
    "X71n1417_003:0469b08": "取言前旨。后生可畏古聖言。五十無聞我身是。佗日",
    "X71n1417_003:0469b09": "歸來似古靈。我亦致齋慶讚汝。",
    "X71n1417_003:0469b10": "題無著染上人芬陀利華室",
    "X71n1417_003:0469b11": "瑞世白蓮華。梵語芬陀利。瑩潔玉雪同。馥郁沈檀異。",
    "X71n1417_003:0469b12": "觀之色非色。嗅之鼻非鼻。所以古聖言。是法難思議。",
    "X71n1417_003:0469b13": "無著染上人。視世如幻寄。取花以名室。是真無著義。",
    "X71n1417_003:0469b14": "於中或宴安。於中或遊戲。此華與此室。不即亦不離。",
    "X71n1417_003:0469b15": "無邊法界中。誰淨復誰穢。譬彼太虗空。花生眼中翳。",
    "X71n1417_003:0469b16": "贈聰藏主遊台鴈",
    "X71n1417_003:0469b17": "僧來問字惟一默。金鉤玉線空拋擲。狸奴白牯暗嗟",
    "X71n1417_003:0469b18": "噓。耀古騰今有何極。杖挑日月來天台。萬八千丈登",
    "X71n1417_003:0469b19": "崔嵬。五百聲聞無處覓。石橋飛瀑鳴如雷。幡然又欲",
    "X71n1417_003:0469b20": "尋鴈蕩。莫把工夫事遊賞。詎那猶自未回頭。到時好",
    "X71n1417_003:0469b21": "鼓攔腮掌。衲僧用處曾不難。轉地軸兮回天關。大家",
    "X71n1417_003:0469b22": "拗折主丈子。笑看千嶂起波瀾。",
    "X71n1417_003:0469b23": "性元號。為資藏主賦",
    "X71n1417_003:0469b24": "見性成佛佛即性。獼猴撲碎軒轅鏡。直截根元性非",
    "X71n1417_003:0469c01": "元。脫殻烏龜飛上天。佛即性也謾甄別。性非元也尤",
    "X71n1417_003:0469c02": "親切。黑漆昆侖舞柘枝。赤脚波斯嚼生鐵。道人自是",
    "X71n1417_003:0469c03": "僧中龍。揭翻藏海咸讓雄。八萬四千塵勞。荊棘叢中",
    "X71n1417_003:0469c04": "高懸惠日。三百六十骨節。旃檀林裡普散香風。頓空",
    "X71n1417_003:0469c05": "語默。迥脫羅籠。使夫一類斷善根闡提。知有千聖頂",
    "X71n1417_003:0469c06": "[寧*頁]上不傳之正宗。咄。",
    "X71n1417_003:0469c07": "示小師妙智參方",
    "X71n1417_003:0469c08": "智過於師。方堪傳授。大抵相似。終不唧[口*留]。汝丁壯年。",
    "X71n1417_003:0469c09": "我趨衰謬。勿以名牽。勿以利誘。廢寢於夜。忘餐於晝。",
    "X71n1417_003:0469c10": "如溺求援。如焚求救。知識門庭。徧宜咨叩。入薝蔔林。",
    "X71n1417_003:0469c11": "餘香不嗅。至道淵曠。終可成就。語默行藏。色色仍舊。",
    "X71n1417_003:0469c12": "佗日歸來。禁得罵詬。無媿古人。吾宗良胄。",
    "X71n1417_003:0469c13": "玄立號",
    "X71n1417_003:0469c14": "玄固非玄。立亦奚立。為萬化之母兮。豈言思而可及。",
    "X71n1417_003:0469c15": "即真空成妙有兮。亦情塵之妄執。如是則窮天地亘",
    "X71n1417_003:0469c16": "古今。明如日黑如漆。取不得捨不得。而強號之曰玄",
    "X71n1417_003:0469c17": "立。",
    "X71n1417_003:0469c18": "次南堂和尚韻。贈清禪客",
    "X71n1417_003:0469c19": "開口即錯。端的不容。一句道著。喪我門風。直饒壁立",
    "X71n1417_003:0469c20": "萬仞。也須末磨粉舂。釋尊推微細禪病。明言五蘊。初",
    "X71n1417_003:0469c21": "祖具真正知見。大破六宗。五葉花開震旦。萬年松在",
    "X71n1417_003:0469c22": "祝融。狸奴倒上菩提樹。午夜金烏海底紅。",
    "X71n1417_003:0469c23": "送天寧章藏主歸開元省師",
    "X71n1417_003:0469c24": "姑蘇城中古法窟。西竺浮來二石佛。聞道曾經劫火",
    "X71n1417_003:0470a01": "餘。鼻孔依然高突兀。道人遠自浮佛來。探玄有志非",
    "X71n1417_003:0470a02": "凡才。掀翻教典五千卷。笑觀雙幘青崔嵬。師老歸覲",
    "X71n1417_003:0470a03": "誠尤確。脩途不憚風塵惡。到時圓相不須呈。側身立",
    "X71n1417_003:0470a04": "侍禪床角。儻問孤蹤事若何。宗乘無補鬢先皤。太湖",
    "X71n1417_003:0470a05": "三萬六千頃。雪浪翻空入夢多。",
    "X71n1417_003:0470a06": "次芭蕉泉禪師示眾韻",
    "X71n1417_003:0470a07": "三界擾擾何時休。窮其起處無端由。從迷積迷歷塵",
    "X71n1417_003:0470a08": "劫。吾徒自合思回頭。晝貪餐夜貪臥。米未經篩糠未",
    "X71n1417_003:0470a09": "簸。巧飾言詞顯己長。妄生枝節求人過。野干兒何所",
    "X71n1417_003:0470a10": "宜。師子之皮不易披。自己田園荒廢了。它家物務總",
    "X71n1417_003:0470a11": "能為。苦奔波。多懡[怡-台+羅]。深種煩惱根。寧結菩提果。一朝",
    "X71n1417_003:0470a12": "蛇入布裩襠。魂膽飛怎眠坐。叫菩薩誰憐我。",
    "X71n1417_003:0470a13": "送思上人之西州",
    "X71n1417_003:0470a14": "妙年思訪道。決志尤宜堅。未會入門款。須防劈面拳。",
    "X71n1417_003:0470a15": "沙彌有主無主。趙州曾見南泉。信手拈來兮氷河發",
    "X71n1417_003:0470a16": "燄。當頭坐斷兮陸地生蓮。若是咬人師子。等閑拶透",
    "X71n1417_003:0470a17": "機先。知識門庭好咨叩。三吳煙浪接遙天。",
    "X71n1417_003:0470a18": "次保福一菴和尚韻。送鄞侍者遊金陵",
    "X71n1417_003:0470a19": "鑠石流金不我熱。折膠墮指不我寒。男兒奮志邁往",
    "X71n1417_003:0470a20": "哲。抉珠驪頷曾無難。壺中但覺日月永。量外須信乾",
    "X71n1417_003:0470a21": "坤寬。世尊拈花示海眾。迦葉當時獨破顏。金聲玉振",
    "X71n1417_003:0470a22": "二千載。撼動天上並人間。靈鋒寶劒常在握。自然破",
    "X71n1417_003:0470a23": "敵還斬關。此去金陵古城下。無事為我拈掇看。脫體",
    "X71n1417_003:0470a24": "承當都在汝。莫教只管弄疑團。",
    "X71n1417_003:0470b01": "贈隱侍者",
    "X71n1417_003:0470b02": "道人索我書長歌。尺水誰能興丈波。肚裡不留元字",
    "X71n1417_003:0470b03": "脚。當知文彩猶嫌多。長歌縱書成底用。打破虗空重",
    "X71n1417_003:0470b04": "覓縫。若人一念自知非。六月黃河連底凍。從來無妙",
    "X71n1417_003:0470b05": "亦無玄。萬象森羅舉不全。昨夜南辰移向北。阿難依",
    "X71n1417_003:0470b06": "舊世尊邊。",
    "X71n1417_003:0470b07": "送方上人遊天台",
    "X71n1417_003:0470b08": "日高蘿窻睡方起。道人袖出玉繭紙。自言江海久曾",
    "X71n1417_003:0470b09": "遊。未到天台心未已。天台古今人共遊。幾人能解窮",
    "X71n1417_003:0470b10": "清幽。穹崖邃谷金磬響。玉芝瑤草天香浮。半千尊者",
    "X71n1417_003:0470b11": "樂空寂。或隱或顯人不識。有時琖裡現茶花。有時松",
    "X71n1417_003:0470b12": "根坐苔石。衲僧用處天然奇。高攜七尺烏藤枝。一挨",
    "X71n1417_003:0470b13": "一拶儻不解。臨機慎勿輕饒伊。",
    "X71n1417_003:0470b14": "大梅錄都寺焙藏經",
    "X71n1417_003:0470b15": "有大經卷離言說。四聖六凡俱洞徹。海藏龍宮五百",
    "X71n1417_003:0470b16": "函。眼裡無端著金屑。楊岐用處人罕同。要覓挂角羚",
    "X71n1417_003:0470b17": "羊蹤。紅爐燄上舒復卷。墨花香霧翻晴空。眼觀東南",
    "X71n1417_003:0470b18": "意西北。錦標更向何時得。彈指圓成八萬門。何待佗",
    "X71n1417_003:0470b19": "生問彌勒。",
    "X71n1417_003:0470b20": "清心堂",
    "X71n1417_003:0470b21": "雅志遠塵滓。深雲構虗堂。水澄石磊磊。月白山蒼蒼。",
    "X71n1417_003:0470b22": "琪樹落秋影。瑤草生異香。孤坐四檐靜。天風透微凉。",
    "X71n1417_003:0470b23": "萬慮不相到。一片凝氷霜。人生貴知止。歲月奔風檣。",
    "X71n1417_003:0470b24": "誰能苦膏火。置身聲利場。",
    "X71n1417_003:0470c01": "勾龍道人每口中道吽吽唄三字。述此以贈",
    "X71n1417_003:0470c02": "道人道箇吽吽唄。頓空言義真奇怪。若是驚群師子",
    "X71n1417_003:0470c03": "兒。拶透機先何痛快。妙乎此道絕疎親。猶恐從前認",
    "X71n1417_003:0470c04": "識神。直饒一念空三際。也是倀倀摸象人。回僊不見",
    "X71n1417_003:0470c05": "黃龍老。燕石那知非至寶。當時牙齒欠關風。彼此全",
    "X71n1417_003:0470c06": "身入荒草。同中異也異中同。消息由來不易通。昨夜",
    "X71n1417_003:0470c07": "泥牛鬪入海。天明鐵鷂舞翻空。",
    "X71n1417_003:0470c08": "示小師思敏侍者再參育王雪窻和尚",
    "X71n1417_003:0470c09": "鄮峯有宗工。迅機如電掣。鍛聖與鎔凡。竹篦三尺鐵。",
    "X71n1417_003:0470c10": "汝欲追再參。决志宜猛烈。目前事萬端。一刀須兩截。",
    "X71n1417_003:0470c11": "當年老韶陽。何甞有言說。紙襖上抄來。重添眼中屑。",
    "X71n1417_003:0470c12": "老我籜峯頭。百醜復千拙。臨行覓贈言。一口無兩舌。",
    "X71n1417_003:0470c13": "自家本有靈光。直要覰教通徹。其或如存若忘。恐無",
    "X71n1417_003:0470c14": "會底時節。",
    "X71n1417_003:0470c15": "次韻贈昱上人",
    "X71n1417_003:0470c16": "吾宗論實不論虗。毫釐有差天地殊。南山起雲北山",
    "X71n1417_003:0470c17": "雨。東家作馬西家驢。江河為舌義難演。鐵石作膓恩",
    "X71n1417_003:0470c18": "未孤。不許夜行須曉到。誰知更有赤鬚胡。",
    "X71n1417_003:0470c19": "次東州和尚答古林和尚真蹟韻",
    "X71n1417_003:0470c20": "舜若多神發惡。剛把虗空穿鑿。木馬奔脫四蹄。泥牛",
    "X71n1417_003:0470c21": "驚折兩角。爭似鳳臺虎丘。傑出叢林高作。參徒水赴",
    "X71n1417_003:0470c22": "雲趨。迅機雷轟電鑠。當陽摵碎破沙盆。瑞氣祥光騰",
    "X71n1417_003:0470c23": "碧落。",
    "X71n1417_003:0470c24": "贈彌陀昱長老",
    "X71n1417_003:0471a01": "至道無難。惟嫌揀擇。山高海深。烏玄鵠白。若是具眼",
    "X71n1417_003:0471a02": "衲僧。自然超宗逸格。曠大劫不消一瞬。何古何今。無",
    "X71n1417_003:0471a03": "邊界全在一塵。非寬非窄。叢林有此出群才。何慮聲",
    "X71n1417_003:0471a04": "光不輝赫。摩挲老眼碧峯前。要觀九萬翔鵬翮。",
    "X71n1417_003:0471a05": "韜侍者血書蓮經",
    "X71n1417_003:0471a06": "經名妙蓮花。如來真秘訣。方便演三乘。有語非干舌。",
    "X71n1417_003:0471a07": "道人用處尤親切。瀝盡娘生指尖血。一毫端上見神",
    "X71n1417_003:0471a08": "通。百億毫端亦非別。讚歎莫及。歡喜不徹。一會靈山",
    "X71n1417_003:0471a09": "儼然。切忌眼中著屑。",
    "X71n1417_003:0471a10": "贈天元達書記",
    "X71n1417_003:0471a11": "當年大覺依圓通。主賓契合恢吾宗。文字不即亦不",
    "X71n1417_003:0471a12": "離。高懸慧日開羣蒙。圓通道大動　天子。大覺誠為",
    "X71n1417_003:0471a13": "天下士。銀璫小使頒綸音。舉賢代己人罕似。淵才雅",
    "X71n1417_003:0471a14": "思自古今。宗乘黼黻真知音。男兒奮志邁往哲。金聲",
    "X71n1417_003:0471a15": "玉振傳叢林。",
    "X71n1417_003:0471a16": "送仙巖華石瑛長老",
    "X71n1417_003:0471a17": "古德心心貴相契。出世不忘悲願海。叢林是處沾恩",
    "X71n1417_003:0471a18": "波。藹藹聲光至今在。誤讀楞嚴思老安。唐言梵語何",
    "X71n1417_003:0471a19": "相干。非惟無佛亦無己。炎炎六月氷霜寒。道人氣岸",
    "X71n1417_003:0471a20": "天然別。驪頷明珠手親抉。祖翁一箇破沙盆。倒用橫",
    "X71n1417_003:0471a21": "拈自超越。",
    "X71n1417_003:0471a22": "次韻送振侍者參方",
    "X71n1417_003:0471a23": "只是無師。不是無禪。斬釘截鐵。謬解悞傳。若謂超今",
    "X71n1417_003:0471a24": "邁古。開口蚤成墮負。更言別有生涯。對面拋沙撒土。",
    "X71n1417_003:0471b01": "直饒納大千於一塵。打三更於日午。正好拶教面紅。",
    "X71n1417_003:0471b02": "知有少室真宗。翠巖不得善侍者。那明真際分頑空。",
    "X71n1417_003:0471b03": "參遍江南與江北。須知不假它家力。一念回光見得",
    "X71n1417_003:0471b04": "親。達磨九年空面壁。",
    "X71n1417_003:0471b05": "次韻贈晟維那",
    "X71n1417_003:0471b06": "祖令高提。欺胡謾漢。越聖超凡。轟雷掣電。興化打克",
    "X71n1417_003:0471b07": "賓。風穴見南院。機用隔天淵。誰云可同傳。直饒靈源",
    "X71n1417_003:0471b08": "湛寂絕滲漓。吾宗那可稱傳持。指螘垤為太華。認蹄",
    "X71n1417_003:0471b09": "涔為歸墟。對燄爐而受凍。坐飯籮而忍飢。男兒奮志",
    "X71n1417_003:0471b10": "從師決擇。此道毋自欺。閻浮身世膠膠擾擾。轉眼成",
    "X71n1417_003:0471b11": "衰遲。",
    "X71n1417_003:0471b12": "送天童東岡昕書記住天王",
    "X71n1417_003:0471b13": "老南見慈明。良遂參麻谷。拈起鐵蒺[卄/梨]。擊碎無瑕玉。",
    "X71n1417_003:0471b14": "教苑初遊兮眼中已刮金鎞。禪林晚歸兮腦後更抽",
    "X71n1417_003:0471b15": "金鏃。寂寥非內兮素範還還。寬廓非外兮真規復復。",
    "X71n1417_003:0471b16": "挹雙沼之淵澄。大雙溪之正續。普施法雨勿遲遲。無",
    "X71n1417_003:0471b17": "限焦枯待霑沃。",
    "X71n1417_003:0471b18": "宗元號",
    "X71n1417_003:0471b19": "恢宗廓元。呵佛罵祖。尋流得源。上馬見路。了無朕跡。",
    "X71n1417_003:0471b20": "正好推窮。千差萬別。八達七通。不躡前蹤。寧彰後位。",
    "X71n1417_003:0471b21": "烈燄銷冰。迅雷破柱。",
    "X71n1417_003:0471b22": "天台竺曇瑞首座。扁所居室。名四華世界。徵",
    "X71n1417_003:0471b23": "伽陀以證",
    "X71n1417_003:0471b24": "無邊剎土本清淨。淨土何獨稱西方。羣生妄覺淪有",
    "X71n1417_003:0471c01": "海。情波識浪何茫茫。娑婆釋尊運慈溥。隨機演法多",
    "X71n1417_003:0471c02": "門戶。十六禪觀乘願輪。面奉彌陀子歸父。八德池開",
    "X71n1417_003:0471c03": "四色花。其地布以黃金沙。大如車輪絕傾側。微妙香",
    "X71n1417_003:0471c04": "潔分光華。天台道人竺曇瑞。四華榜室超言義。優盋",
    "X71n1417_003:0471c05": "曇與拘物頭。波斯迦及芬陀利。經行坐臥於其中。浮",
    "X71n1417_003:0471c06": "生萬念春氷融。淨名不忘修淨土。明知佛國從來空。",
    "X71n1417_003:0471c07": "我宗孤危何取舍。問著痛棒和聲打。滄溟月白吼泥",
    "X71n1417_003:0471c08": "牛。大野風生嘶木馬。於一毫端洞十虗。劃波限域徒",
    "X71n1417_003:0471c09": "區區。拈却風前案山子。不妨潘閬倒騎驢。",
    "X71n1417_003:0471c10": "示莊侍者",
    "X71n1417_003:0471c11": "不慕諸聖。不重己靈。機如掣電。眼似流星。敲唱雙行",
    "X71n1417_003:0471c12": "有準。師資會遇非輕。野鴨飛過時。謾它百丈。侍郎有",
    "X71n1417_003:0471c13": "省處。不打三平。聲前破的。腦后抽釘。拋鐵網於泰華。",
    "X71n1417_003:0471c14": "捉麒麟於滄溟。幾多癡狂外邊走。兩耳卓朔頭鬅鬙。",
    "X71n1417_003:0471c15": "贈日本俊藏主",
    "X71n1417_003:0471c16": "單傳直指。絕學無為。頓空華藏海。抹過毗盧師。無量",
    "X71n1417_003:0471c17": "法門。都來在汝。百千億劫。不出今時。逆施倒用見教",
    "X71n1417_003:0471c18": "徹。德山臨濟還堪追。",
    "X71n1417_003:0471c19": "示淨藏主",
    "X71n1417_003:0471c20": "活袞袞明落落。儗心早已成纏縛。一毫端上識根源。",
    "X71n1417_003:0471c21": "八萬法門頓昭廓。是不是非不非。徒將情解窮玄微。",
    "X71n1417_003:0471c22": "黃龍拈出斷貫索。兩川義虎方知歸。最初機末后著。",
    "X71n1417_003:0471c23": "瘥病不假驢駝藥。藏裡摩尼自古今。天邊日月何輝",
    "X71n1417_003:0471c24": "赫。",
    "X71n1417_003:0472a01": "示度藏主",
    "X71n1417_003:0472a02": "參至無參。學至無學。是聖是凡。全歸掌握。七十二汀",
    "X71n1417_003:0472a03": "鄞水。遠入東溟。萬八千丈台山。高齊南嶽。喜有路而",
    "X71n1417_003:0472a04": "可行。笑無繩而自縛。毗盧藏海盡掀翻。回頭好截蒼",
    "X71n1417_003:0472a05": "龍角。",
    "X71n1417_003:0472a06": "次韻贈初侍者",
    "X71n1417_003:0472a07": "出格言到家句。古往今來幾人舉。如來禪祖師意。大",
    "X71n1417_003:0472a08": "抵難傳[斯/瓦]嗄器。釋尊詳說對阿難。正倒只輪金色臂。",
    "X71n1417_003:0472a09": "不在推窮尋逐時。擡眸早已三千里。溈山只牧水牯",
    "X71n1417_003:0472a10": "牛。不用手中三尺箠。男兒參叩勿遲遲。昨夜金風生",
    "X71n1417_003:0472a11": "玉宇。",
    "X71n1417_003:0472a12": "次韻贈守侍者",
    "X71n1417_003:0472a13": "潦倒雲門云念七。接響承虗至今日。拈得七兮失却",
    "X71n1417_003:0472a14": "一。運斤須還受斤質。迦葉明明不覆藏。始信如來語",
    "X71n1417_003:0472a15": "非密。陳年一等葛藤窠。對眾何勞重拈出。厇愬金毛",
    "X71n1417_003:0472a16": "師子兒。頂門正好施一錐。祖域高深不易到。欲成大",
    "X71n1417_003:0472a17": "智先成愚。臨濟會下赤梢鯉。誰道千非博一是。末后",
    "X71n1417_003:0472a18": "非逢老夾山。翻身爭入洪濤裡。",
    "X71n1417_003:0472a19": "贈中竺傑侍者",
    "X71n1417_003:0472a20": "覺海澄圓。性天朗耀。照而常寂。寂而常照。倒握烏藤",
    "X71n1417_003:0472a21": "驀面揮。誰知特地開懷抱。君不見。世尊拈起一枝花。",
    "X71n1417_003:0472a22": "金色頭陀獨微笑。惟敲瓦鼓唱巴歌。看佗合出陽春",
    "X71n1417_003:0472a23": "調。有放復有收。自起還自倒。",
    "X71n1417_003:0472a24": "次韻默菴歌。贈唯維那",
    "X71n1417_003:0472b01": "我宗從來無語句。金舂玉應何差互。巖間宴坐老空",
    "X71n1417_003:0472b02": "生。雨花天帝尋無路。南海波斯吹鐵笛。泥牛側耳知",
    "X71n1417_003:0472b03": "端的。紛紛覓妙參玄人。幾箇能禁惡拳踢。裙衫抖擻",
    "X71n1417_003:0472b04": "尤難知。無端太阿成倒持。燄發氷河自閃鑠。糝花枯",
    "X71n1417_003:0472b05": "木徒芳菲。莫教守住英靈窟。直須東涌復西沒。伽陀",
    "X71n1417_003:0472b06": "書罷倚危闌。天風磨出蒼崖骨。",
    "X71n1417_003:0472b07": "于石號。介侍者求",
    "X71n1417_003:0472b08": "上人志道堅于石。石堅貴韞無瑕璧。良工剖琢石非",
    "X71n1417_003:0472b09": "堅。志堅道可窮玄極。落落當從自己求。碌碌休向它",
    "X71n1417_003:0472b10": "山覓。生公說法曾點頭。五百力士空施力。",
    "X71n1417_003:0472b11": "次韻贈閏侍者",
    "X71n1417_003:0472b12": "東土隔西天。何妨密相付。覓妙與尋玄。邯鄲學唐步。",
    "X71n1417_003:0472b13": "頭頭總見前。法法成差互。達磨老臊胡。元來不是祖。",
    "X71n1417_003:0472b14": "神光乞安心。來機曾不副。從頭點檢看。五五二十五。",
    "X71n1417_003:0472b15": "當爐能不避火熱。誰謂同途不同轍。看它赤手坐重",
    "X71n1417_003:0472b16": "關。把斷何曾通水泄。一機瞥轉威音前。拈起死蛇活",
    "X71n1417_003:0472b17": "潑潑。百萬人中輥出來。自然用處天然別。因憶金巒",
    "X71n1417_003:0472b18": "善侍者。翠巖親遭痛摧折。當時不得老慈明。滿懷冤",
    "X71n1417_003:0472b19": "屈憑誰雪。",
    "X71n1417_003:0472b20": "贈日本登侍者",
    "X71n1417_003:0472b21": "香林遠侍者。久入韶陽室。韶陽道不涉言詮。紙襖無",
    "X71n1417_003:0472b22": "端浪傳出。悞它學語禪流。轉增煙霞痼疾。吐得氣轉",
    "X71n1417_003:0472b23": "得身。去却七三存一。百尺竿頭進步時。搏桑日上珊",
    "X71n1417_003:0472b24": "瑚枝。",
    "X71n1417_003:0472c01": "答龍華穆菴法姪康長老韻",
    "X71n1417_003:0472c02": "四海禪流自旁午。少室宗乘待人舉。南堂嫡子鳳臺",
    "X71n1417_003:0472c03": "孫。地褊善於長袖舞。迅機一喝如雷奔。要使正眼開",
    "X71n1417_003:0472c04": "頂門。焦枯溥沃會有日。黃河九曲來崑崙。",
    "X71n1417_003:0472c05": "次蘿月瑩公墨蹟",
    "X71n1417_003:0472c06": "後以智拔先定動。自然空盡塵勞夢。棒喝交馳建法",
    "X71n1417_003:0472c07": "門。直教喪膽還驚魂。妙喜舌底風雷卷。點鐵成金丹",
    "X71n1417_003:0472c08": "九轉。蘿月道人何所參。馬頭北也牛頭南。我之所說",
    "X71n1417_003:0472c09": "譬時雨。塞却耳根須聽取。古今燄續與芳聯。佛祖曾",
    "X71n1417_003:0472c10": "無一法傳。",
    "X71n1417_003:0472c11": "次韻送我藏主再參中竺季潭和尚",
    "X71n1417_003:0472c12": "未明三八九。難蹈古皇道。白璧鑿石終自逢。青天掘",
    "X71n1417_003:0472c13": "地從渠討。是藥採將來。拈起一莖草。機先領旨。何疑",
    "X71n1417_003:0472c14": "可疑。量外明宗。弗好也好。五千餘卷葛藤窠。十聖三",
    "X71n1417_003:0472c15": "賢俱絆倒。要作德山臨濟下兒孫。更須參叩千歲巖",
    "X71n1417_003:0472c16": "前老。",
    "X71n1417_003:0472c17": "用韻寄道純西堂",
    "X71n1417_003:0472c18": "濟北宗風。江西法道。電激雷奔不覆藏。龍睛鶻眼難",
    "X71n1417_003:0472c19": "探討。鞭起石麒麟。毒蛇驚出草。咬破鐵酸饀。萬象齊",
    "X71n1417_003:0472c20": "稱好。泥金剛直得汗流。雪師子爭教推倒。靈機洞徹",
    "X71n1417_003:0472c21": "威音前。天香桂子秋光老。",
    "X71n1417_003:0472c22": "如山號恩監寺求",
    "X71n1417_003:0472c23": "道人號如山。山即如如體。上屹萬象前。下根九淵底。",
    "X71n1417_003:0472c24": "巨靈力大無所施。愚公歲久那能移。號風老樹化鮫",
    "X71n1417_003:0473a01": "鰐。霾雲怪石蹲熊羆。恩大或云山可比。道大未許形",
    "X71n1417_003:0473a02": "言語。三脚驢子弄蹄行。狼藉氷霜滿寰宇。",
    "X71n1417_003:0473a03": "法華圖為鹿苑天鼓聞法師題",
    "X71n1417_003:0473a04": "現瑞舒光靈鷲峯。宣揚妙法啟羣蒙。三周七喻何親",
    "X71n1417_003:0473a05": "切。百界千如本互融。更雨天花香藹藹。彌羅帝網影",
    "X71n1417_003:0473a06": "重重。還它鹿苑扶宗手。凡聖咸歸海印中。",
    "X71n1417_003:0473a07": "寓幻室",
    "X71n1417_003:0473a08": "真不留兮妄本虗。室名寓幻竟何如。乾城影裡飛金",
    "X71n1417_003:0473a09": "鳳。石火光中見梵廬。以有相空為戶牖。從無住法立",
    "X71n1417_003:0473a10": "屏除。休聞吾語生疑訝。三界均同一夢居。",
    "X71n1417_003:0473a11": "遊景星",
    "X71n1417_003:0473a12": "巨靈何年施斧鑿。巖崖[山*雙]峻千青旻。銀河橫界可隣",
    "X71n1417_003:0473a13": "壁。翠巘周羅猶從賓。五更先見海底日。三月未覺人",
    "X71n1417_003:0473a14": "間春。潛光毓勝古淵藪。璣公貫公僧鳳麟。",
    "X71n1417_003:0473a15": "答方巖大林和尚(二)",
    "X71n1417_003:0473a16": "慢幢疑網已氷銷。佛國魔宮幾許遙。玉筯好撑師子",
    "X71n1417_003:0473a17": "口。麻絛偏繫呂公腰。尺圓寶鏡容千里。六結花巾止",
    "X71n1417_003:0473a18": "一條。用捨總行安樂法。側微誰謂異層霄。",
    "X71n1417_003:0473a19": "覺性圓明事若何。凡兮非少聖非多。一金豈礙持投",
    "X71n1417_003:0473a20": "井。三獸奚勞喻渡河。寶劒空中還自擲。鈆刀石上任",
    "X71n1417_003:0473a21": "渠磨。永嘉早已欠緘默。今古猶傳證道歌。",
    "X71n1417_003:0473a22": "答南堂和尚見寄韻(二)",
    "X71n1417_003:0473a23": "萬古穹祟少室峯。是誰能復九年風。不空佛病并祖",
    "X71n1417_003:0473a24": "病。那得宗通與說通。文豹惟知藏霧雨。彩鸞終不受",
    "X71n1417_003:0473b01": "樊籠。好將袖裡吹毛劒。截斷千差到大同。",
    "X71n1417_003:0473b02": "鈯斧拋來湖上峰。閒居力振古宗風。非惟睡虎全威",
    "X71n1417_003:0473b03": "在。別有靈犀一點通。夜坐沈檀浮寶鼎。卯齋菱藕滿",
    "X71n1417_003:0473b04": "筠籠。祥麟掣斷黃金鎖。天外出頭誰與同。",
    "X71n1417_003:0473b05": "答會翁和尚",
    "X71n1417_003:0473b06": "久客同登巾子峰。滿軒江月桂華風。年光易逐星霜",
    "X71n1417_003:0473b07": "換。祖意難將語默通。縛虎直須探虎穴。養鷄何必閉",
    "X71n1417_003:0473b08": "雞籠。萬機休罷頭如雪。琴到無絃調自同。",
    "X71n1417_003:0473b09": "巖頭雪嶠宿鼇峯。抖擻肝膓不露風。抹過三玄并五",
    "X71n1417_003:0473b10": "位。掃空密證與潛通。驊騮豈待金鞭影。鸑鷟寧堪鐵",
    "X71n1417_003:0473b11": "網籠。太祖西丘多胤胄。家風不約自然同。",
    "X71n1417_003:0473b12": "次夢堂和尚韻。贈國清敞侍者再參",
    "X71n1417_003:0473b13": "侍者參得禪了也。洞徹威音大劫前。鐵馬奔程揮折",
    "X71n1417_003:0473b14": "箠。冰河連底打焦甎。明知心外元無佛。剛道壺中別",
    "X71n1417_003:0473b15": "有天。百丈當年再參話。虗空為口舉難全。",
    "X71n1417_003:0473b16": "次石屋和尚雜言韻(五)",
    "X71n1417_003:0473b17": "浮生多是強名模。放下情緣道可圖。雲影谿光清入",
    "X71n1417_003:0473b18": "座。蕨牙菰米旋供厨。穠花勿謂春難老。童齓當知鬢",
    "X71n1417_003:0473b19": "易枯。萬物古今紛變化。難逃天地一洪爐。",
    "X71n1417_003:0473b20": "老我年來事事休。為它猶自動閒憂。林泉勝絕好遊",
    "X71n1417_003:0473b21": "翫。烏兔奔忙難駐留。作佛何須生竺國。成仙多是慕",
    "X71n1417_003:0473b22": "蓬丘。有為須極無為地。幾箇工夫得到頭。",
    "X71n1417_003:0473b23": "空階行蟻上生臺。紅日三竿門始開。抖擻裙衫無法",
    "X71n1417_003:0473b24": "說。提攜瓶錫有僧來。雨餘觀瀑非常好。月下聞猿分",
    "X71n1417_003:0473c01": "外哀。鶴脛自長鳧脛短。是誰續也是誰裁。",
    "X71n1417_003:0473c02": "慕道專誠要決疑。當如勝負局中棊。圓成般若空情",
    "X71n1417_003:0473c03": "識。根本無明立見知。自合探珠投赤水。幾多拾礫向",
    "X71n1417_003:0473c04": "春池。秋雲滿目頻搔首。覺苑荒涼正此時。",
    "X71n1417_003:0473c05": "萬化趨功不少停。慵將大藥制頺齡。纔逢露冷江楓",
    "X71n1417_003:0473c06": "赤。又見春回野燒青。供佛自持生鐵盋。汲泉誰用古",
    "X71n1417_003:0473c07": "銅瓶。天風一陣松濤惡。高枕南窻午睡醒。",
    "X71n1417_003:0473c08": "贈俊上人",
    "X71n1417_003:0473c09": "生佛已前奇特事。須知用不出今時。蒲帆遠別吳城",
    "X71n1417_003:0473c10": "畔。鐵錫東遊越海涯。進步孤來三事衲。回頭惜取兩",
    "X71n1417_003:0473c11": "莖眉。紅爐新出黃金彈。驚落天邊白鳳兒。",
    "X71n1417_003:0473c12": "答宗聖首座",
    "X71n1417_003:0473c13": "弟兄南北總成翁。何日開懷話此宗。本有靈源常湛",
    "X71n1417_003:0473c14": "湛。顯玄法喻自重重。見須見月休觀指。聞貴聞心謾",
    "X71n1417_003:0473c15": "擊鐘。若約衲僧門下令。烏藤三十未輕容。",
    "X71n1417_003:0473c16": "答天童元明和尚",
    "X71n1417_003:0473c17": "力闡宗猷九隴前。當陽無黨亦無偏。輝騰自己光明",
    "X71n1417_003:0473c18": "藏。燭破佗家默照禪。聖解競推憐末學。靈機獨脫慕",
    "X71n1417_003:0473c19": "先賢。煙霞老我千峰頂。喜見雙溪有正傳。",
    "X71n1417_003:0473c20": "寄則中度首座",
    "X71n1417_003:0473c21": "宗綱委地起無因。敲唱深期過量人。果卓掇時機自",
    "X71n1417_003:0473c22": "別。茶瓢跳處話重新。群生在在投迷網。諸聖塵塵乘",
    "X71n1417_003:0473c23": "願輪。拈起毫端風雨快。優曇花綻不干春。",
    "X71n1417_003:0473c24": "贈莊上人",
    "X71n1417_003:0474a01": "趙州十八見南泉。心印無傳是正傳。木馬驚嘶新脫",
    "X71n1417_003:0474a02": "鞅。鐵牛酣臥久忘鞭。雙眸掣電覰不破。滿口含霜道",
    "X71n1417_003:0474a03": "得全。萬古碧潭空界月。何妨[翟*欠]碎水中天。",
    "X71n1417_003:0474a04": "答玄一隱君韻(二)",
    "X71n1417_003:0474a05": "彤霞暖影煦人酣。水遶平坡竹遶庵。道極玄微元不",
    "X71n1417_003:0474a06": "二。教隨名相自分三。雪花浮椀雨前茗。金顆堆盤霜",
    "X71n1417_003:0474a07": "后柑。童子無端事遊歷。滿身煙水百城南。",
    "X71n1417_003:0474a08": "如棊世事屢更新。脫屣功名貴葆真。蓬島跨來千歲",
    "X71n1417_003:0474a09": "鶴。桃源別是一家春。玄琴黃卷為佳侶。老石長松作",
    "X71n1417_003:0474a10": "近隣。珍重盤溪玄一子。竿頭百尺解翻身。",
    "X71n1417_003:0474a11": "答夢堂和尚見寄韻(時重修僧傳)",
    "X71n1417_003:0474a12": "簡修僧史甘露滅。刪集傳燈楊大年。重喜酉菴攎妙",
    "X71n1417_003:0474a13": "解。廣揚列祖顯真傳。陰凉大地閻浮樹。饒益群生忍",
    "X71n1417_003:0474a14": "辱僊。四海叢林遍蓁莽。高堂何忍事安眠。",
    "X71n1417_003:0474a15": "悼南堂法兄和尚",
    "X71n1417_003:0474a16": "說法洞庭湖外寺。重來智積讖嘉期。雲趨水赴三千",
    "X71n1417_003:0474a17": "里。玉應金舂十二時。沙竭龍歸無底盋。毗嵐風撼不",
    "X71n1417_003:0474a18": "萌枝。東西失此人天眼。情與無情總皺眉。",
    "X71n1417_003:0474a19": "癸卯八月廿五日。南堂靠倒涅槃臺。浮幢王剎毫端",
    "X71n1417_003:0474a20": "現。優盋羅花火裡開。妙解玄言都掃蕩。真規素範頓",
    "X71n1417_003:0474a21": "追回。嘉禾鄞水七百里。側耳時聞震法雷。",
    "X71n1417_003:0474a22": "次中竺用章和尚韻。贈咨侍者",
    "X71n1417_003:0474a23": "我宗無語亦無法。寧許胡抄與亂抄。回首群魔皆近",
    "X71n1417_003:0474a24": "侍。擡眸千聖匪同交。噇空鐵盋休安柄。載月金船好",
    "X71n1417_003:0474b01": "把梢。吹起布毛方悟去。分明屎塊向人拋。",
    "X71n1417_003:0474b02": "次韻贈日本敬藏主",
    "X71n1417_003:0474b03": "參玄東走復西奔。求劒刻舟徒記痕。眼正龍蛇元易",
    "X71n1417_003:0474b04": "辯。氣高佛祖可平吞。掃空藏教五千軸。抹過塵勞八",
    "X71n1417_003:0474b05": "萬門。獨上城樓望鄉國。海天寒日湧金盆。",
    "X71n1417_003:0474b06": "謝事雙檜。答天元師姪韻",
    "X71n1417_003:0474b07": "閒居四壁甘吾分。鳴鼓無由逼晚參。一任角聲來枕",
    "X71n1417_003:0474b08": "上。慵將草色問城南。鐵牛電眼難留屑。石女雲鬟易",
    "X71n1417_003:0474b09": "受簪。因憶慈明見神鼎。江河為舌向誰談。",
    "X71n1417_003:0474b10": "題大禪安西堂。繼休居歸源二老人。及南堂",
    "X71n1417_003:0474b11": "之後。重拈雪竇所拈古德公案一百則",
    "X71n1417_003:0474b12": "百章古德閒公案。五色摩尼耀大千。多訝雲林藏玉",
    "X71n1417_003:0474b13": "櫝。賸觀雪竇擊金鞭。鳳臺光吐星中月。崑阜香浮火",
    "X71n1417_003:0474b14": "裡蓮。珍重南堂施敏手。今逢法喜繼前賢。",
    "X71n1417_003:0474b15": "寄夢堂和尚(時在大慈)",
    "X71n1417_003:0474b16": "閒居湖寺談禪病。還如積翠在江西。霜藤靠壁蛻龍",
    "X71n1417_003:0474b17": "骨。磨衲擁肩行螘蹊。句裡藏鋒全殺活。機先失照隔",
    "X71n1417_003:0474b18": "雲泥。空王浩劫至今日。大化無私物物齊。",
    "X71n1417_003:0474b19": "用韻贈靈隱密藏主",
    "X71n1417_003:0474b20": "未舉烏藤知落處。不虗依我古巖西。罕逢赤手抉驪",
    "X71n1417_003:0474b21": "頷。多向枯樁尋兔蹊。水可結冰冰即水。泥能成像像",
    "X71n1417_003:0474b22": "非泥。毗盧藏海空諸有。一念不生凡聖齊。",
    "X71n1417_003:0474b23": "用韻示左右(二)",
    "X71n1417_003:0474b24": "大家相聚喫莖虀。莫話趙州東院西。黃檗樹頭無蜜",
    "X71n1417_003:0474c01": "果。懸崖險處有平蹊。袒肩未荷千斤檐。著脚先防三",
    "X71n1417_003:0474c02": "尺泥。廓徹摩醯頂門眼。劣形殊相本來齊。",
    "X71n1417_003:0474c03": "此心無悟亦無迷。多是東行却向西。如信大虗堪覓",
    "X71n1417_003:0474c04": "縫。從教古路自分蹊。疾雷破嶽似摧朽。利劒刜鐘如",
    "X71n1417_003:0474c05": "切泥。老我煙霞成底用。天時人事固難齊。",
    "X71n1417_003:0474c06": "答天王東岡昕長老",
    "X71n1417_003:0474c07": "雲壓千峰路欲迷。雪欹老栢斷橋西。榮枯自信無纖",
    "X71n1417_003:0474c08": "念。明昧誰云有二蹊。守默癡禪油入麵。尋文狂慧絮",
    "X71n1417_003:0474c09": "沾泥。暮翁善唱無生曲。喜見諸孫和得齊。",
    "X71n1417_003:0474c10": "贈日本謙藏主",
    "X71n1417_003:0474c11": "祖域高深到未曾。多誇密授與親承。人心本自無今",
    "X71n1417_003:0474c12": "古。法運其如有廢興。罷向千門持鐵盋。空圍萬象舉",
    "X71n1417_003:0474c13": "霜藤。何期斫額搏桑曉。枯木花開六月氷。",
    "X71n1417_003:0474c14": "示暐藏主省師",
    "X71n1417_003:0474c15": "人人本有光明藏。無受無傳古到今。易領解時休領",
    "X71n1417_003:0474c16": "解。難推尋處好推尋。曹溪祖派稱南嶽。積翠孫枝讓",
    "X71n1417_003:0474c17": "寂音。得度有師歸禮覲。尚期看我老雲林。",
    "X71n1417_003:0474c18": "送大基丕長老住補陀",
    "X71n1417_003:0474c19": "浮幢王剎香海界。古佛圓通門大開。翠嶽峨峨參碧",
    "X71n1417_003:0474c20": "漢。鯨濤湱湱震晴雷。溈山踢倒淨瓶去。黃檗取將禪",
    "X71n1417_003:0474c21": "版來。一句迥超千聖外。叢林氣象追回。",
    "X71n1417_003:0474c22": "送定上人參方",
    "X71n1417_003:0474c23": "探玄須具眼。列祖備機深。但莫隨佗語。終能見自心。",
    "X71n1417_003:0474c24": "磨甎難作鏡。點鐵易成金。太古無絃曲。相期發至音。",
    "X71n1417_003:0475a01": "次韻留道中藏主",
    "X71n1417_003:0475a02": "至道關懷重。浮生繫念輕。行藏無別法。語默總真情。",
    "X71n1417_003:0475a03": "翳盡空元淨。塵銷鏡自明。風光清溢目。何處問歸程。",
    "X71n1417_003:0475a04": "送來上人參方",
    "X71n1417_003:0475a05": "子來需贈語。展紙復沈吟。蹇淺時流議。寬洪古聖心。",
    "X71n1417_003:0475a06": "無瑕稱美玉。出鑛是精金。道匪從人得。專誠且訪尋。",
    "X71n1417_003:0475a07": "次韻悼藻藏主",
    "X71n1417_003:0475a08": "有志探玄士。牧牛師嬾安。聖凡情若盡。生死海能乾。",
    "X71n1417_003:0475a09": "鸑鷟徒呈瑞。芭蕉不耐寒。百年真一夢。萬事付三歎。",
    "X71n1417_003:0475a10": "至正己亥。謝事竹山。歸圓明庵。因閱真淨和",
    "X71n1417_003:0475a11": "尚語。有一身終有限。萬事畢無時之句。析其",
    "X71n1417_003:0475a12": "十字為首。成雜言十章。示諸左右",
    "X71n1417_003:0475a13": "一庵鄰木井。老我合投閒。砌石成蓮沼。開軒面藥闌。",
    "X71n1417_003:0475a14": "亂峰青崒屼。幽澗瀉潺湲。別有生涯在。無絃琴好彈。",
    "X71n1417_003:0475a15": "身居千嶂裡。幾見歲華更。壁靠過頭杖。爐埋折脚鐺。",
    "X71n1417_003:0475a16": "禦寒麆布褐。誑腹老藜羮。路轉溪回處。是誰來共行。",
    "X71n1417_003:0475a17": "終日倚巖隈。閒雲去復來。未明心即佛。謾說鏡非臺。",
    "X71n1417_003:0475a18": "濁水珠還現。淤泥蓮可栽。吾宗多異見。有口亦慵開。",
    "X71n1417_003:0475a19": "有身還有累。無[女*(巢-果+(离-禸))]是無求。隨事能通達。何人不自由。",
    "X71n1417_003:0475a20": "花生因翳眼。岸住為停舟。法道常超勝。祗園自晚秋。",
    "X71n1417_003:0475a21": "限時登聖果。特地執愚情。彈指三祇劫。擡眸十萬程。",
    "X71n1417_003:0475a22": "石牛畊曠野。芻犬吠空城。真正舉揚處。堂前草盛生。",
    "X71n1417_003:0475a23": "萬法何曾有。一心元自無。虗空終不壞。滄海幾番枯。",
    "X71n1417_003:0475a24": "妙辯毗城老。單傳碧眼胡。怪來木獬廌。吞却石菸菟。",
    "X71n1417_003:0475b01": "事理已圓融。何妨話此宗。採來都是藥。捧上不成龍。",
    "X71n1417_003:0475b02": "楊廣山前草。金剛嶺上松。大哉穹壤內。千古慕靈蹤。",
    "X71n1417_003:0475b03": "畢竟難傳授。胡為喚作禪。呈機非句裡。領旨豈言前。",
    "X71n1417_003:0475b04": "喝下分賓主。棒頭明正偏。祖翁田地在。水牯好加鞭。",
    "X71n1417_003:0475b05": "無事可思惟。隨緣度歲時。案頭間寶鴨。壁角挂軍持。",
    "X71n1417_003:0475b06": "雨歇谿聲壯。月高松影遲。真空并妙有。一一洞靈知。",
    "X71n1417_003:0475b07": "時光有今古。佛性無悟迷。表法名何別。還源理自齊。",
    "X71n1417_003:0475b08": "直教分水乳。未免隔雲泥。一舉四十九。趙州東院西。",
    "X71n1417_003:0475b09": "次所庵首座韻(二)",
    "X71n1417_003:0475b10": "隨處成嘉遁。神珠耿夜光。茅廬殊迫窄。法界總含藏。",
    "X71n1417_003:0475b11": "上國蒲輪召。深爐芋火香。癲癇循迷妄。那可秘靈方。",
    "X71n1417_003:0475b12": "覺皇如按指。海印自生光。火不鏡中出。珠非衣裡藏。",
    "X71n1417_003:0475b13": "甆甌浮雪乳。石室藹天香。妙達真空理。規圓矩自方。",
    "X71n1417_003:0475b14": "閱古軒",
    "X71n1417_003:0475b15": "歷探先聖意。毫髮本無差。未盡眼中翳。那除空裡花。",
    "X71n1417_003:0475b16": "凉風生几席。白月照窻紗。掩卷成枯坐。真觀豈有涯。",
    "X71n1417_003:0475b17": "答天童平石和尚見寄韻(五)",
    "X71n1417_003:0475b18": "不肯高居兜率天。逢人要覓一文錢。更言彌勒真彌",
    "X71n1417_003:0475b19": "勒。摋土拋沙百眾前。",
    "X71n1417_003:0475b20": "泐水禪如藥汞銀。黃龍聞著即生嗔。當時不是慈明",
    "X71n1417_003:0475b21": "老。鐵網難收一角麟。",
    "X71n1417_003:0475b22": "三尺竹篦長在握。肯將佛法當人情。巍然照雪軒中",
    "X71n1417_003:0475b23": "坐。衲子教它眼自明。",
    "X71n1417_003:0475b24": "旃檀樓閣翠嵐中。水鏡襟懷鶴髮翁。石鼎香銷定初",
    "X71n1417_003:0475c01": "起。金烏拍翅海門東。",
    "X71n1417_003:0475c02": "頭頭物物總天真。誰謂今人媿古人。慶喜何曾徇根",
    "X71n1417_003:0475c03": "識。瞿曇徒自綰花巾。",
    "X71n1417_003:0475c04": "贈的維那",
    "X71n1417_003:0475c05": "化米歸來仍化炭。堂司一職輒相煩。要明的的西來",
    "X71n1417_003:0475c06": "意。只在尋常日用間。",
    "X71n1417_003:0475c07": "贈西上人",
    "X71n1417_003:0475c08": "子到問吾西祖意。老來有口只宜閒。趙州曾指庭前",
    "X71n1417_003:0475c09": "栢。千古叢林作話端。",
    "X71n1417_003:0475c10": "贈靜知客",
    "X71n1417_003:0475c11": "動靜寒溫合自知。江淮閩浙浪奔馳。大陽寺裡顯知",
    "X71n1417_003:0475c12": "客。乳竇峰頭百世師。",
    "X71n1417_003:0475c13": "懷古十首寄大宗西堂",
    "X71n1417_003:0475c14": "鶉衣百結不掩骭。糞火堆中有芋魁。寒涕垂頤曾不",
    "X71n1417_003:0475c15": "管。紫泥書自九天來。",
    "X71n1417_003:0475c16": "語非難也識真難。臨濟腰包上徑山。汝自問它何欠",
    "X71n1417_003:0475c17": "少。一堂雲侶半抽單。",
    "X71n1417_003:0475c18": "頭上青灰三五斗。趙州誰謂太疎慵。等閑剔起眉毛",
    "X71n1417_003:0475c19": "看。老虎斑斑是大蟲。",
    "X71n1417_003:0475c20": "飢餐渴飲不多爭。不向如來行處行。怪底當年顛普",
    "X71n1417_003:0475c21": "化。飯床踢倒大麁生。",
    "X71n1417_003:0475c22": "白雲昔日見楊岐。問及茶陵受業師。不是當家真種",
    "X71n1417_003:0475c23": "草。如何一笑會懷疑。",
    "X71n1417_003:0475c24": "慈明參罷老汾陽。短髮肩挑骨董箱。神鼎老昏相見",
    "X71n1417_003:0476a01": "語。叢林多是錯商量。",
    "X71n1417_003:0476a02": "芭蕉庵中泉大道。禪子來參無異談。直示汾州奇特",
    "X71n1417_003:0476a03": "事。解懷抖擻破裙衫。",
    "X71n1417_003:0476a04": "古德示人閒露布。看時容易會時難。不因兩轉合頭",
    "X71n1417_003:0476a05": "語。船子那能得夾山。",
    "X71n1417_003:0476a06": "談辯對人無抵捂。自家無事動干戈。從前一等偷心",
    "X71n1417_003:0476a07": "死。選佛場中得甲科。",
    "X71n1417_003:0476a08": "三督黃牙竅到天。衲僧蹉過萬千千。字經三寫烏焉",
    "X71n1417_003:0476a09": "馬。疊妙重玄競說禪。",
    "X71n1417_003:0476a10": "次了菴和尚雜言韻(八)",
    "X71n1417_003:0476a11": "吾祖深慈豈易量。要成大樹作陰涼。看它五葉花開",
    "X71n1417_003:0476a12": "後。萬紫千紅敢鬪芳。",
    "X71n1417_003:0476a13": "胡僧得得飛金錫。曾為汾陽罷夜參。未許南堂樂閒",
    "X71n1417_003:0476a14": "寂。要弘法道播東南。",
    "X71n1417_003:0476a15": "一塵不立萬緣空。夜半陽烏海底紅。出窟金毛不求",
    "X71n1417_003:0476a16": "伴。度河香象更誰同。",
    "X71n1417_003:0476a17": "有生有死心源混。無聖無凡性地平。客至休嫌太疎",
    "X71n1417_003:0476a18": "嬾。白雲流水自將迎。",
    "X71n1417_003:0476a19": "赤手須探火裡氷。自家活計勿它營。德山白棒橫揮",
    "X71n1417_003:0476a20": "處。即是昏衢智慧燈。",
    "X71n1417_003:0476a21": "觸目遇緣無剩法。何須要透未生前。三冬喜有生柴",
    "X71n1417_003:0476a22": "火。且自垂簾護煖煙。",
    "X71n1417_003:0476a23": "揑沙終是不成團。斷臂安心話已圓。真正舉揚宗教",
    "X71n1417_003:0476a24": "事。草深何止法堂前。",
    "X71n1417_003:0476b01": "眼見耳聞無別旨。手握烏藤行復倚。菩薩聲聞曾未",
    "X71n1417_003:0476b02": "知。各證圓通二十五。",
    "X71n1417_003:0476b03": "信庵",
    "X71n1417_003:0476b04": "只箇無疑便入門。其中別是一乾坤。拳頭對客何勞",
    "X71n1417_003:0476b05": "竪。日日茅檐挂白雲。",
    "X71n1417_003:0476b06": "台州天寧音。都管塑觀音。知客寮起樓淨僧",
    "X71n1417_003:0476b07": "髮施草鞵",
    "X71n1417_003:0476b08": "觀音示現比丘身。樓閣門開接要津。剃了頭光飽喫",
    "X71n1417_003:0476b09": "飯。草鞵重著見何人。",
    "X71n1417_003:0476b10": "寄紫巖絕學和尚",
    "X71n1417_003:0476b11": "莫厭荒凉古道場。吾宗只貴話頭行。趙州曾住觀音",
    "X71n1417_003:0476b12": "院。麥醋沙鹽土塌床。",
    "X71n1417_003:0476b13": "示禪客",
    "X71n1417_003:0476b14": "問來汝須啞却口。答去我須禿却舌。堂前露柱笑掀",
    "X71n1417_003:0476b15": "眉。達磨西來無妙訣。",
    "X71n1417_003:0476b16": "析雪竇迷悟相反偈",
    "X71n1417_003:0476b17": "霏霏梅雨灑危層。一句分明絕愛憎。末法師僧少方",
    "X71n1417_003:0476b18": "便。多將知解當宗乘。",
    "X71n1417_003:0476b19": "五月山房冷似氷。不教容易啟柴扄。口邊白醭生來",
    "X71n1417_003:0476b20": "久。且喜渾無問法僧。",
    "X71n1417_003:0476b21": "莫謂乾坤乖大信。古今毫髮不曾差。趙州猶自婆心",
    "X71n1417_003:0476b22": "切。凡見僧來喚喫茶。",
    "X71n1417_003:0476b23": "未明心地是炎蒸。縱已明來也只寧。栽了冬瓜種茄",
    "X71n1417_003:0476b24": "子。一條百衲補難成。",
    "X71n1417_003:0476c01": "答靈隱竹泉和尚",
    "X71n1417_003:0476c02": "摩醯正眼耀乾坤。物日禪翁六世孫。倒握竹篦全殺",
    "X71n1417_003:0476c03": "活。當陽擊碎鐵崑崙。",
    "X71n1417_003:0476c04": "建三塔",
    "X71n1417_003:0476c05": "潭北湘南草正青。敲甎打瓦見功成。一非三也三非",
    "X71n1417_003:0476c06": "一。那箇髑髏無眼睛。",
    "X71n1417_003:0476c07": "華頂光菩薩製紙龕於爐上。禦寒坐禪",
    "X71n1417_003:0476c08": "溪藤裁製禦寒威。六面虗明定起時。棗栢當年惟造",
    "X71n1417_003:0476c09": "論。火爐頭話幾曾知。",
    "X71n1417_003:0476c10": "山居",
    "X71n1417_003:0476c11": "深深爐內煨黃獨。爛爛鍋中煑蕨薇。曠劫不殊今日",
    "X71n1417_003:0476c12": "事。今年不似去年飢。",
    "X71n1417_003:0476c13": "綠蘿溪畔啟荊扉。自浣襤衫布衲衣。乾鵲鳴來又鳴",
    "X71n1417_003:0476c14": "去。多年江海故人歸。",
    "X71n1417_003:0476c15": "尋玄覓妙正紛然。誰解回光究本源。大地眾生銷妄",
    "X71n1417_003:0476c16": "見。百千諸佛本無言。",
    "X71n1417_003:0476c17": "法社凋衰心欲寒。諸緣空寂更何言。山窻睡起日卓",
    "X71n1417_003:0476c18": "午。一樹桫欏花正繁。",
    "X71n1417_003:0476c19": "平面似床松下石。偃枝成蓋石邊松。無心道者眉如",
    "X71n1417_003:0476c20": "雪。煑得茶香分外濃。",
    "X71n1417_003:0476c21": "雲銷陰崖寒意早。枯枝收拾兩三堆。不教菜葉隨流",
    "X71n1417_003:0476c22": "去。恐悞高人訪道來。",
    "X71n1417_003:0476c23": "定起蘿龕偶獨行。不知人世歲華更。閒拋藤子清池",
    "X71n1417_003:0476c24": "裡。無限魚兒水面爭。",
    "X71n1417_003:0477a01": "三箇柴頭煨正煖。三竿寒日尚高眠。明知有口可挂",
    "X71n1417_003:0477a02": "壁。萬象森羅替說禪。",
    "X71n1417_003:0477a03": "總是娘生一箇身。任它富貴任它貧。石床坐落三更",
    "X71n1417_003:0477a04": "月。風揭松濤滿耳根。",
    "X71n1417_003:0477a05": "山高纔寒便積雪。三冬少有無雪時。庭前齊腰憶二",
    "X71n1417_003:0477a06": "祖。床上縮項思楊岐。",
    "X71n1417_003:0477a07": "題祖會圖",
    "X71n1417_003:0477a08": "聖賢瑞世示冥權。妙筆如何畫得全。賴有陳年斷貫",
    "X71n1417_003:0477a09": "索。將它鼻孔一時穿。",
    "X71n1417_003:0477a10": "獨庵",
    "X71n1417_003:0477a11": "單單結構箇茅廬。玉殿珠樓總不如。非特與人難共",
    "X71n1417_003:0477a12": "住。更無人可作鄰居。",
    "X71n1417_003:0477a13": "勉中姪侍者參方",
    "X71n1417_003:0477a14": "千聖頂[寧*頁]一著子。決擇莫辭途路長。雪嶠三回到投",
    "X71n1417_003:0477a15": "子。慈明易服見汾陽。",
    "X71n1417_003:0477a16": "贈僧書楞嚴法華圓覺華嚴四經",
    "X71n1417_003:0477a17": "直取華巾成六結。曲垂根器演三乘。其如深入光明",
    "X71n1417_003:0477a18": "藏。破一微塵出大經。",
    "X71n1417_003:0477a19": "贈峴維那為法花會化緣捺海塘",
    "X71n1417_003:0477a20": "興化棒頭知落處。東西南北任縱橫。靈山一會儼然",
    "X71n1417_003:0477a21": "在。滄海桑田幾變更。",
    "X71n1417_003:0477a22": "悼愚仲和尚",
    "X71n1417_003:0477a23": "諸方宿德死殆盡。死到慧因愚仲翁。法道衰寒端可",
    "X71n1417_003:0477a24": "卜。典刑誰復繼高風。",
    "X71n1417_003:0477b01": "頓悟心宗空萬法。尤專密行化人天。輪珠手裡一百",
    "X71n1417_003:0477b02": "八。綻作火中金色蓮。",
    "X71n1417_003:0477b03": "無疑",
    "X71n1417_003:0477b04": "何須東卜與西卜。自信從來不覆藏。見得一番親切",
    "X71n1417_003:0477b05": "了。著衣喫飯只如常。",
    "X71n1417_003:0477b06": "悼壽昌別源法兄(四)",
    "X71n1417_003:0477b07": "平生慣用黑荳法。松源五世的骨孫。信脚蹈翻生死",
    "X71n1417_003:0477b08": "海。當陽指出鐵崑崘。",
    "X71n1417_003:0477b09": "有口不吞三世佛。十方剎土任遨遊。死來隨例成顛",
    "X71n1417_003:0477b10": "倒。舍利勞人滿掬收。",
    "X71n1417_003:0477b11": "心存聖解道還殊。藥有神功病莫除。劫火從教燒海",
    "X71n1417_003:0477b12": "底。涅槃生死本如如。",
    "X71n1417_003:0477b13": "川陸動踰千里遠。弟兄十載不承顏。遺音昨到紫籜",
    "X71n1417_003:0477b14": "寺。骨石已葬丹霞山。",
    "X71n1417_003:0477b15": "國清索天封竹作水筧",
    "X71n1417_003:0477b16": "雙澗當陽輕借問。天封直下便相酬。同將百尺竿頭",
    "X71n1417_003:0477b17": "意。萬仞懸崖接上流。",
    "X71n1417_003:0477b18": "答清凉實庵法兄六首(時在太白前板)",
    "X71n1417_003:0477b19": "黃金世界清凉國。演說無邊舌廣長。太白峯前分半",
    "X71n1417_003:0477b20": "座。端如靈樹待韶陽。",
    "X71n1417_003:0477b21": "籜頂幽居百念灰。窻前明月幾番來。昨朝僧向臺山",
    "X71n1417_003:0477b22": "去。接得羅浮一信回。",
    "X71n1417_003:0477b23": "吾知捉象與捉兔。一等須教用力全。日用現行明歷",
    "X71n1417_003:0477b24": "歷。從來無得亦無傳。",
    "X71n1417_003:0477c01": "根器未湛禁惡辣。明窻之下且安排。一聲看狗狼忙",
    "X71n1417_003:0477c02": "走。門外紫湖空立牌。",
    "X71n1417_003:0477c03": "大小雲門奇特事。曾無一法可當情。問渠諸佛出身",
    "X71n1417_003:0477c04": "處。便道東山水上行。",
    "X71n1417_003:0477c05": "不羨超宗并逸格。何勞廣學與多知。空來佛國三千",
    "X71n1417_003:0477c06": "界。使得人間十二時。",
    "X71n1417_003:0477c07": "悼紫巖絕學和尚",
    "X71n1417_003:0477c08": "晚年歸老千峯頂。警發來蒙念未休。聞道秋來遷化",
    "X71n1417_003:0477c09": "了。何人重舉過窓牛。",
    "X71n1417_003:0477c10": "染藏主天童持淨",
    "X71n1417_003:0477c11": "苕帚放來拈鐵剗。淨邊功業穢邊修。廁籌撥出光明",
    "X71n1417_003:0477c12": "藏。笑倒天童老隰州。",
    "X71n1417_003:0477c13": "有甚卓卓與的的。老禪不覺舌頭長。掃空教典五千",
    "X71n1417_003:0477c14": "卷。糞壤堆頭自舉揚。",
    "X71n1417_003:0477c15": "示朗侍者",
    "X71n1417_003:0477c16": "野鴨分明飛過去。馬師驀鼻拽教回。徒將鐵杵敲氷",
    "X71n1417_003:0477c17": "骨。花在不萌枝上開。",
    "X71n1417_003:0477c18": "行者福嚴歸葬父母",
    "X71n1417_003:0477c19": "父母非親孰最親。報恩須是負恩人。活埋黃土深三",
    "X71n1417_003:0477c20": "尺。碓觜花開劫外春。",
    "X71n1417_003:0477c21": "悼前清凉松隱和尚(二)",
    "X71n1417_003:0477c22": "八十五年能事畢。跏趺合掌示真歸。闍維重使人驚",
    "X71n1417_003:0477c23": "訝。繚亂天華雪片飛。",
    "X71n1417_003:0477c24": "直下西丘四世孫。倒騎鐵馬上崑崙。清凉山裡萬菩",
    "X71n1417_003:0478a01": "薩。無相光中添一尊。",
    "X71n1417_003:0478a02": "輗侍者歸省松岡和尚",
    "X71n1417_003:0478a03": "剎海三千彰妙用。塵勞八萬洞靈知。鳥窠吹起布毛",
    "X71n1417_003:0478a04": "處。普化打翻筋斗時。",
    "X71n1417_003:0478a05": "送希聖彥長老住溫州仙巖",
    "X71n1417_003:0478a06": "此去仙姑巖畔寺。烏藤橫按接禪流。安公破讀楞嚴",
    "X71n1417_003:0478a07": "句。直得須彌笑點頭。",
    "X71n1417_003:0478a08": "宗綱",
    "X71n1417_003:0478a09": "少室峰前拋鐵網。振振盡是玉麒麟。一從五派分來",
    "X71n1417_003:0478a10": "后。赤手提持有幾人。",
    "X71n1417_003:0478a11": "次松巖恕中和尚山居雜言(四)",
    "X71n1417_003:0478a12": "菩薩圓修與佛鄰。退身三界拯孤貧。茫茫角力趨程",
    "X71n1417_003:0478a13": "者。頂罩燒鐘一萬斤。",
    "X71n1417_003:0478a14": "雲頭按下守空知。坐對飯籮甘受飢。桂櫂蘭舟誇好",
    "X71n1417_003:0478a15": "手。未聞奪得錦標歸。",
    "X71n1417_003:0478a16": "一句了然超百億。更疑何事待丁寧。怪來昔日矮師",
    "X71n1417_003:0478a17": "叔。蒲伏洞山床下聽。",
    "X71n1417_003:0478a18": "江海歸來齒髮疎。一庵移入深雲住。獼猴成隊摘酸",
    "X71n1417_003:0478a19": "梨。見人走上懸崖樹。",
    "X71n1417_003:0478a20": "拜和天目老祖四題真蹟韻",
    "X71n1417_003:0478a21": "香山湯禪師濯足亭",
    "X71n1417_003:0478a22": "上牢添器費工程。巧處偏於拙處呈。濯足溪流顯靈",
    "X71n1417_003:0478a23": "異。當時那辯濁中清。",
    "X71n1417_003:0478a24": "石橋五百羅漢",
    "X71n1417_003:0478b01": "五百聲聞受記來。神通手面走風雷。石橋蹈斷不蹈",
    "X71n1417_003:0478b02": "斷。且向深雲靜打隈。",
    "X71n1417_003:0478b03": "瑞巖惺惺石",
    "X71n1417_003:0478b04": "恠石破陀讓蘚苔。老禪危坐不傾摧。長年報道惺惺",
    "X71n1417_003:0478b05": "著。那箇出它機境來。",
    "X71n1417_003:0478b06": "龍湫詎那尊者",
    "X71n1417_003:0478b07": "詎那抱膝古崖阿。萬斛觀傾設利羅。我欲為渠施痛",
    "X71n1417_003:0478b08": "掌。奈渠不肯轉頭何。",
    "X71n1417_003:0478b09": "題列祖傳法正宗標目",
    "X71n1417_003:0478b10": "金舂玉應楔出楔。燄續芳聯心印心。真淨界中無位",
    "X71n1417_003:0478b11": "次。閻浮世上有知音。",
    "X71n1417_003:0478b12": "答傳首座(二)",
    "X71n1417_003:0478b13": "汾陽有語莫妄想。長慶連云也太差。踢倒飯床顛普",
    "X71n1417_003:0478b14": "化。築來脚指老玄沙。",
    "X71n1417_003:0478b15": "竭世樞機固可嗤。窮諸玄辯亦徒為。碓坊盧老不識",
    "X71n1417_003:0478b16": "字。六代傳衣還是伊。",
    "X71n1417_003:0478b17": "招國清東席木庵和尚",
    "X71n1417_003:0478b18": "皮膚脫盡唯真實。一片虗懷水鏡開。正好清狂伴寒",
    "X71n1417_003:0478b19": "拾。隰州古佛望歸來。",
    "X71n1417_003:0478b20": "聞鵑有感。寄國清東席了空和尚",
    "X71n1417_003:0478b21": "倒指從頭數故人。音書處處隔風塵。杜鵑啼上三更",
    "X71n1417_003:0478b22": "月。一箇空山老病身。",
    "X71n1417_003:0478b23": "招前明慶瑩中法弟",
    "X71n1417_003:0478b24": "音容動別半千里。黃落已驚三十秋。細大法門無可",
    "X71n1417_003:0478c01": "說。欽山有語啟巖頭。",
    "X71n1417_003:0478c02": "析舊作成四章。示淡維那",
    "X71n1417_003:0478c03": "化米歸來仍化炭。殺人劒也活人刀。誰知恩大難酬",
    "X71n1417_003:0478c04": "處。海未為深山未高。",
    "X71n1417_003:0478c05": "堂司一職輒相煩。徹骨氷寒者一番。束破桶盆雙眼",
    "X71n1417_003:0478c06": "碧。黑花猫子面門斑。",
    "X71n1417_003:0478c07": "要明的的西來意。塞却咽喉須出氣。無言童子念摩",
    "X71n1417_003:0478c08": "訶。釋迦不受然燈記。",
    "X71n1417_003:0478c09": "只在尋常日用間。須知覿面隔千山。句中有眼終難",
    "X71n1417_003:0478c10": "會。琴上無絃正好彈。",
    "X71n1417_003:0478c11": "送僧持盋",
    "X71n1417_003:0478c12": "覺皇三界獨稱尊。法化宣流在子孫。喜覩雲堂容海",
    "X71n1417_003:0478c13": "眾。高擎鐵盋向檀門。",
    "X71n1417_003:0478c14": "聵翁",
    "X71n1417_003:0478c15": "娘生兩耳聾來好。老去無聞萬念如。每見傍人開笑",
    "X71n1417_003:0478c16": "口。仰天閒撚白髭鬚。",
    "X71n1417_003:0478c17": "謝事太白。偶閱東石和尚語。其間有賀能仁",
    "X71n1417_003:0478c18": "仲南東堂退居偈。析成四章。示諸左右",
    "X71n1417_003:0478c19": "占得溪房最上層。省來赤脚蹈氷稜。縱饒著我千金",
    "X71n1417_003:0478c20": "價。不賣平生百不能。",
    "X71n1417_003:0478c21": "山中拋却一堂僧。總可它年繼祖燈。萬象森羅熾然",
    "X71n1417_003:0478c22": "說。何須勞我舉烏藤。",
    "X71n1417_003:0478c23": "小園移在闌干下。屋角天風鳴鐵馬。今無良遂來咨",
    "X71n1417_003:0478c24": "參。麻谷鋤頭對誰把。",
    "X71n1417_003:0479a01": "自摘青藜雜飯蒸。飽餐毛孔有餘馨。笑它昔日毗耶",
    "X71n1417_003:0479a02": "老。演出如來最上乘。",
    "X71n1417_003:0479a03": "贈日者",
    "X71n1417_003:0479a04": "壽夭榮枯底用推。定於哇地一聲時。先生妙縱談天",
    "X71n1417_003:0479a05": "舌。本命元辰合自知。",
    "X71n1417_003:0479a06": "製衣沈氏求",
    "X71n1417_003:0479a07": "引線行針無別法。量長較短在臨時。工夫純熟自省",
    "X71n1417_003:0479a08": "力。手段精奇人共知。",
    "X71n1417_003:0479a09": "修鞋鮑氏求",
    "X71n1417_003:0479a10": "破柴床下埋塵久。妙手重修在此時。初祖親攜返西",
    "X71n1417_003:0479a11": "竺。大陽轉付續宗枝。",
    "X71n1417_003:0479a12": "季曇",
    "X71n1417_003:0479a13": "二千年后法末世。優盋羅華遍界春。飲光獨得正法",
    "X71n1417_003:0479a14": "眼。謾盡靈山百萬人。",
    "X71n1417_003:0479a15": "閒居雜言同韻六首",
    "X71n1417_003:0479a16": "瘦藤孤倚碧池頭。照影空驚兩鬢秋。祖道流通滿寰",
    "X71n1417_003:0479a17": "海。負舂盧老出新州。",
    "X71n1417_003:0479a18": "有口何勞舉話頭。萬松聲撼四時秋。夜明廉外排班",
    "X71n1417_003:0479a19": "立。恠底當年老隰州。",
    "X71n1417_003:0479a20": "敲出麒麟拄杖頭。機如激電氣橫秋。唆佗臨濟參黃",
    "X71n1417_003:0479a21": "檗。徹底婆心是睦州。",
    "X71n1417_003:0479a22": "翻身只在一毫頭。凜若神山碧海秋。打失眼睛孚上",
    "X71n1417_003:0479a23": "座。角聲吹徹古楊州。",
    "X71n1417_003:0479a24": "牧牛善解掣繩頭。祖父田園會有秋。不見溈山傳寂",
    "X71n1417_003:0479b01": "子。宗乘大闡在袁州。",
    "X71n1417_003:0479b02": "一室空山白盡頭。祇園無處不凋秋。束腰豈易追藥",
    "X71n1417_003:0479b03": "嶠。行脚尤難學趙州。",
    "X71n1417_003:0479b04": "悼玄一隱君",
    "X71n1417_003:0479b05": "埋玉平原草樹荒。隱君玄一未甞亡。清凉傳與補陀",
    "X71n1417_003:0479b06": "傳。千古名山有耿光。",
    "X71n1417_003:0479b07": "圖書四壁貫晴虹。方外猶明少室宗。那料藏舟移夜",
    "X71n1417_003:0479b08": "壑。丹霞無處訪龐翁。",
    "X71n1417_003:0479b09": "圓中",
    "X71n1417_003:0479b10": "轉轆轆地。如盤走珠。向外尋覓。天地懸殊。",
    "X71n1417_003:0479b11": "一言",
    "X71n1417_003:0479b12": "只箇歸源旨。分明不二談。機先見真諦。何用口喃喃。",
    "X71n1417_003:0479b13": "生上人禮補陀",
    "X71n1417_003:0479b14": "大士巖間出見。勞生日用相逢。楊柳枝枝甘露。旃檀",
    "X71n1417_003:0479b15": "葉葉香風。",
    "X71n1417_003:0479b16": "凝碧亭",
    "X71n1417_003:0479b17": "群峯鎖煙靄。方池漾漣漪。遙空結靜色。一片清琉璃。",
    "X71n1417_003:0479b18": "溪謳十首贈無著山主",
    "X71n1417_003:0479b19": "小小一溪水。雄雄四面山。道人栖止處。茅屋兩三間。",
    "X71n1417_003:0479b20": "壁角破沙鍋。洗來猶可用。撥雪挑薺牙。夜深營茗供。",
    "X71n1417_003:0479b21": "溪居樂性情。誰云大孤絕。脫脚濯清流。開窗待明月。",
    "X71n1417_003:0479b22": "四畔多山家。朴古忘彼我。共樂鐘磬聲。隨時送山果。",
    "X71n1417_003:0479b23": "洗衣一片石。闊可四五尺。崖根著脚牢。溪湍任舂激。",
    "X71n1417_003:0479b24": "鹽從山市賒。麥寄隣家磨。斫得生柴歸。日頭檐外過。",
    "X71n1417_003:0479c01": "茗盌對爐香。同參引話長。西風上衡岳。夜雨宿瀟湘。",
    "X71n1417_003:0479c02": "溪雲弄晚晴。飛起碧蜻蜓。西園看梨棗。何處唱歌聲。",
    "X71n1417_003:0479c03": "寒日已卓午。柴扉猶未開。飢烏如有約。成隊下生臺。",
    "X71n1417_003:0479c04": "夜來寒氣濃。天明雪沒屋。化粮人未歸。充飢有黃獨。",
    "X71n1417_003:0479c05": "小佛事",
    "X71n1417_003:0479c06": "為曉上座火",
    "X71n1417_003:0479c07": "提起火。汝是超生越死曉事底人。隔墻見角。便知是",
    "X71n1417_003:0479c08": "牛。隔山見煙。便知是火。擲下火。",
    "X71n1417_003:0479c09": "仁藏主火",
    "X71n1417_003:0479c10": "生也不道。死也不道。一大藏教。詮註不及。仁則榮。不",
    "X71n1417_003:0479c11": "仁則辱。般若如大火聚。近之則燎却面門。",
    "X71n1417_003:0479c12": "勤都管火",
    "X71n1417_003:0479c13": "上士聞道。勤而行之。生死到來。總用不著。動絃別曲。",
    "X71n1417_003:0479c14": "葉落知秋。摺折聖箭子。撥火覓浮漚。",
    "X71n1417_003:0479c15": "寂都管火",
    "X71n1417_003:0479c16": "逼慈明晚參。對白雲發笑。照而常寂。寂而常照。擲下",
    "X71n1417_003:0479c17": "火。火蛇鑽汝髑髏。退後退後。",
    "X71n1417_003:0479c18": "能都寺火",
    "X71n1417_003:0479c19": "能所俱亡。生死路絕。楊岐金剛圈栗棘蓬。拈向一邊。",
    "X71n1417_003:0479c20": "金將石試。玉將火試。",
    "X71n1417_003:0479c21": "仁都寺火",
    "X71n1417_003:0479c22": "楊岐輔慈明。石窻輔宏智。仁者必有勇。勇者不必有",
    "X71n1417_003:0479c23": "仁。顧眾云。夜來何處火。燒出古人墳。",
    "X71n1417_003:0479c24": "昌都寺火",
    "X71n1417_003:0480a01": "透得金剛圈。吞得栗棘蓬。大昌吾道。死款活供。擲下",
    "X71n1417_003:0480a02": "火。南山燒炭北山紅。",
    "X71n1417_003:0480a03": "規都管火",
    "X71n1417_003:0480a04": "打破生死關。摺折聖箭子。未為好手。要見真規復復。",
    "X71n1417_003:0480a05": "真須火裏蓮開。",
    "X71n1417_003:0480a06": "琦典座火",
    "X71n1417_003:0480a07": "如麟如鳳。如琦如瑰。敵不得死生何益。明日喫甚菜。",
    "X71n1417_003:0480a08": "二年同一春。擲下火。紅爐焰裏好翻身。",
    "X71n1417_003:0480a09": "堯首座火",
    "X71n1417_003:0480a10": "不譽堯而非桀。不喜佛而增魔。不捨妄而求真。不貪",
    "X71n1417_003:0480a11": "生而畏死。摩訶衍法。離四句。絕百非。撥波求得火。燒",
    "X71n1417_003:0480a12": "却五須彌。",
    "X71n1417_003:0480a13": "宗首座火",
    "X71n1417_003:0480a14": "我宗無語句。亦無一法與人。仰山夢昇天宮第二座。",
    "X71n1417_003:0480a15": "說摩訶衍法。有甚交涉。擲下火。喚作火。則燒殺你。不",
    "X71n1417_003:0480a16": "喚作火。則凍殺你。",
    "X71n1417_003:0480a17": "禪上座火",
    "X71n1417_003:0480a18": "道無古今。禪非坐臥。死款活供。能有幾箇。太原孚上",
    "X71n1417_003:0480a19": "座。在楊州聞角聲。髑髏前打失眼睛。也是認橘皮作",
    "X71n1417_003:0480a20": "火。",
    "X71n1417_003:0480a22": "了堂和尚語錄卷第三"
}