{
    "T17n0758_001:0600b06": "佛說諸行有為經",
    "T17n0758_001:0600b08": "西天中印度摩伽陀國那爛陀寺",
    "T17n0758_001:0600b09": "三藏傳教大師賜紫沙門臣法天",
    "T17n0758_001:0600b10": "奉　詔譯",
    "T17n0758_001:0600b11": "如是我聞：一時，世尊在舍衛國祇樹給孤獨",
    "T17n0758_001:0600b12": "園，與大苾芻眾千二百五十人俱。",
    "T17n0758_001:0600b13": "爾時，世尊告苾芻眾言：「苾芻！一切行遷流，如",
    "T17n0758_001:0600b14": "幻不實、不得久住、無有定相、是顛倒法。苾芻！",
    "T17n0758_001:0600b15": "乃至一切行，垢盡無染離一切垢。一切眾生，",
    "T17n0758_001:0600b16": "乃至蠕動及部多等，至壽命盡決定殞滅；若",
    "T17n0758_001:0600b17": "彼無生即當無滅。若彼長者、婆羅門、剎帝利",
    "T17n0758_001:0600b18": "種族，殊勝豪貴自在財富，無量金銀珍寶及",
    "T17n0758_001:0600b19": "諸受用，無所乏少；雖有父母眷屬、親姻知識、",
    "T17n0758_001:0600b20": "吏民僮僕皆悉具足，至壽命盡亦無能免。又",
    "T17n0758_001:0600b21": "復剎帝利授灌頂已，為大國王得大自在，有",
    "T17n0758_001:0600b22": "大力勢，人民無量，大地國土皆悉降伏，至壽",
    "T17n0758_001:0600b23": "命盡亦復無免。又彼仙人林中，諸修行者不",
    "T17n0758_001:0600b24": "貪於味，食諸菓實；又復遠離菓實修諸苦行，",
    "T17n0758_001:0600b25": "至壽命盡亦復無免。「又彼修諸十善，得生四",
    "T17n0758_001:0600b26": "大王天、忉利天、夜摩天、覩史多天、樂變化",
    "T17n0758_001:0600b27": "天、他化自在天；又復修行禪定，得梵身天、梵",
    "T17n0758_001:0600b28": "輔天、大梵天，得少光天、無量光天、極光淨",
    "T17n0758_001:0600b29": "天，得少淨天、無量淨天及遍淨天，得無雲",
    "T17n0758_001:0600c01": "天、福生天、廣果天、無想有情天。又彼阿那",
    "T17n0758_001:0600c02": "含得無煩天、無熱天、善現天、善見天、色究",
    "T17n0758_001:0600c03": "竟天。又彼厭礙色身，修無邊虛空三昧等，得",
    "T17n0758_001:0600c04": "生空無邊處、識無邊處、無所有處、非想非非",
    "T17n0758_001:0600c05": "想處。彼等諸天，雖復殊勝，非彼不生，亦復殞",
    "T17n0758_001:0600c06": "滅。「若彼三界漏盡，已作所作，遠離重擔，逮",
    "T17n0758_001:0600c07": "得己利，盡諸有結，得阿羅漢，雖復此身亦當",
    "T17n0758_001:0600c08": "棄捨。又彼刀兵劫，自修一身處於寂靜，悟",
    "T17n0758_001:0600c09": "諸因緣得中乘證，號辟支佛；雖復此身亦當",
    "T17n0758_001:0600c10": "棄捨。乃至如來、應、正等覺，十力廣大，四智圓",
    "T17n0758_001:0600c11": "明，說法無畏，正師子吼，歷無數勤勞得那羅",
    "T17n0758_001:0600c12": "延身，亦復棄捨。「諸苾芻！所謂如彼窯師造作",
    "T17n0758_001:0600c13": "坏器、盆甕之類，雖復有成，定從破壞；又如菓",
    "T17n0758_001:0600c14": "熟自當墮落，生滅之法亦復如是。諸苾芻！",
    "T17n0758_001:0600c15": "一切有情乃至部多，一切含識至壽命盡，無",
    "T17n0758_001:0600c16": "免斯者。如無有生，即當無滅。」復說偈言：",
    "T17n0758_001:0600c17": "「如來天中天，　　說是無常法，",
    "T17n0758_001:0600c18": "　如坏器不堅，　　終趣於破壞。",
    "T17n0758_001:0600c19": "　同菓熟自落，　　有情命如是，",
    "T17n0758_001:0600c20": "　苾芻今當知，　　生滅宜應怖。」",
    "T17n0758_001:0600c21": "爾時，世尊說是經已。諸苾芻眾一心信受，歡",
    "T17n0758_001:0600c22": "喜奉行。",
    "T17n0758_001:0600c23": "佛說諸行有為經"
}