{
    "T40n1818_003:0814a06": "法華論疏卷下",
    "T40n1818_003:0814a08": "胡吉藏撰",
    "T40n1818_003:0814a09": "自此已下，釋〈譬喻品〉。初身子領解。此文大",
    "T40n1818_003:0814a10": "意者，上釋〈方便品〉令小乘人悟入一乘得受",
    "T40n1818_003:0814a11": "記。今釋小乘悟入一乘，竟自呵責小乘過失。",
    "T40n1818_003:0814a12": "就文為二：初牒經二偈、次論釋。",
    "T40n1818_003:0814a13": "譬喻品尊者舍利弗說偈言：金色三十二，十",
    "T40n1818_003:0814a14": "力諸解脫，同共一法中，而不得此事。八十種妙",
    "T40n1818_003:0814a15": "好，十八不共法，如是諸功德，而我皆已失。",
    "T40n1818_003:0814a16": "論釋為二：一者問偈意、二者釋偈意。「論曰此",
    "T40n1818_003:0814a17": "偈示現何義」者，即是問偈意。",
    "T40n1818_003:0814a18": "釋曰：此偈示現何義。「舍利弗自呵責身」下，",
    "T40n1818_003:0814a19": "第二答釋偈意。就文又二：初列呵責章門；次",
    "T40n1818_003:0814a20": "釋呵責章門，即兼解偈。就初又三：一者總標",
    "T40n1818_003:0814a21": "自呵、二別明自呵。「是故舍利弗」下，總結。",
    "T40n1818_003:0814a22": "舍利弗自呵責身言：我不見諸佛，不往諸佛",
    "T40n1818_003:0814a23": "所，及不聞佛說法，不供養恭敬諸佛，無利益眾",
    "T40n1818_003:0814a24": "生事，於未得法退。自呵凡列六句：一不見",
    "T40n1818_003:0814a25": "佛，謂身子但值頞鞞，爾時不見佛也。二不往",
    "T40n1818_003:0814a26": "佛所者，值頞鞞時不往佛所也。三不聞佛說",
    "T40n1818_003:0814a27": "法者，值頞鞞時聞說三諦得道，竟不聞佛說",
    "T40n1818_003:0814a28": "法也。四不供養者值頞鞞時不供養佛也。五",
    "T40n1818_003:0814a29": "不恭敬者，值頞鞞時未恭敬諸佛也。六無利",
    "T40n1818_003:0814b01": "益眾生事者，值頞鞞時無利物心及利事也。",
    "T40n1818_003:0814b02": "前五明無上求心，後一明無下利心。於未得",
    "T40n1818_003:0814b03": "法中退者，應得上來六事，但取小果，竟不得",
    "T40n1818_003:0814b04": "之，所以名退。「是故舍利弗」下，第三結自呵",
    "T40n1818_003:0814b05": "責。",
    "T40n1818_003:0814b06": "是故舍利弗作如是等呵責自身。「不見佛者」，",
    "T40n1818_003:0814b07": "第二釋上六門，即兼解二偈。初釋第一不見",
    "T40n1818_003:0814b08": "佛章門。",
    "T40n1818_003:0814b09": "不見諸佛者，示現不見諸佛如來大人之相，",
    "T40n1818_003:0814b10": "不生恭敬供養心故。以不見佛故，不生恭",
    "T40n1818_003:0814b11": "敬供養之心。「不往佛所者」，釋第二章門。",
    "T40n1818_003:0814b12": "不往佛所者，示現教化眾生力故。若往佛所，",
    "T40n1818_003:0814b13": "知佛者有示現教化眾生之力，便不取小果。",
    "T40n1818_003:0814b14": "今遂不往佛所，便取小果，失化物之力也。「放",
    "T40n1818_003:0814b15": "金色光明者」，上來釋二章，今解釋偈。問：論主",
    "T40n1818_003:0814b16": "何故作此釋？答：前有二句，一不見佛、二不往",
    "T40n1818_003:0814b17": "佛所。若見佛、往佛所，即見佛放金色光明三",
    "T40n1818_003:0814b18": "十二相。此二義相成，是故合釋。",
    "T40n1818_003:0814b19": "放金色光明者，示現佛自身異身獲得無量",
    "T40n1818_003:0814b20": "諸功德故。放金色光明者，牒初偈「金色三",
    "T40n1818_003:0814b21": "十二」也。示現見佛自身異身者，用後見佛，釋",
    "T40n1818_003:0814b22": "前不見佛之過失也。自身即是本身，異身謂",
    "T40n1818_003:0814b23": "化身也，見此二身即獲無量福。當知前不",
    "T40n1818_003:0814b24": "見佛、不往佛所，失無量福也。「聞說法者」，釋",
    "T40n1818_003:0814b25": "第三章門。",
    "T40n1818_003:0814b26": "聞說法者，示現能作利益一切眾生故。示現",
    "T40n1818_003:0814b27": "能作利益一切眾生事者，釋章門也。若聞佛",
    "T40n1818_003:0814b28": "說法，知佛能作利益之事，便不取小果也。今",
    "T40n1818_003:0814b29": "不聞法，便不知此事，故取小果也。「力者」，釋",
    "T40n1818_003:0814c01": "初偈中十力之言。佛正住十力說法，能作利",
    "T40n1818_003:0814c02": "物之事。此二相開，故一處合釋。",
    "T40n1818_003:0814c03": "力者，示現眾生有疑，依十力斷疑故。初牒力",
    "T40n1818_003:0814c04": "章門。示現眾生有疑依十力斷故者，釋章門。",
    "T40n1818_003:0814c05": "十力正明斷疑，如《雜心論》說。「供養者」，釋第",
    "T40n1818_003:0814c06": "四章門。",
    "T40n1818_003:0814c07": "供養者，示現能教化眾生力故。以供養佛，知",
    "T40n1818_003:0814c08": "佛示現教化眾生力故。今遂不供養，即不知",
    "T40n1818_003:0814c09": "此事。又佛所以可供養者，為佛有化物之力",
    "T40n1818_003:0814c10": "故也。我若供養於佛，亦得此力，便不證小果。",
    "T40n1818_003:0814c11": "以不供養佛，取於小果，故失化物力也。「十八",
    "T40n1818_003:0814c12": "不共法者」，釋第二偈第二句。以佛有十八不",
    "T40n1818_003:0814c13": "共法，無諸過失，故可供養。二義相成，故一處",
    "T40n1818_003:0814c14": "合釋。",
    "T40n1818_003:0814c15": "十八不共法者，示現遠離諸障礙故。初牒不",
    "T40n1818_003:0814c16": "共章門。「示現遠離」下，釋不共義。以無一切障",
    "T40n1818_003:0814c17": "礙過失，故名不共法。問：何故不解八十種妙",
    "T40n1818_003:0814c18": "好？答：此猶屬金色三十二也。又屬見佛等中",
    "T40n1818_003:0814c19": "攝，故不別釋。「恭敬者」，釋第五章門。",
    "T40n1818_003:0814c20": "恭敬者，示現出生無量福德，依如來教得解脫",
    "T40n1818_003:0814c21": "故。初牒章；從「示現」下，釋章，即是釋恭敬之",
    "T40n1818_003:0814c22": "意。以恭敬佛故，得無量福及得解脫。以不敬",
    "T40n1818_003:0814c23": "佛，便失此利。問：何故釋福德及解脫，不釋第",
    "T40n1818_003:0814c24": "六無利益眾生事，答：恭敬佛得福德及得解",
    "T40n1818_003:0814c25": "脫，即是利益眾生事。又無利益眾生事，是總",
    "T40n1818_003:0814c26": "以上來句句皆有此言，故不別釋也。「以人無",
    "T40n1818_003:0814c27": "我法無我者」，釋第二偈「如是諸功德」句。",
    "T40n1818_003:0814c28": "以人無我及法無我，一切諸法悉平等故，",
    "T40n1818_003:0814c29": "以二無我攝一切功德盡，又於諸功德中勝。",
    "T40n1818_003:0815a01": "亦可此語釋上無利益眾生事，亦得重釋上",
    "T40n1818_003:0815a02": "依佛教得解脫。「是故舍利弗」下，釋偈第四",
    "T40n1818_003:0815a03": "「而我皆已失」。又此文來者，初標呵責於未得",
    "T40n1818_003:0815a04": "法中退，次釋自呵責於未得法中退，今結自",
    "T40n1818_003:0815a05": "呵責於未得法中退。",
    "T40n1818_003:0815a06": "是故舍利弗自呵責身言：我未得如是法，於未",
    "T40n1818_003:0815a07": "得中退故。「自此已下為七種人」者，詳論意，",
    "T40n1818_003:0815a08": "上〈方便品〉總為眾生總說一乘法，故論後文",
    "T40n1818_003:0815a09": "云「〈方便品〉五章但為破二歸一也。從〈火宅譬〉",
    "T40n1818_003:0815a10": "竟經，別破十種人病。」次明十種無上義也。就",
    "T40n1818_003:0815a11": "文為二：初破十種人病、次明十種無上。初又",
    "T40n1818_003:0815a12": "二：第一總明為十種人能治所治心勸知、第",
    "T40n1818_003:0815a13": "二別破十種人病。初又二：前列為七種凡夫",
    "T40n1818_003:0815a14": "人能治所治勸知。次明為無煩惱聖人能治",
    "T40n1818_003:0815a15": "所治勸知。就初又四：一出所為人、二明能治、",
    "T40n1818_003:0815a16": "三辨所治、四勸知。「具足煩惱染性眾生」者，明",
    "T40n1818_003:0815a17": "所為人。",
    "T40n1818_003:0815a18": "自此已下，次為七種具足煩惱染性眾生，具",
    "T40n1818_003:0815a19": "足煩惱，明是凡夫，為煩惱所染，稱為染性。",
    "T40n1818_003:0815a20": "「說七種譬喻」者，第二明能治也。",
    "T40n1818_003:0815a21": "說七種譬喻，「對治七種增上慢」者，第三明",
    "T40n1818_003:0815a22": "所治也。",
    "T40n1818_003:0815a23": "對治七種增上慢心，此七種人，竝於增上法",
    "T40n1818_003:0815a24": "中而自高舉，慢而不求，名增上慢。「此義應",
    "T40n1818_003:0815a25": "知」下，第四文也。",
    "T40n1818_003:0815a26": "此義應知。所以勸知者，令行人識此七種",
    "T40n1818_003:0815a27": "過患，依經對治而捨離之，是故勸知。「又三",
    "T40n1818_003:0815a28": "種」下，第二次明無煩惱人。亦四：一明所為人、",
    "T40n1818_003:0815a29": "二辨所治之病、三明能治之藥、四勸知。「三種",
    "T40n1818_003:0815b01": "染慢無煩惱人」者，出所為人也。",
    "T40n1818_003:0815b02": "又復次為三種染慢無煩惱人，斷小乘中",
    "T40n1818_003:0815b03": "諸煩惱盡，故名無煩惱人。而望大乘猶有煩",
    "T40n1818_003:0815b04": "惱，為大乘煩惱所染，故稱為染。未得究竟自",
    "T40n1818_003:0815b05": "謂究竟，以此自高，稱之為慢。「三昧解脫見",
    "T40n1818_003:0815b06": "等染慢」者，第二出所治之病。",
    "T40n1818_003:0815b07": "三昧解脫見等染慢，則釋上染慢也。如《勝",
    "T40n1818_003:0815b08": "鬘》云「三界外恒沙煩惱，謂上上煩惱、觀上",
    "T40n1818_003:0815b09": "煩惱等」也。今明三昧中煩惱，即是《勝鬘》正受",
    "T40n1818_003:0815b10": "上煩惱。於大乘解脫中煩惱即是果上煩惱，",
    "T40n1818_003:0815b11": "見煩惱應是智上煩惱也。等者，等取一切恒",
    "T40n1818_003:0815b12": "沙煩惱也。「對治此故」下，第三出能治。",
    "T40n1818_003:0815b13": "對治此故，說三種平等，第四勸知。",
    "T40n1818_003:0815b14": "此義應知。如文。「何者七種具足」下，第二",
    "T40n1818_003:0815b15": "別釋。又開為二：初別釋七種人、第二別釋三",
    "T40n1818_003:0815b16": "種人。初又三：一標七種人、二明能治所治、三",
    "T40n1818_003:0815b17": "總結。第一前列七人。",
    "T40n1818_003:0815b18": "何者七種具足煩惱性人？一者求勢力人、二者",
    "T40n1818_003:0815b19": "求聲聞解脫人、三者求大乘人、四者有定人、五",
    "T40n1818_003:0815b20": "者無定人、六者集功德人、七者不集功德人。",
    "T40n1818_003:0815b21": "如文。「何等七種增上慢心」已下，釋上第二",
    "T40n1818_003:0815b22": "能治所治章門。就文為二：一者依經略釋、第",
    "T40n1818_003:0815b23": "二論主重釋。就釋七人，即成七別。一一中為",
    "T40n1818_003:0815b24": "二：第一出所為人，則明所治之病；二明能",
    "T40n1818_003:0815b25": "治之藥。「顛倒求諸功德增上慢心」者，此第一",
    "T40n1818_003:0815b26": "所治之病。",
    "T40n1818_003:0815b27": "何等七種增上慢心？云何七種譬喻對治？一者",
    "T40n1818_003:0815b28": "顛倒求諸功德，增上慢心，謂以世間中諸煩惱",
    "T40n1818_003:0815b29": "染熾燃增上，而求天人勝妙境界有漏果報，如",
    "T40n1818_003:0815c01": "是倒取；三界實是苦境，而求常樂，故名顛",
    "T40n1818_003:0815c02": "倒。初標顛倒求諸功德增上慢心三章門。「謂",
    "T40n1818_003:0815c03": "世間中」下，釋上增上慢心也。初遂近釋增上",
    "T40n1818_003:0815c04": "慢心。增上慢心者，謂世間中諸煩惱熾然增",
    "T40n1818_003:0815c05": "上也。而求天人勝妙境界下，釋上顛倒求諸",
    "T40n1818_003:0815c06": "功德也。「對治此故，明火宅喻」者，第二明能",
    "T40n1818_003:0815c07": "治也。",
    "T40n1818_003:0815c08": "對治此故，為說火宅譬喻應知。「二者聲聞人」",
    "T40n1818_003:0815c09": "下，釋第二中亦二：初出所治、次出能治。",
    "T40n1818_003:0815c10": "二者聲聞人一向決定增上慢心，自言我乘與",
    "T40n1818_003:0815c11": "如來乘等無差別，如是倒取；聲聞人者，標",
    "T40n1818_003:0815c12": "其人也。一向決定增上慢者，敘其病也。自言",
    "T40n1818_003:0815c13": "我乘與如來乘等無差別者，釋上病也。求二",
    "T40n1818_003:0815c14": "乘人，謂佛與二乘人同斷三界煩惱盡、同得",
    "T40n1818_003:0815c15": "盡無生智、同是三無學人、同得無餘。如是倒",
    "T40n1818_003:0815c16": "取者，佛與二乘其實不同。不同謂同，故名",
    "T40n1818_003:0815c17": "倒取也。「對治此故」下，第二出能治。",
    "T40n1818_003:0815c18": "對治此故，為說窮子譬喻應知。如窮子比於",
    "T40n1818_003:0815c19": "長者、草菴方於大宅，故二乘與佛不同也。",
    "T40n1818_003:0815c20": "「三者大乘人」，亦開為二：一所治、二能治。",
    "T40n1818_003:0815c21": "三者大乘人一向決定增上慢心，起如是意，無",
    "T40n1818_003:0815c22": "別聲聞、辟支佛乘，如是倒取；大乘人者，標",
    "T40n1818_003:0815c23": "人也。一向決定，標病也。起如是意，釋病也。",
    "T40n1818_003:0815c24": "謂無別二乘人，故稱為病。此人初聞一乘經，",
    "T40n1818_003:0815c25": "謂唯有佛乘無有餘乘，遂有二失：一失於一",
    "T40n1818_003:0815c26": "說三、二失於緣成三。如是倒取者，實有二",
    "T40n1818_003:0815c27": "種：二乘有而言無，故言倒取。「為對治此故」",
    "T40n1818_003:0815c28": "下，第二出能治。",
    "T40n1818_003:0815c29": "對治此故，為說雲雨譬喻應知。雖地雨是一，",
    "T40n1818_003:0816a01": "於草木成差。隨草木成差，雖理是一，隨緣成",
    "T40n1818_003:0816a02": "三，於緣成三也。第四人亦雨，初明所治、第",
    "T40n1818_003:0816a03": "二明能治。",
    "T40n1818_003:0816a04": "四者實無而謂有增上慢心已，有世間有漏三",
    "T40n1818_003:0816a05": "昧三摩跋提，實無涅槃而生涅槃想，如是倒取；",
    "T40n1818_003:0816a06": "所治中，初標實無功德謂有增上慢心章",
    "T40n1818_003:0816a07": "門。以有世間有漏下，釋章門。此人得有漏定，",
    "T40n1818_003:0816a08": "實無涅槃生涅槃想。此可有二人：一者內道，",
    "T40n1818_003:0816a09": "如《智度論》云「有一比丘，得初禪時謂得初果，",
    "T40n1818_003:0816a10": "乃至得四禪時謂得四果。」二者外道之人，得",
    "T40n1818_003:0816a11": "非想、無想二定，謂為涅槃。如是倒取者，實無",
    "T40n1818_003:0816a12": "涅槃謂是涅槃，故名倒取。又實是有漏謂",
    "T40n1818_003:0816a13": "是無漏，故名倒取也。「對治此故」下，第二明",
    "T40n1818_003:0816a14": "能治。",
    "T40n1818_003:0816a15": "對治此故，為說化城譬喻應知。此有二義：",
    "T40n1818_003:0816a16": "一者且說二乘涅槃以為真城，為治前二種",
    "T40n1818_003:0816a17": "人虛偽之城。二者次為此人說於化城，二乘",
    "T40n1818_003:0816a18": "涅槃尚是化城，汝之所得云何真實？問：經文",
    "T40n1818_003:0816a19": "但言說化城，云何說真城？答：《化城品》中具敘",
    "T40n1818_003:0816a20": "今昔，意敘昔即明是真、敘今即明是化也。「又",
    "T40n1818_003:0816a21": "現」下，論文也。第五人亦二：初明所治、次明",
    "T40n1818_003:0816a22": "能治。所治中初標二門、次釋二門。",
    "T40n1818_003:0816a23": "五者散亂增上慢心，標二門者，一散亂、二",
    "T40n1818_003:0816a24": "增上慢心。「實無有定」下，釋二門。",
    "T40n1818_003:0816a25": "實無有定，過去雖有大乘善根而不覺知，不覺",
    "T40n1818_003:0816a26": "知故不求大乘，於狹劣心中生虛妄解，謂以為",
    "T40n1818_003:0816a27": "第一乘，如是倒取；初釋散亂章門。於狹劣",
    "T40n1818_003:0816a28": "心中下，釋增上慢章門。如是倒取者，小乘非",
    "T40n1818_003:0816a29": "第一謂為第一，故名倒取。又實有大乘而不",
    "T40n1818_003:0816b01": "求大乘、實無小乘而求小乘，亦是倒取。「為",
    "T40n1818_003:0816b02": "對治」下，第二明能治。",
    "T40n1818_003:0816b03": "對治此故，為說繫寶珠譬喻應知。說繫珠譬，",
    "T40n1818_003:0816b04": "令其憶菩提心，捨小求大。第六亦二：初所",
    "T40n1818_003:0816b05": "治、次能治。",
    "T40n1818_003:0816b06": "六者實有功德增上慢心，聞說大乘法而取非",
    "T40n1818_003:0816b07": "大乘，如是倒取；聞大乘法取非大乘者，此",
    "T40n1818_003:0816b08": "人本學大乘，但作有所得學，故聞說大乘退",
    "T40n1818_003:0816b09": "大取小果。如《大品》中有大鳥之譬。初生無翅",
    "T40n1818_003:0816b10": "鳥子，未有兩翅而學飛，故遂便墮落。有所得",
    "T40n1818_003:0816b11": "人雖發大心大行，無慧方便，聞說大乘退取",
    "T40n1818_003:0816b12": "小果，故《大品》中六十菩薩聞說波若成阿羅",
    "T40n1818_003:0816b13": "漢。此中是凡夫人，不同《大品》成阿羅漢，與其",
    "T40n1818_003:0816b14": "大略相似也。如是倒取者，實有大乘而不取",
    "T40n1818_003:0816b15": "大，實無小乘而取小乘，故名為倒。又實學大",
    "T40n1818_003:0816b16": "乘而取於小，故是倒也。「對治此故」下，第二",
    "T40n1818_003:0816b17": "明能治。",
    "T40n1818_003:0816b18": "對治此故，為說輪王解髻中明珠與之譬喻",
    "T40n1818_003:0816b19": "應知。頂髻之珠最為尊貴、一乘最勝，以此",
    "T40n1818_003:0816b20": "賜之令其取大。第七人亦二：初明所治、第",
    "T40n1818_003:0816b21": "二明能治。",
    "T40n1818_003:0816b22": "七者實無功德增上慢心，於第一乘不曾修集",
    "T40n1818_003:0816b23": "諸善根故，聞說第一乘心中不取以為第一，如",
    "T40n1818_003:0816b24": "是倒取；初牒實無功德及增上慢心二章門。",
    "T40n1818_003:0816b25": "於第一乘不修習諸善根故，釋上實無功德，",
    "T40n1818_003:0816b26": "此人過去不集大乘善根故也。聞說大乘下，",
    "T40n1818_003:0816b27": "釋上增慢心。如是倒取者，於第一法謂非",
    "T40n1818_003:0816b28": "第一，故名倒取。「為對治」下，第二明能治。",
    "T40n1818_003:0816b29": "對治此故，為說醫師譬喻應知。良醫正治狂",
    "T40n1818_003:0816c01": "子，佛示涅槃令服大乘第一之藥也。「第一",
    "T40n1818_003:0816c02": "人者」已下，第二論主就義重釋令七種人竝",
    "T40n1818_003:0816c03": "皆成佛。亦成七段，初文有三。",
    "T40n1818_003:0816c04": "第一人者，示世間中種種善根三昧功德方便",
    "T40n1818_003:0816c05": "令喜，然後令入大涅槃故。第一，前標其人。",
    "T40n1818_003:0816c06": "示世間中種種善根三昧功德者，出化此人之",
    "T40n1818_003:0816c07": "方也。此中示世間中善根者，此釋佛意。佛意",
    "T40n1818_003:0816c08": "我本說世間善根，拔汝三塗重苦，令汝歡喜，",
    "T40n1818_003:0816c09": "然後令入大涅槃城。云何乃保為勝妙果報？",
    "T40n1818_003:0816c10": "為治此故，故說火宅譬喻。問：前第一人正求",
    "T40n1818_003:0816c11": "世間人天果報，今云何言示世間中種種善",
    "T40n1818_003:0816c12": "根？答：此中世間異上世間。上之世間是三界",
    "T40n1818_003:0816c13": "世間，今明未得真無漏已來，發菩提心及十",
    "T40n1818_003:0816c14": "信等地前方便，名為世間。下論釋〈法師品〉中，",
    "T40n1818_003:0816c15": "及〈分別功德品〉，竝明地前未得真無漏，故名世",
    "T40n1818_003:0816c16": "間。今說地前種種功德，令其歡喜。善根者，",
    "T40n1818_003:0816c17": "無貪瞋癡三種善根。以其人正貪著三界，故",
    "T40n1818_003:0816c18": "說無貪等善根。其人正貪著五欲等外樂，故",
    "T40n1818_003:0816c19": "為說有覺有觀等諸禪三昧，以為入大涅槃方",
    "T40n1818_003:0816c20": "便，即是因世間證出世間也。言大涅槃者，以",
    "T40n1818_003:0816c21": "大涅槃樂代其貪著世間小樂也。然後入大",
    "T40n1818_003:0816c22": "涅槃者，前是行因，今令得果。其人前求有漏",
    "T40n1818_003:0816c23": "果報，今得無漏大涅槃果。釋第二人。",
    "T40n1818_003:0816c24": "第二人者，以三為一，令入大乘故。以三為一",
    "T40n1818_003:0816c25": "令入大乘者，非是三外別更有一，以會三乘",
    "T40n1818_003:0816c26": "終歸一乘，如會三聚米成於一斗米也。一論",
    "T40n1818_003:0816c27": "大宗如是，故下文云「破二歸一」。又上文云「三",
    "T40n1818_003:0816c28": "乘同一乘者，同一法身故」。釋第三人。",
    "T40n1818_003:0816c29": "第三人者，令知種種乘異，諸佛如來平等說法，",
    "T40n1818_003:0817a01": "隨諸眾生善根種子而生牙故。令知種種",
    "T40n1818_003:0817a02": "乘者，令知五乘也。諸佛說法隨眾生善根種",
    "T40n1818_003:0817a03": "子而生牙者，眾生過去世稟過去佛五乘教",
    "T40n1818_003:0817a04": "門，有五乘種子。而故五乘人感佛出世說五",
    "T40n1818_003:0817a05": "乘法，令五乘種子生五乘牙乃至果實。釋第",
    "T40n1818_003:0817a06": "四人。",
    "T40n1818_003:0817a07": "第四人者，方便令入涅槃城故。涅槃城者，所謂",
    "T40n1818_003:0817a08": "諸佛禪三昧城故。過彼城已，然後令入大涅",
    "T40n1818_003:0817a09": "槃城故。云方便令入涅槃城故者，論意明",
    "T40n1818_003:0817a10": "欲令其人前知世間非是真城，方便說小乘",
    "T40n1818_003:0817a11": "涅槃以為真城，然後始令捨小城入大乘涅",
    "T40n1818_003:0817a12": "槃城也。釋第五人。",
    "T40n1818_003:0817a13": "第五人者，示其過去所有善根令憶念已，然後",
    "T40n1818_003:0817a14": "教令入三昧故。前示其過去善根，令其憶",
    "T40n1818_003:0817a15": "念曾發菩提心已，然後令得三昧，常憶菩提",
    "T40n1818_003:0817a16": "心不忘也。釋第六人。",
    "T40n1818_003:0817a17": "第六人者，說大乘法，以此法門同十地行滿，諸",
    "T40n1818_003:0817a18": "佛如來密與授記故。說大乘法者，即是賜",
    "T40n1818_003:0817a19": "其頂髻明珠。以此法門同十地行滿者，此法",
    "T40n1818_003:0817a20": "門即是一乘法門，一乘法門明十地行究竟",
    "T40n1818_003:0817a21": "圓滿，故得成佛。問：此釋何義？答：釋頂上明",
    "T40n1818_003:0817a22": "珠最為尊極，一乘經同十地行滿亦是尊極。",
    "T40n1818_003:0817a23": "諸佛如來密與授記故者，以賜其珠密，欲令",
    "T40n1818_003:0817a24": "其成轉輪王也。為說法華，即是密與授記，令",
    "T40n1818_003:0817a25": "其成佛也。釋第七人。",
    "T40n1818_003:0817a26": "第七人者，根未純熟，為令熟故，如是示現得",
    "T40n1818_003:0817a27": "涅槃量。根未熟令熟故者，即是狂子未敢",
    "T40n1818_003:0817a28": "服藥，欲令其服也。示現涅槃量，如父欲令",
    "T40n1818_003:0817a29": "服藥故現死。佛今亦爾，欲令眾生了悟，示現",
    "T40n1818_003:0817b01": "涅槃。「為是義故，如來說此七種譬喻」，即是",
    "T40n1818_003:0817b02": "也。第三總結為七人說七種譬喻。",
    "T40n1818_003:0817b03": "為是義故，如來說此七種譬喻。「何者三種無",
    "T40n1818_003:0817b04": "煩惱人」下，第二釋上為三種無煩惱人說三",
    "T40n1818_003:0817b05": "種對治。就文為二：初總明為三種人說三對",
    "T40n1818_003:0817b06": "治、第二別明授記。就文又二：第一明所治、第",
    "T40n1818_003:0817b07": "二明能治。所治中有二：初總標、次別釋。初",
    "T40n1818_003:0817b08": "總標。",
    "T40n1818_003:0817b09": "何者三種無煩惱人三種染慢？所謂三種顛倒",
    "T40n1818_003:0817b10": "信故。如文。「何等為三」下，第二別出三病。",
    "T40n1818_003:0817b11": "何等為三？一者信種種乘異、二者信世間涅槃",
    "T40n1818_003:0817b12": "異、三者信彼此身異。實無乘異，而信三乘異，",
    "T40n1818_003:0817b13": "故名顛倒。二者實無世間涅槃異，無異謂異，",
    "T40n1818_003:0817b14": "故名顛倒。三者實無彼此身異，無異謂異故，",
    "T40n1818_003:0817b15": "故名顛倒。「為對治三種」下，第二明能治。亦",
    "T40n1818_003:0817b16": "二：一總標、二別釋。",
    "T40n1818_003:0817b17": "為對治此三種染慢，故說三種平等，此義應",
    "T40n1818_003:0817b18": "知。初如文。「何者三種」下，第二別釋，即成",
    "T40n1818_003:0817b19": "三別。",
    "T40n1818_003:0817b20": "何者名為三種平等？云何對治？一者乘平等，謂",
    "T40n1818_003:0817b21": "與聲聞授菩提記，唯有大乘無二乘故，是乘平",
    "T40n1818_003:0817b22": "等無差別故。謂與聲聞授菩提記謂乘平",
    "T40n1818_003:0817b23": "等一句，釋〈塔品〉已前乘權乘實經文。",
    "T40n1818_003:0817b24": "二者世間涅槃平等，以多寶如來入於涅槃，世",
    "T40n1818_003:0817b25": "間涅槃彼此平等無差別故。釋第二中云",
    "T40n1818_003:0817b26": "多寶如來入於涅槃，此句標世間涅槃平等",
    "T40n1818_003:0817b27": "章門也。世間涅槃彼此平等無差別故者，以",
    "T40n1818_003:0817b28": "多寶如來常在十方世界中，而稱入涅槃，故",
    "T40n1818_003:0817b29": "知世間涅槃平等。釋第三章。",
    "T40n1818_003:0817c01": "三者法身平等，多寶如來已入涅槃，復示現身",
    "T40n1818_003:0817c02": "自身他身，法身平等無差別故。多寶如來已",
    "T40n1818_003:0817c03": "入涅槃復示現身者，此牒上世間涅槃平等",
    "T40n1818_003:0817c04": "也。上即指多寶如來在世者，是涅槃；今明多",
    "T40n1818_003:0817c05": "寶入涅槃者，常在世間，故知世間涅槃平等。",
    "T40n1818_003:0817c06": "世間涅槃既平等，故知自身他身亦平等也。",
    "T40n1818_003:0817c07": "自身即多寶身，他身謂十方佛釋迦佛身。文",
    "T40n1818_003:0817c08": "相正爾，須作深觀行取之。又多寶雖入涅槃",
    "T40n1818_003:0817c09": "常示現世間，以此為世間涅槃平等。即類釋",
    "T40n1818_003:0817c10": "迦等十方佛，雖在世間常是涅槃，亦是世間涅",
    "T40n1818_003:0817c11": "槃平等。又多寶佛常在世間而稱入涅槃，釋",
    "T40n1818_003:0817c12": "迦等十方佛雖在世間亦是涅槃也。故知多寶",
    "T40n1818_003:0817c13": "與釋迦自他不異也，亦自他法身平等也。維",
    "T40n1818_003:0817c14": "摩有三種如，謂一切法亦如也、一切眾生亦",
    "T40n1818_003:0817c15": "如也、眾賢聖亦如也。一切法亦如也，是第三",
    "T40n1818_003:0817c16": "平等。一切眾生亦如也，此是第二平等。眾賢",
    "T40n1818_003:0817c17": "聖亦如也，是第一平等。欲示世間涅槃平等，",
    "T40n1818_003:0817c18": "如《中論．涅槃品》云「世間與涅槃，無有小分別。",
    "T40n1818_003:0817c19": "涅槃與世間，亦無小分別。生死之實際，及與",
    "T40n1818_003:0817c20": "涅槃際，如是二際者，無豪釐差別。」《智度論》云",
    "T40n1818_003:0817c21": "「唯大乘法中說生死涅槃平等，小乘法中無",
    "T40n1818_003:0817c22": "有此理。」與《法華論》意同。「如是三種無煩惱",
    "T40n1818_003:0817c23": "人者」，第二別論受記義，亦是重釋三平等中",
    "T40n1818_003:0817c24": "初乘平等。又二乘作佛是《法華》正宗，如《智",
    "T40n1818_003:0817c25": "度論》云「《法華經》是祕密法，明阿羅漢作佛故」",
    "T40n1818_003:0817c26": "也。就文有五：第一明授記所由、第二明受聲",
    "T40n1818_003:0817c27": "聞菩薩記差別、第三明受記不同、第四明聲",
    "T40n1818_003:0817c28": "聞得記不得記、第五重論三乘一乘。就初文",
    "T40n1818_003:0817c29": "又二：第一敘病、第二明對治藥。就初又四：第",
    "T40n1818_003:0818a01": "一總明三種人有染慢之心。",
    "T40n1818_003:0818a02": "如是三種無煩惱人染慢之心，即是無明心",
    "T40n1818_003:0818a03": "也。「見彼此身所作差別」者，第二見六道三",
    "T40n1818_003:0818a04": "乘不同。",
    "T40n1818_003:0818a05": "見彼此身所作差別，此即是分別心也。「以",
    "T40n1818_003:0818a06": "不知彼此法身佛性悉平等故」，第三不得無",
    "T40n1818_003:0818a07": "分別智也。",
    "T40n1818_003:0818a08": "以不知彼此佛性法身悉平等故，「即謂彼人，",
    "T40n1818_003:0818a09": "我證此法，彼人不得」，第四重起分別心。",
    "T40n1818_003:0818a10": "即謂彼人，我證此法，彼人不得。「對治此」義，",
    "T40n1818_003:0818a11": "第二明能治之藥。",
    "T40n1818_003:0818a12": "對治此故，與諸聲聞授記應知。「彼聲聞等為",
    "T40n1818_003:0818a13": "實成佛」下，第二論聲聞菩薩得記不同。就文",
    "T40n1818_003:0818a14": "為二：初問、次答。問中有二：初定二關。",
    "T40n1818_003:0818a15": "問曰：彼聲聞等，為實成佛故與授記？為不成",
    "T40n1818_003:0818a16": "佛與授記耶。從「若實成佛」者，第二雙結兩",
    "T40n1818_003:0818a17": "難。",
    "T40n1818_003:0818a18": "若實成佛者，菩薩何故於無量劫修集無量種",
    "T40n1818_003:0818a19": "種功德？若不成佛者，云何虛妄與之授記？文",
    "T40n1818_003:0818a20": "處易知。「彼聲聞等得受記」下，第二雙通兩",
    "T40n1818_003:0818a21": "難。就文亦二：第一雙答、第二雙非。第一雙答，",
    "T40n1818_003:0818a22": "即成二別。今前通答第一難。",
    "T40n1818_003:0818a23": "答曰：彼聲聞等得授記者，得決定心，非謂聲",
    "T40n1818_003:0818a24": "聞成就法性。難意云：若聲聞實成佛，菩薩",
    "T40n1818_003:0818a25": "何故無量劫修習無量功德？故今釋云：聲聞",
    "T40n1818_003:0818a26": "得受記者，但得決定心耳。言得決定心者，決",
    "T40n1818_003:0818a27": "定者名信，得入十信位，非成就法性故。正答",
    "T40n1818_003:0818a28": "其問。下文明法性即是法身，聲聞未成法身。",
    "T40n1818_003:0818a29": "初明得決定心，即十信之始，非成就法性，未",
    "T40n1818_003:0818b01": "得究竟之修。「如來依彼三種平等說一乘",
    "T40n1818_003:0818b02": "法故」者，釋第二難。",
    "T40n1818_003:0818b03": "如來依彼三種平等說一乘法故，以如來法身",
    "T40n1818_003:0818b04": "與彼聲聞法身平等無異故，故與授記，難意",
    "T40n1818_003:0818b05": "云：聲聞若不成佛，云何虛妄為之受記？是故",
    "T40n1818_003:0818b06": "先釋云：以如來法身與聲聞法身平等無異",
    "T40n1818_003:0818b07": "故與受記，非是虛妄。問：前云得決定心故與",
    "T40n1818_003:0818b08": "受記，後明依佛性平等故與受記。此二何異？",
    "T40n1818_003:0818b09": "答：前是緣因，後是正因。又前是引出佛性，後",
    "T40n1818_003:0818b10": "是自性住佛性。所以為異。「非是具足修行",
    "T40n1818_003:0818b11": "功德」者，第二雙非結酬前兩難也。",
    "T40n1818_003:0818b12": "非即具足修行功德故。是故菩薩功德具足，",
    "T40n1818_003:0818b13": "諸聲聞人功德未具足。前結酬初難也。是",
    "T40n1818_003:0818b14": "故菩薩功德具足、諸聲聞人功德未具足，結",
    "T40n1818_003:0818b15": "酬第二難也。「言受記者有六處示現」下，第",
    "T40n1818_003:0818b16": "三論受記不同。就文為二：第一總標授記不",
    "T40n1818_003:0818b17": "同、第二別釋。就初又二：第一總明六處示",
    "T40n1818_003:0818b18": "現。",
    "T40n1818_003:0818b19": "言授記者，有六處示現，「五是如來記，一是菩",
    "T40n1818_003:0818b20": "薩記」下，第二別明結授記人唯有兩種。",
    "T40n1818_003:0818b21": "五是如來記，一者菩薩記。「如來記者」，第二",
    "T40n1818_003:0818b22": "別釋二人，即成二別。就釋如來記五人，即成",
    "T40n1818_003:0818b23": "五別。第一人，眾所知識，名號不同，故與別記。",
    "T40n1818_003:0818b24": "如來記者，謂舍利弗、摩訶迦葉等眾所知識",
    "T40n1818_003:0818b25": "故，名號不同，故與別記。身子、迦葉等四大",
    "T40n1818_003:0818b26": "聲聞，此之五人是眾所知識，成佛名號不同，",
    "T40n1818_003:0818b27": "故前後與記，稱為別記也。第二類成佛同",
    "T40n1818_003:0818b28": "一名號，故俱時與記。",
    "T40n1818_003:0818b29": "富樓那等五百人，千二百人等同一名，故俱",
    "T40n1818_003:0818c01": "時與記。第三類成佛俱同一號，但非眾所",
    "T40n1818_003:0818c02": "知識，故與第二為異，亦俱時與記。",
    "T40n1818_003:0818c03": "學無學等俱同一號，又復非是眾所知識，故",
    "T40n1818_003:0818c04": "一時與記」。提婆達多記者，上之三類與善",
    "T40n1818_003:0818c05": "人記，今與惡人記。",
    "T40n1818_003:0818c06": "與提婆達多記者，示現如來無怨惡故。示現",
    "T40n1818_003:0818c07": "如來無怨惡者，調達迹中造三逆罪，名為怨",
    "T40n1818_003:0818c08": "惡。今示佛無有怨惡，故與授記。前之四",
    "T40n1818_003:0818c09": "類雖有善之與惡，皆是男子。第五比丘尼與",
    "T40n1818_003:0818c10": "天女，即幽顯二女對前善惡兩男亦皆得",
    "T40n1818_003:0818c11": "記。",
    "T40n1818_003:0818c12": "與比丘尼及諸天女記者，示現女人在家出家",
    "T40n1818_003:0818c13": "修菩薩行者皆證佛果故。《法華》文中不見",
    "T40n1818_003:0818c14": "天女得記，但有龍女，或可即詺龍女以為天",
    "T40n1818_003:0818c15": "女。授女人記意者，示預是修菩薩行者皆得",
    "T40n1818_003:0818c16": "得佛故也。「菩薩授記者」，釋第二章門。",
    "T40n1818_003:0818c17": "菩薩授記者，如〈不輕菩薩品〉示現應知。「禮拜讚",
    "T40n1818_003:0818c18": "歎作如是言：我不輕汝，汝等皆當作佛」者，示諸",
    "T40n1818_003:0818c19": "眾生皆有佛性故。正示眾生有佛性者皆得",
    "T40n1818_003:0818c20": "成佛，故與受記。「聲聞授記者」下，第四簡聲",
    "T40n1818_003:0818c21": "聞得記不得記。就文為二：初列四種聲聞。",
    "T40n1818_003:0818c22": "言聲聞授記者，聲聞有四種：一者決定聲聞、二",
    "T40n1818_003:0818c23": "者增上慢聲聞、三者退菩提心聲聞、四者應化",
    "T40n1818_003:0818c24": "聲聞。從「二種聲聞」下，第二明得記不得記。",
    "T40n1818_003:0818c25": "就文又二：初就佛明二種聲聞得記二種不",
    "T40n1818_003:0818c26": "得記。從「菩薩與授記者」下，第二明菩薩通得",
    "T40n1818_003:0818c27": "與記。",
    "T40n1818_003:0818c28": "二種聲聞如來與授記，謂應化聲聞、退已還發",
    "T40n1818_003:0818c29": "菩提心者；決定、增上慢者，二種聲聞根未熟",
    "T40n1818_003:0819a01": "故，如來不與授記。就菩薩與記中有二：第",
    "T40n1818_003:0819a02": "一句正明菩薩與授記。",
    "T40n1818_003:0819a03": "菩薩與授記，從「菩薩記者」已下，第二釋疑。",
    "T40n1818_003:0819a04": "菩薩授記者，方便令發菩提心故。疑者云：",
    "T40n1818_003:0819a05": "若增上慢聲聞，佛不與受記者，不輕菩薩何",
    "T40n1818_003:0819a06": "故通二人與之受記？釋云：佛就根熟未熟，",
    "T40n1818_003:0819a07": "故與記不與記。菩薩約二種義故，所以與記。",
    "T40n1818_003:0819a08": "一者如前明有佛性故，得與授記；二者方便",
    "T40n1818_003:0819a09": "令發菩提心故，與提記也。問：若爾，佛何故不",
    "T40n1818_003:0819a10": "依此二義通授此四種人記？答：以菩薩例佛，",
    "T40n1818_003:0819a11": "義亦得也。「又依何義故」下，第五論三乘名",
    "T40n1818_003:0819a12": "一乘義。就文為二：一者問、二者答。",
    "T40n1818_003:0819a13": "又依何義故，如來說三乘名為一乘？問意云：",
    "T40n1818_003:0819a14": "佛依何義說三乘名為一乘。「依同義故」者，第",
    "T40n1818_003:0819a15": "二答。就答為二：一據今教明同義，故三乘名",
    "T40n1818_003:0819a16": "一乘；第二約昔義明不同，故有三乘。就初又",
    "T40n1818_003:0819a17": "二：初標同義。",
    "T40n1818_003:0819a18": "依同義故，與諸聲聞大菩提記。「同義者」已下，",
    "T40n1818_003:0819a19": "舉法身平等以釋同義。",
    "T40n1818_003:0819a20": "言同義者，以如來法身、聲聞法身彼此平等",
    "T40n1818_003:0819a21": "無差別故。以三乘同有法身平等，是故三",
    "T40n1818_003:0819a22": "乘同名一乘。「以諸聲聞」下，第二明約昔教",
    "T40n1818_003:0819a23": "有三乘不同。",
    "T40n1818_003:0819a24": "以諸聲聞、辟支佛等異乘，故有差別，以彼二",
    "T40n1818_003:0819a25": "乘非大乘故。以昔教未說三乘同法身平等",
    "T40n1818_003:0819a26": "故也。「如來說言不離我身是無上義」者，自",
    "T40n1818_003:0819a27": "上已來破十種人病、明十種對治竟。從此已",
    "T40n1818_003:0819a28": "去，第二明十種無上。就文為二：第一總明無",
    "T40n1818_003:0819a29": "上意、第二別明十無上。就初又二：第一標無",
    "T40n1818_003:0819b01": "上義唯在於佛、第二明說無上不說無上意。",
    "T40n1818_003:0819b02": "如來說言不離我身是無上義，如來說言不",
    "T40n1818_003:0819b03": "離我身是無上義者，佛於一切人中最為無",
    "T40n1818_003:0819b04": "上，故判無上唯在於佛。而言不離我身者，謂",
    "T40n1818_003:0819b05": "不離法身最是無上。問：何因緣故忽此此語",
    "T40n1818_003:0819b06": "來？答：因上同不同義故生。今明三乘同有法",
    "T40n1818_003:0819b07": "身，昔明三乘不同法身，因於此語故明同有",
    "T40n1818_003:0819b08": "法身便是無上。若前門中不明同有法身，便",
    "T40n1818_003:0819b09": "非無上也。「一切聲聞」下，第二明說無上不",
    "T40n1818_003:0819b10": "說無上意。初明二乘法中不說無上義。",
    "T40n1818_003:0819b11": "一切聲聞、辟支佛二乘法中不說此義，以其不",
    "T40n1818_003:0819b12": "能如實解故。以二乘人不能解故。「以是義",
    "T40n1818_003:0819b13": "故」下，明菩薩法中說於無上。",
    "T40n1818_003:0819b14": "以是義故，諸菩薩等行菩薩行非為虛妄。以",
    "T40n1818_003:0819b15": "菩薩能解能行，非為虛妄。此同《攝大乘論》十",
    "T40n1818_003:0819b16": "種勝相并無等聖教也。「無上義者」，第二別",
    "T40n1818_003:0819b17": "釋十種無上。就文又二：初總標十、第二別釋",
    "T40n1818_003:0819b18": "十。總標中，初一句牒無上義。",
    "T40n1818_003:0819b19": "無上義者，「自餘殘修多羅」下，示明無上經",
    "T40n1818_003:0819b20": "處，仍勸物令知。",
    "T40n1818_003:0819b21": "自餘殘修多羅明無上義。無上義者有十種應",
    "T40n1818_003:0819b22": "知。亦如《攝論》應知勝相等。「一者示現種",
    "T40n1818_003:0819b23": "子無上故」下，第二釋，即成十階。就初文為三：",
    "T40n1818_003:0819b24": "初標章。",
    "T40n1818_003:0819b25": "一者示現種子無上故，種子無上即是菩提",
    "T40n1818_003:0819b26": "心。《華嚴》云「菩提心者，是十方三世諸佛種子，",
    "T40n1818_003:0819b27": "三世諸佛以菩提心成正覺故」。「說雲雨譬喻」",
    "T40n1818_003:0819b28": "下，第二示經處。",
    "T40n1818_003:0819b29": "說雲雨譬喻。雲雨是能生種子之法，故舉",
    "T40n1818_003:0819c01": "能生以顯所生。又雲雨譬中明種子無上故",
    "T40n1818_003:0819c02": "也。「汝等所行是菩薩道」，第三釋經。",
    "T40n1818_003:0819c03": "「汝等所行是菩薩道」者，謂發菩提心退已還發",
    "T40n1818_003:0819c04": "者，前所修行善根不滅，同後得果故。初牒",
    "T40n1818_003:0819c05": "經，謂發菩提心退已還發者，敘聲聞人有三",
    "T40n1818_003:0819c06": "時：一過去本發菩提心時、二者中間退菩提",
    "T40n1818_003:0819c07": "心時、三者聞《法華經》還發菩提心時。今即取",
    "T40n1818_003:0819c08": "前後菩提心為種無上，故取此文而釋之也。",
    "T40n1818_003:0819c09": "所修行善根不滅同後得果故者，過去發菩",
    "T40n1818_003:0819c10": "提心行菩薩行，中間雖退菩提心，種子不滅。",
    "T40n1818_003:0819c11": "如《攝大乘論》云「此種子竝附著梨耶」。同後得",
    "T40n1818_003:0819c12": "果者，初發菩提心，同後重發菩提心，得成佛",
    "T40n1818_003:0819c13": "果故也。「二者示現行無上故者」，釋第二。前",
    "T40n1818_003:0819c14": "釋、次示經處。",
    "T40n1818_003:0819c15": "二者示現修行無上故，以初發菩提心，次",
    "T40n1818_003:0819c16": "令修菩薩行。菩薩行比四乘行最為無上，故",
    "T40n1818_003:0819c17": "言行無上也。次示經處。",
    "T40n1818_003:0819c18": "說大通智勝如來本事等故。三根聲聞及十",
    "T40n1818_003:0819c19": "六沙彌，於大通智勝佛時行佛行也。「三者",
    "T40n1818_003:0819c20": "示現增長力無上者」，釋第三。",
    "T40n1818_003:0819c21": "三者示現增長力無上故，說商主譬喻。以",
    "T40n1818_003:0819c22": "行菩薩行故，菩薩行便增長，故言增長力無",
    "T40n1818_003:0819c23": "上。故說商主譬喻者，商主即是〈化城品〉導師",
    "T40n1818_003:0819c24": "也。經取能道眾人，故以導師為譬。論取能",
    "T40n1818_003:0819c25": "令價客獲於珍寶，故以商主為譬。",
    "T40n1818_003:0819c26": "四者示現令解無上故，說繫寶珠譬喻。四者",
    "T40n1818_003:0819c27": "示現令解無上者，親友示衣內之珠，衣內之",
    "T40n1818_003:0819c28": "珠即菩提心。解菩提心是悟解中無上之解，",
    "T40n1818_003:0819c29": "故名解無上。問：何故云令解無上？答：過去十",
    "T40n1818_003:0820a01": "六沙彌說法華經，令三根人得無上解故發",
    "T40n1818_003:0820a02": "菩提心，故云令解無上。「五者示現清淨國土",
    "T40n1818_003:0820a03": "無上」者，上來四種竝是敘因無上，從此已下",
    "T40n1818_003:0820a04": "明果無上。問：上四種明因為是釋迦因？為是",
    "T40n1818_003:0820a05": "所化眾生因？答：通得明於二種。別正是敘釋",
    "T40n1818_003:0820a06": "迦因，以釋迦初發菩提心故，有第一種子無",
    "T40n1818_003:0820a07": "上。發菩提心後，於大通智勝佛所修行故，有",
    "T40n1818_003:0820a08": "第二行無上。以行增長，能導引示眾人之力，",
    "T40n1818_003:0820a09": "故云增長力無上。以力增長，故能於過去世",
    "T40n1818_003:0820a10": "繫於寶珠，故有能令解無上。問：既云能令眾",
    "T40n1818_003:0820a11": "生得無上解名解無上者，亦令眾生修行增",
    "T40n1818_003:0820a12": "長名增長力無上以不？答：亦得爾，互文也。問：",
    "T40n1818_003:0820a13": "何以能知竝就釋迦辨十無上？答：初總標中",
    "T40n1818_003:0820a14": "不離我身有無上義，故前十種無上敘釋迦",
    "T40n1818_003:0820a15": "從初發心乃至成佛始終事盡也。釋迦既爾，",
    "T40n1818_003:0820a16": "說此十事亦令眾生同於釋迦具於十種，攝",
    "T40n1818_003:0820a17": "論有無等境、無等行、無等果。今此經十種無",
    "T40n1818_003:0820a18": "上，正明無等行無等果，境蘊在其中。「五者示",
    "T40n1818_003:0820a19": "現清淨土無上」者，釋第五。從此已去明果",
    "T40n1818_003:0820a20": "無上。問：何以得知前四是因？答：種子及行此",
    "T40n1818_003:0820a21": "二是因，故知繫珠是過去世事亦是因，即繫",
    "T40n1818_003:0820a22": "珠還領商主。繫珠既是因，商主亦是因。繫珠",
    "T40n1818_003:0820a23": "商主由是一人，故兩義說之。能導作佛，故名",
    "T40n1818_003:0820a24": "商主；令不失菩提心義，故名繫珠。初明淨土，",
    "T40n1818_003:0820a25": "要前有土，然後佛方出也。前明淨土無上。",
    "T40n1818_003:0820a26": "五者示現清淨國土無上故，示現多寶如來塔。",
    "T40n1818_003:0820a27": "如〈塔品〉一一方四百萬億那由他土，合為一",
    "T40n1818_003:0820a28": "土，即一切土中最勝為淨土無上也。",
    "T40n1818_003:0820a29": "六者示現說無上故，說解髻中明珠譬喻。",
    "T40n1818_003:0820b01": "次示現說無上者，讓頂珠賜之，即是為說平",
    "T40n1818_003:0820b02": "等大慧，謂一切說中最勝為說無上。既有淨",
    "T40n1818_003:0820b03": "土便有教門故，次辨說無上也。次教化眾",
    "T40n1818_003:0820b04": "生無上。",
    "T40n1818_003:0820b05": "七者示現教化眾生無上故，地中涌出無量菩",
    "T40n1818_003:0820b06": "薩摩訶薩等故。既有教門便有眷屬，故次",
    "T40n1818_003:0820b07": "明教化眾生無上。以化得千世界塵數菩薩，",
    "T40n1818_003:0820b08": "三十二相皆已具足，數多德積，一切所化眾",
    "T40n1818_003:0820b09": "生中最勝，謂眾生無上，即眷屬果也。八示",
    "T40n1818_003:0820b10": "現菩提無上，既有所化便有能化，故次辨得",
    "T40n1818_003:0820b11": "菩提果。有三乘菩提，佛菩提於二菩提中",
    "T40n1818_003:0820b12": "最勝，故云無上。就佛菩提中有五種：一發心",
    "T40n1818_003:0820b13": "菩提、二伏心菩提、三明心菩提、四出到菩提、",
    "T40n1818_003:0820b14": "五無上菩提。今明第五菩提，故云菩提無上。",
    "T40n1818_003:0820b15": "此文釋〈壽量品〉菩提無上文也。凡釋二事：第",
    "T40n1818_003:0820b16": "一釋三種菩提、第二釋「本行菩薩道」等三句。",
    "T40n1818_003:0820b17": "合釋六句經文，釋三菩提即三：一釋化身菩",
    "T40n1818_003:0820b18": "提、二釋報身菩提、三釋法身菩提。若就修行",
    "T40n1818_003:0820b19": "次第，前明法身，法身即是自性住佛性故。根",
    "T40n1818_003:0820b20": "本有佛性，所以第一前明法身，以有佛性故",
    "T40n1818_003:0820b21": "行因滿足。佛性顯現，稱曰報身菩提。自德既",
    "T40n1818_003:0820b22": "成，次明化物，故有化身菩提。今明說門次第：",
    "T40n1818_003:0820b23": "釋迦八相成道示現於伽耶得佛，故知化身",
    "T40n1818_003:0820b24": "菩提。此之化身由報身故，次明報身菩提。報",
    "T40n1818_003:0820b25": "身由法身故，次明法佛菩提。就中有二：一者",
    "T40n1818_003:0820b26": "標菩提無上，總明三種菩提。",
    "T40n1818_003:0820b27": "八者示現成大菩提無上故，示現三種佛菩提。",
    "T40n1818_003:0820b28": "從「一者」已下，第二別明三菩提，即成三",
    "T40n1818_003:0820b29": "別。一一中有二：初正釋、次引經。釋中有二：",
    "T40n1818_003:0820c01": "初標應化。",
    "T40n1818_003:0820c02": "一者應化佛菩提，「隨所應見」下，合釋應化。",
    "T40n1818_003:0820c03": "隨所應見而為示現故。此與《攝論》三佛小異。",
    "T40n1818_003:0820c04": "《攝論》分應化為二，今合應化為一。何以然者，",
    "T40n1818_003:0820c05": "《攝論》明應身與真如相應，即是此論報身化",
    "T40n1818_003:0820c06": "身，即是八相成道，故分應化成二門。今此中",
    "T40n1818_003:0820c07": "明自德為報身，化他之義名應化身。又《攝論》",
    "T40n1818_003:0820c08": "及《同性經》，淨土中化諸菩薩名曰應身。今此",
    "T40n1818_003:0820c09": "中合若淨土穢土悉屬化他，合名應化身也。",
    "T40n1818_003:0820c10": "論云「報身常住，隨所應見而為示現，名為化",
    "T40n1818_003:0820c11": "身。」",
    "T40n1818_003:0820c12": "如經「皆謂如來出釋氏宮，去伽耶城不遠，坐於",
    "T40n1818_003:0820c13": "道場，得阿耨多羅三藐三菩提」故。引經易知。",
    "T40n1818_003:0820c14": "「二者報身菩提」，亦二：初釋、次引經。",
    "T40n1818_003:0820c15": "二者報佛菩提，十地行滿足，得常涅槃證故。",
    "T40n1818_003:0820c16": "《攝論》云應身，今明報身者，與真如相應，故名",
    "T40n1818_003:0820c17": "應身。行因所得，酬因義邊，自之為報，義不相",
    "T40n1818_003:0820c18": "違。二論各舉其一而無違也。得常涅槃證者，",
    "T40n1818_003:0820c19": "還是佛性顯現，故名為報。佛性既常，故報身",
    "T40n1818_003:0820c20": "常。報身既常，顯前化身即是無常。",
    "T40n1818_003:0820c21": "如經「善男子！我實成佛以來無量無邊百千萬",
    "T40n1818_003:0820c22": "億那由他劫」故。引經易知。「三者法佛菩提」。",
    "T40n1818_003:0820c23": "就文有三：一略釋、二引經、三釋經。",
    "T40n1818_003:0820c24": "三者法佛菩提，謂如來藏性淨、涅槃常恒、清涼",
    "T40n1818_003:0820c25": "不變義故。初標法佛菩提，法即是性淨涅槃",
    "T40n1818_003:0820c26": "真如法。即如體有覺義，故名為佛。至妙虛通",
    "T40n1818_003:0820c27": "名之為道，道即菩提也。謂如來藏性淨涅槃",
    "T40n1818_003:0820c28": "者，出法佛菩提體，經論不同。餘經云「隱名如",
    "T40n1818_003:0820c29": "來藏、顯名法身。」此論正以如來藏為法身，顯",
    "T40n1818_003:0821a01": "即名報身。言性淨涅槃者，涅槃有二種：一性",
    "T40n1818_003:0821a02": "淨、二方便淨。本性清淨名為性淨，修方便斷",
    "T40n1818_003:0821a03": "煩惱得淨名方便淨。今此用性淨涅槃是法",
    "T40n1818_003:0821a04": "佛菩提，方便淨屬報佛也。二淨即是《攝論》有",
    "T40n1818_003:0821a05": "垢真如、無垢真如也。常恒清涼不變者，出性",
    "T40n1818_003:0821a06": "淨涅槃體。此性淨涅槃，體是常住，故言常恒。",
    "T40n1818_003:0821a07": "《攝論》云「清者是淨，涼者是樂。」是淨樂二德，故",
    "T40n1818_003:0821a08": "言清涼也。又云「清者有餘，涼者無餘。」宜用前",
    "T40n1818_003:0821a09": "意釋此文。不變如上釋。「如經」已下，第二示",
    "T40n1818_003:0821a10": "經處。",
    "T40n1818_003:0821a11": "如經「如來如實知見三界之相，乃至不如三界",
    "T40n1818_003:0821a12": "見於三界」故。從如來如實知見乃至不如三",
    "T40n1818_003:0821a13": "界見於三界，竝是釋法佛菩提文。言「三界",
    "T40n1818_003:0821a14": "相者」，第三釋經。凡釋五句經文，即成五段。",
    "T40n1818_003:0821a15": "一一中有二：初牒經、次釋。",
    "T40n1818_003:0821a16": "三界相者，三界相者，牒初句經也。「謂眾",
    "T40n1818_003:0821a17": "生界即涅槃界」，第二釋經。",
    "T40n1818_003:0821a18": "謂眾生界即涅槃界，不離眾生界有如來藏故。",
    "T40n1818_003:0821a19": "眾生界本來四絕，即涅槃界也。不離眾生",
    "T40n1818_003:0821a20": "界有如來藏故者，上標即，今以不離釋上即",
    "T40n1818_003:0821a21": "也。「無有生死若退若出者」，釋第二句。初牒。",
    "T40n1818_003:0821a22": "「無有生死若退若出」者，「謂常恒清涼不變義",
    "T40n1818_003:0821a23": "故者」，釋經。",
    "T40n1818_003:0821a24": "謂常恒清涼不變義故。以如來藏常恒清涼",
    "T40n1818_003:0821a25": "不變故，無有生死若退若出也。「亦無在世",
    "T40n1818_003:0821a26": "及滅度者」，釋第三句。初牒經；「謂如來藏真如",
    "T40n1818_003:0821a27": "之體」，第二釋經。",
    "T40n1818_003:0821a28": "「亦無在世及滅度」者，釋經有二：初牒如來",
    "T40n1818_003:0821a29": "藏體。",
    "T40n1818_003:0821b01": "謂如來藏真如之體，「不即眾生界、不離眾生",
    "T40n1818_003:0821b02": "界」，釋上經文。",
    "T40n1818_003:0821b03": "不即眾生界，不離眾生界故。不即眾生界，",
    "T40n1818_003:0821b04": "釋上無有在世。不離眾生界，釋上及無滅度",
    "T40n1818_003:0821b05": "者。亦得云如來藏不在世間，故不即眾生界；",
    "T40n1818_003:0821b06": "如來藏無有滅度，不離眾生界。故經論得反",
    "T40n1818_003:0821b07": "覆相釋也。又於理未始二，故不離眾生界。於",
    "T40n1818_003:0821b08": "緣未始一，故不即眾生界也。亦是六道常法",
    "T40n1818_003:0821b09": "身故不離法身，於緣成六道故不即。「非實",
    "T40n1818_003:0821b10": "非虛非如非異者」，釋第四句。初牒。",
    "T40n1818_003:0821b11": "「非實非虛非如非異」者，「謂離四種相」者，第",
    "T40n1818_003:0821b12": "二釋經也。",
    "T40n1818_003:0821b13": "謂離四種相，有四種相者是無常故。言四種",
    "T40n1818_003:0821b14": "相者，依此文謂實、虛、如、異以為四也。問：此四",
    "T40n1818_003:0821b15": "云何是無常？答：此四竝是名言所及，故是無",
    "T40n1818_003:0821b16": "常。法身絕於名言，所以常住。若依《佛性論》明",
    "T40n1818_003:0821b17": "四相者，一者緣相、二者因相、三者生相、四",
    "T40n1818_003:0821b18": "者壞相。緣相是無明煩惱，謂方便生死。因相",
    "T40n1818_003:0821b19": "是無漏業，謂因緣生死。生相是有有生死，壞",
    "T40n1818_003:0821b20": "相是無有生死。離此四種相，即無四種生死，",
    "T40n1818_003:0821b21": "故法身常住。「不如三界見於三界者」，釋五",
    "T40n1818_003:0821b22": "句。初牒經。",
    "T40n1818_003:0821b23": "「不如三界見於三界」者，「如來能見」下，第二",
    "T40n1818_003:0821b24": "釋經。",
    "T40n1818_003:0821b25": "如來能見能證真如法身，凡夫不見故。「是故",
    "T40n1818_003:0821b26": "經言如來明見」，此第三句，長取一經證第五",
    "T40n1818_003:0821b27": "句也。",
    "T40n1818_003:0821b28": "是故經言「如來明見，無有錯謬」故。「我本行菩",
    "T40n1818_003:0821b29": "薩道今猶未滿者」，自上已來解三佛菩提竟，",
    "T40n1818_003:0821c01": "此下第二更釋三句經，即成三別。第一前釋",
    "T40n1818_003:0821c02": "行菩薩道滿本願經，以得三佛菩提竟，須滿",
    "T40n1818_003:0821c03": "本願故；次釋滿本願經。初牒經。",
    "T40n1818_003:0821c04": "「我本行菩薩道，今猶未滿」者，以本願未滿者，",
    "T40n1818_003:0821c05": "此釋經也。",
    "T40n1818_003:0821c06": "以本願故，眾生界未盡，願非究竟，故言未滿",
    "T40n1818_003:0821c07": "者，非謂菩提不滿足故。為菩薩時願度法",
    "T40n1818_003:0821c08": "界眾生令盡，今雖得佛，眾生未盡，故願未滿。",
    "T40n1818_003:0821c09": "非謂菩提不滿足故者，論主恐尋經人聞行",
    "T40n1818_003:0821c10": "菩薩道本願未滿，言是菩提未滿足，故簡之",
    "T40n1818_003:0821c11": "云是願未滿，非是菩提未滿。「所成壽命復",
    "T40n1818_003:0821c12": "倍上數者」，釋第二句經文。前牒經。",
    "T40n1818_003:0821c13": "「所成壽命復倍上數」者，「此文示現如來常命」",
    "T40n1818_003:0821c14": "者，第二釋經。就文為二：初標常命以釋經。「巧",
    "T40n1818_003:0821c15": "方便顯多數故」者，釋上常命也。",
    "T40n1818_003:0821c16": "此文示現如來常命，上明四種數：一世界",
    "T40n1818_003:0821c17": "不可知；二末世界為塵不可知；三約塵數劫，",
    "T40n1818_003:0821c18": "劫不可知；四明佛壽復過上三數不可知。今",
    "T40n1818_003:0821c19": "是第五數，復過前四，以壽數不可知，所以為",
    "T40n1818_003:0821c20": "常。「言巧方便」者，歎如來有善巧方便。",
    "T40n1818_003:0821c21": "善巧方便顯多數，過上數量不可數知故。能",
    "T40n1818_003:0821c22": "作如此多數過上數量不可得知，以顯壽以",
    "T40n1818_003:0821c23": "數不可知，故所以為常。昔僧叡法師對羅什",
    "T40n1818_003:0821c24": "翻法華云「多寶照其不滅，壽量定其非數。」爾",
    "T40n1818_003:0821c25": "時論猶未來，而言之與意俱與論合。什公𭴎",
    "T40n1818_003:0821c26": "舌不爛，可謂翻之與釋得經旨也。問：何故",
    "T40n1818_003:0821c27": "如來常命不可盡？答：凡有五義。一為滿本願",
    "T40n1818_003:0821c28": "故。佛命若無常，不得常度於物，即本願不滿。",
    "T40n1818_003:0821c29": "以佛常住，故常度眾生，得滿本願也。二者破",
    "T40n1818_003:0822a01": "小乘人執。佛無常，灰身滅智，不復度物，即成",
    "T40n1818_003:0822a02": "負誓之佛。三者示有因果義。初發心時，願成",
    "T40n1818_003:0822a03": "佛道普度一切。初發心願，此即是因。今得佛",
    "T40n1818_003:0822a04": "常住，普度一切，名之為果。故因果義成。若如",
    "T40n1818_003:0822a05": "小乘佛者，即是有因無果。初心願度為因，得",
    "T40n1818_003:0822a06": "佛欲人涅槃便是無果。然既無果，因亦不成。",
    "T40n1818_003:0822a07": "四者佛若無常，即與二乘涅槃俱盡，二乘之",
    "T40n1818_003:0822a08": "流便不捨小求大、欣果行因。今欲令一切眾",
    "T40n1818_003:0822a09": "生欣果行因、捨小求大，故辨佛常命也。又昔",
    "T40n1818_003:0822a10": "北土江南五宗四時，正用復倍上數之言，證",
    "T40n1818_003:0822a11": "法華猶是無常之佛。今論正用此句，顯佛是",
    "T40n1818_003:0822a12": "常。故知凡夫講人多有愚癡謗罪。經無論者，",
    "T40n1818_003:0822a13": "難可釋成。「我淨土不毀而眾見燒盡者」，釋",
    "T40n1818_003:0822a14": "經第三句。自上已來釋正果，今此一句次釋",
    "T40n1818_003:0822a15": "依果。初牒經也。",
    "T40n1818_003:0822a16": "「我淨土不毀而眾見燒盡」者，「報佛如來」下，",
    "T40n1818_003:0822a17": "釋經，即是舉人釋土。",
    "T40n1818_003:0822a18": "報佛如來真實淨土，第一義諦之所攝故。報",
    "T40n1818_003:0822a19": "佛既常，如前所釋，當知報佛之土亦常，以常",
    "T40n1818_003:0822a20": "故不可燒也。問：既是常土，云何得有諸天擊",
    "T40n1818_003:0822a21": "鼓及散華等耶？答：於常土無障礙用故，得有",
    "T40n1818_003:0822a22": "斯事也。「九者示現涅槃無上」，前牒章。「故說",
    "T40n1818_003:0822a23": "醫師譬喻」下，第二示經處。",
    "T40n1818_003:0822a24": "九者示現涅槃無上，小乘灰身滅智，實入無",
    "T40n1818_003:0822a25": "餘，此是有上涅槃。今為狂子方便言滅，三德",
    "T40n1818_003:0822a26": "涅槃實非永滅，故是無上。上釋菩提無上謂",
    "T40n1818_003:0822a27": "果義，今釋涅槃無上謂果果義，竝與《涅槃經》",
    "T40n1818_003:0822a28": "意同。而昔作無常及覆相常以釋法華者，一",
    "T40n1818_003:0822a29": "何謬哉。",
    "T40n1818_003:0822b01": "故說醫師譬喻。問：醫師之譬是長行、其文",
    "T40n1818_003:0822b02": "在前，我淨土不毀是偈、其文在後，論主何故",
    "T40n1818_003:0822b03": "迴文釋耶？答：論主取前三菩提為正果、淨土",
    "T40n1818_003:0822b04": "為依果，此二竝明常義，故總屬菩提無上，故",
    "T40n1818_003:0822b05": "一處釋之。涅槃無上明果果義，故在後釋也。",
    "T40n1818_003:0822b06": "「十者示現力無上」，釋第十無上。就文為三：",
    "T40n1818_003:0822b07": "一標總示經處、二重論多寶塔土無上義、三",
    "T40n1818_003:0822b08": "者復宗還釋力無上。初文又二：前標名。",
    "T40n1818_003:0822b09": "十者示現勝妙力無上故，言勝妙力無上者，",
    "T40n1818_003:0822b10": "共歎法華有勝妙巧用，故名之力也。「自餘",
    "T40n1818_003:0822b11": "殘修多羅者」，第二示經處。",
    "T40n1818_003:0822b12": "自餘殘修多羅說示現應知。即是從〈分別功",
    "T40n1818_003:0822b13": "德品〉去竟一經也。「多寶如來塔」下，第二重",
    "T40n1818_003:0822b14": "論前十無上中第五示現清淨國土無上，仍",
    "T40n1818_003:0822b15": "釋〈見寶塔〉一品。問：何故不即就前第五無上",
    "T40n1818_003:0822b16": "中釋，至此方解耶？答：上來數解此門，今欲",
    "T40n1818_003:0822b17": "示有疑者不了前意，故重論之。就文有二：初",
    "T40n1818_003:0822b18": "總明八種、次別釋。總明又二：初總明是淨土、",
    "T40n1818_003:0822b19": "第二別明八種。",
    "T40n1818_003:0822b20": "多寶如來塔顯示一切佛土清淨者，示現諸佛",
    "T40n1818_003:0822b21": "實相境界中種種眾寶間錯莊嚴故。多寶如",
    "T40n1818_003:0822b22": "來塔者，此句牒多寶佛塔也。顯示一切佛土",
    "T40n1818_003:0822b23": "清淨者，明欲開寶塔現一切淨土意也。此非",
    "T40n1818_003:0822b24": "獨釋迦佛土，故言顯示一切佛土也。示現諸",
    "T40n1818_003:0822b25": "佛實相境界中者，出淨土事也。「示現有八",
    "T40n1818_003:0822b26": "種者」下，淨土是總，總攝八事。於淨土中別明",
    "T40n1818_003:0822b27": "八種事。",
    "T40n1818_003:0822b28": "示現有八種：一者塔、二者量、三者略、四者住",
    "T40n1818_003:0822b29": "持、五者示現無量佛、六者離穢、七者多寶、八",
    "T40n1818_003:0822c01": "者同一塔坐。如文。「塔者」已下，第二別釋",
    "T40n1818_003:0822c02": "八事，成八別。一一中，初標章、次解釋。",
    "T40n1818_003:0822c03": "塔者，示現如來舍利住持故。示現如來舍利",
    "T40n1818_003:0822c04": "住持者。所以立塔者，為欲住持舍利利益物",
    "T40n1818_003:0822c05": "故也。「量者」，釋第二。初牒章。",
    "T40n1818_003:0822c06": "量者，量有二義：一者土果形量，謂一一方",
    "T40n1818_003:0822c07": "四百萬億那由他土果形量；二者因量，謂無",
    "T40n1818_003:0822c08": "漏善根生，非有漏善根起也。「方便示現」下，",
    "T40n1818_003:0822c09": "還釋上二量。初釋果量。",
    "T40n1818_003:0822c10": "方便示現一切佛國土清淨莊嚴，「是出世間」",
    "T40n1818_003:0822c11": "下，釋因量。",
    "T40n1818_003:0822c12": "是出世間清淨無漏善根所生，非是世間有",
    "T40n1818_003:0822c13": "漏善根之所生故。「略者」，釋第三。初牒。",
    "T40n1818_003:0822c14": "略者，次釋。",
    "T40n1818_003:0822c15": "多寶如來身一體，示現攝取一切諸佛真法",
    "T40n1818_003:0822c16": "身故。多寶身一體攝一切佛法身故者，此",
    "T40n1818_003:0822c17": "以多寶之一對分身之多故也。以法身不二",
    "T40n1818_003:0822c18": "故多寶唯一，以化用不一故分身即多。亦是",
    "T40n1818_003:0822c19": "釋疑故來。疑者云：何故唯一多寶塔，無有多",
    "T40n1818_003:0822c20": "塔涌現？是故釋云：多寶是法身，十方諸佛同",
    "T40n1818_003:0822c21": "一真如法身，故多寶法身攝一切佛法身，所",
    "T40n1818_003:0822c22": "以唯一也。問：多寶為是法身？為表法身？答：",
    "T40n1818_003:0822c23": "依光宅等師，乃言多寶是化身家，舍利非三",
    "T40n1818_003:0822c24": "身所攝，亦得屬佛寶所攝。今明四種意：一",
    "T40n1818_003:0822c25": "者據迹而言是佛舍利故，八義中初義云塔",
    "T40n1818_003:0822c26": "者示現如來舍利住持故。二者以多寶表法",
    "T40n1818_003:0822c27": "身。如叡云「多寶明其不滅」，寄多寶之身顯法",
    "T40n1818_003:0822c28": "身不滅也。三者天親前釋三平等中，明多寶",
    "T40n1818_003:0822c29": "身即是法身，以多寶此身即是入涅槃。此是",
    "T40n1818_003:0823a01": "入三德涅槃，三德涅槃即是法身。又八義中",
    "T40n1818_003:0823a02": "第三義，多寶如來身一體攝一切諸佛法身，",
    "T40n1818_003:0823a03": "故知即是法身。四者多寶雖入涅槃常在世",
    "T40n1818_003:0823a04": "間，故世間涅槃不二，即非世間非涅槃，言亡",
    "T40n1818_003:0823a05": "慮絕也。故《中論》云「生死之實際，及以涅槃際，",
    "T40n1818_003:0823a06": "如是二際者，無豪釐差別。」「住持者」，釋第四。",
    "T40n1818_003:0823a07": "住持者，示現諸佛如來法身自在身力故。釋",
    "T40n1818_003:0823a08": "中，諸佛法身自在身力者，此釋多寶於十方",
    "T40n1818_003:0823a09": "世界涌現及發聲歎佛之事。以法身遍一切",
    "T40n1818_003:0823a10": "處故，能於一切處有此功德。住持佛法，故為",
    "T40n1818_003:0823a11": "住持也。「示現無量佛者」，釋第五。",
    "T40n1818_003:0823a12": "示現無量佛者，示現彼此所作諸業無差別故。",
    "T40n1818_003:0823a13": "釋中云示現彼此所作諸業無差別故，釋意",
    "T40n1818_003:0823a14": "明示現十方分身佛故目之為彼，釋迦之身",
    "T40n1818_003:0823a15": "稱之為此。亦得十方分身相望自為彼此。十",
    "T40n1818_003:0823a16": "方諸佛同欲弘道利人，故云十方諸佛所作",
    "T40n1818_003:0823a17": "諸業無有差別也。又十方分身佛同住淨土、",
    "T40n1818_003:0823a18": "同說一乘、同化菩薩，即是顯諸佛道同，故名",
    "T40n1818_003:0823a19": "所作業無差別。諸佛道既同故，當知今日釋",
    "T40n1818_003:0823a20": "迦亦同諸佛。「遠離穢不淨」下，釋第六。",
    "T40n1818_003:0823a21": "遠離穢不淨者，即是釋經中移諸天人及",
    "T40n1818_003:0823a22": "山海事也。",
    "T40n1818_003:0823a23": "示現一切諸佛國土平等清淨故。「言多寶者」，",
    "T40n1818_003:0823a24": "釋第七。",
    "T40n1818_003:0823a25": "言多寶者，即釋經中以瑠璃為地，乃至以",
    "T40n1818_003:0823a26": "華布地等也。",
    "T40n1818_003:0823a27": "示現一切諸佛國土同寶性故。「同一塔坐者」，",
    "T40n1818_003:0823a28": "釋第八。",
    "T40n1818_003:0823a29": "同一塔坐者，示現化佛法佛報佛等皆為成",
    "T40n1818_003:0823a30": "大事故。釋中云示現化佛報佛法佛等皆為",
    "T40n1818_003:0823a31": "成大事故者，明三佛同為一大事。一大事者，《大",
    "T40n1818_003:0823b01": "品》云「救一切眾生名為大事」。今明釋迦共",
    "T40n1818_003:0823b02": "多寶同一塔座，同命覓弘經人之，令周旋",
    "T40n1818_003:0823b03": "往返十方世界弘一乘道、竝皆成佛，謂之為",
    "T40n1818_003:0823b04": "大事也。問：唯多寶與釋迦同一塔坐，分身不",
    "T40n1818_003:0823b05": "同塔坐。云何言三佛同一大事？答：即釋迦自",
    "T40n1818_003:0823b06": "具三佛：示現伽耶成佛，謂化身也；久已成佛，",
    "T40n1818_003:0823b07": "行因所得，謂報身佛也；有真故即有法身。",
    "T40n1818_003:0823b08": "故釋迦具三身。即是三佛同坐共成一大事",
    "T40n1818_003:0823b09": "也。問：乃知釋迦具三身。文中但云「釋迦與",
    "T40n1818_003:0823b10": "多寶同坐」，此是二佛，云何言三佛共作大事？",
    "T40n1818_003:0823b11": "答：分身乃不同坐，而諸佛意同成大事。問：多",
    "T40n1818_003:0823b12": "寶、釋迦、分身佛，此三是何佛耶？答：依文判者，",
    "T40n1818_003:0823b13": "論主云「多寶是法身、釋迦為報身佛、分身",
    "T40n1818_003:0823b14": "為化身佛」也。問：前明隱時為法身，多寶豈",
    "T40n1818_003:0823b15": "是隱時耶？答：論解二種法身。一者隱時名法",
    "T40n1818_003:0823b16": "身，此非多寶也；二者顯時名法身，即多寶也。",
    "T40n1818_003:0823b17": "問：若爾，與報佛何異？答：體一義殊。酬因義",
    "T40n1818_003:0823b18": "邊目之為報、眾法所依正法為身，故名法身",
    "T40n1818_003:0823b19": "也。有人言：分身佛是應身佛。何以知之？《攝",
    "T40n1818_003:0823b20": "論》及《同性經》竝言應身住淨土中說法化菩",
    "T40n1818_003:0823b21": "薩。今分身竝在淨土中說法，當知即是應身，",
    "T40n1818_003:0823b22": "應身即報身也。釋迦在穢土，故是化佛。今明",
    "T40n1818_003:0823b23": "作斯釋者，亦得然也。各取一義。「自此已下",
    "T40n1818_003:0823b24": "示現法力持力修行力」，此第三料簡多寶塔",
    "T40n1818_003:0823b25": "竟，還復宗釋前勝妙力無上。就文為二：一總",
    "T40n1818_003:0823b26": "標三力勸知。",
    "T40n1818_003:0823b27": "自此已下，示現法力、持力、修行力應知。從「法",
    "T40n1818_003:0823b28": "力者」已中，別釋三力，即成三別。一一中有二：",
    "T40n1818_003:0823b29": "一標章、二解釋。「法力者」，標章也。",
    "T40n1818_003:0823b30": "法力者，法即是《法華》之法，有勝功用，故稱",
    "T40n1818_003:0823c01": "法力。「五門示現」者，第二示解釋處。開為二：",
    "T40n1818_003:0823c02": "一者總標列五門、二者別釋。就初文三：第",
    "T40n1818_003:0823c03": "一總標五門。",
    "T40n1818_003:0823c04": "五種門示現：「一者證」已下，第二列五門。",
    "T40n1818_003:0823c05": "一者證門、二者信門、三者供養門、四者聞",
    "T40n1818_003:0823c06": "法門、五者讀誦持說門。「四種門彌勒品中",
    "T40n1818_003:0823c07": "示現者」，第三示門處。",
    "T40n1818_003:0823c08": "四種法門〈彌勒品〉中示現，一法門〈常精進菩",
    "T40n1818_003:0823c09": "薩品〉中示現。彌勒品即是〈分別功德品〉，常",
    "T40n1818_003:0823c10": "精進品即〈法師功德品〉。此二從人以立名，羅",
    "T40n1818_003:0823c11": "什經從法以受稱。「彌勒品中四門者」，第二",
    "T40n1818_003:0823c12": "別釋。初牒四。「一者證門」已下，次釋四門。",
    "T40n1818_003:0823c13": "彌勒品中四種門者：釋四門即四。初門為",
    "T40n1818_003:0823c14": "二：一標證門。",
    "T40n1818_003:0823c15": "一是證門，「如經」已下，第二引經示處。就",
    "T40n1818_003:0823c16": "文為二：第一釋初得無上忍、第二釋八生乃",
    "T40n1818_003:0823c17": "至一生得三菩提。初又二：一牒經。",
    "T40n1818_003:0823c18": "如經「我說是如來壽命長遠，時六百八十萬億",
    "T40n1818_003:0823c19": "那由他恒河沙眾生得無生法忍」故。「得無生",
    "T40n1818_003:0823c20": "法忍」下，第二釋經。",
    "T40n1818_003:0823c21": "此言無生法忍者，謂初地證智應知。如《智度",
    "T40n1818_003:0823c22": "論》一初地無生、七地無生，今此中明初地",
    "T40n1818_003:0823c23": "無生也。以初地初證得真如法身無生，故云",
    "T40n1818_003:0823c24": "得無生忍也。「八生乃至一生」下，第二釋最",
    "T40n1818_003:0823c25": "後經。就文亦二：一牒經、二釋經。牒經中有",
    "T40n1818_003:0823c26": "二：一牒八生乃至一生。",
    "T40n1818_003:0823c27": "八生乃至一生，二牒得阿耨三菩提。",
    "T40n1818_003:0823c28": "得阿耨多羅三藐三菩提者，「謂證初地菩提",
    "T40n1818_003:0823c29": "故」下。第二釋經。就文為三：一就位釋、二解",
    "T40n1818_003:0824a01": "八生一生、三與異人諍經。",
    "T40n1818_003:0824a02": "謂證初地菩提法故。謂初地菩提者，經有",
    "T40n1818_003:0824a03": "二句：一者八生乃至一生、二者得三菩提。今",
    "T40n1818_003:0824a04": "前遂近釋得三菩提，謂初地菩提故也。",
    "T40n1818_003:0824a05": "八生一生者，謂諸凡夫決定能證初地，隨力隨",
    "T40n1818_003:0824a06": "分乃八生乃至一生證初地故。「八生一生者」，",
    "T40n1818_003:0824a07": "牒初句經也。「謂諸凡夫」下，釋經，明地前菩薩",
    "T40n1818_003:0824a08": "是凡夫，聞《法華經》，隨力淺深，或經八生入於",
    "T40n1818_003:0824a09": "初地，乃至或經一生得入初地也。「言阿耨",
    "T40n1818_003:0824a10": "三菩提者」，第二與異人諍經。",
    "T40n1818_003:0824a11": "言阿耨多羅三藐三菩提者，以離三界中分段",
    "T40n1818_003:0824a12": "生死，隨分能見真如佛性名得菩提，非謂究竟",
    "T40n1818_003:0824a13": "滿足如來方便涅槃故。異人言：經云阿耨",
    "T40n1818_003:0824a14": "三菩提，五種菩提中，此是無上菩提，非初地",
    "T40n1818_003:0824a15": "菩提，初地乃是明心菩提耳。為有此疑，故論",
    "T40n1818_003:0824a16": "主牒阿耨三菩提經文來。以離三界中分段",
    "T40n1818_003:0824a17": "生死者，論主釋經有二句：前明是初地菩提、",
    "T40n1818_003:0824a18": "次明非無上菩提，以離三界分段生死，明有",
    "T40n1818_003:0824a19": "所離也。以此文證地前菩薩猶受分段生死，",
    "T40n1818_003:0824a20": "以定諸解也。有攝論師等或言：地前已離分",
    "T40n1818_003:0824a21": "段，無文證也。復證地前竝是凡夫也。問：《攝",
    "T40n1818_003:0824a22": "論》云「十解菩薩得人無我，名為聖人」，此論云",
    "T40n1818_003:0824a23": "地前是凡夫。云何會通？答：依《仁王》、《瓔珞》及以",
    "T40n1818_003:0824a24": "此論，地前是伏忍，相似聖耳，未即是聖也。「隨",
    "T40n1818_003:0824a25": "分能見」下，上明所離，今明所得。此對地前未",
    "T40n1818_003:0824a26": "得真如非是無上，登地能見真如故名無",
    "T40n1818_003:0824a27": "上菩提耳。「非謂究竟」下，第二辨非無上菩提。",
    "T40n1818_003:0824a28": "方便涅槃即是方便淨涅槃，此涅槃是究竟。",
    "T40n1818_003:0824a29": "其人未得此涅槃，故非果地無上也。「二者",
    "T40n1818_003:0824b01": "信門」，釋第二發菩提心。",
    "T40n1818_003:0824b02": "二是信門者，即入十信位名為信門。「如經」",
    "T40n1818_003:0824b03": "已下，示釋處。",
    "T40n1818_003:0824b04": "如經「復有八世界微塵數眾生皆發阿耨多羅",
    "T40n1818_003:0824b05": "三藐三菩提心」故。問：此中利益有何次第？",
    "T40n1818_003:0824b06": "答：此中明三種利益。一者上品利益，謂初得",
    "T40n1818_003:0824b07": "無生乃至轉清淨法輪；二者中品利益，謂八",
    "T40n1818_003:0824b08": "生乃至一生得三菩提；三下品利益，謂八佛",
    "T40n1818_003:0824b09": "世界眾生發菩提心。吾初讀此論，執天親八",
    "T40n1818_003:0824b10": "生一生得三菩提言，初從得無生乃至八生",
    "T40n1818_003:0824b11": "一生竝是增數自淺之深，不知三品之益。講",
    "T40n1818_003:0824b12": "數百遍，始乃解之。問：八生一生云何是中品",
    "T40n1818_003:0824b13": "利益？答：初聞法華即得無生，乃至有能轉清",
    "T40n1818_003:0824b14": "淨法輪。今聞法華經八過受生方入初地，乃",
    "T40n1818_003:0824b15": "至經一過受生方入初地，故是中品利益。論",
    "T40n1818_003:0824b16": "主合此三益以之為二：初二益竝稱為證，以",
    "T40n1818_003:0824b17": "同得無生；後一始得發心，故稱為信也。問：",
    "T40n1818_003:0824b18": "說〈壽量〉一品，何故顯有多人得道？答：此敘釋",
    "T40n1818_003:0824b19": "迦從初發心至後際等，一切化主、教門、徒眾、",
    "T40n1818_003:0824b20": "處所、時節，其中若事若理、若權若實無不顯",
    "T40n1818_003:0824b21": "現，故得道者多也。「三供養門」者，牒第三門",
    "T40n1818_003:0824b22": "解釋。",
    "T40n1818_003:0824b23": "三供養門，如經「是諸菩薩摩訶薩得大法利時，",
    "T40n1818_003:0824b24": "於虛空中雨曼陀羅華」如是等故。〈壽量品〉是",
    "T40n1818_003:0824b25": "如來說法功德，〈分別功德品〉是如來說人功",
    "T40n1818_003:0824b26": "德。以法無不顯、人無不利，故數感八種供養。",
    "T40n1818_003:0824b27": "「四聞法門，如隨喜品說應知者」，釋第四。",
    "T40n1818_003:0824b28": "四聞法門，如〈隨喜品〉說應知。聞法而生歡喜，",
    "T40n1818_003:0824b29": "轉更為他說，故言聞法。問：前云屬彌勒品，",
    "T40n1818_003:0824c01": "今云何屬隨喜品。答：隨喜品初至彌勒問隨",
    "T40n1818_003:0824c02": "喜，依此義亦得稱為彌勒品。若從隨喜義立",
    "T40n1818_003:0824c03": "名稱隨喜，故不相違也。亦可是翻經人謬語",
    "T40n1818_003:0824c04": "也。「一法門」下，上法力有五門，前釋四。即今",
    "T40n1818_003:0824c05": "釋第五讀誦持說門。就文為四：初牒門示品",
    "T40n1818_003:0824c06": "處。",
    "T40n1818_003:0824c07": "一法門〈常精進菩薩品〉示現者，「謂讀誦」下，",
    "T40n1818_003:0824c08": "第二略釋，即是章門。",
    "T40n1818_003:0824c09": "謂讀誦、解說、書寫等，得六根清淨故。讀誦等",
    "T40n1818_003:0824c10": "為因，得六根清淨等為果。「如經」下，第三引",
    "T40n1818_003:0824c11": "經處證上因果。初證上因。",
    "T40n1818_003:0824c12": "如經「若善男子、善女人受持法華經，若讀若誦",
    "T40n1818_003:0824c13": "若解說若書寫，「是人當得」下，次證上果。",
    "T40n1818_003:0824c14": "是人當得八百眼功德，乃至千二百意功德」故。",
    "T40n1818_003:0824c15": "「此得六根清淨者」，第四論釋。就釋中為二：",
    "T40n1818_003:0824c16": "初就位釋、次重釋六根清淨也。就位釋中有",
    "T40n1818_003:0824c17": "二：初釋、次引經證。",
    "T40n1818_003:0824c18": "此得六根清淨者，謂凡夫人以經力故得勝根",
    "T40n1818_003:0824c19": "用，未入初地菩薩正位，此義應知。「謂凡夫",
    "T40n1818_003:0824c20": "以經力故得勝根用未入初地者」下，證地前",
    "T40n1818_003:0824c21": "是凡夫也。「如經」已下，次引經證。",
    "T40n1818_003:0824c22": "如經「以父母所生清淨肉眼，見於三千大千世",
    "T40n1818_003:0824c23": "界」如是等故。既云父母所生肉眼，故是凡",
    "T40n1818_003:0824c24": "夫未得初地法身法眼。「又六根清淨者」，第",
    "T40n1818_003:0824c25": "二重釋。此文可有三義故來：一者上釋眼根",
    "T40n1818_003:0824c26": "見三千乃至意亦爾，今釋六根互用；二者上",
    "T40n1818_003:0824c27": "釋眼根事，今釋鼻根事；三者上明六根各用，",
    "T40n1818_003:0824c28": "今釋互用也。就文為二：初正明六根互用。",
    "T40n1818_003:0824c29": "又六根清淨者，於一一根中悉能具足見色、聞",
    "T40n1818_003:0825a01": "聲、辨香、別味、覺觸、知法等，諸根互用，此義應",
    "T40n1818_003:0825a02": "知。「眼所見者聞香能知」，此略就一根釋互",
    "T40n1818_003:0825a03": "用。",
    "T40n1818_003:0825a04": "眼所見者聞香能知，「如經」以下，引經證眼",
    "T40n1818_003:0825a05": "見聞香能知也。",
    "T40n1818_003:0825a06": "如經「釋提桓因在勝殿上五欲娛樂乃至說",
    "T40n1818_003:0825a07": "法」故。聞香知者，此是知境，以鼻根知故。聞香",
    "T40n1818_003:0825a08": "知，此釋聞香能知也。此是知境者，香者是鼻",
    "T40n1818_003:0825a09": "根所知境也。以鼻根知故者，出能知也。又以",
    "T40n1818_003:0825a10": "眼所見境者，以鼻根知，故是互用。「持力者」，",
    "T40n1818_003:0825a11": "自上已來釋法力竟，今釋第二持力。就文為",
    "T40n1818_003:0825a12": "二：初標。",
    "T40n1818_003:0825a13": "持力者，言持力者，以受持經有大功用，故",
    "T40n1818_003:0825a14": "言持力。「有三種法門」者，第二釋持力也。就",
    "T40n1818_003:0825a15": "文為二：一總釋三品、二別釋法師。",
    "T40n1818_003:0825a16": "有三種法門示現，如〈法師品〉、〈安樂行品〉、〈勸持品〉",
    "T40n1818_003:0825a17": "等廣說法力，如經應知。如〈法師品〉，即指三",
    "T40n1818_003:0825a18": "品為三種法門也。問：羅什經但云持品，今何",
    "T40n1818_003:0825a19": "以云勸持品？答：牒前之勸，明後之持，故云勸",
    "T40n1818_003:0825a20": "持品。亦是因勸而持，故云勸持，實是持品。廣",
    "T40n1818_003:0825a21": "說法力者，問：應云廣說持力，云何乃言法力",
    "T40n1818_003:0825a22": "耶？答：有二義。一者出所持之法，故言法力，",
    "T40n1818_003:0825a23": "實是持力也；二者此是三品中指〈法師品〉為",
    "T40n1818_003:0825a24": "法力。何以知之？以次此文即釋〈法師品〉經故",
    "T40n1818_003:0825a25": "也。「其心決定知水必近者」，此第二別釋〈法",
    "T40n1818_003:0825a26": "師品〉中語也。",
    "T40n1818_003:0825a27": "「其心決定知水必近」者，受持此經得佛性水，成",
    "T40n1818_003:0825a28": "阿耨多羅三藐三菩提故。「修行力者」，釋第",
    "T40n1818_003:0825a29": "三力。初牒、次釋。",
    "T40n1818_003:0825b01": "修行力者，言修行力者，依經修行有勝功用，",
    "T40n1818_003:0825b02": "故言修行力也。「有五門示現下」，第二解釋。",
    "T40n1818_003:0825b03": "文為三：初總列五門、次別釋五門、三別料簡",
    "T40n1818_003:0825b04": "第三門。",
    "T40n1818_003:0825b05": "五門示現：一者說力、二者行苦行力、三者護眾",
    "T40n1818_003:0825b06": "生諸難力、四者功德勝力、五者護法力。初如",
    "T40n1818_003:0825b07": "文。「說力者」已下，第二別釋五別。一一門",
    "T40n1818_003:0825b08": "中，初牒、次釋。",
    "T40n1818_003:0825b09": "說力者，言說力者，佛為十方世界眾生說",
    "T40n1818_003:0825b10": "法，故名說力。亦是謦欬中說偈，令十方世界",
    "T40n1818_003:0825b11": "聞，名為說力。「有三種」已下，初總標三種示",
    "T40n1818_003:0825b12": "品處。",
    "T40n1818_003:0825b13": "有三種法門，〈神力品〉中示現：「一出舌相令憶",
    "T40n1818_003:0825b14": "念故」者，第二別釋也。",
    "T40n1818_003:0825b15": "一出廣長舌者，令憶念故；二謦欬聲者，說偈令",
    "T40n1818_003:0825b16": "聞故，令聞聲已如實修行不放逸故；三彈指令",
    "T40n1818_003:0825b17": "覺悟眾生者，令修行者得覺悟故。言憶念如",
    "T40n1818_003:0825b18": "來有此舌相異一切世間故，佛語必可信受。",
    "T40n1818_003:0825b19": "又舌相正主說法，亦是說力。二謦欬聲令聞",
    "T40n1818_003:0825b20": "者，羅什經直明謦欬，此論意謦欬出聲說偈，",
    "T40n1818_003:0825b21": "令十方聞修行不放逸故。釋第二苦行力，有",
    "T40n1818_003:0825b22": "二品。",
    "T40n1818_003:0825b23": "行苦行力者，〈藥王菩薩品〉示現教化眾生故。又",
    "T40n1818_003:0825b24": "行苦行力者，〈妙音菩薩品〉示現教化眾生故。",
    "T40n1818_003:0825b25": "問：藥王可是苦行，妙音云何亦是苦行？答：妙",
    "T40n1818_003:0825b26": "音分形四生六道，為物弘經及救濟諸難，亦",
    "T40n1818_003:0825b27": "是苦行。釋第三護難力，亦二品。",
    "T40n1818_003:0825b28": "護眾生諸難力者，〈觀世音菩薩品〉、〈陀羅尼品〉示",
    "T40n1818_003:0825b29": "現。〈觀音〉以人護難，〈陀羅尼品〉以法護難。又",
    "T40n1818_003:0825c01": "〈觀音品〉一人護難，〈陀羅尼〉眾人護難。",
    "T40n1818_003:0825c02": "功德勝力者，〈妙莊嚴王品〉示現依過去功德，彼",
    "T40n1818_003:0825c03": "二童子有如是力故。釋第四功德勝力者，",
    "T40n1818_003:0825c04": "正明淨藏、淨眼二童子得諸三昧，又得六度道",
    "T40n1818_003:0825c05": "品，又得神通回父邪見，引導眾人見佛聽受",
    "T40n1818_003:0825c06": "《法華》，故言二童子有如是力。第五護法力。",
    "T40n1818_003:0825c07": "護法力者，〈普賢菩薩品〉及後品示現。普賢正",
    "T40n1818_003:0825c08": "是護法。故文云「若《法華經》行閻浮提，皆普賢",
    "T40n1818_003:0825c09": "之力。」及後品者，是〈囑累品〉中佛付諸菩薩，令",
    "T40n1818_003:0825c10": "諸菩薩弘通正法，亦是護法也。「又說言受",
    "T40n1818_003:0825c11": "持觀世音」下，第二料簡上第三護難力經文。",
    "T40n1818_003:0825c12": "就文又三：一牒經標平等、二釋平等、三結平",
    "T40n1818_003:0825c13": "等。",
    "T40n1818_003:0825c14": "又說言「受持觀世音菩薩名，及受持六十二億",
    "T40n1818_003:0825c15": "恒河沙等諸佛名號，彼功德平等」者，初如文。",
    "T40n1818_003:0825c16": "「有二種義」下，第二釋平等。就經中有二：初",
    "T40n1818_003:0825c17": "列二門、次釋二門。",
    "T40n1818_003:0825c18": "有二種義：一者信力故、二者畢竟知故。言二",
    "T40n1818_003:0825c19": "門者，一者信力，即是地前信平等；二者畢竟",
    "T40n1818_003:0825c20": "知，謂登地證平等。從「信力」下，第二釋二門。",
    "T40n1818_003:0825c21": "前釋信力門。",
    "T40n1818_003:0825c22": "信力者，有二種：一者求我身如觀世音自在無",
    "T40n1818_003:0825c23": "異，畢竟信力故；二謂於彼生恭敬心，如彼功德，",
    "T40n1818_003:0825c24": "我亦如是畢竟得故。信平等有二：一者信",
    "T40n1818_003:0825c25": "己身與觀音身平等，彼此同一法身；二者德",
    "T40n1818_003:0825c26": "平等，既同一法身亦同一功德。初亦是人",
    "T40n1818_003:0825c27": "平等，後是法平等。從「畢竟知者」下，釋第二",
    "T40n1818_003:0825c28": "門。",
    "T40n1818_003:0825c29": "畢竟知者，謂能決定知法界故。言法界者，名",
    "T40n1818_003:0826a01": "為法性。彼法性者，名為一切諸佛菩薩平等法",
    "T40n1818_003:0826a02": "身故。平等法身者，謂真如法身，初地菩薩乃能",
    "T40n1818_003:0826a03": "證能入。初明法界、法性、法身皆是異名，從",
    "T40n1818_003:0826a04": "初地能證入平等法身也。「是故受持」下，第",
    "T40n1818_003:0826a05": "三結平等。",
    "T40n1818_003:0826a06": "是故受持六十二億恒河沙等諸佛名號，受持",
    "T40n1818_003:0826a07": "觀世音名號，所得功德無差別。以觀音與",
    "T40n1818_003:0826a08": "六十二億同證法身平等，是故功德等。問：同",
    "T40n1818_003:0826a09": "證法身故平等者，何故但云六十二億？答：是",
    "T40n1818_003:0826a10": "趣舉一數耳。問：但應明證入法身平等，何故",
    "T40n1818_003:0826a11": "舉信平等耶？答：舉地前之信，欲顯後證平等",
    "T40n1818_003:0826a12": "也。又論主欲通釋一切平等，一切平等不出",
    "T40n1818_003:0826a13": "信等及以證等也。「第一序品」下，第三重牒",
    "T40n1818_003:0826a14": "章門，追示分齊。",
    "T40n1818_003:0826a15": "第一〈序品〉示現七種功德成就，第二〈方便品〉有",
    "T40n1818_003:0826a16": "五分示現，破二明一，餘品如前處分，易解。",
    "T40n1818_003:0826a17": "言餘品如向處分者，即是破十病，及述十無",
    "T40n1818_003:0826a18": "上也。",
    "T40n1818_003:0826a19": "日東天台後學沙門實觀分會",
    "T40n1818_003:0826a20": "法華論疏卷下畢"
}