{
    "T50n2061_005:0732a08": "宋高僧傳卷第五",
    "T50n2061_005:0732a10": "宋左街天壽寺通慧大師",
    "T50n2061_005:0732a11": "賜紫沙門贊寧等奉　勅撰",
    "T50n2061_005:0732a12": "之二義解篇第二之二正傳十四人附見五人",
    "T50n2061_005:0732a13": "周洛京佛授記寺法藏傳周洛京佛授記寺法藏傳大儀",
    "T50n2061_005:0732a14": "釋法藏字賢首，姓康，康居人也。風度奇正，利",
    "T50n2061_005:0732a15": "智絕倫，薄遊長安，彌露鋒頴，尋應名僧義",
    "T50n2061_005:0732a16": "學之選。屬奘師譯經，始預其間，後因筆",
    "T50n2061_005:0732a17": "受、證義、潤文，見識不同而出譯場。至天后",
    "T50n2061_005:0732a18": "朝，傳譯首登其數。實叉難陀齎《華嚴》梵夾",
    "T50n2061_005:0732a19": "至，同義淨、復禮譯出新經。又於義淨譯場，",
    "T50n2061_005:0732a20": "與勝莊、大儀證義。昔者燉煌杜順傳《華嚴",
    "T50n2061_005:0732a21": "法界觀》與弟子智儼，講授此晉譯之本。智",
    "T50n2061_005:0732a22": "儼付藏，藏為則天講新《華嚴經》。至天帝網",
    "T50n2061_005:0732a23": "義、「十重玄門」、「海印三昧門」、「六相和合義門」、「普",
    "T50n2061_005:0732a24": "眼境界門」，此諸義章皆是《華嚴》總別義網，帝",
    "T50n2061_005:0732a25": "於此茫然未決。藏乃指鎮殿金獅子為喻，",
    "T50n2061_005:0732a26": "因撰義門，徑捷易解，號《金師子章》，列十門",
    "T50n2061_005:0732a27": "總別之相，帝遂開悟其旨。又為學不了者",
    "T50n2061_005:0732a28": "設巧便，取鑑十面，八方安排，上下各一，相",
    "T50n2061_005:0732a29": "去一丈餘，面面相對，中安一佛像，燃一炬",
    "T50n2061_005:0732b01": "以照之，互影交光。學者因曉剎海涉入無",
    "T50n2061_005:0732b02": "盡之義。藏之善巧化誘，皆此類也。其如宣翻",
    "T50n2061_005:0732b03": "之寄，亦未能捨，蓋帝王歸信，緇伍所憑之",
    "T50n2061_005:0732b04": "故。洎諸梵僧罷譯，帝於聖曆二年已亥十",
    "T50n2061_005:0732b05": "月八日，詔藏於佛授記寺講大經，至〈華藏",
    "T50n2061_005:0732b06": "世界品〉，講堂及寺中地皆震動，都維那僧恒",
    "T50n2061_005:0732b07": "景具表聞奏。勅云：「昨請敷演微言，闡揚祕",
    "T50n2061_005:0732b08": "賾。初譯之日，夢甘露以呈祥；開講之辰，感",
    "T50n2061_005:0732b09": "地動以標異。斯乃如來降迹，用符九會之",
    "T50n2061_005:0732b10": "文；豈朕庸虛，敢當六種之震。披覽來狀，欣",
    "T50n2061_005:0732b11": "惕于懷。」云。其為帝王所重，實稱非虛，所以",
    "T50n2061_005:0732b12": "華嚴一宗付授澄觀，推藏為第三祖也。著",
    "T50n2061_005:0732b13": "《般若心經疏》，為時所貴，天下流行。復號康",
    "T50n2061_005:0732b14": "藏國師是歟！",
    "T50n2061_005:0732b15": "唐荊州玉泉寺恒景傳唐荊州玉泉寺恒景傳",
    "T50n2061_005:0732b16": "釋恒景，姓文氏，當陽人也。貞觀二十二年勅",
    "T50n2061_005:0732b17": "度，聽習三藏，一聞能誦，如說而行。初就文綱",
    "T50n2061_005:0732b18": "律師隷業「毘尼」，後入覆舟山玉泉寺，追智",
    "T50n2061_005:0732b19": "者禪師習止觀門。於寺之南十里別立精",
    "T50n2061_005:0732b20": "舍，號龍興是也。自天后、中宗朝，三被詔入",
    "T50n2061_005:0732b21": "內供養為受戒師。以景龍三年奏乞歸山，",
    "T50n2061_005:0732b22": "勅允其請。詔中書、門下及學士於林光宮",
    "T50n2061_005:0732b23": "觀內道場設齋。先時追召天下高僧兼義",
    "T50n2061_005:0732b24": "行者二十餘人，常於內殿修福，至是散齋，",
    "T50n2061_005:0732b25": "仍送景并道俊、玄奘各還故鄉。帝親賦詩，",
    "T50n2061_005:0732b26": "學士應和，即中書令李嶠、中書舍人李乂等",
    "T50n2061_005:0732b27": "數人。時景等捧詩振錫而行，天下榮之。景",
    "T50n2061_005:0732b28": "撰《順了義論》二卷、《攝正法論》七卷、《佛性論》二",
    "T50n2061_005:0732b29": "卷。學其宗者，如渴之受漿。至先天元年",
    "T50n2061_005:0732c01": "九月二十五日卒于所住寺，春秋七十九。",
    "T50n2061_005:0732c02": "弟子奉葬于寺之西原也。",
    "T50n2061_005:0732c03": "系曰：江陵玄奘與三藏法師形影相接，相去",
    "T50n2061_005:0732c04": "幾何。然其名同實異，亦猶藺相如得強秦之",
    "T50n2061_005:0732c05": "所畏，馬相如令楊雄之追慕。然則各有所",
    "T50n2061_005:0732c06": "長短，亦可見也。",
    "T50n2061_005:0732c07": "唐中嶽嵩陽寺一行傳唐中嶽嵩陽寺一行傳",
    "T50n2061_005:0732c08": "釋一行，俗姓張，鉅鹿人也，本名遂，則唐初佐",
    "T50n2061_005:0732c09": "命郯國公公謹之支孫也。丱歲不群，聰黠明",
    "T50n2061_005:0732c10": "利，有老成之風。讀書不再覽，已暗誦矣。因",
    "T50n2061_005:0732c11": "遇普寂禪師大行禪要，歸心者眾，乃悟世",
    "T50n2061_005:0732c12": "幻，禮寂為師，出家剃染。所誦經法，無不精",
    "T50n2061_005:0732c13": "諷。寂師甞設大會，遠近沙門如期必至，計",
    "T50n2061_005:0732c14": "逾千眾。時有徵士盧鴻，隱居於別峯，道高",
    "T50n2061_005:0732c15": "學富，朝廷累降蒲輪，終辭不起。大會主事",
    "T50n2061_005:0732c16": "先請鴻為導文，序讚邑社。是日鴻自袖出",
    "T50n2061_005:0732c17": "其文，置之机案。鐘梵既作，鴻謂寂公曰：「某",
    "T50n2061_005:0732c18": "為數千百言，況其字僻文古，請求朗俊者",
    "T50n2061_005:0732c19": "宣之，當須面指擿而授之。」寂公呼行，伸紙",
    "T50n2061_005:0732c20": "覽而微笑，復置机案。鴻怪其輕脫。及僧聚",
    "T50n2061_005:0732c21": "於堂中，行乃攘袂而進，抗音典裁，一無遺誤。",
    "T50n2061_005:0732c22": "鴻愕視久之，降歎不能已，復謂寂公曰：",
    "T50n2061_005:0732c23": "「非君所能教導也，當縱其遊學。」自是三學",
    "T50n2061_005:0732c24": "名師，罕不諮度。因往當陽，值僧真纂成〈律",
    "T50n2061_005:0732c25": "藏序〉，深達毘尼。然有陰陽讖緯之書，一皆",
    "T50n2061_005:0732c26": "詳究，尋訪算術，不下數千里，知名者往詢",
    "T50n2061_005:0732c27": "焉。末至天台山國清寺見一院，古松數十",
    "T50n2061_005:0732c28": "步，門枕流溪，淡然岑寂。行立于門屏，聞院",
    "T50n2061_005:0732c29": "中布算，其聲䔩䔩然。僧謂侍者曰：「今日當",
    "T50n2061_005:0733a01": "有弟子自遠求吾算法，計合到門，必無人",
    "T50n2061_005:0733a02": "導達耶？」即除一算子。又謂侍者曰：「門前水",
    "T50n2061_005:0733a03": "合却西流，弟子當至。」行承其言而入，稽首",
    "T50n2061_005:0733a04": "請法，盡授其決焉，門前水復東流矣。自此",
    "T50n2061_005:0733a05": "聲振遐邇，公卿籍甚。玄宗聞之，詔入，謂行",
    "T50n2061_005:0733a06": "曰：「師有何能？」對曰：「略能記覽，他無所長。」帝",
    "T50n2061_005:0733a07": "遂命中官取宮籍以示之，行周覽方畢，覆",
    "T50n2061_005:0733a08": "其本，記念精熟，如素所習。唱數幅後，帝不",
    "T50n2061_005:0733a09": "覺降榻稽首曰：「師實聖人也。」嗟歎良久。尋",
    "T50n2061_005:0733a10": "乃詔對無恒，占其災福，若指于掌，言多補",
    "T50n2061_005:0733a11": "益。時邢和璞者，道術人，莫窺其際，甞謂尹",
    "T50n2061_005:0733a12": "愔曰：「一行和尚真聖人也。漢洛下閎造曆",
    "T50n2061_005:0733a13": "云：『八百歲當差一日，則有聖人定之。』今",
    "T50n2061_005:0733a14": "年期畢矣。屬《大衍曆》出，正其差謬，則洛下",
    "T50n2061_005:0733a15": "閎之言可信。非聖人孰能預於斯矣！」又",
    "T50n2061_005:0733a16": "於金剛三藏學陀羅尼祕印，登前佛壇，受",
    "T50n2061_005:0733a17": "法王寶；復同無畏三藏譯《毘盧遮那佛經》，",
    "T50n2061_005:0733a18": "開後佛國。其傳《密藏》，必抵淵府也。睿宗、玄",
    "T50n2061_005:0733a19": "宗並請入內集賢院，尋詔住興唐寺。所翻",
    "T50n2061_005:0733a20": "之經，遂著疏七卷，又《攝調伏藏》六十卷、《釋氏",
    "T50n2061_005:0733a21": "系錄》一卷、《開元大衍曆》五十二卷。其曆編入",
    "T50n2061_005:0733a22": "《唐書．曆律志》，以為不刊之典。又造游儀，黃、",
    "T50n2061_005:0733a23": "赤二道以鐵成規，於院製作。次有王媼者，",
    "T50n2061_005:0733a24": "行隣里之老嫗，昔多贍行之貧，及行顯遇，",
    "T50n2061_005:0733a25": "常思報之。一日拜謁云：「兒子殺人，即就誅",
    "T50n2061_005:0733a26": "矣。況師帝王雅重，乞奏減死，以供母之殘",
    "T50n2061_005:0733a27": "齡！」如是泣涕者數四，行曰：「國家刑憲，豈",
    "T50n2061_005:0733a28": "有論請而得免耶？」命侍僧給與若干錢物，",
    "T50n2061_005:0733a29": "任去別圖。媼戟手曼罵曰：「我居隣周給迭",
    "T50n2061_005:0733b01": "互，繃褓間抱乳汝。長成，何忘此惠耶！」行心",
    "T50n2061_005:0733b02": "慈愛，終夕不樂。於是運算畢，召淨人戒之",
    "T50n2061_005:0733b03": "曰：「汝曹挈布囊於某坊閑靜地，午時坐伺，",
    "T50n2061_005:0733b04": "得生類投囊，速歸。」明日，果有𭸞彘引㹠七",
    "T50n2061_005:0733b05": "箇，淨人分頭驅逐，𭸞母走矣，得㹠而歸。行已",
    "T50n2061_005:0733b06": "備巨瓮，逐一入之，閉蓋，以六乙泥封口，",
    "T50n2061_005:0733b07": "誦胡語數契而止。投明，中官下詔入問，云：",
    "T50n2061_005:0733b08": "「司天監奏：『昨夜北斗七座星全不見』，何耶？」對",
    "T50n2061_005:0733b09": "曰：「昔後魏曾失熒惑星，至今帝車不見。此",
    "T50n2061_005:0733b10": "則天將大儆於陛下也。夫匹夫匹婦不得其",
    "T50n2061_005:0733b11": "所，猶隕霜天旱，盛德所感，乃能退之。感之",
    "T50n2061_005:0733b12": "切者其在葬枯骨乎！釋門以慈心降一切",
    "T50n2061_005:0733b13": "魔，微僧曲見，莫若大赦天下。」玄宗依之。其",
    "T50n2061_005:0733b14": "夜占奏北斗一星見，七夜復初，其術不可",
    "T50n2061_005:0733b15": "測也。又開元中甞旱甚，帝令祈雨，曰：「當得",
    "T50n2061_005:0733b16": "一器上有龍狀者，方可致雨。」勅令中官同",
    "T50n2061_005:0733b17": "於內庫中遍視之，皆言弗類。數日後指一",
    "T50n2061_005:0733b18": "古鑑，鼻盤龍，喜曰：「此真龍也。」乃將入壇場，",
    "T50n2061_005:0733b19": "一日而雨。其異術通感為若此也。玄宗在",
    "T50n2061_005:0733b20": "大明宮，從容密問社稷吉凶，并祚運終畢事，",
    "T50n2061_005:0733b21": "行對以他語。帝詢之不已，遂曰：「陛下當有",
    "T50n2061_005:0733b22": "『萬里』之行。」又曰：「社稷畢得終吉。」帝大悅。復",
    "T50n2061_005:0733b23": "遺帝一金合子，形若彈丸，內貯物，撼必有",
    "T50n2061_005:0733b24": "聲，發之不得，云：「有急則開。」帝幸蜀，倉黃都",
    "T50n2061_005:0733b25": "忘斯事，及到成都，忽憶啟之，則藥分中當",
    "T50n2061_005:0733b26": "歸也。帝曰：「伊藥產於此，師知朕違難至蜀",
    "T50n2061_005:0733b27": "當歸也。」復見萬里橋，曰：「一行之言，信其神",
    "T50n2061_005:0733b28": "矣。」命中官焚香祝之，乃告謝也。及昭宗初，",
    "T50n2061_005:0733b29": "封吉王，至太子德王，唐為梁滅，終行之言",
    "T50n2061_005:0733c01": "「社稷畢得終『吉』」也。開元十五年九月於華嚴",
    "T50n2061_005:0733c02": "寺疾篤，將輿病入辭，小間而止。玄宗此夜",
    "T50n2061_005:0733c03": "夢瞰禪居，見繩床、紙隔、開扇，曉而驗問，一",
    "T50n2061_005:0733c04": "如所覩。乃詔京城名德致大道場，為行祈",
    "T50n2061_005:0733c05": "福，危疾微愈。其寵愛如是。十月八日隨駕",
    "T50n2061_005:0733c06": "幸新豐，身無諸患，口無一言，忽然浴香水",
    "T50n2061_005:0733c07": "換衣，趺坐正念，怡然示滅。一云，辭告玄宗",
    "T50n2061_005:0733c08": "後，自駕前東來嵩山謁禮本師，即寂也。時",
    "T50n2061_005:0733c09": "河南尹裴寬正謁寂，寂云：「有少事，未暇與",
    "T50n2061_005:0733c10": "大尹欵話。且請踟蹰休息也。」寬乃屏從人，",
    "T50n2061_005:0733c11": "止於旁室，伺寂何為。見潔淨正堂，焚香默",
    "T50n2061_005:0733c12": "坐，如有所待。斯須，叩門連聲云：「天師一行",
    "T50n2061_005:0733c13": "和尚至僧號天師，始見於此，言天子師也。」行入，頗怱切之狀，",
    "T50n2061_005:0733c14": "禮寂之足，附耳密語，其貌愈恭。寂但頷󰉵",
    "T50n2061_005:0733c15": "曰：「無不可者。」語訖又禮，禮語者三，寂唯言",
    "T50n2061_005:0733c16": "「是是，無不可者。」行語訖，降階入南室，自閉",
    "T50n2061_005:0733c17": "其戶。寂乃徐召侍者曰：「速聲鐘，一行已滅",
    "T50n2061_005:0733c18": "度。」左右疾走視之，瞑目而坐，手掩伺息，已",
    "T50n2061_005:0733c19": "絕。四眾弟子悲號沸渭，撼動山谷，乃停神於",
    "T50n2061_005:0733c20": "罔極寺。自終及葬，凡經三七日，爪甲不變，",
    "T50n2061_005:0733c21": "髭髮更長，形色怡悅，時眾驚異。帝覽奏悲愴",
    "T50n2061_005:0733c22": "曰：「禪師捨朕，深用哀慕！」喪事官供，詔葬于",
    "T50n2061_005:0733c23": "銅人原，諡曰大慧禪師。御撰塔銘，天下釋",
    "T50n2061_005:0733c24": "子榮之。",
    "T50n2061_005:0733c25": "唐京兆西崇福寺智昇傳唐京兆西崇福寺智昇傳",
    "T50n2061_005:0733c26": "釋智昇，未詳何許人也。義理懸通，二乘俱",
    "T50n2061_005:0733c27": "學，然於「毘尼」，尤善其宗。此外，文性愈高，博",
    "T50n2061_005:0733c28": "達今古，每慊聶道真、道安，至于明佺、宣律",
    "T50n2061_005:0733c29": "師各著《大藏》目錄，記其翻傳年代人物者，",
    "T50n2061_005:0734a01": "謂之晉錄、魏、漢等錄，乃於開元十八年歲次",
    "T50n2061_005:0734a02": "庚午，撰《開元釋教錄》二十卷，最為精要。何",
    "T50n2061_005:0734a03": "耶？諸師於同本異出、舊目新名，多惑其文，真",
    "T50n2061_005:0734a04": "偽相亂。或一經為兩本，或支品作別翻，一",
    "T50n2061_005:0734a05": "一裁量，少無過者。如其舊錄江泌女子誦出",
    "T50n2061_005:0734a06": "經，黜而不留，可謂藻鑑。杜塞妖偽之源，有",
    "T50n2061_005:0734a07": "茲獨斷。後之圓照《貞元錄》也，文體意宗，相岠",
    "T50n2061_005:0734a08": "不知幾百數里哉。麟德中道宣出《內典錄》十",
    "T50n2061_005:0734a09": "卷，靖邁出《圖紀》四卷，昇各續一卷。經法之",
    "T50n2061_005:0734a10": "譜，無出昇之右矣。",
    "T50n2061_005:0734a11": "唐中大雲寺圓暉傳唐中大雲寺圓暉傳懷遠崇廙",
    "T50n2061_005:0734a12": "釋圓暉，未詳何許人也。關輔之間，聲名籍",
    "T50n2061_005:0734a13": "甚，精研性相，善達諸宗。幼於《俱舍》一門，最",
    "T50n2061_005:0734a14": "為銳意。時禮部侍郎賈曾歸心釋氏，好樂",
    "T50n2061_005:0734a15": "斯文，多命暉談此宗相。然其難者則「非想",
    "T50n2061_005:0734a16": "見惑」，繁者則〈得非得〉章。爰請暉師略伸梗",
    "T50n2061_005:0734a17": "概，究其光師疏義繁極難尋。又聖善寺懷遠",
    "T50n2061_005:0734a18": "律師，願心相合，因節略古疏——頌則再牒而釋，",
    "T50n2061_005:0734a19": "論乃有引而具注——，甚為徑捷，學者易知。後",
    "T50n2061_005:0734a20": "有崇廙著《金華鈔》十卷以解焉。光、寶二師",
    "T50n2061_005:0734a21": "之後，暉公間出，兩河間、二京道、江表、燕、齊、楚、",
    "T50n2061_005:0734a22": "蜀盛行暉疏焉。",
    "T50n2061_005:0734a23": "唐京兆華嚴寺玄逸傳唐京兆華嚴寺玄逸傳",
    "T50n2061_005:0734a24": "釋玄逸，姓竇氏，即玄宗神武皇帝從外父也。",
    "T50n2061_005:0734a25": "繁柯懿葉，莫我與京，昆友姪弟，多升朝列，或",
    "T50n2061_005:0734a26": "以靡麗自持，或以官榮相抗。逸乃風神秀",
    "T50n2061_005:0734a27": "朗，蕭灑拔俗，悟色空之迹，到真寂之場，糠",
    "T50n2061_005:0734a28": "粃膏粱，幺麼軒冕。既而形廁緇伍，學追上",
    "T50n2061_005:0734a29": "流，祕藏香龕，披閱通理。一日，喟然興歎曰：",
    "T50n2061_005:0734b01": "「去聖日遠，編簡倒錯，或止存夏五，或濫在",
    "T50n2061_005:0734b02": "魯魚，加以筆札偷行，校讎喪句。若犍度",
    "T50n2061_005:0734b03": "失其夾葉，猶《禮記》脫錯後先，日見乖訛，迷",
    "T50n2061_005:0734b04": "而不復，有一于此，彝倫攸𣀇！」遂據古今",
    "T50n2061_005:0734b05": "所撰目錄，及勘諸經，披文已浩於几案，積",
    "T50n2061_005:0734b06": "卷仍溢於堂宇。字舛者詳義而綸之，品差",
    "T50n2061_005:0734b07": "者賾理而綱之。星霜累遷，功業克著。非夫",
    "T50n2061_005:0734b08": "心斷金石、志堅氷蘖者，曷登此哉？既綜結",
    "T50n2061_005:0734b09": "其科目，諒條而不紊也，都為三十卷，號《釋",
    "T50n2061_005:0734b10": "教廣品曆章》焉。考其大小乘經律論，并東西",
    "T50n2061_005:0734b11": "土賢聖集，共一千八十部，以蒲州、共城二邑",
    "T50n2061_005:0734b12": "紙書，校知多少，縛定品次，俾後世無悶焉。",
    "T50n2061_005:0734b13": "其章頗成倫要，「備預不虞，古之善制」。有樂",
    "T50n2061_005:0734b14": "陵尹靈琛為序。逸後不知所終。",
    "T50n2061_005:0734b15": "唐長安青龍寺道氤傳唐長安青龍寺道氤傳",
    "T50n2061_005:0734b16": "釋道氤，俗姓長孫，長安高陵人也。父容，殿中",
    "T50n2061_005:0734b17": "侍御史。母馬氏夢五色雲覆頂，因有娠焉。",
    "T50n2061_005:0734b18": "母常聽講讀大乘經，曉夜不輟，意行太任",
    "T50n2061_005:0734b19": "之胎教也。逮乎誕彌，異香芬馥，成于童稚，",
    "T50n2061_005:0734b20": "神氣俊秀，學問詳明。應進士科，一舉擢第，",
    "T50n2061_005:0734b21": "名喧日下，才調清奇，榮耀親里。後有梵僧",
    "T50n2061_005:0734b22": "扣門分衛，飯訖，願寓宵宿。氤接之談話，言",
    "T50n2061_005:0734b23": "皆詣理，梵僧稱歎。明曉辭訣，方出門，閃然",
    "T50n2061_005:0734b24": "不見。氤由此無調選之心矣，乞願出家。將",
    "T50n2061_005:0734b25": "知良珠度寸，雖有百仞之水，不能掩其",
    "T50n2061_005:0734b26": "雲也，何君親而能阻入道之猛利心焉？乃",
    "T50n2061_005:0734b27": "禮京招福寺慎言律師為師，請益無替。及",
    "T50n2061_005:0734b28": "登戒法，旋學律科，又隷經論，如是內外偕",
    "T50n2061_005:0734b29": "通矣。時有興善寺復禮法師善屬文，謂氤",
    "T50n2061_005:0734c01": "曰：「籍汝少俊，可為余造《西方讚》一本。」遂襞",
    "T50n2061_005:0734c02": "紙援毫，略不停綴。斯須已就，其辭典麗，清",
    "T50n2061_005:0734c03": "淨佛國，境物莊嚴，臨文若現前矣。禮師讀",
    "T50n2061_005:0734c04": "訖，顧左右諸德曰：「奇才秀句，吾輩莫能測",
    "T50n2061_005:0734c05": "也。」自後服膺窓案，晝夜精勵，辯給難詶，善",
    "T50n2061_005:0734c06": "於立破。禮師仰其風規，甞於稠人廣眾中",
    "T50n2061_005:0734c07": "宣言曰：「氤之論端，勢若泉涌。」從此聞天，供",
    "T50n2061_005:0734c08": "奉朝廷。玄宗幸雒，勅與良秀、法修隨駕。御",
    "T50n2061_005:0734c09": "史李竫同請氤於天宮寺講《淨業障經》，其疏",
    "T50n2061_005:0734c10": "亦氤之著述也。時一行禪師國之師匠，過慮",
    "T50n2061_005:0734c11": "將來佛法誰堪扞禦？誰可闡揚？奏召天下",
    "T50n2061_005:0734c12": "英髦學兼內外者，集于洛京福先寺，大建",
    "T50n2061_005:0734c13": "論場。氤為眾推許，乃首登座，於《瑜伽》、《唯識》、",
    "T50n2061_005:0734c14": "《因明》、《百法》等論，竪立大義六科，敵論諸師",
    "T50n2061_005:0734c15": "茫然屈伏。一行驚異曰：「大法梁棟，伊人應焉。",
    "T50n2061_005:0734c16": "余心有憑，死亦足矣。」及乎大駕西還，勅令",
    "T50n2061_005:0734c17": "扈從。乃有小疾，上表，帝降中使賜藥并方，",
    "T50n2061_005:0734c18": "詔曰：「法師將息，朕此藥并方甚好，服食必",
    "T50n2061_005:0734c19": "差。所患痊愈，早來西京。」其顧遇也若此。仍",
    "T50n2061_005:0734c20": "屬此際一行遷神，勅令東宮已下京官九品",
    "T50n2061_005:0734c21": "已上並送至銅人原。藍田設齋，推氤表白。",
    "T50n2061_005:0734c22": "法事方畢，宰相張燕公說執氤手曰：「釋門俊",
    "T50n2061_005:0734c23": "彥，宇內罕匹。幸附口錄向所導文一本，置",
    "T50n2061_005:0734c24": "于篋笥。」由是其文流行天下也。開元十八",
    "T50n2061_005:0734c25": "年，於花萼樓對御定二教優劣，氤雄論奮發，",
    "T50n2061_005:0734c26": "河傾海注。道士尹謙對答失次，理屈辭殫，論",
    "T50n2061_005:0734c27": "宗乖舛。帝再三歎羨，詔賜絹伍伯匹，用充",
    "T50n2061_005:0734c28": "法施。別集《對御論衡》一本，盛傳于代。後撰《大",
    "T50n2061_005:0734c29": "乘法寶五門名教》并《信法儀》各一卷、《唯識疏》六",
    "T50n2061_005:0735a01": "卷、《法華經疏》六卷、《御注金剛經疏》六卷。初，玄",
    "T50n2061_005:0735a02": "宗注經，至「若有人先世罪業應墮惡道，乃至",
    "T50n2061_005:0735a03": "罪業則為消滅」，雖提兔翰，頗見狐疑，慮貽",
    "T50n2061_005:0735a04": "謬解之愆，或作餘師之義。遂詔氤決擇經",
    "T50n2061_005:0735a05": "之功力，剖判是非。奏曰：「佛力經力，十聖三賢，",
    "T50n2061_005:0735a06": "亦不可測。陛下曩於般若會中，聞熏不一，",
    "T50n2061_005:0735a07": "更沈注想，自發現行。」帝於是豁然若憶疇",
    "T50n2061_005:0735a08": "昔，下筆不休，終無滯礙也。續宣氤造疏",
    "T50n2061_005:0735a09": "矣。四海嚮風，學徒鱗萃，於青龍寺執新疏，",
    "T50n2061_005:0735a10": "聽者數盈千計，至于西明、崇福二寺。講堂悉",
    "T50n2061_005:0735a11": "用香泥，築自水際至于土面，莊嚴之盛，京",
    "T50n2061_005:0735a12": "中甲焉。開元二十八年，有疾將終，遣門弟",
    "T50n2061_005:0735a13": "子齎遺表云：「某末品輕生，虛均雨露，得陪",
    "T50n2061_005:0735a14": "緇伍，許自精修。雖常袒右肩，無施舉袂之",
    "T50n2061_005:0735a15": "役。而執錫舒步，得蠲負載之勞。屬以時暢",
    "T50n2061_005:0735a16": "玄功，德揚真化；不謂勤劬慕學，造次養生。",
    "T50n2061_005:0735a17": "今月十六日苦腸忽加，湯藥無救。泉門自掩，",
    "T50n2061_005:0735a18": "安沐堯風；夜臺一歸，寧逢舜日。有定瘞於",
    "T50n2061_005:0735a19": "蒼隴，無再謁於丹墀」云。時帝覽惻怛，遣中",
    "T50n2061_005:0735a20": "使內給事賈文瓌將絹五十匹，就院弔贈，",
    "T50n2061_005:0735a21": "宣口勅奉問氤弟子等：「適聞法師遷神寂",
    "T50n2061_005:0735a22": "滅，痛惜良深，未審擬於何處安厝？賜到絹",
    "T50n2061_005:0735a23": "帛等。」聖恩追悼，生榮死哀，光于僧伍。俗壽七",
    "T50n2061_005:0735a24": "十三，僧臘五十三。以其年秋八月十二日",
    "T50n2061_005:0735a25": "葬于終南山陰逍遙園側，白塔存焉。",
    "T50n2061_005:0735a26": "唐京師安國寺良賁傳唐京師安國寺良賁傳",
    "T50n2061_005:0735a27": "釋良賁，姓郭氏，河中虞鄉人也。世襲冠裳，",
    "T50n2061_005:0735a28": "法門之流，不標祖禰，故闕如也。賁識鑒淵曠，",
    "T50n2061_005:0735a29": "風表峻越，外通墳典，內善經論，義解之性，",
    "T50n2061_005:0735b01": "人罕加焉。永泰中，不空盛行傳譯，實難其",
    "T50n2061_005:0735b02": "人，賁預其翻度。代宗請為菩薩戒師。因新",
    "T50n2061_005:0735b03": "出《仁王護國經》，勅令撰疏解判，曲盡經意，",
    "T50n2061_005:0735b04": "以所住寺為疏目，曰《青龍》也。原夫是經已",
    "T50n2061_005:0735b05": "當三譯，一晉太始三年法護譯一卷，名《仁",
    "T50n2061_005:0735b06": "王般若》；次秦羅什出，名《仁王護國般若波羅",
    "T50n2061_005:0735b07": "蜜》；次梁承聖三年真諦於洪州寶因寺譯，",
    "T50n2061_005:0735b08": "名《仁王般若》，并疏六卷。然則晉本初翻，方言",
    "T50n2061_005:0735b09": "尚隔。梁朝所譯，隱而不行。偽秦之經，傳流",
    "T50n2061_005:0735b10": "宇內。奈何止言「波羅蜜」而闕「多」字！則是虧",
    "T50n2061_005:0735b11": "其到義。是以肅宗皇帝齋心沐德，請不空重",
    "T50n2061_005:0735b12": "譯。及肅皇晏駕，代宗成先聖之願言，詔興",
    "T50n2061_005:0735b13": "譯務，勅軍容使魚朝恩監護於南桃園，起",
    "T50n2061_005:0735b14": "乎告朔，終乎望日，帝御承明殿灌頂道場",
    "T50n2061_005:0735b15": "躬執舊經，對譯新本，而復為序，冠于經首，",
    "T50n2061_005:0735b16": "仍勅賁造疏通經。賁上表曰：「學孤先哲，有",
    "T50n2061_005:0735b17": "玷清流，叨接翻傳，謬膺筆受。幸揚天闕，",
    "T50n2061_005:0735b18": "親奉德音，令於大明宮南桃園修疏贊演，",
    "T50n2061_005:0735b19": "宸光曲照，不容避席。窮玄珠於貝葉，但益",
    "T50n2061_005:0735b20": "慚惶；捧白璧於丹墀，寧勝報斆。仰酬皇澤，",
    "T50n2061_005:0735b21": "俯課忠勤，既竭愚誠，庶昭玄造。」賁勤勤筆",
    "T50n2061_005:0735b22": "削，三卷克成，奏乞流行。復上牋疏：「今年二",
    "T50n2061_005:0735b23": "月二十一日恩命令在內園修撰經疏，微",
    "T50n2061_005:0735b24": "僧寡學，懼不稱旨。洗心滌慮，扣寂求音，發",
    "T50n2061_005:0735b25": "明起自於天言，加被仰憑於佛力，咸約經",
    "T50n2061_005:0735b26": "論，演暢真宗，亦猶集群玉於崑山，納大川",
    "T50n2061_005:0735b27": "於溟海。火生於木，與兩曜而俱明；識轉於",
    "T50n2061_005:0735b28": "如，體一相而等照。成道者，法也；載法者，經",
    "T50n2061_005:0735b29": "也；釋經者，疏也。廣度群有，同於大通，是菩",
    "T50n2061_005:0735c01": "提心，如陛下意。所撰經疏，繕寫畢功，文過",
    "T50n2061_005:0735c02": "萬言，部有三卷。施行竊慚於愚見，裁成冀",
    "T50n2061_005:0735c03": "答於聖恩。并《念誦儀軌》一卷，《承明殿講密嚴",
    "T50n2061_005:0735c04": "經對御記》一卷同進上。輕塵玄覽，祇畏無",
    "T50n2061_005:0735c05": "任。」答詔云：「法師智炬高明，辭峯逈秀，親憑",
    "T50n2061_005:0735c06": "梵夾，宣闡微言，幽賾真宗，演成章疏。開如",
    "T50n2061_005:0735c07": "來之祕藏，示群有之迷津，貫玉聯珠，鉤深",
    "T50n2061_005:0735c08": "致遠。再三披閱，頗謂精詳。傳之招提，永為",
    "T50n2061_005:0735c09": "法寶也。」皇命褒揚，釋門翕盛。又屬章信寺初",
    "T50n2061_005:0735c10": "成，執疏服膺者常數百眾，雖紙貴如玉，無",
    "T50n2061_005:0735c11": "以加焉。其在安國寺講筵，官供不匱。數年",
    "T50n2061_005:0735c12": "之內，歸學如林。大歷七年正月，不空奏請",
    "T50n2061_005:0735c13": "入《目錄》，勅依。賁於六年徙居集州，教授",
    "T50n2061_005:0735c14": "傳經，不遑寧處。至十二年三月十日，無疾",
    "T50n2061_005:0735c15": "枕肱，終于符陽，春秋六十一，夏臘二十九。",
    "T50n2061_005:0735c16": "宕渠、嘉川之人，哀悼法梁摧折，闍維收灰中",
    "T50n2061_005:0735c17": "舍利百餘粒。遺表中進《念誦儀》、《對御記》二卷，",
    "T50n2061_005:0735c18": "以其先進者遂留在內中之故，令門弟子",
    "T50n2061_005:0735c19": "齎之重進。後於上都城東置墳塔焉，即大",
    "T50n2061_005:0735c20": "曆十三年也。賁累朝供奉應制，辭辯富贍，學",
    "T50n2061_005:0735c21": "問高深。末塗淪躓，同利涉之徙移，若神會",
    "T50n2061_005:0735c22": "之流外，吁哉！",
    "T50n2061_005:0735c23": "唐越州禮宗傳唐越州禮宗傳",
    "T50n2061_005:0735c24": "釋禮宗，俗姓宋，會稽人也。道氣酋壯，志求玄",
    "T50n2061_005:0735c25": "微，願遂出塵，決除鞅絆。聞長壽寺和尚通",
    "T50n2061_005:0735c26": "達禪觀，往叩其關，學習之心，未甞少懈。師",
    "T50n2061_005:0735c27": "誨之曰：「汝之出塵，有大利益，可謂良玉度",
    "T50n2061_005:0735c28": "尺，雖有十仞之土，不能揜其光矣。」乃奮",
    "T50n2061_005:0735c29": "藻攄華，注《涅槃經》，懷鉛握槧，周于二載。挫",
    "T50n2061_005:0736a01": "銳解紛，怡然理順，遂成夾注八十卷焉。及",
    "T50n2061_005:0736a02": "鄭卿尚書典郡，聞其盛名，致疏往請，確然",
    "T50n2061_005:0736a03": "拒而不赴。景龍二年，有御史大夫馮思忽爾",
    "T50n2061_005:0736a04": "暴終，入一處，有二童子持簿，領馮庭對判",
    "T50n2061_005:0736a05": "官廳，按覆罪愆，令望彼巨樹枝柯，可覆數",
    "T50n2061_005:0736a06": "畝。判官身旁舊識者張思義，招手呼馮曰：",
    "T50n2061_005:0736a07": "「吾是汝舅，曾為洛陽倉吏，被長官越格誣",
    "T50n2061_005:0736a08": "殺，兼假貸太平寺中錢及油麪，于今未脫。",
    "T50n2061_005:0736a09": "汝所坐者，不合於天后宮中亂越，致此暴",
    "T50n2061_005:0736a10": "卒。可發願造《涅槃經》，鑄鐘。」登即關奏，判",
    "T50n2061_005:0736a11": "放却還人世。臨行，張語馮曰：「在閻浮一日",
    "T50n2061_005:0736a12": "造功德，得福無量，胡忍一生不修功德耶？",
    "T50n2061_005:0736a13": "此《涅槃經》者，禮宗大師注解，從天台傳授，每",
    "T50n2061_005:0736a14": "有善神守護。」時張差押馮往諸司考校輕",
    "T50n2061_005:0736a15": "重生處，囑之曰：「汝去洛城道光坊內十字街",
    "T50n2061_005:0736a16": "第三宅是吾家。家有池亭竹樹，為問妻兒",
    "T50n2061_005:0736a17": "安否。」馮起，尋經本未獲，而又死。經三日，立",
    "T50n2061_005:0736a18": "限歸寫經鑄鐘工畢。馮在世得四十八年",
    "T50n2061_005:0736a19": "終。宗亡，春秋九十七焉。",
    "T50n2061_005:0736a20": "唐錢塘天竺寺法詵傳唐錢塘天竺寺法詵傳",
    "T50n2061_005:0736a21": "釋法詵，姓孫氏。母初夢吞明珠，遂黜魚惡",
    "T50n2061_005:0736a22": "葷。誕彌厥月，生有異表。十五辭親從師，依",
    "T50n2061_005:0736a23": "年受具。行學一集，蔚為教宗，卷伊、呂立功",
    "T50n2061_005:0736a24": "之致，陋黃、綺肆志之適。遺形理性，與山木",
    "T50n2061_005:0736a25": "為群。故地恩貞大師囑之以《華嚴經》、《菩薩戒》、",
    "T50n2061_005:0736a26": "《起信論》，心以靜銑，智與經冥。一夕夢乘大",
    "T50n2061_005:0736a27": "艑，直截滄溟，橫山當前，峻與天極。不覺孤",
    "T50n2061_005:0736a28": "帆鳶戾，懷襄上濟，峯竦竦而忽高，雲溶溶而",
    "T50n2061_005:0736a29": "在下。既寤，形若委衣，流汗輕醒。自此，句義",
    "T50n2061_005:0736b01": "不思而得，一部全文常現心境，「事事無礙」之",
    "T50n2061_005:0736b02": "旨，如貫華焉。天寶六年，於蘇州常樂寺繢",
    "T50n2061_005:0736b03": "盧舍那像，化示群品。大曆二年，於常州龍興",
    "T50n2061_005:0736b04": "寺講，纔登法座，忽有異光如曳紅縷，漸",
    "T50n2061_005:0736b05": "明漸大，縈旋杳空。久修行者會中先覩。前",
    "T50n2061_005:0736b06": "後講大經十遍，撰《儀記》十二卷。大曆十三",
    "T50n2061_005:0736b07": "年十一月七日，沙門慧覺夢巨塔陷地二級。",
    "T50n2061_005:0736b08": "無何，詵示疾而終，春秋六十一，慧命四十",
    "T50n2061_005:0736b09": "二。受法弟子太初，付以香罏、談柄，潯陽正覺、",
    "T50n2061_005:0736b10": "會稽神秀，亦猶儒氏之有游、夏焉。詵初講",
    "T50n2061_005:0736b11": "天竺寺，盛闡《華嚴》。時越僧澄觀就席決疑，",
    "T50n2061_005:0736b12": "深得幽趣。及終，吳興皎然為碑，邗城肅公",
    "T50n2061_005:0736b13": "為頌，合揚其美哉。",
    "T50n2061_005:0736b14": "唐京師興善寺潛真傳唐京師興善寺潛真傳道超",
    "T50n2061_005:0736b15": "釋潛真，字義璋，姓王氏，太原華族，後徙為",
    "T50n2061_005:0736b16": "夏州朔方崇道鄉人也。考珍，真即仲子也。年",
    "T50n2061_005:0736b17": "在學數，業尚典墳。幼好佛書，抑從天性，甫",
    "T50n2061_005:0736b18": "及弱冠，投跡空門。開元二十六年隷名于",
    "T50n2061_005:0736b19": "本城靈覺寺，明年納具戒。自此聽習律乘，",
    "T50n2061_005:0736b20": "涉遊論海，凡曰講筵，無不探賾。屬代宗",
    "T50n2061_005:0736b21": "朝新譯《文殊師利菩薩佛剎莊嚴經》，勅真造",
    "T50n2061_005:0736b22": "疏，奏云：「此經凡有三譯。一、西晉太熙中法",
    "T50n2061_005:0736b23": "護翻，名《佛土嚴淨經》，文勢多古，語簡理幽。二、",
    "T50n2061_005:0736b24": "天后久視中實叉難陀於清禪寺翻，名《文殊",
    "T50n2061_005:0736b25": "受記經》。三、即今大曆六年所譯也。伏惟寶應",
    "T50n2061_005:0736b26": "元聖文武皇帝陛下，天垂帝籙，人歸寶圖，",
    "T50n2061_005:0736b27": "德厚乾坤，明侔日月，仁恕滋物，夷狄仰德，",
    "T50n2061_005:0736b28": "而輸誠慈惠，利生正教，承風而演化。頃者",
    "T50n2061_005:0736b29": "鄜坊節度使兼御史中丞杜冕奏為國請諸",
    "T50n2061_005:0736c01": "大乘經，明詔下於祇園，梵旨開於貝葉，因",
    "T50n2061_005:0736c02": "請三藏不空譯此經等數十部。續有勅下，",
    "T50n2061_005:0736c03": "天下梵宇各置文殊菩薩像，以旌聖功也。",
    "T50n2061_005:0736c04": "又詔以文殊菩薩為上座，皆三藏所請。三",
    "T50n2061_005:0736c05": "藏學究瑜伽，解窮法印，身、口、意業，祕密修",
    "T50n2061_005:0736c06": "持，戒、定、慧學，顯通宣暢，唐、梵文字，聲、韻具知。",
    "T50n2061_005:0736c07": "傳譯此經，善符聖旨，文質相兼，璨然可觀。",
    "T50n2061_005:0736c08": "潛真識智愚昧，學藝庸淺，幸陪清眾，謬在翻",
    "T50n2061_005:0736c09": "傳，虛空藏經，課虛潤色，猥蒙驅策，述疏讚",
    "T50n2061_005:0736c10": "揚。雖文義荒蕪，已傳京邑。今之所作，蓋有",
    "T50n2061_005:0736c11": "由焉。有金閣寺大德道超禪師，學盡法源，",
    "T50n2061_005:0736c12": "行契心本，親覩靈境，密承聖慈，故久在清",
    "T50n2061_005:0736c13": "涼，屬興淨業，仍於現處建窣堵波。尋覲法",
    "T50n2061_005:0736c14": "緣，來詣京國，以此經為大事，以大聖為",
    "T50n2061_005:0736c15": "本師，顯揚聖德，無過此者。乃稽首三藏，誓",
    "T50n2061_005:0736c16": "傳大聖法門，不以潛真庸虛，轉祈和尚，邀",
    "T50n2061_005:0736c17": "令述作。和尚不念前之鄙陋，又令讚釋此",
    "T50n2061_005:0736c18": "經。竊恐難契真詮，敢不盡其愚訥！」即大曆",
    "T50n2061_005:0736c19": "八年十一月，疏成奏過。真學通內外，性相融",
    "T50n2061_005:0736c20": "明，考覆幽玄，研精教理，探賾今古，比校親",
    "T50n2061_005:0736c21": "疎，分別異同，歸於一義，辯猶泉涌，思入虛",
    "T50n2061_005:0736c22": "凝，直筆而書，記於絕唱，結成三卷，以作準",
    "T50n2061_005:0736c23": "繩，現在未來，永無疑網矣。又述《菩提心義》、",
    "T50n2061_005:0736c24": "《發菩提心戒》各一卷，《三聚淨戒》及《十善法戒》共",
    "T50n2061_005:0736c25": "一卷。兼稟承不空祕教，入曼拏羅，登灌頂",
    "T50n2061_005:0736c26": "壇，受成佛印。顯、密二教，皆聞博贍。關內、河東，",
    "T50n2061_005:0736c27": "代歷四朝，闡揚妙旨，弟子繁多。加復綱紀",
    "T50n2061_005:0736c28": "興善、保壽二處伽藍，懲勸僧尼，真有力也。",
    "T50n2061_005:0736c29": "以貞元四年戊辰五月十四日遺誡門人，",
    "T50n2061_005:0737a01": "以疾而臥。二十一日，右脅累足，口誦彌陀佛",
    "T50n2061_005:0737a02": "號，終于興善寺本院。春秋七十一，僧夏四十",
    "T50n2061_005:0737a03": "九云。",
    "T50n2061_005:0737a04": "唐代州五臺山清涼寺澄觀傳唐代州五臺山清涼寺澄觀傳",
    "T50n2061_005:0737a05": "釋澄觀，姓夏侯氏，越州山陰人也。年甫十一，",
    "T50n2061_005:0737a06": "依寶林寺今應天山霈禪師出家，誦《法華經》。十四，",
    "T50n2061_005:0737a07": "遇恩得度，便隷此寺。觀俊朗高逸，弗可以",
    "T50n2061_005:0737a08": "細務拘。遂遍尋名山，旁求祕藏。梯航既具，",
    "T50n2061_005:0737a09": "壼奧必臻。乾元中，依潤州棲霞寺醴律師，學",
    "T50n2061_005:0737a10": "相部律。本州依曇一，隷「南山律」。詣金陵玄",
    "T50n2061_005:0737a11": "璧法師傳關河「三論」。「三論」之盛于江表，觀",
    "T50n2061_005:0737a12": "之力也。大曆中，就瓦棺寺傳《起信》、《涅槃》。又",
    "T50n2061_005:0737a13": "於淮南法藏，受海東《起信疏》義。却復天竺",
    "T50n2061_005:0737a14": "詵法師門，溫習《華嚴大經》。七年，往剡溪，從",
    "T50n2061_005:0737a15": "成都慧量法師，覆尋「三論」。十年，就蘇州，從",
    "T50n2061_005:0737a16": "湛然法師習天台《止觀》、《法華》、《維摩》等經疏。解",
    "T50n2061_005:0737a17": "從上智，性自天然，所學之文，如昨拋捨，鮑",
    "T50n2061_005:0737a18": "靜記井，蔡邕後身，信可知矣。又謁牛頭山",
    "T50n2061_005:0737a19": "忠師、徑山欽師、洛陽無名師，咨決南宗禪法。",
    "T50n2061_005:0737a20": "復見慧雲禪師，了北宗玄理。觀自謂己曰：",
    "T50n2061_005:0737a21": "「五地聖人，身證真如，棲心佛境，於『後得智』",
    "T50n2061_005:0737a22": "中起世俗念，學世間技藝。況吾學地，能忘",
    "T50n2061_005:0737a23": "是心？」遂翻習經、傳、子、史、小學、《蒼》、《雅》、天竺悉曇、",
    "T50n2061_005:0737a24": "諸部異執，《四圍》、五明、祕呪、儀軌，至于篇、頌、筆",
    "T50n2061_005:0737a25": "語、書蹤，一皆博綜。多能之性，自天縱之。大",
    "T50n2061_005:0737a26": "曆十一年，誓遊五臺，一一巡禮，祥瑞愈繁。仍",
    "T50n2061_005:0737a27": "往峨嵋，求見普賢，登險陟高，備觀聖像。",
    "T50n2061_005:0737a28": "却還五臺，居大華嚴寺，專行「方等」懺法。時",
    "T50n2061_005:0737a29": "寺主賢林，請講大經，并演諸論。因慨《華嚴》",
    "T50n2061_005:0737b01": "舊疏，文繁義約，惙然長想：「況文殊主智，普賢",
    "T50n2061_005:0737b02": "主理，二聖合為毘盧遮那，萬行兼通，即是",
    "T50n2061_005:0737b03": "《華嚴》之義也。吾既遊普賢之境界，泊妙吉之",
    "T50n2061_005:0737b04": "鄉原，不疏《毘盧》，有辜二聖矣。」觀將撰疏，",
    "T50n2061_005:0737b05": "俄於寤寐之間，見一金人當陽挺立，以手",
    "T50n2061_005:0737b06": "迎抱之，無何咀嚼都盡。覺即汗流，自喜吞",
    "T50n2061_005:0737b07": "納光明遍照之徵也。起興元元年正月，貞元",
    "T50n2061_005:0737b08": "三年十二月畢功，成二十軸，乃飯千僧以",
    "T50n2061_005:0737b09": "落成也。後常思付授，忽夜夢身化為龍，矯",
    "T50n2061_005:0737b10": "首于南臺，蟠尾于山北，拏攫碧落，鱗鬣耀",
    "T50n2061_005:0737b11": "日。須臾，蜿蜓化為千數小龍，騰躍青冥，分",
    "T50n2061_005:0737b12": "散而去。蓋取象乎教法支分流布也。四年春",
    "T50n2061_005:0737b13": "正月，寺主賢林請講新疏。七年，河東節度使",
    "T50n2061_005:0737b14": "李公自良復請於崇福寺講。德宗降中使",
    "T50n2061_005:0737b15": "李輔光宣詔入都，與罽賓三藏般若譯烏",
    "T50n2061_005:0737b16": "荼國王所進《華嚴》後分四十卷。觀苦辭，請明",
    "T50n2061_005:0737b17": "年入。勅允。及具行，至蒲津，中令梁公留安",
    "T50n2061_005:0737b18": "居，遂於中條山棲巖寺住。寺有禪客，拳眉",
    "T50n2061_005:0737b19": "翦髮，字曰癡人，披短褐，操長策，狂歌雜語，",
    "T50n2061_005:0737b20": "凡所指厈，皆多應驗。觀未至之前，狂僧驅",
    "T50n2061_005:0737b21": "眾僧洒掃曰：「不久菩薩來此」。復次壁畫散",
    "T50n2061_005:0737b22": "脂大將及山麋之怪，往往不息。觀既止此",
    "T50n2061_005:0737b23": "寺，二事俱靜。五月，內中使霍仙鳴傳宣催",
    "T50n2061_005:0737b24": "入。觀至，帝頗敦重，延入譯場刊正。又詔令",
    "T50n2061_005:0737b25": "造疏。遂於終南草堂寺編成十卷，進呈，",
    "T50n2061_005:0737b26": "勅令兩街各講一遍為疏。時堂前池生五",
    "T50n2061_005:0737b27": "枝合歡蓮華，一華皆有三節，人咸歎伏。尋",
    "T50n2061_005:0737b28": "譯《守護國界主經》，觀綴文潤色。順宗在春",
    "T50n2061_005:0737b29": "宮，嘗垂教令述《了義》一卷、《心要》一卷并《食",
    "T50n2061_005:0737c01": "肉得罪因緣》。洎至長安，頻加禮接。朝臣歸",
    "T50n2061_005:0737c02": "向，則齊相國杭、韋太常渠牟，皆結交最深。故",
    "T50n2061_005:0737c03": "相武元衡、鄭絪、李吉甫、權德輿、李逢吉、中書舍",
    "T50n2061_005:0737c04": "人錢徽、兵部侍郎歸登、襄陽節度使嚴綬、越州",
    "T50n2061_005:0737c05": "觀察使孟簡、洪州韋丹，咸慕高風，或從戒",
    "T50n2061_005:0737c06": "訓。以元和年卒，春秋七十餘。弟子傳法者",
    "T50n2061_005:0737c07": "一百許人，餘堪講者千數。觀甞於新創雲花",
    "T50n2061_005:0737c08": "寺般若閣下畫《華藏世界圖相》，又著《隨疏演",
    "T50n2061_005:0737c09": "義》四十卷，允齊相請述《華嚴經綱要》一卷、《法",
    "T50n2061_005:0737c10": "界玄鑑》一卷、《三聖圓融觀》一卷、《華嚴》、《法華》、《楞伽》、",
    "T50n2061_005:0737c11": "《中觀論》等。別行《小鈔疏》共三十卷。設無遮大",
    "T50n2061_005:0737c12": "會十二中，其諸塑繢形像，繕寫經典，不可",
    "T50n2061_005:0737c13": "殫述。門人清󱒓記觀平時行狀云：「觀恒發",
    "T50n2061_005:0737c14": "十願：『一、長止方丈但三衣鉢，不畜長；二、當",
    "T50n2061_005:0737c15": "代名利，棄之如遺；三、目不視女人；四、身影",
    "T50n2061_005:0737c16": "不落俗家；五、未捨執受，長誦《法華經》；六、長",
    "T50n2061_005:0737c17": "讀大乘經典，普施含靈；七、長講《華嚴大經》；",
    "T50n2061_005:0737c18": "八、一生晝夜不臥；九、不邀名惑眾伐善；十、",
    "T50n2061_005:0737c19": "不退大慈悲普救法界。』」觀逮盡形期，恒依",
    "T50n2061_005:0737c20": "願而修行也。",
    "T50n2061_005:0737c21": "唐京師西明寺良秀傳唐京師西明寺良秀傳談筵",
    "T50n2061_005:0737c22": "釋良秀，姓郭氏，蒲津人也。年及佩觿，挺然",
    "T50n2061_005:0737c23": "離俗，乃往中條山柏梯寺披削，誦通經業，",
    "T50n2061_005:0737c24": "受具律儀。誓以傳講為己事，勤苦忘疲。三",
    "T50n2061_005:0737c25": "藏俱尋，九流外贍。于時籍甚，孰不欽崇。貞元",
    "T50n2061_005:0737c26": "四年，奉詔與罽賓國般若三藏同譯《大乘理",
    "T50n2061_005:0737c27": "趣六波羅蜜經》十卷。至五年二月四日解座，",
    "T50n2061_005:0737c28": "寫本進過。尋奉德宗勅令秀造疏，上表云：",
    "T50n2061_005:0737c29": "「去年十一月二十八日右街功德使王希遷",
    "T50n2061_005:0738a01": "奉宣，令良秀等修撰新翻《大乘理趣六波羅",
    "T50n2061_005:0738a02": "蜜經疏》者。伏聞至道同源，聖人一貫，大雄示",
    "T50n2061_005:0738a03": "相，演妙音於獨園，寶位分身，霈湛恩於雙",
    "T50n2061_005:0738a04": "闕。開佛日於聖日，降絲綸於法輪，所以揚",
    "T50n2061_005:0738a05": "化慈航，致人壽域。不然，豈得握真符而契",
    "T50n2061_005:0738a06": "合，應休運以感通？況以此經，如來之密印，",
    "T50n2061_005:0738a07": "群生之度門，得白馬之寶函，啟青龍之祕",
    "T50n2061_005:0738a08": "藏，是第一義，理去筌蹄，於最後乘說無分",
    "T50n2061_005:0738a09": "別。加以天文煥發，叡思昭回。真如契心，已闡",
    "T50n2061_005:0738a10": "微於釋氏；般若製序，諒纘文於太宗。慈雲溥",
    "T50n2061_005:0738a11": "潤於大根，湛露垂滋於貝葉。良秀等材惟",
    "T50n2061_005:0738a12": "末學，性異生知，謬寄討論，伏增殞越。上承",
    "T50n2061_005:0738a13": "嚴旨，徒側管以窺天；虔奉本師，懼升堂而",
    "T50n2061_005:0738a14": "鼓瑟。所修撰疏一部，謹附王希遷隨表奉",
    "T50n2061_005:0738a15": "進，伏乞聖慈，許令同修疏沙門談筵於當",
    "T50n2061_005:0738a16": "寺讚演及流布中外。所冀落落真言，示丹",
    "T50n2061_005:0738a17": "青於新學；明明像教，流粉澤於將來。」帝覽奏，",
    "T50n2061_005:0738a18": "勅內給事毛瑛琦宣慰良秀、談筵、道恒等：",
    "T50n2061_005:0738a19": "「宜共賜絹九十匹，至可領取。比修《疏義》，甚",
    "T50n2061_005:0738a20": "大勤勞也。秋熱，兼問師等各平安好在。」秀之",
    "T50n2061_005:0738a21": "辭筆義端，時少倫匹。終沒罔知時代焉。",
    "T50n2061_005:0738a22": "唐京師西明寺慧琳傳唐京師西明寺慧琳傳",
    "T50n2061_005:0738a23": "釋慧琳、姓裴氏，疎勒國人也。始事不空三",
    "T50n2061_005:0738a24": "藏，為室灑，內持密藏，外究儒流，印度聲明，",
    "T50n2061_005:0738a25": "支那詁訓，靡不精奧。甞謂翻梵成華，華皆",
    "T50n2061_005:0738a26": "典故，典故則西乾細語也。遂引用《字林》、《字統》、",
    "T50n2061_005:0738a27": "《聲類》、《三蒼》、《切韻》、《玉篇》、諸經雜史，參合佛意，詳",
    "T50n2061_005:0738a28": "察是非，撰成《大藏音義》一百卷。起貞元四年",
    "T50n2061_005:0738a29": "迄元和五載，方得絕筆，貯其本于西明藏",
    "T50n2061_005:0738b01": "中。京邑之間，一皆宗仰。琳以元和十五年庚",
    "T50n2061_005:0738b02": "子卒於所住，春秋八十四矣。殆大中五年，有",
    "T50n2061_005:0738b03": "奏請入藏流行。近以海中高麗國，雖三韓",
    "T50n2061_005:0738b04": "夷族，偏尚釋門，周顯德中，遣使齎金入浙",
    "T50n2061_005:0738b05": "中求慧琳《經音義》，時無此本，故有闕如。",
    "T50n2061_005:0738b06": "宋高僧傳卷第五"
}