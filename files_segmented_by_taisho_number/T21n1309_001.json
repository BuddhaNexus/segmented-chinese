{
    "T21n1309_001:0452b24": "No. 1309",
    "T21n1309_001:0452b25": "七曜星辰別行法自翼計者氐星不當房星當也",
    "T21n1309_001:0452b27": "一行撰",
    "T21n1309_001:0452b28": "　正月十五日翼　　二月十五日角",
    "T21n1309_001:0452b29": "　三月十五日氐　　四月十五日心",
    "T21n1309_001:0452c01": "　五月十五日箕　　六月十五日女",
    "T21n1309_001:0452c02": "　七月十五日室　　八月十五日婁",
    "T21n1309_001:0452c03": "　九月十五日昴　　十月十五日嘴",
    "T21n1309_001:0452c04": "　十一月十五日鬼　十二月十五日星",
    "T21n1309_001:0452c05": "玄宗皇帝開元初。對東兵之夜。於兵側離宮",
    "T21n1309_001:0452c06": "之次。于時玄宗將一行和尚相隨。一行忽作",
    "T21n1309_001:0452c07": "法。下諸星辰所管之鬼。悉集。被勅法所錄",
    "T21n1309_001:0452c08": "教治。皆得所以案問。諸星辰二十八宿神。",
    "T21n1309_001:0452c09": "具通所管行病鬼。總三十鬼。日夜常遊人間。",
    "T21n1309_001:0452c10": "依於衰者即得醉飽。於正王之家無由得其",
    "T21n1309_001:0452c11": "飲食。于時錄奏玄宗。唯陛下一人受之。此法",
    "T21n1309_001:0452c12": "後玄宗幸蜀。有人於高力士家傳得本。至今",
    "T21n1309_001:0452c13": "天下窂過之。萬金不傳。如得之日。分明依",
    "T21n1309_001:0452c14": "法祭之。方不失一。通遺之道莫過於此矣。",
    "T21n1309_001:0452c15": "副憂婆鬼王。收禁二十八宿從者諸行病鬼",
    "T21n1309_001:0452c16": "法。夫欲知人間疾患。皆由二十八宿管行病",
    "T21n1309_001:0452c17": "之所為。此法一一通於神通。名為西國七曜",
    "T21n1309_001:0452c18": "別行法。七曜即管二十八宿。二十八宿即管",
    "T21n1309_001:0452c19": "諸行病鬼王。先須記得七曜日。即呪願曰。今",
    "T21n1309_001:0452c20": "日是密日等二十八宿當。角星等直日。火急",
    "T21n1309_001:0452c21": "為厶乙收禁其鬼。皆須限當日令差。如違時",
    "T21n1309_001:0452c22": "不可。即以鐵釘上下釘其手足。如欲知二十",
    "T21n1309_001:0452c23": "八宿日。但撿前十二月。是何月。得脚下日。即",
    "T21n1309_001:0452c24": "皆從十五日前後。依宿次第數之。此排宿定",
    "T21n1309_001:0452c25": "更無失錯。十五前數之。即十四十三。十六日",
    "T21n1309_001:0452c26": "後數之。即十七十八九。其中有三十箇鬼。",
    "T21n1309_001:0452c27": "兩宿是文星辰星。即二十八宿中。不列此兩",
    "T21n1309_001:0452c28": "宿。定名但向日排之。著二十八宿。即是。其",
    "T21n1309_001:0452c29": "文宿辰宿兩星。所遊行無其定止。所以不定",
    "T21n1309_001:0453a01": "列名。解者讀尋自會其鬼所畫時。一一皆須",
    "T21n1309_001:0453a02": "如法。不得見其點畫裝綵。皆須如法酒脯紙",
    "T21n1309_001:0453a03": "錢。一依向二十八宿脚下次第。賢者過之諸",
    "T21n1309_001:0453a04": "深祕之。萬金不傳。此乃通遺次道。切須保重",
    "T21n1309_001:0453a05": "藏之篋笥。莫遣小人得之。天道不許漏泄。此",
    "T21n1309_001:0453a06": "道精驗世無逾於此法也　副憂婆鬼王領諸",
    "T21n1309_001:0453a07": "鬼眾。常遊世間造作眾生。多有疾患人壽百",
    "T21n1309_001:0453a08": "歲。經被此十二人同一甲。若福強者得壽經",
    "T21n1309_001:0453a09": "終滿百年。命弱者即皆被此摸所躓而死之。",
    "T21n1309_001:0453a10": "無其數限可哀也　爾時大梵天王並諸星宿",
    "T21n1309_001:0453a11": "諸神等。我諸眾生等令知善惡。今當與喚鬼",
    "T21n1309_001:0453a12": "王。應是其間疾之者與我姓名。鬼王對行病",
    "T21n1309_001:0453a13": "鬼總三十人遊行無定住。常在人間衢路。凡",
    "T21n1309_001:0453a14": "人莫能　並合二十八宿之所收管。但記得",
    "T21n1309_001:0453a15": "病日及祭病之時說。即須書取其鬼直日形。",
    "T21n1309_001:0453a16": "並書其姓令宿直王收禁。其患人則當日須",
    "T21n1309_001:0453a17": "差。並依此復行用法。則無不差者。但是病皆",
    "T21n1309_001:0453a18": "須記所得日。一依此法禁之。其書百年之間",
    "T21n1309_001:0453a19": "永不敢更到門戶矣。",
    "T21n1309_001:0453a24": "昴星直日　其鬼名黑林尼　此日是此鬼行",
    "T21n1309_001:0453a25": "病。忽於路側打人。倒令失音不語。當畫此鬼",
    "T21n1309_001:0453a26": "形書其名。於病人家中點燈一盞。以清酒一",
    "T21n1309_001:0453a27": "盞白脯一疊。祭之於昴宿。其患人當日得語。",
    "T21n1309_001:0453a28": "更不須別求神祇。當祭之日皆言患人姓名",
    "T21n1309_001:0453a29": "於昴宿。再拜更不得著別言語。其宿自知。必",
    "T21n1309_001:0453b01": "與收禁其鬼也。",
    "T21n1309_001:0453b05": "畢星直日　其鬼名多知蔡　是此鬼行病。",
    "T21n1309_001:0453b06": "令人心中悶熱如火。煩亂轉動不得忘前失",
    "T21n1309_001:0453b07": "後。是此鬼所為。須煎紙錢五十貫。以清酒白",
    "T21n1309_001:0453b08": "脯。取日午正南時祭。必須道患人姓名。須七",
    "T21n1309_001:0453b09": "遍上酒。但拜畢宿莫別言語。其患人當日差。",
    "T21n1309_001:0453b10": "如忽有黃衣善人來相遇。必不令入門切須",
    "T21n1309_001:0453b11": "禁止。依前畫鬼形釘之吉。",
    "T21n1309_001:0453b17": "參宿直日　其鬼名伏應參星　此日是此鬼",
    "T21n1309_001:0453b18": "行病。令人忽惡心翻吐不止或寒熱。此鬼所",
    "T21n1309_001:0453b19": "為也。以清淨酒白脯。如法祭之參宿。言病人",
    "T21n1309_001:0453b20": "姓名但拜參宿。行酒九迴即止。書其形禁之",
    "T21n1309_001:0453b21": "患人差。後其鬼更不敢到人門前。當祭此宿。",
    "T21n1309_001:0453b22": "後如有僧尼來。輒不得喚入門。令患人二十",
    "T21n1309_001:0453b23": "一日酒死。切須作意禁忌斷之。再三記念在",
    "T21n1309_001:0453b24": "心中。莫暫遺忘耳。",
    "T21n1309_001:0453b29": "柳星直日　其鬼名阿舍國　此日是此鬼行",
    "T21n1309_001:0453c01": "病。令人忽言忽語如失心人。是此鬼所為。若",
    "T21n1309_001:0453c02": "信患人一年之中必至于死。其鬼屬此。星記",
    "T21n1309_001:0453c03": "得病日。當以清酒白脯。如法祭柳星。當日有",
    "T21n1309_001:0453c04": "應。當祭之時不得見妻子面。隔祭一日即得",
    "T21n1309_001:0453c05": "相見。其鬼永生不敢到門前。令患人延福益",
    "T21n1309_001:0453c06": "壽百歲。中夭。一生永無災疫矣。",
    "T21n1309_001:0453c13": "星宿直日　鬼名萬松石　此日是此鬼行",
    "T21n1309_001:0453c14": "病。令人行不得。或寒熱不定。是此鬼所為。屬",
    "T21n1309_001:0453c15": "此星宿。以紙錢。一百貫清酒。祭日行酒滿七",
    "T21n1309_001:0453c16": "遍止。不得令白衣人來縱來不須遣坐。亦不",
    "T21n1309_001:0453c17": "得令此人知祭法。所來者。鬼替患人代命之",
    "T21n1309_001:0453c18": "人也。切須知之。",
    "T21n1309_001:0453c24": "張宿直日　鬼名雲公其　此日是此鬼行病。",
    "T21n1309_001:0453c25": "常愛與人家小男女作患。令人或寒或熱或",
    "T21n1309_001:0453c26": "水痢不止者。此鬼所為。所病日以紙錢四十",
    "T21n1309_001:0453c27": "貫清酒白脯。午時設祭。宅內點燈一盞。呪曰。",
    "T21n1309_001:0453c28": "小男女姓名。但道之當日差。如大人此日得",
    "T21n1309_001:0453c29": "病者不要祭。三日自差也。",
    "T21n1309_001:0454a05": "翼宿直日　鬼名行音風　此日是鬼行病。",
    "T21n1309_001:0454a06": "常愛入人家與小男女作患。令忽食上倒失",
    "T21n1309_001:0454a07": "音不語。是此鬼所為。當以清酒白脯祭之。患",
    "T21n1309_001:0454a08": "人當日差。如不祭典不得此鬼名。所患者三",
    "T21n1309_001:0454a09": "日內必死。如知解此祭法喚其鬼名。令此宿",
    "T21n1309_001:0454a10": "神收禁其鬼。患男女當日差。如大人此日遇",
    "T21n1309_001:0454a11": "病必不畏。不畏不用求祭法。",
    "T21n1309_001:0454a16": "軫宿直日　鬼名當日流　此日是此鬼行病",
    "T21n1309_001:0454a17": "忽令人乾漚吐心腸痛不止。是此鬼所為。屬",
    "T21n1309_001:0454a18": "此軫宿。當以紙錢七貫清酒白脯日午時祭。",
    "T21n1309_001:0454a19": "行酒七遍止。書其鬼形收禁之。當祭之日如",
    "T21n1309_001:0454a20": "忽有一女子來。不須喚入。如不祭此宿者七",
    "T21n1309_001:0454a21": "日必死。如依此法祭之壽命至於百歲。必須",
    "T21n1309_001:0454a22": "深信之。",
    "T21n1309_001:0454a28": "箕宿直日　鬼名阿之婆　此日是此鬼行病。",
    "T21n1309_001:0454a29": "喚所人家小男女。忽患熱達夜啼哭不止。",
    "T21n1309_001:0454b01": "久若不知此鬼求祭之。所患男女二七日必",
    "T21n1309_001:0454b02": "死。當以紙錢一百貫取申時。於家中當房內",
    "T21n1309_001:0454b03": "點燈兩盞。以清酒白脯祭之箕宿。其男女當",
    "T21n1309_001:0454b04": "日便差。如大人此日遇病。三日內自差。",
    "T21n1309_001:0454b10": "女宿直日　鬼名憂夜多　此日是此鬼行病。",
    "T21n1309_001:0454b11": "令人出於路上走。獨言獨語不識好惡。是此",
    "T21n1309_001:0454b12": "鬼所為。患人一年內必死。屬女宿當以紙錢",
    "T21n1309_001:0454b13": "二百一十貫清酒白脯祭之。云清女宿與收",
    "T21n1309_001:0454b14": "禁之紇。患人當日差。祭日忽有祭人來。切",
    "T21n1309_001:0454b15": "不得屬入。如不覺來。其法雖祭了終無功。忌",
    "T21n1309_001:0454b16": "之吉。",
    "T21n1309_001:0454b23": "斗宿直日　鬼名多居耶　此日是此鬼行病。",
    "T21n1309_001:0454b24": "忽令人脚手不遍行季不得。皆是此鬼所為。",
    "T21n1309_001:0454b25": "如不知有法。向後三年已來自差。當以紙錢",
    "T21n1309_001:0454b26": "三百貫文好酒白脯。取辰時於宅中病人房",
    "T21n1309_001:0454b27": "中。點燈七盞上酒七遍即止。還言患人姓名",
    "T21n1309_001:0454b28": "拜七拜。患人一七日內行動。當日忽有僧尼",
    "T21n1309_001:0454b29": "到門。苦酒諮屈入必有逗遛。",
    "T21n1309_001:0454c05": "嘴宿直日　鬼名常無極　此日是此鬼行病。",
    "T21n1309_001:0454c06": "令人家中無事。夫妻緣小小之事相行行破",
    "T21n1309_001:0454c07": "家。具是此鬼所為。當與紙錢四十九貫酒脯",
    "T21n1309_001:0454c08": "祭之。但拜上酒十三遍止。不遇此祭法。其宿",
    "T21n1309_001:0454c09": "之家必有一人。於宅內自住而死。其祭日忽",
    "T21n1309_001:0454c10": "有一女人來。不得令入門。如是親眷亦不得",
    "T21n1309_001:0454c11": "入忌之。",
    "T21n1309_001:0454c16": "角宿直日　鬼名夜居山　此日是此鬼行病。",
    "T21n1309_001:0454c17": "令人忽患寒不止。喫食不得。是此鬼所為。屬",
    "T21n1309_001:0454c18": "角宿所管。當以清酒白脯取病人患日與紙",
    "T21n1309_001:0454c19": "錢七貫祭之。取正午時。其病人當日差。祭星",
    "T21n1309_001:0454c20": "之日。忽有黃衣人來。當須苦諮屈入。必與患",
    "T21n1309_001:0454c21": "人相宜。良吉也。",
    "T21n1309_001:0454c27": "井宿直日　鬼名聞度直　此日是此鬼行病。",
    "T21n1309_001:0454c28": "令人忽倒地置死却活。即是此鬼所為。如不",
    "T21n1309_001:0454c29": "遇此法。病人七日內須死。記得病日。當以紙",
    "T21n1309_001:0455a01": "錢四十九貫煎好茶祭之。唯拜此宿七拜。更",
    "T21n1309_001:0455a02": "不得別言語。當祭之時忽有一女人來人宅。",
    "T21n1309_001:0455a03": "輒不得屈入。如小男子來。酒苦清入坐煎",
    "T21n1309_001:0455a04": "好茶設之。必須遣喫一口。即病人亦差。分明",
    "T21n1309_001:0455a05": "記之。",
    "T21n1309_001:0455a11": "鬼宿直日　鬼名安小啼　此日是此鬼行病。",
    "T21n1309_001:0455a12": "令人夢中作一女子。迫人精神間頻見。是此",
    "T21n1309_001:0455a13": "鬼本身多時不覺是此鬼日滋。成傳屍之病",
    "T21n1309_001:0455a14": "染污渾合。直取盡一家人逸相分付。三年之",
    "T21n1309_001:0455a15": "內病即死切須以此法祭之。及記夢時是鬼",
    "T21n1309_001:0455a16": "宿。當以佛香紙錢一百貫煎好茶祭之。其鬼",
    "T21n1309_001:0455a17": "更不敢來相惱。皆須釘之上下永驗。",
    "T21n1309_001:0455a24": "氐宿直日　鬼名難苻　此日是此鬼行病。",
    "T21n1309_001:0455a25": "忽令人朝寒暮熱。皆是此鬼所為。屬氐宿當",
    "T21n1309_001:0455a26": "以紙錢四十九貫好酒白脯祭之。須脯各二",
    "T21n1309_001:0455a27": "行酒九遍。須至心拜宿。不得更別言語。當",
    "T21n1309_001:0455a28": "祭日忽有小童兒年十歲已來到門前。不得",
    "T21n1309_001:0455a29": "令入切須禁之。第一須記預防備之吉。",
    "T21n1309_001:0455b05": "房宿直日　鬼名百歲公　此日是此鬼行病。",
    "T21n1309_001:0455b06": "令人止行之次。如背後有人相隨毛髮豎寒。",
    "T21n1309_001:0455b07": "是此鬼所為不知有此祭法。不出一年內便",
    "T21n1309_001:0455b08": "身失精魂之疾。直至狂死路間。當以紙錢二",
    "T21n1309_001:0455b09": "百貫好酒脯祭之。取申時點燈以酒五盞。便",
    "T21n1309_001:0455b10": "但不得別言語。當祭之日忽有獨入宅。其病",
    "T21n1309_001:0455b11": "人更差。百歲不死。",
    "T21n1309_001:0455b17": "心宿直日　鬼名常夜建　此日是此鬼行病。",
    "T21n1309_001:0455b18": "令人忽或寒或熱。一日惡一日心𩒐不下飯",
    "T21n1309_001:0455b19": "食。是此鬼所為。當以紙錢一百二十貫清酒",
    "T21n1309_001:0455b20": "白脯祭之。其病當日即差。的加壽命。如不遇",
    "T21n1309_001:0455b21": "此法三年內必死於他鄉。",
    "T21n1309_001:0455b27": "尾宿直日　鬼名百黑山　此日是此鬼行病。",
    "T21n1309_001:0455b28": "令人陰腫男女悉身動轉不得。是此鬼所為。",
    "T21n1309_001:0455b29": "屬尾宿量當以黃紙錢四十九貫好酒脯祭",
    "T21n1309_001:0455c01": "之。其患人當日差。更不得別求神鬼。酒三盞",
    "T21n1309_001:0455c02": "上九遍止。祭之日忽遇有老翁來到門前。必",
    "T21n1309_001:0455c03": "須苦請入宅與恭禮設之。勿輕。",
    "T21n1309_001:0455c08": "斗宿直日　鬼名木林音　此日是此鬼行",
    "T21n1309_001:0455c09": "病。令人夜間不敢獨行。行便步步似走制之",
    "T21n1309_001:0455c10": "不得。如不遇祭法。不經一年或百日內須卒。",
    "T21n1309_001:0455c11": "當以紙錢一百貫好酒白脯祭之。患人當日",
    "T21n1309_001:0455c12": "差。祭後當夜獨行無畏永不憂懼。祭日不欲",
    "T21n1309_001:0455c13": "女子來。禁之不可輕易。必須留之。",
    "T21n1309_001:0455c19": "亢宿直日　鬼名園叉鷄　此日是此鬼行病。",
    "T21n1309_001:0455c20": "令人開眼不得。惡心寒熱起止不得。是此鬼",
    "T21n1309_001:0455c21": "所為。其鬼屬亢宿。當以錢四十九貫取日午",
    "T21n1309_001:0455c22": "時。以好清酒白脯祭之。如不遇此法。則病人",
    "T21n1309_001:0455c23": "至四十九日令死。所祭不得令有外人及小",
    "T21n1309_001:0455c24": "童兒來入宅。切須忌之。親故一切不得令入",
    "T21n1309_001:0455c25": "宅切忌。",
    "T21n1309_001:0455c29": "危宿直日　鬼名丘行先　此日是此鬼行病。",
    "T21n1309_001:0456a01": "令人失却精神恰似癡人。一年之內不遇祭",
    "T21n1309_001:0456a02": "法禁令。患人必至於死。其鬼屬危宿。當以黃",
    "T21n1309_001:0456a03": "紙錢一百二十貫好酒脯祭之。當日精神平",
    "T21n1309_001:0456a04": "復其鬼永不敢到門。皆須釘之身上下。",
    "T21n1309_001:0456a10": "室宿直日　鬼名言破愛　令人患水痢不止。",
    "T21n1309_001:0456a11": "如不遇祭法。便成惡痢必至於死。當以紙錢",
    "T21n1309_001:0456a12": "一百貫好酒白脯祭之。其患人當日差。其祭",
    "T21n1309_001:0456a13": "日忽有等獨鬼入宅者不得損之。但作方便",
    "T21n1309_001:0456a14": "放出不須令入。即得忌之。",
    "T21n1309_001:0456a19": "壁宿直日　鬼名波由田　令人於廁上倒便",
    "T21n1309_001:0456a20": "語不得。當以紙錢四十九貫好酒白脯如法",
    "T21n1309_001:0456a21": "祭之。須書此鬼形類。即不死一七日內漸漸",
    "T21n1309_001:0456a22": "差。更加年壽延一百歲。切須敬之。",
    "T21n1309_001:0456a28": "婁宿直日　鬼名令尼居　令人兩脚應骨髓",
    "T21n1309_001:0456a29": "痛坐臥不得。此鬼所為。如不遇祭法其脚便",
    "T21n1309_001:0456b01": "失。以五色紙錢二百貫好酒白脯如法祭之。",
    "T21n1309_001:0456b02": "患人一七日內差行季便得。祭日輒不得令",
    "T21n1309_001:0456b03": "僧尼入宅切須禁之。祭了隔日即得。",
    "T21n1309_001:0456b11": "奎宿直日　鬼名洪宅置　令人小便不出陰",
    "T21n1309_001:0456b12": "陽疼痛行動不得。三日內不遇祭法。令必至",
    "T21n1309_001:0456b13": "於危。以黃紙錢一百二十貫好酒脯於未時",
    "T21n1309_001:0456b14": "祭之。過三日不差女至于死。其鬼一日遊四",
    "T21n1309_001:0456b15": "天下得遍覺。即火急祭之令收禁必當差。",
    "T21n1309_001:0456b20": "男宿直日　鬼名獨指樓　令人大小便不",
    "T21n1309_001:0456b21": "通或寒或熱轉動不得。如不遇祭法。三日九",
    "T21n1309_001:0456b22": "日內必至於死。以紙錢四十九貫好酒脯祭",
    "T21n1309_001:0456b23": "之。當日平復如故。三日始祭患人即難濟矣。",
    "T21n1309_001:0456b29": "虛宿直日　鬼名常夜迪　令人通體疼痛",
    "T21n1309_001:0456c01": "轉動不得。是此鬼所為。別喚師人其三日內",
    "T21n1309_001:0456c02": "自差。以紙錢一十四貫酒脯如法祭之。當時",
    "T21n1309_001:0456c03": "平復如故耳。",
    "T21n1309_001:0456c09": "辰星直日　鬼名百破　令人或寒或熱不止",
    "T21n1309_001:0456c10": "心頭冷。一向叫喚哭聲不絕。如不遇祭法五",
    "T21n1309_001:0456c11": "日內必死。以紙錢一百二十貫酒脯祭之。如",
    "T21n1309_001:0456c12": "前法。如至一七日祭。即不得其功。當須死",
    "T21n1309_001:0456c13": "不可救也。",
    "T21n1309_001:0456c19": "文星直日　鬼名形奉叉　令人後分疼痛如",
    "T21n1309_001:0456c20": "被箭射。不可忍之。起坐不得。是此鬼所為。纔",
    "T21n1309_001:0456c21": "覺即酒火急以酒脯如法祭之。當日便差。如",
    "T21n1309_001:0456c22": "三日外如祭。其病已入四支難療也。",
    "T21n1309_001:0456c23": "勅諸星宿鬼神等。無事莫行於人間。如違者",
    "T21n1309_001:0456c24": "當須以法祭之。急急如律令祭星宿之法。令",
    "T21n1309_001:0456c25": "用脯紙錢等。一一皆依前件法。用不得欠小。",
    "T21n1309_001:0456c26": "如患人來差。但稱病人姓名並得病之日及",
    "T21n1309_001:0456c27": "時。更莫道願家口平安之語。唯知志拜星宿",
    "T21n1309_001:0456c28": "之形。須道患人姓名。竝須一一書取前件諸",
    "T21n1309_001:0456c29": "行病鬼形貌。教人眼見諸鬼形。於鬼形上下",
    "T21n1309_001:0457a01": "釘手。明日收禁之。患人當日差訖。與出却其",
    "T21n1309_001:0457a02": "釘。鬼既得放更不敢到於門焉。每行病之次。",
    "T21n1309_001:0457a03": "曾被病人知此。於被禁釘之家。每相去五百",
    "T21n1309_001:0457a04": "步之外。走過竝不敢正眼望此宿家門。當呪",
    "T21n1309_001:0457a05": "願之時。一一皆須必分明道。云諸星宿竝患",
    "T21n1309_001:0457a06": "人某乙。望與收禁之勿令病不可。其患人及",
    "T21n1309_001:0457a07": "平常人。竝不得於星宿露臥。忽遇此病不知",
    "T21n1309_001:0457a08": "之者狂死矣。慎慎慎。",
    "T21n1309_001:0457a09": "七曜星辰別行法",
    "T21n1309_001:0457a10": "八家祕錄云。七曜星辰別行法一卷。一行撰運請來。",
    "T21n1309_001:0457a11": "古德演奧鈔等中引用之。頃日得栂尾山法鼓臺之本",
    "T21n1309_001:0457a12": "於洛東智積院貫首慈順僧正。與我山妙音之本對挍。",
    "T21n1309_001:0457a13": "各有可否。擇善者從之。然良有脫落而文義不屬之",
    "T21n1309_001:0457a14": "處。更請仁和寺甘露王院之本對讀。雖與前二本不大",
    "T21n1309_001:0457a15": "異。又稍有所得也。然叵以私竊漫定正誤。示異施和",
    "T21n1309_001:0457a16": "訓上梓。以待整治於通方之士。有疑者云。是此祭法",
    "T21n1309_001:0457a17": "非紙錢酒脯則不能也。是道家之所為。又禁忌僧尼之",
    "T21n1309_001:0457a18": "入。豈為佛家之說。今謂不然也。如禁僧尼等者但",
    "T21n1309_001:0457a19": "禁來者。更問。必不論自家也。太元帥禁兒婦來入之",
    "T21n1309_001:0457a20": "類亦爾也。於星供地鎮等法。亦用紙錢清酒。實是釋",
    "T21n1309_001:0457a21": "門之妙術。祕宗之奧旨也。夫祕密之旨趣。寄餘道之",
    "T21n1309_001:0457a22": "淺近。面顯法性之深遠。如諸部護摩即是也。又有用",
    "T21n1309_001:0457a23": "魚肉魚膽。或用犬肉犬骨。或取人脂已血。或取人骨",
    "T21n1309_001:0457a24": "尸屍。或以鵶脛蛇助骨。或以鼠狼猪鹿毛。或已甲蛇",
    "T21n1309_001:0457a25": "皮為香。或毒藥犬脂為供。或取纏屍衣。人骨為筆犬",
    "T21n1309_001:0457a26": "首為管。畫聖無動尊。或取男子屍未瘡瘢者。坐其心",
    "T21n1309_001:0457a27": "上而念誦。或取兵死人血。書惡人名形為符。或以黑",
    "T21n1309_001:0457a28": "狗舌。和安息香為丸。或進蚯蚓之糞。或獻犢子之糞",
    "T21n1309_001:0457a29": "等。經軌之說不可具舉。如是等之事皆是金口所說。",
    "T21n1309_001:0457a30": "而禁見聞於非器。豈其偏疑酒脯乎。金剛童子。聖無",
    "T21n1309_001:0457a31": "動尊。大威德。烏樞瑟摩。太元帥。不動使者法等所",
    "T21n1309_001:0457a32": "說是也　時享和二壬戌年夏五月　豐山小池坊　鑒",
    "T21n1309_001:0457a33": "事役務餘暇挍刻　總持院沙門快道林常　誌。"
}