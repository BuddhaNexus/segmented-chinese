{
    "X88n1646_021:0219a12": "居士傳二十一",
    "X88n1646_021:0219a14": "晁王文富張趙傳",
    "X88n1646_021:0219a15": "晁明遠名迥。世為清豐人。父儉。徙家彭門。明遠幼能",
    "X88n1646_021:0219a16": "文。太平興國五年登進士第。至道末官翰林學士。性",
    "X88n1646_021:0219a17": "樂易淳固。服道甚篤。歷官臨事未甞挾情害人。真宗",
    "X88n1646_021:0219a18": "數稱為長者。初受學於劉海蟾。得煉形服氣之術。後",
    "X88n1646_021:0219a19": "學釋氏。以止觀為宗。在禁苑中與同僚偶坐。有汲水",
    "X88n1646_021:0219a20": "者趨而過。語同僚曰。觀空純熟。目無全人。所著書有",
    "X88n1646_021:0219a21": "道院別集。多發明空理。其一云。人生世間。其夢無數。",
    "X88n1646_021:0219a22": "無數之夢。一一稱我。一一之我。豈非空乎。歷劫之中。",
    "X88n1646_021:0219a23": "其身無數。無數之身。一一稱我。一一之我。又非空乎。",
    "X88n1646_021:0219a24": "夢既是空。身亦如夢。何以迷著。念念爭空。又云。人生",
    "X88n1646_021:0219b01": "有身。而後有名。人人各以身名自執。為我己之身名。",
    "X88n1646_021:0219b02": "自無始來。生化出沒亦已無數。不知定以何時何處",
    "X88n1646_021:0219b03": "之身執為我耶。定以何時何處之名垂之不朽耶。靜",
    "X88n1646_021:0219b04": "思好身後名者不亦悠悠哉。又作七審。一一切妄念",
    "X88n1646_021:0219b05": "能息否。二一切外緣稍簡省否。三一切觸境能不動",
    "X88n1646_021:0219b06": "否。四一切語言能慎密否。五一切黑白滅分別否。六",
    "X88n1646_021:0219b07": "夢想之間不顛倒否。七方寸之中得恬愉否。書之座",
    "X88n1646_021:0219b08": "右。終身自考以驗道力。仁宗即位。以太子少保致仕。",
    "X88n1646_021:0219b09": "居昭德坊。里名其堂曰凝寂。時習安坐。鞭心入理。晝",
    "X88n1646_021:0219b10": "課心經。夜則數息。戒家人無輙有請。其夫人密覘之。",
    "X88n1646_021:0219b11": "見其瞑目端坐。鬚髮搖風。凝然如木偶。一夕夢遊西",
    "X88n1646_021:0219b12": "北方國。入大山洞中。群僧列而誦經。明遠合掌禮之。",
    "X88n1646_021:0219b13": "顧見一道士向明遠作禮。趨而避之。居一月卒。年八",
    "X88n1646_021:0219b14": "十四。諡文元。其後李昌齡紀明遠事。謂其前生實淨",
    "X88n1646_021:0219b15": "居天主云(東都事略．道院錄．法藏碎金．文元逸事)。",
    "X88n1646_021:0219b16": "王子正名隨。河陽人。登進士甲科。歷知州郡。其為政",
    "X88n1646_021:0219b17": "外嚴而內寬。居常慕裴公美之為人。以御史中丞出",
    "X88n1646_021:0219b18": "鎮錢塘。往興教寺謁小壽禪師。機語契合。自是踐履",
    "X88n1646_021:0219b19": "日深竟明大法。時長水法師子璿疏首楞嚴經既成。",
    "X88n1646_021:0219b20": "屬子正為之序。序曰。大佛頂義密因了義首楞嚴經",
    "X88n1646_021:0219b21": "者。乃竺乾之洪範。法苑之寶典也。昔能仁以出震五",
    "X88n1646_021:0219b22": "天。獨尊三界。舍金輪而啟物。現玉毫而應世。觀四生",
    "X88n1646_021:0219b23": "之受苦也惠濟庶物。愍羣機之未悟也力垂善誘。於",
    "X88n1646_021:0219b24": "是俯仰至理述宣微言。闢大慈之門。廓真如之海。以",
    "X88n1646_021:0219c01": "為一切諸法唯依妄念而起。一切眾生不出因緣而",
    "X88n1646_021:0219c02": "有。乃知生死輪轉貪欲為本。修證常樂禪慧為宗。則",
    "X88n1646_021:0219c03": "斯經也可以辨識諸魔。破滅七趣。謂止及觀。修圓覺",
    "X88n1646_021:0219c04": "妙明之心。發真歸元。證上乘至極之道。懿夫般剌譯",
    "X88n1646_021:0219c05": "其義。房相筆其文。今釋璿師學識兼高。辨才無礙。以",
    "X88n1646_021:0219c06": "是經典為時教於一代。分妙理於十門。功濟大千。道",
    "X88n1646_021:0219c07": "傳不二。信受則為世津梁。開悟則入佛知見。乃題經",
    "X88n1646_021:0219c08": "以作疏。因疏以明理。故可以開前疑而决後滯。披迷",
    "X88n1646_021:0219c09": "雲而覩慧日。隨志在外護。慙無內學。因獲覧閱。輙述",
    "X88n1646_021:0219c10": "序引。歸依法寶。幸精究於真詮。讚揚佛乘。願普霑於",
    "X88n1646_021:0219c11": "勝果。甞刪次傳燈錄為玉英集。行於世。明道中參知",
    "X88n1646_021:0219c12": "政事。臨終書偈曰。畵堂燈不滅。彈指向誰說。去住本",
    "X88n1646_021:0219c13": "尋常。春風掃殘雪。贈中書令。諡章惠(東都事略．五燈會元．楞嚴經疏",
    "X88n1646_021:0219c14": "序)。",
    "X88n1646_021:0219c15": "文寬夫名彥博。汾州介休人也。歷仕仁英神哲四朝。",
    "X88n1646_021:0219c16": "出入將相五十餘年。官至太師。甞兼譯經潤文使。封",
    "X88n1646_021:0219c17": "潞國公。初鎮北京。時華嚴洞老來別。寬夫曰。法師老",
    "X88n1646_021:0219c18": "矣復何往。曰入滅去。寬夫以為戲言。既去。使人候之。",
    "X88n1646_021:0219c19": "果入滅矣。大異之。及闍維。親往臨視。以琉璃瓶置座",
    "X88n1646_021:0219c20": "前祝曰。佛法果靈。願舍利入吾瓶。俄有煙自空而降",
    "X88n1646_021:0219c21": "入瓶中。傾之獲舍利無算。乃皈信佛法。晚向道益力。",
    "X88n1646_021:0219c22": "專念阿彌陀佛。晨夕行坐未甞少懈。發願云。願我常",
    "X88n1646_021:0219c23": "精進。勤修一切善。願我了心宗。廣度諸含識。居京師",
    "X88n1646_021:0219c24": "與淨嚴法師集十萬人為淨土會。年九十二卒。諡忠",
    "X88n1646_021:0220a01": "烈(東都事略．林間錄．佛祖統紀．佛法金湯)。",
    "X88n1646_021:0220a02": "富彥國名弼。河南人。慶歷中與文寬夫並相天下。稱",
    "X88n1646_021:0220a03": "為富文。封鄭國公。趙閱道甞貽書策之曰。執事富貴",
    "X88n1646_021:0220a04": "已極。道德甚盛。所未甚留意者如來一大事因緣而",
    "X88n1646_021:0220a05": "已。願益勉之。彥國以為然。守亳州日。聞修顒禪師主",
    "X88n1646_021:0220a06": "投子。遂往參謁。顒見即呼曰。相公已入來。富弼猶在",
    "X88n1646_021:0220a07": "外。彥國汗出浹背有省。即延至府中居兩月。日有發",
    "X88n1646_021:0220a08": "明。後呈顒書曰。弼遭遇和尚。即無始以來忘失事一",
    "X88n1646_021:0220a09": "旦認得。此後定須拔出生死海。不是尋常恩知。雖盡",
    "X88n1646_021:0220a10": "力道斷道不出也。年八十餘卒。元祐初加太師。諡文",
    "X88n1646_021:0220a11": "忠(東都事略．五燈會元．湘湖野錄)。",
    "X88n1646_021:0220a12": "張安道名方平。宋城人。累官太子太師。敡歷中外。望",
    "X88n1646_021:0220a13": "重一世。慶歷中為滁州守。遊瑯琊山。抵藏院。偶見楞",
    "X88n1646_021:0220a14": "伽經。取視之。恍然如獲舊物。讀至世間離生滅。猶如",
    "X88n1646_021:0220a15": "虗空華。宿障氷釋。遂明心要。作偈曰。一念在生滅。千",
    "X88n1646_021:0220a16": "機縛有無。神鋒輕舉處。透出走盤珠。暮年以此經授",
    "X88n1646_021:0220a17": "蘇子瞻。輔以錢三十萬使印施江淮間。王介甫問安",
    "X88n1646_021:0220a18": "道曰。孔孟去世後千餘年。絕無人焉。何也。安道曰。豈",
    "X88n1646_021:0220a19": "為無人。亦有過之者。介甫曰何人。安道曰。馬祖一。汾",
    "X88n1646_021:0220a20": "陽無業。雪峯存。巖頭奯。丹霞然。雲門偃。介甫未喻。安",
    "X88n1646_021:0220a21": "道曰。儒門淡泊。收拾不住。皆歸釋氏耳。介甫歎服。後",
    "X88n1646_021:0220a22": "以語張天覺。天覺撫几曰。至哉此論也。卒諡文定(東坡",
    "X88n1646_021:0220a23": "文集．佛祖統紀)。",
    "X88n1646_021:0220a24": "趙閱道名忭。衢州西安人。氣宇清逸。喜慍不形於色。",
    "X88n1646_021:0220b01": "仁宗朝官御史。勁直敢言。神宗朝擢參知政事。屢陳",
    "X88n1646_021:0220b02": "新法之害。歷知諸州。民懷其惠。閱道年四十餘。屏去",
    "X88n1646_021:0220b03": "聲色。居常蔬食。究心宗教。初在衢與慧來禪師遊。慧",
    "X88n1646_021:0220b04": "來不容措一辭。及在青州時時冥坐。忽聞雷震。大悟",
    "X88n1646_021:0220b05": "作偈曰。默坐公堂虗隱几。心源不動湛如水。一聲霹",
    "X88n1646_021:0220b06": "靂頂門開。喚起從前自家的。慧來聞而笑曰。趙閱道",
    "X88n1646_021:0220b07": "撞彩耳。元豐初以太子太保致仕。作高齋居之。禪誦",
    "X88n1646_021:0220b08": "精嚴。日延一僧與之對飯。甞作偈曰。腰佩黃金已退",
    "X88n1646_021:0220b09": "藏。箇中消息也尋常。時人要識高齋老。只是柯村趙",
    "X88n1646_021:0220b10": "四郎。注云。切忌錯認。日所為事。夜必露香以告於天。",
    "X88n1646_021:0220b11": "七年卒。年七十七。先期徧辭親友。其子屼。見其形色",
    "X88n1646_021:0220b12": "異常。問後事。閱道厲聲叱之。遺慧來書曰。非師平日",
    "X88n1646_021:0220b13": "警誨。至此必不得力矣。少頃趺坐而化(東都事略．五燈會元．趙清",
    "X88n1646_021:0220b14": "獻集)。",
    "X88n1646_021:0220b15": "知歸子曰。明遠之學於天台三觀之旨。知所致力矣。",
    "X88n1646_021:0220b16": "子正與楊大年並號參禪有得。觀其去來之際。非其",
    "X88n1646_021:0220b17": "驗耶。文富張趙平生勳德具載於史。予獨序其學道",
    "X88n1646_021:0220b18": "之始卒。以著其所存者如此。",
    "X88n1646_021:0220b19": "汪大紳云。以文富勳名若未了此一著。亦祇是一",
    "X88n1646_021:0220b20": "場大夢耳。讀至此。令我勳名之念氷消矣。"
}