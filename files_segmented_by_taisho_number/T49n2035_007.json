{
    "T49n2035_007:0186b24": "2佛祖統紀卷第七",
    "T49n2035_007:0186b26": "宋景定四明東湖沙門志磐撰",
    "T49n2035_007:0186b27": "東土九祖紀第三之二本紀失此目今補出",
    "T49n2035_007:0186b28": "五祖章安尊者灌頂其師。以此子非凡。故以地住極位。為立名字。將以進之也",
    "T49n2035_007:0186b29": "姓吳氏。臨海章安人。始生三月陳文帝天嘉二年生能",
    "T49n2035_007:0186c01": "隨母稱三寶名。有僧過門謂其母曰。此子",
    "T49n2035_007:0186c02": "非凡因以為名。七歲入攝靜寺。依慧拯日",
    "T49n2035_007:0186c03": "記萬言。年二十受具戒。天縱慧解一聞不",
    "T49n2035_007:0186c04": "忘。陳至德初陳後主謁智者於修禪寺。稟受",
    "T49n2035_007:0186c05": "觀法研繹既久。頓蒙印可因為侍者隨所",
    "T49n2035_007:0186c06": "住處。所說法門悉能領解。禎明元年。隨智",
    "T49n2035_007:0186c07": "者止金陵光宅聽講法華文句注云。二十七。聽受金陵",
    "T49n2035_007:0186c08": "隋開皇十三年隋文帝夏受法華玄義於江陵",
    "T49n2035_007:0186c09": "玉泉時年三十三。次在江陵。奉蒙玄義是也十四年夏。受圓頓止觀",
    "T49n2035_007:0186c10": "於玉泉一夏敷揚二時慈霔是也至於餘處講說。聽受之次",
    "T49n2035_007:0186c11": "悉與結集。大小部帙百有餘卷。傳諸未聞皆",
    "T49n2035_007:0186c12": "師之功也。十八年正月。師與普明奉智者",
    "T49n2035_007:0186c13": "遺書。自天台至揚州謁晉王。并奉淨名義",
    "T49n2035_007:0186c14": "疏。二月。王遣使王弘送還山。為智者設",
    "T49n2035_007:0186c15": "千僧齋。始用工造國清寺。仁壽元年。晉王",
    "T49n2035_007:0186c16": "為皇太子。師與智璪。奉表至長安稱賀。并",
    "T49n2035_007:0186c17": "謝造寺。右庶子張衡。宣令問智者亡後靈異。",
    "T49n2035_007:0186c18": "對以五事備見百錄皇太子悲喜交至。遣散騎常",
    "T49n2035_007:0186c19": "侍張乾震。入山設千僧齋。二年四月。遣揚",
    "T49n2035_007:0186c20": "州參軍張諧。入山宣令慧日道場道莊法論",
    "T49n2035_007:0186c21": "二師隋改寺曰道場。此寺在東都。二師見唐續僧傳於東宮講淨名經。",
    "T49n2035_007:0186c22": "全用智者疏文判釋。可令寺眾諳委法華",
    "T49n2035_007:0186c23": "玄義者。齎疏入京。眾推師隨使應令。八",
    "T49n2035_007:0186c24": "月。遣使送師還山。煬帝大業十年時年四十五著",
    "T49n2035_007:0186c25": "涅槃玄義二卷疏二十卷。時隋末兵興寇盜",
    "T49n2035_007:0186c26": "群起。師自序云。推度聖文凡歷五載。何年",
    "T49n2035_007:0186c27": "不見兵火。何月不見干戈。菜食水齋氷床",
    "T49n2035_007:0186c28": "雪被。其勞苦有若此云。疏成烈火焚之不",
    "T49n2035_007:0187a01": "爇。師晚年於會稽稱心精舍講說法華。時",
    "T49n2035_007:0187a02": "人讚之有跨朗籠基超雲邁印之語興皇朗師",
    "T49n2035_007:0187a03": "齊山陰慧基撰法華疏。梁光宅法雲製疏講經。並見唐續僧傳。印師未詳。郡中有嘉祥吉",
    "T49n2035_007:0187a04": "藏。先曾疏解法華。聞章安之道。廢講散眾",
    "T49n2035_007:0187a05": "投足請業。深悔前作之妄。唐貞觀六年八",
    "T49n2035_007:0187a06": "月七日終於國清。壽七十二。臘五十二。初示",
    "T49n2035_007:0187a07": "疾。室有異香。臨終命弟子曰。彌勒經說。世",
    "T49n2035_007:0187a08": "尊入滅。多爇名香。其煙如雲。汝今可多焚",
    "T49n2035_007:0187a09": "香。吾將去矣。因委曲遺誡。辭理甚切。忽起",
    "T49n2035_007:0187a10": "合掌如有所敬。稱淨土佛菩薩名。奄然而",
    "T49n2035_007:0187a11": "化。先是貞觀元年。同學智晞臨終曰。吾生",
    "T49n2035_007:0187a12": "兜率見先師智者。寶座行列皆悉有人。唯一",
    "T49n2035_007:0187a13": "座空。彼天人曰。却後六年頂法師來升此座。",
    "T49n2035_007:0187a14": "計歲論期審晞不謬。是月九日。窆於寺之",
    "T49n2035_007:0187a15": "南山。居國清日。有老父染疾。百藥不瘳。",
    "T49n2035_007:0187a16": "其子求救於師。即焚香轉法華經。病者聞",
    "T49n2035_007:0187a17": "香入鼻。其疾遂愈。仙居樂安嶺南曰安洲。",
    "T49n2035_007:0187a18": "溪流湍急。歲常溺人。師誓之曰。若此溪坦平",
    "T49n2035_007:0187a19": "當於此講經。旬浹之間白沙遍涌。平如玉",
    "T49n2035_007:0187a20": "鏡。乃講光明法華以答靈惠。嘗於攝靜寺",
    "T49n2035_007:0187a21": "講涅槃經。群盜突至。見寺門旌旗耀日神",
    "T49n2035_007:0187a22": "兵執仗皆長丈餘。賊眾大驚奔走潰散。俗因",
    "T49n2035_007:0187a23": "稱為山兵寺。每誦經宴坐。常有天華飄墜",
    "T49n2035_007:0187a24": "其側。所著八教大意。智者別傳。各一卷。觀",
    "T49n2035_007:0187a25": "心論疏二卷。國清百錄五卷。涅槃玄義二卷。",
    "T49n2035_007:0187a26": "涅槃經疏二十卷。真觀法師傳。南岳記各一",
    "T49n2035_007:0187a27": "卷。吳越王。請諡為總持尊者出百錄。九祖傳。高僧傳。三部疏記。",
    "T49n2035_007:0187a28": "贊曰。昔在智者為佛所使。以靈山親聞法",
    "T49n2035_007:0187a29": "華之旨惠我震旦。乃開八教明三觀。縱",
    "T49n2035_007:0187b01": "辨宣說以被當機。可也。至於末代傳弘之",
    "T49n2035_007:0187b02": "寄。則章安侍右。以一遍記之才昔河南有一遍照。",
    "T49n2035_007:0187b03": "蒲州有不聽泰筆為論疏垂之將來。殆與慶喜結",
    "T49n2035_007:0187b04": "集同功而比德也。微章安吾恐智者之",
    "T49n2035_007:0187b05": "道將絕聞於今日矣。",
    "T49n2035_007:0187b06": "六祖法華尊者智威。姓蔣氏。處州縉雲人。母",
    "T49n2035_007:0187b07": "朱氏。家世業儒。年十八。為本郡堂長郡學之職",
    "T49n2035_007:0187b08": "父母令歸納婦。路逢梵僧謂之曰。少年何",
    "T49n2035_007:0187b09": "意欲違昔日重誓耶。因示其五願曰。一願",
    "T49n2035_007:0187b10": "臨終正念。二願不墮三途。三願人中託生。",
    "T49n2035_007:0187b11": "四願童真出家。五願不為流俗之僧。蓋前身",
    "T49n2035_007:0187b12": "為徐陵。聽智者講經。深有詣入。對智者親",
    "T49n2035_007:0187b13": "立此願。師聞願已不復還家。即往國清投",
    "T49n2035_007:0187b14": "章安為師。受具之後咨受心要。定慧俱發",
    "T49n2035_007:0187b15": "即證法華三昧。唐上元元年高宗欲卜勝地",
    "T49n2035_007:0187b16": "說法度人。執錫而誓曰。錫止之處即吾住",
    "T49n2035_007:0187b17": "所。其錫自國清飛至蒼嶺普通山台婺分界可",
    "T49n2035_007:0187b18": "五百里。以隘狹不容廣眾。陵空再擲。至軒",
    "T49n2035_007:0187b19": "轅鍊丹山。師既戾止。翦棘刈茅班荊為座",
    "T49n2035_007:0187b20": "聚石為徒。晝講夜禪手寫藏典。於是名其",
    "T49n2035_007:0187b21": "地曰法華。既而學者子來。習禪者三百人。",
    "T49n2035_007:0187b22": "聽講者七百眾。常分為九處安居。師身長七",
    "T49n2035_007:0187b23": "尺。骨法古秀。每登座有紫雲覆頂。狀如",
    "T49n2035_007:0187b24": "寶蓋。鳥雀旁止有同家畜。眾苦乏水。浚一",
    "T49n2035_007:0187b25": "石井纔三尺深。日給千眾冬夏無竭。法華",
    "T49n2035_007:0187b26": "至仙居上阪仙居台州屬色阪坂同坡也音反約八十里。師每",
    "T49n2035_007:0187b27": "日往反。齋粥禪講未嘗少違。咸謂有神足通。",
    "T49n2035_007:0187b28": "永隆元年十一月二十八日趺坐禪堂而化。",
    "T49n2035_007:0187b29": "異香七日不歇自上元初建寺。至永隆初入滅。纔七年耳是日眾見",
    "T49n2035_007:0187c01": "坐逝於寺。而上阪之人見師赴檀越舍。至",
    "T49n2035_007:0187c02": "人起滅其不可測識若此。傳法雖眾。唯天",
    "T49n2035_007:0187c03": "宮威師為之正嗣。師在大宗朝。名德升聞。",
    "T49n2035_007:0187c04": "召補朝散大夫封四大師耆老相傳云。唐有四大師。謂引駕大師。護",
    "T49n2035_007:0187c05": "國大師。餘二闕聞。今詳考隋唐僧傳。但有引駕之名。其員有四吳越王。請諡玄",
    "T49n2035_007:0187c06": "達尊者。宋朝皇祐初元。仙居令伍祑。於傳道",
    "T49n2035_007:0187c07": "處重修殿庭奉安真像。是夜有虎繞殿三",
    "T49n2035_007:0187c08": "匝而去。元豐五年十三代孫忠法師。躬禮舍",
    "T49n2035_007:0187c09": "利增飾其塔。錄行實而記之曰。師與天宮",
    "T49n2035_007:0187c10": "同時行化。俱受封官繼祖之位。若橫論秖成",
    "T49n2035_007:0187c11": "八世。竪分則有九代也。昔如來涅槃。阿難",
    "T49n2035_007:0187c12": "結集。出二弟子。一名商那。一名末田地。居",
    "T49n2035_007:0187c13": "國雖異行化則同。故付法藏。橫列二十三。",
    "T49n2035_007:0187c14": "堅分二十四。今智者示滅。章安結集。出二",
    "T49n2035_007:0187c15": "弟子。亦同其時。阿難結集之際。闍王送供",
    "T49n2035_007:0187c16": "一夏。章安結集之日。煬帝送供十年。挹流",
    "T49n2035_007:0187c17": "尋源。智者如東土一佛。章安有似阿難。",
    "T49n2035_007:0187c18": "二威亦猶商那末田地。煬帝外護有同闍",
    "T49n2035_007:0187c19": "王。可不信哉。師平日坐禪舊阯。至今不生",
    "T49n2035_007:0187c20": "春草。",
    "T49n2035_007:0187c21": "贊曰。世謂徐陵對智者發五願。轉身得",
    "T49n2035_007:0187c22": "出家學道。證法華三昧嗣承祖位。今詳",
    "T49n2035_007:0187c23": "觀願辭。何期心未深。而所獲更勝。殊不",
    "T49n2035_007:0187c24": "知靈鷲同會。咸為得入。故能以自在力",
    "T49n2035_007:0187c25": "用。或現宰官身。或示比丘相。昔徐陵今",
    "T49n2035_007:0187c26": "法華。大權益物隨願出興。豈當以世間",
    "T49n2035_007:0187c27": "仕宦因福受報者比量之耶。此意有權",
    "T49n2035_007:0187c28": "實二義。唯明教者知之。",
    "T49n2035_007:0187c29": "七祖天宮尊者慧威。姓劉氏。婺州東陽人。總",
    "T49n2035_007:0188a01": "角之歲深厭勞生。遂入空門祝髮受具。聞",
    "T49n2035_007:0188a02": "法華大弘天台之道。即往受業刻志禪法。",
    "T49n2035_007:0188a03": "晝夜惟勤三觀法門。頓獲開悟。時人見其深",
    "T49n2035_007:0188a04": "入威師之室。遂以小威師稱之。後歸止東",
    "T49n2035_007:0188a05": "陽。深居山谷罕交人事。自法華入滅之",
    "T49n2035_007:0188a06": "後。登門求道者不知其數。傳法之的唯左",
    "T49n2035_007:0188a07": "溪耳。師於高宗朝。與法華同封朝散大夫",
    "T49n2035_007:0188a08": "四大師。吳越王。請諡全真尊者。",
    "T49n2035_007:0188a09": "贊曰。或見梁氏統例二威緘授其道不行",
    "T49n2035_007:0188a10": "之言。則便以為緘默無言坐證而已。然",
    "T49n2035_007:0188a11": "梁氏此言。將以張皇荊溪立言。弘道之",
    "T49n2035_007:0188a12": "盛。故權為之重輕耳。要之講經坐禪未",
    "T49n2035_007:0188a13": "嘗不並行也。不然法華聽習千眾。天宮",
    "T49n2035_007:0188a14": "求道無數。為何事耶。是知其道不行亦",
    "T49n2035_007:0188a15": "太過論。",
    "T49n2035_007:0188a16": "八祖左溪尊者玄朗與本朝聖祖諱上下字同字慧明。婺州東",
    "T49n2035_007:0188a17": "陽人。姓傳氏。雙林大士六世孫也。母葛氏。",
    "T49n2035_007:0188a18": "感異夢而有娠唐太宗貞觀十八年生既產未嘗作嬰",
    "T49n2035_007:0188a19": "兒啼。每見人則欣笑盈面。九歲高宗永徽二年肄業",
    "T49n2035_007:0188a20": "清泰寺。受經日過七紙。唐武后如意二年",
    "T49n2035_007:0188a21": "時年五十落髮得戒。聞天台盛弘止觀。即往求",
    "T49n2035_007:0188a22": "學。未幾一家宗趣解悟無遺。常以十八種",
    "T49n2035_007:0188a23": "物行頭陀行。依憑巖穴建立招提。面列翠",
    "T49n2035_007:0188a24": "峯左縈碧㵎。因自號曰左溪。每言。泉石可",
    "T49n2035_007:0188a25": "以洗昏蒙。雲松可以遺身世。常宴居一室。",
    "T49n2035_007:0188a26": "自以為法界之寬。心不離定口不嘗藥。耄",
    "T49n2035_007:0188a27": "耆之歲同於壯齡。揉紙而衣掬溪而飲。洗",
    "T49n2035_007:0188a28": "鉢則群猿爭捧。誦經則眾禽交翔。幽棲林谷",
    "T49n2035_007:0188a29": "深以為樂。一日有盲狗。至山長嘷伏地。師",
    "T49n2035_007:0188b01": "為行懺。不逾旬日雙目俱明。每翹跪祈請。",
    "T49n2035_007:0188b02": "願生兜率內院。斂念之頃。忽感舍利從空",
    "T49n2035_007:0188b03": "而下天寶中建塔奉藏。會昌發毀寺。僧緘而閟之。至皇朝開寶六年。復建塔藏之本山東南隅開",
    "T49n2035_007:0188b04": "元十六年。州刺史王正容。屢屈入城冀親法",
    "T49n2035_007:0188b05": "喜。師不欲往教。辭之以疾。與永嘉真覺為",
    "T49n2035_007:0188b06": "同門友。嘗貽書招覺山居。覺復書千餘言。",
    "T49n2035_007:0188b07": "有諠不在廛。寂不在山之語今永嘉集。有答友人書。近世有左溪",
    "T49n2035_007:0188b08": "住山。清穆刊二書於山中。而序之曰。左溪永嘉同道也。左溪之言非不知也。彼將有激云耳。永嘉之言非責也。彼",
    "T49n2035_007:0188b09": "將有說云耳。此常人所不能知也。反是而議者惑也師所居蘭若坐非正",
    "T49n2035_007:0188b10": "陽。將移殿與像。用力實艱杖策指揮。工人聽",
    "T49n2035_007:0188b11": "命為日未久。舊制儼然山水頻涸。眾以為",
    "T49n2035_007:0188b12": "患。舉杖刺之巖泉涌出。嘗累成二塔。繪事",
    "T49n2035_007:0188b13": "悉煎香汁不用牛膠此用觀音諸陀羅尼經畫像之法天寶十",
    "T49n2035_007:0188b14": "三載九月十九日。呼門人謂曰。吾六即道",
    "T49n2035_007:0188b15": "圓。萬行無得。戒為心本。汝等師之。即端坐",
    "T49n2035_007:0188b16": "長別。壽八十二。夏三十一。弟子有夢。其居",
    "T49n2035_007:0188b17": "寶閣第四重者。寤以告隣。隣夢亦協。時以",
    "T49n2035_007:0188b18": "為表第四天慈氏內院也。荼毘已。門人分",
    "T49n2035_007:0188b19": "舍利為二分。一塔左溪之西原。遵像法之",
    "T49n2035_007:0188b20": "遺制。一塔東陽之東原。尉邑人之後思。司封",
    "T49n2035_007:0188b21": "李華。為之銘云。稟法十二人。的嗣曰荊溪。",
    "T49n2035_007:0188b22": "新羅傳道者。法融。理應。純英。撰法華科文",
    "T49n2035_007:0188b23": "二卷。及修治法華文句。吳越王。請諡明覺",
    "T49n2035_007:0188b24": "尊者。",
    "T49n2035_007:0188b25": "贊曰。刺史張成綺狀其行曰。師誨人無",
    "T49n2035_007:0188b26": "倦講不待眾。一欝多羅四十餘年。一尼",
    "T49n2035_007:0188b27": "師壇終身不易。食無重味居必偏廈。非",
    "T49n2035_007:0188b28": "因討尋經論不虛然一燈。非因瞻禮",
    "T49n2035_007:0188c01": "聖容不虛行一步。未嘗因利說一句",
    "T49n2035_007:0188c02": "法。未嘗因法受一豪財。遂得遠域龍象。",
    "T49n2035_007:0188c03": "隣境耆耋。爭趨以前填門擁室。若冬陽",
    "T49n2035_007:0188c04": "夏陰弗召而自至也耋徒結反年八十也。",
    "T49n2035_007:0188c05": "九祖荊溪尊者湛然。姓戚氏。世居晉陵荊",
    "T49n2035_007:0188c06": "溪。時人尊其道因以為號。家本習儒。故幼",
    "T49n2035_007:0188c07": "學夙成。在兒童中超然有邁俗志。年十七",
    "T49n2035_007:0188c08": "睿宗景雲二年生。至玄宗開元十五年。當十七歲訪道浙右。遇金華方",
    "T49n2035_007:0188c09": "巖。授以止觀之法。開元十八年。始從學左",
    "T49n2035_007:0188c10": "溪時年二十溪與之語知為道器。嘗謂師曰。汝",
    "T49n2035_007:0188c11": "曾何夢。答曰。疇昔之夜。夢披僧服掖二輪",
    "T49n2035_007:0188c12": "遊大河中。溪曰。嘻。豈當以止觀二法度群",
    "T49n2035_007:0188c13": "生於生死之淵乎。遂以處士服受教觀之",
    "T49n2035_007:0188c14": "道。天寶七載。始解縫掖著僧伽梨時年三十八。受業",
    "T49n2035_007:0188c15": "於宜興君山鄉淨樂寺。縫掖儒士布衣。僧伽梨。翻為大衣。二十五條也尋詣會稽一",
    "T49n2035_007:0188c16": "律師博究律部。久之演止觀於吳門。開元",
    "T49n2035_007:0188c17": "左溪既沒。師挈密藏獨運東南。謂門弟子",
    "T49n2035_007:0188c18": "曰。道之難行也。我知之矣。古之至人。靜以",
    "T49n2035_007:0188c19": "觀其復。動以應其物。二俱不住。乃蹈乎大",
    "T49n2035_007:0188c20": "方。今之人或蕩於空或膠於有。自病病他",
    "T49n2035_007:0188c21": "道用不振。將欲取正舍予誰歸。於是大啟",
    "T49n2035_007:0188c22": "妙法旁羅萬行。盡攝諸相入於無間。即文",
    "T49n2035_007:0188c23": "字以達觀。導語默以還源。乃祖述所傳著",
    "T49n2035_007:0188c24": "為記文。凡數十萬言。使一家圓頓之教悉",
    "T49n2035_007:0188c25": "歸於正。每以智者破斥南北之後。百餘年",
    "T49n2035_007:0188c26": "間。學佛之士。莫不自謂雙弘定慧。圓照一",
    "T49n2035_007:0188c27": "乘。初無單輪隻翼之弊。而自唐以來。傳衣",
    "T49n2035_007:0188c28": "鉢者起於庾嶺。談法界闡名相者盛於長",
    "T49n2035_007:0188c29": "安。是三者皆以道行卓犖力角反卓犖超絕也名播九",
    "T49n2035_007:0189a01": "重。為帝王師範。故得侈大其學。自名一家。",
    "T49n2035_007:0189a02": "然而宗經弘論判釋無歸。講華嚴者唯尊",
    "T49n2035_007:0189a03": "我佛。讀唯識者不許他經。至於教外別傳",
    "T49n2035_007:0189a04": "但任胸臆而已。師追援其說辯而論之。曰",
    "T49n2035_007:0189a05": "金錍。曰義例。皆孟子尊孔道闢楊墨之辭。",
    "T49n2035_007:0189a06": "識者謂。荊溪不生則圓義將永沈矣。天寶",
    "T49n2035_007:0189a07": "大歷間玄肅代三宗朝延三詔。並辭疾不起。師始",
    "T49n2035_007:0189a08": "居蘭陵。嘗與江淮名僧四十人。同禮五臺。",
    "T49n2035_007:0189a09": "有不空三藏門人含光白師曰。頃從不空",
    "T49n2035_007:0189a10": "遊歷天竺。見梵僧云。聞大唐有天台教迹。",
    "T49n2035_007:0189a11": "可以識偏圓簡邪正明止觀。可能譯之",
    "T49n2035_007:0189a12": "至此土耶。師聞之歎曰。可謂中國失法求",
    "T49n2035_007:0189a13": "之四維左傳。孔子曰。天子失官。學在四夷。後漢東夷傳序。中國失禮求之四夷晚歸台",
    "T49n2035_007:0189a14": "嶺。大布而衣。一床而居。以身誨人耆年不",
    "T49n2035_007:0189a15": "倦。大兵大饑之際。學徒愈蕃。瞻望堂室以",
    "T49n2035_007:0189a16": "為依怙。建中三年德宗二月五日。示疾於佛",
    "T49n2035_007:0189a17": "隴。語門人曰。道無方性無體。生歟死歟。其",
    "T49n2035_007:0189a18": "旨一貫。吾歸骨此山。報盡今夕。要與汝等",
    "T49n2035_007:0189a19": "談道而決。夫一念無相謂之空。無法不備",
    "T49n2035_007:0189a20": "謂之假。不一不異謂之中。在凡為三因。",
    "T49n2035_007:0189a21": "在聖為三德。爇炷則初後同相。涉海則淺",
    "T49n2035_007:0189a22": "深異流。自利利人在此而已。汝其志之。言",
    "T49n2035_007:0189a23": "訖隱几而化。壽七十二。夏四十三。門人奉",
    "T49n2035_007:0189a24": "全身塔於智者塋域之西南隅。所著法華釋",
    "T49n2035_007:0189a25": "籤。文句記。止觀輔行。止觀搜玄記。各十卷。",
    "T49n2035_007:0189a26": "止觀文句一卷。為司封李華說。止觀大意一",
    "T49n2035_007:0189a27": "卷。釋籤別行十不二門。金剛錍。止觀義例。三",
    "T49n2035_007:0189a28": "觀義涅槃後分疏。觀心誦經記。授菩薩戒文。",
    "T49n2035_007:0189a29": "始終心要。各一卷。略淨名疏十卷。記三卷。淨",
    "T49n2035_007:0189b01": "名廣疏記六卷。治定涅槃疏十五卷。文句科。",
    "T49n2035_007:0189b02": "止觀科。各六卷。華嚴骨目二卷。法華三昧補",
    "T49n2035_007:0189b03": "助儀。觀心補助儀。各一卷。方等懺補助儀",
    "T49n2035_007:0189b04": "二卷。門人梁肅撰師碑銘。而論之曰。聖人",
    "T49n2035_007:0189b05": "不興。其間必有名世者出。自智者以法付",
    "T49n2035_007:0189b06": "章安。安再世至於左溪。明道若昧待公而",
    "T49n2035_007:0189b07": "發。乘此寶乘煥然中興。蓋受業身通者三十",
    "T49n2035_007:0189b08": "九人。搢紳先生高位崇名。屈體承教者又數",
    "T49n2035_007:0189b09": "十人史記。孔子世家云。弟子蓋三千人。身通六藝者七十二人。今言。受業身通。謂通教觀之道。有言見",
    "T49n2035_007:0189b10": "身發通者無義吳越三請諡圓通尊者。本朝元祐初。",
    "T49n2035_007:0189b11": "永嘉忠法師遣門人掃塔。草棘荒蕪不能",
    "T49n2035_007:0189b12": "辨。即案梁氏碑。去大師塋兆百步尋識之。",
    "T49n2035_007:0189b13": "其龕已空。唯乳香一塊耳。夜夢玄弼山君",
    "T49n2035_007:0189b14": "謂曰。昨者天神遣多人。取全身去也。不須",
    "T49n2035_007:0189b15": "猶豫。於是即舊基建石塔以識之。",
    "T49n2035_007:0189b16": "贊曰。疏以申經記以解疏。夫然故旨義始",
    "T49n2035_007:0189b17": "歸於至當。而後人得以守其正說。大哉",
    "T49n2035_007:0189b18": "釋籤妙樂輔行之文。其能發揮天台之道。",
    "T49n2035_007:0189b19": "疇不曰厥功茂焉。不有荊溪。則慈恩南",
    "T49n2035_007:0189b20": "山之徒。橫議於其後者。得以並行而惑眾",
    "T49n2035_007:0189b21": "矣。師之言曰。將欲取正舍予誰歸。誠然",
    "T49n2035_007:0189b22": "哉。寶訓也。本記言搢紳受業者數十人。知",
    "T49n2035_007:0189b23": "當時儒宗君子學此道者。若是之盛。今",
    "T49n2035_007:0189b24": "所聞梁李三四人耳。惜哉。",
    "T49n2035_007:0189b25": "佛祖統紀卷第七終"
}