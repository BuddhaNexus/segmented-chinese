{
    "T29n1562_061:0677c02": "阿毘達磨順正理論卷第六十一",
    "T29n1562_061:0677c04": "尊者眾賢造",
    "T29n1562_061:0677c05": "三藏法師玄奘奉　詔譯",
    "T29n1562_061:0677c06": "辯賢聖品第六之五",
    "T29n1562_061:0677c07": "如是熟修不淨觀持息念。二加行已能次第",
    "T29n1562_061:0677c08": "引所緣不雜。身受心法念住現前。復於不雜",
    "T29n1562_061:0677c09": "緣法念住無間。引所緣雜法念住生。次應修",
    "T29n1562_061:0677c10": "總緣共相法念住。此法念住其相云何。頌曰。",
    "T29n1562_061:0677c11": "　彼居法念住　　總觀四所緣",
    "T29n1562_061:0677c12": "　修無常及苦　　空無我行相",
    "T29n1562_061:0677c13": "論曰。雜緣法念住總有四種。二三四五蘊為",
    "T29n1562_061:0677c14": "境別故。唯總緣五名此所修。彼居此中修四",
    "T29n1562_061:0677c15": "行相。總觀一切身受心法。所謂無常苦空",
    "T29n1562_061:0677c16": "無我。然於修習此念住時。有餘善根能為方",
    "T29n1562_061:0677c17": "便。彼應次第修令現前。謂彼已熟修雜緣法",
    "T29n1562_061:0677c18": "念住。將欲修習此念住時。先應總緣修無我",
    "T29n1562_061:0677c19": "行。次觀生滅次觀緣起。以觀行者先觀諸行",
    "T29n1562_061:0677c20": "從因生滅。便於因果相屬觀門易趣入故。或",
    "T29n1562_061:0677c21": "有欲令先觀緣起。此後引起緣三義觀。此觀",
    "T29n1562_061:0677c22": "無間修七處善。於七處善得善巧故。能於先",
    "T29n1562_061:0677c23": "來諸所見境。立因果諦次第觀察。如是熟修",
    "T29n1562_061:0677c24": "智及定已。便能安立順現觀諦。謂欲上界苦",
    "T29n1562_061:0677c25": "等各別。於如是八隨次第觀。修未曾修十六",
    "T29n1562_061:0677c26": "行相。彼由聞慧於八諦中。初起如斯十六行",
    "T29n1562_061:0677c27": "觀。如隔薄絹覩見眾色。齊此名為聞慧圓滿。",
    "T29n1562_061:0677c28": "思所成慧准此應說。次於生死深生厭患。欣",
    "T29n1562_061:0677c29": "樂涅槃寂靜功德。此後多引厭觀現前方便",
    "T29n1562_061:0678a01": "勤修漸增漸勝。引起如是能順決擇。思所成",
    "T29n1562_061:0678a02": "攝最勝善根。即所修總緣共相法念住。從此",
    "T29n1562_061:0678a03": "無間生何善根。頌曰。",
    "T29n1562_061:0678a04": "　從此生煖法　　具觀四聖諦",
    "T29n1562_061:0678a05": "　修十六行相　　次生頂亦然",
    "T29n1562_061:0678a06": "　如是二善根　　皆初法後四",
    "T29n1562_061:0678a07": "　次忍唯法念　　下中品同頂",
    "T29n1562_061:0678a08": "　上唯觀欲苦　　一行一剎那",
    "T29n1562_061:0678a09": "　世第一亦然　　皆慧五除得",
    "T29n1562_061:0678a10": "論曰。從順決擇勝思所成。總緣共相法念住",
    "T29n1562_061:0678a11": "後。有修所成順決擇分。初善根起名為煖法。",
    "T29n1562_061:0678a12": "是總緣共相法念住差別。如是所起是當所",
    "T29n1562_061:0678a13": "修。能燒煩惱薪聖道火前相。如鑽火位初煖",
    "T29n1562_061:0678a14": "相生。法與煖同故名煖法。住空閑者執煖",
    "T29n1562_061:0678a15": "法前。已起修所成共相法念住。雖亦有此而",
    "T29n1562_061:0678a16": "不皆然。若有先離欲界染者。依色界攝修所",
    "T29n1562_061:0678a17": "成慧。厭患生死欣樂涅槃。多厭行俱作意次",
    "T29n1562_061:0678a18": "第。能引異類煖善根生。諸有先時未離欲染。",
    "T29n1562_061:0678a19": "依思所成慧引煖善根生。故彼不應作一向",
    "T29n1562_061:0678a20": "執。此善根起分位長故。能其觀察四聖諦",
    "T29n1562_061:0678a21": "境。由此具修十六行相。觀苦聖諦修四行相。",
    "T29n1562_061:0678a22": "一無常二苦三空四無我。觀集聖諦修四",
    "T29n1562_061:0678a23": "行相。一因二集三生四緣。觀滅聖諦修四行",
    "T29n1562_061:0678a24": "相。一滅二靜三妙四離。觀道聖諦修四行相。",
    "T29n1562_061:0678a25": "一道二如三行四出。此相差別如後當辨。如",
    "T29n1562_061:0678a26": "契經說。此二癡人違越我法毘柰耶故。於中",
    "T29n1562_061:0678a27": "乃至亦無煖法。諸無煖者一切皆名違越正",
    "T29n1562_061:0678a28": "法毘柰耶不。不爾。二人資糧已備。有障法故",
    "T29n1562_061:0678a29": "退所應得故。言違越法毘柰耶。非諸無煖皆",
    "T29n1562_061:0678b01": "名違越。或此二人遇佛出世。捨所親愛歸佛",
    "T29n1562_061:0678b02": "出家。於古聖賢所遊徑路。已得安足若勤修",
    "T29n1562_061:0678b03": "習必於現身逮得勝利。以彼違越法毘柰耶。",
    "T29n1562_061:0678b04": "於諸勝利皆悉退失。下至煖法亦不能證。是",
    "T29n1562_061:0678b05": "故諸有遇佛出家。同此二人不能起。煖方名",
    "T29n1562_061:0678b06": "違越法毘柰耶。非諸無煖皆名違越。然諸煖",
    "T29n1562_061:0678b07": "法雖緣四諦。而從多分說厭行俱。以起彼時",
    "T29n1562_061:0678b08": "蘊相多故。行者修習此煖善根。下中上品",
    "T29n1562_061:0678b09": "漸次增進。於佛所說苦集滅道。生隨順信觀",
    "T29n1562_061:0678b10": "察諸有。恒為猛盛焰所焚燒。於三寶中信為",
    "T29n1562_061:0678b11": "上首。有修所成順決擇分。次善根起名為頂",
    "T29n1562_061:0678b12": "法。是總緣共相法念住差別。頂聲顯此是最",
    "T29n1562_061:0678b13": "勝處。如吉祥事至成辦時。世間說為此人至",
    "T29n1562_061:0678b14": "頂。謂色界攝四善根中。二是可動二不可動。",
    "T29n1562_061:0678b15": "可動二中下者名煖。上者名頂。動中上故。不",
    "T29n1562_061:0678b16": "動二中下者名忍。於四諦境極堪忍故。上者",
    "T29n1562_061:0678b17": "名為世第一法。世中勝故猶如醍醐閑居者",
    "T29n1562_061:0678b18": "言修此善品。其相至頂故名頂法。此境行相",
    "T29n1562_061:0678b19": "與煖法同。謂觀四諦境修十六行相。何故唯",
    "T29n1562_061:0678b20": "說彼緣滅道。如契經說於佛法僧生少小信",
    "T29n1562_061:0678b21": "是名為頂。說信佛僧顯緣道諦。信法言顯緣",
    "T29n1562_061:0678b22": "滅諦故。無如是過。此信法言已具顯緣三諦",
    "T29n1562_061:0678b23": "信故。如說於苦得現觀時得法證淨。乃至廣",
    "T29n1562_061:0678b24": "說。或由滅道於生信勝。無過失故此中偏說。",
    "T29n1562_061:0678b25": "或由滅道可信可求。餘不可求故此不說。如",
    "T29n1562_061:0678b26": "是煖頂二種善根。初安足時唯法念住。後增",
    "T29n1562_061:0678b27": "進位四皆現前。初安足言顯以行相。最初遊",
    "T29n1562_061:0678b28": "踐四聖諦迹。後增進言顯從此後。下中上品",
    "T29n1562_061:0678b29": "次第數習。諸先所得後不現前。於彼不生欽",
    "T29n1562_061:0678c01": "重心故。以勝加行引此善根。故已得中不生",
    "T29n1562_061:0678c02": "欽重。然此頂法雖緣四諦。緣三寶信多分現",
    "T29n1562_061:0678c03": "行。此頂善根下中上品。漸次增長至成滿時。",
    "T29n1562_061:0678c04": "有修所成順決擇分。勝善根起名為忍法。是",
    "T29n1562_061:0678c05": "總緣共相法念住差別。於四諦理能忍可中",
    "T29n1562_061:0678c06": "此最勝故。又此位忍無退墮故名為忍法。世",
    "T29n1562_061:0678c07": "第一法雖於聖諦。亦能忍可無間必能入見",
    "T29n1562_061:0678c08": "道故。必無退墮而不具觀四聖諦理。此具觀",
    "T29n1562_061:0678c09": "故偏得忍名。故偏說此名順諦忍。此忍善根",
    "T29n1562_061:0678c10": "安足增進。皆法念住與前有別。此與見道漸",
    "T29n1562_061:0678c11": "相似故。以見道位中唯法念住故。然此忍法",
    "T29n1562_061:0678c12": "有下中上。下中二品與頂法同。謂具觀察四",
    "T29n1562_061:0678c13": "聖諦境。及能具修十六行相。上品有異唯觀",
    "T29n1562_061:0678c14": "欲苦。與世第一相隣接故。由此能准煖等善",
    "T29n1562_061:0678c15": "根。皆時具緣三界苦等。義已成立無簡別",
    "T29n1562_061:0678c16": "故。忍下中上如何分別。旦下品忍具八類心。",
    "T29n1562_061:0678c17": "謂瑜伽師以四行相。觀欲界苦名一類心。如",
    "T29n1562_061:0678c18": "是次觀色無色苦。集滅道諦亦如是觀。成八",
    "T29n1562_061:0678c19": "類心名下品忍。中忍減略行相所緣。謂瑜伽",
    "T29n1562_061:0678c20": "師以四行相。觀欲界苦乃至具足。以四行相",
    "T29n1562_061:0678c21": "觀欲界道。於上界道減一行相。從此名曰中",
    "T29n1562_061:0678c22": "品忍初。如是次第漸減漸略行相所緣。乃至",
    "T29n1562_061:0678c23": "極少唯以二心觀欲界苦。如苦法忍苦法智",
    "T29n1562_061:0678c24": "位。齊此名為中品忍滿。上忍唯觀欲界苦諦。",
    "T29n1562_061:0678c25": "修一行相唯一剎那。此善根起不相續故。上",
    "T29n1562_061:0678c26": "忍無間有修所成。初開聖道門世功德中勝。",
    "T29n1562_061:0678c27": "是總緣共相法念住差別。順決擇分攝最上",
    "T29n1562_061:0678c28": "善根生。此即說名世第一法。此有漏故名為",
    "T29n1562_061:0678c29": "世間。是最勝故名。為第一。有士用力離同類",
    "T29n1562_061:0679a01": "因。引聖道起故名最勝。是故名為世第一法。",
    "T29n1562_061:0679a02": "有餘師說。此有漏故名為世間。成此必無斷",
    "T29n1562_061:0679a03": "善根理故名第一。彼說不然。諸有修習施戒",
    "T29n1562_061:0679a04": "聞等殊勝善根。亦不斷善不往惡趣。非皆可",
    "T29n1562_061:0679a05": "名世第一法。故彼所說非決定因。又彼自說",
    "T29n1562_061:0679a06": "與定相應。念住等差別名世第一法。然有得",
    "T29n1562_061:0679a07": "定念住差別。於後退失復斷善根如天授等。",
    "T29n1562_061:0679a08": "故伽他說。",
    "T29n1562_061:0679a09": "　乃至彼愚夫　　由生長無義",
    "T29n1562_061:0679a10": "　損害諸白分　　知於頂退墮",
    "T29n1562_061:0679a11": "依天授說如是伽他。又理應然天授曾得神",
    "T29n1562_061:0679a12": "境通等勝功德故。由彼得定念住攝善。仍斷",
    "T29n1562_061:0679a13": "善根是故彼宗。世第一法亦非決定不斷善",
    "T29n1562_061:0679a14": "根。又成世間離欲道者亦不斷善。應名第一",
    "T29n1562_061:0679a15": "成彼必無斷善根故。若謂彼道非為決定。不",
    "T29n1562_061:0679a16": "斷善根以有退故。是則汝宗世第一法。許有",
    "T29n1562_061:0679a17": "退故應容斷善。以彼宗許第一有退。如言",
    "T29n1562_061:0679a18": "此退亦不相違。謂此退言於教及理。皆無違",
    "T29n1562_061:0679a19": "故許亦無失。然彼復說此或無退。以善根中",
    "T29n1562_061:0679a20": "此殊勝故。如是於證理亦不成。於諸行中殊",
    "T29n1562_061:0679a21": "勝作意亦應不退。彼宗許此於善根中是殊",
    "T29n1562_061:0679a22": "勝故。非此即是世第一法。以彼教中各別說",
    "T29n1562_061:0679a23": "故。若謂如是世第一法一切不退。此亦非因",
    "T29n1562_061:0679a24": "彼於善根亦殊勝故。一切不退應名第一。故",
    "T29n1562_061:0679a25": "彼所言不斷善故名第一者非為善說。彼復",
    "T29n1562_061:0679a26": "有說此有漏故。名為世間。住等引中觀四諦",
    "T29n1562_061:0679a27": "故名為第一。理亦不然。已見諦者有住等引。",
    "T29n1562_061:0679a28": "俗智現前觀察四諦應名第一。若謂第一能",
    "T29n1562_061:0679a29": "入離生。又必應依異生身者。亦不應理因相",
    "T29n1562_061:0679b01": "等故。又諸行中殊勝作意。亦有此相應名第",
    "T29n1562_061:0679b02": "一又無經說此觀四諦。故彼所言定不應理。",
    "T29n1562_061:0679b03": "由此所說此有漏故名為世間。入離生故名",
    "T29n1562_061:0679b04": "為第一。於理為善。此如上忍緣欲苦諦。修一",
    "T29n1562_061:0679b05": "行相唯一剎那。如如減略行相所緣。如是如",
    "T29n1562_061:0679b06": "是漸近見諦。故世第一唯緣欲苦。修一行相",
    "T29n1562_061:0679b07": "唯一剎那。說無間入離生位故。此位決定無",
    "T29n1562_061:0679b08": "相續理。若謂於此既有處說。起世第一當入",
    "T29n1562_061:0679b09": "離生。應相續者亦不應理。顯入離生定由此",
    "T29n1562_061:0679b10": "故。謂此意顯諸欲當入正性離生。一切必應",
    "T29n1562_061:0679b11": "起世第一故作是說。或於此中所言起者。顯",
    "T29n1562_061:0679b12": "世第一未已生位。當至已生位入正性離生。",
    "T29n1562_061:0679b13": "不可引彼證此相續。又若相續第一不成。謂",
    "T29n1562_061:0679b14": "有二義可名第一。居異生身最後邊故譬如",
    "T29n1562_061:0679b15": "樹端。或世法中最為勝故譬如勝士。依此二",
    "T29n1562_061:0679b16": "理相續不成。以望後剎那前非第一故。謂前",
    "T29n1562_061:0679b17": "望後非最後邊。亦非最勝何名第一。由此故",
    "T29n1562_061:0679b18": "說開聖道門。此為最勝故名第一。尚無二心",
    "T29n1562_061:0679b19": "俱時而起。為初聖道等無間緣。況有多心故",
    "T29n1562_061:0679b20": "無相續。由此本論言唯一心。所以者何。若",
    "T29n1562_061:0679b21": "非一者後於前心為劣等勝。且劣非理要勝",
    "T29n1562_061:0679b22": "進時。入離生故等亦非理。前既有障後應爾",
    "T29n1562_061:0679b23": "故。後若勝者前非第一。此中有難煖善根等。",
    "T29n1562_061:0679b24": "亦應准彼如是推徵。煖頂忍位若多心者。後",
    "T29n1562_061:0679b25": "於前心為劣等勝。且劣非理非劣能入頂等",
    "T29n1562_061:0679b26": "位故。等亦非理前不能入後應爾故。後若勝",
    "T29n1562_061:0679b27": "者前非煖等。彼難不然。於煖頂忍曾不有說",
    "T29n1562_061:0679b28": "第一聲故。謂於此中思擇第一。彼聲為說一",
    "T29n1562_061:0679b29": "心多心。然第一聲唯說最勝。最勝心位可名",
    "T29n1562_061:0679c01": "第一。尚不說等何況劣心。煖頂忍中不言第",
    "T29n1562_061:0679c02": "一。何勞思擇為劣等勝。由煖等位無第一言。",
    "T29n1562_061:0679c03": "可得析為下中上品。有多品故可非一心。世",
    "T29n1562_061:0679c04": "第一法無容如是。以上上品一剎那心。能入",
    "T29n1562_061:0679c05": "離生可名第一。非煖頂忍能入離生。是故不",
    "T29n1562_061:0679c06": "應如世第一。推徵煖等唯上上品。許是第一",
    "T29n1562_061:0679c07": "名所顯故。謂色界繫有九善根。下下下中下",
    "T29n1562_061:0679c08": "上名煖。中下中中中上名頂。上下上中名忍。",
    "T29n1562_061:0679c09": "上上名世第一。彼又難言。如煖頂忍緣諸諦",
    "T29n1562_061:0679c10": "故。非唯一心世第一法。亦緣多諦寧唯一心。",
    "T29n1562_061:0679c11": "亦不應理。彼不了達此論宗故。夫欲設難須",
    "T29n1562_061:0679c12": "達論宗。知他所許方可徵例。非我論宗許世",
    "T29n1562_061:0679c13": "第一。能緣多諦為例不成。又煖等中雖皆具",
    "T29n1562_061:0679c14": "有下中上品。曾不於彼說第一聲故。第一聲",
    "T29n1562_061:0679c15": "說上上品。上上品故唯一剎那。謂前三中皆",
    "T29n1562_061:0679c16": "有上品不說第一。故說第一唯上上品。由此",
    "T29n1562_061:0679c17": "第一剎那理成。對法諸師作如是說。為苦法",
    "T29n1562_061:0679c18": "忍等無間緣。故立一剎那名世第一法。有作",
    "T29n1562_061:0679c19": "是難此說不然。曾無此說故。無差別言故。異",
    "T29n1562_061:0679c20": "類為緣成過失故。唯一剎那不可說故。謂曾",
    "T29n1562_061:0679c21": "無聖教作如是說。能為苦法忍等無間緣故。",
    "T29n1562_061:0679c22": "立一剎那名世第一法。又諸聖教無差別言。",
    "T29n1562_061:0679c23": "但總相說起世第一。當入離生斯有是處。又",
    "T29n1562_061:0679c24": "若第一為苦法忍等無間緣。是則不應說名",
    "T29n1562_061:0679c25": "異類猶如煖等。謂如煖等能為頂等等無間",
    "T29n1562_061:0679c26": "緣。非是異類如是第一。若為苦忍等無間緣",
    "T29n1562_061:0679c27": "應非異類。若是異類能為苦忍等無間緣便",
    "T29n1562_061:0679c28": "成過失。又多物合一用方成故。若一剎那應",
    "T29n1562_061:0679c29": "不可宣說世第一法。能為苦忍等無間緣。唯",
    "T29n1562_061:0680a01": "一剎那義已成立。於如是說理應棄捨不應",
    "T29n1562_061:0680a02": "酬對。然彼愚類不了正宗。於此義中固為徵",
    "T29n1562_061:0680a03": "難。今愍彼類略復開曉。反詰彼宗與此同",
    "T29n1562_061:0680a04": "故。言雖無別義已成故。等無間緣許異類故。",
    "T29n1562_061:0680a05": "許彼理實不可說故。謂亦無聖教說念住等",
    "T29n1562_061:0680a06": "名世第一。及成此必無斷善根理故名第一。",
    "T29n1562_061:0680a07": "彼宗何故作如是言。又聖教中但總相說起",
    "T29n1562_061:0680a08": "世第一。當入離生義已顯成世第一法。為苦",
    "T29n1562_061:0680a09": "法忍等無間緣。以苦法忍是離生一分故。說",
    "T29n1562_061:0680a10": "世第一無間入離生故。對法諸師為令所說",
    "T29n1562_061:0680a11": "易可了故。於離生位摽初剎那名苦法忍。彼",
    "T29n1562_061:0680a12": "宗亦許有苦法忍。以彼宗許苦法忍位有多",
    "T29n1562_061:0680a13": "剎那故。彼論言如世第一非唯一念。苦法忍",
    "T29n1562_061:0680a14": "等例亦應然。或彼宗但許於離生位有多剎",
    "T29n1562_061:0680a15": "那。即許初剎那以世第一為等無間。非彼一",
    "T29n1562_061:0680a16": "切離生剎那。可有一時俱生理故。由此彼說",
    "T29n1562_061:0680a17": "曾無說故。言無別故皆不應理。又我宗許異",
    "T29n1562_061:0680a18": "類亦作等無間緣理必應爾。以有諸法俱生",
    "T29n1562_061:0680a19": "相違。彼生必由互相開避。前法為後等無間",
    "T29n1562_061:0680a20": "緣。非俱生相違唯諸同類故。異類相望亦為",
    "T29n1562_061:0680a21": "此緣。由此應知若染不染。有漏無漏及界地",
    "T29n1562_061:0680a22": "等。同類異類心心所法。展轉容作等無間緣。",
    "T29n1562_061:0680a23": "既爾彼言若世第一。為苦法忍等無間緣。是",
    "T29n1562_061:0680a24": "則不應說名異類。如煖等者有言無義。又我",
    "T29n1562_061:0680a25": "不言世第一法有能說者。如何為此許世第",
    "T29n1562_061:0680a26": "一有多剎那。然我所宗許世第一實不可說。",
    "T29n1562_061:0680a27": "而說名為世第一者。如說剎那謂如剎那實",
    "T29n1562_061:0680a28": "不可說。為欲展轉相開示故。世間非不說為",
    "T29n1562_061:0680a29": "剎那。說世第一應知亦爾。然彼所言要多物",
    "T29n1562_061:0680b01": "合一用成者。此亦不定用有二種。一者世俗。",
    "T29n1562_061:0680b02": "二者勝義。即是假實世俗。一用依多物成。勝",
    "T29n1562_061:0680b03": "義一用依一物成。世第一法既是勝義。寧說",
    "T29n1562_061:0680b04": "彼一用要依多物成。以許此中實不可說。故",
    "T29n1562_061:0680b05": "世第一唯一剎那由此所說。為苦法忍等無",
    "T29n1562_061:0680b06": "間緣。立一剎那名世第一理善成立。此義已",
    "T29n1562_061:0680b07": "了。今復應思煖等四法以何為體。煖等自性",
    "T29n1562_061:0680b08": "皆慧為體若并助伴皆五蘊攝。定俱必有隨",
    "T29n1562_061:0680b09": "轉色故然除彼得。勿諸聖者煖等善根重現",
    "T29n1562_061:0680b10": "前故。然已見諦不許煖等重現在前。已見諦",
    "T29n1562_061:0680b11": "者加行現前成無用故。有餘師言。依異生法",
    "T29n1562_061:0680b12": "無容聖者身中行故。有說此二俱非過失。得",
    "T29n1562_061:0680b13": "雖煖等攝如異生性故。謂如異生性是不得",
    "T29n1562_061:0680b14": "聖法。得聖法已彼猶現行。然彼體非異生性",
    "T29n1562_061:0680b15": "攝。不得一切聖法方名異生性故。如是煖等",
    "T29n1562_061:0680b16": "得。雖是煖等體。而無聖者身中行失。俱生相",
    "T29n1562_061:0680b17": "續體非體故。如沙門果諸無漏得。若謂相續",
    "T29n1562_061:0680b18": "沙門果得亦沙門果故。非喻者則應於後勝",
    "T29n1562_061:0680b19": "果道中有果現前。成違宗失。以宗安立八聖",
    "T29n1562_061:0680b20": "者中。住勝果道時於前沙門果。許得成就遮",
    "T29n1562_061:0680b21": "在身行故。彼所許有違宗過。又應果向俱時",
    "T29n1562_061:0680b22": "現行。立八聖者便不成就。住後果向前果唯",
    "T29n1562_061:0680b23": "成。而不現行可立八故。謂諸後向說前位果",
    "T29n1562_061:0680b24": "不在身行。為遮全果在身現行故作是說。得",
    "T29n1562_061:0680b25": "雖是果而非全故。設後位現行無住前果失。",
    "T29n1562_061:0680b26": "彼應許畢竟無住果者。畢竟無全果頓現行",
    "T29n1562_061:0680b27": "故。又勝果道無全現行故。亦應無住勝果道。",
    "T29n1562_061:0680b28": "然勝果道一分現行。亦許名為住勝果道。住",
    "T29n1562_061:0680b29": "少分果例亦應然。若謂定中有所得道。於出",
    "T29n1562_061:0680c01": "定位彼道不行與果何殊。而決定說唯是住",
    "T29n1562_061:0680c02": "向非住果者。又住果者起有漏心。果道不行",
    "T29n1562_061:0680c03": "應非住果。以非全果現在前故。或應與彼復",
    "T29n1562_061:0680c04": "共思擇。何緣唯約聖道現行。立八聖者非約",
    "T29n1562_061:0680c05": "成就。勿住果向二聖相雜無如是失。以若住",
    "T29n1562_061:0680c06": "後勝果道時彼道勝故。如苾芻位雖成勤策",
    "T29n1562_061:0680c07": "近住律儀。而從勝故但名苾芻非勤策等。雖",
    "T29n1562_061:0680c08": "如是立八聖亦成。而約現行立八聖者。證知",
    "T29n1562_061:0680c09": "非住勝果道時。果不全現行故不名住果。由",
    "T29n1562_061:0680c10": "此前說於宗違害。及應果向俱時現行。二種",
    "T29n1562_061:0680c11": "過失彼定不免。是故前言俱生相續體非體",
    "T29n1562_061:0680c12": "故。聖者身中煖等諸得雖亦現起。而無煖等",
    "T29n1562_061:0680c13": "聖身行過故。應於此更辨。何緣煖等諸得",
    "T29n1562_061:0680c14": "非煖等體由此已遮。有餘師說。勿世第一有",
    "T29n1562_061:0680c15": "相續過故。得定非世第一體。復有別失謂煖",
    "T29n1562_061:0680c16": "等三位。相續故得應彼體。或不應言世第一",
    "T29n1562_061:0680c17": "法一剎那故得非彼體。如是所說言有理無。",
    "T29n1562_061:0680c18": "故應捨此攝受前說。謂煖等得如異生性理",
    "T29n1562_061:0680c19": "不應然。異生性體與諸聖法極相違故。煖等",
    "T29n1562_061:0680c20": "得體與諸聖法。都不相違如何成例。以煖等",
    "T29n1562_061:0680c21": "得通在聖身。異生性得則不如是。故彼所引",
    "T29n1562_061:0680c22": "為例不齊。又沙門果諸相續得。雖亦許為沙",
    "T29n1562_061:0680c23": "門果體。而無八聖位相雜失。以諸安住勝果",
    "T29n1562_061:0680c24": "道者。果攝所得法必定不行故。安住果者勝",
    "T29n1562_061:0680c25": "果道攝。諸所得法亦不成故。若爾應許如",
    "T29n1562_061:0680c26": "苦忍等。謂且應如苦法智忍自性是慧。若并",
    "T29n1562_061:0680c27": "助伴即兼俱得五蘊為性。苦法智等現在前",
    "T29n1562_061:0680c28": "時。彼苦法忍得不名苦法忍。不爾應有相續",
    "T29n1562_061:0680c29": "過故。智現行時應修忍故。忍智二體應俱行",
    "T29n1562_061:0681a01": "故。如是煖等俱生諸得。雖亦名為煖法等體。",
    "T29n1562_061:0681a02": "而頂法等現在前時。彼煖等得不名煖等。不",
    "T29n1562_061:0681a03": "爾應煖等頂等為因故。及有如前所說過故。",
    "T29n1562_061:0681a04": "如是所說亦無深理。以煖法等性類同故。煖",
    "T29n1562_061:0681a05": "頂忍三位相續故。謂前已說色界所繫有九",
    "T29n1562_061:0681a06": "善根。分為煖等以同類故互不相違。後念起",
    "T29n1562_061:0681a07": "前亦無有過。又煖頂忍位相續長。體雖已滅",
    "T29n1562_061:0681a08": "得相續起。名為煖等斯有何失。非世第一一",
    "T29n1562_061:0681a09": "剎那故。彼得便非世第一體。與餘善根性類",
    "T29n1562_061:0681a10": "同故。順決擇分相無異故。若俱生得亦彼體",
    "T29n1562_061:0681a11": "者。何理能遮彼相續得。後得非故前亦應非",
    "T29n1562_061:0681a12": "由此極成。若并助伴皆五蘊性然除彼得。此",
    "T29n1562_061:0681a13": "中煖法初安足時。於三諦中隨緣何諦。法念",
    "T29n1562_061:0681a14": "住現在修未來四隨一行相。現在修未來四。",
    "T29n1562_061:0681a15": "唯修同分非不同分。緣滅諦法念住現在修",
    "T29n1562_061:0681a16": "未來一。隨一行相現在修未來四。非初觀蘊",
    "T29n1562_061:0681a17": "滅能修緣蘊道。後增進位於三諦中。隨緣何",
    "T29n1562_061:0681a18": "諦隨一念住。現在修未來四。隨一行相現在",
    "T29n1562_061:0681a19": "修未來十六。緣滅諦法念住現在修未來四。",
    "T29n1562_061:0681a20": "隨一行相現在修未來十六。此初安足唯修",
    "T29n1562_061:0681a21": "同分者。先未曾得如是種性故。於諸諦中",
    "T29n1562_061:0681a22": "行未廣故。後增進位與此相違。故彼能修同",
    "T29n1562_061:0681a23": "分異分。頂初安足於四諦中。隨緣何諦法念",
    "T29n1562_061:0681a24": "住。現在修未來四隨一行相。現在修未來十",
    "T29n1562_061:0681a25": "六。後增進位於三諦中。隨緣何諦隨一念住",
    "T29n1562_061:0681a26": "現在修未來四隨一行相。現在修未來十六。",
    "T29n1562_061:0681a27": "緣滅諦法念住。現在修未來四隨一行相。現",
    "T29n1562_061:0681a28": "在修未來十六。忍初安足及後增進。於四諦",
    "T29n1562_061:0681a29": "中隨緣何諦法念住。現在修未來四隨一行",
    "T29n1562_061:0681b01": "相現在修未來十六。此依忍類總相而說差",
    "T29n1562_061:0681b02": "別說者略所緣時。隨略彼所緣不修彼行相。",
    "T29n1562_061:0681b03": "謂具緣四具修十六。若緣三二一修十二八",
    "T29n1562_061:0681b04": "四。世第一法緣欲苦諦。法念住現在修未來",
    "T29n1562_061:0681b05": "四隨一行相。現在修未來四唯同分修無緣",
    "T29n1562_061:0681b06": "餘諦。世第一法是故唯修爾所行相。有餘師",
    "T29n1562_061:0681b07": "說。近見道故似見道故。唯修爾所謂苦法忍。",
    "T29n1562_061:0681b08": "唯緣欲苦諦修四行相。世第一亦然。已辯所",
    "T29n1562_061:0681b09": "生善根相體。今次應辯彼差別義。頌曰。",
    "T29n1562_061:0681b10": "　此順決擇分　　四皆修所成",
    "T29n1562_061:0681b11": "　六地二或七　　依欲界身九",
    "T29n1562_061:0681b12": "　三女男得二　　第四女亦爾",
    "T29n1562_061:0681b13": "　聖由失地捨　　異生由命終",
    "T29n1562_061:0681b14": "　初二亦退捨　　依本必見諦",
    "T29n1562_061:0681b15": "　捨已得非先　　二捨性非得",
    "T29n1562_061:0681b16": "論曰。此煖頂忍世第一法。四殊勝善根名順",
    "T29n1562_061:0681b17": "決擇分。由下中上及上上品。分為四種如前",
    "T29n1562_061:0681b18": "已說。決謂決斷。擇謂簡擇決斷簡擇。謂諸聖",
    "T29n1562_061:0681b19": "道。以諸聖道能斷疑故。及能分別四諦相故。",
    "T29n1562_061:0681b20": "分謂分段即是見道是決擇中一分攝故。煖",
    "T29n1562_061:0681b21": "等為緣引決擇分。順益彼故得順彼名。故此",
    "T29n1562_061:0681b22": "名為順決擇分。如是四種皆修所成。非聞思",
    "T29n1562_061:0681b23": "所成。遠決擇分故此四善根皆依六地。謂四",
    "T29n1562_061:0681b24": "靜慮未至中間。欲界中無闕等引故。餘上地",
    "T29n1562_061:0681b25": "亦無見道眷屬故。又無色界心不緣欲界故。",
    "T29n1562_061:0681b26": "欲界先應遍知斷故。於三界中彼最麁故。此",
    "T29n1562_061:0681b27": "四善根能感色界五蘊異熟為圓滿因。不能",
    "T29n1562_061:0681b28": "牽引眾同分故。極厭諸有欣圓寂故。或聲為",
    "T29n1562_061:0681b29": "顯二有異說。謂煖頂二。尊者妙音說。依前六",
    "T29n1562_061:0681c01": "及欲七地。對法諸師不許彼說。非聞思所成",
    "T29n1562_061:0681c02": "順決擇分故。此四善根依欲身起。人天九處",
    "T29n1562_061:0681c03": "除北俱盧。唯依欲九身容入離生故。除增上",
    "T29n1562_061:0681c04": "忍世第一法。餘三善根三洲初起。後生天處",
    "T29n1562_061:0681c05": "亦續現前。所餘亦依天處初起。有餘師說。",
    "T29n1562_061:0681c06": "若於先時曾已修治此四加行。彼於天處皆",
    "T29n1562_061:0681c07": "得初起。此四善根唯依男女。前三男女俱通",
    "T29n1562_061:0681c08": "得二。第四女身亦得二種。勿後得男身不成",
    "T29n1562_061:0681c09": "煖等故。依男唯得男身善根。聖轉至餘生亦",
    "T29n1562_061:0681c10": "不為女故。煖頂忍位容有轉形故。二依善根",
    "T29n1562_061:0681c11": "展轉為因性。世第一法依女身者。能為二因",
    "T29n1562_061:0681c12": "女得聖已。容有轉得男身理故。依男身者但",
    "T29n1562_061:0681c13": "為一因。已得女身非擇滅故。聖依此地得此",
    "T29n1562_061:0681c14": "善根。失此地時善根方捨。失地言顯遷生上",
    "T29n1562_061:0681c15": "地異生。於地若失不失但失眾同分。必捨此",
    "T29n1562_061:0681c16": "善根聖身見道力所資故。此四善根無命終",
    "T29n1562_061:0681c17": "捨。寧知命終捨唯異生非聖。以本論說。卵胎",
    "T29n1562_061:0681c18": "中異生唯成就身不成身業故。豈不異生先",
    "T29n1562_061:0681c19": "依下地起煖法等。後生上地亦必定捨。煖等",
    "T29n1562_061:0681c20": "善根無如是失。以彼異生爾時捨善根由捨",
    "T29n1562_061:0681c21": "同分故。謂住死有無聖道資。捨諸善根非由",
    "T29n1562_061:0681c22": "上地中有等起。若諸聖者住死有中。由聖道",
    "T29n1562_061:0681c23": "資不捨煖等。但由上地中有等起。捨下善根",
    "T29n1562_061:0681c24": "捨時雖同而所由別。是故異生無失地捨。聖",
    "T29n1562_061:0681c25": "者必無由命終捨。異生命終雖捨忍法。而定",
    "T29n1562_061:0681c26": "無有墮諸惡趣。得惡趣生非擇滅故。身是忍",
    "T29n1562_061:0681c27": "法曾所居故。能感惡趣諸業煩惱。不復能在",
    "T29n1562_061:0681c28": "身中行故。如師子窟雜獸不居。初二善根亦",
    "T29n1562_061:0681c29": "由退捨。如是退捨異生非聖。後二異生亦無",
    "T29n1562_061:0682a01": "退捨。依根本地起煖等善根。彼於此生必定",
    "T29n1562_061:0682a02": "得見諦。以根利故厭有深故。依未至中間起",
    "T29n1562_061:0682a03": "煖等者。於此生不必得入見諦。有餘師言。依",
    "T29n1562_061:0682a04": "根本定起煖等者。此生必定得至涅槃厭有",
    "T29n1562_061:0682a05": "深故。若先捨已後重得時。所得必非先之所",
    "T29n1562_061:0682a06": "捨由先捨已。後重得時亦大劬勞方得起故。",
    "T29n1562_061:0682a07": "於先所捨不欽敬故。如先已捨別解脫戒。後",
    "T29n1562_061:0682a08": "重受時得未曾得。煖等亦爾後得非先。若先",
    "T29n1562_061:0682a09": "已得煖等善根。經生故捨遇了分位。善說法",
    "T29n1562_061:0682a10": "師便生頂等。若不遇者還從本修。失退二捨",
    "T29n1562_061:0682a11": "非得為性。退捨必因起過而得失捨。或有由",
    "T29n1562_061:0682a12": "德增進得此善根有何勝利。頌曰。",
    "T29n1562_061:0682a13": "　煖必至涅槃　　頂終不斷善",
    "T29n1562_061:0682a14": "　忍不墮惡趣　　第一入離生",
    "T29n1562_061:0682a15": "論曰。四善根中若得煖法。雖有退斷善根。造",
    "T29n1562_061:0682a16": "無間業墮惡趣等。而無久流轉必至涅槃故。",
    "T29n1562_061:0682a17": "若爾何殊順解脫分。若無障礙去見諦近。此",
    "T29n1562_061:0682a18": "與見道行相同故。是等引攝勝善根故。若得",
    "T29n1562_061:0682a19": "頂法雖有退等。而增畢竟不斷善根。觀察三",
    "T29n1562_061:0682a20": "寶殊勝功德為門引生淨信心故。若得頂已",
    "T29n1562_061:0682a21": "不斷善根。如何經說天授退頂。由彼曾起近",
    "T29n1562_061:0682a22": "頂善根依未得退密作是說。若得忍法雖命",
    "T29n1562_061:0682a23": "終捨住異生位。而增無退不造無間不墮惡",
    "T29n1562_061:0682a24": "趣。然頌但說不墮惡趣言。義准已知不造無",
    "T29n1562_061:0682a25": "間業。造無間業者必墮惡趣故。忍位無退如",
    "T29n1562_061:0682a26": "前已辯。得忍不墮諸惡趣者。已遠趣彼業煩",
    "T29n1562_061:0682a27": "惱故。得惡趣生非擇滅故。由下忍力已得一",
    "T29n1562_061:0682a28": "切惡趣無生。由上忍力復得少分生等無生。",
    "T29n1562_061:0682a29": "少分生者謂卵濕生。由此二生多愚昧故。等",
    "T29n1562_061:0682b01": "言為顯處身有惑處。謂無想大梵北洲。無",
    "T29n1562_061:0682b02": "想大梵僻見處故。北俱盧洲無現觀故。身謂",
    "T29n1562_061:0682b03": "扇搋等多諸煩惱故。有謂第八等聖必不受",
    "T29n1562_061:0682b04": "故。或謂見斷惑必不復起故。得世第一法雖",
    "T29n1562_061:0682b05": "住異生位。而能趣入正性離生。頌雖不言",
    "T29n1562_061:0682b06": "離命終捨。既無間入正性離生。義准已成無",
    "T29n1562_061:0682b07": "命終捨。何緣唯此能入離生。已得異生非擇",
    "T29n1562_061:0682b08": "滅故。能如無間道捨異生性故。此四善根各",
    "T29n1562_061:0682b09": "有三品。由聲聞等種性別故。隨何種性善",
    "T29n1562_061:0682b10": "根已生。彼可移轉向餘乘不。頌曰。",
    "T29n1562_061:0682b11": "　轉聲聞種性　　二成佛三餘",
    "T29n1562_061:0682b12": "　麟角佛無轉　　一坐成覺故",
    "T29n1562_061:0682b13": "論曰。未殖佛乘順解脫分。依聲聞種性起",
    "T29n1562_061:0682b14": "煖頂善根。容可轉生佛乘煖頂。是經長時方",
    "T29n1562_061:0682b15": "能起義。若起彼忍無向佛乘。以聲聞乘加行",
    "T29n1562_061:0682b16": "最久。經六十劫自果必成。菩薩專求利他事",
    "T29n1562_061:0682b17": "故。為欲拔濟無邊有情。弘誓莊嚴經無量劫。",
    "T29n1562_061:0682b18": "故往惡趣如遊園苑。若不爾者無成佛義。起",
    "T29n1562_061:0682b19": "忍得一切惡趣非擇滅故。起彼忍無向佛乘",
    "T29n1562_061:0682b20": "斷絕眾多利他事故。若時菩薩已殖佛乘順",
    "T29n1562_061:0682b21": "解脫分。為遮惡趣展轉堅攝施戒慧三。爾時",
    "T29n1562_061:0682b22": "無勞起餘乘忍。故聲聞煖頂可轉向佛乘。起",
    "T29n1562_061:0682b23": "忍則無轉成佛義。依聲聞種性起煖頂忍三。",
    "T29n1562_061:0682b24": "皆可轉生獨覺乘道。非聲聞種性忍法已生。",
    "T29n1562_061:0682b25": "於獨覺菩提有能障義。故起彼忍亦成獨覺。",
    "T29n1562_061:0682b26": "此在佛外故頌言餘。起獨覺乘種性煖頂。為",
    "T29n1562_061:0682b27": "有轉向餘乘理。不然。獨覺乘總有二種。一麟",
    "T29n1562_061:0682b28": "角喻。二先聲聞。若先聲聞如聲聞說。麟角及",
    "T29n1562_061:0682b29": "佛俱不可轉。以俱一坐成菩提故。第四靜慮",
    "T29n1562_061:0682c01": "是不傾動。最極明利三摩地故。堪為麟角大",
    "T29n1562_061:0682c02": "覺所依。故彼俱依第四靜慮。從身念住至盡",
    "T29n1562_061:0682c03": "無生。唯於一坐能次第起。故麟角喻及佛種",
    "T29n1562_061:0682c04": "性。煖等善根皆不可轉。頗有初殖順解脫",
    "T29n1562_061:0682c05": "分。此生即能起順決擇分耶。不爾云何。頌",
    "T29n1562_061:0682c06": "曰。",
    "T29n1562_061:0682c07": "　前順解脫分　　速三生解脫",
    "T29n1562_061:0682c08": "　聞思成三業　　殖在人三洲",
    "T29n1562_061:0682c09": "論曰。順決擇分今生起者。前生必起順解脫",
    "T29n1562_061:0682c10": "分。諸有創殖順解脫分。極速三生方得解",
    "T29n1562_061:0682c11": "脫。謂初生殖順解脫分。次生成熟第三生。",
    "T29n1562_061:0682c12": "起順決擇分即入聖道。若謂第二生起順決",
    "T29n1562_061:0682c13": "擇分。第三生入聖乃至得解脫。彼言便與前",
    "T29n1562_061:0682c14": "說相違。謂依根本地起煖等者。彼必於此生",
    "T29n1562_061:0682c15": "得入見諦。或彼應許極速二生。謂第二生依",
    "T29n1562_061:0682c16": "根本地。起煖等者彼於現生。必入聖道得解",
    "T29n1562_061:0682c17": "脫故。順解脫分聞思所成非修所成。諸有未",
    "T29n1562_061:0682c18": "殖順解脫分者。彼不能殖故。順解脫分三",
    "T29n1562_061:0682c19": "業為體。最勝唯是意地意業。此思願力攝起",
    "T29n1562_061:0682c20": "身語。亦得名為順解脫分。有由少分施戒聞",
    "T29n1562_061:0682c21": "等。便能種殖順解脫分。謂勝意樂至誠相",
    "T29n1562_061:0682c22": "續。厭背生死欣樂涅槃。與此相違雖多修善。",
    "T29n1562_061:0682c23": "而不能殖順解脫分。由意業勝殖此善根。",
    "T29n1562_061:0682c24": "故唯人中三方能殖。厭離般若餘處劣故。有",
    "T29n1562_061:0682c25": "佛出世若無佛時。俱能種殖順解脫分。",
    "T29n1562_061:0682c26": "說一切有部順正理論卷第六十一"
}