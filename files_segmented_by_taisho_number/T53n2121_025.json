{
    "T53n2121_025:0136b13": "經律異相卷第二十五(行菩薩道上諸國王部第二)",
    "T53n2121_025:0136b15": "梁沙門僧旻寶唱等集",
    "T53n2121_025:0136b16": "虔闍尼婆梨王為聞一偈剜身以然一千",
    "T53n2121_025:0136b17": "燈一毘楞竭梨王為請一偈以釘釘身二",
    "T53n2121_025:0136b18": "大光明王捨頭施婆羅門三尸毘王割",
    "T53n2121_025:0136b19": "肉代鴿四慧燈王好施捨身血肉五",
    "T53n2121_025:0136b20": "大力王好施不悋肌體六慈力王刺血施",
    "T53n2121_025:0136b21": "五夜叉七須陀須摩王為鹿足王所負",
    "T53n2121_025:0136b22": "聽還布施事畢獲免八薩惒檀王以身",
    "T53n2121_025:0136b23": "施婆羅門作奴九衢樓婆王為聞一偈捨",
    "T53n2121_025:0136b24": "所愛妻子十善宿王好施令鬼王移信十",
    "T53n2121_025:0136b25": "一",
    "T53n2121_025:0136b26": "虔闍尼婆梨王為聞一偈剜身以然千燈一",
    "T53n2121_025:0136b27": "昔有閻浮提王。名虔闍尼婆梨。典領八萬四",
    "T53n2121_025:0136b28": "千聚落。慈悲一切穀米豐賤。各得安樂而未",
    "T53n2121_025:0136b29": "盡我心。當求妙法以相利益。宣令一切誰有",
    "T53n2121_025:0136c01": "妙法。為我說者隨所欲得。有婆羅門。名勞度",
    "T53n2121_025:0136c02": "差。云我有法。王迎而禮之白言。願大師闡法",
    "T53n2121_025:0136c03": "令聞。勞度差曰。大王。今日能於身上剜然千",
    "T53n2121_025:0136c04": "燈用供養者。乃相為說。王宣命閻浮提內。却",
    "T53n2121_025:0136c05": "後七日剜身然燈。人民懷愁來詣王所。有命",
    "T53n2121_025:0136c06": "依王如嬰兒依母。王若崩背何所親怙。云何",
    "T53n2121_025:0136c07": "為此一婆羅門棄於一切。汝等慎勿却我無",
    "T53n2121_025:0136c08": "上道心。吾為是事誓求作佛。後成佛時必先",
    "T53n2121_025:0136c09": "度汝。眾人啼哭投地懊惱。即便剜身布諸脂",
    "T53n2121_025:0136c10": "炷。白大師言。哀矜說法。然後然燈。我脫命斷",
    "T53n2121_025:0136c11": "不及聞之。勞度差言。常者皆盡　高者亦",
    "T53n2121_025:0136c12": "墮　合會有離　生者有死",
    "T53n2121_025:0136c13": "王歡喜無量。便命然燈。所求之法為成佛",
    "T53n2121_025:0136c14": "道。當以慧明照悟眾人。發此誓時天地大動。",
    "T53n2121_025:0136c15": "上至淨居皆亦震搖。見此大士不顧軀命。僉",
    "T53n2121_025:0136c16": "然俱下側塞虛空。啼哭流淚猶如盛雨。天帝",
    "T53n2121_025:0136c17": "言曰。痛惱如此心不悔耶。答曰不悔。因立誓",
    "T53n2121_025:0136c18": "言。若我始終心不悔者。願皆平復應念平復。",
    "T53n2121_025:0136c19": "時王者即佛身是(出賢愚經第一卷)。",
    "T53n2121_025:0136c20": "毘楞竭梨王為請一偈以釘釘身二",
    "T53n2121_025:0136c21": "昔於閻浮提。有大國王。名毘楞竭梨。心好妙",
    "T53n2121_025:0136c22": "法。有婆羅門。名勞度差。詣宮門言。我能說",
    "T53n2121_025:0136c23": "法。若能以千釘釘身者。我乃為說。王言。我",
    "T53n2121_025:0136c24": "於生死中殺身無數。或為三毒計集白骨高",
    "T53n2121_025:0136c25": "於須彌流血逾於五湖哭淚多於滄海。唐捐",
    "T53n2121_025:0136c26": "身命未曾為法。今椓釘求道。後成佛時。以智",
    "T53n2121_025:0136c27": "慧劍除汝等結。慎勿遮我無上道心。大眾默",
    "T53n2121_025:0136c28": "然。時勞度差便自說偈。",
    "T53n2121_025:0136c29": "　一切所無常　　生者所有苦",
    "T53n2121_025:0137a01": "　諸法空無生　　實非我所有",
    "T53n2121_025:0137a02": "即釘釘身。因發願言曰。若我永不悔者。平",
    "T53n2121_025:0137a03": "復如故。身即如本(出賢愚經第一卷)。",
    "T53n2121_025:0137a04": "大光明王捨頭施婆羅門三",
    "T53n2121_025:0137a05": "過去有國。名波羅奈。王名曰大光明。心慈一",
    "T53n2121_025:0137a06": "切不逆人意。有一小王常懷惡逆。大王於月",
    "T53n2121_025:0137a07": "齋日。以五百大象載珍寶衣食。著大市中及",
    "T53n2121_025:0137a08": "四城門外。布施一切。時敵國怨家聞。王布施",
    "T53n2121_025:0137a09": "恣前人意。心生嫉妬。即集諸臣。誰能乞大光",
    "T53n2121_025:0137a10": "明王頭。賞金千斤。有一婆羅門言我能。王即",
    "T53n2121_025:0137a11": "資給。婆羅門往到界上。其地六種震動。禽獸",
    "T53n2121_025:0137a12": "四散日月無精星宿失度。赤黑白虹晝夜常",
    "T53n2121_025:0137a13": "現流星崩落。於其國中諸泉浴池而皆枯乾。",
    "T53n2121_025:0137a14": "婆羅門往到城門。時守門神語守門者言。此",
    "T53n2121_025:0137a15": "人大惡。從遠方來欲乞大王頭。汝莫聽入。時",
    "T53n2121_025:0137a16": "婆羅門停滯一七日不能得前。語守門者。我",
    "T53n2121_025:0137a17": "從遠來欲見大王。時守門者即入白王。王聞",
    "T53n2121_025:0137a18": "即出奉迎。如子見父前為作禮問所從來。冒",
    "T53n2121_025:0137a19": "涉塗路得無疲惓。婆羅門言。我在他方聞。",
    "T53n2121_025:0137a20": "王布施不逆人意。名聲遠聞上徹蒼天下徹",
    "T53n2121_025:0137a21": "黃泉。故從遠來欲有所得。王言。我一切施有",
    "T53n2121_025:0137a22": "所求索莫自疑難。婆羅門言。審實爾不。我",
    "T53n2121_025:0137a23": "不用餘物。今欲大祀。從王乞頭。王自思惟。",
    "T53n2121_025:0137a24": "從無始來未曾為法。空受生死勞我精神。今",
    "T53n2121_025:0137a25": "有此身欲求菩提誓及眾生。今不與者違",
    "T53n2121_025:0137a26": "我本心。何緣當得成無上菩提。王言大善。須",
    "T53n2121_025:0137a27": "我撿挍委付國位夫人太子。過於七日當相",
    "T53n2121_025:0137a28": "給與。爾時大王。即入宮中報諸夫人言。有婆",
    "T53n2121_025:0137a29": "羅門。欲乞我頭我已許之。夫人太子聞是語",
    "T53n2121_025:0137b01": "已。身投於地舉聲大哭自拔頭髮裂壞衣裳。",
    "T53n2121_025:0137b02": "而作是言。大王天下所重莫若己身。云何今",
    "T53n2121_025:0137b03": "日持用施人。時五百大臣語婆羅門言。汝用",
    "T53n2121_025:0137b04": "是臭爛膿血頭為。婆羅門言。我自乞匃用問",
    "T53n2121_025:0137b05": "我為。大臣言。卿入我國我應問卿卿應答我。",
    "T53n2121_025:0137b06": "時婆羅門。正欲實答心懷恐懼畏斷其命。時",
    "T53n2121_025:0137b07": "大臣言。我等今者施汝無畏以大王故。貧婆",
    "T53n2121_025:0137b08": "羅門何用是頭為。我等五百。人人作一七寶",
    "T53n2121_025:0137b09": "頭。共相貿易并與所須。婆羅門言。吾不用也。",
    "T53n2121_025:0137b10": "時諸大臣不果所願。舉聲悲哭上白大王。何",
    "T53n2121_025:0137b11": "忍捨國夫人太子。為一婆羅門永棄孤背。王",
    "T53n2121_025:0137b12": "言。今為一切故捨此身。時第一大臣聞王語",
    "T53n2121_025:0137b13": "定。即自思惟。我今云何當見大王捨此身命。",
    "T53n2121_025:0137b14": "即入靜室以刀自害。爾時大王。便入後園喚",
    "T53n2121_025:0137b15": "婆羅門來。汝從我乞頭。我愍汝故不逆汝意。",
    "T53n2121_025:0137b16": "令我來世得智慧頭施於汝等。作是語已即",
    "T53n2121_025:0137b17": "起合掌。向十方佛作禮而言。十方諸佛諸尊",
    "T53n2121_025:0137b18": "菩薩威神護助令我此事必得成辦。語婆羅",
    "T53n2121_025:0137b19": "門隨汝持去。時婆羅門言。王有力士之力臨",
    "T53n2121_025:0137b20": "時苦痛脫能變悔或反害我。王審能爾者何",
    "T53n2121_025:0137b21": "不以頭髮自繫樹枝。王聞是語心生慈愍。此",
    "T53n2121_025:0137b22": "婆羅門老而且羸若當不能斷我頭者而失大",
    "T53n2121_025:0137b23": "利。即隨其言以髮縛樹。語婆羅門。汝斷我頭",
    "T53n2121_025:0137b24": "還著我手中。我當以手授與於汝。時婆羅門",
    "T53n2121_025:0137b25": "捉刀而前。爾時樹神即以手搏婆羅門悶絕",
    "T53n2121_025:0137b26": "倒地。爾時大光明王語樹神言。汝不助我反",
    "T53n2121_025:0137b27": "起留難。樹神聞是心生苦痛。即唱苦哉。於虛",
    "T53n2121_025:0137b28": "空中無雲雨血。天地大動日無精光。時婆羅",
    "T53n2121_025:0137b29": "門尋斷王頭持還本國。爾時五百太子及諸",
    "T53n2121_025:0137c01": "群臣。收大王所餘身骨起塔供養。佛告阿",
    "T53n2121_025:0137c02": "難。爾時第一大臣聞大光明王以頭布施。心",
    "T53n2121_025:0137c03": "不堪忍尋自捨命者今舍利弗是。爾時大光",
    "T53n2121_025:0137c04": "明王者釋迦是(出大方便佛報恩經第四卷)。",
    "T53n2121_025:0137c05": "尸毘王割肉代鴿四",
    "T53n2121_025:0137c06": "王大精進。視一切眾生如母愛子。世中無佛。",
    "T53n2121_025:0137c07": "釋提桓因命欲終時心自念言。何處有一切",
    "T53n2121_025:0137c08": "智人。處處問難不能斷疑愁憂而坐。巧變化",
    "T53n2121_025:0137c09": "師名毘首羯摩天。問曰。天主。何以愁憂。答",
    "T53n2121_025:0137c10": "曰。我求一切智人不可得是故愁憂。毘首羯",
    "T53n2121_025:0137c11": "摩曰。有菩薩布施持戒禪定智慧不久當得",
    "T53n2121_025:0137c12": "作佛。帝釋問誰。答曰。是優尸那種尸毘王。釋",
    "T53n2121_025:0137c13": "提桓因語毘首羯摩。今當試之言。毘首羯摩",
    "T53n2121_025:0137c14": "變身作一赤眼赤足鴿。釋提桓因變身作鷹。",
    "T53n2121_025:0137c15": "急飛逐鴿直來入腋下。舉身戰怖動眼促聲。",
    "T53n2121_025:0137c16": "是時眾多人相與而語。是王慈仁一切宜保",
    "T53n2121_025:0137c17": "護。如鴿小鳥歸之如人入舍。爾時鷹在近",
    "T53n2121_025:0137c18": "樹上。語尸毘王。還與我鴿此我所受。王時語",
    "T53n2121_025:0137c19": "鷹。我前受此非是汝受。我初發意時受一切",
    "T53n2121_025:0137c20": "眾生皆欲度之。鷹言。王欲度一切眾生。我非",
    "T53n2121_025:0137c21": "一切耶。何以獨不見愍而奪我食。王答言。汝",
    "T53n2121_025:0137c22": "須何食。我作誓願其有眾生來歸我者必救",
    "T53n2121_025:0137c23": "護之。汝須何食亦當相給。鷹言。我須新殺熱",
    "T53n2121_025:0137c24": "肉。王心念言。如此難得自非殺生無由得也。",
    "T53n2121_025:0137c25": "我當云何殺一與一。思惟既定曰。是我此",
    "T53n2121_025:0137c26": "身肉　恒屬老病死　不久當臭爛　須者我",
    "T53n2121_025:0137c27": "當與",
    "T53n2121_025:0137c28": "如是思惟已。呼人持刀自割股肉與鷹。鷹語",
    "T53n2121_025:0137c29": "王言。王雖以熱肉與我。當用道理令肉輕重",
    "T53n2121_025:0138a01": "得與鴿等。王言。持秤來以肉對鴿。割王肉",
    "T53n2121_025:0138a02": "盡與鴿始等。心自責言。汝當自堅勿得迷",
    "T53n2121_025:0138a03": "悶。一切眾生墮大苦海誓欲渡之。何以怠悶",
    "T53n2121_025:0138a04": "此苦甚少地獄苦多。我有智慧精進持戒禪",
    "T53n2121_025:0138a05": "定猶患此苦。何況地獄中人無智慧者。心定",
    "T53n2121_025:0138a06": "時天地六種震動。大海波揚枯樹生華。天降",
    "T53n2121_025:0138a07": "香雨及散名華。天女歌讚必得成佛。帝釋語",
    "T53n2121_025:0138a08": "王。汝割肉辛苦心不惱沒耶。王言。我心歡喜",
    "T53n2121_025:0138a09": "不惱不沒。帝釋言。誰當信汝。時王誓言。若",
    "T53n2121_025:0138a10": "我割肉血流不瞋不惱一心不悶以求佛者。",
    "T53n2121_025:0138a11": "願令我身即當平復。即時如本(出大智論第四卷)。",
    "T53n2121_025:0138a12": "慧燈王好施捨身血肉五",
    "T53n2121_025:0138a13": "舍衛國有別住處。地甚平博。時佛往坐。梵天",
    "T53n2121_025:0138a14": "帝釋及四天王。諸人間王瓶沙王等。各白佛",
    "T53n2121_025:0138a15": "言。欲為世尊安處高座。佛言。且止我自知時。",
    "T53n2121_025:0138a16": "時諸居士有信外道者。各安價直百千之座。",
    "T53n2121_025:0138a17": "復有信樂供養佛者。從月初日至十五日。摩",
    "T53n2121_025:0138a18": "竭瓶沙諸王更設供養。諸座中央自然而有",
    "T53n2121_025:0138a19": "七寶師子座。如來坐之。時皆就坐。時有檀越。",
    "T53n2121_025:0138a20": "次爾日設供授佛楊枝。世尊嚼已棄著背後。",
    "T53n2121_025:0138a21": "即成大樹根莖枝葉扶疎茂盛。時諸大眾覩",
    "T53n2121_025:0138a22": "佛神力歡喜讚嘆得未曾有。時佛世尊。以無",
    "T53n2121_025:0138a23": "數方便種種說法令得歡喜。是時座上無數",
    "T53n2121_025:0138a24": "百千人遠塵離垢得法眼淨。如是現於神變",
    "T53n2121_025:0138a25": "至十五日種種不同。大眾見佛神力變化皆",
    "T53n2121_025:0138a26": "大歡喜。佛為說法得法眼淨。時摩竭王瓶沙",
    "T53n2121_025:0138a27": "王。次十五日飯佛及僧并波羅殊提王。憂陀",
    "T53n2121_025:0138a28": "延王梵施王。波斯匿王末利夫人。長者梨師",
    "T53n2121_025:0138a29": "達多富羅那一切大眾。皆設供養食既滿足",
    "T53n2121_025:0138b01": "捨鉢行水。瓶沙王更取卑床於佛前坐。於時",
    "T53n2121_025:0138b02": "世尊。壞加趺坐曳脚橙上。時地六反十八",
    "T53n2121_025:0138b03": "種震動。時佛足下相輪輪有千輻輪郭成就",
    "T53n2121_025:0138b04": "輻輪相具足。光明晃耀照三千土。時摩竭",
    "T53n2121_025:0138b05": "王。見即從坐起偏露右肩右膝著地白言。世",
    "T53n2121_025:0138b06": "尊。往昔作何福得此相好。佛告瓶沙。過去",
    "T53n2121_025:0138b07": "世時閻浮提地。有王名利眾生。時國豐饒人",
    "T53n2121_025:0138b08": "民熾盛。領八萬四千城五十五億聚落。王所",
    "T53n2121_025:0138b09": "住城名曰慧光。王第一夫人字曰慧事。初無",
    "T53n2121_025:0138b10": "兒息。為求繼嗣禮事諸天山河鬼神處處求",
    "T53n2121_025:0138b11": "願。後時懷身。上白王言。我今懷妊。王倍供",
    "T53n2121_025:0138b12": "侍飲食衣服醫藥。後生一男顏貌端正。時兒",
    "T53n2121_025:0138b13": "生日。八萬四千伏藏自然涌出隨物成行。王",
    "T53n2121_025:0138b14": "語其母。名兒為慧燈。後王崩殂。太子年八九",
    "T53n2121_025:0138b15": "歲。其母教學技藝書算騎乘。至年十五。時諸",
    "T53n2121_025:0138b16": "臣啟言。大王崩背次應登位。太子答言。我前",
    "T53n2121_025:0138b17": "世經六年為國王。後墮地獄六萬歲。以是故",
    "T53n2121_025:0138b18": "不能為王。諸臣言。頗有方便得作王不。答言。",
    "T53n2121_025:0138b19": "閻浮提人若男若女能言之類皆行十善者我",
    "T53n2121_025:0138b20": "當為王。時諸臣人聞太子令。即四方唱令。閻",
    "T53n2121_025:0138b21": "浮提人皆行十善不殺生。諸臣具以啟太子。",
    "T53n2121_025:0138b22": "今可登位。太子即自繼登位。諸臣啟王言。王",
    "T53n2121_025:0138b23": "初生時。有八萬四千伏藏自然涌出。今可取",
    "T53n2121_025:0138b24": "入王藏。王言。不須入藏。即勅隨所出處四交",
    "T53n2121_025:0138b25": "道頭。布施沙門及婆羅門貧窮孤老。時諸大",
    "T53n2121_025:0138b26": "臣即奉王勅。隨藏所在。於八萬四千城門四",
    "T53n2121_025:0138b27": "交道頭。以為布施。時天帝釋化作男子自相",
    "T53n2121_025:0138b28": "謂言。王教我行十惡。大臣啟王。有此勅耶。王",
    "T53n2121_025:0138b29": "答。我先勅。閻浮提內能言之類。皆行十善初",
    "T53n2121_025:0138c01": "無是語。即駕寶象往至其所。王問。汝言慧燈",
    "T53n2121_025:0138c02": "教汝行十惡耶。化人答曰實爾。王復問言。汝",
    "T53n2121_025:0138c03": "能行十善不。答曰。若欲成菩薩道者。我當生",
    "T53n2121_025:0138c04": "食其肉生飲其血。然後身行十善。王作是念。",
    "T53n2121_025:0138c05": "我於無始來經歷眾苦。輪轉五道備更屠戮。",
    "T53n2121_025:0138c06": "即取刀自割股肉以器盛血授與之曰。男子",
    "T53n2121_025:0138c07": "汝可食肉飲血。奉行十善。是化男子即沒不",
    "T53n2121_025:0138c08": "現。還現帝釋身而問之曰。布施為一天下為",
    "T53n2121_025:0138c09": "四天下耶。王曰為求無上道度未度耳。帝釋",
    "T53n2121_025:0138c10": "以天甘露灌之瘡即平復利益眾生。爾時父",
    "T53n2121_025:0138c11": "王者今我父王是。第一夫人今我母是。慧燈",
    "T53n2121_025:0138c12": "王者我身是(出四分律第二卷)。",
    "T53n2121_025:0138c13": "大力王好施不悋肌體六",
    "T53n2121_025:0138c14": "過去有王。名曰大力。有大善根。盛設施會恣",
    "T53n2121_025:0138c15": "所求欲。須食與食乃至象馬牛羊田地產業皆",
    "T53n2121_025:0138c16": "悉與之。時目連曰。汝是大施。時天帝釋化作",
    "T53n2121_025:0138c17": "婆羅門。往詣王所言。王如是大施。我今須王",
    "T53n2121_025:0138c18": "身分。王自念言。是婆羅門不須財物。今來直",
    "T53n2121_025:0138c19": "欲破我大施。我若不以身分與者。我則自破",
    "T53n2121_025:0138c20": "大會施事。作是念已語婆羅門言。與汝身分",
    "T53n2121_025:0138c21": "截取持去。但以今者多有乞人四方來集。我",
    "T53n2121_025:0138c22": "皆應使悉得滿足。婆羅門言。我今一人尚不",
    "T53n2121_025:0138c23": "充足。何論餘人。王即以刀自割其臂。與婆羅",
    "T53n2121_025:0138c24": "門無有悔恨。一心布施捨一切物臂還平復。",
    "T53n2121_025:0138c25": "帝釋既為障礙因緣。天福即盡墮阿鼻獄。大",
    "T53n2121_025:0138c26": "力國王我身是也。帝釋者調達是也(出菩薩藏經下卷)。",
    "T53n2121_025:0138c27": "慈力王刺血施五夜叉七",
    "T53n2121_025:0138c28": "佛在舍衛國。爾時阿難。於中食後林間禪思。",
    "T53n2121_025:0138c29": "如來興世眾生之類皆蒙安樂。又憍陳如等",
    "T53n2121_025:0139a01": "種何善本。法門初開而先得入。以其所念而",
    "T53n2121_025:0139a02": "用白佛。佛告之曰。憍陳如等。過去遠劫此閻",
    "T53n2121_025:0139a03": "浮提。有大國王名彌羅(梁言慈力)有二萬夫人一",
    "T53n2121_025:0139a04": "萬大臣。王具四等未曾懈厭。十善誨民四方",
    "T53n2121_025:0139a05": "欽慕國土安樂。諸疫鬼輩恒噉人血。爾時人",
    "T53n2121_025:0139a06": "民攝身口意敦行十善。惡疫敢侵飢羸困乏。",
    "T53n2121_025:0139a07": "時五夜叉來至王所。我等仰人血氣得全身",
    "T53n2121_025:0139a08": "命。由王教導咸持十善。我等飢渴求活無路。",
    "T53n2121_025:0139a09": "大王慈悲豈不矜愍。王懷哀傷。即自放脈刺",
    "T53n2121_025:0139a10": "身五處。時五夜叉承血而飲欣喜無量。王曰。",
    "T53n2121_025:0139a11": "汝念修十善我今以身血濟汝飢渴。後成佛",
    "T53n2121_025:0139a12": "時當以法身戒定慧血除汝三毒安涅槃處。",
    "T53n2121_025:0139a13": "時慈力王者今我身是。五夜叉者今憍陳如",
    "T53n2121_025:0139a14": "等是。我世世誓願許當先度(出賢愚經第二卷)。",
    "T53n2121_025:0139a15": "須陀須摩王為鹿足王所負聽還布施事畢",
    "T53n2121_025:0139a16": "獲免八",
    "T53n2121_025:0139a17": "昔有須陀須摩王。是王精進持戒。常依實語。",
    "T53n2121_025:0139a18": "晨朝乘車將諸婇女入園遊戲。出城門時有",
    "T53n2121_025:0139a19": "一婆羅門來乞。王言諾。敬如來告。須我出還",
    "T53n2121_025:0139a20": "入園澡浴嬉戲。時有兩翅王名曰鹿足。空中",
    "T53n2121_025:0139a21": "飛來於婇女中捉王將去。諸女啼哭號慟一",
    "T53n2121_025:0139a22": "國驚城內外搔擾悲惶。鹿足負王騰空至所",
    "T53n2121_025:0139a23": "住山。置九十九諸王中。須陀須摩王涕零如",
    "T53n2121_025:0139a24": "雨。鹿足語言。大剎利王。汝何以啼猶如小",
    "T53n2121_025:0139a25": "兒。人生有死合會有離。須陀須摩王答言。我",
    "T53n2121_025:0139a26": "不畏死自恨失信。我從生以來初不妄語。今",
    "T53n2121_025:0139a27": "日晨朝出門時。有婆羅門來從我乞。我時許",
    "T53n2121_025:0139a28": "言還當布施。不慮無常孤負彼心。自招欺罪",
    "T53n2121_025:0139a29": "是故啼耳。鹿足王曰。汝畏妄語。聽汝還去。七",
    "T53n2121_025:0139b01": "日布施婆羅門訖便即來還。若過七日不還",
    "T53n2121_025:0139b02": "我有翅力取汝不難。須陀須摩王。得還本國",
    "T53n2121_025:0139b03": "恣意布施。立太子為王。大會人民懺謝之言。",
    "T53n2121_025:0139b04": "我智不周物治不如法當見忠恕。如我今日",
    "T53n2121_025:0139b05": "身非己有正爾還去。舉國人民及諸親戚叩",
    "T53n2121_025:0139b06": "頭留之。願王留意茲蔭此國勿以鹿足鬼王",
    "T53n2121_025:0139b07": "為慮也。當設鐵舍奇兵。鹿足雖神不畏之也。",
    "T53n2121_025:0139b08": "王言。不得爾也。而說偈言。",
    "T53n2121_025:0139b09": "　實語第一戒　　實語昇天梯",
    "T53n2121_025:0139b10": "　實語小人大　　妄語入地獄",
    "T53n2121_025:0139b11": "　我今守實語　　寧棄身壽命",
    "T53n2121_025:0139b12": "　心無有悔恨",
    "T53n2121_025:0139b13": "如是思惟已。王即發去到鹿足王所。鹿足遙",
    "T53n2121_025:0139b14": "見歡喜而言。汝是實語人不失信要。然一切",
    "T53n2121_025:0139b15": "人皆惜命。從死得脫還來赴信汝是大人。爾",
    "T53n2121_025:0139b16": "時須陀須摩王讚實語。實語是為人。非實語",
    "T53n2121_025:0139b17": "非人。如是種種讚實語呵妄語。鹿足聞之信",
    "T53n2121_025:0139b18": "心清淨。語須陀須摩王言。今相放捨九十九",
    "T53n2121_025:0139b19": "王亦還本國。是為尸羅波羅蜜滿(出大智論第四卷)。",
    "T53n2121_025:0139b20": "薩惒檀王以身施婆羅門作奴九",
    "T53n2121_025:0139b21": "昔有國王。號薩惒檀(梁言一切施)有所求索不逆人",
    "T53n2121_025:0139b22": "意。其王名字流聞八方。文殊師利欲往試之。",
    "T53n2121_025:0139b23": "化作年少婆羅門從異國來詣王宮門。王甚",
    "T53n2121_025:0139b24": "歡喜。即出奉迎問訊道人所從何來耶。婆羅",
    "T53n2121_025:0139b25": "門言。聞王功德故來相見今欲乞匃。王言大",
    "T53n2121_025:0139b26": "善。所欲得者莫自疑難。婆羅門言。欲得王身",
    "T53n2121_025:0139b27": "與我作奴。及王夫人為我作婢。王甚喜悅。報",
    "T53n2121_025:0139b28": "言大善。今我身者定自可得。願屬道人供給",
    "T53n2121_025:0139b29": "使令。其夫人者大國王女。當往問之。時王即",
    "T53n2121_025:0139c01": "入語夫人言。是時夫人即隨王出。自白道人",
    "T53n2121_025:0139c02": "言。願得以身供給道人。婆羅門言。汝當隨我。",
    "T53n2121_025:0139c03": "皆悉蹠跣不得著履。如奴婢之法。皆言唯諾",
    "T53n2121_025:0139c04": "從大家教。便將奴婢涉道而去。以化作人代",
    "T53n2121_025:0139c05": "其王處及夫人身。領理國事令其如故。其夫",
    "T53n2121_025:0139c06": "人者長處深宮不更勤苦。又復重身懷妊",
    "T53n2121_025:0139c07": "數月。步隨大家舉身皆痛脚底傷破。不能復",
    "T53n2121_025:0139c08": "前疲極在後。時婆羅門還顧罵言。汝今作婢",
    "T53n2121_025:0139c09": "當如婢法。不可作汝本時之態。夫人長跪白",
    "T53n2121_025:0139c10": "言不敢懈慢。但小疲極住止息耳。喚言疾來。",
    "T53n2121_025:0139c11": "促隨我後前到國市。別賣奴婢各與一主。相",
    "T53n2121_025:0139c12": "去數里。時有長者買得此奴使守斯舍。諸有",
    "T53n2121_025:0139c13": "埋死人者令收其稅不得妄稅。是時婢者所",
    "T53n2121_025:0139c14": "屬大家。夫人甚妬晨夜令作初不懈息。其後",
    "T53n2121_025:0139c15": "數月。時婢娩身所生男兒。夫人恚言。汝為",
    "T53n2121_025:0139c16": "婢使那得此兒。捉取殺之。隨大家教即殺其",
    "T53n2121_025:0139c17": "兒。持行埋之。往到奴所得共相見。不說勤苦",
    "T53n2121_025:0139c18": "各無怨心。如是語言。須臾之頃恍惚如夢。",
    "T53n2121_025:0139c19": "還在本國正殿上坐如前不異。及諸群臣後",
    "T53n2121_025:0139c20": "宮婇女皆悉如故。所生太子亦自然活。王及",
    "T53n2121_025:0139c21": "夫人心內自疑何緣致爾。文殊師利。在虛空",
    "T53n2121_025:0139c22": "中坐寶蓮華現身色相讚言。善哉。今汝布施",
    "T53n2121_025:0139c23": "至誠如是。王與夫人踊躍歡喜。即前作禮。文",
    "T53n2121_025:0139c24": "殊師利為說經法。三千剎土悉為震動。覆一",
    "T53n2121_025:0139c25": "國人皆發無上正真道意。王與夫人應時俱",
    "T53n2121_025:0139c26": "得不起法忍。佛告阿難。是時王者則我身是",
    "T53n2121_025:0139c27": "也。時夫人者今瞿夷是。時太子者今羅云是",
    "T53n2121_025:0139c28": "也(出薩惒檀王經)。",
    "T53n2121_025:0139c29": "衢樓婆王為聞一偈捨所愛妻子十",
    "T53n2121_025:0140a01": "昔閻浮提有大國王。名衢樓婆。領八萬四千",
    "T53n2121_025:0140a02": "小國。覆育人物。心自念言。我但以財貨資給",
    "T53n2121_025:0140a03": "一切。終無道教此實我咎。宣令國內誰能有",
    "T53n2121_025:0140a04": "法為我說者資其所須。毘沙門王化為夜叉",
    "T53n2121_025:0140a05": "來詣宮門。誰欲聞法我當為說。王躬出迎作",
    "T53n2121_025:0140a06": "禮。初集群僚請聞正法。夜叉告言。學法事難。",
    "T53n2121_025:0140a07": "須王所愛妻子。與我食之。王即命夫人太子",
    "T53n2121_025:0140a08": "與夜叉食。群臣皆哭。王意不迴。夜叉食盡。即",
    "T53n2121_025:0140a09": "說偈言。一切行無常　生者皆有苦　五",
    "T53n2121_025:0140a10": "陰空無相　無有我我所",
    "T53n2121_025:0140a11": "王心喜無悔班示天人咸使誦持。毘沙門王",
    "T53n2121_025:0140a12": "還復本形。夫人太子端然如故。歎王奇特。佛",
    "T53n2121_025:0140a13": "言。時國王者今我身是(出賢愚經第一卷)。",
    "T53n2121_025:0140a14": "善宿王好施令鬼王移信十一",
    "T53n2121_025:0140a15": "昔有噉人鬼。作人中王。恒食人肉以為厨宰。",
    "T53n2121_025:0140a16": "隣國征伐得九十九王。九十九王白羅剎王",
    "T53n2121_025:0140a17": "曰。隣國有王。名曰善宿。好行施惠修菩薩德",
    "T53n2121_025:0140a18": "有所求索不逆人意。大王設能擒獲彼者我",
    "T53n2121_025:0140a19": "等甘心受死無恨。爾時羅剎王即起鬼兵。往",
    "T53n2121_025:0140a20": "伺其便。正值善宿遊在外園觀於浴池。有一",
    "T53n2121_025:0140a21": "梵志辭家外學。夫梵志之法臨辭去時。白父",
    "T53n2121_025:0140a22": "母言。我今離家追伴學問。計還之日且未有",
    "T53n2121_025:0140a23": "期。設財貨窮乏從王舉貸。我還當償。其人學",
    "T53n2121_025:0140a24": "問以得成就。來至家中但見空屋不見人眾。",
    "T53n2121_025:0140a25": "即問比隣。我今世父母兄弟姊姝竟為所",
    "T53n2121_025:0140a26": "在。比隣報曰。汝學之後舉王財賄無以當償。",
    "T53n2121_025:0140a27": "為王所繫今在牢獄。其人自念。家窮事狹無",
    "T53n2121_025:0140a28": "有財寶。設我詣獄親覲父母復當拘執。同受",
    "T53n2121_025:0140a29": "其苦不免王法。宜今在外改形易服竊行求",
    "T53n2121_025:0140b01": "索。畢償官物乃得出耳。其人復念。隣國有王。",
    "T53n2121_025:0140b02": "號曰善宿。修行道德施心不絕。當往至彼至",
    "T53n2121_025:0140b03": "誠告請。必不見違足償王物。尋往至彼隨王",
    "T53n2121_025:0140b04": "乞索。王言大佳。當相供給。須吾沐浴訖。當相",
    "T53n2121_025:0140b05": "惠施。小停勿憂不負言信。王詣浴池為鬼兵",
    "T53n2121_025:0140b06": "所擒。王尋還顧悲慼涕零。鬼王問曰。我等聞",
    "T53n2121_025:0140b07": "王仁和博愛靡不周濟。雖遭厄困何為悲慼。",
    "T53n2121_025:0140b08": "王報鬼曰。我生惠施未曾有悔。向有梵志在",
    "T53n2121_025:0140b09": "外乞索。許而未與。是以憂慼耳。鬼王白王。王",
    "T53n2121_025:0140b10": "守誠信由來不改。如今放王施訖時還乃知",
    "T53n2121_025:0140b11": "王心。王得還宮。開藏惠施恣彼人意。尋還就",
    "T53n2121_025:0140b12": "信詣鬼王所。鬼王告曰。汝不畏吾乎。何為受",
    "T53n2121_025:0140b13": "死而來。善宿偈答。",
    "T53n2121_025:0140b14": "　作福不作惡　　皆由宿行法",
    "T53n2121_025:0140b15": "　終不畏死徑　　如船截流渡",
    "T53n2121_025:0140b16": "鬼王聞之內懷慚愧。改心易行思修善本。即",
    "T53n2121_025:0140b17": "告善宿王曰。今聞所說人中難有。今放九十",
    "T53n2121_025:0140b18": "九王。我捨此位。願王攝領以法治化我領鬼",
    "T53n2121_025:0140b19": "眾還歸窠窟。若俱律者自當數覲。即共離別",
    "T53n2121_025:0140b20": "各還所在。萬民稱慶國界清泰。共行十善不",
    "T53n2121_025:0140b21": "修惡業。善宿積行不息。後得成佛。於樹王下",
    "T53n2121_025:0140b22": "復說先偈(出出曜經第十六卷)。",
    "T53n2121_025:0140b23": "經律異相卷第二十五"
}