{
    "X70n1376_001:0039a06": " 癡絕禪師語錄序",
    "X70n1376_001:0039a08": "徑山癡絕禪師既示寂。其徒了源。以師平生提唱語",
    "X70n1376_001:0039a09": "一編。示錫山尤焴曰。子知吾師者。盍為敘引以傳。余",
    "X70n1376_001:0039a10": "晚識師。得其數語受用。因不復辭。余觀近世尊宿語",
    "X70n1376_001:0039a11": "錄。多成窠臼。惟癡絕師。獨較些子。盖其得處超軼。用",
    "X70n1376_001:0039a12": "處灑落。故平生室中。不許人下語。專以此著。羅龍打",
    "X70n1376_001:0039a13": "鳳。而學者鮮能湊泊。門庭高峻。屹然宗匠之靈光。今",
    "X70n1376_001:0039a14": "也則亡。徒存劒迹。非其種草。孰識苦心。必有護持。流",
    "X70n1376_001:0039a15": "通久遠矣。淳祐辛亥。端午日木石序。",
    "X70n1376_001:0039a19": "癡絕和尚語錄目次",
    "X70n1376_001:0039a21": "序",
    "X70n1376_001:0039a22": "卷上",
    "X70n1376_001:0039a23": "嘉興府報恩光孝禪寺語錄",
    "X70n1376_001:0039a24": "建康府蔣山太平興國禪寺語錄",
    "X70n1376_001:0039b01": "雪峯崇聖禪寺語錄",
    "X70n1376_001:0039b02": "慶元府天童景德禪寺語錄",
    "X70n1376_001:0039b03": "臨安府景德靈隱禪寺語錄",
    "X70n1376_001:0039b04": "平江府覺城山法華禪寺開山語錄",
    "X70n1376_001:0039b05": "臨安府徑山興聖萬壽禪寺語錄",
    "X70n1376_001:0039b06": "普說法語讚偈頌",
    "X70n1376_001:0039b07": "卷下",
    "X70n1376_001:0039b08": "普說法語龕銘",
    "X70n1376_001:0039b09": "行狀跋補遺",
    "X70n1376_001:0039b16": "癡絕和尚語錄卷上",
    "X70n1376_001:0039b18": "癡絕和尚住嘉興府報恩光孝禪寺語錄",
    "X70n1376_001:0039b19": "侍者　智沂　編",
    "X70n1376_001:0039b20": "師於嘉定己卯。五月二十日。入院。",
    "X70n1376_001:0039b21": "指三門云。我此一門。全無肯路。是汝諸人。如何進步。",
    "X70n1376_001:0039b22": "乃彈指一下云。入。",
    "X70n1376_001:0039b23": "入佛殿云。孰名為佛。禮者是誰。設或未辨端倪。看四",
    "X70n1376_001:0039b24": "稜塌地。謾汝諸人去也。便禮拜。",
    "X70n1376_001:0039c01": "據方丈云。大凡據此床榻。提持箇事。如孫武令。商君",
    "X70n1376_001:0039c02": "法。有死無犯。然雖如是。盡法無民。",
    "X70n1376_001:0039c03": "指法座云。正令當行。十方坐斷。作禮須彌燈王。討什",
    "X70n1376_001:0039c04": "麼椀。祝　聖罷。復拈香云。三世諸佛。盡力提持不起。",
    "X70n1376_001:0039c05": "歷代祖師。瞻仰有分。諸方老宿。卒討頭鼻不著。獨有",
    "X70n1376_001:0039c06": "二十年前。鄱陽東湖曹源老人。較些子。不免當陽拈",
    "X70n1376_001:0039c07": "出。一任天下人貶剝。便就座。僧問。古人道。且向未相",
    "X70n1376_001:0039c08": "見已前薦取。還有為人處也無。師云。無為人處。進云。",
    "X70n1376_001:0039c09": "劒甲未施。賊身已露。師云。上座敗闕愈甚。進云。學人",
    "X70n1376_001:0039c10": "今日。未問答已前。與和尚相見。還相契麼。師云。劒甲",
    "X70n1376_001:0039c11": "未施。賊身已露。進云。作家宗師。師云。不要茶糊人好。",
    "X70n1376_001:0039c12": "進云。和尚未見曹源時如何。師云。遂寧出鉢盂。進云。",
    "X70n1376_001:0039c13": "見後如何。師云。鉢盂口向天。進云。見與未見時如何。",
    "X70n1376_001:0039c14": "師云。三人證龜成鱉。進云。捉敗這新長老了也。師云。",
    "X70n1376_001:0039c15": "賊賊。僧禮拜　師驀拈拄杖。示眾云。拄杖頭邊宇宙",
    "X70n1376_001:0039c16": "空。去留千聖覓無蹤。直饒未舉知端的。猶隔白雲千",
    "X70n1376_001:0039c17": "萬重。乃竪起云。看看。世界未形。生佛未具已前底消",
    "X70n1376_001:0039c18": "息。盡在這裏。沖上座尋常只獨善其身。可曾拈出。今",
    "X70n1376_001:0039c19": "日人天普集。既遇至鑑難逃。不免當陽揭示。與盡大",
    "X70n1376_001:0039c20": "地人。同一受用去也。乃於左邊。卓一下云。這裏見得",
    "X70n1376_001:0039c21": "徹去。把定佛祖咽喉。右邊卓一下云。這裏見得徹去。",
    "X70n1376_001:0039c22": "穿天下衲僧鼻孔。乃於中間。卓一下云。這裏見得徹",
    "X70n1376_001:0039c23": "去。堪報不報之恩。共助無為之化。正當恁麼時。且道",
    "X70n1376_001:0039c24": "功歸何所。乃當面劃一劃云。三邊喜得渾無事。四海",
    "X70n1376_001:0040a01": "謳歌賀太平　復舉。羅山入院上堂。纔攬衣欲坐。便",
    "X70n1376_001:0040a02": "云珍重。良久却回云。未識底。近前來。時有僧。纔出禮",
    "X70n1376_001:0040a03": "拜。山云。也大苦。僧禮拜起云。某甲咨和尚。羅山便喝",
    "X70n1376_001:0040a04": "出。師云。垂鈎四海。只釣獰龍。羅山老人。當時珍重便",
    "X70n1376_001:0040a05": "休。却較些子。及乎却回。道箇未識底近前來。心肝五",
    "X70n1376_001:0040a06": "臟。盡被這僧覰破。然雖如是。天高群象正。海闊百川",
    "X70n1376_001:0040a07": "朝。",
    "X70n1376_001:0040a08": "當晚小參。問答罷。師云。摩竭提國。乃拍禪床一下云。",
    "X70n1376_001:0040a09": "親行此令。若是摩霄俊鶻。自合知時。其或尚留觀聽。",
    "X70n1376_001:0040a10": "沖上座。不惜這一條窮性命子。將三百六十骨節。八",
    "X70n1376_001:0040a11": "萬四千毛竅。盡情打開。颺在閙市叢中。左眼半斤。右",
    "X70n1376_001:0040a12": "眼八兩。在衲僧無星秤子上。秤斤定兩。一點瞞諸人",
    "X70n1376_001:0040a13": "不得。便見新光孝敗缺。不同小小。其或未然。快便難",
    "X70n1376_001:0040a14": "逢。更謾諸人。一上去也。復拍禪床。一下云。且置是事。",
    "X70n1376_001:0040a15": "復舉。寶公令人傳語思大云。何不下山。教化眾生。一",
    "X70n1376_001:0040a16": "向目視霄漢。作什麼。思大云。三世諸佛。被我一口吞",
    "X70n1376_001:0040a17": "盡。何處更有眾生可度。師云。寶公教人作竊。不是好",
    "X70n1376_001:0040a18": "心。思大口欵未招。贓物先露。二大老。雖則名喧宇宙。",
    "X70n1376_001:0040a19": "價重一時。點檢將來。驀拈拄杖。卓一下云。總未知有",
    "X70n1376_001:0040a20": "這一著在。",
    "X70n1376_001:0040a21": "上堂。盡乾坤大地。無絲毫許大。是汝諸人。橫擔拄杖。",
    "X70n1376_001:0040a22": "繞四世界行脚。道我無處不到。無事不知。且道西天",
    "X70n1376_001:0040a23": "那蘭陀寺。戒賢論師。今日說什麼法。便下座。",
    "X70n1376_001:0040a24": "上堂。舉風穴示眾云。若立一塵。家國興盛。野老顰蹙。",
    "X70n1376_001:0040b01": "不立一塵。家國喪亡。野老謳歌。於此明得。闍梨無分。",
    "X70n1376_001:0040b02": "全是老僧。於此不明。老僧即是闍梨。闍梨與老僧。亦",
    "X70n1376_001:0040b03": "能迷却天下人。亦能悟却天下人。欲識闍梨麼。左邊",
    "X70n1376_001:0040b04": "拍一拍云。這裏是。欲識老僧麼。右邊拍一拍云。這裏",
    "X70n1376_001:0040b05": "是。師云。揖讓之水。尚污牛腹。干戈之粟。豈可溷夷齊",
    "X70n1376_001:0040b06": "之口。這裏覰破光孝敗缺處。便見風穴老人。未有主",
    "X70n1376_001:0040b07": "在。只如左邊一拍。即且止。右邊一拍。落在什麼處。不",
    "X70n1376_001:0040b08": "是張華眼。徒窺射斗光。下座。",
    "X70n1376_001:0040b09": "上堂。十字街頭。有條活路。沒量大人。不知落處。無落",
    "X70n1376_001:0040b10": "處。擬欲追蹤。西天此土。",
    "X70n1376_001:0040b11": "上堂。眾生為解礙。菩薩未離覺。驀召大眾云。還會麼。",
    "X70n1376_001:0040b12": "隘與不恭。君子不由也。",
    "X70n1376_001:0040b13": "上堂。窮則變。變則通。拈燈籠向佛殿裏。將三門向燈",
    "X70n1376_001:0040b14": "籠上。則是人知有。只如文殊。是七佛之師。因什麼出",
    "X70n1376_001:0040b15": "女子定不得。",
    "X70n1376_001:0040b16": "中秋上堂。驀拈拄杖云。今日中秋節。拄杖為人切。劃",
    "X70n1376_001:0040b17": "一劃云。撥開千嶂雲。打一圓相云。放出一輪月。光未",
    "X70n1376_001:0040b18": "生時薦得親。依然眼裏重添屑。靠拄杖下座。",
    "X70n1376_001:0040b19": "上堂。舉廓侍者問德山。從上諸聖。向什麼處去。山云。",
    "X70n1376_001:0040b20": "作麼作麼。廓云。勑點飛龍馬。跛鱉出頭來。山休去。明",
    "X70n1376_001:0040b21": "日浴出。廓過茶與山。山拊廓背云。昨日公案如何。廓",
    "X70n1376_001:0040b22": "云這老漢。今日方始鱉地。師云。編虎鬚撩虎尾。則不",
    "X70n1376_001:0040b23": "無這僧。幾不免於虎口。老德山雖則徹底放憨。要且",
    "X70n1376_001:0040b24": "瞞光孝眼不得。",
    "X70n1376_001:0040c01": "上堂。盡大地是諸人本來面目。因什麼。眼不見鼻孔。",
    "X70n1376_001:0040c02": "直饒倜儻分明。未免錯認驢鞍橋。作阿爺下頷。且世",
    "X70n1376_001:0040c03": "界未立。父母未生已前。如何通信。良久云。少年曾決",
    "X70n1376_001:0040c04": "龍蛇陣。老倒慵聽稚子歌。",
    "X70n1376_001:0040c05": "謝首座藏主維那上堂。砧椎未動已前。一大藏教。字",
    "X70n1376_001:0040c06": "義炳然。三世諸佛。口挂壁上。正常恁麼時。且道。是誰",
    "X70n1376_001:0040c07": "家風月。人天眼目。古今牓樣。便下座。",
    "X70n1376_001:0040c08": "上堂。凡所有相。皆是虗妄。懷州牛喫禾。益州馬腹脹。",
    "X70n1376_001:0040c09": "若見諸相非相。即見如來。一切難捨。無過己財。驀舉",
    "X70n1376_001:0040c10": "拂子。召大眾云。釋迦老子來也。還見麼。良久云。巡堂",
    "X70n1376_001:0040c11": "喫茶去。",
    "X70n1376_001:0040c12": "上堂。舉達磨大師頌云。吾本來茲土。傳法救迷情。一",
    "X70n1376_001:0040c13": "華開五葉。結果自然成。師云。以左道惑民。必殺無赦。",
    "X70n1376_001:0040c14": "然雖如是。不因柳毅傳書信。爭見龍王宮殿深。",
    "X70n1376_001:0040c15": "久雨上堂。拈拄杖。畫圓相。召大眾云。還見麼。赫日當",
    "X70n1376_001:0040c16": "空。擲下拄杖云。群陰自伏。便下座。",
    "X70n1376_001:0040c17": "上堂。舉法眼示眾云。盡十方世界。皎皎地。無一絲頭。",
    "X70n1376_001:0040c18": "若有一絲頭。即是一絲頭。師云。歷相六國。未是良謀。",
    "X70n1376_001:0040c19": "餓死首陽。豈為奇策。古人鬼家活計。為諸人。點破了",
    "X70n1376_001:0040c20": "也。還知光孝立地處麼。良久云。縣古槐根出。官清馬",
    "X70n1376_001:0040c21": "骨高。",
    "X70n1376_001:0040c22": "源首座至上堂。一不得向。二不得背。絲毫及不盡。古",
    "X70n1376_001:0040c23": "鏡生瑕纇。驀拈拄杖云。拈起鐵蒺[卄/梨]。卓一下云。一時",
    "X70n1376_001:0040c24": "俱擊碎。擲下拄杖云。從教大地黑漫漫。它家自有通",
    "X70n1376_001:0041a01": "人會。",
    "X70n1376_001:0041a02": "上堂。會則事同一家。拍禪床一下云。且道浮幢王剎",
    "X70n1376_001:0041a03": "海外。還有這箇消息也無。不會則萬別千差。衲僧家。",
    "X70n1376_001:0041a04": "行但行坐但坐。萬別千差。有什麼過。良久云參。",
    "X70n1376_001:0041a05": "上堂。盡大地。是諸人自己。草芥人畜。向甚處著。直饒",
    "X70n1376_001:0041a06": "見得透脫。正是老鼠孔裏作活計。左邊拍禪床一下",
    "X70n1376_001:0041a07": "云。拈向這邊著。只如常啼菩薩。賣却心肝。畢竟教誰",
    "X70n1376_001:0041a08": "學般若。良久云。罪不重科。",
    "X70n1376_001:0041a09": "上堂。正人說邪法。邪法悉皆正。邪人說正法。正法悉",
    "X70n1376_001:0041a10": "皆邪。驀召大眾云。與其譽堯而非桀。孰若兩忘。而化",
    "X70n1376_001:0041a11": "於道。然雖如是。時人應笑我。解笑者還稀。",
    "X70n1376_001:0041a12": "聖節上堂。瑞慶聖節。不免講一遍人王護國經。祝延",
    "X70n1376_001:0041a13": "聖壽。乃竪起拂子。召大眾云。將釋此經。大分為二。以",
    "X70n1376_001:0041a14": "拂子。擊禪床左邊云。初解題目。右邊擊一下云。後釋",
    "X70n1376_001:0041a15": "本文。以拂子。中間點一點云。本文之中。分之為三。其",
    "X70n1376_001:0041a16": "三者何。擲下拂子。叉手而立。萬歲。萬歲。萬萬歲。",
    "X70n1376_001:0041a17": "上堂。上士一決一切了。打野榸漢。有什麼限。中下聞",
    "X70n1376_001:0041a18": "之多不信。遶四天下。覓箇不信底。直是萬中無一。何",
    "X70n1376_001:0041a19": "故。清茶淡話難為友。濁酒狂歌易得朋。",
    "X70n1376_001:0041a20": "建康府蔣山太平興國禪寺語錄",
    "X70n1376_001:0041a21": "建康府清凉山廣慧禪寺住",
    "X70n1376_001:0041a22": "持嗣法門人　(悟開)　等編",
    "X70n1376_001:0041a23": "指三門。燒香。召大眾云。要入此門。初無方便。須是諸",
    "X70n1376_001:0041a24": "人。脚尖具眼。苟或未然。客情步步隨人轉。",
    "X70n1376_001:0041b01": "入佛殿。以香指佛云。古釋迦不先。自指云。今彌勒不",
    "X70n1376_001:0041b02": "後。乃燒香云。禮拜燒香一線通。從教笑破衲僧口。",
    "X70n1376_001:0041b03": "方丈據坐。顧視大眾云。摩竭提國。親行此令。盡大地",
    "X70n1376_001:0041b04": "人。喪身失命。且道。新蔣山。眉毛在麼。喝一喝便起。",
    "X70n1376_001:0041b05": "指法座云。坐斷毗盧頂。踏翻千差路。須彌燈王。無插",
    "X70n1376_001:0041b06": "足處。乃驟步登座拈香祝",
    "X70n1376_001:0041b07": "聖罷。乃斂衣就坐。僧問。記得興化開堂。示眾云。此一",
    "X70n1376_001:0041b08": "瓣香。本為三聖。三聖為我太孤。意旨如何。師云。欵出",
    "X70n1376_001:0041b09": "囚口。進云。只欲承嗣大覺。大覺為我太賒。又作麼生。",
    "X70n1376_001:0041b10": "師云。再犯不容。進云。後來道。若不得大覺打我。爭見",
    "X70n1376_001:0041b11": "臨濟在黃蘗處。喫棒底消息聻。師云。敗缺愈甚。進云。",
    "X70n1376_001:0041b12": "祇如臨濟在黃蘗處。得箇什麼。師云。踏著秤鎚硬似",
    "X70n1376_001:0041b13": "鐵。進云。既是大覺處喫棒。因什麼。嗣佗臨濟。師云。知",
    "X70n1376_001:0041b14": "恩方解報恩。進云。未審師唱誰家曲。宗風嗣阿誰。師",
    "X70n1376_001:0041b15": "云。上座耳聾那。進云。和尚是得一翁力。得曹源力。師",
    "X70n1376_001:0041b16": "云。一任天下人貶剝。進云。不因夜來鴈。爭見海門秋。",
    "X70n1376_001:0041b17": "師云賊賊。進云。作家宗師。便禮拜。",
    "X70n1376_001:0041b18": "師廼云。瓶錫當年寄此間。山雲冉冉水潺湲。而今重",
    "X70n1376_001:0041b19": "到經行處。一會水雲猶儼然。記得二十年前在此。從",
    "X70n1376_001:0041b20": "寶公大士處。得一段奇特因緣。大包剎海而無間。細",
    "X70n1376_001:0041b21": "入隣虗而不遺。以之安時處順。目視霄漢。則泰然自",
    "X70n1376_001:0041b22": "足。以之應人接物。裁事制變。則綽然有餘。當時理會",
    "X70n1376_001:0041b23": "不得。如今理會得也。准擬略露些兒。應箇時節。纔入",
    "X70n1376_001:0041b24": "門來。被鐘魚鼓板。惑亂一上。卒討頭鼻不著。縱有通",
    "X70n1376_001:0041c01": "天作略。也無施展處。然雖如是。誰言卞璧無人鑑。我",
    "X70n1376_001:0041c02": "道驪珠到處晶。",
    "X70n1376_001:0041c03": "復舉。興化示眾云。我逢人則出。出則不為人。三聖道。",
    "X70n1376_001:0041c04": "我逢人則不出。出則便為人。後來真淨和尚云。看這",
    "X70n1376_001:0041c05": "兩箇老古錐。竊得臨濟些子活計。各自分疆列界。明",
    "X70n1376_001:0041c06": "眼衲僧。只得好笑。師云。真淨恁麼批判。只知其一。不",
    "X70n1376_001:0041c07": "知其二。亦使明眼衲僧。只得好笑。殊不知。二大老。共",
    "X70n1376_001:0041c08": "出隻手。破壞臨濟正宗。分文不直。且道新鍾山恁麼",
    "X70n1376_001:0041c09": "批判。還免得明眼衲僧笑也無。試請辨看。",
    "X70n1376_001:0041c10": "當晚小參。僧問。要得寶山寶。須透圓悟關。情知是衲",
    "X70n1376_001:0041c11": "僧分上事。因甚十箇有五雙。向這裏透不過。師云。却",
    "X70n1376_001:0041c12": "較些子。進云。透關須是透關眼。得寶還佗別寶人。師",
    "X70n1376_001:0041c13": "云。正好喫棒。進云。如何是圓悟關。師云。盡大地人透",
    "X70n1376_001:0041c14": "不過。進云。如何是寶山寶。師云。一鎚擊碎了也。進云。",
    "X70n1376_001:0041c15": "今日一會。盡是透關者。已得寶山寶。且道和尚還肯",
    "X70n1376_001:0041c16": "也無。師云。三十年來。罕逢此間。進云。選佛若無如是",
    "X70n1376_001:0041c17": "眼。假饒千載亦奚為。師云。知心能幾人。僧禮拜。",
    "X70n1376_001:0041c18": "師廼云。圓悟一關天下險。寶山有寶世間稀。透得關",
    "X70n1376_001:0041c19": "來探得寶。猶落吾家第二機。所以道。透關須具透關",
    "X70n1376_001:0041c20": "眼。得寶須還別寶人。具透關眼。是別寶人。始能透圓",
    "X70n1376_001:0041c21": "悟關。得寶山寶。便可出得一切險難。過得一切誵訛。",
    "X70n1376_001:0041c22": "以自己寶藏。賑濟孤貧。終不將真珠。作豌豆粜却。然",
    "X70n1376_001:0041c23": "雖如是。忽若被蔣山推倒圓悟關。擊碎寶山寶。當恁",
    "X70n1376_001:0041c24": "麼時。設使諸人。總具透關眼。盡是別寶人。到這裏。一",
    "X70n1376_001:0042a01": "箇伎倆。也用不著。何故。千峯勢到嶽邊止。萬派聲歸",
    "X70n1376_001:0042a02": "海上消。",
    "X70n1376_001:0042a03": "復舉。法燈和尚示眾云。本欲深藏巖竇。遯隱過時。為",
    "X70n1376_001:0042a04": "清凉老人有未了底公案。不免出來。為伊了却。有僧",
    "X70n1376_001:0042a05": "出問云。未審清涼老人。有甚不了底公案。燈拈拄杖",
    "X70n1376_001:0042a06": "打云。祖禰不了。殃及兒孫。僧云。過在甚麼處。燈云。過",
    "X70n1376_001:0042a07": "在我。殃及儞。師云。大凡宗師家。不出則已。出則無不",
    "X70n1376_001:0042a08": "了底事。看佗法燈。為清淨。了不了底公案。直是三生",
    "X70n1376_001:0042a09": "六十劫。沖上座本志亦然。蓋為曹源老人。有不了底",
    "X70n1376_001:0042a10": "公案。不免出來。為伊了却。有僧出。便歸方丈。忽若道",
    "X70n1376_001:0042a11": "三生六十劫。只對佗道。却許你具一隻眼。",
    "X70n1376_001:0042a12": "上堂。其為也形。驀拈拄杖云。只這箇是拄杖子。其寂",
    "X70n1376_001:0042a13": "也冥。竪起拄杖。召大眾云。看看。穿却儞鼻孔。換却儞",
    "X70n1376_001:0042a14": "眼睛。三十年後。悟去。始知拄杖功不浪施。靠拄杖下",
    "X70n1376_001:0042a15": "座。",
    "X70n1376_001:0042a16": "壽慶聖節上堂。聖子問安。恭致采蘭之養。蕤賓紀月。",
    "X70n1376_001:0042a17": "慶鍾毓瑞之辰。厚載有光。羣情胥悅。所以道。振法雷",
    "X70n1376_001:0042a18": "擊法皷。布慈雲兮洒甘露。只將此法為全提。世世願",
    "X70n1376_001:0042a19": "為諸佛母。",
    "X70n1376_001:0042a20": "上堂。僧問。心佛及眾生。是三無差別。如何是過去心。",
    "X70n1376_001:0042a21": "師云。放待冷來看。進云。如何是見在心。師云。儞問我",
    "X70n1376_001:0042a22": "答。進云。如何。是未來心。師云。後次上堂。向儞道。進云。",
    "X70n1376_001:0042a23": "如何是過去佛。師云。去年梅。進云。如何是見在佛。師",
    "X70n1376_001:0042a24": "云。今歲柳。進云。如何是未來佛。師云。顏色馨香依舊。",
    "X70n1376_001:0042b01": "進云。如何是過去差別智。乃以拂子。擊禪床左邊。進",
    "X70n1376_001:0042b02": "云。如何是見在差別智。復以拂子。擊禪床右邊。進云。",
    "X70n1376_001:0042b03": "如何是未來差別智。師以拂子。中間點一點。進云。心",
    "X70n1376_001:0042b04": "佛眾生無向背。十方剎海一毫収。僧禮拜。師乃云。過",
    "X70n1376_001:0042b05": "去心不可得。見在心不可得。未來心不可得。三世既",
    "X70n1376_001:0042b06": "不可得。喚什麼作差別智。若人見得徹去。便見三世",
    "X70n1376_001:0042b07": "諸佛。無一時不在諸人頂[寧*頁]上。轉大法輪。更來這裏。",
    "X70n1376_001:0042b08": "挨肩並足。討什麼椀。以拄杖。一時趕散。",
    "X70n1376_001:0042b09": "中秋上堂。舉西堂百丈南泉。隨侍馬祖翫月次。大師",
    "X70n1376_001:0042b10": "云。正當恁麼時如何。西堂云。正好供養。百丈云。正好",
    "X70n1376_001:0042b11": "修行。南泉拂袖便行。大師云。經歸藏禪歸海。惟有普",
    "X70n1376_001:0042b12": "願。獨超物外。師云。知子莫若父。三大老。揣盡家私。向",
    "X70n1376_001:0042b13": "馬大師無星秤子上。秤斤定兩。初無輕重之殊。因什",
    "X70n1376_001:0042b14": "麼却道。普願獨超物外。且道。誵訛在什麼處。",
    "X70n1376_001:0042b15": "上堂。盡大地。只作一句道却。省錢易飽。喫了還饑。直",
    "X70n1376_001:0042b16": "饒披剝萬象。一一究盡根源。蔣山有棒。未到儞喫在。",
    "X70n1376_001:0042b17": "何故。出身猶自可。脫體道應難。",
    "X70n1376_001:0042b18": "上堂。舉曹山示眾云。被箇什麼人帶累。直得論劫不",
    "X70n1376_001:0042b19": "聞佛法。師云。吾常於此切。強上座云。佗自不信三寶。",
    "X70n1376_001:0042b20": "有什麼人累得佗。師云。不是苦心人不知。聳上座云。",
    "X70n1376_001:0042b21": "彼中無佛法可聞。師云。佗亦無耳。曹山云。莫是無人",
    "X70n1376_001:0042b22": "傳到彼中麼。師云。設有人傳。佗亦不受。聳云。不是無",
    "X70n1376_001:0042b23": "人傳。只是非佗本有。師云。既非佗本有。且道佗尋常",
    "X70n1376_001:0042b24": "受用箇什麼。山云。如是如是。師云賺殺一舡人。師復",
    "X70n1376_001:0042c01": "召大眾云。是則是。麒麟祥鳳。瑞世非珍。擲地金聲。賢",
    "X70n1376_001:0042c02": "者不寶。曹山門下。足可觀光。衲僧門下。更買草鞋行",
    "X70n1376_001:0042c03": "脚始得。",
    "X70n1376_001:0042c04": "上堂。達磨大師。向少林堆堆地。冷坐九年。不妨令人",
    "X70n1376_001:0042c05": "疑著。及乎為二祖說安心法。性命落在天下人手裏。",
    "X70n1376_001:0042c06": "至今無人點撿得出。然雖如是。一度被蛇傷。怕見斷",
    "X70n1376_001:0042c07": "井索。",
    "X70n1376_001:0042c08": "請旌忠和尚。充首座上堂。舉黃蘗禪師。在南泉會中。",
    "X70n1376_001:0042c09": "作首座。一日捧鉢盂。於南泉位中坐。泉入堂見。乃問。",
    "X70n1376_001:0042c10": "上座甚年中行道。黃蘗云。威音王已前。泉云。猶是王",
    "X70n1376_001:0042c11": "老師兒孫在。下去。蘗便捧盂。於第二位坐。泉休去。師",
    "X70n1376_001:0042c12": "云。黃蘗譬如關羽。直入百萬軍陣裏。獨取顏良頭。其",
    "X70n1376_001:0042c13": "奈南泉具網羅天下英雄底籌略。不動干戈。太平坐",
    "X70n1376_001:0042c14": "致。蔣山正要箇人。向鉢位裏坐。下座同大眾。虔誠勸",
    "X70n1376_001:0042c15": "請。",
    "X70n1376_001:0042c16": "上堂。須彌可裂。海水可竭。若論此事。寧可截舌。",
    "X70n1376_001:0042c17": "上堂。舉明招到招慶。有度上座。問云。羅山尋常道。諸",
    "X70n1376_001:0042c18": "方盡是麨飯。唯有羅山。一味白飯。兄從羅山來。却展",
    "X70n1376_001:0042c19": "手云。白飯請些子。明招打兩掌。度云。將謂是白飯。元",
    "X70n1376_001:0042c20": "來祇是麨飯。明招云。癡人棒打不死。度到夜間。舉似",
    "X70n1376_001:0042c21": "諸禪客次。明招近前云不審。度云。今日便是這箇上",
    "X70n1376_001:0042c22": "座下兩掌。時有瑫上座云。不用下掌。就裏許作麼生",
    "X70n1376_001:0042c23": "道。明招云。就裏許也道道。瑫無對。明招云。是儞諸人。",
    "X70n1376_001:0042c24": "一時縛作一束。倒卓向尿躂下。來日相見珍重。師云。",
    "X70n1376_001:0043a01": "明招雖則如善戰者。攻城隳邑。所當者摧。所嬰者靡。",
    "X70n1376_001:0043a02": "點撿將來。未免逞俊太過。暗中落節。當時度瑫二上",
    "X70n1376_001:0043a03": "座。若善臨機應變。明招也著倒卓在尿躂下。且道。是",
    "X70n1376_001:0043a04": "肯明招。不肯明招。",
    "X70n1376_001:0043a05": "上堂。舉雪峯敲老觀和尚門。觀云誰。峯云。鳳凰兒。觀",
    "X70n1376_001:0043a06": "云。作什麼。峯云。[舀*鳥]老觀。觀便開門。雪峯方入。被觀把",
    "X70n1376_001:0043a07": "住云道道。峯擬議。觀推出。師云。諸方盡道。老觀門墻",
    "X70n1376_001:0043a08": "壁立。殊不知。門未開時。已被雪峯吞却了也。因什麼",
    "X70n1376_001:0043a09": "却道。我當時若入得老觀門。儞這一隊噇酒糟漢。向",
    "X70n1376_001:0043a10": "甚處摸索。師云。一等是放憨賣峭。就中較些子。有老",
    "X70n1376_001:0043a11": "宿云。雪峯徒有此語。當時入不得。如今也入不得。師",
    "X70n1376_001:0043a12": "云。若不是箇老宿。深辨端倪。爭見雪峯功高汗馬。雪",
    "X70n1376_001:0043a13": "竇云。這辜恩負德漢。有甚交涉。當時入不得。豈是教",
    "X70n1376_001:0043a14": "儞入。今既摸索不著。累佗雪峯。俱在老觀門下。師云。",
    "X70n1376_001:0043a15": "雪竇雖則盡力。扶竪雪峯。未免蹉過老宿。",
    "X70n1376_001:0043a16": "上堂。方丈屋損。寢處不得。常住乏糧。著眾不得。舊逋",
    "X70n1376_001:0043a17": "積如海。無錢還不得。大道在目前。有口說不得。若人",
    "X70n1376_001:0043a18": "透此四重關。堪與諸方為軌則。趙州親見老南泉。觀",
    "X70n1376_001:0043a19": "音院裏有彌勒。",
    "X70n1376_001:0043a20": "上堂。舉洞山示眾云。這裏直須是句句不斷始得。如",
    "X70n1376_001:0043a21": "長安路上。諸道信耗不絕。若有一道不通。便是不奉",
    "X70n1376_001:0043a22": "於君。此人命似懸絲。師云。李陵生陷虜庭。蘇武牧羊",
    "X70n1376_001:0043a23": "海上。是奉於君。不奉於君。長安路上。信耗是通。是不",
    "X70n1376_001:0043a24": "通。若人辨得。自可隨處作主。坐致太平。若不然者。命",
    "X70n1376_001:0043b01": "似懸絲。",
    "X70n1376_001:0043b02": "上堂。聞擊竹而悟道。灼然不會祖師禪。見桃花而不",
    "X70n1376_001:0043b03": "疑。敢保老兄猶未徹。大底真金百煉。要須本分鉗鎚。",
    "X70n1376_001:0043b04": "蔣山今日。當爐不避火迸。敢道仰山玄沙。不曾夢見。",
    "X70n1376_001:0043b05": "香嚴靈雲。汗臭氣在。",
    "X70n1376_001:0043b06": "上堂。舉夾山與定山同行。定山云。生死中無佛。即無",
    "X70n1376_001:0043b07": "生死。師云。黑牛臥死水。夾山云。生死中有佛。即不迷",
    "X70n1376_001:0043b08": "生死。師云。癩馬繫枯樁。二人互相不肯。同上大梅。夾",
    "X70n1376_001:0043b09": "山乃問云。不知那箇親。那箇踈。師云。自家肚皮自家",
    "X70n1376_001:0043b10": "劃。休聽傍人把釣竿。大梅云。一親一踈。師云。作家宗",
    "X70n1376_001:0043b11": "師。天然有在。夾山云。未審那箇親。師云。這漢瞌睡。猶",
    "X70n1376_001:0043b12": "未醒在。大梅云。且去明日來。師云喚不回頭爭奈何。",
    "X70n1376_001:0043b13": "夾山來日。上方丈再問。師云。果然寐語。大梅云。親者",
    "X70n1376_001:0043b14": "不問。問者不親。師云。殺人不用刀。活人不用劒。夾山",
    "X70n1376_001:0043b15": "住院後云。我當初在大梅。失却一隻眼。師云。貧人思",
    "X70n1376_001:0043b16": "舊債。復召大眾云。是汝諸人。還知大梅老子落處麼。",
    "X70n1376_001:0043b17": "良久云。辨龍蛇兮眼何正。擒虎兕兮機不全。",
    "X70n1376_001:0043b18": "上堂。見前立少物。乃竪起拄杖云。且道這箇。是物不",
    "X70n1376_001:0043b19": "是物。謂是唯識性。切忌喚這箇。作拄杖子。以有所得",
    "X70n1376_001:0043b20": "故。不喚作拄杖子。喚作什麼。非實住唯識。住著即錯。",
    "X70n1376_001:0043b21": "驀召大眾云。假使重重剝得盡。乃卓拄杖一下云。金",
    "X70n1376_001:0043b22": "剛寶劒未饒伊。",
    "X70n1376_001:0043b23": "上堂。舉鹽官國師。一日喚侍者云。與我將犀牛扇子",
    "X70n1376_001:0043b24": "來。師云。雖是閑家潑具。要且欠佗不得。侍者云。扇子",
    "X70n1376_001:0043c01": "破也。師云。若不破。堪作何用。國師云。還我犀牛兒來。",
    "X70n1376_001:0043c02": "師云。貧兒思舊債。侍者無對。師云。若不是這侍者。幾",
    "X70n1376_001:0043c03": "錯祇對。投子云。不辤將出。恐頭角不全。師云。投子要",
    "X70n1376_001:0043c04": "與侍者。活一隻眼。要且蹉過侍者。雪竇云。我要不全",
    "X70n1376_001:0043c05": "底頭角。師云。大小雪竇。跳侍者圈繢不出。石霜云若",
    "X70n1376_001:0043c06": "還和尚即無也。師云。尾巴已露。雪竇云。犀牛兒猶在。",
    "X70n1376_001:0043c07": "師云。其柰頭角不全。資福畫一圓相。中間書一牛字。",
    "X70n1376_001:0043c08": "師云。草本不勞拈出。雪竇云。適來為什麼不將出。師",
    "X70n1376_001:0043c09": "云。事在。保福云。和尚年尊。別請人好。師云。只恐難為",
    "X70n1376_001:0043c10": "別人。雪竇云。可惜勞而無功。師云。不為分外。師驀召",
    "X70n1376_001:0043c11": "大眾云。箇一隊老漢。若教佗親得犀牛扇子受用。終",
    "X70n1376_001:0043c12": "不恁麼窮煎餓吵。汝等諸人。還曾得受用也無。各請",
    "X70n1376_001:0043c13": "歸堂。點撿看。",
    "X70n1376_001:0043c14": "上堂。舉米倉和尚。有僧來參。遶禪床三匝。擊禪床云。",
    "X70n1376_001:0043c15": "不見主人翁。更不參堂去。米云。情識甚處去來。僧云。",
    "X70n1376_001:0043c16": "果然不在。米便打。僧云。幾落情識。呵呵大笑。米云村",
    "X70n1376_001:0043c17": "草步頭。逢著一箇。有甚語處。僧參堂去。師云。這僧慣",
    "X70n1376_001:0043c18": "經行陣。進退坐作。不失其宜。其柰輥入迷魂寨裏。轉",
    "X70n1376_001:0043c19": "身無路。米倉審敵勢之虗實。縱奪可觀。要且不能破",
    "X70n1376_001:0043c20": "其巢穴。樓其種類。是致敵心愈驕。若在蔣山手裏。又",
    "X70n1376_001:0043c21": "且如何支遣。拍禪床一下云。參。便下座。",
    "X70n1376_001:0043c22": "上堂。□□□敘語竟。乃召侍者云。我適來說什麼。侍",
    "X70n1376_001:0043c23": "者擬對。乃云。大眾分明記取。舉似作家。便下座。",
    "X70n1376_001:0043c24": "上堂。舉高亭和尚。參德山。隔江見德山在江岸坐。乃",
    "X70n1376_001:0044a01": "隔江問訊。德山以手招之。高亭忽然開悟。便橫趍而",
    "X70n1376_001:0044a02": "過。更不渡江。師云。德山有含沙射人之毒。高亭一中。",
    "X70n1376_001:0044a03": "更不再活。",
    "X70n1376_001:0044a04": "上堂。舉永明壽禪師。因二僧來參。乃問參頭云。曾到",
    "X70n1376_001:0044a05": "此間否。僧云曾到。又問第二上座云。曾到此間否。僧",
    "X70n1376_001:0044a06": "云不曾到。永明云。一得一失。少間侍者云。適來二僧。",
    "X70n1376_001:0044a07": "未審那箇得。那箇失。永明云。儞曾識這二僧也無。侍",
    "X70n1376_001:0044a08": "者云不識。永明云。同坑無異土。師云。到與不到。一得",
    "X70n1376_001:0044a09": "一失。不是砒霜。便是石蜜。舌端無眼如何喫。侍者剛",
    "X70n1376_001:0044a10": "要詢端的。莫恠同坑無異土。閃電未収轟霹靂。",
    "X70n1376_001:0044a11": "上堂。正法眼藏。自靈山錯付飲光之後。遞代相承。將",
    "X70n1376_001:0044a12": "錯就錯。然刜鴻鐘之劒。不剸机上之肉。若善操其柄。",
    "X70n1376_001:0044a13": "則正法眼藏。付囑有在。",
    "X70n1376_001:0044a14": "上堂。拈拄杖。召大眾云。還見麼。竪拄杖云。竪窮三際。",
    "X70n1376_001:0044a15": "橫按拄杖云。橫亘十方。卓一下云。千言萬語無人會。",
    "X70n1376_001:0044a16": "擲下拄杖云。又逐流鸎過短墻。",
    "X70n1376_001:0044a17": "源首座至上堂。舉顯英首座。見慈明。明問云。近離甚",
    "X70n1376_001:0044a18": "處。英云金鑾。明云。夏在甚處。英云。金鑾。明云。去夏在",
    "X70n1376_001:0044a19": "甚處。英云。金鑾。明云。前夏在甚處。英云。金鑾。明云。先",
    "X70n1376_001:0044a20": "前夏在甚處。英云。和尚何不領話。明云。我也不會勘",
    "X70n1376_001:0044a21": "得儞。教庫下供過兒子來勘。且點一椀茶。與儞濕口。",
    "X70n1376_001:0044a22": "師云。慈明雖則侯門似海深。來者不拒。英首座。是則",
    "X70n1376_001:0044a23": "是。客路如天遠。行不留蹤。只如慈明道。我不會勘得",
    "X70n1376_001:0044a24": "儞。且點一椀茶。與儞濕口。意在於何。路逢劒客須呈",
    "X70n1376_001:0044b01": "劒。不是詩人不獻詩。",
    "X70n1376_001:0044b02": "上堂。舉馬大師道。羅漢聞見佛性。菩薩眼見佛性。了",
    "X70n1376_001:0044b03": "達無二。名平等性。師云。蔣山著一隻眼。要與馬大師",
    "X70n1376_001:0044b04": "相見去也。天神歸天。地神歸地。錢歸庫。馬歸槽。仰望",
    "X70n1376_001:0044b05": "虗空。伏惟珍重。便下座。",
    "X70n1376_001:0044b06": "行履畝法上堂。山前一片閑田地。師云。物見主眼卓",
    "X70n1376_001:0044b07": "竪。叉手叮嚀問祖翁。師云。自家本來。契券何在。幾度",
    "X70n1376_001:0044b08": "賣來還自買。師云。磬聲斷後。不得翻悔。為憐松竹引",
    "X70n1376_001:0044b09": "清風。師云。利動君子。東山敗缺。已被蔣山點破了也。",
    "X70n1376_001:0044b10": "且道蔣山敗缺。還有人點撿也無。良久云。我皇有勑。",
    "X70n1376_001:0044b11": "大赦咸放。",
    "X70n1376_001:0044b12": "上堂。舉晦堂謂圓悟云。勤兄近日如何。悟云。起滅不",
    "X70n1376_001:0044b13": "停。晦堂云。可知博地凡夫。我二十年前。也曾恁麼來。",
    "X70n1376_001:0044b14": "而今會也。脚尖頭也踢出一箇佛。師云。非起滅不停",
    "X70n1376_001:0044b15": "底。博地凡夫。安能脚尖頭。也踢出一箇佛。果然脚尖",
    "X70n1376_001:0044b16": "頭。踢出一箇佛。始是箇起滅不停底。博地凡夫。地靈",
    "X70n1376_001:0044b17": "步步雪山草。僧寶人人滄海珠。",
    "X70n1376_001:0044b18": "上堂。黃梅意旨。會佛法人不得。臨濟正眼。向這瞎驢",
    "X70n1376_001:0044b19": "邊滅。只此兩著。殃害天下衲僧。求生不得生。求死不",
    "X70n1376_001:0044b20": "得死。因思鐵觜老禪和。解道先師無此語。",
    "X70n1376_001:0044b21": "上堂。舉僧問石頭。如何是禪。頭云碌磚。如何是道。頭",
    "X70n1376_001:0044b22": "云木頭。師云。明水大羮。鮮能知味。匏土革木。罕遇知",
    "X70n1376_001:0044b23": "音。",
    "X70n1376_001:0044b24": "上堂。枯木龍吟。一切音響俱絕。髑髏眼活。一切色相",
    "X70n1376_001:0044c01": "皆空。覰著即瞎。聽著即聾。堪笑觀音大士。無端也證",
    "X70n1376_001:0044c02": "圓通。",
    "X70n1376_001:0044c03": "謝化士歸上堂。舉僧辤大隋。隋云甚處去。僧云。下山",
    "X70n1376_001:0044c04": "教化去。隋云。盡大地是吾檀越。儞向甚處化。僧云。便",
    "X70n1376_001:0044c05": "請疏頭。隋云。儞去未得在。師云。大隋有射鵰之手。箭",
    "X70n1376_001:0044c06": "不虗施。這僧具嚙鏃之機。當鋒咬住。因甚麼大隋却",
    "X70n1376_001:0044c07": "道。儞去未得在。良久云。真金若不經爐鞴。爭得光華",
    "X70n1376_001:0044c08": "徹底鮮。",
    "X70n1376_001:0044c09": "上堂。舉僧辤趙州。州云甚處去。僧云雪峯去。趙州云。",
    "X70n1376_001:0044c10": "若問和尚有何言句。儞作麼生祇對。僧云。却請和尚",
    "X70n1376_001:0044c11": "道。師云。這僧雖善倒轉鎗頭。未免鋒刃不利。州云。冬",
    "X70n1376_001:0044c12": "言寒。夏言熱。又問僧云。忽然問畢竟事作麼生。僧無",
    "X70n1376_001:0044c13": "語。州云。但言親到趙州來。不是傳語漢。師云。總道趙",
    "X70n1376_001:0044c14": "州。向這僧面前呈款。殊不知。就中有吞併天下英雄",
    "X70n1376_001:0044c15": "之謀。僧後到雪峯。峯云。甚處來。僧云趙州來。峯云。有",
    "X70n1376_001:0044c16": "何言句。僧舉前話。師云。傳言送語。也未得在。峯云。須",
    "X70n1376_001:0044c17": "是趙州始得。師云。口甜心苦得人憎。復召大眾云。當",
    "X70n1376_001:0044c18": "時這僧。若具未舉先知底眼目。二大老。須向佗手中",
    "X70n1376_001:0044c19": "乞命。然雖如是。趙州關險人難透。雪嶠峯高路不通。",
    "X70n1376_001:0044c20": "上堂。大修行人。為魔所攝。大闡提人。為佛所持。非佛",
    "X70n1376_001:0044c21": "所持。不足以為魔。非魔所攝。不足以為佛。如是則魔",
    "X70n1376_001:0044c22": "即佛之體。佛即魔之用。體用交徹。魔佛無差。是山皆",
    "X70n1376_001:0044c23": "有寺。何處不為家。",
    "X70n1376_001:0044c24": "上堂。夜來夢見臨濟德山。棒如雨點。喝似雷奔。開得",
    "X70n1376_001:0045a01": "眼來。元是雷雨交作。今日陞堂。舉似大眾。二大老。威",
    "X70n1376_001:0045a02": "靈氣燄。凜然在目。諸人還曾夢見麼。苟或未然。它日",
    "X70n1376_001:0045a03": "雷雨交作之時。或一箇半箇。痛入骨髓。轟破髑髏。切",
    "X70n1376_001:0045a04": "莫錯恠蔣山好。",
    "X70n1376_001:0045a05": "上堂。此心猶未了。滴水也難消。且道。如何是此心。乃",
    "X70n1376_001:0045a06": "拍禪床一下。汝等諸人。若向這裏了去。日銷萬兩黃",
    "X70n1376_001:0045a07": "金。未為分外。因甚白雲祖師道。日銷萬兩黃金底。我",
    "X70n1376_001:0045a08": "這裏不著。且道。節文在甚處。良久云。澤廣藏山。理能",
    "X70n1376_001:0045a09": "伏豹。",
    "X70n1376_001:0045a10": "上堂。是著即錯。不是猶乖。一擊萬重關鎻開。老盧不",
    "X70n1376_001:0045a11": "會轉身句。便道明鏡亦非臺。",
    "X70n1376_001:0045a12": "上堂。未有無心境。曾無無境心。古人恁麼告報。抓頭",
    "X70n1376_001:0045a13": "不知痒處。設使心境俱空。銜鐵負鞍有日在。驀拈拂",
    "X70n1376_001:0045a14": "子。召大眾云。這箇是境。喚什麼作心。良久云。自是不",
    "X70n1376_001:0045a15": "歸歸便得。五湖煙浪有誰爭。",
    "X70n1376_001:0045a16": "雪峯崇聖禪寺語錄",
    "X70n1376_001:0045a17": "指三門云。有三千里外。定誵訛底眼目。始可入得此",
    "X70n1376_001:0045a18": "門。苟或未然。且隨新長老。脚跟後轉。",
    "X70n1376_001:0045a19": "佛殿。燒香云。我與釋迦老子。有不共戴天之讎。今日",
    "X70n1376_001:0045a20": "為什麼。燒香禮拜。不是冤家不聚頭。",
    "X70n1376_001:0045a21": "方丈。據坐云。祖師門下絕人行。深險過於萬丈坑。垂",
    "X70n1376_001:0045a22": "手不能空費力。任佗堂上綠苔生。然雖如是。官不容",
    "X70n1376_001:0045a23": "針。私通車馬。",
    "X70n1376_001:0045a24": "陞座。拈香祝　聖罷。次拈香云。密庵緘題甚密。聲愈",
    "X70n1376_001:0045b01": "四馳。曹源未達其源。價增十倍。爇向爐中。普使聞者。",
    "X70n1376_001:0045b02": "悉為讎對。遂斂衣就座。",
    "X70n1376_001:0045b03": "僧問。遠離鐘阜。來至雪峯。如何是不動尊。師云。在路",
    "X70n1376_001:0045b04": "四十日。進云。大好不動尊。師云。侵早行。遇晚宿。進云。",
    "X70n1376_001:0045b05": "也知和尚慣用此機。師云。儞為什麼不會。進云。正是",
    "X70n1376_001:0045b06": "學人得力處。師云。瞞新長老眼不過。進云。和尚未見",
    "X70n1376_001:0045b07": "曹源時如何。師云。漳泉福建。頭匾似扇。進云。見後如",
    "X70n1376_001:0045b08": "何。師云。只可聞名。不可見面。進云。見與未見。即且置。",
    "X70n1376_001:0045b09": "今日開堂。祝　聖一句。作麼生道。師云。一人有慶。兆",
    "X70n1376_001:0045b10": "民賴之。僧云。恁麼則知恩報恩去也。便禮拜。師乃",
    "X70n1376_001:0045b11": "云。曾郎坐斷象骨峯。不通水泄。寶公不下鍾山頂。來",
    "X70n1376_001:0045b12": "占封疆。杖頭刀尺自隨身。此界他方歸掌握。既歸掌",
    "X70n1376_001:0045b13": "握。縱奪自由。法隨法行。法幢隨處建立。所以道。建法",
    "X70n1376_001:0045b14": "幢立宗旨。明明佛勑曹溪是。古人恁麼告報。大似三",
    "X70n1376_001:0045b15": "家村裏。教人順朱。阿誰不會。會不會。卞玉無瑕。驪珠",
    "X70n1376_001:0045b16": "絕纇。法幢宗旨。佛勑曹溪。拍禪床一下云。盡向這裏。",
    "X70n1376_001:0045b17": "一時粉碎。好箇清平世界。便恁麼去。皇恩佛恩。一時",
    "X70n1376_001:0045b18": "報畢。帝道祖道。並行不悖。休云世上少知音。佗家自",
    "X70n1376_001:0045b19": "有通人愛　復舉。世尊一日陞座。文殊白槌云。諦觀",
    "X70n1376_001:0045b20": "法王法。法王法如是。世尊便下座。師云。世尊捨己從",
    "X70n1376_001:0045b21": "人。文殊隨邪逐惡。當時百萬眾中。有箇出來。拊掌呵",
    "X70n1376_001:0045b22": "呵大笑。管取文殊白槌亦不得。世尊下座亦不得。且",
    "X70n1376_001:0045b23": "道。誵訛在甚麼處。試辨看。",
    "X70n1376_001:0045b24": "當晚小參。七十歲人。尚把佗家杓柄。三千里路。歷盡",
    "X70n1376_001:0045c01": "多少山川。山僧在金陵十四年。収拾得些戲具。幾度",
    "X70n1376_001:0045c02": "腰包包不盡。數回擔籠籠難安。只得就海道裏運來。",
    "X70n1376_001:0045c03": "准擬向大頂峯前。逢場作戲。豈謂一陣業風。吹入雪",
    "X70n1376_001:0045c04": "峯山裏。子細撿點。海道運來底。總是諸方用過了科",
    "X70n1376_001:0045c05": "段。不免據見成公案。應箇時節去也。聖箭未發已前。",
    "X70n1376_001:0045c06": "九重城裏。人皆仰望。三軍不動之際。通霄一路。誰不",
    "X70n1376_001:0045c07": "共行。諸人聞得。定是冷地裏失笑。忽若拗却聖箭。捩",
    "X70n1376_001:0045c08": "轉路頭。放出南山一條鱉鼻。把盡乾坤大地。情與無",
    "X70n1376_001:0045c09": "情。一口吞却。眾中或有箇漢。自有轉身活路。始是好",
    "X70n1376_001:0045c10": "笑。然雖如是。毗婆尸佛早留心。直至于今不得妙。",
    "X70n1376_001:0045c11": "復舉。雪峯示眾云。烏石嶺與汝相見了也。望州亭與",
    "X70n1376_001:0045c12": "汝相見了也。僧堂前與汝相見了也。保福問鵝湖云。",
    "X70n1376_001:0045c13": "僧堂前則且置。烏石嶺望州亭。甚處相見。鵝湖驟步",
    "X70n1376_001:0045c14": "歸方丈。保福入僧堂。師云。雪峯懸塗毒皷。只要箇解",
    "X70n1376_001:0045c15": "繫底人。鵝湖保福。共出隻手。等閑一擊。聞者皆喪。眾",
    "X70n1376_001:0045c16": "中還有活底麼。我且問儞。烏石嶺望州亭。甚處相見。",
    "X70n1376_001:0045c17": "普請諸人。下一轉語。",
    "X70n1376_001:0045c18": "上堂。高拋不至天。低擲不到地。南北東西無處避。帶",
    "X70n1376_001:0045c19": "累雪峯老人。喚作南山鱉鼻。",
    "X70n1376_001:0045c20": "上堂。舉善侍者。在大愚芝。入室次。大愚趯出一隻履。",
    "X70n1376_001:0045c21": "善侍者。退身而立。大愚俯取履。善侍者一踏踏倒。大",
    "X70n1376_001:0045c22": "愚便面壁。點津作書壁者三。善侍者。瞠立其後。大愚",
    "X70n1376_001:0045c23": "旋身取履。直打至法堂。善侍者云。恁麼為人。瞎却一",
    "X70n1376_001:0045c24": "城人眼去在。師云。大愚提欲行不行之令。據令而行。",
    "X70n1376_001:0046a01": "善侍者有當斷不斷之機。應機而斷。放過則二俱作",
    "X70n1376_001:0046a02": "家。檢點則二俱落節。具眼者辨取。",
    "X70n1376_001:0046a03": "上堂。佛高一丈。魔高一丈。月落寒潭。雲生碧嶂。不識",
    "X70n1376_001:0046a04": "慈氏如來。喚作布袋和尚。",
    "X70n1376_001:0046a05": "上堂。舉僧參雪峯。峯問甚處來。僧云。浙中來。峯云。船",
    "X70n1376_001:0046a06": "來陸來。僧云。二途俱不涉。峯云。爭得到這裏。僧云。有",
    "X70n1376_001:0046a07": "什麼隔礙。峯打趂出。僧後十年再來。峰云。甚處來。僧",
    "X70n1376_001:0046a08": "云湖南來。峯云。湖南與此間。相去多少。僧云。不隔。峯",
    "X70n1376_001:0046a09": "舉拂子云。還隔這箇麼。僧云。若隔。爭得到這裏。峯打",
    "X70n1376_001:0046a10": "再逐出。師云。前面洪崖數仞。後面白刃交鋒。如何入",
    "X70n1376_001:0046a11": "得雪峯門。這僧住後。每見人。必罵雪峯。師云。這僧只",
    "X70n1376_001:0046a12": "知踏步向前。不知脚下有刺。後同行聞得。特去相訪。",
    "X70n1376_001:0046a13": "遂問。儞因什麼。罵雪峯。這僧遂舉前兩項因緣。同行",
    "X70n1376_001:0046a14": "痛罵。為伊點破。師云。這僧死了多時。直饒點得活。有",
    "X70n1376_001:0046a15": "什麼用處。這僧遂悲泣。每中夜。焚香望雪峯禮拜。師",
    "X70n1376_001:0046a16": "云。可悲可痛。當時被同行點破之後。正好大罵雪峯。",
    "X70n1376_001:0046a17": "和同行趕出。始不辜負雪峯老子。山僧恁麼告報。意",
    "X70n1376_001:0046a18": "在於何。選佛若無如是眼。假饒千載亦奚為。",
    "X70n1376_001:0046a19": "慶元府天童景德禪寺語錄",
    "X70n1376_001:0046a20": "嘉熈三年己亥。十月初三日。入院。",
    "X70n1376_001:0046a21": "指三門云。此門入則無無不是。出則箇箇歸源。因什",
    "X70n1376_001:0046a22": "麼。不知路頭落處。無落處。要行便行。要住便住。",
    "X70n1376_001:0046a23": "佛殿。燒香云。衲僧家。不著佛求。不著法求。然雖如是。",
    "X70n1376_001:0046a24": "在佗煙焰裏。爭敢不低頭。",
    "X70n1376_001:0046b01": "踞方丈云。山僧未離福城。已著草鞋。在諸人肚裏。行",
    "X70n1376_001:0046b02": "千百轉了也。更來這裏。討什麼椀。然雖如是。十分已",
    "X70n1376_001:0046b03": "是順人情。猶道山僧沒方便。",
    "X70n1376_001:0046b04": "拈　勑黃。示眾云。若論此事。如",
    "X70n1376_001:0046b05": "聖天子。施一號發一令。四方八表。無不順從。更請維",
    "X70n1376_001:0046b06": "那當陽揭示。",
    "X70n1376_001:0046b07": "指法座云。脚尖到處。四方八面絕遮欄。活路纔通。萬",
    "X70n1376_001:0046b08": "別千差俱坐斷。誰解機先著眼看。遂陞座。拈香祝",
    "X70n1376_001:0046b09": "聖罷。次拈香云。迦葉峯前。曹源浪裏。信手拈來。無是",
    "X70n1376_001:0046b10": "不是。爇向爐中。只要諸人瞥地。(問答不錄)師乃云。道本一",
    "X70n1376_001:0046b11": "貫。用該萬殊。昨在南閩。喚作雪峯長老。今來東浙。遂",
    "X70n1376_001:0046b12": "為天童主人。一來一去。雖有三千里之遙。在此在彼。",
    "X70n1376_001:0046b13": "且無一絲毫之間。杓頭放下。一千五百善知識。無容",
    "X70n1376_001:0046b14": "身之地。布袋解開。千百億化身彌勒。垂應物之機。便",
    "X70n1376_001:0046b15": "恁麼去。達磨一宗。掃土而盡。見前一眾。總是飽參高",
    "X70n1376_001:0046b16": "德。天下橫行底衲僧。這裏著得一隻眼活。可以助唐",
    "X70n1376_001:0046b17": "虞之聖化。傳佛祖之妙心。便見叢林。價增十倍。何故。",
    "X70n1376_001:0046b18": "魚龍穴下盤根固。日月輪邊氣象高　復舉。保壽開",
    "X70n1376_001:0046b19": "堂。三聖推出一僧。壽便打。三聖云。恁麼為人。非但瞎",
    "X70n1376_001:0046b20": "却這僧眼。瞎却鎮州一城人眼去在。保壽擲下拄杖。",
    "X70n1376_001:0046b21": "歸方丈。師云。保壽權衡在手。施輪王生殺之機。若非",
    "X70n1376_001:0046b22": "三聖深辨端倪。爭見功高汗馬。其柰被這僧勘破。且",
    "X70n1376_001:0046b23": "道。那裏是這僧勘破處。良久云。此曲只應天上有。人",
    "X70n1376_001:0046b24": "間那得幾回聞。",
    "X70n1376_001:0046c01": "當晚小參。昔年親到。携笻曾數萬株松。今日重來。彈",
    "X70n1376_001:0046c02": "指俄經四十載。雖則時移事變。其柰境與神融。池邊",
    "X70n1376_001:0046c03": "鷗鷺尚識故吾。門外谿山猶呈舊面。不免入光明藏。",
    "X70n1376_001:0046c04": "踞妙高臺。肆大闡提。用魔王印。把從上若佛若祖。盡",
    "X70n1376_001:0046c05": "乾坤大地。情與無情。一印印定。無一絲毫異相。無一",
    "X70n1376_001:0046c06": "絲毫同相。便恁麼去。昔年曾到不曾到。今日重來元",
    "X70n1376_001:0046c07": "不來。到不到。來不來。是處是慈氏。無門無善財。",
    "X70n1376_001:0046c08": "復舉。當山啟禪師。有僧問。學人卓卓上來。請師的的。",
    "X70n1376_001:0046c09": "啟禪師云。這裏一屙便了。說甚卓卓的的。師云。奪賊",
    "X70n1376_001:0046c10": "鎗殺賊。騎賊馬趕賊。僧云。和尚恁麼答話。更買草鞋",
    "X70n1376_001:0046c11": "行脚始得。師云。不是弄潮人。莫入洪波裏。啟呼僧云。",
    "X70n1376_001:0046c12": "近前來。僧近前。啟便打。師云。好打。直須盡大地人喫",
    "X70n1376_001:0046c13": "棒。方始扶竪天童。具眼者辨取。",
    "X70n1376_001:0046c14": "上堂。六窻扄戶。尚餘絕照之蹤。四衢無人。猶滯沉空",
    "X70n1376_001:0046c15": "之跡。照無蹤。空無跡。達磨面壁。雲門念七。",
    "X70n1376_001:0046c16": "上堂。舉臨濟。問新到云。什麼處來。僧云。鑾城。濟云。有",
    "X70n1376_001:0046c17": "事相借問。得麼。僧云。新戒不會。濟云。盡大唐國裏。覓",
    "X70n1376_001:0046c18": "箇不會底也無。參堂去。師云。飯裏有巴豆。時興化為",
    "X70n1376_001:0046c19": "侍者。問濟云。適來新到。是成褫伊。不成褫伊。濟云。我",
    "X70n1376_001:0046c20": "誰管儞成褫。不成褫。興化云。和尚只解將死雀就地",
    "X70n1376_001:0046c21": "彈。不解將一轉語蓋覆却。師云。其父攘羊。而子證之。",
    "X70n1376_001:0046c22": "濟云。儞又作麼生。化云。請和尚。作新到。濟云。新戒不",
    "X70n1376_001:0046c23": "會。興化云。却是老僧罪過。濟云。儞語藏鋒。興化擬議。",
    "X70n1376_001:0046c24": "濟便打。師云。興化要向白拈手裏分贓。其柰出臨濟",
    "X70n1376_001:0047a01": "手不得。至晚。臨濟謂興化云。我今日問新到。是將死",
    "X70n1376_001:0047a02": "雀就地彈。就窠子裏打。及至儞出得語。又喝起了。向",
    "X70n1376_001:0047a03": "青雲裏打。師云。憐兒不覺醜。興化云。草賊大敗。師云。",
    "X70n1376_001:0047a04": "家肥生孝子。濟便打。師云。未是本分草料。當時在黃",
    "X70n1376_001:0047a05": "蘗處。如蒿枝拂相似底拄杖。向什麼處去。復召大眾",
    "X70n1376_001:0047a06": "云。迷子之訣。奪父之機。二大老。較些子。未免蹉過這",
    "X70n1376_001:0047a07": "僧。具眼者辨取。",
    "X70n1376_001:0047a08": "上堂。有一人。一念頓證。墮在佛數。有一人。累劫闡提。",
    "X70n1376_001:0047a09": "不願成佛。且道。那箇合受人天供養。良久云。蝶穿芳",
    "X70n1376_001:0047a10": "徑雙眉濕。蜂掠殘花兩股肥。",
    "X70n1376_001:0047a11": "上堂。拈拄杖。示眾云。德山棒如雨點。一棒棒痛徹骨",
    "X70n1376_001:0047a12": "髓。臨濟喝似雷奔。一喝喝轟破髑髏。有般漢。聞恁麼",
    "X70n1376_001:0047a13": "舉。如風過樹。然則良醫之門。病者愈眾。天童更作死",
    "X70n1376_001:0047a14": "馬醫。卓拄杖一下。喝一喝。下座。",
    "X70n1376_001:0047a15": "權育王上堂。天童用底。來育王用不著。育王用底。歸",
    "X70n1376_001:0047a16": "天童用不著。雖然如是。用不著處用有餘。一箭雙鵰",
    "X70n1376_001:0047a17": "隨手落。",
    "X70n1376_001:0047a18": "上堂。摩竭掩室。淨名杜口。天網恢恢。疎而不漏。是汝",
    "X70n1376_001:0047a19": "諸人。作麼生透。",
    "X70n1376_001:0047a20": "上堂。從上佛祖用處。如前日暴風卒雨。迅雷擊電。威",
    "X70n1376_001:0047a21": "靈氣焰。不知自何而來。見者無不駭愕。及乎少頃風",
    "X70n1376_001:0047a22": "休雨霽。青天白日。人皆見其清明。不知許多威靈氣",
    "X70n1376_001:0047a23": "焰。又向什麼處去。這般用處。山僧也有些子。不欲妄",
    "X70n1376_001:0047a24": "通消息。待後次暴風卒雨之時。汝等諸人。急須著眼。",
    "X70n1376_001:0047b01": "上堂。舉僧參平田和尚。平田打一拄杖。僧近前把住",
    "X70n1376_001:0047b02": "拄杖。平田云。老僧適來造次。僧却打平田一拄杖。平",
    "X70n1376_001:0047b03": "田云。作家作家。僧禮拜。平田把住僧云。是闍棃造次。",
    "X70n1376_001:0047b04": "僧大笑。平田云。這箇師僧。今日敗缺也。師云。主家有",
    "X70n1376_001:0047b05": "好賓之意。縱奪不失其宜。賓家有尊主之心。進退必",
    "X70n1376_001:0047b06": "由乎禮。只如平田道。這箇師僧。今日敗缺。意在於何。",
    "X70n1376_001:0047b07": "若不酬價。爭辨真假。",
    "X70n1376_001:0047b08": "上堂。舉香嚴和尚示眾云。如人在千尺懸崖。口銜樹",
    "X70n1376_001:0047b09": "枝。手無所攀。脚無所踏。忽有人。問西來意。不對則違",
    "X70n1376_001:0047b10": "他所問。若對又喪身失命。當恁麼時。作麼生即是。時",
    "X70n1376_001:0047b11": "有虎頭上座云。上樹即不問。未上樹。請和尚道。香嚴",
    "X70n1376_001:0047b12": "呵呵大笑。拈云。法出姦生。令下詐起。雪竇云。樹上道",
    "X70n1376_001:0047b13": "即易。樹下道即難。老僧上樹也。致將一問來。師云。舞",
    "X70n1376_001:0047b14": "文弄法。不為好手。只如香嚴。呵呵大笑。意在於何。却",
    "X70n1376_001:0047b15": "請諸人。下一轉語。",
    "X70n1376_001:0047b16": "上堂。坐斷十方國土。天上天下獨尊底。一步也行不",
    "X70n1376_001:0047b17": "得。口吞三世諸佛。世出世間俱透底。一句也說不得。",
    "X70n1376_001:0047b18": "然雖如是。堪與衲僧為軌則。普化何似一頭驢。臨濟",
    "X70n1376_001:0047b19": "未是白拈賊。",
    "X70n1376_001:0047b20": "上堂。從上佛祖。天下老宿。出興於世。提持箇事。總是",
    "X70n1376_001:0047b21": "下媒求鴿。著餌釣魚。山僧這裏。無許多閑工夫。是汝",
    "X70n1376_001:0047b22": "諸人。還有無師自悟底麼。",
    "X70n1376_001:0047b23": "上堂。有一物。名不得。狀不得。取不得。捨不得。驀拈拄",
    "X70n1376_001:0047b24": "杖云。突出天童拄杖頭。橫按拄杖云。倒用橫拈無軌",
    "X70n1376_001:0047c01": "則。卓一下云。[翟*欠]瞎達磨鬼眼睛。靠倒臨濟白拈賊。",
    "X70n1376_001:0047c02": "謝樓司令上堂。儒士相逢。握鞭回首。全提主賓互換",
    "X70n1376_001:0047c03": "之妙機。不墮尋常語默之窠臼。所以道。相逢不拈出。",
    "X70n1376_001:0047c04": "舉意便知有。且道知有箇什麼。良久云。西天四七以",
    "X70n1376_001:0047c05": "心傳。唐土二三親手授。",
    "X70n1376_001:0047c06": "上堂。舉白雲師祖示眾云。絲毫有趣皆能進。師云。住",
    "X70n1376_001:0047c07": "住。畢竟無歸若可當。師云。切忌坐在這裏。逐日退身",
    "X70n1376_001:0047c08": "行興盡。師云。墮坑落塹。驀然見得本爺娘。師云。錯認",
    "X70n1376_001:0047c09": "定盤星。且道如何是本爺娘。良久云。萬福萬福。什麼",
    "X70n1376_001:0047c10": "處不是白雲。然雖如是。成人者少。敗人者多。",
    "X70n1376_001:0047c11": "上堂。舉杉洋和尚問僧。什麼處來。僧云。江西來。杉洋",
    "X70n1376_001:0047c12": "竪起痒和子云。江西還有這箇麼。僧拓膝閉目而對。",
    "X70n1376_001:0047c13": "杉洋云。東家[病丙+斯]兒。却向西家使喚。僧云。有口不煩賓",
    "X70n1376_001:0047c14": "主說。杉洋云。適來患聾。而今患啞。僧云。買鐵得金。一",
    "X70n1376_001:0047c15": "場富貴。杉洋云。客作無功。未免逃避。僧便行。杉洋云。",
    "X70n1376_001:0047c16": "自累猶可。莫累老僧。僧却回禮拜。杉洋云。若不恁麼。",
    "X70n1376_001:0047c17": "已後喪我兒孫。師云。杉洋開大爐鞴。用惡鉗鎚。這僧",
    "X70n1376_001:0047c18": "是百煉精金。愈煅而愈增光焰。然雖如是。喪我兒孫。",
    "X70n1376_001:0047c19": "上堂。大闡提人無佛性。立地成佛。大信根人有種性。",
    "X70n1376_001:0047c20": "死陷阿鼻。所以道。心隨萬境轉。轉處實能幽。漢地不",
    "X70n1376_001:0047c21": "収秦不管。不風流處也風流。",
    "X70n1376_001:0047c22": "上元上堂。僧問。樓臺上下火照火。車馬往來人看人。",
    "X70n1376_001:0047c23": "多是隨他光影轉。不知那箇解翻身。正恁麼時。如何",
    "X70n1376_001:0047c24": "得不隨光影轉去。師云。樓臺上下火照火。車馬往來",
    "X70n1376_001:0048a01": "人看人。進云。只如道百千萬億燈。皆從此燈出。且道。",
    "X70n1376_001:0048a02": "此燈從何處出。師云。被上座一問。口似磉盤。進云。僧",
    "X70n1376_001:0048a03": "問雲門云。從上來事。請師提綱。門云。朝看東南。暮看",
    "X70n1376_001:0048a04": "西北。此意如何。師云。與君把手入長安。進云。僧道便",
    "X70n1376_001:0048a05": "領會去時如何。門云。東家點燈。西家暗坐。意作麼生。",
    "X70n1376_001:0048a06": "師云。打草只要蛇驚。進云。只如雲門道。乾坤之內。宇",
    "X70n1376_001:0048a07": "宙之間。中有一寶。祕在形山。乃拈拄杖云。拈三門向",
    "X70n1376_001:0048a08": "佛殿裏。將燈籠向露柱上。意在什麼處。師云。穿却你",
    "X70n1376_001:0048a09": "鼻孔。換却你眼睛。進云。畢竟如何是形山寶。師云。海",
    "X70n1376_001:0048a10": "神知貴不知價。留與人間光照夜。進云。且道。形山寶",
    "X70n1376_001:0048a11": "與此燈。相去多少。師云。一不成二不是。僧云。謝師答",
    "X70n1376_001:0048a12": "話。便禮拜　師乃云。樓臺上下火照火。覔一絲毫暗",
    "X70n1376_001:0048a13": "相。了不可得。車馬往來人看人。覔一絲毫我相。了不",
    "X70n1376_001:0048a14": "可得。覓一絲毫暗相。了不可得。火照火處。性空真火。",
    "X70n1376_001:0048a15": "歷歷見前。覓一絲毫我相。了不可得。人看人時。清淨",
    "X70n1376_001:0048a16": "法身。明明獨露。汝等諸人。十箇有五雙。因什麼。東家",
    "X70n1376_001:0048a17": "點燈。西家暗坐。這裏和座盤。一掇掇翻。拈三門向佛",
    "X70n1376_001:0048a18": "殿裏。將露柱向燈籠上。有什麼過。只如雲門道。乾坤",
    "X70n1376_001:0048a19": "之內。宇宙之間。中有一寶。祕在形山。十二時中。又且",
    "X70n1376_001:0048a20": "如何受用。海神知貴不知價。留與人間光照夜。復云。",
    "X70n1376_001:0048a21": "若論此事。譬如一燈傳百千燈。在處孤明歷歷。然雖",
    "X70n1376_001:0048a22": "如是。但向己求。莫從他覓。今朝正月十五日。",
    "X70n1376_001:0048a23": "上堂。一徑直。二周遮。遼天射飛鶚。平地摝魚鰕。堪笑",
    "X70n1376_001:0048a24": "秘魔巖不會。見人一味只擎叉。",
    "X70n1376_001:0048b01": "紫籜長老到上堂。從上佛祖。無法與人傳。後代兒孫。",
    "X70n1376_001:0048b02": "會得是障礙。礙不礙。竹山鐵鷂刺天飛。笑倒明州憨",
    "X70n1376_001:0048b03": "布袋。",
    "X70n1376_001:0048b04": "上堂。舉長髭因僧來參。遶禪床一匝。卓然而立。長髭",
    "X70n1376_001:0048b05": "云。若是石頭法席。一點也用不著。師云。客來須看。僧",
    "X70n1376_001:0048b06": "又遶一匝。髭云。是恁麼時。不易道得箇來處。師云。賊",
    "X70n1376_001:0048b07": "來須打。僧便出。髭乃喚。僧不顧。師云。雖然不顧。性命",
    "X70n1376_001:0048b08": "已在長髭手裏。髭云。這漢猶少教詔在。僧却回云。有",
    "X70n1376_001:0048b09": "一人。不從人得。不受教詔。不落階級。師還許麼。師云。",
    "X70n1376_001:0048b10": "不勞再勘。長髭云。逢之不逢。逢必有事。師云。利刃有",
    "X70n1376_001:0048b11": "蜜。舐之有割舌之傷。僧乃退身三步。師云。敗也敗也。",
    "X70n1376_001:0048b12": "長髭遶禪床一匝。師云。縵天網子。僧云。不唯宗眼分",
    "X70n1376_001:0048b13": "明。亦乃師承有據。師云。殺人可恕。無禮難容。長髭打",
    "X70n1376_001:0048b14": "三下。師云。好打。直得盡大地人喫棒。始可扶得石頭",
    "X70n1376_001:0048b15": "法席。當時既已放過。師驀拈拄杖云。拄杖在天童手",
    "X70n1376_001:0048b16": "裏。莫有遶禪床。卓然而立底麼。良久。靠拄杖云。此擬",
    "X70n1376_001:0048b17": "張麟。兔亦不遇。",
    "X70n1376_001:0048b18": "上堂。我觀此會。從本已來。與釋迦老子同參。山河大",
    "X70n1376_001:0048b19": "地。色空明暗。為汝作證。山僧到這裏。直是無插手處。",
    "X70n1376_001:0048b20": "是汝諸人。切不得當面諱却。",
    "X70n1376_001:0048b21": "謝蔣山石溪和尚上堂。面皮擘破。喝散鍾山之雲。拄",
    "X70n1376_001:0048b22": "杖橫挑。窮盡天台之境。玲瓏巖下忽相逢。一笑令人",
    "X70n1376_001:0048b23": "發深省。",
    "X70n1376_001:0048b24": "上堂。贊戒定慧。毀婬怒癡。勝意生陷阿鼻。毀戒定慧。",
    "X70n1376_001:0048c01": "贊婬怒癡。喜根即成佛道。然雖如是。高來不可。低來",
    "X70n1376_001:0048c02": "不可。莫是人間剩我一箇。",
    "X70n1376_001:0048c03": "請石溪立僧上堂。正法眼。破沙盆。貴時傾國不換。賤",
    "X70n1376_001:0048c04": "時不直分文。不作貴不作賤。分付石溪老子。共結佛",
    "X70n1376_001:0048c05": "祖深冤。",
    "X70n1376_001:0048c06": "育王結夏上堂。圓覺伽藍。塵塵有路。坐斷去來。頓空",
    "X70n1376_001:0048c07": "今古。那裏十三。這邊十五。後先不差毫髮許。可笑黃",
    "X70n1376_001:0048c08": "面瞿曇。至今不知落處。",
    "X70n1376_001:0048c09": "上堂。無種性人無種性。斫却月中桂。清光應更多。設",
    "X70n1376_001:0048c10": "復勤行精進。功不浪施。終不能成無上佛果菩提。他",
    "X70n1376_001:0048c11": "家自是黃金骨。不必旃檀入細雕。",
    "X70n1376_001:0048c12": "上堂。舉藥山問高沙彌云。聞說長安甚閙。師云。金將",
    "X70n1376_001:0048c13": "火試。沙彌云。我國晏然。師云。早是干戈競起。藥山云。",
    "X70n1376_001:0048c14": "汝從人得。請益得。看經得。師云。刺窟籠裏出頭來。沙",
    "X70n1376_001:0048c15": "彌云。不從人得。不從請益得。不從看經得。師云。未免",
    "X70n1376_001:0048c16": "依草附木。藥山云。有一人。不從人得。不請益。不看經。",
    "X70n1376_001:0048c17": "因什麼不得。師云。却較些子。沙彌云。不是不得。只是",
    "X70n1376_001:0048c18": "他不肯承當。師云。承當則錯。師云。藥山雖則養子方",
    "X70n1376_001:0048c19": "知父慈。若使衲僧令行。佛法付囑有在。",
    "X70n1376_001:0048c20": "上堂。古德道。以理觀唯識。成佛無疑。以事觀唯識。輪",
    "X70n1376_001:0048c21": "回不息。天童見處。也要諸人共知。本自見成。無處回",
    "X70n1376_001:0048c22": "避。以理事觀。二俱不是。當恁麼時。成佛輪迴。了然安",
    "X70n1376_001:0048c23": "寄。終日和雲占洞庭。渾家不管興亡事。",
    "X70n1376_001:0048c24": "上堂。若論此事。以言其有。相不可尋。以言其無。性不",
    "X70n1376_001:0049a01": "可易。恁麼告報。未免帶累人。向虗空裏。強分區宇。以",
    "X70n1376_001:0049a02": "拂子。擊禪床云。有無性相。盡向這裏。併疊了也。畢竟",
    "X70n1376_001:0049a03": "喚什麼。作此事。良久云。寧可截舌。不犯國諱。",
    "X70n1376_001:0049a04": "上堂。百丈遭馬祖一喝。三日耳聾。帶累後代人。聽事",
    "X70n1376_001:0049a05": "不真。喚鐘作甕。眾中莫有不躡前蹤。出來向獨脫處。",
    "X70n1376_001:0049a06": "露箇消息看。如無。莫道不疑好。",
    "X70n1376_001:0049a07": "冬節上堂。拈拄杖云。羣陰剝盡。一陽來復。萬彚咸亨",
    "X70n1376_001:0049a08": "承化育。拄杖機輪轉轆轆。左邊卓一下云。轉天關。右",
    "X70n1376_001:0049a09": "邊卓一下云。回地軸。擲下云。百億分身遍剎塵。良久",
    "X70n1376_001:0049a10": "云。應時納祐從人欲。",
    "X70n1376_001:0049a11": "上堂。舉洞山見隱山。隱山云。此山無路。闍梨從甚處",
    "X70n1376_001:0049a12": "來。師云。來處不明在。洞山云。無路且置。和尚從何而",
    "X70n1376_001:0049a13": "入。師云。却被葫蘆倒纏藤。隱山云。我不曾雲水。師云。",
    "X70n1376_001:0049a14": "草鞋錢。教什麼人還。洞山云。和尚住此山多少時。師",
    "X70n1376_001:0049a15": "云。住著即錯。隱山云。春秋不涉。師云。早是違時失。候",
    "X70n1376_001:0049a16": "了也。洞山云。和尚先住。此山先住。師云。顛言倒語得",
    "X70n1376_001:0049a17": "人憎。隱山云。我亦不知。師云。塞斷洞山口未得在。洞",
    "X70n1376_001:0049a18": "山云。因甚不知。師云。果然。隱山云。我不從人天來。師",
    "X70n1376_001:0049a19": "云。無地頭漢。洞山云。見什麼道理。便住此山。師云。窮",
    "X70n1376_001:0049a20": "源須到底。隱山云。我見兩箇泥牛鬪入海。直至如今",
    "X70n1376_001:0049a21": "沒消息。師云。屋破見青天。召大眾云。隱山勾賊破家。",
    "X70n1376_001:0049a22": "不能擒賊。却反與他供款。洞山不會作客。肆無忌憚。",
    "X70n1376_001:0049a23": "頻頻聒噪主人。撿點將來。總欠一著。當時待洞山道",
    "X70n1376_001:0049a24": "無路且置。和尚從何而入。便與白棒趕出。豈止截斷",
    "X70n1376_001:0049b01": "洞山許多葛藤。亦乃為叢林師匠。且道。洞山恁麼徵",
    "X70n1376_001:0049b02": "詰。意在什麼處。良久云。若不登樓望。焉知滄海深。",
    "X70n1376_001:0049b03": "驚蟄日上堂。百丈於馬祖喝下耳聾。臨濟於黃蘗棒",
    "X70n1376_001:0049b04": "頭取證。譬如仲春之令。蟄蟲欲作。造物者。驚之以雷",
    "X70n1376_001:0049b05": "霆。汝等諸人。在我這裏冷坐。時節既至。乃拈拄杖。卓",
    "X70n1376_001:0049b06": "一下云。不免驚之以雷霆。可中還有轟開蟄戶。飛騰",
    "X70n1376_001:0049b07": "變化底麼。如無。後五日。雷乃發聲。直須猛省。靠拄杖",
    "X70n1376_001:0049b08": "下座。",
    "X70n1376_001:0049b09": "上堂。舉覆船問道吾云。久嚮和尚會禪。是否。吾云。蒼",
    "X70n1376_001:0049b10": "天蒼天。師云。若不是道吾。幾遭毒手。覆船近前。掩道",
    "X70n1376_001:0049b11": "吾口云。低聲低聲。師云。殺人可恕。無禮難容。道吾遂",
    "X70n1376_001:0049b12": "與一掌。師云。好掌。更與兩掌。不為分外。覆船云。蒼天",
    "X70n1376_001:0049b13": "蒼天。師云。饑鷹爪下分餐。道吾把住覆船云。得恁麼",
    "X70n1376_001:0049b14": "無禮。師云。據款結案。覆船却與道吾一掌。師云。猛虎",
    "X70n1376_001:0049b15": "口裏奪肉。道吾云。老僧罪過。師云。輸本筭人。未為好",
    "X70n1376_001:0049b16": "手。覆船拂袖便出。師云。雖則見機而變。要且跳道吾",
    "X70n1376_001:0049b17": "網子不出。道吾云。早知如是。悔不如是。師云。毒藥醍",
    "X70n1376_001:0049b18": "醐一道行。復召大眾云。道吾秉當斷不斷。不招其亂",
    "X70n1376_001:0049b19": "底劒。殺活自由。覆船有欲行未行。必行之機。卷舒在",
    "X70n1376_001:0049b20": "我。雖然如是。且道二大老。是會禪耶。不會禪耶。試辨",
    "X70n1376_001:0049b21": "看。",
    "X70n1376_001:0049b22": "上堂。黃蘗打臨濟。六十拄杖。盡大地人。痛入骨髓。其",
    "X70n1376_001:0049b23": "柰不知拄杖來處。若知來處。正法眼藏。付囑有在。是",
    "X70n1376_001:0049b24": "汝諸人。還猛省麼。",
    "X70n1376_001:0049c01": "上堂。祕魔擎杈。趙州喫茶。禾山打皷。歸宗斬蛇。良久",
    "X70n1376_001:0049c02": "云。慣釣鯨鯢沉巨浸。却嗟蛙步[馬*展]泥沙。",
    "X70n1376_001:0049c03": "上堂。舉教中道。大通智勝佛。十劫坐道場。佛法不現",
    "X70n1376_001:0049c04": "前。不得成佛道。師召大眾云。衲僧門下。却較些子。何",
    "X70n1376_001:0049c05": "故。道泰不傳天子令。時清休唱太平歌。",
    "X70n1376_001:0049c06": "上堂。佛祖不到處。時人知有。時人知有處。佛祖不知。",
    "X70n1376_001:0049c07": "何故。天高地厚人難見。暗剖衷腸說向誰。",
    "X70n1376_001:0049c08": "上堂。達磨西來。不立文字。直指人心。見性成佛。師召",
    "X70n1376_001:0049c09": "云。大眾。弗詢之謀勿庸。無稽之言勿聽。然雖如是。不",
    "X70n1376_001:0049c10": "因樵子徑。爭到葛洪家。",
    "X70n1376_001:0049c11": "臨安府景德靈隱禪寺語錄",
    "X70n1376_001:0049c12": "師於淳祐甲辰。七月十四日。入院。",
    "X70n1376_001:0049c13": "拈諸山。并山門疏云。沖上座。幸自可怜生。無端被諸",
    "X70n1376_001:0049c14": "方老宿花擘。醜惡俱露。山門兩序。雖欲掩之。而不可",
    "X70n1376_001:0049c15": "得。既掩之不可得。却請首座書記。錦上鋪花去也。",
    "X70n1376_001:0049c16": "指法座云。千聖頂頭行一步。大地平沉。一毫端上定",
    "X70n1376_001:0049c17": "千差。十方普會。須彌燈王百雜碎。遂驟步登座。(問答不錄)",
    "X70n1376_001:0049c18": "師乃云。道無二道。凡情聖解兩俱忘。心無二心。此界",
    "X70n1376_001:0049c19": "他方無別路。所以在天童。則四面雲山雙沼月。自演",
    "X70n1376_001:0049c20": "真乘。來鷲嶺則十里荷花九里松。全提綱要。直得從",
    "X70n1376_001:0049c21": "上佛祖。天下老宿。傳不及處。行不到處。一一盡情顯",
    "X70n1376_001:0049c22": "露。如青天白日相似。無儞左遮右掩處。新長老。到這",
    "X70n1376_001:0049c23": "裏。只得口似磉盤。無插觜處。不免據見成公案。坐致",
    "X70n1376_001:0049c24": "太平。助揚　聖化。壽　聖人則堯舜禹湯。祝賢佐則",
    "X70n1376_001:0050a01": "臯夔稷契　帝道如日月之大明。祖道似江河之無",
    "X70n1376_001:0050a02": "竭。世出世間俱超越。若人於此徹根源。不用靈山親",
    "X70n1376_001:0050a03": "記別。復舉　太宗皇帝。詔廬山僧。(名赤脚道者)問云。南",
    "X70n1376_001:0050a04": "方禪律如何。僧云。究之一理　太宗皇帝。下龍床。繞",
    "X70n1376_001:0050a05": "一匝云。是禪是律。僧無語。師云。太宗皇帝。德如天地",
    "X70n1376_001:0050a06": "之覆載。品類咸亨。用如雷電之震驚。蟄戶俱啟。這僧",
    "X70n1376_001:0050a07": "因什麼無語。復頌云。龍床一繞定綱宗。四海從茲信",
    "X70n1376_001:0050a08": "息通。但見皇風成一片。不知何處是疆封。",
    "X70n1376_001:0050a09": "當晚小參。大圓覺海。處處見成。自己蠟人。塵塵頓現。",
    "X70n1376_001:0050a10": "擬心則千差萬別。無意則四海一家。無一處而不可",
    "X70n1376_001:0050a11": "護生。無一塵而不是禁足。那邊結制。而無結制之迹。",
    "X70n1376_001:0050a12": "這裏解制。而無解制之蹤。既無迹又無蹤。昔年親到。",
    "X70n1376_001:0050a13": "曾為拂袖下山人。今日重來。元是舊時增上慢。權柄",
    "X70n1376_001:0050a14": "在手。殺活臨時。九十日無虗弃底工夫。二千年前。家",
    "X70n1376_001:0050a15": "法猶在。在在。八極清風動天籟。呼猿洞口聽猿啼。笑",
    "X70n1376_001:0050a16": "倒明州憨布袋。",
    "X70n1376_001:0050a17": "舉洞山問雲居膺云。甚處來。雲居云。踏山來。師云。脚",
    "X70n1376_001:0050a18": "跟未點地在。洞山云。阿那山堪住。師云錯。雲居云。阿",
    "X70n1376_001:0050a19": "那山不堪住。師云。將錯就錯。洞山云。恁麼則國內山。",
    "X70n1376_001:0050a20": "總被闍黎占了也。師云。中間猶隔須彌山在。雲居云。",
    "X70n1376_001:0050a21": "不然。師云。儞要待翻款那。洞山云。恁麼則子得箇入",
    "X70n1376_001:0050a22": "路。師云。銕山當面勢崔嵬。雲居云。無路。師云。四方八",
    "X70n1376_001:0050a23": "面絕遮欄。洞山云。若無路。爭得與老僧相見。師云。過",
    "X70n1376_001:0050a24": "山尋蟻迹。雲居云。若有路。即與和尚隔生也。師云。渡",
    "X70n1376_001:0050b01": "水覓魚蹤。洞山云。此子已後。千人萬人攔不住。師云。",
    "X70n1376_001:0050b02": "繫縛肓驢。斷送末劫。復召大眾云。雲居持一白契。冒",
    "X70n1376_001:0050b03": "占官山。更得洞山老。憐兒不覺醜。冷地為他作保。千",
    "X70n1376_001:0050b04": "古之下。挂人唇齒。今日忽有人。問國內山。總被長老",
    "X70n1376_001:0050b05": "占了也。只向他道。流水下山非有意。片雲出岫本無",
    "X70n1376_001:0050b06": "心。",
    "X70n1376_001:0050b07": "上堂。衲僧家。欲要提持箇事。第一要見地明白。如中",
    "X70n1376_001:0050b08": "秋月。普天匝地。無幽不燭。第二要用處軒豁。如錢塘",
    "X70n1376_001:0050b09": "潮。波騰嶽立。觀者無不駭愕。善斯二者。始可扶竪叢",
    "X70n1376_001:0050b10": "林。苟或未然。便是地獄劫住。",
    "X70n1376_001:0050b11": "上堂。舉麻谷南泉。二三人。同往徑山。路逢一婆子。乃",
    "X70n1376_001:0050b12": "問。徑山路。向甚處去。婆云。驀直去。師云。早是迃曲了",
    "X70n1376_001:0050b13": "也。麻谷云。前面水深。過得不。婆云。不濕脚。師云。正好",
    "X70n1376_001:0050b14": "進步。麻谷云。上岸稻。得恁麼好。下岸稻。得恁麼怯。婆",
    "X70n1376_001:0050b15": "云。總被螃蠏喫了。師云。且未具辨好怯眼在。麻谷云。",
    "X70n1376_001:0050b16": "稻得恁麼香。婆云。沒氣息。師云。換却鼻孔。麻谷云。婆",
    "X70n1376_001:0050b17": "在何處住。婆云。只在這裏。師云。狐狸戀窟。三人至店。",
    "X70n1376_001:0050b18": "婆煎茶一瓶。携盞三隻。至前云。有神通者。即喫茶。師",
    "X70n1376_001:0050b19": "云。若是有神通者。決不肯喫這般茶。三人相顧間。婆",
    "X70n1376_001:0050b20": "云。看老朽。自逞神通去也。遂拈盞傾茶。便行。師復召",
    "X70n1376_001:0050b21": "大眾云。箇老婆。顛言倒語。用盡神通。若不是三大老。",
    "X70n1376_001:0050b22": "冷眼覰破。未免被老婆禪纏倒。然雖如是。且道。徑山",
    "X70n1376_001:0050b23": "路。畢竟向什麼處去。",
    "X70n1376_001:0050b24": "上堂。召大眾云。長慶稜道者。向捲起簾處。錯認定盤",
    "X70n1376_001:0050c01": "星。便解拈箇拂子。穿天下人鼻孔。殊不知。自己鼻孔。",
    "X70n1376_001:0050c02": "反遭穿却。既是反遭穿却。是汝諸人。向甚處出氣。",
    "X70n1376_001:0050c03": "上堂。黃面老子。四十九年。聚四大部洲鐵。鑄一鐵門",
    "X70n1376_001:0050c04": "限。流落至于今日。未曾有人透得過。眾中還有透得",
    "X70n1376_001:0050c05": "過底麼。",
    "X70n1376_001:0050c06": "因雪上堂。舉趙州一日。於雪中倒云。相救相救。一僧",
    "X70n1376_001:0050c07": "去身邊臥。趙州遂起去。翠巖芝云。這僧在趙州圈繢",
    "X70n1376_001:0050c08": "裏。有人出得麼。師云大小翠巖。只具一隻眼。總道趙",
    "X70n1376_001:0050c09": "州眼光爍破四天下。為什麼勾賊破家。有人辨得。許",
    "X70n1376_001:0050c10": "你具一隻眼。",
    "X70n1376_001:0050c11": "謝新舊莊主上堂。莊上喫油糍。冷地被人覰破。展手",
    "X70n1376_001:0050c12": "說大義。無端錯下名言。然雖如是。神仙妙訣。父子不",
    "X70n1376_001:0050c13": "傳。",
    "X70n1376_001:0050c14": "上堂。舉棗山光仁和尚。一日陞堂眾集。未登座乃云。",
    "X70n1376_001:0050c15": "不負平生眼目。置箇問訊來。有麼有麼。師云。幸然開",
    "X70n1376_001:0050c16": "飯店。不怕肚皮寬。時有僧出作禮。師云。何不掀倒禪",
    "X70n1376_001:0050c17": "床。山云。負我且從大眾何也。便歸方丈。師云。何不與",
    "X70n1376_001:0050c18": "本分草料。異日有僧。請益云。和尚前日陞堂云。負我",
    "X70n1376_001:0050c19": "且從大眾何也。意旨如何。師云。冷地有人疑著。山云",
    "X70n1376_001:0050c20": "齋時有飯與汝喫。夜間有床與汝眠。一向煎逼我作",
    "X70n1376_001:0050c21": "麼。師云。倒腹傾腸。說與人。僧禮拜。師云。好與適來僧",
    "X70n1376_001:0050c22": "同參。山云。苦苦。師云。為人須為徹。僧云。乞師指示。師",
    "X70n1376_001:0050c23": "云。太無厭足生。山遂垂下一足云。舒縮一任老僧。師",
    "X70n1376_001:0050c24": "云。莫恠坐來頻勸酒。自從別後見君稀。復召大眾云。",
    "X70n1376_001:0051a01": "還見棗山老子用處麼。渠儂不是拖泥水。[拚ㄙ+ㄊ]得渾身",
    "X70n1376_001:0051a02": "待作家。雖然如是。土曠人稀。相逢者少。",
    "X70n1376_001:0051a03": "上堂。舉寶盖訪漸源。源見寶盖來。遂捲簾歸方丈。寶",
    "X70n1376_001:0051a04": "蓋遂下却簾。歸客位去。源令侍者。去傳語云。遠涉不",
    "X70n1376_001:0051a05": "易。猶隔津在。語未了。蓋便掌。侍者云。有堂頭和尚在。",
    "X70n1376_001:0051a06": "打某甲不得。蓋云。為有堂頭和尚在。所以打儞。侍者",
    "X70n1376_001:0051a07": "回舉似源。源云。猶隔津在。師召大眾云。二大老。恁麼",
    "X70n1376_001:0051a08": "相見。譬如兩陣交鋒。文來文對。武來武對。雖則不讓",
    "X70n1376_001:0051a09": "先手。要且優劣不分。若不得侍者傳令。爭見主賓互",
    "X70n1376_001:0051a10": "換。酬酢分明。其柰不能同生同死。具眼者辨取。",
    "X70n1376_001:0051a11": "上堂。舉潭州大川和尚。因江陵僧來參。大川云。幾時",
    "X70n1376_001:0051a12": "發足江陵。師云。釣竿在手。要辨淺深。僧提起坐具。師",
    "X70n1376_001:0051a13": "云。贓物露也。大川云。特謝遠來。下去。師云。據款結案。",
    "X70n1376_001:0051a14": "僧遶禪床一匝而出。師云。再犯不容。大川云。若不恁",
    "X70n1376_001:0051a15": "麼。爭知眼目端的。師云。是賊無贓不斷。僧乃拊掌。一",
    "X70n1376_001:0051a16": "下云。苦殺人。洎合錯判諸方去。師云。賊口難憑。大川",
    "X70n1376_001:0051a17": "云。甚得禪宗道理。師云。王法無親。後僧舉似丹霞。霞",
    "X70n1376_001:0051a18": "云。大川法道即得。我這裏即不然。師云。且看丹霞。別",
    "X70n1376_001:0051a19": "有什麼長處。僧便問。和尚此間如何。霞云。猶較大川",
    "X70n1376_001:0051a20": "三步在。師云。不是苦心人不知。僧禮拜。霞云。錯判諸",
    "X70n1376_001:0051a21": "方者多。師云。且道在大川分上。這僧分上。這裏見得",
    "X70n1376_001:0051a22": "分明。便知大川傷慈太甚。未免勾賊破家。這僧雖得",
    "X70n1376_001:0051a23": "一場榮。刖却一雙足。",
    "X70n1376_001:0051a24": "上堂。舉僧問乾峯和尚云。十方薄伽梵。一路涅槃門。",
    "X70n1376_001:0051b01": "未審路頭。在什麼處。乾峯以拄杖。劃一劃云。在這裏。",
    "X70n1376_001:0051b02": "後僧請益雲門。門云。扇子[跳兆+孛]跳。上三十三天。[祝/土]著帝",
    "X70n1376_001:0051b03": "釋鼻孔。東海鯉魚打一棒。雨似盆傾。師召大眾云。乾",
    "X70n1376_001:0051b04": "峯拄杖。有照破乾坤底眼目。為物指蹤。未免坐殺天",
    "X70n1376_001:0051b05": "下人。雲門扇子。具斡旋造化底機籌。移風易俗。未免",
    "X70n1376_001:0051b06": "走殺天下人。眾中莫有為二大老。作主底麼。我且問",
    "X70n1376_001:0051b07": "儞。十方薄伽梵。一路涅槃門。未審路頭。在什麼處。",
    "X70n1376_001:0051b08": "上堂。睡眠放逸。吾家精進幢。禪定熏修。自劫功德賊。",
    "X70n1376_001:0051b09": "爭似二邊俱莫立。中道不須安。得隨緣處且隨緣。數",
    "X70n1376_001:0051b10": "聲清磬是非外。一箇閑人天地間。",
    "X70n1376_001:0051b11": "上堂。集雲峯下四藤條。何曾打著大禪佛。黃蘗山頭",
    "X70n1376_001:0051b12": "三頓棒。賺他臨濟掣風顛。所以道。正令當行。十方坐",
    "X70n1376_001:0051b13": "斷。仰山斷際。未為好手。莫有為二大老。作主底麼。良",
    "X70n1376_001:0051b14": "久云。各請歸堂參取。",
    "X70n1376_001:0051b15": "上堂云。釋迦出世。拏空塞空。達磨西來。將錯就錯。帶",
    "X70n1376_001:0051b16": "累後代兒孫。一例隨處卜度。休卜度。四海浪平。百川",
    "X70n1376_001:0051b17": "潮落。",
    "X70n1376_001:0051b18": "三月十六日退院。示眾云。欲去不去被去礙。欲住不",
    "X70n1376_001:0051b19": "住被住礙。元不礙。十洲三島鶴乾坤。四海五湖龍世",
    "X70n1376_001:0051b20": "界。",
    "X70n1376_001:0051b21": "平江府覺城山法華禪寺開山語錄",
    "X70n1376_001:0051b22": "指三門云。此門深固幽遠。無人能到。如能到。脚頭脚",
    "X70n1376_001:0051b23": "底長安道。",
    "X70n1376_001:0051b24": "踞方丈云。閑地三寸刃鋒鋩。匝地風霜定紀綱。若是",
    "X70n1376_001:0051c01": "丈夫真意氣。任君敲磕振風光。古人雖則入草求人。",
    "X70n1376_001:0051c02": "其柰土曠人稀。相逢者少。",
    "X70n1376_001:0051c03": "拈山門諸山疏。好事不出門。惡事行千里。好惡不到",
    "X70n1376_001:0051c04": "處。拈起疏云。總不在這裏。且道在什麼處。不是俊流。",
    "X70n1376_001:0051c05": "徒勞側耳。",
    "X70n1376_001:0051c06": "陞座。祝香問答罷。乃云。玉山歸隱。自適本來佚老之",
    "X70n1376_001:0051c07": "心。法華開山。妙應宗英奉先之意。所以道。真如不守",
    "X70n1376_001:0051c08": "自性。隨緣應用萬差。驀拈拄杖云。看看拄杖子。應用",
    "X70n1376_001:0051c09": "萬差去也。在凡同凡。上合三賢十聖。本妙覺心。在聖",
    "X70n1376_001:0051c10": "同聖。下與六道四生。同一心地。直得　皇風永扇。四",
    "X70n1376_001:0051c11": "海晏清。祖令當行。十方坐斷。且道。拄杖據什麼道理。",
    "X70n1376_001:0051c12": "得恁麼奇特。卓一下云。他家自是黃金骨。不必旃檀",
    "X70n1376_001:0051c13": "入細雕。",
    "X70n1376_001:0051c14": "復舉。裴相國。見大安寺畫高僧像。乃問黃蘗云。容儀",
    "X70n1376_001:0051c15": "可觀。高僧何在。檗呼裴云相國。裴應諾。蘗云。高僧何",
    "X70n1376_001:0051c16": "在。裴當下領旨。欲請黃蘗住山。蘗云。吾受業閩中黃",
    "X70n1376_001:0051c17": "蘗山。山有十二峯。終欲歸隱。裴公遂遣使入閩。圖其",
    "X70n1376_001:0051c18": "山形。於瑞州運土。為十二峯。創寺以處黃蘗。師召大",
    "X70n1376_001:0051c19": "眾云。主賓道合。膠漆相投。一段光明。照映今古。輙伸",
    "X70n1376_001:0051c20": "一頌。相國親傳黃蘗心。移山新作古叢林。大千沙界",
    "X70n1376_001:0051c21": "針鋒許。十二峯巒巖壑深。此道明明元不古。清風浩",
    "X70n1376_001:0051c22": "浩至于今。禪流不負　王臣意。行看祇園側布金。",
    "X70n1376_001:0051c23": "當晚小參。老不知止。猶結住山之緣。事出無心。自得",
    "X70n1376_001:0051c24": "隨時之義。所以在金陵。喚作玉山庵主。樂莫樂而閑",
    "X70n1376_001:0052a01": "有餘。來墅里則為法華主人。老莫老而難任重。既難",
    "X70n1376_001:0052a02": "任重。不免傾太湖三萬六千頃。為血盆口。束洞庭七",
    "X70n1376_001:0052a03": "十二峯。為廣長舌。橫說竪說。常說熾然說。無間歇。若",
    "X70n1376_001:0052a04": "將耳聽終難會。眼處聞聲方始知。眾中或有眼處聞",
    "X70n1376_001:0052a05": "聲底。出來道。新長老。纔入院來。便把眾人物。作自己",
    "X70n1376_001:0052a06": "受用。只向他道。我為法王。於法自在　復舉。三聖道。",
    "X70n1376_001:0052a07": "我逢人則出。出則不為人。興化道。我逢人則不出。出",
    "X70n1376_001:0052a08": "則便為人。師云。二大老。把手共行無間路。其柰同轍",
    "X70n1376_001:0052a09": "不同途。既是同轍。為什麼不同途。具眼者辨取。",
    "X70n1376_001:0052a10": "上堂。三日鳴皷陞堂。不曾說著一字。或有人道。既不",
    "X70n1376_001:0052a11": "說著一字。且道掉三寸舌。皷兩片皮底。是什麼人。只",
    "X70n1376_001:0052a12": "向他道。逢人但恁麼舉。",
    "X70n1376_001:0052a13": "上堂。山僧忽然喫攧。大地山河迸裂。帶累舜若多神。",
    "X70n1376_001:0052a14": "至今忍痛不徹。翻憶睦州擔板。拶得雲門脚折。",
    "X70n1376_001:0052a15": "臨安府徑山興聖萬壽禪寺語錄",
    "X70n1376_001:0052a16": "師於淳祐己酉。十月二十九日。入院。",
    "X70n1376_001:0052a17": "指三門云。天無門地無戶。可中自有凌霄路。普請諸",
    "X70n1376_001:0052a18": "人。進這一步。",
    "X70n1376_001:0052a19": "佛殿。燒香云。佛佛是何物。天上人間遭誑惑。不辭禮",
    "X70n1376_001:0052a20": "拜燒香。只向這裏雪屈。",
    "X70n1376_001:0052a21": "踞方丈云。這裏是普請盡大地人。成佛底去處。眾中",
    "X70n1376_001:0052a22": "設有嫌佛不做者。驀拈拄杖。卓一下云。也少這一槌",
    "X70n1376_001:0052a23": "不得。",
    "X70n1376_001:0052a24": "拈　勑黃云。天人群生類。皆承此恩力。且道如何是",
    "X70n1376_001:0052b01": "此恩力。拈　勑黃。示眾云。我　皇有勑。",
    "X70n1376_001:0052b02": "陞座祝　聖罷。(問答不錄)師乃云。耳聾眼暗步龍鍾。畢竟",
    "X70n1376_001:0052b03": "憑何住五峯。天網恢恢無避處。不妨隨分展家風。威",
    "X70n1376_001:0052b04": "音那畔。空劫已前。有一段奇特因緣。山僧三十年住",
    "X70n1376_001:0052b05": "山。也曾舉。舉之不全。也曾說。說之不到。及乎靈隱退",
    "X70n1376_001:0052b06": "席。玉山住庵。三四年間。秘在胷中。罕遇知音。可曾拈",
    "X70n1376_001:0052b07": "出。今被業風吹。上五峯絕頂。準擬盡力而舉要舉教",
    "X70n1376_001:0052b08": "全。肆口而說要說教到。那知纔入國門。墮在人事海",
    "X70n1376_001:0052b09": "中。千波萬浪。輥將出來。一時忘却。事出急家。幸有隨",
    "X70n1376_001:0052b10": "身拄杖子。不免拈出。應箇時節。以拄杖。左邊卓一下",
    "X70n1376_001:0052b11": "云。王道興而外戶不閉。守在四夷。右邊卓一下云。佛",
    "X70n1376_001:0052b12": "道備而諸法總持。防在魔外。正恁麼時。是汝諸人。向",
    "X70n1376_001:0052b13": "什麼處。與拄杖子相見。良久云。十洲三嵨鶴乾坤。四",
    "X70n1376_001:0052b14": "海五湖龍世界　復舉。首山念禪師開堂日。舉。佛法",
    "X70n1376_001:0052b15": "付屬國王大臣。有力檀那。令燈燈相然。相續不斷。至",
    "X70n1376_001:0052b16": "于今日。且道相續箇什麼。良久云。須是迦葉師兄始",
    "X70n1376_001:0052b17": "得。師云扶宗竪教。續焰聯芳。則不無首山。其柰臂肘",
    "X70n1376_001:0052b18": "不向外曲。未免見處偏枯。新徑山不避諸方撿責。更",
    "X70n1376_001:0052b19": "資一路。輙伸一頌。國王大臣。有力檀那。以佛為心。助",
    "X70n1376_001:0052b20": "佛揚化。靈山一會儼然存。正法眼藏增高價。",
    "X70n1376_001:0052b21": "當晚小參。昔居版首。鍋子大小。杓柄短長。蓋甞粗知。",
    "X70n1376_001:0052b22": "今來住山。常住有無。人情厚薄。未曾經理。未曾經理。",
    "X70n1376_001:0052b23": "其理自彰。蓋甞粗知。其知不昧。其知不昧。如一月行",
    "X70n1376_001:0052b24": "空。無幽不燭。其理自彰。似百川歸海。無物不容。山僧",
    "X70n1376_001:0052c01": "恁麼告報。眾中或有箇不受人謾底。出來道。長老纔",
    "X70n1376_001:0052c02": "入門來。便乃口裏水漉漉地。後五日。堪作什麼。山僧",
    "X70n1376_001:0052c03": "只向他道。我儂不怕拖泥水。拚得渾身待作家　復",
    "X70n1376_001:0052c04": "舉。僧問百丈大智禪師云。如何是奇特事。百丈云。獨",
    "X70n1376_001:0052c05": "坐大雄峯。僧禮拜。丈便打。師云。奇恠諸禪德。百丈大",
    "X70n1376_001:0052c06": "智禪師。若不是棒頭有眼。未免被者僧禮。得入地三",
    "X70n1376_001:0052c07": "尺。且道者僧。還知痛痒麼。具眼者辨取。",
    "X70n1376_001:0052c08": "上堂。召大眾云。若論此事。青天白日。情與無情。俱無",
    "X70n1376_001:0052c09": "得失。自是諸人。不委悉。山僧住持事繁。也要為人拈",
    "X70n1376_001:0052c10": "出。良久云。今朝十一月初一。",
    "X70n1376_001:0052c11": "上堂。山僧不惜性命。為諸人。打破塵勞窟宅。普請歸",
    "X70n1376_001:0052c12": "選佛場中。設有一箇半箇。不心空及第者。我誓不取",
    "X70n1376_001:0052c13": "正覺。",
    "X70n1376_001:0052c14": "曹源和尚忌。(兼為應庵密庵)一九二九。相逢不出手。沖上座",
    "X70n1376_001:0052c15": "迫不得已。出手爇此兜樓香。供養此三大老人。不圖",
    "X70n1376_001:0052c16": "報德酬恩。且要遍界分身。作師子吼。未委諸人。曾聞",
    "X70n1376_001:0052c17": "否。",
    "X70n1376_001:0052c18": "上堂。四九三十六。夜眠如露宿。凍殺無位真人。走入",
    "X70n1376_001:0052c19": "氷池裏浴。是汝諸人。還覺寒毛卓竪麼。拍禪床下座。",
    "X70n1376_001:0052c20": "天基節上堂。四海一國土。乾坤一　聖人。乃拍禪床",
    "X70n1376_001:0052c21": "一下云。只憑這箇法。仰祝萬年春。",
    "X70n1376_001:0052c22": "上堂。五日風。十日雨。君聖臣賢。歌謠滿路。不見米嶺",
    "X70n1376_001:0052c23": "曾有言。莫過於此。下座。",
    "X70n1376_001:0052c24": "上堂。大珪不琢。巧者以拙為宗。至理忘言。拙者以巧",
    "X70n1376_001:0053a01": "為趣。只如與佛同生底。不願見佛。放下屠刀底。是千",
    "X70n1376_001:0053a02": "佛一數。且道是巧是拙。擔取詩書歸舊隱。野花啼鳥",
    "X70n1376_001:0053a03": "一般春。",
    "X70n1376_001:0053a04": "普說",
    "X70n1376_001:0053a05": "夏中普說",
    "X70n1376_001:0053a06": "登山須到頂。入海須到底。入海不到底。不知滄溟之",
    "X70n1376_001:0053a07": "深。登山不到頂。不知宇宙之寬。參禪人。若不透頂透",
    "X70n1376_001:0053a08": "底。到大休歇之地。則生死岸頭不得力。十二時中。為",
    "X70n1376_001:0053a09": "物所轉。不能得歸家穩坐。叢林淡薄。無甚今時。高者",
    "X70n1376_001:0053a10": "為名。下者為利。餘波末流。靡所不至。盖由主法者。不",
    "X70n1376_001:0053a11": "曾造道之淵源。又無扶宗竪教之心。甘自陷於名利",
    "X70n1376_001:0053a12": "之域。是致學者。從風而靡。我尋常向兄弟道。無脚未",
    "X70n1376_001:0053a13": "跨船舷。好與三十棒底爐鞴。不足以為師。有隔江望",
    "X70n1376_001:0053a14": "見剎竿。便回去底眼目。始可參學。但世變遞降。人根",
    "X70n1376_001:0053a15": "淺陋。師與弟子。俱無遠大之志。到處裏三百五百。聚",
    "X70n1376_001:0053a16": "頭譊譊。互相魔魅。不坐在理性玄妙中。則坐在語言",
    "X70n1376_001:0053a17": "文字裏。得失居其懷。是非嬰其慮。懽喜則互相稱贊。",
    "X70n1376_001:0053a18": "一有不到。互相毀辱。猶且以為法道之盛。殊可怜憫。",
    "X70n1376_001:0053a19": "豈不見。昔日圓悟在京師天寧。忽罹丙午之變。虜人",
    "X70n1376_001:0053a20": "欲招二十禪講名僧。時妙喜亦預其選。妙喜是箇通",
    "X70n1376_001:0053a21": "身是眼底人。遂以計而脫歸。時圓悟。移住金山。大慧",
    "X70n1376_001:0053a22": "至金山且過。極口罵圓悟云。這老畜生。是什麼心行。",
    "X70n1376_001:0053a23": "却令我從虜而去。罵之不已。時知事頭首。白圓悟云。",
    "X70n1376_001:0053a24": "杲兄在下面。罵和尚。和尚也須作箇行遣。圓悟遂削",
    "X70n1376_001:0053b01": "一條竹篦。集知事頭首。請大慧來。大慧至。圓悟云。我",
    "X70n1376_001:0053b02": "教儞去外國。流通一支佛法。有甚不得處。儞只管罵",
    "X70n1376_001:0053b03": "我。儞肚裏。少我五百箇活馬騮在。妙喜一聞此語。許",
    "X70n1376_001:0053b04": "多惡發。當下氷釋。是知圓悟老人。凡為學者。一動靜",
    "X70n1376_001:0053b05": "一舉措。如善射者。箭不虗發。若非妙喜點眼知人意。",
    "X70n1376_001:0053b06": "未免蕩而不反。時妙喜便欲謀住。圓悟云。儞且去。恐",
    "X70n1376_001:0053b07": "有人。不利於汝。妙喜於是往臨川。見韓子蒼。然妙喜",
    "X70n1376_001:0053b08": "不為圓悟之所留。因與子蒼夜話。尤極口罵圓悟。子",
    "X70n1376_001:0053b09": "蒼曰。莫罵老和尚。我與老和尚。相處一平生。莫知老",
    "X70n1376_001:0053b10": "和尚底蘊。儞與我相聚。不多時。傾蓋已盡。如何罵得",
    "X70n1376_001:0053b11": "老和尚。妙喜云。儞俗漢。理會甚底。遂珍重歇去。妙喜",
    "X70n1376_001:0053b12": "被子蒼一拶。一夜不安。千思萬慮。揣摩胷中。遂乃歎",
    "X70n1376_001:0053b13": "服。自料不知圓悟之底蘊。於是夜起。扣子蒼堂門。子",
    "X70n1376_001:0053b14": "蒼云。誰。妙喜云某甲。子蒼云。儞作什麼。妙喜云。我一",
    "X70n1376_001:0053b15": "夜思量。非特子蒼不知老和尚底蘊。我實不知老和",
    "X70n1376_001:0053b16": "尚底蘊。子蒼云。且去睡休。明日理會。看他韓子蒼。雖",
    "X70n1376_001:0053b17": "是箇俗漢。然它曾見作家來。便有解粘去縛底手段。",
    "X70n1376_001:0053b18": "使妙喜倒戈卸甲。不坐在是非得失裏。終欲窮圓悟",
    "X70n1376_001:0053b19": "之底蘊。來日子蒼云。圓悟已住雲居。兄可歸雲居去。",
    "X70n1376_001:0053b20": "然是時圓悟。道尊一代。子蒼先遣書。探圓悟口氣。然",
    "X70n1376_001:0053b21": "後津發。妙喜歸雲居。圓悟遂以第一座處之。一日秉",
    "X70n1376_001:0053b22": "拂。萬口一詞稱贊。然當時會中。盡是龍象。雖然道首",
    "X70n1376_001:0053b23": "座秉拂好。而不知真箇如何好。是時有箇一村僧。上",
    "X70n1376_001:0053b24": "方丈。問圓悟云。首座秉拂如何。圓悟以兩指。夾鼻示",
    "X70n1376_001:0053c01": "之。是時一眾。殊不知。圓悟垂鈎四海。獨釣獰龍。閧然",
    "X70n1376_001:0053c02": "道。首座做得秉拂。元來不好。老和尚夾鼻不是。皆只",
    "X70n1376_001:0053c03": "向語脉裏轉却。然妙喜亦未免透這裏不過。遂云。這",
    "X70n1376_001:0053c04": "老畜生。儞主張我。徹底主張我。而今又却如此。教兄",
    "X70n1376_001:0053c05": "弟誚讓我。我如何居人之上。遂欲起去。人報圓悟。圓",
    "X70n1376_001:0053c06": "悟云。他若去。但令他來辭我。妙喜辭圓悟。圓悟云。杲",
    "X70n1376_001:0053c07": "兄儞記得夜來秉拂麼。妙喜云。記得。圓悟云。儞試舉",
    "X70n1376_001:0053c08": "一遍看。妙喜舉了。圓悟云。從上佛祖。被儞罵得。分文",
    "X70n1376_001:0053c09": "不直。我只輕輕。以兩指夾鼻。儞便煩惱。妙喜被圓悟",
    "X70n1376_001:0053c10": "一點點破。不覺呵呵大笑。仍舊歸首座寮。是時一眾。",
    "X70n1376_001:0053c11": "只得眼眨眨地。被二大老熱瞞。妙喜云。我自此。籌室",
    "X70n1376_001:0053c12": "中。手段更嶮峻。為我曾著賊來。所謂飲泉水。貴地脉。",
    "X70n1376_001:0053c13": "當恁麼時。莫便是參禪透頂透底。到大休歇之地麼。",
    "X70n1376_001:0053c14": "且喜沒交涉。須知圓悟恁麼為人。養子之緣。固當如",
    "X70n1376_001:0053c15": "是。然當初妙喜在金山。待圓悟道。儞肚裏。少我五百",
    "X70n1376_001:0053c16": "箇活馬騮在。便與奪却竹篦。倒行此令。逗到後來雲",
    "X70n1376_001:0053c17": "居山中。設使盡大地。是箇圓悟鼻孔。通身是手。掩之。",
    "X70n1376_001:0053c18": "到妙喜面前。總用不著。雖然如是。汝等諸人。還知二",
    "X70n1376_001:0053c19": "大老落處麼。若也未知。直須退步就己。行住坐臥參",
    "X70n1376_001:0053c20": "取。忽然參到無參之地。二大老。向諸人手裏乞命。非",
    "X70n1376_001:0053c21": "特二大老。向諸人手裏乞命。生死岸頭。亦乃得力。諸",
    "X70n1376_001:0053c22": "人自然。於一切時一切處。不為物所轉。至於賓主勘",
    "X70n1376_001:0053c23": "驗。言論往來。著著有轉身一路。不坐在是非得失窠",
    "X70n1376_001:0053c24": "臼裏。以至玄妙理性。語言文字。一點也無著處。於無",
    "X70n1376_001:0054a01": "著處。事事著得。靈苗異草和根拔。從教大地生荊棘。",
    "X70n1376_001:0054a02": "長寧知軍文宗諭請普說(諱復之。字庭瑞)",
    "X70n1376_001:0054a03": "天下無二道。聖人無二心。既無二道。又無二心。無一",
    "X70n1376_001:0054a04": "法不是真乘。無一事不為妙用。所以瞿曇。以此而修",
    "X70n1376_001:0054a05": "心。老聃以此而養性。尼丘以此而治身。莫不一一由",
    "X70n1376_001:0054a06": "此無二之道。無二之心。據實而論。修心者。至於無可",
    "X70n1376_001:0054a07": "修。則不為心之所礙。養性者。至於無所養。而不為性",
    "X70n1376_001:0054a08": "之所拘。治身者。至於無可治之地。則不為身之所累。",
    "X70n1376_001:0054a09": "既不為身之所累。不為性之所拘。不為心之所礙。全",
    "X70n1376_001:0054a10": "體是無二之道。無二之心。三界二十五有。當下平沉。",
    "X70n1376_001:0054a11": "八萬四千塵勞。隨處解脫。然則此無二之道。無二之",
    "X70n1376_001:0054a12": "心。未得洞明時。不曾欠一絲毫。既得洞明之後。亦未",
    "X70n1376_001:0054a13": "甞增一絲毫。是知此事。人人本有。各各圓成。但能一",
    "X70n1376_001:0054a14": "念頓超。自然見成受用。如未得見成受用。直須十二",
    "X70n1376_001:0054a15": "時中。行住坐臥。日用應緣。是非交結。逆順縱橫處。急",
    "X70n1376_001:0054a16": "著眼看。此未明無二之道。無二之心底一念。自何而",
    "X70n1376_001:0054a17": "來。驀然得見此一念分明。如閙市裏。逢故舊時。昔日",
    "X70n1376_001:0054a18": "風采。歷歷見前。不著問人。自心了了。然後日用應緣。",
    "X70n1376_001:0054a19": "是非逆順。皆是自家。自受用三昧。無二之道。無二之",
    "X70n1376_001:0054a20": "心。盡在是矣。豈不見。昔荊公。問佛法大意於蔣山贊",
    "X70n1376_001:0054a21": "元禪師。元不對。荊公益扣之。元不得已。而謂之曰。公",
    "X70n1376_001:0054a22": "有障道者三。近道之質二。公受氣剛大。世緣深厚。以",
    "X70n1376_001:0054a23": "剛大之氣。遭深世緣。必身任天下之重。懷經濟之心。",
    "X70n1376_001:0054a24": "然用舍不能必。則心未平。以未平之心。則安能一念",
    "X70n1376_001:0054b01": "萬年哉。又多怒。學問尚理。教中謂之所知障。此其三",
    "X70n1376_001:0054b02": "也。惟視名利如脫髮。甘淡薄如頭陀。此其近道之質",
    "X70n1376_001:0054b03": "也。且以教乘滋茂之。更一兩生。恐純熟。大小元禪師。",
    "X70n1376_001:0054b04": "未免話作兩橛。殊不知。若要洞明無二之道。無二之",
    "X70n1376_001:0054b05": "心。非剛大之氣。不能遠到。未免中途困躓。然離世緣",
    "X70n1376_001:0054b06": "外。而求此道。譬如避溺而求水。殊不知。世緣浩浩。正",
    "X70n1376_001:0054b07": "是此道之根源。但忘取舍之心。無有不是。此道見前",
    "X70n1376_001:0054b08": "底時節。既得此道現前。則覔世緣。了不可得。未平之",
    "X70n1376_001:0054b09": "心。當下消殞。全體是無二之道。無二之心也。視名利。",
    "X70n1376_001:0054b10": "如脫髮。甘淡薄。如頭陀。此雖荊公近道之資。然爭如",
    "X70n1376_001:0054b11": "我今府判宗諭。自魁多士。於人間世。現宰官身。倘非",
    "X70n1376_001:0054b12": "剛大之氣。以臨之。安得名動九天。趣歸清要。奉母夫",
    "X70n1376_001:0054b13": "人。萬里造朝。使白髮老親。瞻天子之光。見宗廟之美。",
    "X70n1376_001:0054b14": "百官之富。此乃人間世。第一義諦。聖眷方隆。急流勇",
    "X70n1376_001:0054b15": "退。自非胷中所養渾厚。安能一去就。一出處。惟義所",
    "X70n1376_001:0054b16": "在。初不以用舍。而二其心。茲者得請半刺名郡。以便",
    "X70n1376_001:0054b17": "養親。道由山中。令山野。舉揚宗旨。盖亦欲以道。而達",
    "X70n1376_001:0054b18": "其親也。昔張魏公。奉母夫人國太計氏。判福州。謂開",
    "X70n1376_001:0054b19": "善謙和尚曰。某與舍弟。於圓悟處。各有所悟。而老母",
    "X70n1376_001:0054b20": "未得此直指之要。余於母子之間難言。公從徑山大",
    "X70n1376_001:0054b21": "惠會中來。必有深證。可垂方便。俾老母。知有此事。亦",
    "X70n1376_001:0054b22": "某兄弟之幸也。謙遂謂國太曰。夫人但放下。日逐看",
    "X70n1376_001:0054b23": "經禮拜。於靜室默坐。當心念紛飛之際。舉僧問趙州。",
    "X70n1376_001:0054b24": "狗子還有佛性也無。州云無。但念念不舍。心心無間。",
    "X70n1376_001:0054c01": "日久歲深。自然瞥地。國太遂如謙之所教。一日中夜",
    "X70n1376_001:0054c02": "起坐。纔始舉念。提此無字。驀然契悟。遂有頌云。終日",
    "X70n1376_001:0054c03": "復看經。如逢舊識人。勿言頻有礙。一舉一回新。此乃",
    "X70n1376_001:0054c04": "士大夫仕官中。以道達其親底樣子。所以道。養生不",
    "X70n1376_001:0054c05": "足以事父母。惟聖人。以道達之。是也。大抵佛法世法。",
    "X70n1376_001:0054c06": "初無兩般。但能於世法。擾擾之中。識得無二之道。無",
    "X70n1376_001:0054c07": "二之心。譬如以大地。為一射垛。挽弓所向。無不中的",
    "X70n1376_001:0054c08": "矣。看他國太。得這無二之道。無二之心。分明了了。便",
    "X70n1376_001:0054c09": "能於經教中。有一條活路。不為語言之所役。可謂世",
    "X70n1376_001:0054c10": "間出世。平等頓超。人與非人。性相平等。然雖如是。畢",
    "X70n1376_001:0054c11": "竟喚什麼。作無二之道。無二之心。且無二之道。無二",
    "X70n1376_001:0054c12": "之心。是一耶。是二耶。喝一喝云。若不喝住。幾乎錯下",
    "X70n1376_001:0054c13": "注脚　復舉。王常侍。一日治事次。米胡至。侍乃舉筆",
    "X70n1376_001:0054c14": "示之。米云。還判得虗空麼。侍乃擲筆入宅。更不相見。",
    "X70n1376_001:0054c15": "師云。米胡當時。若解臨機豹變。常侍要歸宅。未得在。",
    "X70n1376_001:0054c16": "米胡致疑。明日憑華嚴和尚。致茶筵次。設問云。昨日",
    "X70n1376_001:0054c17": "米胡有何言句。便不得相見。侍云。師子咬人。韓盧逐",
    "X70n1376_001:0054c18": "塊。米纔聞。遽出大笑云。我會也。我會也。侍云。會則不",
    "X70n1376_001:0054c19": "無。試舉看。米云。請常侍舉。侍乃竪起一隻筯。米云。這",
    "X70n1376_001:0054c20": "野狐精。常侍云。這漢徹也。師云。若不酬價。爭辨真假。",
    "X70n1376_001:0054c21": "便恁麼見得徹去。便知米胡。與王常侍。有主賓互換",
    "X70n1376_001:0054c22": "之機。闡啐啄同時之用。苟或尚留觀聽。更為頌出。賓",
    "X70n1376_001:0054c23": "主機先有路通。筆端不是判虗空。筯頭再運回天力。",
    "X70n1376_001:0054c24": "千聖齊教立下風。",
    "X70n1376_001:0055a01": "小師德言。先做道士。再為僧。請普說",
    "X70n1376_001:0055a02": "昨日徒弟德言。炷香請。就五參時。為眾東語西話。是",
    "X70n1376_001:0055a03": "日適當明慶祈禱。於是就今晚小參。為了此事。然德",
    "X70n1376_001:0055a04": "言本先為道士。便知有此事。特來南方。見尊宿。辨此",
    "X70n1376_001:0055a05": "事。往年來蔣山相聚。自念頭腦不相似。何日得一度",
    "X70n1376_001:0055a06": "牒。為僧以陪廣眾。遂以此意。白寶公。庶祈加護。若遂",
    "X70n1376_001:0055a07": "此心。必為蔣山之徒弟。山僧是時。適丁旱澇。眾少。遂",
    "X70n1376_001:0055a08": "令其入僧堂辨道。其純一無雜。視聽言動。無一絲毫。",
    "X70n1376_001:0055a09": "不在規矩繩墨之中。雖久歷叢林者。未必如是之專",
    "X70n1376_001:0055a10": "也。山僧亦欲為募緣。助成其志。但以旱澇相仍。忍飢",
    "X70n1376_001:0055a11": "不暇。未暇及此。是其用意之專。所以諸聖加護。一旦",
    "X70n1376_001:0055a12": "得三道度牒。遂拈鬮卜受業之所。果拈得蔣山。盖不",
    "X70n1376_001:0055a13": "忘寶公之力也。今晚小參。意欲山僧。提持為僧之本",
    "X70n1376_001:0055a14": "末。只如曩時。發足南方。見尊宿。辨此事。且喚什麼。作",
    "X70n1376_001:0055a15": "此事。又如何辨。然此事。人人本有。各各圓成。不論僧",
    "X70n1376_001:0055a16": "之與道。聖之與凡。無一人不具此事者。是故釋迦老",
    "X70n1376_001:0055a17": "子。四十九年。三百餘會。橫說竪說。費盡口業。終說不",
    "X70n1376_001:0055a18": "到。末後於百萬大眾中。拈一枝花。普示大眾。獨有迦",
    "X70n1376_001:0055a19": "葉一人。破顏微笑。便與他著一箇名字云。吾有正法",
    "X70n1376_001:0055a20": "眼藏。涅槃妙心。分付摩訶大迦葉。且道。正法眼藏。涅",
    "X70n1376_001:0055a21": "槃妙心。是箇什麼。便是當日德言。做道士時。便知有",
    "X70n1376_001:0055a22": "此事底一念。必要為僧。以陪廣眾底一念。亦是如今",
    "X70n1376_001:0055a23": "各各當人。即今在此。挨肩並足。立地聽山僧東語西",
    "X70n1376_001:0055a24": "話底一念。此念若明。超凡入聖。正在茲時。此念不明。",
    "X70n1376_001:0055b01": "隨物流轉。無有了日。迦葉是此一念明底人。釋迦老",
    "X70n1376_001:0055b02": "子。遂乃分付正法眼藏。涅槃妙心。且道是有分付。無",
    "X70n1376_001:0055b03": "分付。若道有分付。屈辱迦葉尊者。若道無分付。辜負",
    "X70n1376_001:0055b04": "釋迦老子。這裏須是自家一念洞明。分付不分付。自",
    "X70n1376_001:0055b05": "然分明。不著問人。所以達磨大師。自西天航海而來。",
    "X70n1376_001:0055b06": "向少室峯前。九年冷坐。別無他說。於是二祖。得安心",
    "X70n1376_001:0055b07": "法。自此西天四七。唐土二三。天下老和尚。人傳一人。",
    "X70n1376_001:0055b08": "的的相承。綿綿不斷。至於垂一機。示一境。一言半句。",
    "X70n1376_001:0055b09": "皆是激揚天地未判。父母未生底消息。只要各人。一",
    "X70n1376_001:0055b10": "念分明。自證自悟。初不以實法。繫綴人也。後來有箇",
    "X70n1376_001:0055b11": "潭州雲盖志安禪師。便是自證自悟此一念底人。一",
    "X70n1376_001:0055b12": "日到雲居。問云。某甲不柰何時如何。居云。只為工夫",
    "X70n1376_001:0055b13": "不到。安不肯。直造石霜。又如是問。霜云。非但闍梨。老",
    "X70n1376_001:0055b14": "僧亦不柰何。安云。和尚為什麼。不柰何。霜云。老僧若",
    "X70n1376_001:0055b15": "柰何。粘過汝不柰何。安遂有省。石霜騎賊馬趕賊。奪",
    "X70n1376_001:0055b16": "賊鎗殺賊。則不無。未免傷慈太過。雲盖安。若向雲居",
    "X70n1376_001:0055b17": "言下悟去。甚處有石霜來。恁麼注解。有權有實。有照",
    "X70n1376_001:0055b18": "有用。須是一念明始得。是時潭州馬王。當國佛法之",
    "X70n1376_001:0055b19": "盛時。有一道正。奏馬王。乞與雲盖論議。馬王遂請雲",
    "X70n1376_001:0055b20": "盖至。雲盖就馬王。借一口劒。乃握劒。問道正云。汝本",
    "X70n1376_001:0055b21": "教中道。恍恍惚惚。其中有物。是何物。杳杳冥冥。其中",
    "X70n1376_001:0055b22": "有精。是何精。若道得。即不斬。道不得。即斬。道正遂設",
    "X70n1376_001:0055b23": "拜哀求。雲盖謂大王曰。還識此人否。大王云識。雲盖",
    "X70n1376_001:0055b24": "云是誰。大王云。是道正。雲盖云。不是。其道若正。合對",
    "X70n1376_001:0055c01": "得山僧。此只是箇無主孤魂。因茲道門不復紛紜。雲",
    "X70n1376_001:0055c02": "盖安禪師。見石霜。於言下。一念自證之後。等閑用將",
    "X70n1376_001:0055c03": "出來。自然去離泥水。活人眼目。只如恍恍惚惚。其中",
    "X70n1376_001:0055c04": "有物。是何物。不是心。不是佛。大千沙界海中漚。一切",
    "X70n1376_001:0055c05": "聖賢如電拂。杳杳冥冥。其中有精。是何精。不是鬼。不",
    "X70n1376_001:0055c06": "是神。自古上賢猶不識。造次凡流豈可明。且道山僧",
    "X70n1376_001:0055c07": "恁麼注解。是契得雲盖意。契不得。須是諸人。一念洞",
    "X70n1376_001:0055c08": "明。方緇素得分曉。然則天下無二道。聖人無二心。倘",
    "X70n1376_001:0055c09": "能一念洞明。無主孤魂道正。是何物。是何精。理無二",
    "X70n1376_001:0055c10": "致。苟或一念不明。有箇物。有箇精。有箇道正。有箇無",
    "X70n1376_001:0055c11": "主孤魂。使得七顛八倒。無有瞥脫底時節。當時道士。",
    "X70n1376_001:0055c12": "若具這箇眼目。待雲蓋纔問未了。便奪雲蓋手中劒。",
    "X70n1376_001:0055c13": "直拔。與之一刀兩段。道門千古有光。當時既已放過。",
    "X70n1376_001:0055c14": "遂成不了公案。後有漳州三平和尚。一日陞座次。有",
    "X70n1376_001:0055c15": "道士出眾。從東過西。又有一僧。從西過東。三平云。適",
    "X70n1376_001:0055c16": "來道士。却有箇見處。師僧未在。未在底。本不欠一絲",
    "X70n1376_001:0055c17": "毫。有見處底。亦不增一絲毫。道士出作禮云。謝師接",
    "X70n1376_001:0055c18": "引。三平便打。僧出作禮云。乞師指示。三平亦打。道士",
    "X70n1376_001:0055c19": "與這僧。大不知慚愧。設使三平。以大地。作一條拄杖",
    "X70n1376_001:0055c20": "打他。亦未免明珠暗投。反遭按劒。三平復謂眾云。此",
    "X70n1376_001:0055c21": "兩件公桉。作麼生斷。還有斷得底麼。如是三問。眾無",
    "X70n1376_001:0055c22": "對。三平乃云。既無人斷得。老僧自斷去也。乃擲下拄",
    "X70n1376_001:0055c23": "杖。歸方丈。當初道士。與這僧。洎三平一會。若善臨機",
    "X70n1376_001:0055c24": "應變。則三平要歸方丈。未可在。只如道士。從東過西。",
    "X70n1376_001:0056a01": "這僧從西過東。意在什麼處。及乎二俱作禮。一云。謝",
    "X70n1376_001:0056a02": "師接引。一云。乞師指示。是會三平意。不會三平意。三",
    "X70n1376_001:0056a03": "平老子。二俱打出。可謂令不虗行。其柰土曠人稀。相",
    "X70n1376_001:0056a04": "逢者少。德言徒弟。若能一念頓證。則釋迦達磨。四七",
    "X70n1376_001:0056a05": "二三。天下老宿。雲蓋馬王。道正三平。道士與這僧。老",
    "X70n1376_001:0056a06": "僧與汝。見前一眾。覔一絲毫相。了不可得。既覔一絲",
    "X70n1376_001:0056a07": "毫。了不可得。則德言道士。即是德言新戒。德言新戒。",
    "X70n1376_001:0056a08": "即是德言道士。無二無二分。無別無斷故。如是則當",
    "X70n1376_001:0056a09": "日頂星冠。披鶴氅底。不是你。除鬚髮。著袈裟底。不是",
    "X70n1376_001:0056a10": "你。畢竟是誰。良久云。三賢固未明斯旨。十聖那能達",
    "X70n1376_001:0056a11": "此宗　復舉。夾山甞遣一小師。徧游禪肆。殊無趣向。",
    "X70n1376_001:0056a12": "及聞夾山道譽遠播。乃回省覲云。和尚有如許奇特",
    "X70n1376_001:0056a13": "事。何不早向某甲道。師云。尋物暴怨賊盜。夾山云。汝",
    "X70n1376_001:0056a14": "蒸飯時。吾為著火。汝行益時。吾為展鉢。甚處是孤負",
    "X70n1376_001:0056a15": "汝處。師云。笑破土地鼻孔。小師因而悟入。師云。錯認",
    "X70n1376_001:0056a16": "定盤星。復頌云。汝蒸飯時吾著火。汝行益時吾展鉢。",
    "X70n1376_001:0056a17": "尋常恁麼老婆心。自是你儂機不活。機若活。夾山本",
    "X70n1376_001:0056a18": "無奇特事。百川倒流閙聒聒。",
    "X70n1376_001:0056a19": "法語",
    "X70n1376_001:0056a20": "瑩悅二上人。幹陳塘閘。覔語",
    "X70n1376_001:0056a21": "學道之要。無他。修身治心而已。身之不修。折旋俯仰。",
    "X70n1376_001:0056a22": "動用周旋。踰規越矩。陷於邪僻之域。心之不治。境風",
    "X70n1376_001:0056a23": "捲地。識浪翻空。前念未終。後念隨至。必有蕩而不反",
    "X70n1376_001:0056a24": "之患。即陳塘之無閘。澇則泥淤塞港。旱則鹹潮上田。",
    "X70n1376_001:0056b01": "其為民病。不細矣。今也謹一身之操履。無一毫之弗",
    "X70n1376_001:0056b02": "正。持一心之念慮。無一絲之或放。入息不居陰界。出",
    "X70n1376_001:0056b03": "息不涉萬緣。千邪萬僻。入作無門。五欲八風。搖撼不",
    "X70n1376_001:0056b04": "動。全是平等法界。頓明自己家風。即陳塘之閘成。或",
    "X70n1376_001:0056b05": "丁旱澇。有隄防捍禦之具。無填淤鹵氣之虞。百糓順",
    "X70n1376_001:0056b06": "成。萬家蒙益。其為民之利。豈不博且大也哉。所以吾",
    "X70n1376_001:0056b07": "祖達磨師。謂二祖大師曰。汝但外息諸緣。內心無喘。",
    "X70n1376_001:0056b08": "心如墻壁。乃可入道。如是則佛法世法。真諦俗諦。豈",
    "X70n1376_001:0056b09": "有兩途。惟能堅真實之心。吾事無所不濟。因普瑩從",
    "X70n1376_001:0056b10": "悅二上人。創陳塘之閘。乞語於余。余喜其創陳塘之",
    "X70n1376_001:0056b11": "閘。興利除害之事。有類乎學道。修身治心之要。故推",
    "X70n1376_001:0056b12": "其說授之。以勸施者。當有聞絃賞音。成茲勝緣矣。",
    "X70n1376_001:0056b13": "示紹建化士",
    "X70n1376_001:0056b14": "雪峯和尚示眾云。三世諸佛。是草裏漢。十經五論。是",
    "X70n1376_001:0056b15": "繫驢橛。八十卷華嚴經。是草步頭。博飯食言語。十二",
    "X70n1376_001:0056b16": "分教。是蝦蟇口裏事。還知麼。所以道。如今千百人中。",
    "X70n1376_001:0056b17": "若有一人大肯去。我作驢駞物。供養他。有什麼罪過。",
    "X70n1376_001:0056b18": "三世諸佛。十經五論。華嚴十二分教。若不是雪峯老",
    "X70n1376_001:0056b19": "子。用鼇山成道底眼目。從頭一句句發揚。一字字校",
    "X70n1376_001:0056b20": "勘。俾一切人。悟自本心。見自本性。則未免被三世諸",
    "X70n1376_001:0056b21": "佛。十經五論。華嚴十二分教。使得。七顛八倒。無有解",
    "X70n1376_001:0056b22": "脫之期。我觀此會。盡是大肯去底人。更不學雪峯老",
    "X70n1376_001:0056b23": "子。作驢駞物。供養他。只是遣紹建化主。持此語。徧扣",
    "X70n1376_001:0056b24": "雪峯老子。鄉中之人。必有未言先領。未舉先知者。開",
    "X70n1376_001:0056c01": "大施門。辨真法供養。以飽我眾矣。",
    "X70n1376_001:0056c02": "示懶庵居士",
    "X70n1376_001:0056c03": "儒者曰。君子深造之以道。欲其自得之。自得之。則居",
    "X70n1376_001:0056c04": "之安。居之安。則資之深。資之深。則取之左右逢其原。",
    "X70n1376_001:0056c05": "大凡欲明箇事。須有自得之妙。然得心未忘。則不能",
    "X70n1376_001:0056c06": "居之安。而居安之地不脫。不能資之深。果能忘其所",
    "X70n1376_001:0056c07": "得之心。脫去安居之地。不住資深之域。始能左右逢",
    "X70n1376_001:0056c08": "原矣。左右逢原。則自得之妙。居安之地。資深之域。皆",
    "X70n1376_001:0056c09": "為吾之妙用。自然若染若淨。若聖若凡。若好若惡。以",
    "X70n1376_001:0056c10": "吾所見事覰教盡是此境界。如如不動。若更有一法",
    "X70n1376_001:0056c11": "如絲髮許。即是無明翳障。直須不見有一法。是別底",
    "X70n1376_001:0056c12": "法。方始名為深造之道。更能翻擲自由。照用無礙。如",
    "X70n1376_001:0056c13": "空藏空。似鏡照鏡。佛法世法。了無二致。得到恁麼田",
    "X70n1376_001:0056c14": "地。更須知有衲僧門下。不近人情底一著。始得。",
    "X70n1376_001:0056c15": "讚偈頌",
    "X70n1376_001:0056c16": "出山相",
    "X70n1376_001:0056c17": "天上星。眼中睛。星無悟人之意。睛無矚物之情。以理",
    "X70n1376_001:0056c18": "而會。自誠而明。究竟何曾有道成。",
    "X70n1376_001:0056c19": "觀音大士",
    "X70n1376_001:0056c20": "一切音聲相。是人聽以耳。我圜通大士。唯以眼而聽。",
    "X70n1376_001:0056c21": "非特以眼聽。六根互為用。當其互用時。根境不相雜。",
    "X70n1376_001:0056c22": "譬如帝珠網。交光相融攝。即此融攝相。各各住自位。",
    "X70n1376_001:0056c23": "以此三昧力。普施於一切。俾不離聲色。透出聲色海。",
    "X70n1376_001:0056c24": "眼處若聞聲。耳處得解脫。共證十方空。同名觀自在。",
    "X70n1376_001:0057a01": "我作如是贊。定招妄語罪。既招妄語罪。畫者亦是妄。",
    "X70n1376_001:0057a02": "畫者既是妄。此相非真實。於非真實處。此相常現前。",
    "X70n1376_001:0057a03": "應作如是觀。是真法供養。",
    "X70n1376_001:0057a04": "寶公大士",
    "X70n1376_001:0057a05": "師示生於宋。入滅於梁。慨時君乏仁義之澤。以及民",
    "X70n1376_001:0057a06": "專殺伐之功。而有國烏足以王。師由是入悲願海。運",
    "X70n1376_001:0057a07": "慈忍力。施凡聖罔測之機。明禍福未形之理。格其殺",
    "X70n1376_001:0057a08": "伐之心為慈祥。蓋亦師願力中。一毫芒耳。至若吾教",
    "X70n1376_001:0057a09": "東被。為其徒者。不囿於因果之域。則溺於知見之場。",
    "X70n1376_001:0057a10": "遂著菩提煩惱。佛與眾生不二等頌。藥乎偏見僻執",
    "X70n1376_001:0057a11": "者之膏肓。而使其各反乎本有之鄉。然後推達磨傳",
    "X70n1376_001:0057a12": "佛心宗之印。以啟於梁皇。至今一花五葉。遍天下。而",
    "X70n1376_001:0057a13": "流芳師之扶宗竪教之德。雖天地之大。不足以方。獨",
    "X70n1376_001:0057a14": "龍崗之黯黯。金陵水之湯湯。浮圖巍巍摩穹蒼。面目",
    "X70n1376_001:0057a15": "儼然而不亡。宜乎僧繇妙手。無得狀其妙相之堂堂。",
    "X70n1376_001:0057a16": "達磨大師",
    "X70n1376_001:0057a17": "楊子江心。波濤鼎沸。一葦可航。如履平地。盖亦暫時",
    "X70n1376_001:0057a18": "之游戲。豈足以盡此老。十萬里西來之本意。",
    "X70n1376_001:0057a19": "人皆有心。人皆作佛。胡為西來。遞相誑惑。心在何處。",
    "X70n1376_001:0057a20": "佛是何物。帶累神光無處尋。後代兒孫[病丙+斯]淈[泳永+盾]。",
    "X70n1376_001:0057a21": "曹源和尚",
    "X70n1376_001:0057a22": "遭密庵罵。恨入骨髓。此恨難忘。充[穴/(畚田+丰)]天地。四海五湖",
    "X70n1376_001:0057a23": "無處避。能有幾人著它底。著它底。冤冤相報無窮已。",
    "X70n1376_001:0057a24": "又(師侍立)",
    "X70n1376_001:0057b01": "父曹源。祖密庵。碧落碑無贋本。破沙盆。正法眼。清廟",
    "X70n1376_001:0057b02": "瑟有遺音。坐者立者。以心印心。不肖之子。作如是讚。",
    "X70n1376_001:0057b03": "非特旌於往古。亦乃詔於來今。",
    "X70n1376_001:0057b04": "丙辰年。別龜峯曹源和尚",
    "X70n1376_001:0057b05": "葛溪深處定宗綱。一任乾坤大地荒。但得棒頭明似",
    "X70n1376_001:0057b06": "日。可無臨濟解承當。",
    "X70n1376_001:0057b07": "[拚ㄙ+ㄊ]命來經蠱毒家。不甞滴水喪生涯。尚餘窮相一雙",
    "X70n1376_001:0057b08": "手。要向諸方癢處爬。",
    "X70n1376_001:0057b09": "破袱從東挾過西。何時再上惡鉗鎚。怒雷一吼聾三",
    "X70n1376_001:0057b10": "日。自有怨憎會苦時。",
    "X70n1376_001:0057b11": "戊午在靈隱。聞曹源和尚訃音。兼小師舉老",
    "X70n1376_001:0057b12": "為開語錄",
    "X70n1376_001:0057b13": "杖黎隨處是乾坤。迦葉峯前便垛根。貪看煙巒三十",
    "X70n1376_001:0057b14": "二。到頭不識老曹源。",
    "X70n1376_001:0057b15": "悔不當初放拍盲。爛椎一頓快平生。近聞活陷阿鼻",
    "X70n1376_001:0057b16": "獄。撫掌呵呵樂太平。",
    "X70n1376_001:0057b17": "三處移場定紀綱。曾無一字落諸方。破家種草癡狂",
    "X70n1376_001:0057b18": "甚。醜惡無端向外揚。",
    "X70n1376_001:0057b19": "看相撲",
    "X70n1376_001:0057b20": "拳來踢去疾如飛。畢竟輸贏是阿誰。閙裏有人能著",
    "X70n1376_001:0057b21": "眼。未曾交輥已先知。",
    "X70n1376_001:0057b22": "上尖竿",
    "X70n1376_001:0057b23": "百尺琅玕摩碧空。四方八面絕羅籠。等閑進得竿頭",
    "X70n1376_001:0057b24": "步。千聖齊教立下風。",
    "X70n1376_001:0057c01": "退靈隱　京尹節齋大資相公。堅挽。辭免",
    "X70n1376_001:0057c02": "叢林虗得譽。無一補宗門。有誤　王臣鑑。徒霑",
    "X70n1376_001:0057c03": "聖主恩。豈堪持鈯斧。只合傍雲根。默感始終惠。此生",
    "X70n1376_001:0057c04": "難盡言。",
    "X70n1376_001:0057c06": "癡絕和尚語錄卷上"
}