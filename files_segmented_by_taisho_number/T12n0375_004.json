{
    "T12n0375_004:0625b02": "大般涅槃經卷第四",
    "T12n0375_004:0625b04": "宋代沙門慧嚴等依泥洹經加之",
    "T12n0375_004:0625b05": "四相品第七之一",
    "T12n0375_004:0625b06": "佛復告迦葉：「善男子！菩薩摩訶薩分別開",
    "T12n0375_004:0625b07": "示大般涅槃有四相義。何等為四？一者、自",
    "T12n0375_004:0625b08": "正，二者、正他，三者、能隨問答，四者、善解因緣",
    "T12n0375_004:0625b09": "義。「迦葉！云何自正？若佛如來見諸因緣而",
    "T12n0375_004:0625b10": "有所說。譬如比丘見大火聚，便作是言：『我",
    "T12n0375_004:0625b11": "寧抱是熾然火聚，終不敢於如來所說十",
    "T12n0375_004:0625b12": "二部經及祕密藏，謗言：「此經是魔所說。」若言：",
    "T12n0375_004:0625b13": "「如來、法、僧無常。」如是說者，為自侵欺、亦欺於",
    "T12n0375_004:0625b14": "人。』寧以利刀自斷其舌，終不說言：『如來、法、",
    "T12n0375_004:0625b15": "僧是無常也。』若聞他說亦不信受，於此說",
    "T12n0375_004:0625b16": "者應生憐愍。如來、法、僧不可思議應如是",
    "T12n0375_004:0625b17": "持，自觀己身猶如火聚，是名自正。",
    "T12n0375_004:0625b18": "「迦葉！云何正他？佛說法時，有一女人乳養",
    "T12n0375_004:0625b19": "嬰兒，來詣佛所，稽首佛足，有所顧念，心自",
    "T12n0375_004:0625b20": "思惟，便坐一面。爾時，世尊知而故問：『汝以愛",
    "T12n0375_004:0625b21": "念多唅兒酥，不知籌量消與不消。』爾時，",
    "T12n0375_004:0625b22": "女人即白佛言：『甚奇，世尊！善能知我心中所",
    "T12n0375_004:0625b23": "念，唯願如來教我多少。世尊！我於今朝多",
    "T12n0375_004:0625b24": "與兒酥，恐不能消，將無夭壽。唯願如來為",
    "T12n0375_004:0625b25": "我解說。』佛言：『汝兒所食尋即消化，增益壽",
    "T12n0375_004:0625b26": "命。』女人聞已，心大踊躍，復作是言：『如來實說，",
    "T12n0375_004:0625b27": "故我歡喜。』世尊如是為欲調伏諸眾生故，",
    "T12n0375_004:0625b28": "善能分別說消、不消，亦說諸法無我、無常。若",
    "T12n0375_004:0625b29": "佛世尊先說常者，受化之徒當言：『此法同",
    "T12n0375_004:0625c01": "彼外道。』即便捨去。「復告女人：『若兒長大能自",
    "T12n0375_004:0625c02": "行來，凡所食噉——能消、難消——本所與酥則",
    "T12n0375_004:0625c03": "不供足。』我之所有聲聞弟子亦復如是，如",
    "T12n0375_004:0625c04": "汝嬰兒不能消是常住之法，是故，我先說",
    "T12n0375_004:0625c05": "苦、無常。若我聲聞諸弟子等功德已備，堪任",
    "T12n0375_004:0625c06": "修習大乘經典，我於是經為說六味。云何",
    "T12n0375_004:0625c07": "六味？說苦醋味、無常醎味、無我苦味、樂為",
    "T12n0375_004:0625c08": "甜味、我為辛味、常為淡味。彼世間中有三",
    "T12n0375_004:0625c09": "種味，所謂無常、無我、無樂，煩惱為薪、智慧為",
    "T12n0375_004:0625c10": "火，以是因緣成涅槃食，謂常、樂、我，令諸弟",
    "T12n0375_004:0625c11": "子悉皆甘嗜。「復告女人：『汝若有緣欲至他",
    "T12n0375_004:0625c12": "處，應驅惡子令出其舍，悉以寶藏付示",
    "T12n0375_004:0625c13": "善子。』女人白佛：『實如聖教，珍寶之藏應示",
    "T12n0375_004:0625c14": "善子，不示惡子。』『姊！我亦如是。般涅槃時，如",
    "T12n0375_004:0625c15": "來微密無上法藏不與聲聞諸弟子等，如",
    "T12n0375_004:0625c16": "汝寶藏不示惡子；要當付囑諸菩薩等，如",
    "T12n0375_004:0625c17": "汝寶藏委付善子。何以故？聲聞弟子生變異",
    "T12n0375_004:0625c18": "想，謂佛如來真實滅度，然我真實不滅度",
    "T12n0375_004:0625c19": "也。如汝遠行未還之頃，汝之惡子便言汝",
    "T12n0375_004:0625c20": "死，汝實不死。諸菩薩等說言：「如來常、不變",
    "T12n0375_004:0625c21": "易。」如汝善子不言汝死。以是義故，我以無",
    "T12n0375_004:0625c22": "上祕密之藏付諸菩薩。』「善男子！若有眾生",
    "T12n0375_004:0625c23": "謂佛常住、不變異者，當知是家則為有佛，",
    "T12n0375_004:0625c24": "是名正他。",
    "T12n0375_004:0625c25": "「迦葉！云何能隨問答者？若有人來問佛世",
    "T12n0375_004:0625c26": "尊：『我當云何不捨錢財而得名為大施檀",
    "T12n0375_004:0625c27": "越？』佛言：『若有沙門、婆羅門等，少欲知足，不",
    "T12n0375_004:0625c28": "受、不畜不淨物者，當施其人奴婢、僕使；修",
    "T12n0375_004:0625c29": "梵行者，施與女色；斷酒肉者，施以酒肉；不",
    "T12n0375_004:0626a01": "過中食，施過中食；不著花香，施以花香。",
    "T12n0375_004:0626a02": "如是施者，施名流布、聲聞天下，未曾損己",
    "T12n0375_004:0626a03": "一毫之費。』是則名為能隨問答。」爾時，迦葉菩",
    "T12n0375_004:0626a04": "薩白佛言：「世尊！食肉之人不應施肉。何以",
    "T12n0375_004:0626a05": "故？我見不食肉者有大功德。」佛讚迦葉：",
    "T12n0375_004:0626a06": "「善哉，善哉。汝今乃能善知我意，護法菩薩應",
    "T12n0375_004:0626a07": "當如是。善男子！從今日始，不聽聲聞弟子",
    "T12n0375_004:0626a08": "食肉。若受檀越信施之時，應觀是食如",
    "T12n0375_004:0626a09": "子肉想。」迦葉菩薩復白佛言：「世尊！云何如",
    "T12n0375_004:0626a10": "來不聽食肉？」「善男子！夫食肉者，斷大慈種。」",
    "T12n0375_004:0626a11": "迦葉又言：「如來何故先聽比丘食三種淨肉？」",
    "T12n0375_004:0626a12": "「迦葉！是三種淨肉隨事漸制。」迦葉菩薩復白",
    "T12n0375_004:0626a13": "佛言：「世尊！何因緣故十種不淨乃至九種清",
    "T12n0375_004:0626a14": "淨而復不聽？」佛告迦葉：「亦是因事漸次而",
    "T12n0375_004:0626a15": "制，當知即是現斷肉義。」迦葉菩薩復白佛",
    "T12n0375_004:0626a16": "言：「云何如來稱讚魚肉為美食耶？」「善男",
    "T12n0375_004:0626a17": "子！我亦不說魚肉之屬為美食也。我說甘",
    "T12n0375_004:0626a18": "蔗、粳米、石蜜、一切穀麥及黑石蜜、乳酪、蘇油",
    "T12n0375_004:0626a19": "以為美食。雖說應畜種種衣服，所應畜",
    "T12n0375_004:0626a20": "者要是壞色，何況貪著是魚肉味？」迦葉復言：",
    "T12n0375_004:0626a21": "「如來若制不食肉者，彼五種味，乳酪、酪漿、生",
    "T12n0375_004:0626a22": "酥、熟酥、胡麻油等，及諸衣服、憍奢耶衣、珂",
    "T12n0375_004:0626a23": "貝、皮革、金銀盂器，如是等物亦不應受。」「善",
    "T12n0375_004:0626a24": "男子！不應同彼尼乾所見。如來所制一切",
    "T12n0375_004:0626a25": "禁戒各有異意，異意故，聽食三種淨肉；異",
    "T12n0375_004:0626a26": "想故，斷十種肉；異想故，一切悉斷及自死者。",
    "T12n0375_004:0626a27": "迦葉！我從今日制諸弟子不得復食一切",
    "T12n0375_004:0626a28": "肉也。迦葉！其食肉者——若行、若住、若坐、若臥——",
    "T12n0375_004:0626a29": "一切眾生聞其肉氣悉生恐怖。譬如有人",
    "T12n0375_004:0626b01": "近師子已，眾人見之，聞師子臭亦生恐",
    "T12n0375_004:0626b02": "怖。",
    "T12n0375_004:0626b03": "「善男子！如人噉蒜，臭穢可惡，餘人見之，聞",
    "T12n0375_004:0626b04": "臭捨去。設遠見者猶不欲視，況當近之？諸",
    "T12n0375_004:0626b05": "食肉者亦復如是，一切眾生聞其肉氣悉",
    "T12n0375_004:0626b06": "皆恐怖，生畏死想，水、陸、空行、有命之類悉捨",
    "T12n0375_004:0626b07": "之走，咸言：『此人是我等怨。』是故，菩薩不習",
    "T12n0375_004:0626b08": "食肉，為度眾生示現食肉，雖現食之，其",
    "T12n0375_004:0626b09": "實不食。善男子！如是，菩薩清淨之食猶尚不",
    "T12n0375_004:0626b10": "食，況當食肉？「善男子！我涅槃後無量百歲，",
    "T12n0375_004:0626b11": "四道聖人悉復涅槃。正法滅後，於像法中，當",
    "T12n0375_004:0626b12": "有比丘，貌像持律，少讀誦經，貪嗜飲食，長",
    "T12n0375_004:0626b13": "養其身，身所被服麁陋醜惡，形容憔悴，無",
    "T12n0375_004:0626b14": "有威德，放畜牛、羊，擔負薪草，頭、鬚、髮、爪",
    "T12n0375_004:0626b15": "悉皆長利。雖服袈裟猶如獵師，細視徐行",
    "T12n0375_004:0626b16": "如猫伺鼠，常唱是言：『我得羅漢。』多諸病",
    "T12n0375_004:0626b17": "苦，眠臥糞穢，外現賢善、內懷貪嫉，如受",
    "T12n0375_004:0626b18": "瘂法婆羅門等。實非沙門，現沙門像，邪見",
    "T12n0375_004:0626b19": "熾盛，誹謗正法。如是等人破壞如來所制",
    "T12n0375_004:0626b20": "戒律、正行、威儀，說解脫果，離不淨法及壞",
    "T12n0375_004:0626b21": "甚深祕密之教，各自隨意反說經律，而作",
    "T12n0375_004:0626b22": "是言：『如來皆聽我等食肉。』自生此論，言是",
    "T12n0375_004:0626b23": "佛說，互共諍訟，各自稱是沙門釋子。「善男",
    "T12n0375_004:0626b24": "子！爾時，復有諸沙門等貯聚生穀，受取魚",
    "T12n0375_004:0626b25": "肉，手自作食，執持油瓶、寶蓋、革屣，親近國",
    "T12n0375_004:0626b26": "王、大臣、長者，占相星宿，勤修醫道，畜養奴",
    "T12n0375_004:0626b27": "婢、金、銀、琉璃、車璩、馬瑙、頗梨、真珠、珊瑚、虎珀、璧",
    "T12n0375_004:0626b28": "玉、珂貝、種種菓蓏，學諸技藝、畫師、泥作、造",
    "T12n0375_004:0626b29": "書、教學、種植根栽、蠱道、呪幻、和合諸藥、作",
    "T12n0375_004:0626c01": "倡伎樂、香花治身、摴蒲圍碁、學諸工巧。若",
    "T12n0375_004:0626c02": "有比丘能離如是諸惡事者，當說是人真",
    "T12n0375_004:0626c03": "我弟子。」爾時，迦葉復白佛言：「世尊！諸比丘、比",
    "T12n0375_004:0626c04": "丘尼、優婆塞、優婆夷因他而活，若乞食時得",
    "T12n0375_004:0626c05": "雜肉食，云何得食——應清淨法？」佛言：「迦葉！當",
    "T12n0375_004:0626c06": "以水洗，令與肉別，然後乃食。若其食器為",
    "T12n0375_004:0626c07": "肉所污，但使無味，聽用無罪。若見食中",
    "T12n0375_004:0626c08": "多有肉者則不應受。一切現肉悉不應食，",
    "T12n0375_004:0626c09": "食者得罪。我今唱是斷肉之制，若廣說者則",
    "T12n0375_004:0626c10": "不可盡，涅槃時到是故略說，是則名為能",
    "T12n0375_004:0626c11": "隨問答。",
    "T12n0375_004:0626c12": "「迦葉！云何善解因緣義？如有四部之眾來",
    "T12n0375_004:0626c13": "問我言：『世尊！如是之義，如來初出，何故不",
    "T12n0375_004:0626c14": "為波斯匿王說是法門深妙之義，或時說",
    "T12n0375_004:0626c15": "深、或時說淺，或名為犯、或名不犯？』」「云何名",
    "T12n0375_004:0626c16": "墮？云何名律？云何名波羅提木叉義？」佛言：",
    "T12n0375_004:0626c17": "「波羅提木叉者，名為知足，成就威儀，無所受",
    "T12n0375_004:0626c18": "畜，亦名淨命。墮者，名四惡趣。又復，墮者，墮",
    "T12n0375_004:0626c19": "於地獄乃至阿鼻，論其遲速過於暴雨，聞",
    "T12n0375_004:0626c20": "者驚怖，堅持禁戒，不犯威儀，修習知足，不",
    "T12n0375_004:0626c21": "受一切不淨之物。又復，墮者，長養地獄、畜",
    "T12n0375_004:0626c22": "生、餓鬼。以是諸義，故名曰墮。波羅提木叉",
    "T12n0375_004:0626c23": "者，離身、口、意不善邪業。律者，入戒、威儀，深經",
    "T12n0375_004:0626c24": "善義，遮受一切不淨之物及不淨因緣，亦",
    "T12n0375_004:0626c25": "遮四重、十三僧殘、二不定法、三十捨墮、九",
    "T12n0375_004:0626c26": "十一墮、四悔過法、眾多學法、七滅諍等。「或",
    "T12n0375_004:0626c27": "復有人破一切戒。云何一切？謂四重法乃至",
    "T12n0375_004:0626c28": "七滅諍法。或復有人誹謗正法、甚深經典，",
    "T12n0375_004:0626c29": "及一闡提具足成就、盡一切相、無有因緣，",
    "T12n0375_004:0627a01": "如是等人自言：『我是聰明利智，輕重之罪悉",
    "T12n0375_004:0627a02": "皆覆藏。』覆藏諸惡如龜藏六，如是眾罪長",
    "T12n0375_004:0627a03": "夜不悔；以不悔故，日夜增長。是諸比丘所",
    "T12n0375_004:0627a04": "犯眾罪終不發露，是使所犯遂復滋漫。是",
    "T12n0375_004:0627a05": "故，如來知是事已，漸次而制，不得一時。」爾",
    "T12n0375_004:0627a06": "時，有善男子、善女人白佛言：「世尊！如來久",
    "T12n0375_004:0627a07": "知如是之事，何不先制？將無世尊欲令眾",
    "T12n0375_004:0627a08": "生入阿鼻獄？譬如多人欲至他方，迷失正",
    "T12n0375_004:0627a09": "路，隨逐邪道。是諸人等不知迷故，皆謂是",
    "T12n0375_004:0627a10": "道，復不見人可問是非。眾生如是迷於",
    "T12n0375_004:0627a11": "佛法，不見正真，如來應為先說正道，勅諸",
    "T12n0375_004:0627a12": "比丘：『此是犯戒、此是持戒，當如是制。』何以",
    "T12n0375_004:0627a13": "故？如來正覺是真實者，知見正道，唯有如來",
    "T12n0375_004:0627a14": "天中之天能說十善增上功德及其義味。是",
    "T12n0375_004:0627a15": "故啟請，應先制戒。」佛言：「善男子！若言：『如來",
    "T12n0375_004:0627a16": "能為眾生宣說十善增上功德。』是則如來",
    "T12n0375_004:0627a17": "視諸眾生如羅睺羅。云何難言：『將無世尊",
    "T12n0375_004:0627a18": "欲令眾生入於地獄？』我見一人有墮阿鼻",
    "T12n0375_004:0627a19": "地獄因緣，尚為是人住世一劫、若減一劫。我",
    "T12n0375_004:0627a20": "於眾生有大慈悲，何緣當誑如子想者令",
    "T12n0375_004:0627a21": "入地獄？善男子！如王國內有納衣者，見衣",
    "T12n0375_004:0627a22": "有孔然後乃補。如來亦爾，見諸眾生有入",
    "T12n0375_004:0627a23": "阿鼻地獄因緣，即以戒善而為補之。善男",
    "T12n0375_004:0627a24": "子！譬如轉輪聖王先為眾生說十善法，其",
    "T12n0375_004:0627a25": "後漸漸有行惡者，王即隨事以漸斷之，斷",
    "T12n0375_004:0627a26": "諸惡已，然後自行聖王之法。善男子！我亦如",
    "T12n0375_004:0627a27": "是，雖有所說，不得先制，要因比丘漸行",
    "T12n0375_004:0627a28": "非法然後方乃隨事制之。樂法眾生隨教",
    "T12n0375_004:0627a29": "修行，如是等眾乃能得見如來法身。如轉",
    "T12n0375_004:0627b01": "輪王所有輪寶不可思議；如來亦爾，不可思",
    "T12n0375_004:0627b02": "議；法、僧二寶亦不可思議；能說法者及聞法",
    "T12n0375_004:0627b03": "者皆不可思議。是名善解因緣義也。「菩薩如",
    "T12n0375_004:0627b04": "是分別開示四種相義，是名大乘大涅槃",
    "T12n0375_004:0627b05": "中因緣義也。",
    "T12n0375_004:0627b06": "「復次，自正者，所謂得是大般涅槃。正他者，我",
    "T12n0375_004:0627b07": "為比丘說言：『如來常存不變。』隨問答者，迦",
    "T12n0375_004:0627b08": "葉！因汝所問，故得廣為菩薩摩訶薩、比丘、",
    "T12n0375_004:0627b09": "比丘尼、優婆塞、優婆夷說是甚深微妙之義。",
    "T12n0375_004:0627b10": "因緣義者，聲聞、緣覺不解如是甚深之義，",
    "T12n0375_004:0627b11": "不聞伊字三點而成解脫涅槃，摩訶般若",
    "T12n0375_004:0627b12": "成祕密藏。我今於此闡揚分別，為諸聲聞",
    "T12n0375_004:0627b13": "開發慧眼。假使有人作如是言：『如是四事，",
    "T12n0375_004:0627b14": "云何為一？非虛妄耶？』即應反質：『是虛空，無",
    "T12n0375_004:0627b15": "所有、不動、無礙，如是四事有何等異？是豈",
    "T12n0375_004:0627b16": "得名為虛妄乎？』」「不也。世尊！如是諸句即是",
    "T12n0375_004:0627b17": "一義，所謂空義。」「自正、正他、能隨問答、解因緣",
    "T12n0375_004:0627b18": "義亦復如是，即大涅槃，等無有異。」",
    "T12n0375_004:0627b19": "佛告迦葉：「若有善男子、善女人作如是言：",
    "T12n0375_004:0627b20": "『如來無常。云何當知是無常耶？如佛所言：",
    "T12n0375_004:0627b21": "「滅諸煩惱名為涅槃。」猶如火滅，悉無所有；",
    "T12n0375_004:0627b22": "滅諸煩惱亦復如是，故名涅槃。云何如來",
    "T12n0375_004:0627b23": "為常住法，不變易耶？如佛言曰：「離諸有者",
    "T12n0375_004:0627b24": "乃名涅槃。」是涅槃中無有諸有，云何如來",
    "T12n0375_004:0627b25": "為常住法，不變易耶？如衣壞盡，不名為物；",
    "T12n0375_004:0627b26": "涅槃亦爾，滅諸煩惱不名為物。云何如來",
    "T12n0375_004:0627b27": "為常住法，不變易耶？如佛言曰：「離欲寂滅",
    "T12n0375_004:0627b28": "名曰涅槃。」如人斬首則無有首；離欲寂滅",
    "T12n0375_004:0627b29": "亦復如是，空無所有故名涅槃。云何如來",
    "T12n0375_004:0627c01": "為常住法，不變易耶？如佛言曰：",
    "T12n0375_004:0627c02": "「『「譬如熱鐵，　　搥打星流，　　散已尋滅，",
    "T12n0375_004:0627c03": "　　　莫知所在。　　得正解脫，　　亦復如是，",
    "T12n0375_004:0627c04": "　　　已度婬欲、　　諸有淤泥，　　得無動處，",
    "T12n0375_004:0627c05": "　　　不知所至。」",
    "T12n0375_004:0627c06": "「『云何如來為常住法，不變易耶？』迦葉！若有",
    "T12n0375_004:0627c07": "人作如是難者，名為邪難。「迦葉！汝亦不",
    "T12n0375_004:0627c08": "應作是憶想，謂如來性是滅盡也。迦葉！",
    "T12n0375_004:0627c09": "滅煩惱者不名為物。何以故？永畢竟故，是",
    "T12n0375_004:0627c10": "故名常。是句寂靜，為無有上，滅盡諸相，無",
    "T12n0375_004:0627c11": "有遺餘；是句鮮白，常住無退。是故，涅槃名",
    "T12n0375_004:0627c12": "曰常住；如來亦爾，常住無變。言星流者，謂",
    "T12n0375_004:0627c13": "煩惱也。散已尋滅，莫知所在者，謂諸如來",
    "T12n0375_004:0627c14": "煩惱滅已，不在五趣。是故，如來是常住法，無",
    "T12n0375_004:0627c15": "有變易。復次，迦葉！諸佛所師，所謂法也。是",
    "T12n0375_004:0627c16": "故如來恭敬供養。以法常故，諸佛亦常。」迦葉",
    "T12n0375_004:0627c17": "菩薩復白佛言：「若煩惱火滅，如來亦滅，是",
    "T12n0375_004:0627c18": "則如來無常住處。如彼迸鐵，赤色滅已，莫",
    "T12n0375_004:0627c19": "知所至；如來煩惱亦復如是，滅無所至。又",
    "T12n0375_004:0627c20": "如彼鐵熱與赤色滅已無有；如來亦爾，滅",
    "T12n0375_004:0627c21": "已無常，滅煩惱火便入涅槃，當知如來即",
    "T12n0375_004:0627c22": "是無常。」「善男子！所言鐵者，名諸凡夫。凡夫",
    "T12n0375_004:0627c23": "之人雖滅煩惱，滅已復生，故名無常。如來",
    "T12n0375_004:0627c24": "不爾，滅不復生，是故名常。」迦葉復言：「如鐵",
    "T12n0375_004:0627c25": "赤色滅已，還置火中赤色復生。如來若爾，",
    "T12n0375_004:0627c26": "應還生結；若結還生，即是無常。」佛言：「迦葉！",
    "T12n0375_004:0627c27": "汝今不應作如是言：『如來無常。』何以故？如",
    "T12n0375_004:0627c28": "來是常。善男子！如彼燃木，滅已有灰；煩惱",
    "T12n0375_004:0627c29": "滅已便有涅槃。壞衣、斬首、破瓶等譬亦復如",
    "T12n0375_004:0628a01": "是，如是等物各有名字，名曰壞衣、斬首、破瓶。",
    "T12n0375_004:0628a02": "迦葉！如鐵冷已可使還熱；如來不爾，斷煩",
    "T12n0375_004:0628a03": "惱已畢竟清涼，煩惱熾火更不復生。迦葉當",
    "T12n0375_004:0628a04": "知，無量眾生猶如彼鐵，我以無漏智慧熾",
    "T12n0375_004:0628a05": "火燒彼眾生諸煩惱結。」迦葉復言：「善哉，善哉。",
    "T12n0375_004:0628a06": "我今諦知如來所說諸佛是常。」佛言：「迦葉！譬",
    "T12n0375_004:0628a07": "如聖王處在後宮，或時遊觀在於後園。王",
    "T12n0375_004:0628a08": "雖不在諸婇女中，亦不得言：『聖王命終。』善",
    "T12n0375_004:0628a09": "男子！如來亦爾，雖不現於閻浮提界，入涅",
    "T12n0375_004:0628a10": "槃中，不名無常。如來出於無量煩惱，入于",
    "T12n0375_004:0628a11": "涅槃安樂之處，遊諸覺華，歡娛受樂。」",
    "T12n0375_004:0628a12": "迦葉復問：「如佛言曰：『我已久度煩惱大海。』",
    "T12n0375_004:0628a13": "若佛已度煩惱海者，何緣復納耶輸陀羅、",
    "T12n0375_004:0628a14": "生羅睺羅？以是因緣，當知如來未度煩惱",
    "T12n0375_004:0628a15": "諸結大海。唯願如來說其因緣。」佛告迦葉：",
    "T12n0375_004:0628a16": "「汝不應言：『如來久度煩惱大海，何緣復納",
    "T12n0375_004:0628a17": "耶輸陀羅、生羅睺羅？以是因緣，當知如來",
    "T12n0375_004:0628a18": "未度煩惱諸結大海。』善男子！是大涅槃能建",
    "T12n0375_004:0628a19": "大義，汝等今當至心諦聽，廣為人說，莫生",
    "T12n0375_004:0628a20": "驚疑。若有菩薩摩訶薩住大涅槃，須彌山",
    "T12n0375_004:0628a21": "王如是高廣悉能取令入於芥子。其諸眾",
    "T12n0375_004:0628a22": "生依須彌者亦不迫迮，無往來想，如本",
    "T12n0375_004:0628a23": "不異。唯應度者見是菩薩以須彌山納",
    "T12n0375_004:0628a24": "芥子中，復還安止本所住處。「善男子！復有",
    "T12n0375_004:0628a25": "菩薩摩訶薩住大涅槃，能以三千大千世",
    "T12n0375_004:0628a26": "界入於芥子。其中眾生亦無迫迮及往來",
    "T12n0375_004:0628a27": "想，如本不異。唯應度者見是菩薩以此三",
    "T12n0375_004:0628a28": "千大千世界納芥子中，復還安止本所住",
    "T12n0375_004:0628a29": "處。「善男子！復有菩薩摩訶薩住大涅槃，能",
    "T12n0375_004:0628b01": "以三千大千世界納一毛孔，乃至本處亦",
    "T12n0375_004:0628b02": "復如是。「善男子！復有菩薩摩訶薩住大涅",
    "T12n0375_004:0628b03": "槃，斷取十方三千大千諸佛世界置於針",
    "T12n0375_004:0628b04": "鋒如貫棗葉，擲著他方異佛世界。其中所",
    "T12n0375_004:0628b05": "有一切眾生不覺往返、為在何處，唯應度",
    "T12n0375_004:0628b06": "者乃能見之，乃至本處亦復如是。「善男子！",
    "T12n0375_004:0628b07": "復有菩薩摩訶薩住大涅槃，斷取十方三",
    "T12n0375_004:0628b08": "千大千諸佛世界置於右掌如陶家輪，擲",
    "T12n0375_004:0628b09": "置他方微塵世界。無一眾生有往來想，唯應",
    "T12n0375_004:0628b10": "度者乃見之耳，乃至本處亦復如是。「善男",
    "T12n0375_004:0628b11": "子！復有菩薩摩訶薩住大涅槃，斷取一切",
    "T12n0375_004:0628b12": "十方無量諸佛世界悉納己身。其中眾生悉",
    "T12n0375_004:0628b13": "不迫迮、亦無往返及住處想，唯應度者乃",
    "T12n0375_004:0628b14": "能見之，乃至本處亦復如是。「善男子！復有",
    "T12n0375_004:0628b15": "菩薩摩訶薩住大涅槃，以十方世界內一",
    "T12n0375_004:0628b16": "塵中。其中眾生亦無迫迮、往返之想，唯應",
    "T12n0375_004:0628b17": "度者乃能見之，乃至本處亦復如是。「善男",
    "T12n0375_004:0628b18": "子！是菩薩摩訶薩住大涅槃，則能示現種種",
    "T12n0375_004:0628b19": "無量神通變化，是故名曰大般涅槃。是菩薩",
    "T12n0375_004:0628b20": "摩訶薩所可示現如是無量神通變化，一",
    "T12n0375_004:0628b21": "切眾生無能測量，汝今云何能知如來習近",
    "T12n0375_004:0628b22": "愛欲，生羅睺羅？",
    "T12n0375_004:0628b23": "「善男子！我已久住是大涅槃，種種示現神通",
    "T12n0375_004:0628b24": "變化，於此三千大千世界百億日月、百億閻",
    "T12n0375_004:0628b25": "浮提種種示現，如《首楞嚴經》中廣說。我於三",
    "T12n0375_004:0628b26": "千大千世界或閻浮提示現涅槃，亦不畢竟",
    "T12n0375_004:0628b27": "取於涅槃。或閻浮提示入母胎，令其父母",
    "T12n0375_004:0628b28": "生我子想，而我此身畢竟不從愛欲和合",
    "T12n0375_004:0628b29": "而得生也。我已久從無量劫來離於愛欲，",
    "T12n0375_004:0628c01": "我今此身即是法身，隨順世間示現入胎。",
    "T12n0375_004:0628c02": "「善男子！此閻浮提林微尼園示現從母摩",
    "T12n0375_004:0628c03": "耶而生，生已即能東行七步，唱如是言：『我",
    "T12n0375_004:0628c04": "於人、天、阿修羅中最尊最上。』父、母、人、天見已",
    "T12n0375_004:0628c05": "驚喜，生希有心。是諸人等謂是嬰兒，而我此",
    "T12n0375_004:0628c06": "身無量劫來久離是法。如是身者即是法身，",
    "T12n0375_004:0628c07": "非是肉、血、筋、脈、骨、髓之所成立，隨順世間眾",
    "T12n0375_004:0628c08": "生法故示為嬰兒。「南行七步，示現欲為無",
    "T12n0375_004:0628c09": "量眾生作上福田；西行七步，示現生盡，永",
    "T12n0375_004:0628c10": "斷老死，是最後身；北行七步，示現已度諸",
    "T12n0375_004:0628c11": "有生死；東行七步，示為眾生而作導首。四",
    "T12n0375_004:0628c12": "維七步，示現斷滅種種煩惱、四魔種性，成於",
    "T12n0375_004:0628c13": "如來、應供、正遍知。上行七步，示現不為不淨",
    "T12n0375_004:0628c14": "之物之所染污，猶如虛空；下行七步，示現",
    "T12n0375_004:0628c15": "法雨，滅地獄火，令彼眾生受安隱樂。毀禁",
    "T12n0375_004:0628c16": "戒者，示作霜雹。「於閻浮提生七日已，示現",
    "T12n0375_004:0628c17": "剃髮，諸人皆謂我是嬰兒，初始剃髮。一切人、",
    "T12n0375_004:0628c18": "天、魔王波旬、沙門、婆羅門，無有能見我頂",
    "T12n0375_004:0628c19": "相者，況有持刀臨之剃髮？若有持刀至",
    "T12n0375_004:0628c20": "我頂者，無有是處。我已久於無量劫中剃",
    "T12n0375_004:0628c21": "除鬚髮，為欲隨順世間法故示現剃髮。「我",
    "T12n0375_004:0628c22": "既生已，父母將我入天祠中，以我示彼摩",
    "T12n0375_004:0628c23": "醯首羅。摩醯首羅即見我時，合掌恭敬立在",
    "T12n0375_004:0628c24": "一面。我已久於無量劫中捨離如是入天",
    "T12n0375_004:0628c25": "祠法，為欲隨順世間法故示現如是。「我",
    "T12n0375_004:0628c26": "於閻浮提示現穿耳，一切眾生實無有能",
    "T12n0375_004:0628c27": "穿我耳者，隨順世間眾生法故示現如是。",
    "T12n0375_004:0628c28": "復以諸寶作師子璫莊嚴其耳，然我已於",
    "T12n0375_004:0628c29": "無量劫中離莊嚴具，為欲隨順世間法故",
    "T12n0375_004:0629a01": "作是示現。「示入學堂修學書疏，然我已於",
    "T12n0375_004:0629a02": "無量劫中具足成就，遍觀三界所有眾生無",
    "T12n0375_004:0629a03": "有堪任為我師者，為欲隨順世間法故",
    "T12n0375_004:0629a04": "示入學堂，故名如來、應供、正遍知。習學乘",
    "T12n0375_004:0629a05": "象、槃馬、捔力、種種技藝，亦復如是。「於閻浮",
    "T12n0375_004:0629a06": "提而復示現為王太子，眾生皆見我為太",
    "T12n0375_004:0629a07": "子，於五欲中歡娛受樂，然我已於無量劫中",
    "T12n0375_004:0629a08": "捨離如是五欲之樂，為欲隨順世間法故",
    "T12n0375_004:0629a09": "示如是相。「相師占我：『若不出家，當為轉",
    "T12n0375_004:0629a10": "輪聖王，王閻浮提。』一切眾生皆信是言，然",
    "T12n0375_004:0629a11": "我已於無量劫中捨轉輪王位，為法輪王。",
    "T12n0375_004:0629a12": "「於閻浮提現離婇女、五欲之樂，見老、病、死",
    "T12n0375_004:0629a13": "及沙門已，出家修道。眾生皆謂：『悉達太子初",
    "T12n0375_004:0629a14": "始出家。』然我已於無量劫中出家學道，隨",
    "T12n0375_004:0629a15": "順世法故示如是。「我於閻浮示現出家，",
    "T12n0375_004:0629a16": "受具足戒，精勤修道，得須陀洹果、斯陀含",
    "T12n0375_004:0629a17": "果、阿那含果、阿羅漢果。眾人皆謂：『是阿羅漢",
    "T12n0375_004:0629a18": "果易得不難。』然我已於無量劫中成阿羅",
    "T12n0375_004:0629a19": "漢果。「為欲度脫諸眾生故，坐於道場菩提",
    "T12n0375_004:0629a20": "樹下以草為座，摧伏眾魔。眾皆謂我始於",
    "T12n0375_004:0629a21": "道場菩提樹下降伏魔宮，然我已於無量",
    "T12n0375_004:0629a22": "劫中久降伏已，為欲降伏剛強眾生故現",
    "T12n0375_004:0629a23": "是化。「我又示現大小便利、出息、入息，眾皆謂",
    "T12n0375_004:0629a24": "我實有便利、出息、入息，然我是身所得果報",
    "T12n0375_004:0629a25": "無是諸患，隨順世間故示如是。「我又示現",
    "T12n0375_004:0629a26": "受人信施，然我是身都無飢渴，隨順世法",
    "T12n0375_004:0629a27": "故示如是。「我又示同諸眾生故現有睡眠，",
    "T12n0375_004:0629a28": "然我已於無量劫中具足無上深妙智慧，",
    "T12n0375_004:0629a29": "遠離三有，進止威儀。「頭、目、腹、背舉身疾痛、木",
    "T12n0375_004:0629b01": "槍償對、盥洗手足、澡面漱口、楊枝自淨，眾皆",
    "T12n0375_004:0629b02": "謂我有如是事，然我是身都無此也，手足",
    "T12n0375_004:0629b03": "清淨猶如蓮花、口氣淨潔如優鉢羅香。一切",
    "T12n0375_004:0629b04": "眾生謂我是人，我實非人。「我又示現受糞",
    "T12n0375_004:0629b05": "掃衣、[湟-王+儿]濯縫治，然我久已不須是衣。「眾人",
    "T12n0375_004:0629b06": "皆謂羅睺羅者是我之子、輸頭檀王是我之",
    "T12n0375_004:0629b07": "父、摩耶夫人是我之母，處在世間受諸快",
    "T12n0375_004:0629b08": "樂，捨如是事出家學道。眾人復言：『是王太",
    "T12n0375_004:0629b09": "子瞿曇大姓，遠離世樂，求出世法。』然我久",
    "T12n0375_004:0629b10": "離世間愛欲，如是等事悉是示現。一切眾生",
    "T12n0375_004:0629b11": "咸謂是人，然我實非。「善男子！我雖在此閻",
    "T12n0375_004:0629b12": "浮提中數數示現入於涅槃，然我實不畢竟",
    "T12n0375_004:0629b13": "涅槃。而諸眾生皆謂如來真實滅盡，而如來",
    "T12n0375_004:0629b14": "性實不永滅，是故當知是常住法、不變易法。",
    "T12n0375_004:0629b15": "「善男子！大涅槃者，即是諸佛如來法界。我又",
    "T12n0375_004:0629b16": "示現閻浮提中出於世間，眾生皆謂我始",
    "T12n0375_004:0629b17": "成佛，然我已於無量劫中所作已辦，隨順",
    "T12n0375_004:0629b18": "世法故，復示現於閻浮提初出成佛。「我又",
    "T12n0375_004:0629b19": "示現於閻浮提不持禁戒、犯四重罪，眾人",
    "T12n0375_004:0629b20": "皆見謂我實犯，然我已於無量劫中堅持",
    "T12n0375_004:0629b21": "禁戒，無有漏缺。「我又示現於閻浮提為一",
    "T12n0375_004:0629b22": "闡提，眾人皆見是一闡提，然我實非一闡",
    "T12n0375_004:0629b23": "提也。一闡提者，云何能成阿耨多羅三藐三",
    "T12n0375_004:0629b24": "菩提？「我又示現於閻浮提破和合僧，眾生",
    "T12n0375_004:0629b25": "皆謂我是破僧，我觀人天無有能破和合",
    "T12n0375_004:0629b26": "僧者。「我又示現於閻浮提護持正法，眾人",
    "T12n0375_004:0629b27": "皆謂我是護法，悉生驚怪。諸佛法爾，不應",
    "T12n0375_004:0629b28": "驚怪。「我又示現於閻浮提為魔波旬，眾人",
    "T12n0375_004:0629b29": "皆謂我是波旬，然我久於無量劫中離於魔",
    "T12n0375_004:0629c01": "事，清淨無染猶如蓮花。「我又示現於閻浮",
    "T12n0375_004:0629c02": "提女身成佛，眾人見之皆言：『甚奇，女人能",
    "T12n0375_004:0629c03": "成阿耨多羅三藐三菩提。』如來畢竟不受女",
    "T12n0375_004:0629c04": "身，為欲調伏無量眾生故現女像。憐愍",
    "T12n0375_004:0629c05": "一切諸眾生故，而復示現種種色像。「我又示",
    "T12n0375_004:0629c06": "現閻浮提中生於四趣，然我久已斷諸趣",
    "T12n0375_004:0629c07": "因，以業因故墮於四趣，為度眾生故生",
    "T12n0375_004:0629c08": "是中。「我又示現閻浮提中作梵天王，令事",
    "T12n0375_004:0629c09": "梵者安住正法，然我實非，而諸眾生咸皆謂",
    "T12n0375_004:0629c10": "我為真梵天；示現天像遍諸天廟亦復如",
    "T12n0375_004:0629c11": "是。「我又示現於閻浮提入婬女舍，然我實",
    "T12n0375_004:0629c12": "無貪欲之想，清淨不污猶如蓮花。為諸貪",
    "T12n0375_004:0629c13": "婬著色眾生於四衢道宣說妙法，然我實",
    "T12n0375_004:0629c14": "無欲穢之心，眾人謂我守護女人。「我又示",
    "T12n0375_004:0629c15": "現於閻浮提入青衣舍，為欲誘化令住正",
    "T12n0375_004:0629c16": "法，然我實無如是惡業墮在青衣。「我又示",
    "T12n0375_004:0629c17": "現閻浮提中而作教師，開化童蒙令住正",
    "T12n0375_004:0629c18": "法。「我又示現於閻浮提入諸酒會、博弈之",
    "T12n0375_004:0629c19": "處，示現種種勝負諍訟，為欲拔濟彼諸眾",
    "T12n0375_004:0629c20": "生。而我實無如是惡業，而諸眾生皆謂我",
    "T12n0375_004:0629c21": "作如是之業。「我又示現久住塚間，作大鷲",
    "T12n0375_004:0629c22": "身度諸飛鳥。而諸眾生皆謂我是真實鷲",
    "T12n0375_004:0629c23": "身，然我久已離於是業，為欲度彼諸鳥鷲",
    "T12n0375_004:0629c24": "故示現如是。「我又示現閻浮提中作大長",
    "T12n0375_004:0629c25": "者，為欲安立無量眾生住於正法。「又復示",
    "T12n0375_004:0629c26": "作諸王、大臣、王子、輔相，於是眾中各為第",
    "T12n0375_004:0629c27": "一，為修正法故處王位。「我又示現閻浮提",
    "T12n0375_004:0629c28": "中疫病劫起，多有眾生為病所惱，先施醫",
    "T12n0375_004:0629c29": "藥，然後為說微妙正法，令其安住無上菩",
    "T12n0375_004:0630a01": "提，眾人皆謂是病劫起。「又復示現閻浮提",
    "T12n0375_004:0630a02": "中飢餓劫起，隨其所須供給飲食，然後為",
    "T12n0375_004:0630a03": "說微妙正法，令其安住無上菩提。「又復示",
    "T12n0375_004:0630a04": "現閻浮提中刀兵劫起，即為說法令離怨",
    "T12n0375_004:0630a05": "害，使得安住無上菩提。「又復示現，為計常",
    "T12n0375_004:0630a06": "者說無常想、計樂想者為說苦想、計我",
    "T12n0375_004:0630a07": "想者說無我想、計淨想者說不淨想。若有",
    "T12n0375_004:0630a08": "眾生貪著三界，即為說法，令離是處。度眾",
    "T12n0375_004:0630a09": "生故，為說無上微妙法藥；為斷一切煩惱",
    "T12n0375_004:0630a10": "樹故，種植無上法藥之樹；為欲拔濟諸外",
    "T12n0375_004:0630a11": "道故，演說正法。雖復示現為眾生師，而心",
    "T12n0375_004:0630a12": "初無眾生師想。「為欲拔濟諸下賤故，現入",
    "T12n0375_004:0630a13": "其中而為說法，非是惡業受是身也。「如來",
    "T12n0375_004:0630a14": "正覺如是安住大般涅槃，是故名為常住無",
    "T12n0375_004:0630a15": "變；如閻浮提，東弗于逮、西瞿耶尼、北欝單",
    "T12n0375_004:0630a16": "越亦復如是；如四天下，三千大千世界亦",
    "T12n0375_004:0630a17": "爾。二十五有如《首楞嚴經》中廣說。以是故",
    "T12n0375_004:0630a18": "名大般涅槃。若有菩薩摩訶薩安住如是",
    "T12n0375_004:0630a19": "大般涅槃，能示如是神通變化而無所畏。",
    "T12n0375_004:0630a20": "「迦葉！以是緣故，汝不應言：『羅睺羅者是佛",
    "T12n0375_004:0630a21": "之子。』何以故？我於往昔無量劫中已離欲",
    "T12n0375_004:0630a22": "有。是故，如來名曰常住，無有變易。」",
    "T12n0375_004:0630a23": "迦葉復言：「如來云何名曰常住？如佛言曰：",
    "T12n0375_004:0630a24": "『如燈滅已，無有方所。』如來亦爾，既滅度已，",
    "T12n0375_004:0630a25": "亦無方所。」佛言：「迦葉！善男子！汝今不應作",
    "T12n0375_004:0630a26": "如是言：『燈滅盡已，無有方所；如來亦爾，既",
    "T12n0375_004:0630a27": "滅度已，無有方所。』善男子！譬如男女然燈",
    "T12n0375_004:0630a28": "之時，燈器大小悉滿中油。隨有油在，其明",
    "T12n0375_004:0630a29": "猶存；若油盡已，明亦俱盡。其明滅者，譬煩惱",
    "T12n0375_004:0630b01": "滅，明雖滅盡，燈器猶存。如來亦爾，煩惱雖",
    "T12n0375_004:0630b02": "滅，法身常存。善男子！於意云何？明與燈器",
    "T12n0375_004:0630b03": "為俱滅不？」迦葉答言：「不也。世尊！雖不俱滅，",
    "T12n0375_004:0630b04": "然是無常。若以法身譬燈器者，燈器無常；",
    "T12n0375_004:0630b05": "法身亦爾，應是無常。」「善男子！汝今不應作",
    "T12n0375_004:0630b06": "如是難。如世間言器，如來世尊無上法器。",
    "T12n0375_004:0630b07": "彼器無常，非如來也。一切法中，涅槃為常。如",
    "T12n0375_004:0630b08": "來體之，故名為常。「復次，善男子！言燈滅者，",
    "T12n0375_004:0630b09": "是阿羅漢所證涅槃，以滅貪愛、諸煩惱故，",
    "T12n0375_004:0630b10": "譬之燈滅。阿那含者，名曰有貪。以有貪故，",
    "T12n0375_004:0630b11": "不得說言同於燈滅。是故，我昔覆相說言",
    "T12n0375_004:0630b12": "喻如燈滅，非大涅槃同於燈滅。阿那含者，",
    "T12n0375_004:0630b13": "非數數來，又不還來二十五有，更不復受",
    "T12n0375_004:0630b14": "臭身、蟲身、食身、毒身，是則名為阿那含也。若",
    "T12n0375_004:0630b15": "更受身，名為那含；不受身者，名阿那含。有",
    "T12n0375_004:0630b16": "去、來者，名曰那含；無去、來者，名阿那含。」",
    "T12n0375_004:0630b17": "大般涅槃經卷第四"
}