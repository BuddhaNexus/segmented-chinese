{
    "X69n1335_002:0110a01": "善慧大士錄卷第二",
    "X69n1335_002:0110a03": "陳太建五年。菩提等上啟於宣帝。請為本寺護法檀",
    "X69n1335_002:0110a04": "越。帝答書可之。菩提等又作書與朝貴以下。曰。伏惟",
    "X69n1335_002:0110a05": "亡師大士在世之時。頻詣梁武帝弘宣正道。多逢惱",
    "X69n1335_002:0110a06": "鄣。請朝貴為護法檀越。竝蒙弘獎。今徒眾弟子。奉遵",
    "X69n1335_002:0110a07": "遺教。紹繼慈旨。輒依先仰。請為護法。特願垂許。於是",
    "X69n1335_002:0110a08": "自朝廷宰貴以下。至于士庶。具題爵里。願為護法檀",
    "X69n1335_002:0110a09": "越者甚眾。禎明元年。大士長男普建法師。燒身滅度。",
    "X69n1335_002:0110a10": "隋開皇十五年二月十五日。文帝作書與弟子沙門",
    "X69n1335_002:0110a11": "慧則等。曰。皇帝敬問慧則法師。如來大慈。矜念羣品。",
    "X69n1335_002:0110a12": "救度一切。為世津梁。朕君臨天下。重興法教。欲使三",
    "X69n1335_002:0110a13": "寶永崇。四生蒙福。汝等歸依正覺。宣揚聖道。想勤修",
    "X69n1335_002:0110a14": "梵行。殊應勞德。秋暮已寒。道體如宜也。今遣使人。指",
    "X69n1335_002:0110a15": "宣往意。",
    "X69n1335_002:0110a16": "開皇十八年。帝又與書曰。朕受天命。撫育黎元。尊崇",
    "X69n1335_002:0110a17": "三寶。情深救護。望十方世界一切含靈。蒙茲福業。俱",
    "X69n1335_002:0110a18": "登仁壽。汝等捿身淨土。投志法門。普為羣生宣揚聖",
    "X69n1335_002:0110a19": "教。又知比來為國行道。勤修功德。當甚勞心。汝等弘",
    "X69n1335_002:0110a20": "此慈悲。精誠苦行。廣濟眾品。深慰朕懷。既利益處多。",
    "X69n1335_002:0110a21": "勿辭勞也。",
    "X69n1335_002:0110a22": "仁壽元年正月十五日。帝又書曰。朕尊崇聖教。重興",
    "X69n1335_002:0110a23": "三寶。欲使一切生靈咸蒙福力。法師捨離塵俗。投志",
    "X69n1335_002:0110a24": "法門。專心講誦。宣揚玅典。精誠如法。深副朕懷。既利",
    "X69n1335_002:0110b01": "益羣生。當不辭勞倦。",
    "X69n1335_002:0110b02": "大業元年。煬帝書曰。朕欽承寶命。撫育萬方。思弘德",
    "X69n1335_002:0110b03": "化。覃被遐邇。況復昔居藩屏。作牧江都。所管之內。臨",
    "X69n1335_002:0110b04": "踐日久。興言唯舊。有異常情。今者巡省風俗。爰屆淮",
    "X69n1335_002:0110b05": "海。山川非遠。瞻望載懷。薄寒道體。清豫廣修淨業。寔",
    "X69n1335_002:0110b06": "足津梁。既以弘濟為心。不為勞也。",
    "X69n1335_002:0110b07": "是後僧徒住持。自朝廷至于郡縣官司。多保護之。其",
    "X69n1335_002:0110b08": "大士遺跡。雖歲月淹久。至今在者。稽停塘下漉魚潭",
    "X69n1335_002:0110b09": "一所。佛殿及九層塼塔各一所。法猛上人織成彌勒",
    "X69n1335_002:0110b10": "像及小銅鍾子一口。大士所臥大牀一張。莞席一領。",
    "X69n1335_002:0110b11": "木帳一具。木枕一枚。牙塔子．牙菩薩二軀。白石像一",
    "X69n1335_002:0110b12": "軀。甆像二軀。甆硯一面。甆插筆架一具。甆水甖一口。",
    "X69n1335_002:0110b13": "扣天門槌一雙。武帝水火珠一顆。麈尾扇一柄。香奩",
    "X69n1335_002:0110b14": "一具。遮日扇兩抦。張僧繇畫菩薩兩鋪。西國獻獨榻",
    "X69n1335_002:0110b15": "牀一張。其餘屋宇園池等。皆大士在時所有。其事煩",
    "X69n1335_002:0110b16": "碎。不復具載。",
    "X69n1335_002:0110b17": "大士凡所有著述。不以文字為意。但契微玅至真之",
    "X69n1335_002:0110b18": "理。冀學者因此得識菩提之門耳。其所為眾生說法。",
    "X69n1335_002:0110b19": "亦不過數句。所聽者各隨性分得解也。初。大士每與",
    "X69n1335_002:0110b20": "弟子等。說大乘道。未甞告倦。時比丘智雲從容啟大",
    "X69n1335_002:0110b21": "士曰。師主甞說六度及四等。未知云何是度。云何是",
    "X69n1335_002:0110b22": "等。大士答曰。雖行布施。而不畢竟住於喜捨。雖行持",
    "X69n1335_002:0110b23": "戒。而不畢竟住於調伏。雖行忍辱。而不畢竟住於無",
    "X69n1335_002:0110b24": "瞋。雖行精進。而不畢竟住於忘身證法。雖行禪定。而",
    "X69n1335_002:0110c01": "不畢竟住於無動。雖行智慧。而不畢竟住於空解。雖",
    "X69n1335_002:0110c02": "行無相。而不畢竟住於永寂。雖行無度。而不畢竟住",
    "X69n1335_002:0110c03": "於無得。雖行無起。而不畢竟住於無生。是為六度摩",
    "X69n1335_002:0110c04": "訶般若波羅蜜也。雖行慈心。而不畢竟住於常念。雖",
    "X69n1335_002:0110c05": "行悲心。而不畢竟住於忍苦與濟。雖行喜心。而不畢",
    "X69n1335_002:0110c06": "竟住於欣悅正法。雖行捨心。而不畢竟住於無著。此",
    "X69n1335_002:0110c07": "四心竝離於色相。怨親等濟。盡於未來。是為四等．四",
    "X69n1335_002:0110c08": "無量也。大士更說摩訶正法忍。無礙功德少分。以釋",
    "X69n1335_002:0110c09": "上義。曰。若能持受摩訶正法忍。能為摩尼珠。遍照十",
    "X69n1335_002:0110c10": "方。能為如意珠。充滿諸行願。能令行者如虗空。色相",
    "X69n1335_002:0110c11": "不能染。能使行者離足迹。猶如鳥飛空。當成無上道。",
    "X69n1335_002:0110c12": "疾證天中天。能紹諸佛法。普度諸羣生。能為眾玅藥。",
    "X69n1335_002:0110c13": "療治生死病。能令行者無所依。疾證離名字。能弘三",
    "X69n1335_002:0110c14": "菩提。安育無邊際。能降諸結賊。疾證一無為。能為大",
    "X69n1335_002:0110c15": "日月。照了諸世界。能令行者利己永安寧。能令疾證",
    "X69n1335_002:0110c16": "不動地。澄寂無崖底。能成聖中王。名聞普世界。能為",
    "X69n1335_002:0110c17": "法寶藏。日用無窮盡。能令疾證大乘道。能載無限量。",
    "X69n1335_002:0110c18": "大士又說陀羅尼三昧法門少分偈。",
    "X69n1335_002:0110c19": "　是法法中明　　猶如星日月　　是法法中燈",
    "X69n1335_002:0110c20": "　能破無邊暗　　是法法中地　　荷載遍十方",
    "X69n1335_002:0110c21": "　是法法中母　　出生諸佛種",
    "X69n1335_002:0110c22": "爾時大士見眾生雖有肉眼。不識罪福之由。因為徒",
    "X69n1335_002:0110c23": "眾說三盲之義。曰。一．瞋恚盲。二．慳貪盲。三．憍慢嫉妬",
    "X69n1335_002:0110c24": "盲。瞋恚盲者。後墮地獄。出受毒虵身。人見便打殺。問",
    "X69n1335_002:0111a01": "汝起此嗔心。定是損誰。為損己耶。損他耶。若不生瞋",
    "X69n1335_002:0111a02": "心。應得涅槃常樂。只由起瞋心。墮其身向三惡道中",
    "X69n1335_002:0111a03": "受如是大苦。不聽受涅槃大樂。此非大盲耶。慳貪盲",
    "X69n1335_002:0111a04": "者。只猶慳貪心。故墮大地獄。從地獄出。受餓鬼身。問",
    "X69n1335_002:0111a05": "汝起此慳貪心。定是損誰。為損己耶。損他耶。若不生",
    "X69n1335_002:0111a06": "慳貪心。應得大涅槃樂。只由起慳貪心。自墮其身向",
    "X69n1335_002:0111a07": "三惡道中受如是大苦。不聽受涅槃大樂。此非大盲",
    "X69n1335_002:0111a08": "耶。憍慢嫉妬盲者。先墮大地獄。從地獄出。作糞坑中",
    "X69n1335_002:0111a09": "蟲及猪犬等下賤之身。問汝起此憍慢嫉妬心。定是",
    "X69n1335_002:0111a10": "損誰。為損己耶。損他耶。若不生憍慢心。應得大涅槃",
    "X69n1335_002:0111a11": "樂。只由起憍慢嫉妒心。自墮其身向三惡道中受如",
    "X69n1335_002:0111a12": "是大苦。不聽受涅槃大樂。豈非大盲耶。",
    "X69n1335_002:0111a13": "大士常勸戒諸人。令菜食。說法開示曰。如我不欲得",
    "X69n1335_002:0111a14": "人加諸我。我亦不應加諸人。我不欲得人殺害於我。",
    "X69n1335_002:0111a15": "我亦不應殺害於他。我不殺彼。彼不殺我。是世正理。",
    "X69n1335_002:0111a16": "汝持不殺戒。法應如此。就佛何求。若犯殺戒。落刀劒",
    "X69n1335_002:0111a17": "林．鑊湯爐炭地獄。不盜戒者。我不欲得人劫盜於我",
    "X69n1335_002:0111a18": "物。我亦不應劫盜於他物。我不盜彼。彼不盜我。是世",
    "X69n1335_002:0111a19": "正理。汝法應持不盜戒。就佛何求。若犯盜戒。死受地",
    "X69n1335_002:0111a20": "獄重罪。出墮餓鬼。後為牛馬。又割肉償其債主。百千",
    "X69n1335_002:0111a21": "萬劫。無有休息。",
    "X69n1335_002:0111a22": "弟子又問曰。從來啟佛文詞。只啟釋迦十方佛。而獨",
    "X69n1335_002:0111a23": "不道彌勒。何耶。答曰。十方諸佛。共一法身。何必須一",
    "X69n1335_002:0111a24": "一列名。自說因緣。如昔有人作好飲食供養聖僧。爾",
    "X69n1335_002:0111b01": "時聖僧化作凡僧形像來食其食。主人見即罵辱言。",
    "X69n1335_002:0111b02": "我本供養聖僧。不知上人何得受我供養。然只此上",
    "X69n1335_002:0111b03": "人是聖僧身。主人自不識耳。",
    "X69n1335_002:0111b04": "大士又常閑居謂弟子言。我初學道。始於寺前起一",
    "X69n1335_002:0111b05": "草菴及守苽屋。內外泥治甚周。爾時有客來至屋中",
    "X69n1335_002:0111b06": "與我談話。我於對客之際。乃見一佛。身長丈六。金色",
    "X69n1335_002:0111b07": "從天上來。東面而下。光明赫赩。遍虗空中亦盡作黃",
    "X69n1335_002:0111b08": "金色。爾時都不見屋及四壁所在。如虗空中坐。佛既",
    "X69n1335_002:0111b09": "至地。我即禮拜。佛亦隨我作禮。唯我獨見。客不見也。",
    "X69n1335_002:0111b10": "又言。我入山修道時。常自思惟。諸佛世尊。竝以何道。",
    "X69n1335_002:0111b11": "能度眾生。今我學何法。當得此道。我資用多乏。肆力",
    "X69n1335_002:0111b12": "耕鋤。瞑還山中。竟夜思惟度眾生法。心未明了。因發",
    "X69n1335_002:0111b13": "聲慟哭。雨淚交流。念三塗地獄之苦。彌日累夕。乃豁",
    "X69n1335_002:0111b14": "然開悟。自識我來處。方知諸佛不除地獄。深有所以。",
    "X69n1335_002:0111b15": "若除地獄。則無人修善。故知善惡二法。互相住持。世",
    "X69n1335_002:0111b16": "界乃安立。譬如聖王治國。設法垂制。人有所犯。則隨",
    "X69n1335_002:0111b17": "事刑戮。輕者鞭捶。重者刀鋸。以今於世。以行禮樂。以",
    "X69n1335_002:0111b18": "立仁義。若無王威憲制。偷劫怨家侵掠無已。是後大",
    "X69n1335_002:0111b19": "士又從容謂弟子曰。我初悟道時。得少分宿命智通。",
    "X69n1335_002:0111b20": "識本來處。知從天來。本身由在彼天上。又言。我身在",
    "X69n1335_002:0111b21": "山中打磬。六時禮拜。空中常有四部眾同我禮拜。弟",
    "X69n1335_002:0111b22": "子問曰。六篇中言。近皆天宮。不知是何天也。答曰。非",
    "X69n1335_002:0111b23": "是第一義天。祇是欲界中第四天耳。又問曰。未審得",
    "X69n1335_002:0111b24": "宿命智。見來去事。如人即今眼見物不。答曰。不也。我",
    "X69n1335_002:0111c01": "但得少分宿命智耳。今作凡夫。非是具足神通時。至",
    "X69n1335_002:0111c02": "於坐道場時。乃當具足也。又問曰。少分宿命智見知",
    "X69n1335_002:0111c03": "若為。答曰。我只心知耳。實無所見。如我遣弟子傅暀",
    "X69n1335_002:0111c04": "奉書白國主。自知當有大德沙門為影響之人。",
    "X69n1335_002:0111c05": "初大士在世之日。常與弟子說無為大道．諸法因緣",
    "X69n1335_002:0111c06": "曰。無為大道者。離於言說。何謂離言說。說者無示。聽",
    "X69n1335_002:0111c07": "者無聞。學者為得。何謂說無示。聽無聞。學無得。答曰。",
    "X69n1335_002:0111c08": "說者無方故無示。聽者無受故無聞。學者無取故無",
    "X69n1335_002:0111c09": "得。何以故。爾法無色。離形相故。法無受。離取捨故。法",
    "X69n1335_002:0111c10": "無行。離足跡故。法無名字。離分別故。如是道者即是",
    "X69n1335_002:0111c11": "無為真一。真一之道即無漏之道。何謂無漏。斷絕攀",
    "X69n1335_002:0111c12": "緣。究竟無染。上不為結使所牽。漏落三界。流轉生死。",
    "X69n1335_002:0111c13": "下不為結使所牽。漏落三塗地獄。受諸苦惱。故言無",
    "X69n1335_002:0111c14": "漏。無漏之道。即寂定無為。巋然常住。何謂為常。雖復",
    "X69n1335_002:0111c15": "俗去時移。常存不異。常住之道即是聖道。何謂聖道。",
    "X69n1335_002:0111c16": "聖者。正也。若論正。即是不動。若論不動。即是定。若論",
    "X69n1335_002:0111c17": "定。即是調直。若論調直。即是平。若論平。即是和。若論",
    "X69n1335_002:0111c18": "和。即是僧。僧者。復有三義。一者意業無所作。二者口",
    "X69n1335_002:0111c19": "業無所作。三者身業無所作。名之為僧。亦名法師。法",
    "X69n1335_002:0111c20": "師者。復有三義。一者履踐如如。體一無相。二能弘宣",
    "X69n1335_002:0111c21": "正典。曉真不二。三能善巧方便化彼羣生。同歸一源。",
    "X69n1335_002:0111c22": "名為法師。",
    "X69n1335_002:0111c23": "問曰。何不二法即真。而須方便。答曰。眾生習氣剛強。",
    "X69n1335_002:0111c24": "深愛諸有。不可卒除。要須方便。稍遣攀緣。緣累既盡。",
    "X69n1335_002:0112a01": "乃方悟道。理會無上。即真不二。是以諸佛菩薩。大悲",
    "X69n1335_002:0112a02": "憐愍。開方便法門。常勸出家。出家之法有二。一．形出",
    "X69n1335_002:0112a03": "家。二．心出家。形出家者。所謂剃除鬚髮。同於法身。心",
    "X69n1335_002:0112a04": "出家者。出一切攀緣諸有結家。若就即世而論。形出",
    "X69n1335_002:0112a05": "家勝。何以故。不為公私所引。獨脫無累。蕭然自在。若",
    "X69n1335_002:0112a06": "就理而論。則無有二。復有事．理出家。事出家者。出慳",
    "X69n1335_002:0112a07": "家．出貪家．出瞋家．出殺害家．出食噉眾生家．出偷盜",
    "X69n1335_002:0112a08": "家．出邪婬家．出損他利己家．出綺言妄語家．出惡口",
    "X69n1335_002:0112a09": "兩舌家．出嫉賢妒能家．出憎愛家．出怨親家．出互爭",
    "X69n1335_002:0112a10": "勝劣家．出相凌易家．出相鬬打家．出貢高家．出我人",
    "X69n1335_002:0112a11": "家．出不慈孝家．出無慚無愧家．出違恩背義家．出不",
    "X69n1335_002:0112a12": "謙讓家．出誹謗家．出毀呰家．出世間非道理家．出不",
    "X69n1335_002:0112a13": "恭敬家．出六塵家．出一切諸慢家．出我慢家．出邪慢",
    "X69n1335_002:0112a14": "家．出憍慢家．出高慢家．出不如慢家．出慢慢家．出增",
    "X69n1335_002:0112a15": "上慢家．出多聞廣知家．出持戒慢家．出禪定慢家．出",
    "X69n1335_002:0112a16": "師慢家．出僧慢家．出貴慢家．出富慢家．出端正慢家．",
    "X69n1335_002:0112a17": "出丈夫慢家．出勢力慢家．出妓能慢家．出火宅慢家．",
    "X69n1335_002:0112a18": "出三界家．出一切有為諸結家。是名事出家。此家此",
    "X69n1335_002:0112a19": "宅有何等過。應須出離。盇此家此宅中。有無量怨家",
    "X69n1335_002:0112a20": "債主。手把刀劒。常待我來。殺害於我身。應須出離。又",
    "X69n1335_002:0112a21": "有無量虎狼師子。常待我來。噉食我身。應須出離。又",
    "X69n1335_002:0112a22": "多諸惡虵．蜈蚣等屬。常待我來。惱害於我身。應須出",
    "X69n1335_002:0112a23": "離。又有無量三塗地獄種種諸苦。常待我來。考楚於",
    "X69n1335_002:0112a24": "我身。應須出離。又多諸郎主。常待我來。使役於我身。",
    "X69n1335_002:0112b01": "何謂郎主。慳心是郎主。貪心是郎主。瞋心是郎主。殺",
    "X69n1335_002:0112b02": "害心是郎主。食噉眾生心是郎主。偷盜心是郎主。邪",
    "X69n1335_002:0112b03": "婬心是郎主。損他利己心是郎主。綺言妄語心是郎",
    "X69n1335_002:0112b04": "主。惡口兩舌心是郎主。嫉賢妒能心是郎主。憎愛心",
    "X69n1335_002:0112b05": "是郎主。怨親心是郎主。彼我心是郎主。互爭勝負心",
    "X69n1335_002:0112b06": "是郎主。相凌易心是郎主。相鬬打心是郎主。貢高心",
    "X69n1335_002:0112b07": "是郎主。我人心是郎主。不慈不孝心是郎主。無慚無",
    "X69n1335_002:0112b08": "愧心是郎主。違恩背義心是郎主。不謙讓心是郎主。",
    "X69n1335_002:0112b09": "誹謗心是郎主。相毀呰心是郎主。世間非道理心是",
    "X69n1335_002:0112b10": "郎主。不恭敬心是郎主。六塵心是郎主。一切諸慢心",
    "X69n1335_002:0112b11": "是郎主。眼貪華艶之色是郎主。耳貪非法之聲是郎",
    "X69n1335_002:0112b12": "主。鼻貪非法之香是郎主。舌貪非法之味是郎主。身",
    "X69n1335_002:0112b13": "貪細滑是郎主。意緣惡境是郎主。一切有為諸行悉",
    "X69n1335_002:0112b14": "皆是郎主。此諸郎主。能使役。能罵辱。能捶擊。能繫駐。",
    "X69n1335_002:0112b15": "能枷鏁。能殺害。能煑炙。能噉食於我身。世間自有人",
    "X69n1335_002:0112b16": "屬他使役。尚復稱言辛苦。不可嬰當。況係屬如此郎",
    "X69n1335_002:0112b17": "主。備嬰眾苦。復可當乎。是故應須出離。理出家者。出",
    "X69n1335_002:0112b18": "八聖道家．出十力四無所畏家．出十八不共法家．出",
    "X69n1335_002:0112b19": "五眼家．出六神通家．出三明家．出他心家．出宿命智",
    "X69n1335_002:0112b20": "家．出大悲大慈家．出平等家．出覺知悉達智家．出佛",
    "X69n1335_002:0112b21": "法僧家。是名理出家。",
    "X69n1335_002:0112b22": "或曰。既有出家。復有入家不。今略說入家。入遍寂家．",
    "X69n1335_002:0112b23": "入大動家．入現色身家．入無住家。若如是者。即是大",
    "X69n1335_002:0112b24": "乘。何以故。若以無生妨生。是人遠離無生。若無滅妨",
    "X69n1335_002:0112c01": "滅。是人遠離無滅。是故經言。生死是涅槃。無退無生",
    "X69n1335_002:0112c02": "故。何故無退無生。為來無所從故。何為來無所從。為",
    "X69n1335_002:0112c03": "去無所至故。何為去無所至。為遠離三世有故。何故",
    "X69n1335_002:0112c04": "遠離三世有。為隨順諸法性故。何故隨順諸法性。為",
    "X69n1335_002:0112c05": "教化羣生。等至涅槃故。是故雖得佛道。轉于法輪。不",
    "X69n1335_002:0112c06": "捨菩提之道。何以故。不虗本願故。",
    "X69n1335_002:0112c07": "問曰。何為來無所從。謂不依一切諸行故。何謂去無",
    "X69n1335_002:0112c08": "所至。謂於一切法無所取故。何謂遠離過去有。謂不",
    "X69n1335_002:0112c09": "住過去足跡。離於名字。無所分明故。何謂遠離現在",
    "X69n1335_002:0112c10": "有。謂現在心不染有無二法故。何謂遠離未來有。謂",
    "X69n1335_002:0112c11": "心不取未來。證法無為故。何謂遠離三世有。為盡有",
    "X69n1335_002:0112c12": "為諸法。無所得故。隨順諸法性。為住無所住故。何謂",
    "X69n1335_002:0112c13": "住無所住。為興無限大慈大悲故。何謂興無限大慈",
    "X69n1335_002:0112c14": "大悲。為教化羣生。等至涅槃故。何謂成就阿耨多羅",
    "X69n1335_002:0112c15": "三藐三菩提。謂離有為諸法。證寂無為故。何故不成",
    "X69n1335_002:0112c16": "就阿耨多羅三藐三菩提。為不住諸寂。為諸法故。何",
    "X69n1335_002:0112c17": "為得無所得。為不得有無二法。如虗空住無所住故。",
    "X69n1335_002:0112c18": "問曰。如上所說。斷絕攀緣。究竟無染。不為結使所牽。",
    "X69n1335_002:0112c19": "是即解脫者。何用坐禪繫念數息耶。答曰。坐禪數息",
    "X69n1335_002:0112c20": "者。乃是入道初門。正為眾生習氣剛強。深愛五欲。煩",
    "X69n1335_002:0112c21": "惱熾盛。折挫不調。是以諸佛菩薩方便。令繫念數息。",
    "X69n1335_002:0112c22": "廢其心慮。不緣世間麤惡之事。又令觀身過患。厭離",
    "X69n1335_002:0112c23": "生死。精勤修習。累日經年。修習既久。攀緣稍靜。心得",
    "X69n1335_002:0112c24": "調柔。乃能斷慳貪瞋等有為一切諸行。諸行既盡。心",
    "X69n1335_002:0113a01": "會實相。證寂無為。是名得道。若人雖復坐禪。繫念數",
    "X69n1335_002:0113a02": "息。不斷瞋等有為諸行者。終不得道。何以故爾。道是",
    "X69n1335_002:0113a03": "無為法。諸行是有為因。今行有為因。希望無為果。不",
    "X69n1335_002:0113a04": "亦難乎。",
    "X69n1335_002:0113a05": "又說三乘及外道魔業曰。第一．聲聞乘者。不能廣濟。",
    "X69n1335_002:0113a06": "但觀身患。厭離生死。斷一切攀緣有為諸結。安心實",
    "X69n1335_002:0113a07": "相。證寂無為。是名聲聞乘。第二．緣覺乘者。厭離生死。",
    "X69n1335_002:0113a08": "斷一切攀緣有為諸結。修行四等六度。廣濟羣生。安",
    "X69n1335_002:0113a09": "心實際取證。成佛三十二相八十種好。是為緣覺乘。",
    "X69n1335_002:0113a10": "第三．大乘者。息一切攀緣有為諸結。修行四等六度。",
    "X69n1335_002:0113a11": "廣濟羣生。怨親平等。迴向三菩提。不證三菩提。修行",
    "X69n1335_002:0113a12": "一切法。而離諸法相。是故非世間．非不世間。非涅槃．",
    "X69n1335_002:0113a13": "非不涅槃。不縛不脫。永為三界父母。廣濟羣生。盡未",
    "X69n1335_002:0113a14": "來際。是名大乘。何謂外道業。外道業者。修有漏善。厭",
    "X69n1335_002:0113a15": "下攀上。修諸苦行。亦修諸功德。望得高昇自在。永受",
    "X69n1335_002:0113a16": "無為安樂。是為外道業。",
    "X69n1335_002:0113a17": "問曰。夫物生有死。事成有敗。生心趣道。寧得久住常",
    "X69n1335_002:0113a18": "樂。何者是魔業。答曰。有為諸行。何謂諸行。慳心是行",
    "X69n1335_002:0113a19": "地。貪心是行地。殺害心是行地。食噉眾生心是行地。",
    "X69n1335_002:0113a20": "偷盜心是行地。瞋心是行地。邪妬心是行地。損佗利",
    "X69n1335_002:0113a21": "己心是行地。調戲心是行地。歌舞心是行地。綺語妄",
    "X69n1335_002:0113a22": "言心是行地。惡口兩舌心是行地。嫉能妒賢心是行",
    "X69n1335_002:0113a23": "地。愛憎心是行地。彼我心是行地。互爭勝負心是行",
    "X69n1335_002:0113a24": "地。相凌滅心是行地。相鬬打心是行地。一切諸慢心",
    "X69n1335_002:0113b01": "是行地。我人心是行地。不慈不孝心是行地。無慙無",
    "X69n1335_002:0113b02": "愧心是行地。違恩背義心是行地。不謙讓心是行地。",
    "X69n1335_002:0113b03": "相誹謗心是行地。毀呰心是行地。世間非道理心是",
    "X69n1335_002:0113b04": "行地。不恭敬心是行地。眼貪華艶之色是行地。耳貪",
    "X69n1335_002:0113b05": "非法之聲是行地。鼻貪非法之香是行地。舌貪非理",
    "X69n1335_002:0113b06": "之味是行地。身貪細滑是行地。意緣惡境是行地。一",
    "X69n1335_002:0113b07": "切有為諸行。若善若惡。皆是魔業也。此諸行流轉生",
    "X69n1335_002:0113b08": "死。無有休息。常處闇宅。永劫長夜。無有光明。急須遠",
    "X69n1335_002:0113b09": "離。",
    "X69n1335_002:0113b10": "又問曰。何謂魔。答曰。魔者。邪也。生心取外。即是為邪。",
    "X69n1335_002:0113b11": "生心取內。即是為邪。生心取中間。即是為邪。若心不",
    "X69n1335_002:0113b12": "生。即不動。若心不動。即為正也。",
    "X69n1335_002:0113b13": "又問曰。夫人何故輪迴生死。無有休息。答曰。輪迴生",
    "X69n1335_002:0113b14": "死。不由於他。皆由自身口意業之所致也。是故應須",
    "X69n1335_002:0113b15": "控制諸根。不令放逸。有人說言。死去更復何知。夫死",
    "X69n1335_002:0113b16": "之與生無差異。何以故。夫有身者。皆謂四大所成。識",
    "X69n1335_002:0113b17": "神合體。遍在其中。今所以知寒知熱。知苦知樂。悉是",
    "X69n1335_002:0113b18": "識神所知。非為四大知也。若言不然者。何故識神去",
    "X69n1335_002:0113b19": "後。死屍不知苦樂耶。以此推之。明死與生不異。是識",
    "X69n1335_002:0113b20": "神領於苦樂耳。今日若不能忍受飢渴．寒熱．燒煑．割",
    "X69n1335_002:0113b21": "炙之痛。後入地獄。豈能受乎。若不肯調心為善。恣意",
    "X69n1335_002:0113b22": "殺害眾生。造作諸惡者。死入三塗地獄．刀山劒樹．鑊",
    "X69n1335_002:0113b23": "湯爐炭．銅柱鐵牀．鋸解磨磨．灰河沸屎．阿鼻地獄．寒",
    "X69n1335_002:0113b24": "冰種種諸苦。豈可當乎。道家五苦頌曰。",
    "X69n1335_002:0113c01": "　生落苦神界　　轉輪五道庭　　久幽閇長夜",
    "X69n1335_002:0113c02": "　累劫無光明　　刀山多劒樹　　毒刃互崢嶸",
    "X69n1335_002:0113c03": "　上有履霜人　　時刻無蹔寧　　飢飡鐵丸炭",
    "X69n1335_002:0113c04": "　渴飲冶火精　　流浪三塗中　　豈識形與名",
    "X69n1335_002:0113c05": "　念子不知命　　苦哉傷我情",
    "X69n1335_002:0113c06": "又有人言。天下人民學道。不盡菜食。大士何獨執菜",
    "X69n1335_002:0113c07": "食耶。答曰。何謂為聖道。夫聖道者。正也。一者理正。二",
    "X69n1335_002:0113c08": "者世正。學道之人。應修理正。理正者。心不在內。亦不",
    "X69n1335_002:0113c09": "在外。不在中間。一心澄寂。猶如虗空。若生心貪世間。",
    "X69n1335_002:0113c10": "非理之味。復何為正乎。第二．學道之人。應修世正。世",
    "X69n1335_002:0113c11": "正者。在貴不凌賤。在富不凌貧。在智不凌愚。在強不",
    "X69n1335_002:0113c12": "凌弱。是故非正不言。非道不行。欲損佗利己。復何為",
    "X69n1335_002:0113c13": "正耶。且一切畜生之類。皆是罪人所作。自念無有力",
    "X69n1335_002:0113c14": "勢。不能救護。今為貪口味。反助煎迫耶。一者乖慈。二",
    "X69n1335_002:0113c15": "者乖理。三者亦是罪業生死根本。一切人民何故輪",
    "X69n1335_002:0113c16": "迴眾苦。無有休息。由不自用道理。更相凌易。互相殺",
    "X69n1335_002:0113c17": "害。為此流轉三塗地獄。受無量苦。是故執心菜食。畢",
    "X69n1335_002:0113c18": "命不移。",
    "X69n1335_002:0113c19": "又有問曰。菜食經久或致病。其事如何。答曰。夫人何",
    "X69n1335_002:0113c20": "故有病。但坐過去前身造作眾惡。感今病苦。今若復",
    "X69n1335_002:0113c21": "造作眾惡。又感未來病苦。譬如有人。故年鐵壯刺身。",
    "X69n1335_002:0113c22": "今年痛惱。為痛惱故。又刺新壯。此寧得愈。應須挑故",
    "X69n1335_002:0113c23": "壯。不刺新壯。痛乃得愈耳。何謂挑故壯。不刺新壯。謂",
    "X69n1335_002:0113c24": "已作之罪。歸命三寶。發露懺悔。未作之惡。誓不更作。",
    "X69n1335_002:0114a01": "此乃獲生生世世無復苦惱也。",
    "X69n1335_002:0114a02": "又問言。非道覔財供養三寶。其事如何。答曰。竊聞經",
    "X69n1335_002:0114a03": "言。非法財作佛。不聽禮此佛。以此推之。故知佛不許",
    "X69n1335_002:0114a04": "人惱害眾生。非道覔利供養三寶。",
    "X69n1335_002:0114a05": "又有人說言。合家不殺。但常食已死之肉。此事如何。",
    "X69n1335_002:0114a06": "答曰。食者不止。殺亦不住。若食者住。殺亦自止。",
    "X69n1335_002:0114a07": "人問云。我為諸惡之事。我廣能讀誦眾經。經云。能讀",
    "X69n1335_002:0114a08": "誦一句一偈。能滅無邊重罪。能增長無邊功德。斯說",
    "X69n1335_002:0114a09": "如何。答曰。斯乃諸佛菩薩慈愍方便。故誘進在前。決",
    "X69n1335_002:0114a10": "斷在後。若眾生讀經。心得悟道。遠離諸惡。改心為善。",
    "X69n1335_002:0114a11": "即一句一偈。實能滅無邊重罪。增長無邊功德。今若",
    "X69n1335_002:0114a12": "廣誦眾經。心不斷惡。亦不能滅罪生福。何以驗之。竊",
    "X69n1335_002:0114a13": "聞善星二比丘。讀誦十二部尊經。利如瀉水。但為惡",
    "X69n1335_002:0114a14": "不住。生身陷阿鼻大地獄。以此推之。故知多聞讀誦。",
    "X69n1335_002:0114a15": "心不斷惡。終不能滅罪生福也。",
    "X69n1335_002:0114a16": "有人問曰。世間有人常講經律。知惡不惡。知罪不罪。",
    "X69n1335_002:0114a17": "知犯不犯。又外能齊整威儀。內心不斷諸惡之行。此",
    "X69n1335_002:0114a18": "理如何。能得解脫諸苦不。答曰。如有人內心具知有",
    "X69n1335_002:0114a19": "因果苦樂諸緣。外形又能齊整威儀。但不能自愛。仍",
    "X69n1335_002:0114a20": "以五百鐵壯內於衣裏。於意云何。此人為當得無苦",
    "X69n1335_002:0114a21": "痛耶。若今學道之人。外雖能齊整威儀。內心不斷諸",
    "X69n1335_002:0114a22": "惡之行。其事亦爾。後為怨家所得。繫身闇獄。受其眾",
    "X69n1335_002:0114a23": "苦。無有邊際。如此苦痛。豈可嬰乎。仰願諸仁德。更相",
    "X69n1335_002:0114a24": "勉勸。制心一處。斷除諸行攀緣。究竟無染。使心虗寂。",
    "X69n1335_002:0114b01": "冥會實相。即得解脫眾苦。超證無為常樂。是故經云。",
    "X69n1335_002:0114b02": "滅苦之道。實是真道。更無餘道也。",
    "X69n1335_002:0114b03": "又曰。今有人身患六欲之病。求師受戒。既受戒已。而",
    "X69n1335_002:0114b04": "不持戒。病得愈不。答曰。譬如有人身苦重病。尋覔良",
    "X69n1335_002:0114b05": "醫。求覔良藥。病人數讀藥方而不服藥。此於諸人意",
    "X69n1335_002:0114b06": "云何。病為當愈不。今人受戒而不持戒。其事亦爾。若",
    "X69n1335_002:0114b07": "不除六欲之因。後必果六十諸行旃陀羅。此六十諸",
    "X69n1335_002:0114b08": "行牽之。流轉生死。殺身無數。",
    "X69n1335_002:0114b09": "問。此諸行旃陀羅。竝從何所而生。答曰。若貪色。即是",
    "X69n1335_002:0114b10": "受想行識。若貪聲。即是受想行識。若貪香。即是受想",
    "X69n1335_002:0114b11": "行識。若貪味。即是受想行識。若貪觸。即是受想行識。",
    "X69n1335_002:0114b12": "若意貪世法。即是受想行識。如有一中備五。五六合",
    "X69n1335_002:0114b13": "成三十旃陀羅也。若貪出世色。即受想行識。若貪出",
    "X69n1335_002:0114b14": "世聲。即受想行識。若貪出世香。即受想行識。若貪出",
    "X69n1335_002:0114b15": "世味。即受想行識。若貪出世觸。即受想行識。若貪出",
    "X69n1335_002:0114b16": "世法。即受想行識。如是一中備五。五六合成三十。并",
    "X69n1335_002:0114b17": "前總為六十旃陀羅也。何謂出世味觸。謂。貪涅槃。愛",
    "X69n1335_002:0114b18": "法生也。此六十諸行旃陀羅應遠離。智者應須觀察",
    "X69n1335_002:0114b19": "審諦思惟。使心不外．不內．亦不中間。猶如虗空。無所",
    "X69n1335_002:0114b20": "依止。即得解脫生死之苦。證真涅槃常樂。",
    "X69n1335_002:0114b21": "或難曰。常說為善感樂。何故世間有人修善。反貧窮",
    "X69n1335_002:0114b22": "困苦。答曰。多是大權菩薩慈愍廣濟。現身修善。嬰羅",
    "X69n1335_002:0114b23": "眾苦。愈困愈堅。不貪世樂。精勤懺悔。唯願捨身。感見",
    "X69n1335_002:0114b24": "諸佛。何以故爾。正為眾生初發道心。信根未立。多逢",
    "X69n1335_002:0114c01": "怨鄣。恐其道心退沒。引之令堅固趣向佛道。是故經",
    "X69n1335_002:0114c02": "言說悔先罪。不說過去解脫。以己之疾。愍於彼疾也。",
    "X69n1335_002:0114c03": "又難曰。常說為惡感苦。何故世間有人生來為惡。現",
    "X69n1335_002:0114c04": "身富貴安樂。子孫盈堂。答曰。夫人得富貴者。不由一",
    "X69n1335_002:0114c05": "生。由前身修行布施。廣作功德。果報今生感受富貴",
    "X69n1335_002:0114c06": "安樂。今生雖復為惡。未即受苦。譬如有人殺害百人。",
    "X69n1335_002:0114c07": "百人恨心甚重。常欲報怨。但彼有千人守護。未能得",
    "X69n1335_002:0114c08": "便。意欲得千人去後。百人取而殺害。受苦無量也。",
    "X69n1335_002:0114c09": "又問曰。畜生之類。愛念眷屬。何如於人。答曰。雖復形",
    "X69n1335_002:0114c10": "差體別。至於貪生畏死。情同狎愛。不異於人。今人自",
    "X69n1335_002:0114c11": "稱有智慧之眼。見生死苦樂之路。而作五痛五燒之",
    "X69n1335_002:0114c12": "因。永劫長夜。受諸苦惱。無有休息。不知遠離。復可得",
    "X69n1335_002:0114c13": "稱為智慧乎。",
    "X69n1335_002:0114c14": "大士又謂人曰。夫人何故常被五痛五燒之苦。盇由",
    "X69n1335_002:0114c15": "自造五痛五燒之因。譬如有人五百鉄壯刺於身上。",
    "X69n1335_002:0114c16": "舉身晝夜痛楚。不可嬰當。今欲為諸仁德拔除此壯。",
    "X69n1335_002:0114c17": "令身心安樂。無復苦惱。於意云何。欲得階梯拔。欲得",
    "X69n1335_002:0114c18": "併拔。何謂階梯拔。有人受持佛三歸一。不殺戒。月持",
    "X69n1335_002:0114c19": "六齋。齋日菜食。喻拔一百壯。有人受持佛五戒。月持",
    "X69n1335_002:0114c20": "六齋。齋日菜食。喻拔二百壯。有人持佛十善戒。月持",
    "X69n1335_002:0114c21": "六齋。年三長齋。齋日菜食。喻拔三百壯。有人受持佛",
    "X69n1335_002:0114c22": "聲聞戒。一切諸惡不作。諸善奉行。長中菜食。六時行",
    "X69n1335_002:0114c23": "道。喻拔四百壯。有人受持佛菩薩戒。一切諸惡不作。",
    "X69n1335_002:0114c24": "諸善奉行。長中菜食。六時行道。愛護正法。不惜軀命。",
    "X69n1335_002:0115a01": "崇弘聖道。廣化羣生。共同解脫。喻拔五百壯。是為併",
    "X69n1335_002:0115a02": "拔。今諸仁德。何故恣心造惡。死入三塗地獄。受苦無",
    "X69n1335_002:0115a03": "量。若能一制心為善。壽終之後。上生天上七寶宮殿",
    "X69n1335_002:0115a04": "之中。姿容端正。相好殊特。尊豪富貴。無為自在。欲有",
    "X69n1335_002:0115a05": "所得。隨念如意。四城銀池。林苑寶樹鏗鏘。華葉蔭映。",
    "X69n1335_002:0115a06": "香風飄拂。金枝玉葉奏眾玅樂。適悅人心。永劫歡娛。",
    "X69n1335_002:0115a07": "頌曰。",
    "X69n1335_002:0115a08": "　調心作牛車　　牽人至梵天　　梵天諸宮殿",
    "X69n1335_002:0115a09": "　皆悉自光明　　譬如春月華　　眾色悅人情",
    "X69n1335_002:0115a10": "　愛樂此華者　　永離諸塵嬰",
    "X69n1335_002:0115a12": "善慧大士錄卷第二"
}