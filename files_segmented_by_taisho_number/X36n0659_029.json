{
    "X36n0659_029:0730b01": "南本大般涅槃經會疏卷第二十九",
    "X36n0659_029:0730b03": "大般涅槃經師子吼菩薩品之五(卷第二十九)",
    "X36n0659_029:0730b04": "北凉　天竺三藏　曇無讖　譯",
    "X36n0659_029:0730b05": "晉　沙門　慧嚴　慧觀",
    "X36n0659_029:0730b06": "　謝靈運　重治",
    "X36n0659_029:0730b07": "師子吼品之五",
    "X36n0659_029:0730b08": "起卷是第二明定慧相資亦是相即亦應言捨但",
    "X36n0659_029:0730b09": "是略耳又捨無別法定慧均平即名為捨文中先",
    "X36n0659_029:0730b10": "問後答。",
    "X36n0659_029:0730b11": "師子吼言世尊如經中說若毗婆舍那能破煩惱何",
    "X36n0659_029:0730b12": "故復修奢摩他耶。",
    "X36n0659_029:0730b13": "問意云慧能斷惑何須用定舉偏別之難以祈圓",
    "X36n0659_029:0730b14": "融之說初師子吼引佛經為難果知不破外人亦",
    "X36n0659_029:0730b15": "非破問者只是破佛為緣之經佛經不出四教觀",
    "X36n0659_029:0730b16": "此義意正用圓破別別既被破餘例可知。",
    "X36n0659_029:0730b17": "次佛答中初文為兩初總破次別破。",
    "X36n0659_029:0730b18": "佛言善男子汝言毗婆舍那破煩惱者是義不然。",
    "X36n0659_029:0730b19": "初總中總唱是義不然何所不該若邪執若小教",
    "X36n0659_029:0730b20": "若共教若漸次皆墮不然之中但是治內之流滯",
    "X36n0659_029:0730b21": "非破外之閑邪。",
    "X36n0659_029:0730b22": "次別破為二先以法料簡後示圓融無方定慧於",
    "X36n0659_029:0730b23": "初文中為七一約無異二約無有三約無所四約",
    "X36n0659_029:0730b24": "無缺五約無動六約無能七約無作初約無異破",
    "X36n0659_029:0730c01": "者文為二一論體同次舉譬譬體同也。",
    "X36n0659_029:0730c02": "何以故有智慧時則無煩惱有煩惱時則無智慧云",
    "X36n0659_029:0730c03": "何而言毗婆舍那能破煩惱。",
    "X36n0659_029:0730c04": "善男子譬如明時無闇闇時無明若有說言明能破",
    "X36n0659_029:0730c05": "闇無有是處。",
    "X36n0659_029:0730c06": "何者惑者咸謂煩惱與智慧其猶水火怨賊須修",
    "X36n0659_029:0730c07": "智慧故破煩惱自別教已還莫不如此故師子吼",
    "X36n0659_029:0730c08": "挾此設難祈於異聞佛以圓破別何者智慧何者",
    "X36n0659_029:0730c09": "煩惱葢是法界之解惑解惑同體無二無別若惑",
    "X36n0659_029:0730c10": "時舉體是惑惑外無智若解時舉體是解解外無",
    "X36n0659_029:0730c11": "惑經言煩惱即菩提菩提即煩惱又經言出法性",
    "X36n0659_029:0730c12": "外更無有法出外有法即非法界若然有煩惱時",
    "X36n0659_029:0730c13": "則無智慧何所論破若有智慧無復煩惱復何所",
    "X36n0659_029:0730c14": "破而言智慧能破煩惱故舉明時無闇闇時無明",
    "X36n0659_029:0730c15": "喻此圓法斯理斯文彰炳灼然不應餘解。",
    "X36n0659_029:0730c16": "從誰有智慧下第二約無有以破文為二先責人",
    "X36n0659_029:0730c17": "法次結無破初文者。",
    "X36n0659_029:0730c18": "善男子誰有智慧誰有煩惱而言智慧能破煩惱。",
    "X36n0659_029:0730c19": "自三藏已上別教已還不能法界圓融虗己忘物",
    "X36n0659_029:0730c20": "二乘猶存我衣我鉢菩薩則嚴土化人彼我雙存",
    "X36n0659_029:0730c21": "智斷俱證此則有誰不得無誰佛以圓法責之只",
    "X36n0659_029:0730c22": "此智慧是煩惱誰以煩惱斷於煩惱只此煩惱是",
    "X36n0659_029:0730c23": "智慧誰以智慧斷於智慧。",
    "X36n0659_029:0730c24": "如其無者則無所破。",
    "X36n0659_029:0731a01": "尚無煩惱斷於煩惱何得智慧斷於智慧是故結",
    "X36n0659_029:0731a02": "云如其無者則無所破。",
    "X36n0659_029:0731a03": "從善男子若言智慧下第三約無所以破文為二",
    "X36n0659_029:0731a04": "先雙明不到到次雙結無破。",
    "X36n0659_029:0731a05": "善男子若言智慧能破煩惱為到故破不到故破若",
    "X36n0659_029:0731a06": "不到破者凡夫眾生則應能破若到故破者初念應",
    "X36n0659_029:0731a07": "破若初念不破後亦不破若初到便破是則不到云",
    "X36n0659_029:0731a08": "何說言智慧能破。",
    "X36n0659_029:0731a09": "若言到與不到而能破者是義不然。",
    "X36n0659_029:0731a10": "何者智慧是法界縱令出法界外有煩惱用法界",
    "X36n0659_029:0731a11": "內智慧破外煩惱為不到彼所能破為到彼所能",
    "X36n0659_029:0731a12": "破若不到彼所能破凡夫不到亦應能破若到彼",
    "X36n0659_029:0731a13": "所即能破者為初念能破後念能破若初念不能",
    "X36n0659_029:0731a14": "後亦不能是故結云到與不到而能破者是義不",
    "X36n0659_029:0731a15": "然法界之外更無復法是故無所。",
    "X36n0659_029:0731a16": "從復次毗婆下第四約無缺以破文為二先約法",
    "X36n0659_029:0731a17": "正破次舉譬。",
    "X36n0659_029:0731a18": "復次毗婆舍那破煩惱者為獨能破為伴故破若獨",
    "X36n0659_029:0731a19": "能破菩薩何故修八聖道若伴故破當知獨則不能",
    "X36n0659_029:0731a20": "破也若獨不能伴亦不能。",
    "X36n0659_029:0731a21": "如一盲人不能見色雖伴眾盲亦不能見毗婆舍那",
    "X36n0659_029:0731a22": "亦復如是。",
    "X36n0659_029:0731a23": "初法意者智慧是法界圓滿具足無有缺減智慧",
    "X36n0659_029:0731a24": "即是戒定等而無有異那忽法界外而猶有伴共",
    "X36n0659_029:0731b01": "破法界外之煩惱既無伴破獨亦不能故舉盲譬",
    "X36n0659_029:0731b02": "若獨若伴俱不見色若獨若伴是缺減義。",
    "X36n0659_029:0731b03": "從善男子如地堅性下第五約無動以破文為二",
    "X36n0659_029:0731b04": "先舉類破次結破。",
    "X36n0659_029:0731b05": "善男子如地堅性火熱性水溼性風動性而地堅性",
    "X36n0659_029:0731b06": "乃至風動性非因緣作其性自爾如四大性煩惱亦",
    "X36n0659_029:0731b07": "爾性自是斷若是斷者云何而言智慧能斷。",
    "X36n0659_029:0731b08": "如四大性不可動轉更無一物改動四大令失本",
    "X36n0659_029:0731b09": "性煩惱亦爾與智同性智性自斷煩惱之性亦自",
    "X36n0659_029:0731b10": "是斷云何以斷能斷於斷。",
    "X36n0659_029:0731b11": "次結文云毗婆舍那決定不能破諸煩惱。",
    "X36n0659_029:0731b12": "以是義故毗婆舍那決定不能破諸煩惱。",
    "X36n0659_029:0731b13": "從善男子如鹽性鹹下第六約無能以破文為四",
    "X36n0659_029:0731b14": "前奪次縱三更奪四復縱。",
    "X36n0659_029:0731b15": "善男子如鹽性鹹令異物鹹蜜本性甘令異物甘水",
    "X36n0659_029:0731b16": "本性濕令異物濕智慧性滅令法滅者是義不然何",
    "X36n0659_029:0731b17": "以故若法無滅云何智慧強令能滅。",
    "X36n0659_029:0731b18": "初舉鹽蜜轉他同己即奪智慧不能如鹽蜜不滅",
    "X36n0659_029:0731b19": "之法智慧不能強令其滅此奪智慧無斷惑之功。",
    "X36n0659_029:0731b20": "次若言下。",
    "X36n0659_029:0731b21": "若言鹽鹹令異物鹹慧滅亦爾令異法滅者是亦不",
    "X36n0659_029:0731b22": "然何以故智慧之性念念滅故若念念滅云何而言",
    "X36n0659_029:0731b23": "能滅他法以是義故智慧之性不破煩惱。",
    "X36n0659_029:0731b24": "引鹽能鹹者縱於智慧能滅他者智慧自念念滅",
    "X36n0659_029:0731c01": "豈令他滅如溺人自沈何得浮他。",
    "X36n0659_029:0731c02": "三善男子有二種下更奪。",
    "X36n0659_029:0731c03": "善男子一切諸法有二種滅一性滅二畢竟滅若性",
    "X36n0659_029:0731c04": "滅者云何而言智慧能滅。",
    "X36n0659_029:0731c05": "正以性滅奪之智是性滅不能令煩惱滅。",
    "X36n0659_029:0731c06": "四若言智慧能滅下復重縱之。",
    "X36n0659_029:0731c07": "若言智慧能滅煩惱如火燒物是義不然何以故如",
    "X36n0659_029:0731c08": "火燒物則有遺燼智慧若爾應有餘燼如斧伐樹破",
    "X36n0659_029:0731c09": "處可見智慧若爾有何可見慧若能令煩惱離者如",
    "X36n0659_029:0731c10": "是煩惱應餘處現如諸外道離六大城拘尸城現若",
    "X36n0659_029:0731c11": "是煩惱不餘處現則知智慧不能令離。",
    "X36n0659_029:0731c12": "舉火燼斧伐求其滅處不可得也前一縱奪明無",
    "X36n0659_029:0731c13": "常苦空及緣修等智慧自是無常何能斷惑歷然",
    "X36n0659_029:0731c14": "可見後一縱奪責不見能斷所斷方所此破法界",
    "X36n0659_029:0731c15": "外別有於惑為智所斷何以不見處所如火燼如",
    "X36n0659_029:0731c16": "斧痕既無燼痕則無惑可破既其無惑智慧破誰",
    "X36n0659_029:0731c17": "用圓破別文義明矣。",
    "X36n0659_029:0731c18": "從善男子一切下第七約無作以破亦呼此為總",
    "X36n0659_029:0731c19": "結於前。",
    "X36n0659_029:0731c20": "善男子一切諸法性若自空誰能令生誰能令滅生",
    "X36n0659_029:0731c21": "異滅異無造作者。",
    "X36n0659_029:0731c22": "此中明一切諸法性自空者誰令生滅無造作者",
    "X36n0659_029:0731c23": "那得智慧破於煩惱。",
    "X36n0659_029:0731c24": "若修習定下第二示圓融無方定慧皆是法界非",
    "X36n0659_029:0732a01": "但慧能斷惑定亦斷惑文為四一明定慧相具亦",
    "X36n0659_029:0732a02": "具一切法二明定慧相即即寂能斷即斷能寂三",
    "X36n0659_029:0732a03": "明定慧名相四明自在適時開此四科即四悉意",
    "X36n0659_029:0732a04": "定慧具足三菩提即第一義即寂能斷即對治定",
    "X36n0659_029:0732a05": "慧名相即是世界適時利益即是為人就初定慧",
    "X36n0659_029:0732a06": "相具文為三一即定具慧謂正智見也。",
    "X36n0659_029:0732a07": "善男子若修習定則得如是正智正見。",
    "X36n0659_029:0732a08": "二定具世間生滅無常等法引證是也。",
    "X36n0659_029:0732a09": "以是義故我經中說若有比丘修習定者能見五陰",
    "X36n0659_029:0732a10": "出滅之相善男子若不修定世間之事尚不能了況",
    "X36n0659_029:0732a11": "於出世若無定者平處顛墜心緣異法口宣異言耳",
    "X36n0659_029:0732a12": "聞異聲心解異義欲造異字手書異文欲行異路身",
    "X36n0659_029:0732a13": "涉異徑。",
    "X36n0659_029:0732a14": "三具三菩提是也。",
    "X36n0659_029:0732a15": "若有修習三昧定者則大利益乃至阿耨多羅三藐",
    "X36n0659_029:0732a16": "三菩提。",
    "X36n0659_029:0732a17": "定為法界包含既爾慧捨亦然。",
    "X36n0659_029:0732a18": "次菩薩具足二法下明定慧相即若言相資此義",
    "X36n0659_029:0732a19": "則疎又為二初即定而慧次即慧而定初文中凡",
    "X36n0659_029:0732a20": "舉八譬即定而慧妙能斷惑次復調攝五根去明",
    "X36n0659_029:0732a21": "即慧而定在危而安處損能益(云云)。",
    "X36n0659_029:0732a22": "善男子菩薩摩訶薩具足二法能大利益一定二智。",
    "X36n0659_029:0732a23": "善男子如刈菅草執急則斷菩薩摩訶薩修是二法",
    "X36n0659_029:0732a24": "亦復如是善男子如拔堅木先以手動後則易出菩",
    "X36n0659_029:0732b01": "薩定慧亦復如是先以定動後以智拔善男子如澣",
    "X36n0659_029:0732b02": "垢衣先以灰汁後以清水衣則鮮潔菩薩定慧亦復",
    "X36n0659_029:0732b03": "如是善男子如先讀誦後則解義菩薩定慧亦復如",
    "X36n0659_029:0732b04": "是善男子譬如勇人先以鎧仗牢自莊嚴然後禦陣",
    "X36n0659_029:0732b05": "能壞怨賊菩薩定慧亦復如是善男子譬如工匠鉗",
    "X36n0659_029:0732b06": "鍋盛金自在隨意撓攬融消菩薩定慧亦復如是善",
    "X36n0659_029:0732b07": "男子譬如明鏡照了面像菩薩定慧亦復如是善男",
    "X36n0659_029:0732b08": "子如先平地然後下種先從師受後思惟義菩薩定",
    "X36n0659_029:0732b09": "慧亦復如是以是義故菩薩摩訶薩修是二法能大",
    "X36n0659_029:0732b10": "利益。",
    "X36n0659_029:0732b11": "初譬如刈葌草者正字應如此姧音詩云白茅菅",
    "X36n0659_029:0732b12": "兮傳云無棄菅爾雅云白華野菅郭注茅屬也甘",
    "X36n0659_029:0732b13": "鍋戈音字應鬲邊安戈方言云關西人謂釜為鍋",
    "X36n0659_029:0732b14": "如南方鈷[金*(莽-廾+卉)]之類近人以甘為之包盛金也。",
    "X36n0659_029:0732b15": "次文又二先正明次善男子下明功能竝如文。",
    "X36n0659_029:0732b16": "善男子菩薩摩訶薩修是二法調攝五根堪忍眾苦",
    "X36n0659_029:0732b17": "所謂飢渴寒熱打擲罵辱惡獸所齧蟁蝱所螫常攝",
    "X36n0659_029:0732b18": "其心不令放逸不為利養行於非法客塵煩惱所不",
    "X36n0659_029:0732b19": "能汙不為諸邪異見所惑常能遠離諸惡覺觀不久",
    "X36n0659_029:0732b20": "成就阿耨多羅三藐三菩提為欲成就利益眾生故。",
    "X36n0659_029:0732b21": "善男子菩薩摩訶薩修是二法四倒暴風不能吹動",
    "X36n0659_029:0732b22": "如須彌山雖為四風之所吹鼓不能令動不為外道",
    "X36n0659_029:0732b23": "邪師所拔如帝釋幢不可移轉眾邪異術不能誑惑",
    "X36n0659_029:0732b24": "常受微妙第一安樂能解如來深祕密義受樂不欣",
    "X36n0659_029:0732c01": "逢苦不慼諸天世人恭敬讚歎明見生死及非生死",
    "X36n0659_029:0732c02": "善能了知法界法性身有常樂我淨之法是則名為",
    "X36n0659_029:0732c03": "大涅槃樂。",
    "X36n0659_029:0732c04": "定相下第三明名相者。",
    "X36n0659_029:0732c05": "善男子定相者名空三昧慧相者名無願三昧捨相",
    "X36n0659_029:0732c06": "者名無相三昧。",
    "X36n0659_029:0732c07": "無名而名緣一實相而言三相約三相立三名名",
    "X36n0659_029:0732c08": "相皆是法界具一切法定無定相故名空慧達清",
    "X36n0659_029:0732c09": "淨法故無願求捨無能所故有無相。",
    "X36n0659_029:0732c10": "若有菩薩下第四自在適時巧用文為二先唱時",
    "X36n0659_029:0732c11": "非時後更問答。",
    "X36n0659_029:0732c12": "善男子若有菩薩摩訶薩善知定時慧時捨時及知",
    "X36n0659_029:0732c13": "非時是名菩薩行菩提道。",
    "X36n0659_029:0732c14": "師子吼言世尊云何菩薩知時非時。",
    "X36n0659_029:0732c15": "善男子菩薩摩訶薩因於受樂生大憍慢或因說法",
    "X36n0659_029:0732c16": "而生憍慢或因精勤而生憍慢或因解義善問答時",
    "X36n0659_029:0732c17": "而生憍慢或因親近惡知識故而生憍慢或因布施",
    "X36n0659_029:0732c18": "所重之物而生憍慢或因世間善法功德而生憍慢",
    "X36n0659_029:0733a01": "或因世間豪貴之人所恭敬故而生憍慢當知爾時",
    "X36n0659_029:0733a02": "不宜修智宜應修定是名菩薩知時非時若有菩薩",
    "X36n0659_029:0733a03": "勤修精進未得利益涅槃之樂以不得故生於悔心",
    "X36n0659_029:0733a04": "以鈍根故不能調伏五情諸根諸垢煩惱勢力盛故",
    "X36n0659_029:0733a05": "自疑戒律有羸損故當知爾時不宜修定宜應修智",
    "X36n0659_029:0733a06": "是名菩薩知時非時善男子若有菩薩定慧二法不",
    "X36n0659_029:0733a07": "平等者當知爾時不宜修捨二法若等則宜修之是",
    "X36n0659_029:0733a08": "名菩薩知時非時善男子若有菩薩修習定慧起煩",
    "X36n0659_029:0733a09": "惱者當知爾時不宜修捨宜應讀誦書寫解說十二",
    "X36n0659_029:0733a10": "部經念佛念法念僧念戒念天念捨是名修捨。",
    "X36n0659_029:0733a11": "答中明三法時非時即是自行四悉受樂等生慢",
    "X36n0659_029:0733a12": "宜修定者此巧用為人精進等起悔心宜修慧者",
    "X36n0659_029:0733a13": "此巧修對治二法平等宜修捨者此巧修第一義",
    "X36n0659_029:0733a14": "起煩惱宜讀誦六念者此巧修世界經云修集三",
    "X36n0659_029:0733a15": "相以是因緣成無相涅槃既言因緣即是巧修悉",
    "X36n0659_029:0733a16": "檀以為因緣成大涅槃又宜修於定即是有門宜",
    "X36n0659_029:0733a17": "修於慧即是空門宜修於捨即非空非有門宜修",
    "X36n0659_029:0733a18": "十二部六念等即亦空亦有門從四門因緣成大",
    "X36n0659_029:0733a19": "涅槃復應巧作化他四悉不能煩文修者須具(云",
    "X36n0659_029:0733a20": "云)。",
    "X36n0659_029:0733a21": "善男子若有菩薩修習下第三修道力用文為二",
    "X36n0659_029:0733a22": "初明感樂得涅槃後明離苦轉障初文又二初明",
    "X36n0659_029:0733a23": "得涅槃。",
    "X36n0659_029:0733a24": "善男子若有菩薩修習如是三法相者以是因緣得",
    "X36n0659_029:0733b01": "無相涅槃。",
    "X36n0659_029:0733b02": "次論義論義有兩番問答初問。",
    "X36n0659_029:0733b03": "師子吼言世尊無十相故名大涅槃為無相者復以",
    "X36n0659_029:0733b04": "何緣名為無生無出無作屋宅洲歸安隱滅度涅槃",
    "X36n0659_029:0733b05": "寂靜無諸病苦無所有耶。",
    "X36n0659_029:0733b06": "躡修三法能得涅槃故問其相文為二初牒無十",
    "X36n0659_029:0733b07": "相名大涅槃佛因答竟此旨已領未解其餘更以",
    "X36n0659_029:0733b08": "十法為問。",
    "X36n0659_029:0733b09": "佛言善男子無因緣故故名無生以無為故故名無",
    "X36n0659_029:0733b10": "出無造業故故名無作不入五見故名屋宅離四暴",
    "X36n0659_029:0733b11": "水故名為洲調眾生故故名歸依壞結賊故故名安",
    "X36n0659_029:0733b12": "隱諸結火滅故名滅度離覺觀故故名涅槃遠憒閙",
    "X36n0659_029:0733b13": "故名為寂靜永斷必死故名無病一切無故名無所",
    "X36n0659_029:0733b14": "有善男子若菩薩作是觀時即得明了見於佛性。",
    "X36n0659_029:0733b15": "開善取此諸結火滅名為滅度以翻涅槃莊嚴取",
    "X36n0659_029:0733b16": "離諸覺觀名為涅槃以彈開善云子縛盡名滅度",
    "X36n0659_029:0733b17": "果縛盡名涅槃云何取子縛之文翻涅槃之果開",
    "X36n0659_029:0733b18": "善救云具存外國子果縛盡俱名解脫有餘無餘",
    "X36n0659_029:0733b19": "二滅俱名滅度而出經者巧互其辭以子縛盡存",
    "X36n0659_029:0733b20": "此音為滅度果縛盡存彼音為解脫然此中十答",
    "X36n0659_029:0733b21": "皆答涅槃之圓德兩師各執一句而起於諍此是",
    "X36n0659_029:0733b22": "因於解義而起煩惱又同觸象(云云)。",
    "X36n0659_029:0733b23": "師子吼下師子吼重問。",
    "X36n0659_029:0733b24": "師子吼言世尊菩薩摩訶薩成就幾法能見如是無",
    "X36n0659_029:0733c01": "相涅槃至無所有。",
    "X36n0659_029:0733c02": "已聞十義未知修者為修幾法得涅槃耶。",
    "X36n0659_029:0733c03": "次佛言下佛答答意者向之十法但是涅槃果果",
    "X36n0659_029:0733c04": "之異耳若欲修行復具十法於中三標釋結。",
    "X36n0659_029:0733c05": "佛言善男子菩薩摩訶薩成就十法則能明見涅槃",
    "X36n0659_029:0733c06": "無相至無所有。",
    "X36n0659_029:0733c07": "何等為十一信心具足云何名為信心具足深信佛",
    "X36n0659_029:0733c08": "法眾僧是常十方諸佛方便示現一切眾生及一闡",
    "X36n0659_029:0733c09": "提悉有佛性不信如來生老病死及修苦行提婆達",
    "X36n0659_029:0733c10": "多真實破僧出佛身血如來畢竟入於涅槃正法滅",
    "X36n0659_029:0733c11": "盡是名菩薩信心具足二淨戒具足云何名為淨戒",
    "X36n0659_029:0733c12": "具足善男子若有菩薩自言戒淨雖不與彼女人和",
    "X36n0659_029:0733c13": "合見女人時或共嘲調言語戲笑如是菩薩成就欲",
    "X36n0659_029:0733c14": "法毀破淨戒污辱梵行令戒雜穢不得名為淨戒具",
    "X36n0659_029:0733c15": "足復有菩薩自言戒淨雖不與彼女人身合嘲調戲",
    "X36n0659_029:0733c16": "笑於壁障外遙聞女人瓔珞環釧種種諸聲心生愛",
    "X36n0659_029:0733c17": "著如是菩薩成就欲法毀破淨戒污辱梵行令戒雜",
    "X36n0659_029:0733c18": "穢不得名為淨戒具足復有菩薩自言戒淨雖復不",
    "X36n0659_029:0733c19": "與女人和合言語嘲調聽其音聲然見男子隨逐女",
    "X36n0659_029:0733c20": "時或見女人隨逐男時便生貪著如是菩薩成就欲",
    "X36n0659_029:0733c21": "法毀破淨戒污辱梵行令戒雜穢不得名為淨戒具",
    "X36n0659_029:0733c22": "足復有菩薩自言戒淨雖復不與女人和合言語嘲",
    "X36n0659_029:0733c23": "調聽其音聲見男女相隨然為生天受五欲樂如是",
    "X36n0659_029:0733c24": "菩薩成就欲法毀破淨戒污辱梵行令戒雜穢不得",
    "X36n0659_029:0734a01": "名為淨戒具足善男子若有菩薩清淨持戒而不為",
    "X36n0659_029:0734a02": "戒不為尸波羅蜜不為眾生不為利養不為菩提不",
    "X36n0659_029:0734a03": "為涅槃不為聲聞辟支佛唯為最上第一義故護持",
    "X36n0659_029:0734a04": "禁戒善男子是名菩薩淨戒具足三者親近諸善知",
    "X36n0659_029:0734a05": "識善知識者若有能說信戒多聞布施智慧令人受",
    "X36n0659_029:0734a06": "行是名菩薩善知識也四者樂於寂靜寂靜者所謂",
    "X36n0659_029:0734a07": "身心寂靜觀察諸法甚深法界是名寂靜五者精進",
    "X36n0659_029:0734a08": "精進者所謂繫心觀四聖諦設頭火然終不放捨是",
    "X36n0659_029:0734a09": "名精進六者念具足念具足者所謂念佛念法念僧",
    "X36n0659_029:0734a10": "念戒念天念捨是名念具足七者耎語耎語者所謂",
    "X36n0659_029:0734a11": "實語妙語先意問訊時語真語是名耎語八者護法",
    "X36n0659_029:0734a12": "護法者所謂愛樂正法常樂演說讀誦書寫思惟其",
    "X36n0659_029:0734a13": "義廣宣敷揚令其流布若見有人書寫解說讀誦讚",
    "X36n0659_029:0734a14": "歎思惟義者為求資生而供養之所謂衣服飲食臥",
    "X36n0659_029:0734a15": "具醫藥為護法故不惜身命是名護法九者菩薩見",
    "X36n0659_029:0734a16": "有同學同戒有所乏少轉從他乞熏鉢染衣瞻病所",
    "X36n0659_029:0734a17": "須衣服飲食臥具房舍而供給之十者具足智慧智",
    "X36n0659_029:0734a18": "慧者所謂觀於如來常樂我淨一切眾生悉有佛性",
    "X36n0659_029:0734a19": "觀法二相所謂空不空常無常樂無樂我無我淨不",
    "X36n0659_029:0734a20": "淨異法可斷異法不可斷異法從緣生異法從緣見",
    "X36n0659_029:0734a21": "異法從緣果異法非緣果是名具足智慧。",
    "X36n0659_029:0734a22": "善男子是名菩薩具足十法則能明見涅槃無相。",
    "X36n0659_029:0734a23": "師子吼言如佛先告下第二明離苦轉障又二先",
    "X36n0659_029:0734a24": "明所轉之業障次明能轉之治道有二番問答初",
    "X36n0659_029:0734b01": "番明業不定故鄣可轉次明業不定故道可修初",
    "X36n0659_029:0734b02": "問答為二先問善業次問惡業初問善業為五一",
    "X36n0659_029:0734b03": "明無窮二明必定三重無窮四重必定五舉況結",
    "X36n0659_029:0734b04": "問初又三一語端二領旨三結問。",
    "X36n0659_029:0734b05": "師子吼言世尊如佛先告純陀汝今已得見於佛性",
    "X36n0659_029:0734b06": "得大涅槃成阿耨多羅三藐三菩提是義云何。",
    "X36n0659_029:0734b07": "初告純陀者此欲設問之由漸。",
    "X36n0659_029:0734b08": "如佛下領旨。",
    "X36n0659_029:0734b09": "世尊如佛經中說若施畜生得百倍報施一闡提得",
    "X36n0659_029:0734b10": "千倍報施持戒者百千倍報若施外道斷煩惱者得",
    "X36n0659_029:0734b11": "無量報施四道向及以四果至辟支佛得無量報施",
    "X36n0659_029:0734b12": "不退菩薩及最後身諸大菩薩如來世尊所得福報",
    "X36n0659_029:0734b13": "無量無邊不可稱計不可思議。",
    "X36n0659_029:0734b14": "施畜生百倍闡提千倍者畜前因惡今報卑闡提",
    "X36n0659_029:0734b15": "取前因善今報勝故有百千之殊上文殺畜生得",
    "X36n0659_029:0734b16": "下罪殺闡提無罪此復云何答畜無斷善謗法之",
    "X36n0659_029:0734b17": "諐闡提有此之失。",
    "X36n0659_029:0734b18": "純陀大士下結問。",
    "X36n0659_029:0734b19": "純陀大士若受如是無量報者是報無盡何時當得",
    "X36n0659_029:0734b20": "阿耨多羅三藐三菩提。",
    "X36n0659_029:0734b21": "次世尊經中復說下問必定又二先領。",
    "X36n0659_029:0734b22": "世尊經中復說若人重心造善惡業必得果報若現",
    "X36n0659_029:0734b23": "世受若次生受若後世受。",
    "X36n0659_029:0734b24": "次正問。",
    "X36n0659_029:0734c01": "純陀善業重心作故當知是業必定受報若定受報",
    "X36n0659_029:0734c02": "云何得成阿耨多羅三藐三菩提云何復得見於佛",
    "X36n0659_029:0734c03": "性。",
    "X36n0659_029:0734c04": "純陀心重而因勝此業決定何得成佛。",
    "X36n0659_029:0734c05": "三世尊經中復說下重明無窮。",
    "X36n0659_029:0734c06": "世尊經中復說施三種人果報無盡一病人二父母",
    "X36n0659_029:0734c07": "三如來。",
    "X36n0659_029:0734c08": "四世尊經中說下重明必定。",
    "X36n0659_029:0734c09": "世尊經中復說佛告阿難一切眾生如其無有欲界",
    "X36n0659_029:0734c10": "業者即得阿耨多羅三藐三菩提色無色業亦復如",
    "X36n0659_029:0734c11": "是世尊如法句偈。　非空非海中",
    "X36n0659_029:0734c12": "　非入山石聞　　無有地方所　　脫之不受業",
    "X36n0659_029:0734c13": "五又阿尼樓駄下舉況結問。",
    "X36n0659_029:0734c14": "又阿尼樓駄言世尊我憶往昔以一食施八萬劫中",
    "X36n0659_029:0734c15": "不墮三惡世尊一食之施尚得是報何況純陀信心",
    "X36n0659_029:0734c16": "施佛具足成就檀波羅蜜。",
    "X36n0659_029:0734c17": "次世尊若善果下第二舉四人惡業無窮云何能",
    "X36n0659_029:0734c18": "得菩提。",
    "X36n0659_029:0735a01": "世尊若善果報不可盡者謗方等經犯五逆罪毀四",
    "X36n0659_029:0735a02": "重禁一闡提罪云何可盡若不可盡云何能得見於",
    "X36n0659_029:0735a03": "佛性成阿耨多羅三藐三菩提。",
    "X36n0659_029:0735a04": "佛言下答又為二一讚問二答。",
    "X36n0659_029:0735a05": "佛言善哉善哉善男子唯有二人能得無量無邊功",
    "X36n0659_029:0735a06": "德不可稱計不可宣說能竭生死漂流暴河降伏怨",
    "X36n0659_029:0735a07": "敵摧魔勝幢能轉如來無上法輪一者善問二者善",
    "X36n0659_029:0735a08": "答。",
    "X36n0659_029:0735a09": "答又二初緣起次正答初歎業力深是答問緣起。",
    "X36n0659_029:0735a10": "善男子佛十力中業力最深。",
    "X36n0659_029:0735a11": "然佛十力亦無優降特是宜爾又業輕重定不定",
    "X36n0659_029:0735a12": "等難知餘人不解故稱為大。",
    "X36n0659_029:0735a13": "有諸眾生下正答又四一開權二顯實三釋權四",
    "X36n0659_029:0735a14": "釋實初開權者。",
    "X36n0659_029:0735a15": "善男子有諸眾生於業緣中心輕不信為度彼故作",
    "X36n0659_029:0735a16": "如是說。",
    "X36n0659_029:0735a17": "為不信人唱言決定。",
    "X36n0659_029:0735a18": "一切作業下第二顯實。",
    "X36n0659_029:0735a19": "善男子一切作業有輕有重輕重二業復各有二一",
    "X36n0659_029:0735a20": "決定二不決定。",
    "X36n0659_029:0735a21": "業法不同有輕有重有定有不定安得一向決定。",
    "X36n0659_029:0735a22": "或有人下釋權。",
    "X36n0659_029:0735a23": "善男子或有人言惡業無果若言惡業定有果者云",
    "X36n0659_029:0735a24": "何氣噓旃陀羅而得生天鴦崛魔羅得解脫果以是",
    "X36n0659_029:0735b01": "義故當知作業有定得果不定得果我為除斷如是",
    "X36n0659_029:0735b02": "邪見故於經中說如是語一切作業無不得果。",
    "X36n0659_029:0735b03": "只緣邪者不信為其定說。",
    "X36n0659_029:0735b04": "或重業下釋實又二先出愚智二人。",
    "X36n0659_029:0735b05": "善男子或有重業可得作輕或有輕業可得作重非",
    "X36n0659_029:0735b06": "一切人唯有愚智是故當知非一切業悉定得果雖",
    "X36n0659_029:0735b07": "不定得亦非不得。",
    "X36n0659_029:0735b08": "從一切眾生下二雙出二轉。",
    "X36n0659_029:0735b09": "善男子一切眾生凡有二種一智人二愚人有智之",
    "X36n0659_029:0735b10": "人以智慧力能令地獄極重之業現世輕受愚癡之",
    "X36n0659_029:0735b11": "人現世輕業地獄重受。",
    "X36n0659_029:0735b12": "智轉重為輕定為不定愚轉輕為重不定為定。",
    "X36n0659_029:0735b13": "若如是下第二番問答明業不定可得修道。",
    "X36n0659_029:0735b14": "師子吼言世尊若如是者則不應求清淨梵行及解",
    "X36n0659_029:0735b15": "脫果。",
    "X36n0659_029:0735b16": "問意有兩一以惡業不定何用梵行求於涅槃二",
    "X36n0659_029:0735b17": "以善業不定故亦何用梵行求於涅槃。",
    "X36n0659_029:0735b18": "佛答此問其文以廣所破疑惑處多故不可不委",
    "X36n0659_029:0735b19": "若不曉此一行不成是故此文文相稍長文為四",
    "X36n0659_029:0735b20": "一正明業不定故修道二明業定有多過三雙明",
    "X36n0659_029:0735b21": "業定不定四結不定故修道初又二先明不定次",
    "X36n0659_029:0735b22": "善惡相奪初又二先若定者不勞修道。",
    "X36n0659_029:0735b23": "佛言善男子若一切業定得果者則不應求梵行解",
    "X36n0659_029:0735b24": "脫。",
    "X36n0659_029:0735c01": "二以不定可得修道。",
    "X36n0659_029:0735c02": "以不定故則修梵行及解脫果。",
    "X36n0659_029:0735c03": "若能遠離下明善惡相奪。",
    "X36n0659_029:0735c04": "善男子若能遠離一切惡業則得善果若遠善業則",
    "X36n0659_029:0735c05": "得惡果。",
    "X36n0659_029:0735c06": "以惡不定故可得為善善不定故可得為惡。",
    "X36n0659_029:0735c07": "若一切業定得果下二明定則多過又二初明定",
    "X36n0659_029:0735c08": "則無修道次明定故則有多過就初又二前略次",
    "X36n0659_029:0735c09": "廣略中二初明若定則不須修道。",
    "X36n0659_029:0735c10": "若一切業定得果者則不應求修習聖道。",
    "X36n0659_029:0735c11": "次明若不修道則無解脫。",
    "X36n0659_029:0735c12": "若不修道則無解脫一切聖人所以修道為壞定業",
    "X36n0659_029:0735c13": "得輕報故不定之業無果報故。",
    "X36n0659_029:0735c14": "若一切業下二明廣說亦二先廣明定則不須修。",
    "X36n0659_029:0735c15": "若一切業定得果者則不應求修習聖道。",
    "X36n0659_029:0735c16": "次若人遠離下廣明若不修則無解脫期。",
    "X36n0659_029:0735c17": "若人遠離修習聖道得解脫者無有是處不得解脫",
    "X36n0659_029:0735c18": "得涅槃者亦無是處。",
    "X36n0659_029:0736a01": "善男子一切業定下是第二明業定多有過又二",
    "X36n0659_029:0736a02": "初明業定過次明人時定過前文又二初正明有",
    "X36n0659_029:0736a03": "過。",
    "X36n0659_029:0736a04": "善男子若一切業定得果者一世所作純善之業應",
    "X36n0659_029:0736a05": "當永已常受安樂一世所作極重惡業亦應永已受",
    "X36n0659_029:0736a06": "大苦惱。",
    "X36n0659_029:0736a07": "則應一作善惡業永受善惡永無息期。",
    "X36n0659_029:0736a08": "次業果若爾下結無修道。",
    "X36n0659_029:0736a09": "業果若爾則無修道解脫涅槃。",
    "X36n0659_029:0736a10": "人作人受下第二明人時定過又二初正明過次",
    "X36n0659_029:0736a11": "結不須修道前又二初明人定之過。",
    "X36n0659_029:0736a12": "人作人受婆羅門作婆羅門受若如是者則不應有",
    "X36n0659_029:0736a13": "下姓下有人應常人婆羅門應常婆羅門。",
    "X36n0659_029:0736a14": "業若定者人天六道貴賤好醜永應常爾不可改",
    "X36n0659_029:0736a15": "動。",
    "X36n0659_029:0736a16": "小時作業下二明時定之過。",
    "X36n0659_029:0736a17": "小時作業應小時受不應中秊及老時受老時作惡",
    "X36n0659_029:0736a18": "生地獄中地獄初身不應便受應待老時然後乃受",
    "X36n0659_029:0736a19": "若老時不殺不應壯秊得壽若無壯壽云何至老業",
    "X36n0659_029:0736a20": "無失故。",
    "X36n0659_029:0736a21": "小時作業還小時受壯老亦爾。",
    "X36n0659_029:0736a22": "次業若無失下結無修道。",
    "X36n0659_029:0736a23": "業若無失云何而有修道涅槃。",
    "X36n0659_029:0736a24": "善男子業有二種下第三廣明業有定不定又二",
    "X36n0659_029:0736b01": "初唱定不定兩章次解釋。",
    "X36n0659_029:0736b02": "善男子業有二種定以不定。",
    "X36n0659_029:0736b03": "然業有四句一報定時不定二時定報不定三俱",
    "X36n0659_029:0736b04": "定四俱不定今合為兩章報定時不定時報俱定",
    "X36n0659_029:0736b05": "同入定章門時定報不定時報俱不定同入不定",
    "X36n0659_029:0736b06": "章門所以然者正意皆據報定為正。",
    "X36n0659_029:0736b07": "定業有二下第二釋章門又二初釋定章門甚多",
    "X36n0659_029:0736b08": "次釋不定章門極少止十二字初釋定門更為兩",
    "X36n0659_029:0736b09": "章一報定時定二報定時不定。",
    "X36n0659_029:0736b10": "定業有二一報定二時定或有報定而時不定。",
    "X36n0659_029:0736b11": "緣合則受下即釋先釋報定時不定。",
    "X36n0659_029:0736b12": "緣合則受或三時受所謂現受生受後受。",
    "X36n0659_029:0736b13": "時不定者於現生後三時應受而不受者此永不",
    "X36n0659_029:0736b14": "受必時不定報定者善惡報具唯待緣合緣合即",
    "X36n0659_029:0736b15": "受無有毫差。",
    "X36n0659_029:0736b16": "若定心作下第二釋俱定又三一釋報定二釋時",
    "X36n0659_029:0736b17": "定三雙結初文又三一明定業二還復不定三釋",
    "X36n0659_029:0736b18": "疑證轉此初正明定。",
    "X36n0659_029:0736b19": "善男子若定心作善惡等業作已深生信心歡喜若",
    "X36n0659_029:0736b20": "發誓願供養三寶是名定業。",
    "X36n0659_029:0736b21": "復有四事莊嚴一信心二歡喜三發願四供養此",
    "X36n0659_029:0736b22": "據善業四事飾之惡亦例爾一信惡二歡喜三發",
    "X36n0659_029:0736b23": "願四供養惡黨以此嚴於惡。",
    "X36n0659_029:0736b24": "智者善根下第二明此業復遇緣回轉還復不定",
    "X36n0659_029:0736c01": "又三一智人轉重為輕。",
    "X36n0659_029:0736c02": "善男子智者善根深固難動是故能令重業為輕。",
    "X36n0659_029:0736c03": "二愚人轉輕為重。",
    "X36n0659_029:0736c04": "愚癡之人不善深厚能令輕業而作重報。",
    "X36n0659_029:0736c05": "三結是不定。",
    "X36n0659_029:0736c06": "以是義故一切諸業不名決定。",
    "X36n0659_029:0736c07": "菩薩無地獄業下第三釋疑證轉。",
    "X36n0659_029:0736c08": "菩薩摩訶薩無地獄業為眾生故發大誓願生地獄",
    "X36n0659_029:0736c09": "中。",
    "X36n0659_029:0736c10": "恐物情疑見諸聖人而生地獄豈非業定故今釋",
    "X36n0659_029:0736c11": "之實無彼業但是願力而生其中為度眾生故結",
    "X36n0659_029:0736c12": "云非現生後受是果報。",
    "X36n0659_029:0736c13": "所言證轉者前文雖言愚智轉業未見其證今明",
    "X36n0659_029:0736c14": "聖人入惡化物若業不轉則在彼無益既其有益",
    "X36n0659_029:0736c15": "當知可轉其中又二初略次廣。",
    "X36n0659_029:0736c16": "善男子往昔眾生壽百秊時恒沙眾生受地獄報我",
    "X36n0659_029:0736c17": "見是已即發大願受地獄身菩薩爾時實無是業為",
    "X36n0659_029:0736c18": "眾生故受地獄果我於爾時在地獄中經無量歲為",
    "X36n0659_029:0737a01": "諸罪人廣開分別十二部經諸人聞已壞惡果報令",
    "X36n0659_029:0737a02": "地獄空除一闡提是名菩薩摩訶薩非現生後受是",
    "X36n0659_029:0737a03": "惡業。",
    "X36n0659_029:0737a04": "復次善男子是賢劫中無量眾生墮畜生中受惡業",
    "X36n0659_029:0737a05": "果我見是已復發誓願為欲說法度眾生故或作麞",
    "X36n0659_029:0737a06": "鹿羆鴿獼猴龍蛇金翅魚鼈狐兔牛馬之身善男子",
    "X36n0659_029:0737a07": "菩薩摩訶薩實無如是畜生惡業以大願力為眾生",
    "X36n0659_029:0737a08": "故現受是身是名菩薩摩訶薩非現生後受是惡業。",
    "X36n0659_029:0737a09": "復次善男子是賢劫中復有無量無邊眾生生餓鬼",
    "X36n0659_029:0737a10": "中或食吐汁脂肉膿血屎尿涕唾壽命無量百千萬",
    "X36n0659_029:0737a11": "歲初不曾聞漿水之名況復眼見而得飲耶設遙見",
    "X36n0659_029:0737a12": "水生意往趣到則變成猛火濃血或時不變則有多",
    "X36n0659_029:0737a13": "人手執矛矟遮護捉持不令得前或夏降雨至身成",
    "X36n0659_029:0737a14": "火是名惡業果報善男子菩薩摩訶薩實無如是諸",
    "X36n0659_029:0737a15": "惡業果為化眾生令得解脫故發誓願受如是身是",
    "X36n0659_029:0737a16": "名菩薩摩訶薩非現生後受是惡業善男子我於賢",
    "X36n0659_029:0737a17": "劫生屠儈家畜養雞豬牛羊摾獵羅網魚捕旃陀羅",
    "X36n0659_029:0737a18": "舍作賊劫盜菩薩實無如是惡業為度眾生令得解",
    "X36n0659_029:0737a19": "脫以大願力受如是身是名菩薩摩訶薩非現生後",
    "X36n0659_029:0737a20": "受是惡業善男子是賢劫中復生邊地多作貪欲瞋",
    "X36n0659_029:0737a21": "恚愚癡習行非法不信三寶後世果報不能恭敬父",
    "X36n0659_029:0737a22": "母親老耆舊長宿善男子菩薩爾時實無是業為令",
    "X36n0659_029:0737a23": "眾生得解脫故以大願力而生其中是名菩薩摩訶",
    "X36n0659_029:0737a24": "薩非現生後受是惡業善男子是賢劫中復受女身",
    "X36n0659_029:0737b01": "惡身貪身瞋身癡身妒身慳身幻身誑身纏蓋之身。",
    "X36n0659_029:0737b02": "善男子菩薩爾時亦無是業但為眾生得解脫故以",
    "X36n0659_029:0737b03": "大願力願生其中是名菩薩摩訶薩非現生後受是",
    "X36n0659_029:0737b04": "惡業善男子我於賢劫受黃門身無根二根及不定",
    "X36n0659_029:0737b05": "根善男子菩薩摩訶薩實無如是諸惡身業為令眾",
    "X36n0659_029:0737b06": "生得解脫故以大願力願生其中是名菩薩摩訶薩",
    "X36n0659_029:0737b07": "非現生後受是惡業善男子我於賢劫復習外道尼",
    "X36n0659_029:0737b08": "乾子法信受其法無施無祠無施祠報無善惡業無",
    "X36n0659_029:0737b09": "善惡報無現在世及未來世無此無彼無有聖人無",
    "X36n0659_029:0737b10": "變化身無道涅槃善男子菩薩實無如是惡業但為",
    "X36n0659_029:0737b11": "眾生令得解脫以大願力受是邪法是名菩薩摩訶",
    "X36n0659_029:0737b12": "薩非現生後受是惡業。",
    "X36n0659_029:0737b13": "我念往昔與提婆下第二釋時定又二先釋現報",
    "X36n0659_029:0737b14": "次雙結生後現報又二前明為調達所弊是現事。",
    "X36n0659_029:0737b15": "善男子我念往昔與提婆達多俱為商主各各自有",
    "X36n0659_029:0737b16": "五百賈人為利益故至大海中采取珍寶惡業緣故",
    "X36n0659_029:0737b17": "路遇暴風吹壞船舫伴黨死盡爾時我及提婆達多",
    "X36n0659_029:0737b18": "不殺果報長壽緣故為風所吹俱至陸地時提婆達",
    "X36n0659_029:0737b19": "多貪惜寶貨生大憂苦發聲啼哭我時語言提婆達",
    "X36n0659_029:0737b20": "多不須啼泣提婆達多語我言諦聽諦聽譬如有人",
    "X36n0659_029:0737b21": "貧窮困苦至塚墓間手捉死尸而作是言願汝今者",
    "X36n0659_029:0737b22": "施我死樂我當施汝貧窮壽命爾時死尸即便起坐",
    "X36n0659_029:0737b23": "語貧人言善男子貧窮壽命汝自受之我今甚樂如",
    "X36n0659_029:0737b24": "是死樂實不欣汝貧窮而生然我今日既無死樂兼",
    "X36n0659_029:0737c01": "復貧窮云何而得不啼哭耶我復慰喻汝且莫愁今",
    "X36n0659_029:0737c02": "有二珠價直無量當分一枚以相慧施我即分與復",
    "X36n0659_029:0737c03": "語之言有命之人能得此寶如其無命誰能得耶我",
    "X36n0659_029:0737c04": "時疲弊詣一樹下止息眠臥提婆達多貪心熾盛為",
    "X36n0659_029:0737c05": "餘一珠即生惡心刺壞我目劫奪我珠我時患瘡發",
    "X36n0659_029:0737c06": "聲呻號時有一女來至我所而問我言仁者何故呻",
    "X36n0659_029:0737c07": "號如是我即為其廣說本事女人聞已復重問我汝",
    "X36n0659_029:0737c08": "名字何我即答言名為實語女言云何知汝為實語",
    "X36n0659_029:0737c09": "耶我即立誓若我今於提婆達多有惡心者目當如",
    "X36n0659_029:0737c10": "是永為盲瞎如其無者當還得眼言已其目平復如",
    "X36n0659_029:0737c11": "故善男子是名菩薩摩訶薩說現世報。",
    "X36n0659_029:0737c12": "次為迦羅富所弊。",
    "X36n0659_029:0737c13": "善男子我念往昔生南天竺富單那城婆羅門家是",
    "X36n0659_029:0737c14": "時有王名迦羅富其性暴惡憍慢自大秊壯色美耽",
    "X36n0659_029:0737c15": "著五欲我於爾時為度眾生在彼城外寂默禪思爾",
    "X36n0659_029:0737c16": "時彼王春木華荂與其眷屬宮人采女出城遊觀在",
    "X36n0659_029:0737c17": "樹林下五欲自娛其諸采女捨王遊戲遂至我所我",
    "X36n0659_029:0737c18": "時欲為斷彼貪故而為說法時王尋來即見我時便",
    "X36n0659_029:0737c19": "生惡心而問我言汝今已得阿羅漢果耶我言不得",
    "X36n0659_029:0737c20": "復言獲不還果耶我言不得復作是言汝今若未得",
    "X36n0659_029:0737c21": "是二果則為具足貪欲煩惱云何自恣觀我女人我",
    "X36n0659_029:0737c22": "即答言大王當知我今雖未斷貪欲結然其內心實",
    "X36n0659_029:0737c23": "無貪著王言癡人世有諸仙服氣食果見色猶貪況",
    "X36n0659_029:0737c24": "汝盛秊未斷貪欲云何見色而當不著我言大王見",
    "X36n0659_029:0738a01": "色不著實不因於服氣食果皆由繫心無常不淨王",
    "X36n0659_029:0738a02": "言若有輕他而生誹謗云何得名修治淨戒我言大",
    "X36n0659_029:0738a03": "王若有妒心則有誹謗我無妒心云何言謗王言大",
    "X36n0659_029:0738a04": "德云何名戒大王忍名為戒王言若忍是戒者當截",
    "X36n0659_029:0738a05": "汝耳若能忍者知汝持戒即截是耳時我被截顏容",
    "X36n0659_029:0738a06": "不變時王羣臣見是事已即諫王言如是大士不應",
    "X36n0659_029:0738a07": "加害王告諸臣汝等云何知是大士諸臣答言見受",
    "X36n0659_029:0738a08": "苦時容色不變王復語言我當更試知變不變即劓",
    "X36n0659_029:0738a09": "其鼻刖其手足爾時菩薩已於無量無邊世中修習",
    "X36n0659_029:0738a10": "慈悲憫苦眾生時四天王心懷瞋忿雨砂礫石王見",
    "X36n0659_029:0738a11": "是已心大怖畏復至我所長跪而言惟願哀憫聽我",
    "X36n0659_029:0738a12": "懺悔我言大王我心無瞋亦如無貪王言大德云何",
    "X36n0659_029:0738a13": "得知心無瞋恨我即立誓我若真實無瞋恨者令我",
    "X36n0659_029:0738a14": "此身平復如故發是願已身即平復是名菩薩摩訶",
    "X36n0659_029:0738a15": "薩說現世報。",
    "X36n0659_029:0738a16": "小般若云歌利賢愚經云迦利釋論云迦棃同是",
    "X36n0659_029:0738a17": "一人梵音不同忍辱名戒者次第六度相攝皆不",
    "X36n0659_029:0738a18": "言忍是戒今云忍名為戒者何也此是戒忍更互",
    "X36n0659_029:0738a19": "相成若戒內明外淨於忍只是忍於殺盜婬妄戒",
    "X36n0659_029:0738a20": "只防此是故忍有成戒之力故言忍名為戒今明",
    "X36n0659_029:0738a21": "忍為法界具一切法不能具說且舉一端故言忍",
    "X36n0659_029:0738a22": "名為戒說文云劓者割鼻刖者斷足。",
    "X36n0659_029:0738a23": "善業生報後報下第二雙結兩報。",
    "X36n0659_029:0738a24": "善男子善業生報後報及不善業亦復如是。",
    "X36n0659_029:0738b01": "菩薩得菩提下第三雙結報時兩定又二初雙結",
    "X36n0659_029:0738b02": "次偏結時初文者。",
    "X36n0659_029:0738b03": "菩薩摩訶薩得阿耨多羅三藐三菩提時一切諸業",
    "X36n0659_029:0738b04": "悉得現報不善惡業得現報者如王作惡天降惡雨",
    "X36n0659_029:0738b05": "亦如有人示獵師羆處及寶色鹿其手墮落是名惡",
    "X36n0659_029:0738b06": "業現受果報生報者如一闡提犯四重禁及五逆罪",
    "X36n0659_029:0738b07": "後報者如持戒人深發誓願願未來世常得如是淨",
    "X36n0659_029:0738b08": "戒之身若有眾生壽百秊時八十秊時於中當作轉",
    "X36n0659_029:0738b09": "輪聖王教化眾生。",
    "X36n0659_029:0738b10": "闡提犯五逆惡業雖不可現報復不得受後報應",
    "X36n0659_029:0738b11": "生報此時報定文云得菩提時一切諸業悉得現",
    "X36n0659_029:0738b12": "報者此時菩薩斷一切惑無生後報唯一生在即",
    "X36n0659_029:0738b13": "得佛果故云得現報又解若以一生之言同於分",
    "X36n0659_029:0738b14": "段則不名現報以增一品智斷名為一生故雖一",
    "X36n0659_029:0738b15": "生仍名現報一云只法身佛有此現報二云是迹",
    "X36n0659_029:0738b16": "身佛有此現報即指應身。",
    "X36n0659_029:0738b17": "若業定得現世報者下第二偏結時定。",
    "X36n0659_029:0738b18": "善男子若業定得現世報者則不能得生報後報菩",
    "X36n0659_029:0738b19": "薩摩訶薩修三十二大人相業則不能得現世報也。",
    "X36n0659_029:0738b20": "正為時定故只得現報不得生後又修三十二相",
    "X36n0659_029:0738b21": "業不得現報者以此業難成必為佛因故都無現",
    "X36n0659_029:0738b22": "報。",
    "X36n0659_029:0738b23": "若業不得三種下十二字即釋不定章門。",
    "X36n0659_029:0738b24": "若業不得三種報者是名不定。",
    "X36n0659_029:0738c01": "對前可知故不應說。",
    "X36n0659_029:0738c02": "若言諸業定得下第四結成不定故有修道又二",
    "X36n0659_029:0738c03": "初結定則為失。",
    "X36n0659_029:0738c04": "善男子若言諸業定得報者則不得有修習梵行解",
    "X36n0659_029:0738c05": "脫涅槃當知是人非我弟子是魔眷屬若言諸業有",
    "X36n0659_029:0738c06": "定不定定者現報生報後報不定者緣合則受不合",
    "X36n0659_029:0738c07": "不受以是義故應有梵行解脫涅槃當知是人真我",
    "X36n0659_029:0738c08": "弟子非魔眷屬。",
    "X36n0659_029:0738c09": "次一切眾生下結不定為得。",
    "X36n0659_029:0738c10": "善男子一切眾生不定業多決定業少以是義故有",
    "X36n0659_029:0738c11": "修習道修翻道故決定重業可使輕受不定之業非",
    "X36n0659_029:0738c12": "生報受。",
    "X36n0659_029:0738c13": "有二種人下第二明能轉障治道又三初轉障人",
    "X36n0659_029:0738c14": "次轉障行三明轉相初文又二先法說。",
    "X36n0659_029:0738c15": "善男子有二種人一不定作定報現報作生報經報",
    "X36n0659_029:0738c16": "作重報應人中受在地獄受二定作不定應生受者",
    "X36n0659_029:0738c17": "回為現受重報作輕應地獄受人中輕受如是二人",
    "X36n0659_029:0738c18": "一愚二智智者為輕愚者令重。",
    "X36n0659_029:0739a01": "次舉十二譬初後二譬有合中十無合。",
    "X36n0659_029:0739a02": "善男子譬如二人於王有罪眷屬多者其罪則輕眷",
    "X36n0659_029:0739a03": "屬少者應輕更重。",
    "X36n0659_029:0739a04": "愚智之人亦復如是智者善業多故重則輕受愚者",
    "X36n0659_029:0739a05": "善業少故輕則重受。",
    "X36n0659_029:0739a06": "善男子譬如二人一則肥壯一則羸劣俱沒深泥肥",
    "X36n0659_029:0739a07": "壯能出羸者則沒。",
    "X36n0659_029:0739a08": "善男子譬如二人俱共服毒一有呪力及阿伽陀一",
    "X36n0659_029:0739a09": "者無有有呪藥者毒不能傷無呪藥者服時即死。",
    "X36n0659_029:0739a10": "善男子譬如二人俱多飲漿一火勢盛一則微弱火",
    "X36n0659_029:0739a11": "勢多者則能消化火勢弱者則為其患。",
    "X36n0659_029:0739a12": "善男子譬如二人為王所繫一有智慧一則愚癡其",
    "X36n0659_029:0739a13": "有智者則能得脫愚癡之人無有脫期。",
    "X36n0659_029:0739a14": "善男子譬如二人俱涉險路一則有目一則盲瞽有",
    "X36n0659_029:0739a15": "目之人直過無患盲者墜落墮深阬險。",
    "X36n0659_029:0739a16": "善男子譬如二人俱共飲酒一則多食一則少食其",
    "X36n0659_029:0739a17": "多食者飲則無苦其少食者飲則成患。",
    "X36n0659_029:0739a18": "善男子譬如二人俱敵怨陣一則鎧仗具足莊嚴一",
    "X36n0659_029:0739a19": "則白身其有仗者能破怨敵其自身者不能自免。",
    "X36n0659_029:0739a20": "復有二人糞穢汙衣一覺尋澣一覺不澣其尋澣者",
    "X36n0659_029:0739a21": "衣則淨潔其不澣者垢穢日增。",
    "X36n0659_029:0739a22": "復有二人俱共乘車一有副軸一無副軸有副軸者",
    "X36n0659_029:0739a23": "隨意而去無副軸者則不移處。",
    "X36n0659_029:0739a24": "中十譬中第九譬云無副軸者二說一云乘車遠",
    "X36n0659_029:0739b01": "行須儲軸為副擬備折傷如天子御車有副牛代",
    "X36n0659_029:0739b02": "倦二解云此字誤應是輻軸若欲乘車須此輻軸。",
    "X36n0659_029:0739b03": "復有二人俱行曠路一有資糧一無資糧有資糧者",
    "X36n0659_029:0739b04": "則得度險其空往者則不能過。",
    "X36n0659_029:0739b05": "復有二人為賊所劫一有寶藏一則無藏有寶藏者",
    "X36n0659_029:0739b06": "心無憂慼其無藏者心則愁惱。",
    "X36n0659_029:0739b07": "愚智之人亦復如是有善藏者重業輕受無善藏者",
    "X36n0659_029:0739b08": "輕業重受。",
    "X36n0659_029:0739b09": "師子吼言下第二明轉障之行有問有答初問中",
    "X36n0659_029:0739b10": "二先領旨次正問。",
    "X36n0659_029:0739b11": "師子吼菩薩言世尊如佛所說非一切業悉得定果",
    "X36n0659_029:0739b12": "亦非一切眾生定受。",
    "X36n0659_029:0739b13": "世尊云何眾生令現輕報地獄重受地獄重報現世",
    "X36n0659_029:0739b14": "輕受。",
    "X36n0659_029:0739b15": "問意何等輕業重受何等重業輕受。",
    "X36n0659_029:0739b16": "佛答又三先出愚智二人輕重不定次舉六復次",
    "X36n0659_029:0739b17": "三以十四善男子譬說及多雜喻初文又二初出",
    "X36n0659_029:0739b18": "人次法說廣明其相。",
    "X36n0659_029:0739b19": "佛言一切眾生凡有二種一有智二愚癡若能修習",
    "X36n0659_029:0739b20": "身戒心慧是名智者若不能修身戒心慧是名愚癡。",
    "X36n0659_029:0739b21": "云身戒心慧者合束為言只是戒慧二事若然修",
    "X36n0659_029:0739b22": "此戒慧能令重業為輕無此二事令輕為重離而",
    "X36n0659_029:0739b23": "為語故云修身修戒修心修慧身是七支戒防意",
    "X36n0659_029:0739b24": "地修心靜攝修慧者是般若。",
    "X36n0659_029:0739c01": "云何名為不修身若不能攝五情諸根名不修身不",
    "X36n0659_029:0739c02": "能受持七種淨戒名不修戒不調心故名不修心不",
    "X36n0659_029:0739c03": "修聖行名不修慧。",
    "X36n0659_029:0739c04": "七種淨戒者即七支戒不修心謂不修三種相即",
    "X36n0659_029:0739c05": "是入住出三相又不能觀生住滅三相無生無住",
    "X36n0659_029:0739c06": "無滅不修慧者謂不修梵行梵行中具三法以慧",
    "X36n0659_029:0739c07": "為正。",
    "X36n0659_029:0739c08": "次六復次者。",
    "X36n0659_029:0739c09": "復次不修身者不能具足清淨戒體不修戒者受畜",
    "X36n0659_029:0739c10": "八種不淨之物不修心者不能修習三種相故不修",
    "X36n0659_029:0739c11": "慧者不修梵行故復次不修身者不能觀身不能觀",
    "X36n0659_029:0739c12": "色及觀色相不觀身相不知身數不知是身從此到",
    "X36n0659_029:0739c13": "彼於非身中而生身相於非色中而作色相是故貪",
    "X36n0659_029:0739c14": "著我身身數名不修身不修戒者若受下戒不名修",
    "X36n0659_029:0739c15": "戒受持邊戒為自利戒為自調戒不能普為安樂眾",
    "X36n0659_029:0739c16": "生非為護持無上正法為生天上受五欲樂不名修",
    "X36n0659_029:0739c17": "戒不修心者若心散亂不能專一守自境界自境界",
    "X36n0659_029:0739c18": "者謂四念處他境界者謂五欲也若不能修四念處",
    "X36n0659_029:0740a01": "者名不修心於惡業中不善護心名不修慧復次不",
    "X36n0659_029:0740a02": "修身者不能深觀是身無常無住危脆念念滅壞是",
    "X36n0659_029:0740a03": "魔境界不修戒者不能具足尸波羅蜜不修心者不",
    "X36n0659_029:0740a04": "能具足禪波羅蜜不修慧者不能具足般若波羅蜜。",
    "X36n0659_029:0740a05": "復次不修身者貪著我身及我所身我身常恒無有",
    "X36n0659_029:0740a06": "變易不修戒者為自身故作十善業不修心者於惡",
    "X36n0659_029:0740a07": "業中不能攝心不修慧者以不攝心不能分別善惡",
    "X36n0659_029:0740a08": "等法復次不修身者不斷我見不修戒者不斷戒取",
    "X36n0659_029:0740a09": "不修心者作貪瞋業趣向地獄不修慧者不斷癡心。",
    "X36n0659_029:0740a10": "復次不修身者不能觀身雖無過咎而常是怨。",
    "X36n0659_029:0740a11": "第一可見第二文中身數者五陰五根四大等數",
    "X36n0659_029:0740a12": "下戒者即雞豬牛雉等戒又言為天五欲而持戒",
    "X36n0659_029:0740a13": "者即是下戒邊戒者河西云外道五戒非佛法內",
    "X36n0659_029:0740a14": "內法名中故名曰邊或言窮惡欲邊持樂戒者即",
    "X36n0659_029:0740a15": "是窮於樂邊持苦戒者即窮於苦邊餘四如文。",
    "X36n0659_029:0740a16": "善男子譬如男子有怨常逐伺求其便智者覺已繫",
    "X36n0659_029:0740a17": "心慎護若不慎護則為所害一切眾生身亦如是常",
    "X36n0659_029:0740a18": "以飲食冷暖將養若不如是將護守慎即當散壞善",
    "X36n0659_029:0740a19": "男子如婆羅門奉事火天常以香華讚歎禮拜供養",
    "X36n0659_029:0740a20": "承事期滿百秊若一觸時尋燒人手是火雖得如是",
    "X36n0659_029:0740a21": "供養終無一念報事者恩一切眾生身亦如是雖於",
    "X36n0659_029:0740a22": "多秊以好香華瓔珞衣服飲食臥具病瘦醫藥而供",
    "X36n0659_029:0740a23": "給之若遇內外諸惡因緣即時滅壞都不憶念往日",
    "X36n0659_029:0740a24": "供養衣食之恩。",
    "X36n0659_029:0740b01": "第二善男子中云火天者火是天口若供養之無",
    "X36n0659_029:0740b02": "燒魚肉烟氣至天天得此氣故是天口又外道事",
    "X36n0659_029:0740b03": "火以火為師又用此火供養於師以尊師故呼火",
    "X36n0659_029:0740b04": "為天口。",
    "X36n0659_029:0740b05": "善男子譬如有王畜四毒蛇置之一篋以付一人仰",
    "X36n0659_029:0740b06": "令瞻養是四蛇中設一生瞋則能害人是人恐怖常",
    "X36n0659_029:0740b07": "求飲食隨時守護一切眾生四大毒蛇亦復如是若",
    "X36n0659_029:0740b08": "一大瞋則能壞身善男子如人久病應當至心求醫",
    "X36n0659_029:0740b09": "療治若不勤救必死不疑一切眾生身亦如是常應",
    "X36n0659_029:0740b10": "攝心不令放逸若放逸者則便滅壞善男子譬如坏",
    "X36n0659_029:0740b11": "缾不耐風雨打擲堆壓一切眾生身亦如是不耐飢",
    "X36n0659_029:0740b12": "渴寒熱風雨打繫惡罵善男子如癰未熟常當善護",
    "X36n0659_029:0740b13": "不令人觸設有觸者則大苦痛一切眾生身亦如是。",
    "X36n0659_029:0740b14": "善男子如騾懷妊自害其軀一切眾生身亦如是內",
    "X36n0659_029:0740b15": "有風冷身則受害善男子譬如芭蕉生實則枯一切",
    "X36n0659_029:0740b16": "眾生身亦如是善男子亦如芭蕉內無堅實一切眾",
    "X36n0659_029:0740b17": "生身亦如是善男子如蛇鼠狼各各相於常生怨心",
    "X36n0659_029:0740b18": "眾生四大亦復如是善男子譬如鵝王不樂塚墓菩",
    "X36n0659_029:0740b19": "薩亦爾於身塚墓亦不貪樂善男子如旃陀羅七世",
    "X36n0659_029:0740b20": "相繼不捨其業是故為人之所輕賤是身種子亦復",
    "X36n0659_029:0740b21": "如是種子精血究竟不淨以不淨故諸佛菩薩之所",
    "X36n0659_029:0740b22": "訶責善男子是身不如摩羅耶山生於栴檀亦不能",
    "X36n0659_029:0740b23": "生優鉢羅華芬陀利華瞻婆華摩利迦華婆師迦華",
    "X36n0659_029:0740b24": "九孔常漏膿血不淨生處臭穢醜陋可惡常與諸蟲",
    "X36n0659_029:0740c01": "共在一處善男子譬如世間雖有上妙清淨園林死",
    "X36n0659_029:0740c02": "尸至中則為不淨眾共捨之不生愛著色界亦爾雖",
    "X36n0659_029:0740c03": "復淨妙以有身故諸佛菩薩悉共捨之善男子若有",
    "X36n0659_029:0740c04": "不能作如是觀不名修身不修戒者善男子若不能",
    "X36n0659_029:0740c05": "觀戒是一切善法梯隥亦是一切善法根本如地悉",
    "X36n0659_029:0740c06": "是一切樹木所生之本是諸善根之最導首如彼商",
    "X36n0659_029:0740c07": "主導諸商人戒是一切善法勝幢如天帝釋所立勝",
    "X36n0659_029:0740c08": "幢戒能永斷一切惡業及三惡道能療惡病猶如藥",
    "X36n0659_029:0740c09": "樹戒是生死險道資糧戒是摧結惡賊鎧戒是滅結",
    "X36n0659_029:0740c10": "毒蛇良呪戒是度惡行業橋梁若有不能如是觀者",
    "X36n0659_029:0740c11": "名不修戒不修心者不能觀心輕躁動轉難捉難調",
    "X36n0659_029:0740c12": "馳騁奔逸如大惡象念念迅速如彼電光躁擾不住",
    "X36n0659_029:0740c13": "猶如獼猴如幻如燄乃是一切諸惡根本五欲難滿",
    "X36n0659_029:0740c14": "如火獲薪亦如大海吞受眾流如漫陀山草木滋多",
    "X36n0659_029:0740c15": "不能觀察生死虗妄耽惑致患如魚吞鉤常先引導",
    "X36n0659_029:0740c16": "諸業隨從猶如貝母引導諸子貪著五欲不樂涅槃",
    "X36n0659_029:0740c17": "如駝食蜜乃至於死不顧芻草深著現樂不觀後過",
    "X36n0659_029:0740c18": "如牛食苗不懼杖楚馳騁周徧二十五有猶如疾風",
    "X36n0659_029:0740c19": "吹兜羅茸所不應求求無厭足如無智人求無熱火",
    "X36n0659_029:0740c20": "常樂生死不樂解脫如絍婆蟲樂絍婆樹迷惑愛著",
    "X36n0659_029:0740c21": "生死臭穢猶如獄囚樂獄卒女亦如廁豬樂處不淨",
    "X36n0659_029:0740c22": "若有不能如是觀者名不修心不修慧者不觀智慧",
    "X36n0659_029:0740c23": "有大勢力如金翅鳥能壞惡業壞無明闇猶如日光",
    "X36n0659_029:0740c24": "能拔陰樹如水漂物焚燒邪見猶如猛火慧是一切",
    "X36n0659_029:0741a01": "善法根本佛菩薩母之種子也若有不能如是觀者",
    "X36n0659_029:0741a02": "不名修慧善男子第一義中若見身身相身因身果",
    "X36n0659_029:0741a03": "身聚身一身二此身彼身身滅身等身修修者若有",
    "X36n0659_029:0741a04": "如是見者名不修身善男子若見戒戒相戒因戒果",
    "X36n0659_029:0741a05": "戒上戒下戒聚戒一戒二此戒彼戒戒滅戒等戒修",
    "X36n0659_029:0741a06": "修者戒波羅蜜若有如是見者名不修戒若見心心",
    "X36n0659_029:0741a07": "相心因心果心聚及心數心一心二此心彼心心滅",
    "X36n0659_029:0741a08": "心等心修修者上中下心善心惡心若有如是見者",
    "X36n0659_029:0741a09": "名不修心善男子若見慧慧相慧因慧果慧聚慧一",
    "X36n0659_029:0741a10": "慧二此慧彼慧慧滅慧等上中下慧鈍慧利慧慧修",
    "X36n0659_029:0741a11": "修者若有如是見者名不修慧善男子若有不修身",
    "X36n0659_029:0741a12": "戒心慧如是之人於小惡業得大惡報以恐怖故常",
    "X36n0659_029:0741a13": "生是念我屬地獄作地獄行雖聞智者說地獄苦常",
    "X36n0659_029:0741a14": "作是念如鐵打鐵石還打石木自打木火蟲樂火地",
    "X36n0659_029:0741a15": "獄之身還似地獄若似地獄有何苦事譬如蒼蠅為",
    "X36n0659_029:0741a16": "唾所黏不能自出是人亦爾於小罪中不能自出心",
    "X36n0659_029:0741a17": "初無悔不能修善覆藏瑕玼雖有過去一切善業悉",
    "X36n0659_029:0741a18": "為是罪之所垢汙是人所有現受輕報轉為地獄極",
    "X36n0659_029:0741a19": "重惡果善男子如小器水置鹽一升其味鹹苦難可",
    "X36n0659_029:0741a20": "得飲是人罪業亦復如是善男子譬如有人負他一",
    "X36n0659_029:0741a21": "錢不能償故身被繫縛多受眾苦是人罪業亦復如",
    "X36n0659_029:0741a22": "是。",
    "X36n0659_029:0741a23": "最後雜喻中云兜羅茸者楊華身者八尺相者五",
    "X36n0659_029:0741a24": "胞也因者飯食等也果者過去五戒感身為果聚",
    "X36n0659_029:0741b01": "者色陰聚也身一者總彼假實合成一身身二者",
    "X36n0659_029:0741b02": "四大和合所得此身自身他者彼身又此身者業",
    "X36n0659_029:0741b03": "力所得他身者即遺體身滅者念念不住身等者",
    "X36n0659_029:0741b04": "有人觀身與虗空等又言六道各有身故言等身",
    "X36n0659_029:0741b05": "修即所修之法修者能修之人還是人法後戒慧",
    "X36n0659_029:0741b06": "例應可解。",
    "X36n0659_029:0741b07": "師子吼言是人下第三明業轉之相二番問答初",
    "X36n0659_029:0741b08": "問云何轉輕為重後問云何轉重為輕答如文。",
    "X36n0659_029:0741b09": "師子吼菩薩言世尊是人何故令現輕報轉地獄受。",
    "X36n0659_029:0741b10": "佛言善男子一切眾生若具五事令現輕報轉地獄",
    "X36n0659_029:0741b11": "受何等為五一愚癡故二善根微少故三惡業深重",
    "X36n0659_029:0741b12": "故四不懺悔故五不修本善業故復有五事一修習",
    "X36n0659_029:0741b13": "惡業故二無戒財故三遠離善根故四不修身戒心",
    "X36n0659_029:0741b14": "慧故五親近惡知識故善男子是故能令現世輕報",
    "X36n0659_029:0741b15": "地獄重受。",
    "X36n0659_029:0741b16": "師子吼言世尊何等人能轉地獄報現世輕受。",
    "X36n0659_029:0741b17": "善男子若有修習身戒心慧如上所說能觀諸法同",
    "X36n0659_029:0741b18": "如虗空不見智慧不見智者不見愚癡不見愚者不",
    "X36n0659_029:0741b19": "見修習及修習者是名智者如是之人則能修習身",
    "X36n0659_029:0741b20": "戒心慧是人能令地獄果報現世輕受是人設作極",
    "X36n0659_029:0741b21": "重惡業思惟觀察能令輕微作是念言我業雖重不",
    "X36n0659_029:0741b22": "如善業譬如疊華雖復百斤終不能敵真金一兩如",
    "X36n0659_029:0741b23": "恒河中投一升鹽水無鹹味飲者不覺如巨富者雖",
    "X36n0659_029:0741b24": "多負人千萬寶物無能繫縛令其受苦如大香象能",
    "X36n0659_029:0741c01": "壞鐵鎖自在而去智慧之人亦復如是常思惟言我",
    "X36n0659_029:0741c02": "善力多惡業羸弱我能發露懺悔除惡能修智慧智",
    "X36n0659_029:0741c03": "慧力多無明力少如是念已親近善友修習正見受",
    "X36n0659_029:0741c04": "持讀誦書寫解說十二部經見有受持讀誦書寫解",
    "X36n0659_029:0741c05": "說之者心生恭敬兼以衣食房舍臥具病藥華香而",
    "X36n0659_029:0741c06": "供養之讚歎尊重所至到處稱說其善不說其短供",
    "X36n0659_029:0741c07": "養三寶敬信方等大涅槃經如來常恒無有變易一",
    "X36n0659_029:0741c08": "切眾生悉有佛性是人能令地獄重報現世輕受善",
    "X36n0659_029:0741c09": "男子以是義故非一切業悉有定果亦非一切眾生",
    "X36n0659_029:0741c10": "定受。",
    "X36n0659_029:0741c11": "大般涅槃經卷第二十九",
    "X36n0659_029:0741c12": "日東　天台沙門本純　分會",
    "X36n0659_029:0741c14": "南本大般涅槃經會疏卷第二十九"
}