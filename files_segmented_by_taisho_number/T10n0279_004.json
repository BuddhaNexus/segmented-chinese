{
    "T10n0279_004:0015c24": "大方廣佛華嚴經卷第四",
    "T10n0279_004:0015c26": "于闐國三藏實叉難陀奉　制譯",
    "T10n0279_004:0015c27": "世主妙嚴品第一之四",
    "T10n0279_004:0015c28": "復次，普光焰藏主火神，得悉除一切世間闇",
    "T10n0279_004:0015c29": "解脫門；普集光幢主火神，得能息一切眾",
    "T10n0279_004:0016a01": "生諸惑漂流熱惱苦解脫門，大光遍照主火",
    "T10n0279_004:0016a02": "神，得無動福力大悲藏解脫門；眾妙宮殿主火神，得觀如來神通力示現無邊際解脫門；無盡光髻",
    "T10n0279_004:0016a03": "主火神，得光明照耀無邊虛空界解脫門；",
    "T10n0279_004:0016a04": "種種焰眼主火神，得種種福莊嚴寂靜光解",
    "T10n0279_004:0016a05": "脫門；十方宮殿如須彌山主火神，得能滅一",
    "T10n0279_004:0016a06": "切世間諸趣熾然苦解脫門；威光自在主火",
    "T10n0279_004:0016a07": "神，得自在開悟一切世間解脫門；光照十方",
    "T10n0279_004:0016a08": "主火神，得永破一切愚癡執著見解脫門；雷",
    "T10n0279_004:0016a09": "音電光主火神，得成就一切願力大震吼解",
    "T10n0279_004:0016a10": "脫門。爾時，普光焰藏主火神，承佛威力，遍觀",
    "T10n0279_004:0016a11": "一切主火神眾而說頌言：",
    "T10n0279_004:0016a12": "「汝觀如來精進力，　　廣大億劫不思議，",
    "T10n0279_004:0016a13": "　為利眾生現世間，　　所有暗障皆令滅。",
    "T10n0279_004:0016a14": "　眾生愚癡起諸見，　　煩惱如流及火然，",
    "T10n0279_004:0016a15": "　導師方便悉滅除，　　普集光幢於此悟。",
    "T10n0279_004:0016a16": "　福德如空無有盡，　　求其邊際不可得，",
    "T10n0279_004:0016a17": "　此佛大悲無動力，　　光照悟入心生喜。",
    "T10n0279_004:0016a18": "　我觀如來之所行，　　經於劫海無邊際，",
    "T10n0279_004:0016a19": "　如是示現神通力，　　眾妙宮神所了知。",
    "T10n0279_004:0016a20": "　億劫修成不可思，　　求其邊際莫能知，",
    "T10n0279_004:0016a21": "　演法實相令歡喜，　　無盡光神所觀見。",
    "T10n0279_004:0016a22": "　十方所有廣大眾，　　一切現前瞻仰佛，",
    "T10n0279_004:0016a23": "　寂靜光明照世間，　　此妙焰神所能了。",
    "T10n0279_004:0016a24": "　牟尼出現諸世間，　　坐於一切宮殿中，",
    "T10n0279_004:0016a25": "　普雨無邊廣大法，　　此十方神之境界。",
    "T10n0279_004:0016a26": "　諸佛智慧最甚深，　　於法自在現世間，",
    "T10n0279_004:0016a27": "　能悉闡明真實理，　　威光悟此心欣慶。",
    "T10n0279_004:0016a28": "　諸見愚癡為暗蓋，　　眾生迷惑常流轉，",
    "T10n0279_004:0016a29": "　佛為開闡妙法門，　　此照方神能悟入。",
    "T10n0279_004:0016b01": "　願門廣大不思議，　　力度修治已清淨，",
    "T10n0279_004:0016b02": "　如昔願心皆出現，　　此震音神之所了。」",
    "T10n0279_004:0016b03": "復次，普興雲幢主水神，得平等利益一切眾",
    "T10n0279_004:0016b04": "生慈解脫門；海潮雲音主水神，得無邊法莊",
    "T10n0279_004:0016b05": "嚴解脫門；妙色輪髻主水神，得觀所應化方",
    "T10n0279_004:0016b06": "便普攝解脫門；善巧漩澓主水神，得普演諸",
    "T10n0279_004:0016b07": "佛甚深境界解脫門；離垢香積主水神，得普",
    "T10n0279_004:0016b08": "現清淨大光明解脫門；福橋光音主水神，得",
    "T10n0279_004:0016b09": "清淨法界無相無性解脫門；知足自在主水",
    "T10n0279_004:0016b10": "神，得無盡大悲海解脫門；淨喜善音主水神，",
    "T10n0279_004:0016b11": "得於菩薩眾會道場中為大歡喜藏解脫門；",
    "T10n0279_004:0016b12": "普現威光主水神，得以無礙廣大福德力普",
    "T10n0279_004:0016b13": "出現解脫門；吼聲遍海主水神，得觀察一切",
    "T10n0279_004:0016b14": "眾生發起如虛空調伏方便解脫門。爾時，普",
    "T10n0279_004:0016b15": "興雲幢主水神，承佛威力，遍觀一切主水",
    "T10n0279_004:0016b16": "神眾而說頌言：",
    "T10n0279_004:0016b17": "「清淨慈門剎塵數，　　共生如來一妙相，",
    "T10n0279_004:0016b18": "　一一諸相莫不然，　　是故見者無厭足。",
    "T10n0279_004:0016b19": "　世尊往昔修行時，　　普詣一切如來所，",
    "T10n0279_004:0016b20": "　種種修治無懈倦，　　如是方便雲音入。",
    "T10n0279_004:0016b21": "　佛於一切十方中，　　寂然不動無來去，",
    "T10n0279_004:0016b22": "　應化眾生悉令見，　　此是髻輪之所知。",
    "T10n0279_004:0016b23": "　如來境界無邊量，　　一切眾生不能了，",
    "T10n0279_004:0016b24": "　妙音演說遍十方，　　此善旋神所行處。",
    "T10n0279_004:0016b25": "　世尊光明無有盡，　　充遍法界不思議，",
    "T10n0279_004:0016b26": "　說法教化度眾生，　　此淨香神所觀見。",
    "T10n0279_004:0016b27": "　如來清淨等虛空，　　無相無形遍十方，",
    "T10n0279_004:0016b28": "　而令眾會靡不見，　　此福光神善觀察。",
    "T10n0279_004:0016b29": "　佛昔修習大悲門，　　其心廣遍等眾生，",
    "T10n0279_004:0016c01": "　是故如雲現於世，　　此解脫門知足了。",
    "T10n0279_004:0016c02": "　十方所有諸國土，　　悉見如來坐於座，",
    "T10n0279_004:0016c03": "　朗然開悟大菩提，　　如是喜音之所入。",
    "T10n0279_004:0016c04": "　如來所行無罣礙，　　遍往十方一切剎，",
    "T10n0279_004:0016c05": "　處處示現大神通，　　普現威光已能悟。",
    "T10n0279_004:0016c06": "　修習無邊方便行，　　等眾生界悉充滿，",
    "T10n0279_004:0016c07": "　神通妙用靡暫停，　　吼聲遍海斯能入。」",
    "T10n0279_004:0016c08": "復次，出現寶光主海神，得以等心施一切眾",
    "T10n0279_004:0016c09": "生福德海眾寶莊嚴身解脫門；不可壞金剛",
    "T10n0279_004:0016c10": "幢主海神，得巧方便守護一切眾生善根解",
    "T10n0279_004:0016c11": "脫門；不雜塵垢主海神，得能竭一切眾生煩",
    "T10n0279_004:0016c12": "惱海解脫門；恒住波浪主海神，得令一切眾",
    "T10n0279_004:0016c13": "生離惡道解脫門；吉祥寶月主海神，得普滅",
    "T10n0279_004:0016c14": "大癡暗解脫門；妙華龍髻主海神，得滅一切",
    "T10n0279_004:0016c15": "諸趣苦與安樂解脫門；普持光味主海神，得",
    "T10n0279_004:0016c16": "淨治一切眾生諸見愚癡性解脫門；寶焰華",
    "T10n0279_004:0016c17": "光主海神，得出生一切寶種性菩提心解脫",
    "T10n0279_004:0016c18": "門；金剛妙髻主海神，得不動心功德海解脫",
    "T10n0279_004:0016c19": "門；海潮雷音主海神，得普入法界三昧門解",
    "T10n0279_004:0016c20": "脫門。爾時，出現寶光主海神，承佛威力，普觀",
    "T10n0279_004:0016c21": "一切主海神眾而說頌言：",
    "T10n0279_004:0016c22": "「不可思議大劫海，　　供養一切諸如來，",
    "T10n0279_004:0016c23": "　普以功德施群生，　　是故端嚴最無比。",
    "T10n0279_004:0016c24": "　一切世間皆出現，　　眾生根欲靡不知，",
    "T10n0279_004:0016c25": "　普為弘宣大法海，　　此是堅幢所欣悟。　　一切世間眾導師，　　法雲大雨不可測，　　消竭無窮諸苦海，　　此離垢塵入法門。",
    "T10n0279_004:0016c26": "　一切眾生煩惱覆，　　流轉諸趣受眾苦，",
    "T10n0279_004:0016c27": "　為其開示如來境，　　普水宮神入此門。",
    "T10n0279_004:0016c28": "　佛於難思劫海中，　　修行諸行無有盡，",
    "T10n0279_004:0016c29": "　永截眾生癡惑網，　　寶月於此能明入。",
    "T10n0279_004:0017a01": "　佛見眾生常恐怖，　　流轉生死大海中，",
    "T10n0279_004:0017a02": "　示彼如來無上道，　　龍髻悟解生欣悅。",
    "T10n0279_004:0017a03": "　諸佛境界不思議，　　法界虛空平等相，",
    "T10n0279_004:0017a04": "　能淨眾生癡惑網，　　如是持味能宣說。",
    "T10n0279_004:0017a05": "　佛眼清淨不思議，　　一切境界悉該覽，",
    "T10n0279_004:0017a06": "　普示眾生諸妙道，　　此是華光心所悟。",
    "T10n0279_004:0017a07": "　魔軍廣大無央數，　　一剎那中悉摧滅，",
    "T10n0279_004:0017a08": "　心無傾動難測量，　　金剛妙髻之方便。",
    "T10n0279_004:0017a09": "　普於十方演妙音，　　其音法界靡不周，",
    "T10n0279_004:0017a10": "　此是如來三昧境，　　海潮音神所行處。」",
    "T10n0279_004:0017a11": "復次，普發迅流主河神，得普雨無邊法雨解",
    "T10n0279_004:0017a12": "脫門；普潔泉澗主河神，得普現一切眾生前",
    "T10n0279_004:0017a13": "令永離煩惱解脫門；離塵淨眼主河神，得",
    "T10n0279_004:0017a14": "以大悲方便普滌一切眾生諸惑塵垢解脫",
    "T10n0279_004:0017a15": "門；十方遍吼主河神，得恒出饒益眾生音解",
    "T10n0279_004:0017a16": "脫門；普救護眾生主河神，得於一切含識中",
    "T10n0279_004:0017a17": "恒起無惱害慈解脫門；無熱淨光主河神，得",
    "T10n0279_004:0017a18": "普示一切清涼善根解脫門；普生歡喜主河",
    "T10n0279_004:0017a19": "神，得修行具足施令一切眾生永離慳著解",
    "T10n0279_004:0017a20": "脫門；廣德勝幢主河神，得作一切歡喜福田",
    "T10n0279_004:0017a21": "解脫門；光照普世主河神，得能令一切眾生",
    "T10n0279_004:0017a22": "雜染者清淨瞋毒者歡喜解脫門；海德光明",
    "T10n0279_004:0017a23": "主河神，得能令一切眾生入解脫海恒受具",
    "T10n0279_004:0017a24": "足樂解脫門。爾時，普發迅流主河神，承佛威",
    "T10n0279_004:0017a25": "力，遍觀一切主河神眾而說頌言：",
    "T10n0279_004:0017a26": "「如來往昔為眾生，　　修治法海無邊行，",
    "T10n0279_004:0017a27": "　譬如霈澤清炎暑，　　普滅眾生煩惱熱。",
    "T10n0279_004:0017a28": "　佛昔難宣無量劫，　　以願光明淨世間，",
    "T10n0279_004:0017a29": "　諸根熟者令悟道，　　此普潔神心所悟。",
    "T10n0279_004:0017b01": "　大悲方便等眾生，　　悉現其前常化誘，",
    "T10n0279_004:0017b02": "　普使淨治煩惱垢，　　淨眼見此深歡悅。",
    "T10n0279_004:0017b03": "　佛演妙音普使聞，　　眾生愛樂心歡喜，",
    "T10n0279_004:0017b04": "　悉使滌除無量苦，　　此遍吼神之解脫。",
    "T10n0279_004:0017b05": "　佛昔修習菩提行，　　為利眾生無量劫，",
    "T10n0279_004:0017b06": "　是故光明遍世間，　　護神憶念生歡喜。",
    "T10n0279_004:0017b07": "　佛昔修行為眾生，　　種種方便令成熟，",
    "T10n0279_004:0017b08": "　普淨福海除眾苦，　　無熱見此心欣慶。",
    "T10n0279_004:0017b09": "　施門廣大無窮盡，　　一切眾生咸利益，",
    "T10n0279_004:0017b10": "　能令見者無慳著，　　此普喜神之所悟。",
    "T10n0279_004:0017b11": "　佛昔修行實方便，　　成就無邊功德海，",
    "T10n0279_004:0017b12": "　能令見者靡不欣，　　此勝幢神心悟悅。",
    "T10n0279_004:0017b13": "　眾生有垢咸淨治，　　一切怨害等生慈，",
    "T10n0279_004:0017b14": "　故得光照滿虛空，　　普世河神見歡喜。",
    "T10n0279_004:0017b15": "　佛是福田功德海，　　能令一切離諸惡，",
    "T10n0279_004:0017b16": "　乃至成就大菩提，　　此海光神之解脫。」",
    "T10n0279_004:0017b17": "復次，柔軟勝味主稼神，得與一切眾生法滋",
    "T10n0279_004:0017b18": "味令成就佛身解脫門；時華淨光主稼神，得",
    "T10n0279_004:0017b19": "能令一切眾生受廣大喜樂解脫門；色力勇",
    "T10n0279_004:0017b20": "健主稼神，得以一切圓滿法門淨諸境界解",
    "T10n0279_004:0017b21": "脫門；增益精氣主稼神，得見佛大悲無量神",
    "T10n0279_004:0017b22": "通變化力解脫門；普生根果主稼神，得普現",
    "T10n0279_004:0017b23": "佛福田令下種無失壞解脫門；妙嚴環髻主",
    "T10n0279_004:0017b24": "稼神，得普發眾生淨信華解脫門；潤澤淨華",
    "T10n0279_004:0017b25": "主稼神，得大慈愍濟諸眾生令增長福德海",
    "T10n0279_004:0017b26": "解脫門；成就妙香主稼神，得廣開示一切行",
    "T10n0279_004:0017b27": "法解脫門；見者愛樂主稼神，得能令法界一",
    "T10n0279_004:0017b28": "切眾生捨離懈怠憂惱等諸惡普清淨解脫",
    "T10n0279_004:0017b29": "門；離垢光明主稼神，得觀察一切眾生善根",
    "T10n0279_004:0017c01": "隨應說法令眾會歡喜滿足解脫門。爾時，柔",
    "T10n0279_004:0017c02": "軟勝味主稼神，承佛威力，遍觀一切主稼神",
    "T10n0279_004:0017c03": "眾而說頌言：",
    "T10n0279_004:0017c04": "「如來無上功德海，　　普現明燈照世間，",
    "T10n0279_004:0017c05": "　一切眾生咸救護，　　悉與安樂無遺者。",
    "T10n0279_004:0017c06": "　世尊功德無有邊，　　眾生聞者不唐捐，",
    "T10n0279_004:0017c07": "　悉使離苦常歡喜，　　此是時華之所入。",
    "T10n0279_004:0017c08": "　善逝諸力皆圓滿，　　功德莊嚴現世間，",
    "T10n0279_004:0017c09": "　一切眾生悉調伏，　　此法勇力能明證。",
    "T10n0279_004:0017c10": "　佛昔修治大悲海，　　其心念念等世間，",
    "T10n0279_004:0017c11": "　是故神通無有邊，　　增益精氣能觀見。",
    "T10n0279_004:0017c12": "　佛遍世間常現前，　　一切方便無空過，",
    "T10n0279_004:0017c13": "　悉淨眾生諸惑惱，　　此普生神之解脫。",
    "T10n0279_004:0017c14": "　佛是世間大智海，　　放淨光明無不遍，",
    "T10n0279_004:0017c15": "　廣大信解悉從生，　　如是嚴髻能明入。",
    "T10n0279_004:0017c16": "　如來觀世起慈心，　　為利眾生而出現，",
    "T10n0279_004:0017c17": "　示彼恬怡最勝道，　　此淨華神之解脫。",
    "T10n0279_004:0017c18": "　善逝所修清淨行，　　菩提樹下具宣說，",
    "T10n0279_004:0017c19": "　如是教化滿十方，　　此妙香神能聽受。",
    "T10n0279_004:0017c20": "　佛於一切諸世間，　　悉使離憂生大喜，",
    "T10n0279_004:0017c21": "　所有根欲皆治淨，　　可愛樂神斯悟入。",
    "T10n0279_004:0017c22": "　如來出現於世間，　　普觀眾生心所樂，",
    "T10n0279_004:0017c23": "　種種方便而成熟，　　此淨光神解脫門。」",
    "T10n0279_004:0017c24": "復次，吉祥主藥神，得普觀一切眾生心而勤",
    "T10n0279_004:0017c25": "攝取解脫門；栴檀林主藥神，得以光明攝",
    "T10n0279_004:0017c26": "眾生俾見者無空過解脫門；離塵光明主藥",
    "T10n0279_004:0017c27": "神，得能以淨方便滅一切眾生煩惱解脫門；",
    "T10n0279_004:0017c28": "名稱普聞主藥神，得能以大名稱增長無邊",
    "T10n0279_004:0017c29": "善根海解脫門；毛孔現光主藥神，得大悲",
    "T10n0279_004:0018a01": "幢速赴一切病境界解脫門；破暗清淨主藥",
    "T10n0279_004:0018a02": "神，得療治一切盲冥眾生令智眼清淨解脫",
    "T10n0279_004:0018a03": "門；普發吼聲主藥神，得能演佛音說諸法",
    "T10n0279_004:0018a04": "差別義解脫門；蔽日光幢主藥神，得能作一",
    "T10n0279_004:0018a05": "切眾生善知識令見者咸生善根解脫門；明",
    "T10n0279_004:0018a06": "見十方主藥神，得清淨大悲藏能以方便令",
    "T10n0279_004:0018a07": "生信解解脫門；普發威光主藥神，得方便令",
    "T10n0279_004:0018a08": "念佛滅一切眾生病解脫門。爾時，吉祥主藥",
    "T10n0279_004:0018a09": "神，承佛威力，遍觀一切主藥神眾而說頌",
    "T10n0279_004:0018a10": "言：",
    "T10n0279_004:0018a11": "「如來智慧不思議，　　悉知一切眾生心，",
    "T10n0279_004:0018a12": "　能以種種方便力，　　滅彼群迷無量苦。",
    "T10n0279_004:0018a13": "　大雄善巧難測量，　　凡有所作無空過，",
    "T10n0279_004:0018a14": "　必使眾生諸苦滅，　　栴檀林神能悟此。",
    "T10n0279_004:0018a15": "　汝觀諸佛法如是，　　往悉勤修無量劫，",
    "T10n0279_004:0018a16": "　而於諸有無所著，　　此離塵光所入門。",
    "T10n0279_004:0018a17": "　佛百千劫難可遇，　　若有得見及聞名，",
    "T10n0279_004:0018a18": "　必令獲益無空過，　　此普稱神之所了。",
    "T10n0279_004:0018a19": "　如來一一毛孔中，　　悉放光明滅眾患，",
    "T10n0279_004:0018a20": "　世間煩惱皆令盡，　　此現光神所入門。",
    "T10n0279_004:0018a21": "　一切眾生癡所盲，　　惑業眾苦無量別，",
    "T10n0279_004:0018a22": "　佛悉蠲除開智照，　　如是破暗能觀見。",
    "T10n0279_004:0018a23": "　如來一音無限量，　　能開一切法門海，",
    "T10n0279_004:0018a24": "　眾生聽者悉了知，　　此是大音之解脫。",
    "T10n0279_004:0018a25": "　汝觀佛智難思議，　　普現諸趣救群生，",
    "T10n0279_004:0018a26": "　能令見者皆從化，　　此蔽日幢深悟了。",
    "T10n0279_004:0018a27": "　如來大悲方便海，　　為利世間而出現，",
    "T10n0279_004:0018a28": "　廣開正道示眾生，　　此見方神能了達。",
    "T10n0279_004:0018a29": "　如來普放大光明，　　一切十方無不照，",
    "T10n0279_004:0018b01": "　令隨念佛生功德，　　此發威光解脫門。」",
    "T10n0279_004:0018b02": "復次，布華如雲主林神，得廣大無邊智海藏",
    "T10n0279_004:0018b03": "解脫門；擢幹舒光主林神，得廣大修治普清",
    "T10n0279_004:0018b04": "淨解脫門；生芽發耀主林神，得增長種種",
    "T10n0279_004:0018b05": "淨信芽解脫門；吉祥淨葉主林神，得一切",
    "T10n0279_004:0018b06": "清淨功德莊嚴聚解脫門；垂布焰藏主林神，",
    "T10n0279_004:0018b07": "得普門清淨慧恒周覽法界解脫門；妙莊嚴",
    "T10n0279_004:0018b08": "光主林神，得普知一切眾生行海而興布法",
    "T10n0279_004:0018b09": "雲解脫門；可意雷聲主林神，得忍受一切不",
    "T10n0279_004:0018b10": "可意聲演清淨音解脫門；香光普遍主林神，",
    "T10n0279_004:0018b11": "得十方普現昔所修治廣大行境界解脫門；",
    "T10n0279_004:0018b12": "妙光迴耀主林神，得以一切功德法饒益世",
    "T10n0279_004:0018b13": "間解脫門；華果光味主林神，得能令一切見",
    "T10n0279_004:0018b14": "佛出興常敬念不忘莊嚴功德藏解脫門。爾",
    "T10n0279_004:0018b15": "時，布華如雲主林神，承佛威力，普觀一切主",
    "T10n0279_004:0018b16": "林神眾而說頌言：",
    "T10n0279_004:0018b17": "「佛昔修習菩提行，　　福德智慧悉成滿，",
    "T10n0279_004:0018b18": "　一切諸力皆具足，　　放大光明出世間。",
    "T10n0279_004:0018b19": "　悲門無量等眾生，　　如來往昔普淨治，",
    "T10n0279_004:0018b20": "　是故於世能為益，　　此擢幹神之所了。",
    "T10n0279_004:0018b21": "　若有眾生一見佛，　　必使入於深信海，",
    "T10n0279_004:0018b22": "　普示一切如來道，　　此妙芽神之解脫。",
    "T10n0279_004:0018b23": "　一毛所集諸功德，　　劫海宣揚不可盡，",
    "T10n0279_004:0018b24": "　諸佛方便難思議，　　淨葉能明此深義。",
    "T10n0279_004:0018b25": "　我念如來於往昔，　　供養剎塵無量佛，",
    "T10n0279_004:0018b26": "　一一佛所智漸明，　　此焰藏神之所了。",
    "T10n0279_004:0018b27": "　一切眾生諸行海，　　世尊一念悉了知，",
    "T10n0279_004:0018b28": "　如是廣大無礙智，　　妙莊嚴神能悟入。",
    "T10n0279_004:0018b29": "　恒演如來寂妙音，　　普生無等大歡喜，",
    "T10n0279_004:0018c01": "　隨其解欲皆令悟，　　此是雷音所行法。",
    "T10n0279_004:0018c02": "　如來示現大神通，　　十方國土皆周遍，",
    "T10n0279_004:0018c03": "　佛昔修行悉令見，　　此普香光所入門。",
    "T10n0279_004:0018c04": "　眾生譣詖不修德，　　迷惑沈流生死中，",
    "T10n0279_004:0018c05": "　為彼闡明眾智道，　　此妙光神之所見。",
    "T10n0279_004:0018c06": "　佛為業障諸眾生，　　經於億劫時乃現，",
    "T10n0279_004:0018c07": "　其餘念念常令見，　　此味光神所觀察。」",
    "T10n0279_004:0018c08": "復次，寶峯開華主山神，得入大寂定光明解",
    "T10n0279_004:0018c09": "脫門；華林妙髻主山神，得修集慈善根成熟",
    "T10n0279_004:0018c10": "不可思議數眾生解脫門；高幢普照主山神，",
    "T10n0279_004:0018c11": "得觀察一切眾生心所樂嚴淨諸根解脫門；",
    "T10n0279_004:0018c12": "離塵寶髻主山神，得無邊劫海勤精進無厭",
    "T10n0279_004:0018c13": "怠解脫門；光照十方主山神，得以無邊功德",
    "T10n0279_004:0018c14": "光普覺悟解脫門；大力光明主山神，得能自",
    "T10n0279_004:0018c15": "成熟復令眾生捨離愚迷行解脫門；威光普",
    "T10n0279_004:0018c16": "勝主山神，得拔一切苦使無有餘解脫門；微",
    "T10n0279_004:0018c17": "密光輪主山神，得演教法光明顯示一切如",
    "T10n0279_004:0018c18": "來功德解脫門；普眼現見主山神，得令一切",
    "T10n0279_004:0018c19": "眾生乃至於夢中增長善根解脫門；金剛堅",
    "T10n0279_004:0018c20": "固眼主山神，得出現無邊大義海解脫門。爾",
    "T10n0279_004:0018c21": "時，開華匝地主山神，承佛威力，普觀一切主",
    "T10n0279_004:0018c22": "山神眾而說頌言：",
    "T10n0279_004:0018c23": "「往修勝行無有邊，　　今獲神通亦無量，",
    "T10n0279_004:0018c24": "　法門廣闢如塵數，　　悉使眾生深悟喜。",
    "T10n0279_004:0018c25": "　眾相嚴身遍世間，　　毛孔光明悉清淨，",
    "T10n0279_004:0018c26": "　大慈方便示一切，　　華林妙髻悟此門。",
    "T10n0279_004:0018c27": "　佛身普現無有邊，　　十方世界皆充滿，",
    "T10n0279_004:0018c28": "　諸根嚴淨見者喜，　　此法高幢能悟入。",
    "T10n0279_004:0018c29": "　歷劫勤修無懈倦，　　不染世法如虛空，",
    "T10n0279_004:0019a01": "　種種方便化群生，　　悟此法門名寶髻。",
    "T10n0279_004:0019a02": "　眾生盲暗入險道，　　佛哀愍彼舒光照，",
    "T10n0279_004:0019a03": "　普使世間從睡覺，　　威光悟此心生喜。",
    "T10n0279_004:0019a04": "　昔在諸有廣修行，　　供養剎塵無數佛，",
    "T10n0279_004:0019a05": "　令眾生見發大願，　　此地大力能明入。",
    "T10n0279_004:0019a06": "　見諸眾生流轉苦，　　一切業障恒纏覆，",
    "T10n0279_004:0019a07": "　以智慧光悉滅除，　　此普勝神之解脫。",
    "T10n0279_004:0019a08": "　一一毛孔出妙音，　　隨眾生心讚諸佛，",
    "T10n0279_004:0019a09": "　悉遍十方無量劫，　　此是光輪所入門。",
    "T10n0279_004:0019a10": "　佛遍十方普現前，　　種種方便說妙法，",
    "T10n0279_004:0019a11": "　廣益眾生諸行海，　　此現見神之所悟。",
    "T10n0279_004:0019a12": "　法門如海無邊量，　　一音為說悉令解，",
    "T10n0279_004:0019a13": "　一切劫中演不窮，　　入此方便金剛目。」",
    "T10n0279_004:0019a14": "復次，普德淨華主地神，得以慈悲心念念普",
    "T10n0279_004:0019a15": "觀一切眾生解脫門；堅福莊嚴主地神，得普",
    "T10n0279_004:0019a16": "現一切眾生福德力解脫門；妙華嚴樹主地",
    "T10n0279_004:0019a17": "神，得普入諸法出生一切佛剎莊嚴解脫門；",
    "T10n0279_004:0019a18": "普散眾寶主地神，得修習種種諸三昧令眾",
    "T10n0279_004:0019a19": "生除障垢解脫門；淨目觀時主地神，得令一",
    "T10n0279_004:0019a20": "切眾生常遊戲快樂解脫門；金色妙眼主地",
    "T10n0279_004:0019a21": "神，得示現一切清淨身調伏眾生解脫門；香",
    "T10n0279_004:0019a22": "毛發光主地神，得了知一切佛功德海大威",
    "T10n0279_004:0019a23": "力解脫門；寂音悅意主地神，得普攝持一",
    "T10n0279_004:0019a24": "切眾生言音海解脫門；妙華旋髻主地神，得",
    "T10n0279_004:0019a25": "充滿佛剎離垢性解脫門；金剛普持主地神，",
    "T10n0279_004:0019a26": "得一切佛法輪所攝持普出現解脫門。爾時，",
    "T10n0279_004:0019a27": "普德淨華主地神，承佛威力，普觀一切主地",
    "T10n0279_004:0019a28": "神眾而說頌言：",
    "T10n0279_004:0019a29": "「如來往昔念念中，　　大慈悲門不可說，",
    "T10n0279_004:0019b01": "　如是修行無有已，　　故得堅牢不壞身。",
    "T10n0279_004:0019b02": "　三世眾生及菩薩，　　所有一切眾福聚，",
    "T10n0279_004:0019b03": "　悉現如來毛孔中，　　福嚴見已生歡喜。",
    "T10n0279_004:0019b04": "　廣大寂靜三摩地，　　不生不滅無來去，",
    "T10n0279_004:0019b05": "　嚴淨國土示眾生，　　此樹華神之解脫。",
    "T10n0279_004:0019b06": "　佛於往昔修諸行，　　為令眾生消重障，",
    "T10n0279_004:0019b07": "　普散眾寶主地神，　　見此解脫生歡喜。",
    "T10n0279_004:0019b08": "　如來境界無邊際，　　念念普現於世間，",
    "T10n0279_004:0019b09": "　淨目觀時主地神，　　見佛所行心慶悅。",
    "T10n0279_004:0019b10": "　妙音無限不思議，　　普為眾生滅煩惱，",
    "T10n0279_004:0019b11": "　金色眼神能了悟，　　見佛無邊勝功德。",
    "T10n0279_004:0019b12": "　一切色形皆化現，　　十方法界悉充滿，",
    "T10n0279_004:0019b13": "　香毛發光常見佛，　　如是普化諸眾生。",
    "T10n0279_004:0019b14": "　妙音普遍於十方，　　無量劫中為眾說，",
    "T10n0279_004:0019b15": "　悅意地神心了達，　　從佛得聞深敬喜。",
    "T10n0279_004:0019b16": "　佛毛孔出香焰雲，　　隨眾生心遍世間，",
    "T10n0279_004:0019b17": "　一切見者皆成熟，　　此是華旋所觀處。",
    "T10n0279_004:0019b18": "　堅固難壞如金剛，　　不可傾動逾須彌，",
    "T10n0279_004:0019b19": "　佛身如是處世間，　　普持得見生歡喜。」",
    "T10n0279_004:0019b20": "復次，寶峯光耀主城神，得方便利益眾生解",
    "T10n0279_004:0019b21": "脫門；妙嚴宮殿主城神，得知眾生根教化成",
    "T10n0279_004:0019b22": "熟解脫門；清淨喜寶主城神，得常歡喜令一",
    "T10n0279_004:0019b23": "切眾生受諸福德解脫門；離憂清淨主城神，",
    "T10n0279_004:0019b24": "得救諸怖畏大悲藏解脫門；華燈焰眼主城",
    "T10n0279_004:0019b25": "神，得普明了大智慧解脫門；焰幢明現主城",
    "T10n0279_004:0019b26": "神，得普方便示現解脫門；盛福威光主城神，",
    "T10n0279_004:0019b27": "得普觀察一切眾生令修廣大福德海解脫",
    "T10n0279_004:0019b28": "門；淨光明身主城神，得開悟一切愚暗眾生",
    "T10n0279_004:0019b29": "解脫門；香幢莊嚴主城神，得觀如來自在力普遍世間調伏眾生解脫門；寶峯光目主城神，得能以大光明破",
    "T10n0279_004:0019c01": "一切眾生障礙山解脫門。爾時，寶峯光耀主",
    "T10n0279_004:0019c02": "城神，承佛威力，普觀一切主城神眾而說頌",
    "T10n0279_004:0019c03": "言：",
    "T10n0279_004:0019c04": "「導師如是不思議，　　光明遍照於十方，",
    "T10n0279_004:0019c05": "　眾生現前悉見佛，　　教化成熟無央數。",
    "T10n0279_004:0019c06": "　諸眾生根各差別，　　佛悉了知無有餘，",
    "T10n0279_004:0019c07": "　妙嚴宮殿主城神，　　入此法門心慶悅。",
    "T10n0279_004:0019c08": "　如來無量劫修行，　　護持往昔諸佛法，",
    "T10n0279_004:0019c09": "　意常承奉生歡喜，　　妙寶城神悟此門。",
    "T10n0279_004:0019c10": "　如來昔已能除遣，　　一切眾生諸恐怖，",
    "T10n0279_004:0019c11": "　而恒於彼起慈悲，　　此離憂神心悟喜。",
    "T10n0279_004:0019c12": "　佛智廣大無有邊，　　譬如虛空不可量，",
    "T10n0279_004:0019c13": "　華目城神斯悟悅，　　能學如來之妙慧。",
    "T10n0279_004:0019c14": "　如來色相等眾生，　　隨其樂欲皆令見，",
    "T10n0279_004:0019c15": "　焰幢明現心能悟，　　習此方便生歡喜。",
    "T10n0279_004:0019c16": "　如來往修眾福海，　　清淨廣大無邊際，",
    "T10n0279_004:0019c17": "　福德幢光於此門，　　觀察了悟心欣慶。",
    "T10n0279_004:0019c18": "　眾生愚迷諸有中，　　如世生盲卒無覩，",
    "T10n0279_004:0019c19": "　佛為利益興於世，　　清淨光神入此門。",
    "T10n0279_004:0019c20": "　如來自在無有邊，　　如雲普遍於世間，",
    "T10n0279_004:0019c21": "　乃至現夢令調伏，　　此是香幢所觀見。",
    "T10n0279_004:0019c22": "　眾生癡暗如盲瞽，　　種種障蓋所纏覆，",
    "T10n0279_004:0019c23": "　佛光照徹普令開，　　如是寶峯之所入。」",
    "T10n0279_004:0019c24": "復次，淨莊嚴幢道場神，得出現供養佛廣大",
    "T10n0279_004:0019c25": "莊嚴具誓願力解脫門；須彌寶光道場神，得",
    "T10n0279_004:0019c26": "現一切眾生前成就廣大菩提行解脫門；雷",
    "T10n0279_004:0019c27": "音幢相道場神，得隨一切眾生心所樂令見",
    "T10n0279_004:0019c28": "佛於夢中為說法解脫門；雨華妙眼道場神，",
    "T10n0279_004:0019c29": "得能雨一切難捨眾寶莊嚴具解脫門；清淨",
    "T10n0279_004:0020a01": "焰形道場神，得能現妙莊嚴道場廣化眾生",
    "T10n0279_004:0020a02": "令成熟解脫門；華纓垂髻道場神，得隨根",
    "T10n0279_004:0020a03": "說法令生正念解脫門；雨寶莊嚴道場神，得",
    "T10n0279_004:0020a04": "能以辯才普雨無邊歡喜法解脫門；勇猛香",
    "T10n0279_004:0020a05": "眼道場神，得廣稱讚諸佛功德解脫門；金剛",
    "T10n0279_004:0020a06": "彩雲道場神，得示現無邊色相樹莊嚴道場",
    "T10n0279_004:0020a07": "解脫門；蓮華光明道場神，得菩提樹下寂然",
    "T10n0279_004:0020a08": "不動而充遍十方解脫門；妙光照耀道場神，",
    "T10n0279_004:0020a09": "得顯示如來種種力解脫門。爾時，淨莊嚴幢",
    "T10n0279_004:0020a10": "道場神，承佛威力，普觀一切道場神眾而說",
    "T10n0279_004:0020a11": "頌言；",
    "T10n0279_004:0020a12": "「我念如來往昔時，　　於無量劫所修行，",
    "T10n0279_004:0020a13": "　諸佛出興咸供養，　　故獲如空大功德。",
    "T10n0279_004:0020a14": "　佛昔修行無盡施，　　無量剎土微塵等，",
    "T10n0279_004:0020a15": "　須彌光照菩提神，　　憶念善逝心欣慶。",
    "T10n0279_004:0020a16": "　如來色相無有窮，　　變化周流一切剎，",
    "T10n0279_004:0020a17": "　乃至夢中常示現，　　雷幢見此生歡喜。",
    "T10n0279_004:0020a18": "　昔行捨行無量劫，　　能捨難捨眼如海，",
    "T10n0279_004:0020a19": "　如是捨行為眾生，　　此妙眼神能悟悅。",
    "T10n0279_004:0020a20": "　無邊色相寶焰雲，　　現菩提場遍世間，",
    "T10n0279_004:0020a21": "　焰形清淨道場神，　　見佛自在生歡喜。",
    "T10n0279_004:0020a22": "　眾生行海無有邊，　　佛普彌綸雨法雨，",
    "T10n0279_004:0020a23": "　隨其根解除疑惑，　　華纓悟此心歡喜。",
    "T10n0279_004:0020a24": "　無量法門差別義，　　辯才大海皆能入，",
    "T10n0279_004:0020a25": "　雨寶嚴具道場神，　　於心念念恒如是。",
    "T10n0279_004:0020a26": "　於不可說一切土，　　盡世言辭稱讚佛，",
    "T10n0279_004:0020a27": "　故獲名譽大功德，　　此勇眼神能憶念。",
    "T10n0279_004:0020a28": "　種種色相無邊樹，　　普現菩提樹王下，",
    "T10n0279_004:0020a29": "　金剛彩雲悟此門，　　恒觀道樹生歡喜。",
    "T10n0279_004:0020b01": "　十方邊際不可得，　　佛坐道場智亦然，",
    "T10n0279_004:0020b02": "　蓮華步光淨信心，　　入此解脫深生喜。",
    "T10n0279_004:0020b03": "　道場一切出妙音，　　讚佛難思清淨力，",
    "T10n0279_004:0020b04": "　及以成就諸因行，　　此妙光神能聽受。」",
    "T10n0279_004:0020b05": "復次，寶印手足行神，得普雨眾寶生廣大歡",
    "T10n0279_004:0020b06": "喜解脫門；蓮華光足行神，得示現佛身坐一",
    "T10n0279_004:0020b07": "切光色蓮華座令見者歡喜解脫門；最勝華",
    "T10n0279_004:0020b08": "髻足行神，得一一心念中建立一切如來眾會",
    "T10n0279_004:0020b09": "道場解脫門；攝諸善見足行神，得舉足發步",
    "T10n0279_004:0020b10": "悉調伏無邊眾生解脫門；妙寶星幢足行神，",
    "T10n0279_004:0020b11": "得念念中化現種種蓮華網光明普雨眾寶出",
    "T10n0279_004:0020b12": "妙音聲解脫門；樂吐妙音足行神，得出生無",
    "T10n0279_004:0020b13": "邊歡喜海解脫門；栴檀樹光足行神，得以香",
    "T10n0279_004:0020b14": "風普覺一切道場眾會解脫門；蓮華光明足",
    "T10n0279_004:0020b15": "行神，得一切毛孔放光明演微妙法音解脫",
    "T10n0279_004:0020b16": "門；微妙光明足行神，得其身遍出種種光明",
    "T10n0279_004:0020b17": "網普照耀解脫門；積集妙華足行神，得開悟",
    "T10n0279_004:0020b18": "一切眾生令生善根海解脫門。爾時，寶印手",
    "T10n0279_004:0020b19": "足行神，承佛神力，遍觀一切足行神眾而",
    "T10n0279_004:0020b20": "說頌言：",
    "T10n0279_004:0020b21": "「佛昔修行無量劫，　　供養一切諸如來，",
    "T10n0279_004:0020b22": "　心恒慶悅不疲厭，　　喜門深大猶如海。",
    "T10n0279_004:0020b23": "　念念神通不可量，　　化現蓮華種種香，",
    "T10n0279_004:0020b24": "　佛坐其上普遊往，　　紅色光神皆覩見。",
    "T10n0279_004:0020b25": "　諸佛如來法如是，　　廣大眾會遍十方，",
    "T10n0279_004:0020b26": "　普現神通不可議，　　最勝華神悉明矚。",
    "T10n0279_004:0020b27": "　十方國土一切處，　　於中舉足若下足，",
    "T10n0279_004:0020b28": "　悉能成就諸群生，　　此善見神心悟喜。",
    "T10n0279_004:0020b29": "　如眾生數普現身，　　此一一身充法界，",
    "T10n0279_004:0020c01": "　悉放淨光雨眾寶，　　如是解脫星幢入。",
    "T10n0279_004:0020c02": "　如來境界無邊際，　　普雨法雨皆充滿，",
    "T10n0279_004:0020c03": "　眾會覩佛生歡喜，　　此妙音聲之所見。",
    "T10n0279_004:0020c04": "　佛音聲量等虛空，　　一切音聲悉在中，",
    "T10n0279_004:0020c05": "　調伏眾生靡不遍，　　如是栴檀能聽受。",
    "T10n0279_004:0020c06": "　一切毛孔出化音，　　闡揚三世諸佛名，",
    "T10n0279_004:0020c07": "　聞此音者皆歡喜，　　蓮華光神如是見。",
    "T10n0279_004:0020c08": "　佛身變現不思議，　　步步色相猶如海，",
    "T10n0279_004:0020c09": "　隨眾生心悉令見，　　此妙光明之所得。",
    "T10n0279_004:0020c10": "　十方普現大神通，　　一切眾生悉開悟，",
    "T10n0279_004:0020c11": "　眾妙華神於此法，　　見已心生大歡喜。」",
    "T10n0279_004:0020c12": "復次，淨喜境界身眾神，得憶佛往昔誓願海",
    "T10n0279_004:0020c13": "解脫門；光照十方身眾神，得光明普照無邊",
    "T10n0279_004:0020c14": "世界解脫門；海音調伏身眾神，得大音普覺",
    "T10n0279_004:0020c15": "一切眾生令歡喜調伏解脫門；淨華嚴髻身",
    "T10n0279_004:0020c16": "眾神，得身如虛空周遍住解脫門；無量威儀",
    "T10n0279_004:0020c17": "身眾神，得示一切眾生諸佛境界解脫門；最",
    "T10n0279_004:0020c18": "勝光嚴身眾神，得令一切飢乏眾生色力滿",
    "T10n0279_004:0020c19": "足解脫門；淨光香雲身眾神，得除一切眾",
    "T10n0279_004:0020c20": "生煩惱垢解脫門；守護攝持身眾神，得轉一",
    "T10n0279_004:0020c21": "切眾生愚癡魔業解脫門；普現攝化身眾神，",
    "T10n0279_004:0020c22": "得普於一切世主宮殿中顯示莊嚴相解脫",
    "T10n0279_004:0020c23": "門；不動光明身眾神，得普攝一切眾生皆令",
    "T10n0279_004:0020c24": "生清淨善根解脫門。爾時，淨喜境界身眾神，",
    "T10n0279_004:0020c25": "承佛威力，普觀一切身眾神眾而說頌言：",
    "T10n0279_004:0020c26": "「我憶須彌塵劫前，　　有佛妙光出興世，",
    "T10n0279_004:0020c27": "　世尊於彼如來所，　　發心供養一切佛。",
    "T10n0279_004:0020c28": "　如來身放大光明，　　其光法界靡不充，",
    "T10n0279_004:0020c29": "　眾生遇者心調伏，　　此照方神之所見。",
    "T10n0279_004:0021a01": "　如來聲震十方國，　　一切言音悉圓滿，",
    "T10n0279_004:0021a02": "　普覺群生無有餘，　　調伏聞此心歡慶。",
    "T10n0279_004:0021a03": "　佛身清淨恒寂滅，　　普現眾色無諸相，",
    "T10n0279_004:0021a04": "　如是遍住於世間，　　此淨華神之所入。",
    "T10n0279_004:0021a05": "　導師如是不思議，　　隨眾生心悉令見，",
    "T10n0279_004:0021a06": "　或坐或行或時住，　　無量威儀所悟門。",
    "T10n0279_004:0021a07": "　佛百千劫難逢遇，　　出興利益能自在，",
    "T10n0279_004:0021a08": "　令世悉離貧窮苦，　　最勝光嚴入斯處。",
    "T10n0279_004:0021a09": "　如來一一齒相間，　　普放香燈光焰雲，",
    "T10n0279_004:0021a10": "　滅除一切眾生惑，　　離垢雲神如是見。",
    "T10n0279_004:0021a11": "　眾生染惑為重障，　　隨逐魔徑常流轉，",
    "T10n0279_004:0021a12": "　如來開示解脫道，　　守護執持能悟入。",
    "T10n0279_004:0021a13": "　我觀如來自在力，　　光布法界悉充滿，",
    "T10n0279_004:0021a14": "　處王宮殿化眾生，　　此普現神之境界。",
    "T10n0279_004:0021a15": "　眾生迷妄具眾苦，　　佛在其中常救攝，",
    "T10n0279_004:0021a16": "　皆令滅惑生喜心，　　不動光神所觀見。」",
    "T10n0279_004:0021a17": "復次，妙色那羅延執金剛神，得見如來示現",
    "T10n0279_004:0021a18": "無邊色相身解脫門；日輪速疾幢執金剛神，",
    "T10n0279_004:0021a19": "得佛身一一毛如日輪現種種光明雲解脫",
    "T10n0279_004:0021a20": "門；須彌華光執金剛神，得化現無量身大神",
    "T10n0279_004:0021a21": "變解脫門；清淨雲音執金剛神，得無邊隨類",
    "T10n0279_004:0021a22": "音解脫門；妙臂天主執金剛神，得現為一切",
    "T10n0279_004:0021a23": "世間主開悟眾生解脫門；可愛樂光明執金",
    "T10n0279_004:0021a24": "剛神，得普開示一切佛法差別門咸盡無遺",
    "T10n0279_004:0021a25": "解脫門；大樹雷音執金剛神，得以可愛樂莊",
    "T10n0279_004:0021a26": "嚴具攝一切樹神解脫門；師子王光明執金",
    "T10n0279_004:0021a27": "剛神，得如來廣大福莊嚴聚皆具足明了解",
    "T10n0279_004:0021a28": "脫門；密焰吉祥目執金剛神，得普觀察險惡",
    "T10n0279_004:0021a29": "眾生心為現威嚴身解脫門；蓮華摩尼髻執",
    "T10n0279_004:0021b01": "金剛神，得普雨一切菩薩莊嚴具摩尼髻解",
    "T10n0279_004:0021b02": "脫門。爾時，妙色那羅延執金剛神，承佛威力，",
    "T10n0279_004:0021b03": "普觀一切執金剛神眾而說頌言：",
    "T10n0279_004:0021b04": "「汝應觀法王，　　法王法如是，",
    "T10n0279_004:0021b05": "　色相無有邊，　　普現於世間。",
    "T10n0279_004:0021b06": "　佛身一一毛，　　光網不思議，",
    "T10n0279_004:0021b07": "　譬如淨日輪，　　普照十方國。",
    "T10n0279_004:0021b08": "　如來神通力，　　法界悉周遍，",
    "T10n0279_004:0021b09": "　一切眾生前，　　示現無盡身。",
    "T10n0279_004:0021b10": "　如來說法音，　　十方莫不聞，",
    "T10n0279_004:0021b11": "　隨諸眾生類，　　悉令心滿足。",
    "T10n0279_004:0021b12": "　眾見牟尼尊，　　處世宮殿中，",
    "T10n0279_004:0021b13": "　普為諸群生，　　闡揚於大法。",
    "T10n0279_004:0021b14": "　法海漩澓處，　　一切差別義，",
    "T10n0279_004:0021b15": "　種種方便門，　　演說無窮盡。",
    "T10n0279_004:0021b16": "　無邊大方便，　　普應十方國，",
    "T10n0279_004:0021b17": "　遇佛淨光明，　　悉見如來身。",
    "T10n0279_004:0021b18": "　供養於諸佛，　　億剎微塵數，",
    "T10n0279_004:0021b19": "　功德如虛空，　　一切所瞻仰。",
    "T10n0279_004:0021b20": "　神通力平等，　　一切剎皆現，",
    "T10n0279_004:0021b21": "　安坐妙道場，　　普現眾生前。",
    "T10n0279_004:0021b22": "　焰雲普照明，　　種種光圓滿，",
    "T10n0279_004:0021b23": "　法界無不及，　　示佛所行處。」",
    "T10n0279_004:0021b24": "大方廣佛華嚴經卷第四"
}