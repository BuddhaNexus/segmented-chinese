{
    "T53n2121_049:0258b24": "經律異相卷第四十九地獄部上",
    "T53n2121_049:0258b26": "梁沙門僧旻寶唱等集",
    "T53n2121_049:0258b27": "地獄部1 地獄部上(四九)閻羅王等為獄司往緣一閻羅王三時受",
    "T53n2121_049:0258b28": "苦二閻羅王問罪人三十八地獄及獄",
    "T53n2121_049:0258b29": "主名字四三十地獄及獄主名字五五",
    "T53n2121_049:0258c01": "官禁人作罪六始受地獄生七應生天",
    "T53n2121_049:0258c02": "墮地獄臨終有迎見善惡處八八王使者",
    "T53n2121_049:0258c03": "於六齋日簡閱善惡九寒熱邊地地獄十",
    "T53n2121_049:0258c04": "金剛山間八大地獄各有十六小獄十一",
    "T53n2121_049:0258c05": "金剛山間別有十地獄十二",
    "T53n2121_049:0258c06": "1 閻羅王等為獄司往緣閻羅王等為獄司往緣一",
    "T53n2121_049:0258c07": "閻羅王者。昔為毘沙國王。緣與維陀始王",
    "T53n2121_049:0258c08": "共戰。兵力不敵。因立誓願。願為地獄主。臣佐",
    "T53n2121_049:0258c09": "十八人領百萬之眾頭有角耳皆悉忿懟。同",
    "T53n2121_049:0258c10": "立誓曰。後當奉助治此罪人。毘沙王者今閻",
    "T53n2121_049:0258c11": "羅是。十八人者諸小王是。百萬之眾諸阿傍",
    "T53n2121_049:0258c12": "是。隷北方毘沙門天王出問地獄經淨度三昧經云總治一百三十四地獄。",
    "T53n2121_049:0258c13": "2 閻羅王三時受苦閻羅王三時受苦二",
    "T53n2121_049:0258c14": "閻浮提南有大金剛山。內有閻羅王宮。縱廣",
    "T53n2121_049:0258c15": "六千由旬問地獄經云。住地獄間。城縱廣三萬里金銀所成晝夜三時有大",
    "T53n2121_049:0258c16": "銅鑊自然在前。若鑊入宮內。王見怖畏。捨出",
    "T53n2121_049:0258c17": "宮外。若鑊出宮外王入宮內。有大獄卒。臥王",
    "T53n2121_049:0258c18": "熱鑊上。鐵鉤擘口。洋銅灌之。從咽徹下無",
    "T53n2121_049:0258c19": "不燋爛。事竟還與婇人共相娛樂。彼諸大臣",
    "T53n2121_049:0258c20": "同受福者亦復如是出長阿含經十九卷。",
    "T53n2121_049:0258c21": "3 閻羅王問罪人閻羅王問罪人三",
    "T53n2121_049:0258c22": "有三使。一老。二病。三死。若有眾生三業行",
    "T53n2121_049:0258c23": "惡。身壞命終應墮地獄。王問言。汝是天使所",
    "T53n2121_049:0258c24": "召耶。王曰。汝見第一使者不。汝在人中。見頭",
    "T53n2121_049:0258c25": "白齒落目視矇矇。皮緩肌皺僂脊拄杖呻",
    "T53n2121_049:0258c26": "吟而行見此人不。罪人言見。王曰。汝何不自",
    "T53n2121_049:0258c27": "念。我亦當爾。罪人言。我時放逸不自覺知。王",
    "T53n2121_049:0258c28": "曰。今當令汝知放逸苦。非父母兄弟天帝先",
    "T53n2121_049:0258c29": "祖知識僮僕沙門等過。汝自作惡今當自受。",
    "T53n2121_049:0259a01": "又問汝見第二使不。汝本為人。頗見疾病困",
    "T53n2121_049:0259a02": "篤屎尿臭處身臥其上。飲食須人百節酸疼",
    "T53n2121_049:0259a03": "流淚呻吟不能語言不。答曰見。王問曰。何",
    "T53n2121_049:0259a04": "不自念往反如第一使又問覺第三使不。頗見人死身",
    "T53n2121_049:0259a05": "壞命終諸根永滅。身體挺直猶如枯木捐棄",
    "T53n2121_049:0259a06": "塚間鳥獸所食不。答曰見往反如前語已付獄卒",
    "T53n2121_049:0259a07": "有眾生三世治惡經云。遣五使。五問。謂生老病死先身惡業詣大地獄出長阿含經第十九",
    "T53n2121_049:0259a08": "卷婁炭經大同小異。",
    "T53n2121_049:0259a09": "4 十八地獄及獄主名字十八地獄及獄主名字四",
    "T53n2121_049:0259a10": "十八小王者。一迦延典泥犁。二屈遵典刀山。",
    "T53n2121_049:0259a11": "三沸𮟁壽典沸沙。四沸典典沸屎。五迦世",
    "T53n2121_049:0259a12": "典黑耳。六𭗡傞典火車。七湯謂典鑊湯。八鐵",
    "T53n2121_049:0259a13": "迦然典鐵床。九惡生典𭗡山。十寒氷經闕王名",
    "T53n2121_049:0259a14": "十一毘迦典剝皮。十二逕頭典畜。十三提",
    "T53n2121_049:0259a15": "薄典刀兵。十四夷大典鐵磨。十五悅頭典氷",
    "T53n2121_049:0259a16": "地獄。十六鐵󰔼經闕王名十七身典蛆蟲。十八",
    "T53n2121_049:0259a17": "觀身典𨦡銅出問地獄經。",
    "T53n2121_049:0259a18": "5 三十地獄及獄主名字三十地獄及獄主名字五",
    "T53n2121_049:0259a19": "一曰平潮王。典主阿鼻大泥犁。二曰晉平",
    "T53n2121_049:0259a20": "王。典治黑繩重獄。三曰荼都王。典治𮣃臼獄。",
    "T53n2121_049:0259a21": "四曰輔天王。典治合會獄。五曰聖都王。典治",
    "T53n2121_049:0259a22": "大山獄。六曰玄都王。典治火城獄。七曰廣",
    "T53n2121_049:0259a23": "武王。主治劍樹獄。八曰武陽王。典主嚾吼獄。",
    "T53n2121_049:0259a24": "九曰平陽王。主治八路獄。十曰都陽王。典治",
    "T53n2121_049:0259a25": "刺樹獄。十一消陽王。主治沸灰獄。十二挺",
    "T53n2121_049:0259a26": "慰王。典治大噭獄小噭獄。十三廣進王。",
    "T53n2121_049:0259a27": "主大阿鼻獄。十四高都王。主治鐵車獄。十五",
    "T53n2121_049:0259a28": "公陽王。主治鐵火獄。十六平解王。主治沸屎",
    "T53n2121_049:0259a29": "獄。十七柱陽王。主治燒地獄。十八平丘王。典",
    "T53n2121_049:0259b01": "治彌離獄。十九䃛石王。主治山石獄。二十琅",
    "T53n2121_049:0259b02": "耶王。主治多洹獄。二十一都官王。主治泥犁",
    "T53n2121_049:0259b03": "獄。二十二玄錫王。主治飛蟲獄。二十三太一",
    "T53n2121_049:0259b04": "王。主治陽阿獄。二十四合石王。主治大磨獄。",
    "T53n2121_049:0259b05": "二十五涼無王。主治寒雪獄。二十六無原王。",
    "T53n2121_049:0259b06": "主治鐵杵獄。二十七政治王。主治鐵柱獄。",
    "T53n2121_049:0259b07": "二十八高遠王。主治膿血獄。二十九都進王。",
    "T53n2121_049:0259b08": "主治燒石獄三十原都王。主治鐵輪獄。是為",
    "T53n2121_049:0259b09": "三十大苦劇泥犁。神明聽察疏記罪福不問",
    "T53n2121_049:0259b10": "尊卑。一月六奏一歲四覆。四覆之日皆用八",
    "T53n2121_049:0259b11": "王。八王日者天王案行以比諸天民隷之屬。",
    "T53n2121_049:0259b12": "有福增壽有罪減算。制命長短毛分不差。人",
    "T53n2121_049:0259b13": "民盲冥了自不知。不預作善收付地獄出淨度三昧經。",
    "T53n2121_049:0259b14": "6 五官禁人作罪五官禁人作罪六",
    "T53n2121_049:0259b15": "五官者。一鮮官禁殺。二水官禁盜。三鐵官禁",
    "T53n2121_049:0259b16": "婬。四土官禁兩舌。五天官禁酒出淨度三昧經。",
    "T53n2121_049:0259b17": "7 始受地獄生始受地獄生十",
    "T53n2121_049:0259b18": "閻羅王城之東西南面列諸地獄。有日月光",
    "T53n2121_049:0259b19": "而不明淨。唯黑耳獄光所不照。人命終時",
    "T53n2121_049:0259b20": "神生中陰。中陰者已捨死陰未及生陰。其罪",
    "T53n2121_049:0259b21": "人者乘中陰身。入泥犁城。泥犁城者梁言寄係城又云",
    "T53n2121_049:0259b22": "閉城也是諸罪人。未受罪之間共聚是處。巧風",
    "T53n2121_049:0259b23": "所吹隨業輕重受大小身。臭風所吹成就罪",
    "T53n2121_049:0259b24": "人麁醜之形。香風所吹成就福人微細之體",
    "T53n2121_049:0259b25": "出問地獄經。",
    "T53n2121_049:0259b26": "8 應生天墮地獄臨終有迎見善惡處應生天墮地獄臨終有迎見善惡處八",
    "T53n2121_049:0259b27": "生天墮地獄。各有迎人。人病欲死時。眼自見",
    "T53n2121_049:0259b28": "來迎。應生天上者天人持天衣伎樂來迎。應",
    "T53n2121_049:0259b29": "生他方者眼見尊人為說妙言。應墮地獄者",
    "T53n2121_049:0259c01": "眼見兵士持刀楯矛戟索圍遶之。所見不同。",
    "T53n2121_049:0259c02": "口不能言。各隨所作得其果報。天無枉濫。平",
    "T53n2121_049:0259c03": "直無二。隨其所作天網治之出淨度三昧經。華嚴經云。人欲終時見中",
    "T53n2121_049:0259c04": "陰相。行惡業者見三惡受苦。或見閻羅持諸兵仗囚執將去。或聞苦聲。若行善者見諸天宮殿伎女莊嚴遊戲快樂",
    "T53n2121_049:0259c05": "如是等勝事。",
    "T53n2121_049:0259c06": "9 八王使者於六齋日簡閱善惡八王使者於六齋日簡閱善惡九",
    "T53n2121_049:0259c07": "八王曰。謂天帝釋鎮臣三十二人。四鎮大",
    "T53n2121_049:0259c08": "王司命司錄。五羅大王八王使者。盡出四布",
    "T53n2121_049:0259c09": "覆行。復值四王十五日三十日所奏。案挍人",
    "T53n2121_049:0259c10": "民立行善惡。地獄王亦遣輔臣小王。同時俱",
    "T53n2121_049:0259c11": "出有罪即記。前齋八王日。犯過福強有救安",
    "T53n2121_049:0259c12": "隱無他用福原赦。到後齋日重犯。罪數多者",
    "T53n2121_049:0259c13": "減壽條名剋死。歲月日時關下地獄。地獄承",
    "T53n2121_049:0259c14": "文書即遣獄鬼持名錄召。獄鬼無慈死日未",
    "T53n2121_049:0259c15": "到。強推作惡令命促盡。福多者增壽益算。天",
    "T53n2121_049:0259c16": "遣善神營護其身。移下地獄拔除罪名。除死",
    "T53n2121_049:0259c17": "定生。後生天上出淨度三昧經。",
    "T53n2121_049:0259c18": "10 寒熱邊地地獄寒熱邊地地獄十",
    "T53n2121_049:0259c19": "云何地獄。答謂寒熱邊地也。有無量種。今當",
    "T53n2121_049:0259c20": "略說。寒地獄者。了叫喚。不了叫喚。不叫喚。",
    "T53n2121_049:0259c21": "有是三相極惡喚呼。了叫喚者有三。一阿浮",
    "T53n2121_049:0259c22": "陀。二泥羅浮陀。三阿波跛。阿浮陀地獄者",
    "T53n2121_049:0259c23": "由寒身中生似癰。泥羅浮陀地獄者風吹脹",
    "T53n2121_049:0259c24": "滿。阿波跛者極寒風吹剝其身皮肉盡落。皆",
    "T53n2121_049:0259c25": "急戰喚聲。此三可了。",
    "T53n2121_049:0259c26": "不了叫喚者。一阿吒鵂吒鵂。二優鉢羅。阿吒",
    "T53n2121_049:0259c27": "鵂吒鵂者亦是極寒風所吹。皮肉剝落喚阿",
    "T53n2121_049:0259c28": "吒鵂吒鵂。優鉢羅者極大風寒吹剝身皮肉",
    "T53n2121_049:0260a01": "體中自鐵葉還自纏身。如優鉢羅華。以謗賢",
    "T53n2121_049:0260a02": "聖墮此獄中。不叫喚者。一拘牟陀。二須揵",
    "T53n2121_049:0260a03": "提。三伽分陀犁。四伽波曇摩。極寒風吹身",
    "T53n2121_049:0260a04": "脹滿。如四種相受苦呻吟。以謗賢聖故墮彼",
    "T53n2121_049:0260a05": "四種地獄。於一切時受無量苦。是一切大寒",
    "T53n2121_049:0260a06": "地獄。處在四洲間。著鐵圍山底。仰向居止在",
    "T53n2121_049:0260a07": "闇冥中。寒風壞身。大火所燒。如燒竹林。聲",
    "T53n2121_049:0260a08": "咳相觸。亦有餘眾生於中受苦。皆謗毀賢聖",
    "T53n2121_049:0260a09": "受如是苦。如世尊說偈。",
    "T53n2121_049:0260a10": "泥羅浮有百千　　阿浮陀三十五",
    "T53n2121_049:0260a11": "毀聖惡趣獄　　口及意惡願",
    "T53n2121_049:0260a12": "是謂寒地獄。問云何熱地獄。答一有主治。二",
    "T53n2121_049:0260a13": "少主治。三無主治。此三相治者是考掠也。有",
    "T53n2121_049:0260a14": "主。一者治活。二行。三黑繩。活地獄者。獄卒",
    "T53n2121_049:0260a15": "以利刀斧解剝剉斬罪眾生如斬剉草頭。皮",
    "T53n2121_049:0260a16": "肉解散罪緣未盡。以冷風吹還生如故。復因",
    "T53n2121_049:0260a17": "罪惡手生鐵爪鋒利猶刀。各生怨結更相摑",
    "T53n2121_049:0260a18": "截。如刈竹葦。彼此相聞結恨心死故生此中。",
    "T53n2121_049:0260a19": "黑繩地獄者。挓罪人著地。以黑繩拼󱪽󱪽",
    "T53n2121_049:0260a20": "斫截。以斫眾生故生彼地獄。",
    "T53n2121_049:0260a21": "復次以熱赤銅。鍱纏身骨破碎髓血流。以",
    "T53n2121_049:0260a22": "鞭杖加眾生及出家。不精進受著信施衣故",
    "T53n2121_049:0260a23": "生彼中。極大闇冥苦於煙熏。倒懸其身使歙",
    "T53n2121_049:0260a24": "煙熏。煙熏穴居眾生故也。行地獄者。行列罪",
    "T53n2121_049:0260a25": "眾生如屠肆者。截手足耳鼻及頭。本為屠兒",
    "T53n2121_049:0260a26": "故受此苦。復次熱鐵地駕鐵火車。獄卒乘之",
    "T53n2121_049:0260a27": "張眼㖑喚叱叱。使走以乘象馬驅使疲勞故",
    "T53n2121_049:0260a28": "墮此中。婬犯他妻驅上劍樹自然火燒受如",
    "T53n2121_049:0260a29": "此苦。謂有主治地獄獄卒者。以行緣故不被",
    "T53n2121_049:0260b01": "火燒。少主治地獄者。一眾合二大哭三鐵鑑。",
    "T53n2121_049:0260b02": "眾合地獄者。罪眾生畏地獄卒。無量百千走",
    "T53n2121_049:0260b03": "入山間。前後自然生火。兩山自合如磨。血",
    "T53n2121_049:0260b04": "流如河骨肉爛盡。以喜磨眾生故也。復次火",
    "T53n2121_049:0260b05": "燒大鐵臼以杵擣之。經歷百年彼以罪緣",
    "T53n2121_049:0260b06": "而命不盡。以臼擣殺蚤虱及𭄃殺故也。",
    "T53n2121_049:0260b07": "大哭地獄者。大鐵山周遍火燃四絕無行處。",
    "T53n2121_049:0260b08": "惡獄卒無慈。瞋恚言。欲何所趣。以火燒鐵杵",
    "T53n2121_049:0260b09": "擊破其頭。以困苦萬民故生此中也。炙地獄",
    "T53n2121_049:0260b10": "者。大鐵山火焰相博。以鐵鏟鏟之。周匝",
    "T53n2121_049:0260b11": "猗炙一面適熟。鏟自然轉反覆顛倒。以貫刺",
    "T53n2121_049:0260b12": "殺人故生此中也。無缺地獄者。鐵地周匝火",
    "T53n2121_049:0260b13": "然縱廣百由旬。四門如城以銅薄覆上焰焰",
    "T53n2121_049:0260b14": "相續。諸罪眾生積聚如薪。焰無罣礙燋爛其",
    "T53n2121_049:0260b15": "身受苦無缺。以殺父母真人。惡意向佛使血",
    "T53n2121_049:0260b16": "流出。鬪亂僧眾。及作增上十不善業故生此",
    "T53n2121_049:0260b17": "中也。邊地獄者。所在家水間山間及曠野。獨",
    "T53n2121_049:0260b18": "受惡業報是謂邊地獄出衣品第三卷。",
    "T53n2121_049:0260b19": "11 金剛山間八大地獄各有十六小獄金剛山間八大地獄各有十六小獄十一",
    "T53n2121_049:0260b20": "四天下外有八萬天下而圍遶之。八萬天下",
    "T53n2121_049:0260b21": "外復有大海。海外復有大金剛山。山外復有",
    "T53n2121_049:0260b22": "山亦名金剛樓炭經云大鐵圍山二山中間日月神天威",
    "T53n2121_049:0260b23": "光不照。有八大地獄。一曰想。二曰黑繩。三曰",
    "T53n2121_049:0260b24": "椎𥑐。四曰叫喚。五曰大叫喚。六曰燒炙。七",
    "T53n2121_049:0260b25": "曰大燒炙。八曰無間樓炭經云有不同文多不載也其一地",
    "T53n2121_049:0260b26": "獄。各有十六小地獄問地獄經云。地獄者地上有也。",
    "T53n2121_049:0260b27": "想地獄十六者。一曰黑沙。二曰沸屎。三曰五",
    "T53n2121_049:0260b28": "百釘。四曰飢。五曰渴。六曰一銅釜。七曰多銅",
    "T53n2121_049:0260b29": "釜。八曰石磨。九曰膿血。十曰量火。十一曰灰",
    "T53n2121_049:0260c01": "河。十二曰鐵丸。十三曰釿斧。十四曰犲狼。十",
    "T53n2121_049:0260c02": "五曰劍樹。十六曰寒氷。",
    "T53n2121_049:0260c03": "其中眾生。手生鐵抓迭相瞋忿。以爪相攫應",
    "T53n2121_049:0260c04": "手肉墮。想以為死。復次其中眾生懷毒害想。",
    "T53n2121_049:0260c05": "手執刀劍迭相斫刺。剝臠割身碎在地。相",
    "T53n2121_049:0260c06": "謂為死。冷風來吹尋復活起。彼自相言我今",
    "T53n2121_049:0260c07": "已活。久受罪已出想地獄。慞惶求救不覺忽",
    "T53n2121_049:0260c08": "到黑沙地獄。熱風暴起吹熱黑沙來著其身。",
    "T53n2121_049:0260c09": "燒皮徹骨身中焰起。迴旋還身燒炙燋爛。其",
    "T53n2121_049:0260c10": "罪未畢故使不死。久受苦已出黑沙獄到沸",
    "T53n2121_049:0260c11": "屎獄。有沸屎鐵丸自然滿前。驅迫罪人使抱",
    "T53n2121_049:0260c12": "鐵丸燒其身手。復使撮著口中。從咽至腹通",
    "T53n2121_049:0260c13": "徹下過無不燋爛。有鐵𭉨蟲唼肉達髓苦毒",
    "T53n2121_049:0260c14": "無量。受罪未畢復不肯死。久受苦已出沸屎",
    "T53n2121_049:0260c15": "獄附到鐵釘獄。卒撲之偃熱鐵上。舒展其",
    "T53n2121_049:0260c16": "身以釘釘手足。周遍身體盡五百釘。苦毒號",
    "T53n2121_049:0260c17": "吟猶復不死。久受苦已出鐵釘獄到飢餓獄。",
    "T53n2121_049:0260c18": "即撲熱鐵上銷銅灌口。從咽至腹通徹下過",
    "T53n2121_049:0260c19": "無不燋爛。餘罪未盡猶復不死。久受苦已出",
    "T53n2121_049:0260c20": "飢地獄到渴地獄。即撲熱鐵上以熱鐵丸著",
    "T53n2121_049:0260c21": "其口中。燒其唇舌通徹下過無不燋爛苦毒",
    "T53n2121_049:0260c22": "啼哭。久受苦已出渴地獄到一銅鍑地獄",
    "T53n2121_049:0260c23": "獄卒怒目捉罪人足倒投鍑中。隨湯涌沸上",
    "T53n2121_049:0260c24": "下迴旋。身壞爛熟萬毒並至故令不死。久受",
    "T53n2121_049:0260c25": "苦已出一銅鍑至多銅鍑地獄。捉罪人足倒",
    "T53n2121_049:0260c26": "投鍑中。隨湯涌沸上下迴旋舉身壞爛。以鐵",
    "T53n2121_049:0260c27": "鉤取置餘鍑中。悲叫苦毒故使不死。久受苦",
    "T53n2121_049:0260c28": "已出多銅鍑至石磨地獄。捉彼罪人撲熱石",
    "T53n2121_049:0260c29": "上。舒展手足以大熱石𥑐其身上。迴轉揩磨",
    "T53n2121_049:0261a01": "骨肉糜碎。苦毒切痛故使不死。久受苦已出",
    "T53n2121_049:0261a02": "石磨獄至膿血地獄。膿血沸涌罪人於中東",
    "T53n2121_049:0261a03": "西馳走。湯其身體頭面爛壞。又取膿血食之。",
    "T53n2121_049:0261a04": "通徹下過苦毒難忍故令不死。久受苦已乃",
    "T53n2121_049:0261a05": "出膿血至量火地獄。有大火聚其火炎熾驅",
    "T53n2121_049:0261a06": "迫罪人。手執鐵升以量火聚。遍燒身體苦毒",
    "T53n2121_049:0261a07": "熱痛。吟呻號哭故令不死。久受苦已出量",
    "T53n2121_049:0261a08": "火獄到灰河地獄。縱廣深淺各五百由旬。灰",
    "T53n2121_049:0261a09": "湯涌沸惡氣漨渤迴波相搏聲響可畏。從",
    "T53n2121_049:0261a10": "底至上鐵刺縱橫。其河岸上有劍樹林。枝葉",
    "T53n2121_049:0261a11": "華實皆是刀劍。罪人入河隨波上下。迴覆",
    "T53n2121_049:0261a12": "沈沒鐵刺刺身。內外通徹膿血流出。苦痛萬",
    "T53n2121_049:0261a13": "端故令不死。乃出灰河至彼岸上。利劍割刺",
    "T53n2121_049:0261a14": "身體傷破。復有犲狼來嚙罪人生食其肉。走",
    "T53n2121_049:0261a15": "上劍樹劍刃下向。下劍樹時劍刃上向。手攀",
    "T53n2121_049:0261a16": "手絕足蹋足斷。皮肉墮落唯有白骨筋脈相",
    "T53n2121_049:0261a17": "連。時劍樹上有鐵嘴烏。啄頭食腦苦毒號叫",
    "T53n2121_049:0261a18": "故令不死。還入灰河隨波沈沒。鐵刺刺身苦",
    "T53n2121_049:0261a19": "毒萬端。皮肉爛壞膿血流出。唯有白骨浮漂",
    "T53n2121_049:0261a20": "於外。冷風來吹尋便起立。宿對所牽不覺忽",
    "T53n2121_049:0261a21": "至鐵丸地獄。有熱鐵丸獄鬼驅投之。手足爛",
    "T53n2121_049:0261a22": "壞舉身火然。萬毒並至故令不死。久受苦已",
    "T53n2121_049:0261a23": "乃出鐵丸至釿斧地獄。捉此罪人撲熱鐵上。",
    "T53n2121_049:0261a24": "以熱鐵釿斧斫其手足耳鼻身體。苦毒號叫",
    "T53n2121_049:0261a25": "猶復不死。久受罪已出釿斧獄至犲狼地獄。",
    "T53n2121_049:0261a26": "有群犲狼競來䶩齪。肉墮骨傷膿血流出。苦",
    "T53n2121_049:0261a27": "痛萬端故令不死。久受苦已乃出犲狼至劍",
    "T53n2121_049:0261a28": "樹獄。入彼劍林有暴風起。吹劍樹葉墮其身",
    "T53n2121_049:0261a29": "上。頭面身體無不傷壞。有鐵嘴烏啄其兩目。",
    "T53n2121_049:0261b01": "苦痛悲號故使不死。久受苦已乃出劍樹至",
    "T53n2121_049:0261b02": "寒氷獄。有大寒風吹其身上。舉體凍傷皮肉",
    "T53n2121_049:0261b03": "墮落。苦毒叫喚然後命終。身為不善口意亦",
    "T53n2121_049:0261b04": "然。斯墮想地獄怖懼毛竪。",
    "T53n2121_049:0261b05": "黑繩大地獄。有十六小獄周匝圍遶。各縱廣",
    "T53n2121_049:0261b06": "五百由旬。何故名黑繩。其諸獄卒捉彼罪人",
    "T53n2121_049:0261b07": "撲熱鐵上。舒展其身以熱鐵繩絣之使直。以",
    "T53n2121_049:0261b08": "熱鐵斧逐繩道斫罪人作百千段。復次以鐵",
    "T53n2121_049:0261b09": "繩絣鋸之。復次懸熱鐵繩交橫無數。驅迫罪",
    "T53n2121_049:0261b10": "人使行繩間。惡風暴起吹諸鐵繩歷絡其身。",
    "T53n2121_049:0261b11": "燒皮徹肉燋骨沸髓苦毒萬端。餘罪未畢故",
    "T53n2121_049:0261b12": "使不死。故名黑繩。久受苦已乃出黑繩至黑",
    "T53n2121_049:0261b13": "沙地獄。乃至寒氷地獄然後命終。惡意向父",
    "T53n2121_049:0261b14": "母佛及聲聞。則墮黑繩獄苦痛不可稱。",
    "T53n2121_049:0261b15": "推𥑐大地獄。有十六小獄圍遶。各縱廣五百",
    "T53n2121_049:0261b16": "由旬。何故名推𥑐。有大石山兩山相對。人",
    "T53n2121_049:0261b17": "入此中。山自然合推𥑐其身。骨肉糜碎山還",
    "T53n2121_049:0261b18": "故處。苦毒萬端故使不死。復有大鐵象舉身",
    "T53n2121_049:0261b19": "火然哮呼而來。蹴蹋罪人婉轉其上。身體",
    "T53n2121_049:0261b20": "糜碎膿血流出。號咷悲叫故使不死。復捉罪",
    "T53n2121_049:0261b21": "人臥大石上以大石𥑐。復取罪人臥地鐵杵",
    "T53n2121_049:0261b22": "擣之。從足至頭皮肉糜碎。膿血流出萬毒並",
    "T53n2121_049:0261b23": "至。餘罪未畢故令不死故名推𥑐。久受苦已",
    "T53n2121_049:0261b24": "乃出推𥑐到黑沙地獄。乃至寒氷然後命終。",
    "T53n2121_049:0261b25": "但造三惡業不修三善行。墮推𥑐地獄苦痛",
    "T53n2121_049:0261b26": "不可稱。",
    "T53n2121_049:0261b27": "叫喚大地獄。有十六小地獄。各縱廣五百由",
    "T53n2121_049:0261b28": "旬。何故名叫喚獄。獄卒捉罪人擲大鑊中。",
    "T53n2121_049:0261b29": "又置大鐵鍑中。熱湯涌沸煮彼罪人。號咷叫",
    "T53n2121_049:0261c01": "喚苦痛辛酸。又取彼罪人擲不𨫼上。反覆煎",
    "T53n2121_049:0261c02": "熬號咷叫喚。餘罪未畢故使不死故名叫喚。",
    "T53n2121_049:0261c03": "久受苦已乃出叫喚至黑沙地獄。乃至寒水",
    "T53n2121_049:0261c04": "爾乃命終。瞋恚懷毒造諸惡行。墮叫喚地獄。",
    "T53n2121_049:0261c05": "大叫喚大地獄。有十六小獄。何名大叫",
    "T53n2121_049:0261c06": "喚。取彼罪人著大鐵釜中。又置鐵鑊中。熱湯",
    "T53n2121_049:0261c07": "涌沸煮彼罪人。又擲大𨫼上。反覆煎熬號咷",
    "T53n2121_049:0261c08": "大叫苦痛辛酸。餘罪未畢故使不死名大叫",
    "T53n2121_049:0261c09": "喚。久受苦已出大叫喚至寒氷獄。爾乃命終。",
    "T53n2121_049:0261c10": "習眾邪見。為愛網所牽。造卑陋行。墮大叫",
    "T53n2121_049:0261c11": "喚獄。",
    "T53n2121_049:0261c12": "燒炙地獄。有十六小地獄。何故名燒炙。將諸",
    "T53n2121_049:0261c13": "罪人置鐵城中。其城火然內外俱赤燒炙罪",
    "T53n2121_049:0261c14": "人。又著鐵樓上。其樓火然內外俱赤。又擲著",
    "T53n2121_049:0261c15": "大鐵陶中。其陶火然內外俱赤。燒炙罪人皮",
    "T53n2121_049:0261c16": "肉燋爛萬毒並至。餘罪未畢故使不死。故名",
    "T53n2121_049:0261c17": "為燒炙。久受苦已出燒炙獄至黑沙獄。乃至",
    "T53n2121_049:0261c18": "寒氷然後命終。為燒炙行墮燒炙地獄。長夜",
    "T53n2121_049:0261c19": "受燒炙苦。",
    "T53n2121_049:0261c20": "大燒炙地獄。有十六小地獄。縱廣五百由旬。",
    "T53n2121_049:0261c21": "將諸罪人置鐵城中。其城火然內外俱赤。燒",
    "T53n2121_049:0261c22": "炙罪人皮肉燋爛萬毒並至。有大火坑火焰",
    "T53n2121_049:0261c23": "熾盛。其坑兩岸有大火山。捉彼罪人貫鐵叉",
    "T53n2121_049:0261c24": "上竪著火中重火燒炙皮肉燋爛。餘罪未畢",
    "T53n2121_049:0261c25": "故使不死。久受苦已出大燒炙至黑沙地獄。",
    "T53n2121_049:0261c26": "乃至寒氷爾乃命終。捨善果業為眾惡行。墮",
    "T53n2121_049:0261c27": "大燒炙獄。",
    "T53n2121_049:0261c28": "無間大地獄。有十六小獄。各縱廣五百由旬。",
    "T53n2121_049:0261c29": "捉彼罪人剝取其皮從足至頂。即以其皮纏",
    "T53n2121_049:0262a01": "罪人身。著火車輪蹍熱鐵地。周行反覆身",
    "T53n2121_049:0262a02": "體碎爛。皮肉墮落萬毒並至故使不死。又有",
    "T53n2121_049:0262a03": "鐵城四面火起。東焰至西西焰至東。南北上",
    "T53n2121_049:0262a04": "下亦復如是。焰熾迴遑間無空處。東西馳走",
    "T53n2121_049:0262a05": "燒炙其身皮肉燋爛。苦痛辛酸萬毒並至。罪",
    "T53n2121_049:0262a06": "人在中久乃門開。其諸罪人奔走往趣。身諸",
    "T53n2121_049:0262a07": "枝節皆火焰出。走欲至門門自然閉。餘罪未",
    "T53n2121_049:0262a08": "畢故使不死。又其中罪人舉目所見但見惡",
    "T53n2121_049:0262a09": "色。耳聞惡聲鼻聞臭氣。身觸苦痛意念惡法。",
    "T53n2121_049:0262a10": "彈指之頃無不苦時。故名無間地獄。久受苦",
    "T53n2121_049:0262a11": "已命終。為重罪行生惡趣。乃至寒氷地獄。",
    "T53n2121_049:0262a12": "爾乃命終。為重罪行生惡趣業。墮無間獄罪",
    "T53n2121_049:0262a13": "不可稱名。八大地獄各有十六小地獄。",
    "T53n2121_049:0262a14": "12 金剛山間別有十地獄金剛山間別有十地獄十二",
    "T53n2121_049:0262a15": "二大金剛山間。有大風起名為僧佉。若使風",
    "T53n2121_049:0262a16": "來至四天下及八萬天下。大地諸山去地十",
    "T53n2121_049:0262a17": "里。或至百里飛颺空中皆悉糜碎。如壯士手",
    "T53n2121_049:0262a18": "把輕糠散於空中。由二大山遮止此風。若使",
    "T53n2121_049:0262a19": "風至四天下者。其中眾生溪河江海皆當焦",
    "T53n2121_049:0262a20": "枯。又山間風臭處不淨腥穢酷烈。若使來至",
    "T53n2121_049:0262a21": "四天下者。燻諸眾生皆當失目。又此二山多",
    "T53n2121_049:0262a22": "所饒益。亦是眾生行報所致。",
    "T53n2121_049:0262a23": "又二山間有十地獄。一名厚雲。二名無雲。三",
    "T53n2121_049:0262a24": "名呵呵。四名奈何。五名羊鳴。六名須乾提。七",
    "T53n2121_049:0262a25": "名優鉢羅。八名拘物頭。九名分陀利。十名鉢",
    "T53n2121_049:0262a26": "頭摩。云何名厚雲。地獄罪人自然生身。譬如",
    "T53n2121_049:0262a27": "厚雲故名厚雲。云何名無雲。眾生生身猶如",
    "T53n2121_049:0262a28": "段肉故名無雲。云何名呵呵。苦痛切身皆稱",
    "T53n2121_049:0262a29": "呵呵故名呵呵。云何名奈何。受罪眾生苦痛",
    "T53n2121_049:0262b01": "酸切無所歸依皆稱奈何。云何名羊鳴。受罪",
    "T53n2121_049:0262b02": "眾生苦痛切身欲舉聲語舌不能轉直如羊鳴。",
    "T53n2121_049:0262b03": "云何名須乾提華。獄皆黑如須乾提華色。云",
    "T53n2121_049:0262b04": "何名優鉢羅華。獄皆青如優鉢羅華。云何名",
    "T53n2121_049:0262b05": "拘物頭華。獄皆紅如拘物頭色。云何名分",
    "T53n2121_049:0262b06": "陀利華。獄皆白如分陀利華。云何名鉢頭摩",
    "T53n2121_049:0262b07": "華。獄皆赤如鉢頭摩華色。喻如有簞受六十",
    "T53n2121_049:0262b08": "四斛滿中胡麻。有人百歲持一麻去。如是至",
    "T53n2121_049:0262b09": "盡。厚雲地獄受罪未竟。如二十厚雲地獄壽。",
    "T53n2121_049:0262b10": "與一無雲地獄壽等。如二十無雲地獄壽。與",
    "T53n2121_049:0262b11": "一呵呵地獄壽等。如二十呵呵地獄壽。與一",
    "T53n2121_049:0262b12": "奈何地獄壽等。如二十奈何地獄壽。與一羊",
    "T53n2121_049:0262b13": "鳴地獄壽等。如二十羊鳴地獄壽。與一須乾",
    "T53n2121_049:0262b14": "提地獄壽等。如二十須乾提地獄壽。與一優",
    "T53n2121_049:0262b15": "鉢羅地獄壽等。如二十優鉢羅地獄壽。與一",
    "T53n2121_049:0262b16": "拘物頭地獄壽等。如二十拘物頭地獄壽。與",
    "T53n2121_049:0262b17": "一分陀利地獄壽等。如二十分陀利地獄壽。",
    "T53n2121_049:0262b18": "與一鉢頭摩地獄壽等。如二十鉢頭摩壽名",
    "T53n2121_049:0262b19": "一中劫。如二十中劫名一大劫。鉢頭摩地獄",
    "T53n2121_049:0262b20": "中火焰熾盛。罪人去火一百由旬。火已燒炙",
    "T53n2121_049:0262b21": "去六十由旬。兩耳已聾無所聞知。去五十由",
    "T53n2121_049:0262b22": "旬兩目已盲無所復見。瞿波利比丘已懷惡",
    "T53n2121_049:0262b23": "心。謗舍利弗目揵連。身壞命終墮此鉢頭摩",
    "T53n2121_049:0262b24": "地獄中出長阿含經樓炭大同小異也。",
    "T53n2121_049:0262b25": "經律異相卷第四十九"
}