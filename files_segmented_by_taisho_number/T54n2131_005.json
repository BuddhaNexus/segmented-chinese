{
    "T54n2131_005:1127c11": "翻譯名義集五",
    "T54n2131_005:1127c13": "姑蘇景德寺法潤大師法雲編",
    "T54n2131_005:1127c14": "三德祕藏篇第四十九",
    "T54n2131_005:1127c15": "法寶眾名篇第五十",
    "T54n2131_005:1127c16": "四十二字篇第五十一",
    "T54n2131_005:1127c17": "名句文法篇第五十二",
    "T54n2131_005:1127c18": "增數譬喻篇第五十三",
    "T54n2131_005:1127c19": "半滿書籍篇第五十四",
    "T54n2131_005:1127c20": "49 三德祕藏篇三德祕藏篇第四十九",
    "T54n2131_005:1127c21": "《光明玄》云：「法身、般若、解脫是為三，常、樂、我、淨",
    "T54n2131_005:1127c22": "是為德。無二生死為常，不受二邊為樂，具八",
    "T54n2131_005:1127c23": "自在為我，三業清淨為淨。」章安疏云：「法身之",
    "T54n2131_005:1127c24": "身，非色非無色。非色故，不可以形相見；非無",
    "T54n2131_005:1127c25": "色故，不可以心想知。雖非色而色充滿十方，",
    "T54n2131_005:1127c26": "雖非非色亦可尋求。即法身德。般若德者，非",
    "T54n2131_005:1127c27": "知非字，亦非不知非不字云云。解脫德者，非",
    "T54n2131_005:1127c28": "縛非脫。非縛而縛非脫而脫云云。」〈哀歎品〉曰：",
    "T54n2131_005:1127c29": "「云何名為祕密之藏？猶如伊字，三點若並則",
    "T54n2131_005:1128a01": "不成伊，縱亦不成，如摩醯首羅面上三目，乃",
    "T54n2131_005:1128a02": "得成伊；三點若別亦不成伊。我亦如是。解脫",
    "T54n2131_005:1128a03": "之法亦非涅槃，如來之身亦非涅槃，摩訶般",
    "T54n2131_005:1128a04": "若亦非涅槃。三法各異，亦非涅槃。我今安住",
    "T54n2131_005:1128a05": "如是三法，為眾生故，名入涅槃。」章安釋云：「若",
    "T54n2131_005:1128a06": "約昔教，隱故名祕，覆故名藏。謂無常等覆於",
    "T54n2131_005:1128a07": "常等，令常等隱，名祕密藏。今經開敝，如月",
    "T54n2131_005:1128a08": "處空，清淨顯露，不如昔教。但以正法微妙不",
    "T54n2131_005:1128a09": "可思議絕名離相，眾生不解，名為祕密。法界",
    "T54n2131_005:1128a10": "包含攝一切法，用不可盡，名之為藏。今釋祕",
    "T54n2131_005:1128a11": "密藏文為三：一譬三點，二譬三目，三合以三",
    "T54n2131_005:1128a12": "德。此之三文，一往而言，是從事入理。三點是",
    "T54n2131_005:1128a13": "文字，此約言教見字體篇；三目是天眼，此約修行見譬",
    "T54n2131_005:1128a14": "喻篇；三德是佛師，此即約理，又是佛印。印於教",
    "T54n2131_005:1128a15": "行。凡有言說，與此相應，即祕密教；修習相",
    "T54n2131_005:1128a16": "應，是祕密行；證得相應，是祕密理。從我今安",
    "T54n2131_005:1128a17": "住下，是第四結祕密藏。安住三法是結三德，",
    "T54n2131_005:1128a18": "入大涅槃，結祕密藏。」《占察經》云：「復次彼心名",
    "T54n2131_005:1128a19": "如來藏，所謂具足無量無邊不可思議無漏",
    "T54n2131_005:1128a20": "清淨之業。以諸佛法身從無始本際來，無障",
    "T54n2131_005:1128a21": "無礙自在不滅。」《勝鬘經》明二如來藏：「一空如",
    "T54n2131_005:1128a22": "來藏，謂若離若脫若異一切煩惱藏；二不空",
    "T54n2131_005:1128a23": "如來藏，謂具過河沙不離不脫不思議佛法。」",
    "T54n2131_005:1128a24": "南岳《止觀》云：「一空如來藏，以此心體平等，妙",
    "T54n2131_005:1128a25": "絕染淨之相，非直心體自性平等；所起染淨",
    "T54n2131_005:1128a26": "等法，亦復自性非有。二不空如來藏，所謂具",
    "T54n2131_005:1128a27": "有染淨二法以明不空。淨法中復有二種：一",
    "T54n2131_005:1128a28": "具足無漏性功德法，二具足出障淨法。染法",
    "T54n2131_005:1128a29": "亦二種：一具足染性，二具足染事。」淨覺說題",
    "T54n2131_005:1128b01": "云：「應知二種約在纏、出纏二義分之。故彼經",
    "T54n2131_005:1128b02": "云：『若於無量煩惱藏所纏如來藏不疑惑者，",
    "T54n2131_005:1128b03": "於出無量煩惱藏法身亦無疑惑也。』居式《圓",
    "T54n2131_005:1128b04": "覺疏》云：『空如來藏，即無住本。不空如來藏，即",
    "T54n2131_005:1128b05": "所立法。』此二釋違南岳《止觀》。」又《起信》云：「一者",
    "T54n2131_005:1128b06": "如實空，以能究竟顯實故。」賢首釋云：「此以如",
    "T54n2131_005:1128b07": "實之中空無妄染，非謂如實自空。此則如實",
    "T54n2131_005:1128b08": "之空，以妄空故，遂能顯示真理，故云顯實。」「二",
    "T54n2131_005:1128b09": "者如實不空，以有自體具足無漏性功德故。」",
    "T54n2131_005:1128b10": "賢首釋云：「此有二義：一異妄無體故，二異恒",
    "T54n2131_005:1128b11": "沙有流煩惱故。故《佛性論》偈云：『由客塵空故，",
    "T54n2131_005:1128b12": "與法界相離，無上法不空，與法界相隨。』」圭山",
    "T54n2131_005:1128b13": "《略疏》，三義釋藏：一隱覆名藏，二含攝名藏，三",
    "T54n2131_005:1128b14": "出生名藏。又《略鈔》明五種：一如來藏，在纏含",
    "T54n2131_005:1128b15": "果法故；二自性清淨藏，在纏不染故。此二就",
    "T54n2131_005:1128b16": "凡位說。三法身藏，果位為功德所依故；四出",
    "T54n2131_005:1128b17": "世間上上藏，出纏超過二乘菩薩故。此二就",
    "T54n2131_005:1128b18": "聖位說。五法界藏，謂通因果，外持一切染淨",
    "T54n2131_005:1128b19": "有為，故名法界；內含一切恒沙性德，故名為",
    "T54n2131_005:1128b20": "藏。僧遁《注金剛三昧》云：「如來藏者，住自性",
    "T54n2131_005:1128b21": "真如也。諸佛智地名如來藏，能攝一切有情",
    "T54n2131_005:1128b22": "在如來智內，故名為藏。有情惑染煩惱無明",
    "T54n2131_005:1128b23": "所覆，名有情境。若無明惑染境空，諸識不起，",
    "T54n2131_005:1128b24": "境如故，名如來智。智如故即如來藏。」長水釋",
    "T54n2131_005:1128b25": "《楞嚴》云：「如來藏四義喻海：一永絕百非，如海",
    "T54n2131_005:1128b26": "甚深。二包含萬有，如海廣大。三無德不備，如",
    "T54n2131_005:1128b27": "海珍寶。四無法不現，如海現影。」又《尼犍經》云：",
    "T54n2131_005:1128b28": "「王名嚴熾。有大薩遮，來入其國。王出遠迎，乃",
    "T54n2131_005:1128b29": "為王說：『大王當知，依煩惱身，觀如來身。何以",
    "T54n2131_005:1128c01": "故？此身即是如來藏故。一切煩惱諸垢藏中，",
    "T54n2131_005:1128c02": "佛性滿足。如石中金、木中火、地中水、乳中",
    "T54n2131_005:1128c03": "酪、麻中油、子中禾、藏中金、模中像、孕中胎、",
    "T54n2131_005:1128c04": "雲中日，是故我言，煩惱之中有如來藏。』」《涅槃",
    "T54n2131_005:1128c05": "論》云：「身外有佛亦不密，身內有佛亦不密，",
    "T54n2131_005:1128c06": "非有非無亦不密，眾生是佛故微密。」《涅槃》云：",
    "T54n2131_005:1128c07": "「如人七寶，不出外用，名之為藏。其人所以藏",
    "T54n2131_005:1128c08": "積此寶，為未來故，所謂穀貴、賊來侵國、值遇",
    "T54n2131_005:1128c09": "惡王、為用贖命準四念處，乃是贖於藏通之命則圓自有常住之命。故非所論、財難",
    "T54n2131_005:1128c10": "得時，乃當出用。諸佛祕藏亦復如是，為未來",
    "T54n2131_005:1128c11": "世，諸惡比丘，畜不淨物；為四眾說，如來畢",
    "T54n2131_005:1128c12": "竟入於涅槃；讀誦外典，不教佛經。如是等",
    "T54n2131_005:1128c13": "惡出現世時，為滅諸惡為說是經。是經若滅，",
    "T54n2131_005:1128c14": "佛法則滅。」神智云：「文有單複。所言複者，謂乘及戒。若言不許畜八不淨，此是戒門事門。若說如來",
    "T54n2131_005:1128c15": "畢竟涅槃及遮外典，此是乘門理門。由無乘戒，失常住命。若單說者，唯約戒門扶律贖命。」欲令學",
    "T54n2131_005:1128c16": "者通達異名識自祕藏，故詳敘焉。",
    "T54n2131_005:1128c17": "【摩訶般涅槃那】此云大滅度。大即法身，滅",
    "T54n2131_005:1128c18": "即解脫，度即般若。《大經》云：「涅言不生，槃言不",
    "T54n2131_005:1128c19": "滅；不生不滅，名大涅槃。」《楞伽》云：「我所說者，",
    "T54n2131_005:1128c20": "妄想識滅，名為涅槃。」肇師《涅槃論》曰：「秦言無",
    "T54n2131_005:1128c21": "為，亦名滅度。無為者，取其虛無寂寞，妙絕於",
    "T54n2131_005:1128c22": "有為；滅度者，言其大患永滅，超度四流。斯蓋",
    "T54n2131_005:1128c23": "鏡像之所歸，絕稱謂之幽宅也。」《法華》、《金剛》皆",
    "T54n2131_005:1128c24": "云滅度。奘三藏翻為圓寂。賢首云：「德無不備",
    "T54n2131_005:1128c25": "稱圓，障無不盡稱寂。」圭山正名寂滅。準肇",
    "T54n2131_005:1128c26": "公云：「泥洹盡諦者，豈直結盡而已！則生死永",
    "T54n2131_005:1128c27": "寂滅，故謂之盡矣。」或翻安樂。凡聖大小，皆有",
    "T54n2131_005:1128c28": "涅槃。或名彼岸。肇師云：「彼岸，涅槃岸也。彼涅",
    "T54n2131_005:1128c29": "槃岸，豈崖岸之有？以我異於彼，故借我謂之",
    "T54n2131_005:1129a01": "耳。」《智論》云：「槃名為趣，涅名為出。永出諸趣，",
    "T54n2131_005:1129a02": "故名涅槃。」或名泥曰，如嚴佛調云：「佛既泥",
    "T54n2131_005:1129a03": "曰，微言永絕。」新云：梵本正名波利昵縛喃，此",
    "T54n2131_005:1129a04": "云滅度。《二教論》云：「涅槃者，常恒清涼，無復生",
    "T54n2131_005:1129a05": "死。心不可以智知，形不可以像測，莫知其所",
    "T54n2131_005:1129a06": "以名，強謂之寂。其為至也，亦以極哉！縱其雙",
    "T54n2131_005:1129a07": "林息照，而靈智常存；體示闍維，而法身恒在。」",
    "T54n2131_005:1129a08": "然涅槃法，若辨其義，應分有餘、無餘之殊，",
    "T54n2131_005:1129a09": "當揀少分究竟之異。言有餘無餘者，《光明玄》",
    "T54n2131_005:1129a10": "云：「若三界煩惱盡，證有餘涅槃；焚身灰智，入",
    "T54n2131_005:1129a11": "無餘涅槃。」言少分者，《勝鬘經》云：「知有餘苦，斷",
    "T54n2131_005:1129a12": "有餘集，證有餘滅，修有餘道，是名得少分涅",
    "T54n2131_005:1129a13": "槃。得少分涅槃者，名向涅槃界。」究竟涅槃者，",
    "T54n2131_005:1129a14": "《大法鼓經》云：「乃至得一切種功德，一切種智，",
    "T54n2131_005:1129a15": "大乘涅槃，然後究竟。」《法華》云：「不令有人獨",
    "T54n2131_005:1129a16": "得滅度，皆以如來滅度而滅度之。」初發大心，",
    "T54n2131_005:1129a17": "當期究竟，故《輔行》云：「菩薩初心常觀涅槃，自",
    "T54n2131_005:1129a18": "行初修也。亦令眾生常觀涅槃，化他初修也。",
    "T54n2131_005:1129a19": "安置諸子祕密藏中，化他後入也。我亦不久",
    "T54n2131_005:1129a20": "自住其中，自行後入也。故知自他初心，無不",
    "T54n2131_005:1129a21": "皆修；自他後心，無不皆入。」若欲修入，當依四",
    "T54n2131_005:1129a22": "法，故《涅槃》云：「有四法為涅槃近因：一、近善知",
    "T54n2131_005:1129a23": "識；二、聽聞正法；三、思惟其義；四、如說修行。若",
    "T54n2131_005:1129a24": "言勤修苦行，是涅槃近因緣者，無有是處。」一、",
    "T54n2131_005:1129a25": "近善知識者，《止觀》釋曰：「《大品》云：『佛菩薩羅漢，",
    "T54n2131_005:1129a26": "是善知識。六波羅蜜、三十七品，是善知識。法",
    "T54n2131_005:1129a27": "性實際，是善知識。』佛菩薩等威光覆育，即外",
    "T54n2131_005:1129a28": "護也。六度道品，入道之門，即同行也。法性實",
    "T54n2131_005:1129a29": "際，諸佛所師，即教授也。」二、聽聞正法等三句，",
    "T54n2131_005:1129b01": "即三慧也。《華嚴》云：「我或為眾生說聞慧法，或",
    "T54n2131_005:1129b02": "為眾生說思慧法，或為眾生說修慧法。」故《楞",
    "T54n2131_005:1129b03": "嚴》云：「從聞思修，入三摩地。」真諦云：「散心名覆",
    "T54n2131_005:1129b04": "器，無聞慧故。忘心名漏器，雖得而失，無思慧",
    "T54n2131_005:1129b05": "故。倒心名穢器，非而謂是，無修慧故。」《淨名疏》",
    "T54n2131_005:1129b06": "云：「聞若不聽，無受潤因；聽而不思，無深旨趣；",
    "T54n2131_005:1129b07": "思而不修，終無證理。三慧若備，入道不疑。」荊",
    "T54n2131_005:1129b08": "溪釋云：「念前聞思所依之境，當如聞思而修",
    "T54n2131_005:1129b09": "行之。應知三慧有橫有竪，橫則名字已上，位",
    "T54n2131_005:1129b10": "位有之；竪則名字為聞，觀行為思，相似為修，",
    "T54n2131_005:1129b11": "三慧具足，能得相似分真之定，名入祕藏。」",
    "T54n2131_005:1129b12": "50 法寶眾名篇法寶眾名篇第五十",
    "T54n2131_005:1129b13": "《光明玄》云：「至理可尊，名曰法寶。」論曰：般若",
    "T54n2131_005:1129b14": "是一法，佛說種種名，為諸眾生類，隨緣立異",
    "T54n2131_005:1129b15": "字。如金體一似器用殊，鐶釧順人之好別，",
    "T54n2131_005:1129b16": "缾盆隨時之應殊，雖千化以暫分，而一性以",
    "T54n2131_005:1129b17": "不變。故曰泥洹真法寶，眾生從種種門入也。",
    "T54n2131_005:1129b18": "【達摩】此翻為法。唐明𤀹云：「契之於心，然後",
    "T54n2131_005:1129b19": "以之為法。在心為法，形言為教。法有自相共",
    "T54n2131_005:1129b20": "相，教乃遮詮表詮。」天台明法，廣有八種：一教，",
    "T54n2131_005:1129b21": "二理，三智，四斷，五行，六位，七因，八果；略言",
    "T54n2131_005:1129b22": "三義，謂教、行、理。如《闡義》云：「以約修行始終，三",
    "T54n2131_005:1129b23": "義收盡，謂依教修行，行成契理。若以位分，約",
    "T54n2131_005:1129b24": "教屬名字位，人稟教生解故；約行屬觀行相",
    "T54n2131_005:1129b25": "似，依解修行故；約理在初住，分證本理故。然",
    "T54n2131_005:1129b26": "於約行，復須從容。若論造修，猶居名字，的取",
    "T54n2131_005:1129b27": "行成，方名觀行。凡當辨位，須知此旨。若約能",
    "T54n2131_005:1129b28": "詮所詮，但明教理二教。論曰：教者何也？詮理",
    "T54n2131_005:1129b29": "之謂也。理者何也？教之所詮。教若果異，理豈",
    "T54n2131_005:1129c01": "得同？理若必同，教寧得異？筌不期魚，蹄不為",
    "T54n2131_005:1129c02": "兔，將謂名乎！」妙樂云：「教有二種，詮理之教無",
    "T54n2131_005:1129c03": "二，表行之教自分。詮理之教者，平等真法界，",
    "T54n2131_005:1129c04": "佛不度眾生。表行之教者，祇由忘智親疎，致",
    "T54n2131_005:1129c05": "使迷成厚薄。」《青龍疏》云：「有教行證，名為正法。",
    "T54n2131_005:1129c06": "有教有行無證，名像法。像者，似也。但有於教",
    "T54n2131_005:1129c07": "而無行證，名為末法。」《行事鈔》云：「顯理之教，大",
    "T54n2131_005:1129c08": "分為二：一謂化教，此則通於道俗。二謂行教",
    "T54n2131_005:1129c09": "亦名制教，雖局於內眾。」《大乘入楞伽》云：「教由理故",
    "T54n2131_005:1129c10": "成，理由教故顯，當依此教理，勿更餘分別。」",
    "T54n2131_005:1129c11": "【達磨馱都】此云法界。妙樂云：「所詮無外，故",
    "T54n2131_005:1129c12": "名法界。」賢首云：「依生聖法，故云法界。」清涼",
    "T54n2131_005:1129c13": "云：「法界者，一切眾生身心之本體也。」《起信》云：",
    "T54n2131_005:1129c14": "「心真如者，即是一法界大總相法門體。所謂",
    "T54n2131_005:1129c15": "心性不生不滅，一切諸法，唯依妄念而有差",
    "T54n2131_005:1129c16": "別。」《淨名》云：「從無住本，立一切法。」天台釋云：",
    "T54n2131_005:1129c17": "「若迷無住，則三界六道，紛然而有，則立世間",
    "T54n2131_005:1129c18": "一切諸法。若解無住，即是無始無明，反本還",
    "T54n2131_005:1129c19": "源，發真成聖。故有四種出世聖法。」《普門玄》云：",
    "T54n2131_005:1129c20": "「世者為三，一五陰，二眾生，三國土云云。世是",
    "T54n2131_005:1129c21": "隔別，即十法界之世，亦是十種五陰，乃至依",
    "T54n2131_005:1129c22": "報隔別不同也。間是間差，三十種世間差別，",
    "T54n2131_005:1129c23": "不相謬亂，故名為間。各各有因，各各有果，故",
    "T54n2131_005:1129c24": "名為法。各各有界畔分齊，故名為界。今就一",
    "T54n2131_005:1129c25": "法界，各有十法。所謂如是性相等，十界即有",
    "T54n2131_005:1129c26": "百法，十界互相有，則有千法。如是等法，皆因",
    "T54n2131_005:1129c27": "緣生法。六道是惑因緣生法，四聖是解因緣",
    "T54n2131_005:1129c28": "法云云，是諸因緣法，即是三諦。因緣所生法，",
    "T54n2131_005:1129c29": "我說即是空，亦名為假名，亦名中道義。」清涼",
    "T54n2131_005:1130a01": "新經疏云：「統唯一真法界，謂總該萬有，即是",
    "T54n2131_005:1130a02": "一心。然心融萬有，便成四種法界。一、事法界，",
    "T54n2131_005:1130a03": "界是分義，一一差別，有分齊故。二、理法界，界",
    "T54n2131_005:1130a04": "是性義，無盡事法，同一性故。三、理事無礙法",
    "T54n2131_005:1130a05": "界，具性分義，性分無礙故。四、事事無礙法界，",
    "T54n2131_005:1130a06": "一切分齊事法，一一如性融通，重重無盡故。」",
    "T54n2131_005:1130a07": "【阿耨多羅三藐三菩提】《肇論》曰：「秦言無上正",
    "T54n2131_005:1130a08": "遍知。道莫之大，無上也。其道真正，無法不知，",
    "T54n2131_005:1130a09": "正遍知也。」苑師云：「阿，此云無；耨多羅，翻上；三",
    "T54n2131_005:1130a10": "藐，翻正也；三，遍也，等也；菩提，覺也。」孤山疏云：",
    "T54n2131_005:1130a11": "「極果超因，故云無上。正則正觀中道，等則雙",
    "T54n2131_005:1130a12": "照二邊，蓋果上三智也。」《發軫》云：「無上，是理；正",
    "T54n2131_005:1130a13": "等覺，是智。正謂正中，即一切種智寂滅相也。",
    "T54n2131_005:1130a14": "等謂平等，即行類相貌如實知也。」裴相國云：",
    "T54n2131_005:1130a15": "「是諸佛所證最上妙道，是眾生所迷根本妙",
    "T54n2131_005:1130a16": "源。故凡夫流浪六道，由不發此菩提心故。今",
    "T54n2131_005:1130a17": "得人身，起慶幸意，當須秉心，對佛像前，燒香",
    "T54n2131_005:1130a18": "散華，三業供養，立四弘誓，發成佛心。故《華嚴》",
    "T54n2131_005:1130a19": "云：『菩提心者，名為種子，能生一切諸佛法故。』",
    "T54n2131_005:1130a20": "發此心者，須識其體。體有二種：一曰當體，二",
    "T54n2131_005:1130a21": "曰所依體。其當體者，所謂悲心、智心、願心，此",
    "T54n2131_005:1130a22": "三種心，乃是當體。所依體者，自性清淨圓明",
    "T54n2131_005:1130a23": "妙心，為所依體。性自具足，號如來藏。惑不能",
    "T54n2131_005:1130a24": "染，智無所淨，虛寂澄湛，真覺靈明，能生萬法，",
    "T54n2131_005:1130a25": "號一大事。但由群生久迷此性，唯認攀緣六",
    "T54n2131_005:1130a26": "塵影像，乍起乍滅虛妄之念，以為自心。一迷",
    "T54n2131_005:1130a27": "為心，決定惑為色身之內。不知色身外洎山",
    "T54n2131_005:1130a28": "河，虛空大地，咸是妙明真心中物。」此之心體，",
    "T54n2131_005:1130a29": "如肇師云：「微妙無相，不可為有；用之彌勤，不",
    "T54n2131_005:1130b01": "可為無。」《度一切諸佛境界經》「文殊言：『菩提者，",
    "T54n2131_005:1130b02": "無形相、無為。云何無形相？不可以六識識故。",
    "T54n2131_005:1130b03": "云何無為？無生住滅故。』」裴相國云：「性含萬德，",
    "T54n2131_005:1130b04": "體絕百非，如淨月輪，圓滿無缺。惑雲所覆，不",
    "T54n2131_005:1130b05": "自覺知，妄惑既除，真心本淨。」性含萬德故，在",
    "T54n2131_005:1130b06": "聖不為得；體絕百非故，居凡不為失。然欲發",
    "T54n2131_005:1130b07": "此心者，當運慈悲而為宗要。故《華嚴》海雲比",
    "T54n2131_005:1130b08": "丘告善財言：「發菩提心者，所謂發大悲心，普",
    "T54n2131_005:1130b09": "救一切眾生故；發大慈心，等祐一切世間故。」",
    "T54n2131_005:1130b10": "一切群彙，本無生死，妄風飄鼓，汩沒苦海。今",
    "T54n2131_005:1130b11": "發大願，黑暗崖下，誓作明燈；生死波中，永為",
    "T54n2131_005:1130b12": "船筏。此起悲心拔眾生苦。一切凡夫，本性具",
    "T54n2131_005:1130b13": "足性淨功德，今迷寶藏，貧窮孤露。今啟洪願，",
    "T54n2131_005:1130b14": "誓與群萌無上佛果究竟之樂，如一眾生未",
    "T54n2131_005:1130b15": "成佛，終不於此取泥洹，願舉脩途之初步，宜",
    "T54n2131_005:1130b16": "運成山之始簣，崇德廣業，不倦終之昔住大覺，有王",
    "T54n2131_005:1130b17": "仁林垂訪，問曰：「佛道覺云易成，經云佛道長遠，久受勤苦，乃可得成。若云難成，安云一稱南無佛，皆已成佛道？」余",
    "T54n2131_005:1130b18": "即答曰：「了性，則見本是佛，依自圓修乃易。昧性，則欲求作佛，依他別修乃難。慕圓宗者，起信樂心，纔舉念時，已作",
    "T54n2131_005:1130b19": "如來真子；如回向際，便成無上菩提。」。",
    "T54n2131_005:1130b20": "【菩提】肇師云：「道之極者，稱曰菩提。秦無言",
    "T54n2131_005:1130b21": "以譯之。」後代諸師，皆譯為道，以《大論》翻為佛",
    "T54n2131_005:1130b22": "道故。今問：「如《周易》曰：『立人之道，曰仁與義。』此",
    "T54n2131_005:1130b23": "則儒宗仁義為道。《莊子》曰：『虛靜恬淡，寂寞無",
    "T54n2131_005:1130b24": "為者，天地之平，而道德之至。』此則道家以虛",
    "T54n2131_005:1130b25": "無為道。今釋氏宗以何為道？」答曰：「《般舟經》云：",
    "T54n2131_005:1130b26": "『諸佛從心得解脫，心者清淨名無垢，五道鮮",
    "T54n2131_005:1130b27": "潔不受色，有解此者大道成。』是知吾教以心",
    "T54n2131_005:1130b28": "為道，心乃自性清淨心也。其體湛寂，其性靈",
    "T54n2131_005:1130b29": "照，無名無相，絕有絕無；心不能思，口不能",
    "T54n2131_005:1130c01": "議，褒美稱為第一義諦。」或者問曰：「如《淨名》云：",
    "T54n2131_005:1130c02": "『菩提者，不可以身得，不可以心得。』今安以心",
    "T54n2131_005:1130c03": "而為道耶？」答：「究乎菩提非身心者，如肇師云：",
    "T54n2131_005:1130c04": "『無為之道，豈可以身心而得乎？』故《度一切佛",
    "T54n2131_005:1130c05": "境界經》云：『菩提者，不可以身覺，不可以心覺。",
    "T54n2131_005:1130c06": "何以故？身是無知，如草木故；心者虛誑，不真",
    "T54n2131_005:1130c07": "實故。』是故菩提非身心也。然《淨名》中却云：『諸",
    "T54n2131_005:1130c08": "佛解脫，當於眾生心行中求』者，天台釋云：『今",
    "T54n2131_005:1130c09": "觀眾生心行，入本性清淨智。窮眾生心源者，",
    "T54n2131_005:1130c10": "即顯諸佛解脫之果。如勸求水，不得離氷，寒",
    "T54n2131_005:1130c11": "雖結水成氷，暖則釋氷為水。』故《華嚴》云：『若能",
    "T54n2131_005:1130c12": "善用其心，則獲一切勝妙功德。凡夫由昧心",
    "T54n2131_005:1130c13": "源，故隨妄念。能於妄念深照性空，名解大道。』",
    "T54n2131_005:1130c14": "故《華嚴》云：『體解大道，發無上心。』此心智發，能",
    "T54n2131_005:1130c15": "為佛母，號曰智度。是故智度亦名大道。故《大",
    "T54n2131_005:1130c16": "論》云：『智度大道佛善來』，如用此智修習萬行，",
    "T54n2131_005:1130c17": "其所修法亦名大道。故《法華》云：『為滅諦故，修",
    "T54n2131_005:1130c18": "行於道。』由道是心，其性虛通，遍一切法，無非",
    "T54n2131_005:1130c19": "是道。如金色女問文殊：『云何謂為道？』答曰：『汝",
    "T54n2131_005:1130c20": "則為道。』又喜根云：『婬欲即是道，恚癡亦復然。",
    "T54n2131_005:1130c21": "如此三事中，無量諸佛道。』」今問：「婬事穢污，佛",
    "T54n2131_005:1130c22": "道清淨。安指穢事，名為淨道？」答：「觀婬怒癡，相",
    "T54n2131_005:1130c23": "同水月，了染淨體，性如虛空。遇順無著，逢違",
    "T54n2131_005:1130c24": "不瞋，於惡境界，得解脫門。乃行非道，通達佛",
    "T54n2131_005:1130c25": "道。是名無礙人，一道出生死。若起凡見，成地",
    "T54n2131_005:1130c26": "獄業。如熱金圓，取必燒手。如是無為，名道人",
    "T54n2131_005:1130c27": "也。」",
    "T54n2131_005:1130c28": "【阿娑磨】《大論》翻云無等等。佛名無等，般若",
    "T54n2131_005:1130c29": "波羅蜜利益眾生，令與佛相似，故名無等",
    "T54n2131_005:1131a01": "等。",
    "T54n2131_005:1131a02": "【目帝羅】此云解脫。荊溪《淨名記》云：「若正用",
    "T54n2131_005:1131a03": "功，上可作古買切，下作恥活切。功成之日，上",
    "T54n2131_005:1131a04": "應作戶賈切，下應作徒活切。」《智論》云：「解脫知",
    "T54n2131_005:1131a05": "見者，用是解脫知見，知是二種解脫相，有為、",
    "T54n2131_005:1131a06": "無為解脫。知諸解脫相，所謂時解脫、不時解",
    "T54n2131_005:1131a07": "脫、慧解脫、俱解脫、壞解脫、不壞解脫、不可",
    "T54n2131_005:1131a08": "思議解脫、無礙解脫等。分別諸解脫相牢固，",
    "T54n2131_005:1131a09": "是名解脫知見無減云云。」問曰：「解脫知見者，但",
    "T54n2131_005:1131a10": "言知。何以復言見？」答：「言知言見，事得牢固。譬",
    "T54n2131_005:1131a11": "如繩二合為一則牢堅。復次，若但說知，則不",
    "T54n2131_005:1131a12": "攝一切慧。如《阿毘曇》所說，慧有三種：有知非",
    "T54n2131_005:1131a13": "見，有見非知，有亦知亦見。有知非見者：盡智、",
    "T54n2131_005:1131a14": "無生智、五識相應智。有見非知者：八忍、世間",
    "T54n2131_005:1131a15": "正見、五邪見。有亦知亦見者：餘殘諸慧。若說",
    "T54n2131_005:1131a16": "知，則不攝見；若說見，則不攝知。是故說知見，",
    "T54n2131_005:1131a17": "則具足。」",
    "T54n2131_005:1131a18": "【阿惟顏】應法師引《十地經》，謂一生補處。",
    "T54n2131_005:1131a19": "【阿鞞跋致】亦名阿惟越致。此云不退轉。不",
    "T54n2131_005:1131a20": "退有三義：入空位不退；入假行不退；入中念",
    "T54n2131_005:1131a21": "不退。妙樂云：「般若是位，離二死故；解脫是",
    "T54n2131_005:1131a22": "行，諸行具故；法身是念，證實境故。」《智論》云：",
    "T54n2131_005:1131a23": "「無生忍法，即是阿鞞跋致地。」",
    "T54n2131_005:1131a24": "【膩地】此云依。《法華疏》云：「利物以慈悲入室",
    "T54n2131_005:1131a25": "為首，涉有忍辱為基，濟他以忘我為本。能行",
    "T54n2131_005:1131a26": "三法，大教宣通，即世間依止，名為法師。」《垂裕",
    "T54n2131_005:1131a27": "記》云：「皆言依者，以內有道法，可為人天依止。",
    "T54n2131_005:1131a28": "依者，憑也。於佛滅後，憑此四人取解故也。《涅",
    "T54n2131_005:1131a29": "槃．四依品》云：『有四種人，能護正法，為世所依。』",
    "T54n2131_005:1131b01": "初依示為小乘內凡像，故經云：『具煩惱性，能",
    "T54n2131_005:1131b02": "知如來祕密之藏。』二依示為須陀洹像，三依",
    "T54n2131_005:1131b03": "示為斯陀含、阿那含像，四依示為阿羅漢像。",
    "T54n2131_005:1131b04": "智者云：『《涅槃》四依，義通別圓。若作別義者，如",
    "T54n2131_005:1131b05": "古師云：「地前名初依，登地至三地名須陀洹；",
    "T54n2131_005:1131b06": "五地名斯陀含，是第二依；七地名阿那含，是",
    "T54n2131_005:1131b07": "第三依；八地至十地名阿羅漢，是第四依。」若",
    "T54n2131_005:1131b08": "作圓義者，準望別教，以住前為初依，十住為",
    "T54n2131_005:1131b09": "三依。又始終判者，五品六根為初依，十住",
    "T54n2131_005:1131b10": "為二依，行向為三依，十地等覺為四依。』四果",
    "T54n2131_005:1131b11": "配位，例別可見。此人四依。二行四依。律明：糞",
    "T54n2131_005:1131b12": "掃衣、長乞食、樹下坐、腐爛藥，此四種行，上",
    "T54n2131_005:1131b13": "根利器所依止故。三法四依，《涅槃》云：『依法不",
    "T54n2131_005:1131b14": "依人；依義不依語；依智不依識；依了義經，不",
    "T54n2131_005:1131b15": "依不了義經。』」",
    "T54n2131_005:1131b16": "【摩訶衍】《大論》云：「摩訶，此含三義，謂大、多、勝。",
    "T54n2131_005:1131b17": "衍是乘也。」《勝鬘》云：「摩訶衍者，出生一切聲聞",
    "T54n2131_005:1131b18": "緣覺世出世間善法。世尊，阿耨大池，出四大",
    "T54n2131_005:1131b19": "河。」《起信》云：「摩訶衍者，總說有二種：一者法，二",
    "T54n2131_005:1131b20": "者義。所言法者，謂眾生心，是心則攝一切世",
    "T54n2131_005:1131b21": "間出世間法。依於此心，顯示摩訶衍義云云。」",
    "T54n2131_005:1131b22": "【陀羅尼】《大論》：「秦言能持。集種種善法，能持",
    "T54n2131_005:1131b23": "令不散不失。譬如好器盛水，水不漏散。惡不",
    "T54n2131_005:1131b24": "善根心生，能遮令不生。若欲作惡罪時，持令",
    "T54n2131_005:1131b25": "不作，是名陀羅尼。」肇翻總持，謂持善不失，持",
    "T54n2131_005:1131b26": "惡不生。又翻遮持。《輔行》云：「體遮三惑，性持三",
    "T54n2131_005:1131b27": "智。」《熏聞》云：「遮二邊之惡，持中道之善。此從慧",
    "T54n2131_005:1131b28": "性立名。」《闡義》云：「然則陀羅尼，既是梵語，呪字",
    "T54n2131_005:1131b29": "即當華言，經題華梵雙標，故云陀羅尼呪。若",
    "T54n2131_005:1131c01": "爾何故云陀羅尼翻遮持耶？答：古人見祕密",
    "T54n2131_005:1131c02": "不翻。例如此土禁呪等法，便以呪名往翻。然",
    "T54n2131_005:1131c03": "亦不失遮持之義。何者？呪既訓願，如菩薩四",
    "T54n2131_005:1131c04": "願：二願拔苦，即遮惡義；二願與樂，即持善",
    "T54n2131_005:1131c05": "義。」《大論》明三陀羅尼：一、聞持陀羅尼。得此陀",
    "T54n2131_005:1131c06": "羅尼者，一切語言諸法，耳所聞者，皆不忘失，",
    "T54n2131_005:1131c07": "即是名持。二、分別知陀羅尼。得是陀羅尼諸",
    "T54n2131_005:1131c08": "眾生，諸法大小好醜，分別悉知，故分別陀羅",
    "T54n2131_005:1131c09": "尼，即是義持。三、入音聲陀羅尼。得此陀羅尼",
    "T54n2131_005:1131c10": "者，聞一切語言音聲，不喜不瞋；一切眾生如",
    "T54n2131_005:1131c11": "恒沙等劫壽，惡言罵詈，心不憎恨；一切眾生",
    "T54n2131_005:1131c12": "如恒沙等，以讚歎供養，其心不動，不喜不著，",
    "T54n2131_005:1131c13": "是為入音聲陀羅尼，即是行持也。《法華》明三",
    "T54n2131_005:1131c14": "陀羅尼：一、旋陀羅尼，二、百千萬億旋陀羅尼，",
    "T54n2131_005:1131c15": "三、法音方便陀羅尼。《淨名疏》釋云：「旋者，轉也。",
    "T54n2131_005:1131c16": "轉假入空，得證真諦。百千萬億者，即是從空",
    "T54n2131_005:1131c17": "入假，旋轉分別，破塵沙惑，顯出恒沙佛法。法",
    "T54n2131_005:1131c18": "音方便者，即是二觀方便，得入中道。」",
    "T54n2131_005:1131c19": "【薩怛多般怛羅】資中曰：「相傳云是白傘蓋，",
    "T54n2131_005:1131c20": "喻如來藏，性本無染，遍覆有情也。」",
    "T54n2131_005:1131c21": "【蘇盧都訶】此云梵音決定。毘婆尸佛說此一",
    "T54n2131_005:1131c22": "呪，治一萬八千種病。",
    "T54n2131_005:1131c23": "【胡蘇多】此云除一切欝蒸熱惱。式棄佛所說",
    "T54n2131_005:1131c24": "呪。",
    "T54n2131_005:1131c25": "【蜜奢兜】此云金鼓。隨葉佛所說呪，四拘留",
    "T54n2131_005:1131c26": "秦佛說金剛幢呪，五拘那含牟尼佛說名聲",
    "T54n2131_005:1131c27": "振十方呪，六迦葉佛說拯濟群生呪，七釋迦",
    "T54n2131_005:1131c28": "世尊說金光照輝呪。",
    "T54n2131_005:1131c29": "【阿牟伽皤賒】此云不空羂索。",
    "T54n2131_005:1132a01": "【呾儞也他】或呾姪他，此翻所謂。",
    "T54n2131_005:1132a02": "【娑婆訶】或莎訶。此翻善說，又云散去。",
    "T54n2131_005:1132a03": "【薩婆若多】《般舟》名薩雲若。《大論》云：「秦言一",
    "T54n2131_005:1132a04": "切智相。因名般若，果名薩婆若。」《大品》云：「薩婆",
    "T54n2131_005:1132a05": "若，是聲聞辟支佛智；道種智，是菩薩摩訶薩",
    "T54n2131_005:1132a06": "智；一切種智，是諸佛智。」經曰：「欲以一切智斷",
    "T54n2131_005:1132a07": "煩惱習，當習行般若波羅蜜。」論問：「一心中得",
    "T54n2131_005:1132a08": "一切智，一切種智，斷煩惱習。今云何言以一",
    "T54n2131_005:1132a09": "切智具足，得一切種智；以一切種智，斷煩惱",
    "T54n2131_005:1132a10": "習？」答：「實一切智一時得，此中為令人信般若",
    "T54n2131_005:1132a11": "波羅蜜，故次第差別品說。」",
    "T54n2131_005:1132a12": "【爾焰】或名爾炎，此云所知，又云應知，又云",
    "T54n2131_005:1132a13": "境界。問：「如《大論》云：『是時過意地，住在智業中。』",
    "T54n2131_005:1132a14": "《華嚴》安云：『普濟諸含識，令過爾焰海。』？」答：「由此",
    "T54n2131_005:1132a15": "能知之智，照開所知之境，是則名為過爾焰",
    "T54n2131_005:1132a16": "海。故《楞伽經》第一曰：『智爾焰得向。』此乃全由",
    "T54n2131_005:1132a17": "其境，以成其智，名智業中。」",
    "T54n2131_005:1132a18": "【多伽梢】或多伽羅，此翻根智。《維摩》云：「智度菩",
    "T54n2131_005:1132a19": "薩母。」《淨名疏》云：「智度即是實智，實智有能顯",
    "T54n2131_005:1132a20": "出法身之力故，如母能生。」實智，亦名如理",
    "T54n2131_005:1132a21": "智。正觀真諦，如理而知，則無顛倒。《攝論》云：「順",
    "T54n2131_005:1132a22": "理清淨，名如理智。」《十八空論》云：「如理智，即無",
    "T54n2131_005:1132a23": "分別智，亦名正智，又名真智，又名根本智。」",
    "T54n2131_005:1132a24": "【漚和俱舍羅】此云方便。《維摩》云：「方便以為",
    "T54n2131_005:1132a25": "父。」肇師云：「方便即智之別用耳。智以通幽窮",
    "T54n2131_005:1132a26": "微，決定法相，無知而無不知，謂之智也。雖達",
    "T54n2131_005:1132a27": "法相，而能不證，處有不失無，在無不捨有，冥",
    "T54n2131_005:1132a28": "空存德，彼我兩濟，故曰方便。」《淨名疏》云：「方便",
    "T54n2131_005:1132a29": "是權智，權智外用，能有成辦，如父能營求",
    "T54n2131_005:1132b01": "長成。」所言權智，亦名如量智，遍觀俗諦，如事",
    "T54n2131_005:1132b02": "數量，則攝一切。《十八空論》云：「如量智，即無分",
    "T54n2131_005:1132b03": "別後智，亦名遍智，又名俗智，又名後得智。」《佛",
    "T54n2131_005:1132b04": "性論》云：「又此二智，有二種相：一者無著，二者",
    "T54n2131_005:1132b05": "無礙。言無著者，見眾生界自性清淨，是如理",
    "T54n2131_005:1132b06": "智相也。言無礙者，能通達觀無量無邊諸世",
    "T54n2131_005:1132b07": "界故，是如量智相也。又如理智為因，如量智",
    "T54n2131_005:1132b08": "為果。言為因者，能作生死及涅槃因；言為果",
    "T54n2131_005:1132b09": "者，由此理故，知於如來真俗等法。又如理智，",
    "T54n2131_005:1132b10": "是清淨因；如量智者，是圓滿因。清淨因者，由",
    "T54n2131_005:1132b11": "如理智，三惑滅盡。圓滿因者，由如量智，三德",
    "T54n2131_005:1132b12": "圓滿。又如理智，即一心之體為因；如量智，即",
    "T54n2131_005:1132b13": "一心之用為果。」《二教論》云：「釋氏之教，理富權",
    "T54n2131_005:1132b14": "實。有餘不了，稱之為權；無餘了義，號之為實。",
    "T54n2131_005:1132b15": "由此權實二智，而設權實二教也。」《北山》云：「真",
    "T54n2131_005:1132b16": "道焉，可以修身；權道焉，可以御化。真道不可",
    "T54n2131_005:1132b17": "以暫廢，故混而不滓；權道不可以久立，故捨",
    "T54n2131_005:1132b18": "而合道也。」",
    "T54n2131_005:1132b19": "51 四十二字篇四十二字篇第五十一",
    "T54n2131_005:1132b20": "此錄字母法門。通言門者，以能通為義。《妙玄》",
    "T54n2131_005:1132b21": "明四種門：一文字為門，如大品四十二字。二",
    "T54n2131_005:1132b22": "觀行為門，《釋論》明修三三昧等。三智慧為門，",
    "T54n2131_005:1132b23": "《法華》云：「其智慧門」。四理為門，《大品》云：「無生",
    "T54n2131_005:1132b24": "法無來無去」。言四十二字者，《補注》頌曰：",
    "T54n2131_005:1132b25": "「阿囉波遮那邏陀、　　婆荼沙和多夜吒、",
    "T54n2131_005:1132b26": "迦娑磨伽他闍簸、　　馱奢呿叉哆若柁、",
    "T54n2131_005:1132b27": "婆車摩火嗟伽他、　　拏頗歌醝遮吒荼。」",
    "T54n2131_005:1132b28": "《大品》云：「菩薩摩訶薩！摩訶衍，所謂字等、語",
    "T54n2131_005:1132b29": "等，諸字入門。」《智論》云：「四十二字是一切字根",
    "T54n2131_005:1132c01": "本。因字有語，因語有名，因名有義，若聞字因",
    "T54n2131_005:1132c02": "字乃至能了其義。是字，初阿、後荼，中有四",
    "T54n2131_005:1132c03": "十。」南岳釋字等者，謂法慧說十住，十方說十",
    "T54n2131_005:1132c04": "住者，皆名法慧，乃至金剛藏亦復如是。言語",
    "T54n2131_005:1132c05": "等者，十方諸佛說十住，與法慧說等，乃至十",
    "T54n2131_005:1132c06": "地亦復如是。又一切字，皆是無字，能作一切",
    "T54n2131_005:1132c07": "字，是名字等。發言無二，是名語等。一切諸",
    "T54n2131_005:1132c08": "法，皆互相在，是名諸字入門等也。前是事",
    "T54n2131_005:1132c09": "釋，次是理解。《華嚴》善知眾藝童子告善財言：",
    "T54n2131_005:1132c10": "「我恒唱持此之字母，入般若波羅蜜門。」《清涼",
    "T54n2131_005:1132c11": "疏》曰：「字母為眾藝之勝、書說之本，故此偏明",
    "T54n2131_005:1132c12": "之。」《文殊五字經》云：「受持此陀羅尼，即入一切",
    "T54n2131_005:1132c13": "平等，速得成就摩訶般若。纔誦一遍，如持一",
    "T54n2131_005:1132c14": "切八萬四千修多羅藏。」",
    "T54n2131_005:1132c15": "【阿上聲提】秦言初【阿耨波陀】秦言不生。《大",
    "T54n2131_005:1132c16": "品》云：「阿字門，一切法初不生。」《智論》云：「得是字",
    "T54n2131_005:1132c17": "阿羅尼菩薩，若一切語中聞阿字，即時隨義。",
    "T54n2131_005:1132c18": "所謂一切法從初來不生。」《二教論》曰：「萬化本",
    "T54n2131_005:1132c19": "於無生而生，生者無生；三才肇於無始而始，",
    "T54n2131_005:1132c20": "始者無始。然則無生無始，物之性也；有化有",
    "T54n2131_005:1132c21": "生，人之聚也。」《中論》云：「諸法不自生，亦不從他",
    "T54n2131_005:1132c22": "生，不共不無因，是故說無生。」《止觀》云：「若心具",
    "T54n2131_005:1132c23": "者，心起不用緣；若緣具者，緣具不關心；若共",
    "T54n2131_005:1132c24": "具者，未共各無，共時安有？若離具者，既離心",
    "T54n2131_005:1132c25": "離緣，那忽心具？今問：『佛教因緣為宗，論遣共",
    "T54n2131_005:1132c26": "生，應屬所破耶？』答：『單真不立，獨妄難成。因緣",
    "T54n2131_005:1132c27": "和合，從顛倒說。今觀實相，豈可順迷？故曰：應",
    "T54n2131_005:1132c28": "照理體，本無四性。又復自行雖離四執，化他",
    "T54n2131_005:1132c29": "無妨四說。經說自生云：「三界無別法，唯是",
    "T54n2131_005:1133a01": "一心作。」經說他生云：「善知識者，是大因緣。」",
    "T54n2131_005:1133a02": "或云：「五欲令人墮惡道。」或說共生云：「水銀和",
    "T54n2131_005:1133a03": "真金，能塗諸色像。」或說離云：「十二因緣，非佛",
    "T54n2131_005:1133a04": "所作，其性自爾！」』」《華嚴》云：「唱阿字時，入般若波",
    "T54n2131_005:1133a05": "羅蜜門。名以菩薩威力，入無差別境界。」疏云：",
    "T54n2131_005:1133a06": "「阿者，入無生義，無生之理，統該萬法。菩薩得",
    "T54n2131_005:1133a07": "此無生，達諸法空，斷一切障。」",
    "T54n2131_005:1133a08": "【羅闍】《大論》：「秦言垢。」《大品》云：「羅字門，一切法",
    "T54n2131_005:1133a09": "離垢故。」《華嚴》云：「唱多字門，入無邊差別門。」",
    "T54n2131_005:1133a10": "疏云：「彼經第二當囉字，是清淨無染離塵垢",
    "T54n2131_005:1133a11": "義。今云多者，應是譯人之誤。」",
    "T54n2131_005:1133a12": "【波羅末陀】秦言第一義。《大品》云：「波字門，一",
    "T54n2131_005:1133a13": "切法第一義故。」《楞伽》云：「謂第一義聖樂，言說",
    "T54n2131_005:1133a14": "所入是第一義，非言說是第一義。第一義者，",
    "T54n2131_005:1133a15": "聖智自覺所得，非言說妄想覺境界。是故言",
    "T54n2131_005:1133a16": "說妄想，不顯示第一義。言說者，生滅動搖，展",
    "T54n2131_005:1133a17": "轉因緣起。若展轉因緣起者，彼不顯示第一",
    "T54n2131_005:1133a18": "義。」又云：「如為愚夫，以指指物，愚夫觀指，不",
    "T54n2131_005:1133a19": "得實義。如是愚夫，隨言說指，攝受計著，至竟",
    "T54n2131_005:1133a20": "不捨，終不能得離言說指第一實義。」《大集經》",
    "T54n2131_005:1133a21": "云：「甚深之理不可說，第一義諦無聲字。」《華嚴》",
    "T54n2131_005:1133a22": "唱波字門，名普照法界。疏云：「諸法皆等，即普",
    "T54n2131_005:1133a23": "照法界。」",
    "T54n2131_005:1133a24": "【遮梨夜】秦言行。《大品》云：「遮字門，一切法終",
    "T54n2131_005:1133a25": "不可得故。」論曰：「若聞遮字，即知一切諸行皆",
    "T54n2131_005:1133a26": "非行。」今加釋曰：行始名因，行終名果。《弘明集》",
    "T54n2131_005:1133a27": "云：「纖芥之惡，歷劫不亡，毫釐之善，積世長存。",
    "T54n2131_005:1133a28": "福成則天堂自至，罪積則地獄斯臻。此乃必",
    "T54n2131_005:1133a29": "然之數，無所容疑。若造善於幽，得報於顯，世",
    "T54n2131_005:1133b01": "謂陰德，人咸信矣！造惡於顯，得報於幽，斯理",
    "T54n2131_005:1133b02": "灼然，寧不信耶？」又云：「聖人陳福以勸善，示禍",
    "T54n2131_005:1133b03": "以戒惡。小人謂善無益而不為，謂惡無傷而",
    "T54n2131_005:1133b04": "不悔。夫殃福蓋有其根，不可無因而妄致。善",
    "T54n2131_005:1133b05": "惡當收其報，必非無應而徒已。」又云：「然則法",
    "T54n2131_005:1133b06": "王立法，周統識心。三界牢獄，三科驗定：一",
    "T54n2131_005:1133b07": "罪、二福、三道。罪則三毒所結，繫業屬於鬼",
    "T54n2131_005:1133b08": "王；福則四弘所成，我固屬於天主；道則虛通",
    "T54n2131_005:1133b09": "無滯，據行不無明昧；昧則乘分大小，智涉信",
    "T54n2131_005:1133b10": "法；明則特達理性，高超空有。」又云：「福者何耶？",
    "T54n2131_005:1133b11": "所謂感樂受以安形，取歡娛以悅性也。」今論",
    "T54n2131_005:1133b12": "福者，悲敬為初。悲則哀苦趣之艱辛，思拔濟",
    "T54n2131_005:1133b13": "而出離；敬則識佛法之難遇，弘信仰而澄神。",
    "T54n2131_005:1133b14": "緣境乃涉事情，據理惟心為本，虛懷不繫，其",
    "T54n2131_005:1133b15": "福必回於自他。倒想未移，作業有乖於事用。",
    "T54n2131_005:1133b16": "今觀《弘明》，所立三科，其名雖美，所釋三義，其",
    "T54n2131_005:1133b17": "旨猶失。以論十界，淆混不分。今謂十使十惡，",
    "T54n2131_005:1133b18": "此屬乎罪，名為黑業，報四惡趣。五戒十善，四",
    "T54n2131_005:1133b19": "禪四定，此屬於福，名曰白業，報處人天。三乘",
    "T54n2131_005:1133b20": "摩訶衍，此屬乎道，感報四聖，此則凡聖界分，",
    "T54n2131_005:1133b21": "因果事定。以此三科，收行盡矣。《大論》云：「或說",
    "T54n2131_005:1133b22": "三行：身行、口行、意行。身行者，出入息。所以者",
    "T54n2131_005:1133b23": "何？息屬身故。口行者，覺觀。所以者何？先覺觀，",
    "T54n2131_005:1133b24": "然後語言。意行者，受想。所以者何？受苦樂，取",
    "T54n2131_005:1133b25": "相心發，是名意行。心數法有二種：一者屬見，",
    "T54n2131_005:1133b26": "二者屬愛。屬愛主名為受；屬見主名為想。以",
    "T54n2131_005:1133b27": "是故，說是二法為意行。」《華嚴》唱者字門，名普",
    "T54n2131_005:1133b28": "輪斷差別。疏云：「者字，諸法無有，諸行既空，遍",
    "T54n2131_005:1133b29": "摧差別。」",
    "T54n2131_005:1133c01": "【那】秦言不。《大品》云：「那字門，諸法離名性相，",
    "T54n2131_005:1133c02": "不得不失故。」論曰：「即知一切法，不得不失，不",
    "T54n2131_005:1133c03": "來不去。」《華嚴》唱那字門，名得無依門，名得無",
    "T54n2131_005:1133c04": "依無上。疏云：「那者，諸法無有性相，言說文字，",
    "T54n2131_005:1133c05": "性相雙亡，故無依。能所詮泯，謂無上。」",
    "T54n2131_005:1133c06": "【邏求】秦言輕。《大品》邏字門，諸法度世門故。",
    "T54n2131_005:1133c07": "亦愛枝因滅故。論曰：「若聞邏字，即知一切法",
    "T54n2131_005:1133c08": "離輕重相。」《華嚴》唱邏字門，名離依止無垢。疏",
    "T54n2131_005:1133c09": "云：「邏字，悟一切法離世間故。」",
    "T54n2131_005:1133c10": "【陀摩】秦言善。《大品》陀字門，諸法善心生故，亦",
    "T54n2131_005:1133c11": "施相故。論曰：「即知一切法善相。」《華嚴》唱柁輕",
    "T54n2131_005:1133c12": "呼字門，名不退轉方便。疏云：「悟一切法，調伏",
    "T54n2131_005:1133c13": "寂靜，真如平等，無分別故，方為不退轉方便。」",
    "T54n2131_005:1133c14": "南山云：「策勤三業，修習戒行。有善起護，名之",
    "T54n2131_005:1133c15": "為作；作而無犯，稱之曰持。」《音義指歸》云：「持者，",
    "T54n2131_005:1133c16": "執也。執持所受之法，猶若捧珠執玉也。犯者，",
    "T54n2131_005:1133c17": "干也。謂干犯所受之法，略無護惜，如珠落玉",
    "T54n2131_005:1133c18": "墮也。善者，順也。」《起信》云：「以知法性體無慳貪",
    "T54n2131_005:1133c19": "故，隨順修行檀波羅蜜；以知法性無染，離五",
    "T54n2131_005:1133c20": "欲過，隨順修行尸波羅蜜；乃至以知法性體",
    "T54n2131_005:1133c21": "明，離無明故，隨順修行般若波羅蜜。」以善是",
    "T54n2131_005:1133c22": "順義，積善之家，必有餘慶。故太戊之時，桑穀",
    "T54n2131_005:1133c23": "生朝，一暮大如栱，王懼。伊陟曰：「臣聞妖不勝",
    "T54n2131_005:1133c24": "德，帝德有闕。」太戊從，而桑穀枯死，殷道中興。",
    "T54n2131_005:1133c25": "積不善之家，必有餘殃。故帝辛之時，有雀生",
    "T54n2131_005:1133c26": "烏，在城之隅。太史占曰：「以小生大，國家必",
    "T54n2131_005:1133c27": "昌。」帝辛驕暴，不修善政，殷國遂亡。經云：「勿",
    "T54n2131_005:1133c28": "謂小罪以為無殃，水滴雖微，漸盈大器。」然或",
    "T54n2131_005:1133c29": "執自然之道，專非報應之說，蓋為善而召禍，",
    "T54n2131_005:1134a01": "此亦多矣！為惡以致福，斯不少焉！故《佛名經》",
    "T54n2131_005:1134a02": "云：「行善者觸事轗軻，行惡者是事諧偶。」致使",
    "T54n2131_005:1134a03": "世間愚人，謂之善惡不分。如堯帝德化而值",
    "T54n2131_005:1134a04": "洪水，湯王善政而遭久亢，閔損行孝以家貧，",
    "T54n2131_005:1134a05": "顏回修仁而壽夭。遂謂貴賤自因命致，愚智",
    "T54n2131_005:1134a06": "盡由天賦，妍醜本出自然，貧富非是業感。乃",
    "T54n2131_005:1134a07": "曰：「誰尖荊棘畫禽獸？誰鑿江海與川源？暴風",
    "T54n2131_005:1134a08": "卒起還自止，萬物須知是自然。」不省聲和響",
    "T54n2131_005:1134a09": "順，奚曉影直形端；不了三種之報差殊，焉悟",
    "T54n2131_005:1134a10": "萬劫之行有異？故云：「行惡得樂，為惡未熟，至",
    "T54n2131_005:1134a11": "其惡熟，自見受苦。修善遇苦，為善未熟，至其",
    "T54n2131_005:1134a12": "善熟，自見受樂。」故《大涅槃經》明三種報：一，順",
    "T54n2131_005:1134a13": "現報。明主孝慈訓世，則祥雲布，壽星現。仁君",
    "T54n2131_005:1134a14": "恩德及物，則醴泉涌，嘉苗秀。善既有徵，惡亦",
    "T54n2131_005:1134a15": "可驗。樵客指熊而臂落，酒客啖䏑以皮穿。",
    "T54n2131_005:1134a16": "二，順生報。今世雖行善惡之因，次生方受苦",
    "T54n2131_005:1134a17": "樂之果。缾沙轉報於四天，有相改生於六欲。",
    "T54n2131_005:1134a18": "三，順後報。因造今身，報終後世。伽吒七反而",
    "T54n2131_005:1134a19": "享餘慶，那律久劫以受遠福。此三種報，皆名",
    "T54n2131_005:1134a20": "定業。又《涅槃》云：「未入我法，名決定業；若入我",
    "T54n2131_005:1134a21": "法，則不決定。」《大品》云：「菩薩行般若故，所有重",
    "T54n2131_005:1134a22": "罪，現世輕受。」《智論》釋云：「又如王子雖作重罪，",
    "T54n2131_005:1134a23": "以輕罰除之，以是王種中生故。菩薩亦如是，",
    "T54n2131_005:1134a24": "能行般若得實智慧故，即入佛種中生，雖有",
    "T54n2131_005:1134a25": "重罪，云何重受？」《青龍疏》云：「不定有三：謂時定",
    "T54n2131_005:1134a26": "報不定，報定時不定，時報俱不定。此中所轉，",
    "T54n2131_005:1134a27": "是第二句。何者？由報定故，轉重令輕。由時不",
    "T54n2131_005:1134a28": "定故，墮惡道業，人間現受。其餘二句，一切都",
    "T54n2131_005:1134a29": "滅。」是故釋氏，指虛空世界，悉我自心。考善惡",
    "T54n2131_005:1134b01": "報應，皆我自業。則知三界循環，斯皆妄識；四",
    "T54n2131_005:1134b02": "生磐泊，並是惑心。故古德云：「皆本一心，而貫",
    "T54n2131_005:1134b03": "諸法。」",
    "T54n2131_005:1134b04": "【婆陀】秦言縛。《大品》婆字門，諸法婆字門離",
    "T54n2131_005:1134b05": "故。論曰：「即知一切法無縛無解。」《華嚴》唱婆蒲",
    "T54n2131_005:1134b06": "我切字門，名金剛場。疏云：「悟一切法離縛解",
    "T54n2131_005:1134b07": "故，方入金剛場。」",
    "T54n2131_005:1134b08": "【茶闍他】秦言不熱。《大品》茶字門，諸法茶字",
    "T54n2131_005:1134b09": "淨故。論曰：「即知諸法無熱相。」《華嚴》唱茶徒解切",
    "T54n2131_005:1134b10": "字門，名曰普輪。疏云：「悟一切法離熱矯穢，",
    "T54n2131_005:1134b11": "得清涼故，是普摧義。」",
    "T54n2131_005:1134b12": "【沙】秦言六。《大品》云：「沙字門，諸法六自在王",
    "T54n2131_005:1134b13": "性清淨故。」論曰：「即知人身六種相。」《華嚴》唱",
    "T54n2131_005:1134b14": "沙史我切字門，名為海藏。疏云：「悟一切法無罣",
    "T54n2131_005:1134b15": "礙，如海含像。」",
    "T54n2131_005:1134b16": "【和波陀】秦言語言。《大品》和字門，入諸法言",
    "T54n2131_005:1134b17": "語道斷。論云：「知一切法離語言相故。」《華嚴》唱",
    "T54n2131_005:1134b18": "縛字門，名普生安住。疏云：「悟一切法言語道",
    "T54n2131_005:1134b19": "斷故。」",
    "T54n2131_005:1134b20": "【多他】秦言如。《大品》多字門，入諸法如相不",
    "T54n2131_005:1134b21": "動故。論云：「諸法在如中不動故。」《華嚴》唱哆都",
    "T54n2131_005:1134b22": "我切字時，名圓滿光。疏云：「悟一切法真如不",
    "T54n2131_005:1134b23": "動故。」",
    "T54n2131_005:1134b24": "【夜他跋】秦言實。《大品》夜字門，入諸法如實",
    "T54n2131_005:1134b25": "不生故。論云：「諸法入實相中不生不滅。」《華嚴》",
    "T54n2131_005:1134b26": "唱也以可切字時，名差別積聚。疏云：「悟如實不",
    "T54n2131_005:1134b27": "生故，則諸乘積聚皆不可得。」",
    "T54n2131_005:1134b28": "【吒婆】秦言障礙。《大品》吒字門，入諸法制伏",
    "T54n2131_005:1134b29": "不可得故。論云：「知一切法無障礙相。」《華嚴》唱",
    "T54n2131_005:1134b30": "瑟吒字時，名普光明，息煩惱。",
    "T54n2131_005:1134c01": "【迦邏】秦言作者。《大品》迦字門，入諸法作者",
    "T54n2131_005:1134c02": "不可得故。論云：「知諸法中無有作者。」《華嚴》唱",
    "T54n2131_005:1134c03": "迦字時，名無差別雲。疏云：「作業如雲，皆無差",
    "T54n2131_005:1134c04": "別。」",
    "T54n2131_005:1134c05": "【娑娑】秦言一切。《法苑》云：「一以普及為言，切",
    "T54n2131_005:1134c06": "以盡際為語。」《大品》娑字門，入諸法時不可得",
    "T54n2131_005:1134c07": "故，諸法時來轉故。論云：「即知一切法，一切種",
    "T54n2131_005:1134c08": "不可得。」一切有二種：一者名字一切，如云：一",
    "T54n2131_005:1134c09": "切皆懼死，無不畏刀杖；無色無身，不畏刀杖。",
    "T54n2131_005:1134c10": "此名字一切也。二者實一切。《大品》云：「一切者，",
    "T54n2131_005:1134c11": "所謂內外法是，二乘能知不能用，一切道起",
    "T54n2131_005:1134c12": "一切種。」《華嚴》唱娑蘇我切字時，名降霔大雨。疏",
    "T54n2131_005:1134c13": "云：「即平等性。」",
    "T54n2131_005:1134c14": "【磨磨迦羅】秦言我所。《大品》磨字門，入諸法",
    "T54n2131_005:1134c15": "我所不可得故。論曰：「若聞磨字，即知一切法",
    "T54n2131_005:1134c16": "離我所故。」肇曰：「我為萬物主，萬物為我所。」又",
    "T54n2131_005:1134c17": "生公曰：「有我之情，自外諸法，皆以為我之所",
    "T54n2131_005:1134c18": "有。」《淨名疏》云：「內心法想為我，計十法界為所。」",
    "T54n2131_005:1134c19": "《華嚴》唱磨字時，名大流湍激，眾峯齊峙。疏云：",
    "T54n2131_005:1134c20": "「即我所執性，我慢高舉，若眾峯齊峙。我慢則",
    "T54n2131_005:1134c21": "生死長流，湍馳奔激。」",
    "T54n2131_005:1134c22": "【伽陀】秦言底。《大品》伽字門，入諸法去者不",
    "T54n2131_005:1134c23": "可得故。論曰：「即知一切法底不可得故。」《華嚴》",
    "T54n2131_005:1134c24": "唱伽上聲輕呼字時，名普安立。疏云：「即一切法行",
    "T54n2131_005:1134c25": "取性。」",
    "T54n2131_005:1134c26": "【多他阿伽陀】秦言如去。《大品》他字門，入諸",
    "T54n2131_005:1134c27": "法處不可得故。論曰：「即知四句如去不可得。」",
    "T54n2131_005:1134c28": "《華嚴》唱他他可切字時，名真如平等藏。疏云：「即",
    "T54n2131_005:1134c29": "是杜處所性。」",
    "T54n2131_005:1135a01": "【闍音社提闍羅】秦言生。《大品》闍字門，入諸法",
    "T54n2131_005:1135a02": "生不可得故。論曰：「即知諸法生老不可得聞。」",
    "T54n2131_005:1135a03": "《華嚴》唱社字時，名入世間海清淨。疏云：「即能",
    "T54n2131_005:1135a04": "所生起。」",
    "T54n2131_005:1135a05": "【簸】《大品》簸字門，入諸法簸字不可得故。論",
    "T54n2131_005:1135a06": "曰：「若聞濕波字，即知一切法如濕波字不可",
    "T54n2131_005:1135a07": "得。濕波字無義，故不釋。」《華嚴》唱鎖字時，名念",
    "T54n2131_005:1135a08": "一切佛莊嚴。疏云：「即安隱性。」",
    "T54n2131_005:1135a09": "【馱摩】秦言法性。《大品》馱字門，入諸法性不",
    "T54n2131_005:1135a10": "可得故。論曰：「即知一切法中法性不可得。」唯",
    "T54n2131_005:1135a11": "識論明三性：一、遍計所執性，六七二識，遍於",
    "T54n2131_005:1135a12": "染淨一切法上，計實我法，名遍計所執，如繩",
    "T54n2131_005:1135a13": "上蛇。頌曰：由彼彼遍計，遍計種種物。此遍計",
    "T54n2131_005:1135a14": "所執，自性無所有。二、依他起自性，染淨諸法，",
    "T54n2131_005:1135a15": "依他眾緣而得生起，故云依他，如麻上繩。頌",
    "T54n2131_005:1135a16": "云：依他起自性，分別緣所生。諸心心所依他",
    "T54n2131_005:1135a17": "起故，亦如幻事非真實有。為遣執心心所外",
    "T54n2131_005:1135a18": "實有境故，說唯有識。若執唯識真實有者，亦",
    "T54n2131_005:1135a19": "是法執。三、圓成實性，唯一真空圓滿成實，唯",
    "T54n2131_005:1135a20": "麻獨存。唯識頌云：圓成實於彼，常遠離前性。",
    "T54n2131_005:1135a21": "證真云：「言於彼者，即於彼依他法上，遠離遍",
    "T54n2131_005:1135a22": "計所執，便名圓成實性。」古師總釋云：「圓成是",
    "T54n2131_005:1135a23": "真，遍計是妄；依他淨分同真，染分同妄。」頌",
    "T54n2131_005:1135a24": "曰：白日見繩繩是麻，夜間見繩繩是蛇。麻",
    "T54n2131_005:1135a25": "上生繩猶是妄，那堪繩上更生蛇！性宗釋圓",
    "T54n2131_005:1135a26": "成云：本覺真心始覺顯現，圓滿成實真實",
    "T54n2131_005:1135a27": "常住。三法皆具空有，初則情有理無；次則相",
    "T54n2131_005:1135a28": "有性無；三則情無理有，相無性有。南岳云：「心",
    "T54n2131_005:1135a29": "體平等，名真實性。心體為染淨所熏，依隨染",
    "T54n2131_005:1135b01": "淨二法，名依他性。所現虛相果報，名分別性。」",
    "T54n2131_005:1135b02": "《唯識》云：「即依此三性，說彼三無性。初則相無",
    "T54n2131_005:1135b03": "性，次無自然性，後由遠離前，所執法我性。故",
    "T54n2131_005:1135b04": "佛密意說：一切法無性。」又云：「若時於所緣，智",
    "T54n2131_005:1135b05": "都無所得。能所一如，無有二相。爾時住唯識，",
    "T54n2131_005:1135b06": "離二取相故。」《華嚴》唱馱字時，名觀察揀擇一",
    "T54n2131_005:1135b07": "切法聚。疏云：「即能持界性。」",
    "T54n2131_005:1135b08": "【賒多都餓切】秦言寂滅。《大品》賒字門，入諸",
    "T54n2131_005:1135b09": "法定不可得故。論曰：「即知諸法寂滅相。」妙樂",
    "T54n2131_005:1135b10": "云：「此唱寂滅，是滅生之滅，非即生之滅。即生",
    "T54n2131_005:1135b11": "之滅，是不滅故。如《淨名》云：『法本不然，今則無",
    "T54n2131_005:1135b12": "滅，是寂滅義。』」《華嚴》唱奢尸荷切字時，名隨順一切",
    "T54n2131_005:1135b13": "佛教輪光明。疏云：「即寂靜性。」",
    "T54n2131_005:1135b14": "【呿】秦言虛空。《大品》呿字門，入諸法虛空不",
    "T54n2131_005:1135b15": "可得故。《華嚴》唱佉字時，名修因地智慧藏。疏",
    "T54n2131_005:1135b16": "云：「即如虛空性。」",
    "T54n2131_005:1135b17": "【叉耶】秦言盡。《大品》叉字門，入諸法盡不可",
    "T54n2131_005:1135b18": "得。《華嚴》唱叉字時，名息諸業海藏。疏云：「即",
    "T54n2131_005:1135b19": "盡性。」",
    "T54n2131_005:1135b20": "【迦哆度求那】秦言是事邊得何利。《大品》哆字",
    "T54n2131_005:1135b21": "門，入諸法有不可得故。論曰：「即知諸法邊得",
    "T54n2131_005:1135b22": "何利。」《華嚴》唱娑蘇紇切多上聲字時，名蠲諸惑障，",
    "T54n2131_005:1135b23": "開淨光明。疏云：「即任持處非處，令不動性。」",
    "T54n2131_005:1135b24": "【若那】或闍那，秦言智。《大品》若字門，入諸法",
    "T54n2131_005:1135b25": "智不可得故。論云：「即知一切法中無智相。」《華",
    "T54n2131_005:1135b26": "嚴》唱壤字時，名作世間智慧門。疏云：「即能所",
    "T54n2131_005:1135b27": "知性。」《佛地經》明四智：一、大圓鏡智者，如依圓",
    "T54n2131_005:1135b28": "鏡，眾像影現。如是依止如來智鏡，諸處境識",
    "T54n2131_005:1135b29": "眾像影現《地論》云：「大圓鏡智，離一切我我所執，乃至能現能生一切境界。」又云：「此智是如來第八",
    "T54n2131_005:1135c01": "淨識。」資中云：「離倒圓成，周鑒萬有，名大圓鏡智。」二、平等性智者，證得一",
    "T54n2131_005:1135c02": "切領受緣起，平等法性，圓滿成故。三、妙觀察",
    "T54n2131_005:1135c03": "智者，住持一切陀羅尼門、三摩地門，無礙辯",
    "T54n2131_005:1135c04": "才，說諸妙法故。四、成所作智者，勤身化業，示",
    "T54n2131_005:1135c05": "現種種，摧伏諸伎，引諸眾生，令入聖教，成解",
    "T54n2131_005:1135c06": "脫故然《涅槃》云：「依智不依識」。在聖名成所作智，在凡名五識。在聖名妙觀察智，在凡名六識。在聖名平",
    "T54n2131_005:1135c07": "等性智，在凡名七識。在聖名大圓鏡智，在凡名八識。雖聖凡體一，而迷悟名異。故令依智，誡不依識。傳燈智通禪",
    "T54n2131_005:1135c08": "師，不會三身四智，遂謁六祖求解其義。祖曰：「三身者，清淨法身，汝之性也；圓滿報身，汝之智也；千百億化身，汝",
    "T54n2131_005:1135c09": "之行也。若離本性，別說三身，即名有身無智。若悟三身無有自性，即名四智菩提。聽吾偈曰：『自性具三身，發明",
    "T54n2131_005:1135c10": "成四智，不離見聞緣，超然登佛地。吾今為汝說，諦信永無迷，莫學馳求者，終日說菩提。』」通曰：「四智之義，可得聞",
    "T54n2131_005:1135c11": "乎？」祖曰：「既會三身，便明四智，何更問耶？若離三身，別談四智，此名有智無身也。即此有智，還成無智。」復說偈",
    "T54n2131_005:1135c12": "曰：「大圓鏡智性清淨，平等性智心無病，妙觀察智見非功，成所作智同圓鏡。五八六七果因轉，但用名言無實性，若",
    "T54n2131_005:1135c13": "於轉處不留情，繁興永處那伽定。」六七因中轉，五八果上轉。《釋籤》云：「庵摩羅是第九，本理無染，以對真性。阿梨",
    "T54n2131_005:1135c14": "耶是第八，無沒無明，無明之性，即是智性，故對般若。末那識即是第七，執持藏識所持諸法，即此執持，名為資",
    "T54n2131_005:1135c15": "成，以助藏識持諸法故。第六但能分別諸法，故與第七同為資成。是故今文不論第六。若準《唯識論》，轉於八識",
    "T54n2131_005:1135c16": "以成四智，又束四智以成三身者，則轉第八為大圓鏡智，轉第七為平等性智，轉第六為妙觀察智，轉五識為成",
    "T54n2131_005:1135c17": "所作智。大圓鏡智成法身，平等性智成報身，成所作智成化身，妙觀察智遍於三身。此中不取第九，乃是教道一",
    "T54n2131_005:1135c18": "途，屬對不與今同。何者？彼居果位，三身仍別；此在因位，三身互融。即此三身，祇是三德。三德據內，三身約外。",
    "T54n2131_005:1135c19": "今從初心常觀三德，故與彼義不可儡同。」《寶藏論》云：「智有三種：一曰真智，謂體解無物，本來寂靜，通達無涯，淨",
    "T54n2131_005:1135c20": "穢不二。二曰內智，謂自覺無明，割斷煩惱，心意寂靜，滅無有餘。三曰外智，謂分別根門，識了塵境，博鑒古今，皆",
    "T54n2131_005:1135c21": "通俗事。」又《大品》明三智，見薩婆若。",
    "T54n2131_005:1135c22": "【阿施】秦言義。《大品》施字，經本作施字門，入",
    "T54n2131_005:1135c23": "諸法施字不可得故。論曰：「若聞他字，即知一",
    "T54n2131_005:1135c24": "切法義不可得。」《華嚴》唱曷攞多上聲字，名生死",
    "T54n2131_005:1135c25": "境界智慧輪。疏云：「即執著義性，執著為生死",
    "T54n2131_005:1135c26": "境，義即智慧輪。」",
    "T54n2131_005:1136a01": "【婆伽】秦言破。《大品》婆字，入諸法破壞不可得",
    "T54n2131_005:1136a02": "故。論曰：「知一切法不可得破相。」《華嚴》唱婆",
    "T54n2131_005:1136a03": "蒲餓切字時，名一切智宮殿圓滿莊嚴。疏云：「即",
    "T54n2131_005:1136a04": "可破壞性圓滿之言，不空譯為道場。」",
    "T54n2131_005:1136a05": "【伽車提】秦言去。《大品》車字門，入諸法欲不",
    "T54n2131_005:1136a06": "可得故。如影五眾，亦不可得故。論曰：「即知一",
    "T54n2131_005:1136a07": "切法無所去。」《華嚴》唱車上聲字時，名修行方便",
    "T54n2131_005:1136a08": "藏，各別圓滿。疏云：「即欲樂覆性。」",
    "T54n2131_005:1136a09": "【阿濕麼】秦言石。《大品》魔字門，入諸法魔字",
    "T54n2131_005:1136a10": "不可得故。論曰：「即知諸法牢堅如金剛石。」《華",
    "T54n2131_005:1136a11": "嚴》唱娑蘇紇切麼字時，名隨十方現見諸佛。疏",
    "T54n2131_005:1136a12": "云：「即可憶念性。」",
    "T54n2131_005:1136a13": "【火夜】秦言喚來。《大品》火字門，入諸法喚不可",
    "T54n2131_005:1136a14": "得故。論曰：「即知一切法無音聲相。」《華嚴》唱訶",
    "T54n2131_005:1136a15": "上聲婆上聲字時，名觀察一切無緣眾生，方便",
    "T54n2131_005:1136a16": "攝受，令出生無礙力。疏云：「即可呼召性，無緣",
    "T54n2131_005:1136a17": "召令有緣故。」",
    "T54n2131_005:1136a18": "【末嗟羅】秦言慳。《大品》嗟字門，入諸法嗟字",
    "T54n2131_005:1136a19": "不可得故。論曰：「嗟字，即知一切法無慳無施",
    "T54n2131_005:1136a20": "相。」《華嚴》唱縒七可切字時，名修行趣入一切功德",
    "T54n2131_005:1136a21": "海。疏云：「即勇健性。」",
    "T54n2131_005:1136a22": "【伽那】秦言厚。《大品》伽字門，入諸法厚不可",
    "T54n2131_005:1136a23": "得故。論曰：「即知諸法不厚不薄。」《華嚴》唱伽上",
    "T54n2131_005:1136a24": "聲字時，名持一切法雲堅固海藏。疏云：「即厚",
    "T54n2131_005:1136a25": "平等性。」",
    "T54n2131_005:1136a26": "【他土荼切那】秦言處。《大品》他字門，入諸法處",
    "T54n2131_005:1136a27": "不可得故。論曰：「即知諸法無住處。」《華嚴》吒",
    "T54n2131_005:1136a28": "字時，名隨願普見十方諸佛。疏云：「即積集性。」",
    "T54n2131_005:1136a29": "【拏】秦言不。《大品》拏字門，入諸法不來、不去、",
    "T54n2131_005:1136b01": "不立、不坐、不臥。論曰：「眾生空法空。」《華嚴》唱拏",
    "T54n2131_005:1136b02": "嬭可切字時，名觀察字輪有無盡諸億字。疏云：",
    "T54n2131_005:1136b03": "「即離諸諠諍，無往，無來、行住坐臥，謂以常觀",
    "T54n2131_005:1136b04": "字輪故。」",
    "T54n2131_005:1136b05": "【頗羅】秦言果。《大品》頗字門，入諸法遍不可",
    "T54n2131_005:1136b06": "得故。論曰：「即知一切法，因、果空故。」《華嚴》唱娑",
    "T54n2131_005:1136b07": "蘇紇切頗字，名化眾生究竟處。疏云：「即遍滿果",
    "T54n2131_005:1136b08": "報。」",
    "T54n2131_005:1136b09": "【歌大】秦言眾。《大品》歌字門，入諸法聚不可得。",
    "T54n2131_005:1136b10": "論曰：「即知一切五眾不可得。」《華嚴》唱娑同前",
    "T54n2131_005:1136b11": "迦字，名廣大藏無礙辯光明輪遍照。疏云：",
    "T54n2131_005:1136b12": "「即積聚蘊性。」",
    "T54n2131_005:1136b13": "【醝倉我切】《大品》醝字門，入諸法醝字不可得",
    "T54n2131_005:1136b14": "故。論曰：「即知醝字空，諸法亦爾。」《華嚴》唱也",
    "T54n2131_005:1136b15": "夷舸切娑蘇舸切字，名宣說一切佛法境界。疏云：",
    "T54n2131_005:1136b16": "「即衰老性相。」",
    "T54n2131_005:1136b17": "【遮羅地】秦言動。《大品》遮字門，入諸法行不",
    "T54n2131_005:1136b18": "可得故。論曰：「即知一切法不動相。」《華嚴》唱室",
    "T54n2131_005:1136b19": "者字時，名於一切眾生界法雷遍吼。疏云：「即",
    "T54n2131_005:1136b20": "聚集足跡。謂聚集一切眾生法雷，即是足跡。」",
    "T54n2131_005:1136b21": "【多羅】秦言岸。《大品》咤字門，入諸法驅不可",
    "T54n2131_005:1136b22": "得故。論曰：「若聞多字，即知一切法此彼岸不",
    "T54n2131_005:1136b23": "可得。」《華嚴》唱侘恥加切字時，名以無我法開曉眾",
    "T54n2131_005:1136b24": "生。疏云：「即相驅迫性。謂無我曉之，即為驅迫。」",
    "T54n2131_005:1136b25": "【彼茶】秦言必。《大品》茶字門，入諸法邊竟處不",
    "T54n2131_005:1136b26": "終不生，過茶無字可說。論曰：「即知一切法必",
    "T54n2131_005:1136b27": "不可得。」《華嚴》唱陀字時，名一切法輪差別藏。",
    "T54n2131_005:1136b28": "疏云：「此究竟含藏一切法輪。新譯乃是茶字。」",
    "T54n2131_005:1136b29": "《大品》云：「一字皆入四十二字，四十二字亦入",
    "T54n2131_005:1136c01": "一字。」南岳大師用表四十二位，初阿字門，表",
    "T54n2131_005:1136c02": "初住；後茶字門，表妙覺。故曰：過茶無可說；字",
    "T54n2131_005:1136c03": "為世執謂之法，眾聖所由謂之門。",
    "T54n2131_005:1136c04": "52 名句文法篇名句文法篇第五十二",
    "T54n2131_005:1136c05": "《瑜伽》云：「佛菩薩等是能說者，語是能說相，名",
    "T54n2131_005:1136c06": "句文身是所說相。」《成唯識論》云：「名詮自性，句",
    "T54n2131_005:1136c07": "詮差別，文即是字，為二所依。此非色心，屬不",
    "T54n2131_005:1136c08": "相應行，名曰三假。」《婆沙》問云：「如是佛教以何",
    "T54n2131_005:1136c09": "為體？」答：「一云語業為體。謂佛語言、唱詞、評",
    "T54n2131_005:1136c10": "論、語音、語論、語業、語表，是為佛教，此語業",
    "T54n2131_005:1136c11": "師也。二云名等為體。名身句身文身次第行",
    "T54n2131_005:1136c12": "列，安布聯合為名句文。云何但以聲為教體？",
    "T54n2131_005:1136c13": "此名句師也。語業師難曰：『名句文但顯佛教",
    "T54n2131_005:1136c14": "作用，非是自體。』名句師難曰：『聲是色法，如何",
    "T54n2131_005:1136c15": "得為教體？要由有名，乃說為教。』是故佛教體",
    "T54n2131_005:1136c16": "即是名，名能詮義，故名為體。」二師異見，氷執",
    "T54n2131_005:1136c17": "不通，《正理論》中雙存兩義。故《正理鈔》云：「案上",
    "T54n2131_005:1136c18": "二說，各有所歸。諸論皆有兩家，未聞決判。西",
    "T54n2131_005:1136c19": "方傳說，具乃無虧。何者？若以教攝機，非聲無",
    "T54n2131_005:1136c20": "以可聽；若以詮求旨，非名無以表彰。故《俱舍》",
    "T54n2131_005:1136c21": "云：『牟尼說法蘊，數有八十千，彼體語或名，是",
    "T54n2131_005:1136c22": "色行蘊攝。』體即教體，語即語業，名謂名句。言",
    "T54n2131_005:1136c23": "是色行蘊者，由聲屬乎不可見有對色，在色",
    "T54n2131_005:1136c24": "蘊收。名句屬不相應行，在行蘊攝。體既通於",
    "T54n2131_005:1136c25": "色行，則顯能詮之教，聲名句文四法和合方",
    "T54n2131_005:1136c26": "能詮理。又復須知，佛世滅後二體不同，若約",
    "T54n2131_005:1136c27": "佛世八音四辯梵音聲相，此是一實。名句文",
    "T54n2131_005:1136c28": "身乃是聲上屈曲建立，此三是假。若約滅後",
    "T54n2131_005:1136c29": "眾聖結集，西域貝葉、東夏竹帛書寫聖教，其",
    "T54n2131_005:1137a01": "中所載名句文身咸屬色法。此則從正別分。",
    "T54n2131_005:1137a02": "若乃就旁通說，佛世雖正屬聲旁亦通色。如",
    "T54n2131_005:1137a03": "迦旃延撰集眾經要義呈佛印可，斯乃通色。",
    "T54n2131_005:1137a04": "滅後正雖用色旁亦通聲，以假四依說方可",
    "T54n2131_005:1137a05": "解。作此區別教體明矣。」《瑜伽論》云：「諸契經體，",
    "T54n2131_005:1137a06": "略有二種：一文，二義。文是所依，義是能依。」〈十",
    "T54n2131_005:1137a07": "住品〉云：「文隨於義，義隨於文。文義相隨，理無",
    "T54n2131_005:1137a08": "舛謬，方為真教。」此敘體竟。",
    "T54n2131_005:1137a09": "【便善那】此云文身。《慈恩疏》云：「文身者，為名",
    "T54n2131_005:1137a10": "句依，而顯所表。顯有四義：一扇，二相好，三根",
    "T54n2131_005:1137a11": "形，四鹽。如次能顯風涼大人男女味故，故名",
    "T54n2131_005:1137a12": "為顯。即喻此文身，能顯於理。若依古譯，翻文",
    "T54n2131_005:1137a13": "為味，但是所顯非能顯也。」《大乘入楞伽》云：「文",
    "T54n2131_005:1137a14": "身者，謂由於此，能成名句。」《楞伽》云：「形身者，謂",
    "T54n2131_005:1137a15": "顯示名句，是名形身。又形身者，謂長短高下。」",
    "T54n2131_005:1137a16": "注曰：形身，即字也。《入楞伽》云：「字身者，謂聲長",
    "T54n2131_005:1137a17": "短，音韻高下，名為字身。」今問：「文與於字，為異",
    "T54n2131_005:1137a18": "為同？」答：「若未改轉，斯但名字；若已改轉，文即",
    "T54n2131_005:1137a19": "是字。是則依類像形為字，形聲相稱曰文。」",
    "T54n2131_005:1137a20": "【那摩】此云名。《楞伽》云：「名身者，謂依事立名，",
    "T54n2131_005:1137a21": "是名名身。」",
    "T54n2131_005:1137a22": "【波陀】秦言句，句謂句逗。逗，止也，住也。《大論》",
    "T54n2131_005:1137a23": "云：「天竺語法，眾字和合成語，眾語和合成句。",
    "T54n2131_005:1137a24": "如菩為一字，提為一字，是二不合則無語，若",
    "T54n2131_005:1137a25": "和合名為菩提。」《大乘入楞伽》云：「句身者，謂能",
    "T54n2131_005:1137a26": "顯義決定究竟。」《成唯識論》云：「句詮差別，如名",
    "T54n2131_005:1137a27": "為眼，即詮自性。若言佛眼、天眼，乃顯句詮差",
    "T54n2131_005:1137a28": "別也。」",
    "T54n2131_005:1137a29": "【阿耨窣覩婆】或輸盧迦波。天竺但數字滿",
    "T54n2131_005:1137b01": "三十二即為一偈，號阿耨窣覩婆偈。",
    "T54n2131_005:1137b02": "【蘊馱南】此云集施頌。謂以少言攝集多義，",
    "T54n2131_005:1137b03": "施他誦持。",
    "T54n2131_005:1137b04": "【跋渠】《法華文句》云：「《中阿含》翻品。品者，義類",
    "T54n2131_005:1137b05": "同者聚在一段，故名品也。或佛自唱品，如《梵",
    "T54n2131_005:1137b06": "網》；或結集所置，如《大論》《大品》一部，結集之家，本唯三品；或譯人",
    "T54n2131_005:1137b07": "添足，如羅什什師以類加之，成九十品。」",
    "T54n2131_005:1137b08": "【彌底】此云正量。相宗明三種量：一現量，唯約",
    "T54n2131_005:1137b09": "佛果，起後得智，見實相理。有二：一、定位，定心",
    "T54n2131_005:1137b10": "澄湛，境皆明證，故名現量。現者，明也。二、散心",
    "T54n2131_005:1137b11": "現量，如五識緣色等時，親明而取，局附境體，",
    "T54n2131_005:1137b12": "分明顯現。現者，親也。二比量，通約凡夫至等",
    "T54n2131_005:1137b13": "覺，比量生解。如遠見煙，比知有火，雖不見火，",
    "T54n2131_005:1137b14": "言非虛故。三證言量，諸佛經教，以為證准。《因",
    "T54n2131_005:1137b15": "明論》云：「能立與能破，及似唯悟他；現量與比",
    "T54n2131_005:1137b16": "量，及似唯自悟。」明義有八：一能立三支，譬喻",
    "T54n2131_005:1137b17": "宗因，由此譬況，喻曉宗因。宗者，所宗所主之",
    "T54n2131_005:1137b18": "義；因者，所以義、建立義。世親已前，宗等皆為",
    "T54n2131_005:1137b19": "能立。陳那已後，唯以一因二喻為能立，宗是",
    "T54n2131_005:1137b20": "所立。二能破，三似能立，四似能破，五現量，",
    "T54n2131_005:1137b21": "六比量，七似現量，八似比量。《因明疏》云：「刊定",
    "T54n2131_005:1137b22": "法體，要須二量。現量則得境親明，比量亦度",
    "T54n2131_005:1137b23": "義無謬，度共相境無邪謬矣！」《宗鏡》云：「教無智",
    "T54n2131_005:1137b24": "而不圓，木匪繩而靡直。比之可以生誠信，量",
    "T54n2131_005:1137b25": "之可以定真詮。杜狂愚之妄說，故得正法之",
    "T54n2131_005:1137b26": "輪永轉。唯識之旨廣行，則事有顯理之功，言",
    "T54n2131_005:1137b27": "有定邦之力。」",
    "T54n2131_005:1137b28": "【都羅】此云喜。《釋論》云：「五塵中，生樂名樂；法塵",
    "T54n2131_005:1137b29": "中，生樂名喜。先求樂願令眾生得，從樂因令",
    "T54n2131_005:1137c01": "眾生得喜。」又云：「麁樂名樂，細樂名喜。譬如初",
    "T54n2131_005:1137c02": "服藥時名樂，藥發遍身時名喜。」《智論》明示、教、",
    "T54n2131_005:1137c03": "利、喜。示人好醜、善不善、應行不應行、生死為",
    "T54n2131_005:1137c04": "醜、涅槃安隱為好、分別三乘、分別六波羅蜜，",
    "T54n2131_005:1137c05": "名示。教者，教言：「汝捨惡行善。」利者，未得善法",
    "T54n2131_005:1137c06": "味故，心則退沒。為說法引導令出：「汝莫於因",
    "T54n2131_005:1137c07": "時不求果。汝今雖勤苦，果報出時，大得利益。」",
    "T54n2131_005:1137c08": "令其心利，故名利。喜者，隨其所行而讚歎之，",
    "T54n2131_005:1137c09": "故名為喜。以此四事莊嚴說法。《智論》明三事",
    "T54n2131_005:1137c10": "具足，故大歡喜：一能說人清淨，二所說法清",
    "T54n2131_005:1137c11": "淨，三依法得果清淨。論又問：「是諸羅漢，已證",
    "T54n2131_005:1137c12": "實際，無復憂喜。小喜尚無，況大歡喜？」答：「羅漢",
    "T54n2131_005:1137c13": "離三界欲，未得一切智慧，故於諸甚深法中，",
    "T54n2131_005:1137c14": "猶疑不了。是般若中，了了解說，斷除其疑，故",
    "T54n2131_005:1137c15": "大歡喜。」",
    "T54n2131_005:1137c16": "【摩訶羅】此云無知。律中，阿難攝眾無法，迦葉",
    "T54n2131_005:1137c17": "訶言年少。阿難言：「我今頭白，何故名年少？」答",
    "T54n2131_005:1137c18": "云：「汝不善察，事同年少；老年愚法，豈不例之？」",
    "T54n2131_005:1137c19": "【梵壇】此云默擯，梵壇令治惡性車匿。《五分》云：",
    "T54n2131_005:1137c20": "「梵壇法者，一切七眾，不來往交言。若心調伏，",
    "T54n2131_005:1137c21": "為說《那陀迦旃延經》，令離有無，即入初果。」文",
    "T54n2131_005:1137c22": "見闡釋迦注。",
    "T54n2131_005:1137c23": "【唱薩】此言訛也。正言娑度，此云善哉。",
    "T54n2131_005:1137c24": "【阿呼】此云奇哉。",
    "T54n2131_005:1137c25": "【闍維】或耶旬，正名茶毘。此云焚燒。《西域記》",
    "T54n2131_005:1137c26": "云：「涅疊槃那，舊闍維，訛也。」通慧《音義》云：「親問",
    "T54n2131_005:1137c27": "梵僧，未聞闍維之名。」",
    "T54n2131_005:1137c28": "【陀呵】云燒。《纂要》云：「用照則暗不生，用燒則",
    "T54n2131_005:1137c29": "物不生。」",
    "T54n2131_005:1138a01": "【僧柯慄多弭】此云有為。《大品》云：「一者、有為",
    "T54n2131_005:1138a02": "法相，謂十八空智，乃至八聖道智，十力、四無",
    "T54n2131_005:1138a03": "所畏，世間法、出世間法等。二者、無為法相，無",
    "T54n2131_005:1138a04": "生無滅，無住無異，無垢無淨，無增無減，諸法",
    "T54n2131_005:1138a05": "自性。」《大論》釋曰：「有為法相，是作相。先無今有，",
    "T54n2131_005:1138a06": "已有還無故。與上相違，即無為法相。然此二",
    "T54n2131_005:1138a07": "法，若約相即，如《般若》云：『佛告善現：不得離有",
    "T54n2131_005:1138a08": "為，說無為；不得離無為，說有為。』」《宗鏡》云：「或事理相即亦得，此理是成",
    "T54n2131_005:1138a09": "事之理，此事是顯理之事。」若約俱立，如《華嚴》云：「於有為界，示",
    "T54n2131_005:1138a10": "無為理，不滅有為之相《宗鏡》云：『或理事不即亦得，以全理之事，非理能依，非所",
    "T54n2131_005:1138a11": "依不壞俗諦故。』；於無為界，示有為之法，不壞無為之性",
    "T54n2131_005:1138a12": "《宗鏡》云：『以全事之理，非事所依，非能依，不隱真諦故。若約俱泯。』。」《道智經》云：「所謂一",
    "T54n2131_005:1138a13": "心本法，非有為故，能作有為；非無為故，能作",
    "T54n2131_005:1138a14": "無為。」",
    "T54n2131_005:1138a15": "【般遮于瑟】或般遮跋利沙。此云五年一大",
    "T54n2131_005:1138a16": "會。",
    "T54n2131_005:1138a17": "【般遮于旬】此云五神通人。經云：「般遮于旬，",
    "T54n2131_005:1138a18": "乃以其瑟歌頌佛德。」",
    "T54n2131_005:1138a19": "【四毘舍羅】《念佛三昧經》云：「度脫五道，四毘舍",
    "T54n2131_005:1138a20": "羅。」注云：「此或言施戒法，此無慳義。」",
    "T54n2131_005:1138a21": "【沒栗度】此云耎，物柔曰耎。",
    "T54n2131_005:1138a22": "【麗𢮓昌制毘】此云細滑。",
    "T54n2131_005:1138a23": "【諄之閏那】此云碎末。",
    "T54n2131_005:1138a24": "【四摩】此云別住。此處作法，餘不相通。",
    "T54n2131_005:1138a25": "【嗢瑟尼沙】此云髻。《無上依經》云：「欝尼沙，頂",
    "T54n2131_005:1138a26": "骨涌起，自然成髻，故名肉髻。」",
    "T54n2131_005:1138a27": "【烏瑟膩沙】此云佛頂。",
    "T54n2131_005:1138a28": "【母陀羅】檇李曰：「結印手也。」",
    "T54n2131_005:1138a29": "【迦私】或迦尸。此云光，能發光故。釋迦世尊",
    "T54n2131_005:1138b01": "圓光一尋，阿彌陀佛光明無量。《智論》云：「無量",
    "T54n2131_005:1138b02": "有二種：一者實無量，二者有量之無量。」見第",
    "T54n2131_005:1138b03": "七卷。",
    "T54n2131_005:1138b04": "【舍利】新云室利羅，或設利羅。此云骨身，又",
    "T54n2131_005:1138b05": "云靈骨。即所遺骨分，通名舍利。《光明》云：「此舍",
    "T54n2131_005:1138b06": "利者，是戒定慧之所熏修，甚難可得，最上福",
    "T54n2131_005:1138b07": "田。」《大論》云：「碎骨是生身舍利，經卷是法身舍",
    "T54n2131_005:1138b08": "利。」《法苑》明三種舍利：一是骨，其色白也；二是",
    "T54n2131_005:1138b09": "髮舍利，其色黑也；三是肉舍利，其色赤也。",
    "T54n2131_005:1138b10": "菩薩羅漢皆有三種。若佛舍利，椎擊不破；弟",
    "T54n2131_005:1138b11": "子舍利，椎試即碎。《感通傳》天人王璠言是大",
    "T54n2131_005:1138b12": "吳蘭臺臣也，會師初達建業，孫主即未許之，",
    "T54n2131_005:1138b13": "令感希有之事，為立非常之法。于時天地神",
    "T54n2131_005:1138b14": "祇，咸加靈被，於三七日，遂感舍利。吳主手執",
    "T54n2131_005:1138b15": "銅瓶，傾銅盤內，舍利所衝，盤即破裂。火燒椎",
    "T54n2131_005:1138b16": "試，俱不能損，遂興佛法。又多聞長子名那吒，",
    "T54n2131_005:1138b17": "嘗以佛牙贈宣律師。",
    "T54n2131_005:1138b18": "太祖皇帝疑非真牙，以火煅之，了然不動，",
    "T54n2131_005:1138b19": "遂成願文。太宗皇帝聖製頌曰：",
    "T54n2131_005:1138b20": "「功成積劫印文端，　　不是南山得恐難；",
    "T54n2131_005:1138b21": "眼覩數重金色潤，　　手擎一片玉光寒；",
    "T54n2131_005:1138b22": "鍊時百火精神透，　　藏處千年瑩彩完；",
    "T54n2131_005:1138b23": "定果熏修真祕密，　　正心莫作等閑看。」",
    "T54n2131_005:1138b24": "真宗皇帝聖製偈曰：",
    "T54n2131_005:1138b25": "「西方有聖號迦文，　　接物垂慈世所尊，",
    "T54n2131_005:1138b26": "常願進修增妙果，　　庶期饒益在黎元。」",
    "T54n2131_005:1138b27": "仁宗皇帝御製贊曰：",
    "T54n2131_005:1138b28": "「三皇掩質皆歸土，　　五帝潛形已化塵；",
    "T54n2131_005:1138b29": "夫子域中誇是聖，　　老君世上亦言真；",
    "T54n2131_005:1138c01": "埋軀祇見空遺冡，　　何處將身示後人？",
    "T54n2131_005:1138c02": "惟有吾師金骨在，　　曾經百鍊色長新。」",
    "T54n2131_005:1138c03": "徽宗皇帝崇寧三年重午日，嘗迎請釋迦佛",
    "T54n2131_005:1138c04": "牙，入內祈求。舍利感應，隔水晶匣，出如雨點。",
    "T54n2131_005:1138c05": "神力如斯，嘉歎何已，因以偈贊：",
    "T54n2131_005:1138c06": "「大士釋迦文，　　虛空等一塵；",
    "T54n2131_005:1138c07": "有求皆赴感，　　無剎不分身；",
    "T54n2131_005:1138c08": "玉瑩千輪在，　　金剛百鍊新；",
    "T54n2131_005:1138c09": "我今恭敬禮，　　普願濟群輪。」",
    "T54n2131_005:1138c10": "【摩那末那】此云意生身。《楞伽經》明三種意生",
    "T54n2131_005:1138c11": "身。山家《法華玄》、《淨名疏》、《輔行記》，伸明此義，",
    "T54n2131_005:1138c12": "其名互出。後學披卷，罔曉厥旨，由是不揆庸",
    "T54n2131_005:1138c13": "淺，輒開二門：",
    "T54n2131_005:1138c14": "初釋通號，次辯別名。",
    "T54n2131_005:1138c15": "原夫通號意生者，意謂作意，此顯同居之修",
    "T54n2131_005:1138c16": "因。生謂受生，此彰方便之感果。故曰：安樂作",
    "T54n2131_005:1138c17": "空意，三昧作假意，自性作中意。又意者，如意。",
    "T54n2131_005:1138c18": "故魏譯《入楞伽經》云：「隨意速去，如念即至，無",
    "T54n2131_005:1138c19": "有障礙，名如意身。」又意者，意憶。故唐譯《大乘",
    "T54n2131_005:1138c20": "入楞伽經》文有七卷，佛告大慧：「意生身者，譬如意去，",
    "T54n2131_005:1138c21": "速疾無礙，名意生身。」此即從譬號意生身。彼",
    "T54n2131_005:1138c22": "經兩義，釋此通名，初云：「大慧！譬如心意，於無",
    "T54n2131_005:1138c23": "量百千由旬之外，憶先所見種種諸物，念念",
    "T54n2131_005:1138c24": "相續疾詣於彼，非是其身及山河石壁所能",
    "T54n2131_005:1138c25": "為礙。意生身者，亦復如是。」次云：「如幻三昧力，",
    "T54n2131_005:1138c26": "神通自在，諸相莊嚴，憶本成就眾生願故。猶",
    "T54n2131_005:1138c27": "如意去，生於一切諸聖眾中。」《輔行》釋云：「初云",
    "T54n2131_005:1138c28": "憶處，次云憶願。二義並是意憶生故，名為意",
    "T54n2131_005:1138c29": "生。」然此通名，先達釋云：「生方便已，憶先同居",
    "T54n2131_005:1139a01": "所見凡境，智願熏修，作意來生，神通化物。」",
    "T54n2131_005:1139a02": "今謂此解，違文失旨。且違文者，《淨名疏》云：「三",
    "T54n2131_005:1139a03": "種意生身所不能斷，故生有餘，受法性身。」是",
    "T54n2131_005:1139a04": "則祖師釋名，從下以生上；先達解義，自上而",
    "T54n2131_005:1139a05": "來下，顛倒談之，違於文矣。其失旨者，經中",
    "T54n2131_005:1139a06": "憶先所見，本是喻文，先賢迷之，而作法解。故",
    "T54n2131_005:1139a07": "知舊釋，未善通名也。然智者疏，稱意生身，以",
    "T54n2131_005:1139a08": "依宋譯《楞伽》故《楞伽阿跋多羅寶經》，文有四卷。荊溪記中，名意成",
    "T54n2131_005:1139a09": "身，以準唐譯《楞伽》故。雖二經名殊，而義歸一",
    "T54n2131_005:1139a10": "揆。以後譯經，取成就義，號意成身。故記主云：",
    "T54n2131_005:1139a11": "「成之與生，並從果說。」是則意之一字，乃順於",
    "T54n2131_005:1139a12": "因；生之一字，則從於果。故知此名，因果雙立",
    "T54n2131_005:1139a13": "也。次辯別名者，初《法華玄》云：「一、安樂法意",
    "T54n2131_005:1139a14": "生身。此欲擬二乘人，入涅槃安樂意也。二、三",
    "T54n2131_005:1139a15": "昧意生身。此擬通教出假化物，用神通三昧",
    "T54n2131_005:1139a16": "也。三、自性意生身。此擬別教修中道自性意",
    "T54n2131_005:1139a17": "也。」今釋曰：初名安樂者，以舊經云：「安住心海，",
    "T54n2131_005:1139a18": "識浪不生。」故智者立為安樂法也。此乃用經",
    "T54n2131_005:1139a19": "義以立名。二名三昧意生身者，以舊經云：「得",
    "T54n2131_005:1139a20": "如幻三昧，無量相力，具足莊嚴，隨入佛剎。」故",
    "T54n2131_005:1139a21": "智者立為三昧意生也。然則今宗三諦，俱受",
    "T54n2131_005:1139a22": "三昧之名。此文既以神通而釋，則當俗諦三",
    "T54n2131_005:1139a23": "昧。如《釋籤》云：「若於諸知識所，但得俗諦三昧，",
    "T54n2131_005:1139a24": "但破無知，名為無明。」今此三昧，與彼文同。三",
    "T54n2131_005:1139a25": "曰自性者，以舊經云：「覺一切佛法緣，自得樂",
    "T54n2131_005:1139a26": "相。」故智者立為自性意生。以別教中道，是諸",
    "T54n2131_005:1139a27": "法之自性故。《淨名記》云：「若不見中，則不見於",
    "T54n2131_005:1139a28": "諸法自性。」然此玄義，不用被接解釋。唯約前",
    "T54n2131_005:1139a29": "之三教以伸者，斯則順乎教旨也。良以作意",
    "T54n2131_005:1139b01": "之名，從偏教立，由無照性之功，遂有別修之",
    "T54n2131_005:1139b02": "行，所以圓教無此意耳。《輔行》云：「《玄》文不云攝",
    "T54n2131_005:1139b03": "入三者，以觀勝故，且置不論。又意生之名，宜",
    "T54n2131_005:1139b04": "在教道。」二、《淨名疏》云：「一、三昧正受意生身，恐",
    "T54n2131_005:1139b05": "是通教，同入真空寂定之樂。故《涅槃》云：『聲聞",
    "T54n2131_005:1139b06": "定力多故，不見佛性。』二、覺法性意生身，恐是",
    "T54n2131_005:1139b07": "別教。菩薩雖證偏真，而覺知有中道法性。三、",
    "T54n2131_005:1139b08": "無作意生身，此恐是圓教。菩薩觀於中道，無",
    "T54n2131_005:1139b09": "作四諦，圓伏無明。」今釋曰：初名三昧，吾祖既",
    "T54n2131_005:1139b10": "以真空寂定而釋，此則屬乎真諦三昧。以此",
    "T54n2131_005:1139b11": "之定，心寂不動，故名正受。位次言之，如記主",
    "T54n2131_005:1139b12": "云：「若約通教，七地已上，或至九地。此之初名，",
    "T54n2131_005:1139b13": "全依經立經如下引。」二名覺法性者，覺謂覺知，法性",
    "T54n2131_005:1139b14": "乃是但中之理。以位言之，如《記》文曰：「言自性",
    "T54n2131_005:1139b15": "者，別住同通應取十行。此之一名，亦依經",
    "T54n2131_005:1139b16": "立。」三名無作者，圓中稱性，修德行亡，故云無",
    "T54n2131_005:1139b17": "作。以位言之，如《記》主云：「圓教既云伏於無明，",
    "T54n2131_005:1139b18": "即知七信也。」然茲疏文，若約正接甄明。此用",
    "T54n2131_005:1139b19": "通教一正，以釋初名，復以別圓兩接，銷後二",
    "T54n2131_005:1139b20": "義。若望《玄》文，前則無於三藏，後乃加乎圓教。",
    "T54n2131_005:1139b21": "而此文中前無三藏者，乃順教旨。以界外之",
    "T54n2131_005:1139b22": "土，小乘未詮，故談意生，不用三藏。後加圓",
    "T54n2131_005:1139b23": "者，此順位義，以由別圓似解，未發真修，皆名",
    "T54n2131_005:1139b24": "作意。然《淨名疏》明意生身，雖指《勝鬘》，及乎釋",
    "T54n2131_005:1139b25": "義，全用《楞伽》。當知《勝鬘》，但有通名，無別號矣。",
    "T54n2131_005:1139b26": "三、《輔行記》云：「一、入三昧樂意成身，亦云正受，",
    "T54n2131_005:1139b27": "即三四五地，心寂不動故。二、覺法自性意成",
    "T54n2131_005:1139b28": "身，即八地中，普入佛剎故，以法為自性。三、種",
    "T54n2131_005:1139b29": "類俱生無作意成身，謂了佛證法。」今釋曰：初",
    "T54n2131_005:1139c01": "之一名，既指通教三地已去，與前二文名義",
    "T54n2131_005:1139c02": "大同。如唐譯經云：「三四五地，入於三昧，離種",
    "T54n2131_005:1139c03": "種心，寂然不動，心海不起轉識浪波，了境心",
    "T54n2131_005:1139c04": "現皆無所有，是名入三昧樂意成身宋譯、魏譯，則名三昧樂正",
    "T54n2131_005:1139c05": "受意生身。」二、名覺法自性意成身者，與《妙玄》第二名",
    "T54n2131_005:1139c06": "異義同。然《記》文中，既指八地入假，乃以覺了",
    "T54n2131_005:1139c07": "如幻之法，通達自在，名為覺法自性。故唐譯",
    "T54n2131_005:1139c08": "經云：「謂八地中，了法如幻，皆無有相。心轉所",
    "T54n2131_005:1139c09": "依，住如幻定，及餘三昧，能現無量自在神通。",
    "T54n2131_005:1139c10": "如華開敷，速疾如意，如幻如夢，如影如像，非",
    "T54n2131_005:1139c11": "造所造，與造相似。一切色相，具足莊嚴，普入",
    "T54n2131_005:1139c12": "佛剎，了諸法性，是名覺法自性意成身宋譯名覺",
    "T54n2131_005:1139c13": "法自性性意生身，魏譯名如實覺知諸法相意生身。」三、名種類俱生無作行意",
    "T54n2131_005:1139c14": "成身者，種以能生為義，類從流類立名。中道",
    "T54n2131_005:1139c15": "之觀，能生佛界故。此因位與果為類，故曰種",
    "T54n2131_005:1139c16": "類俱生也經中亦名聖種類身。言無作者，別十回向，了佛",
    "T54n2131_005:1139c17": "證法，故名無作。故唐譯經云：「了達諸法自證",
    "T54n2131_005:1139c18": "法相，是名種類俱生無作行意成身宋魏二譯，此名皆同。」",
    "T54n2131_005:1139c19": "然第三名雖三文立名俱異，而同對中觀，復",
    "T54n2131_005:1139c20": "與《淨名》第二之名義亦同矣。然荊溪師自斷",
    "T54n2131_005:1139c21": "《記》文則云：「此約通教，及以別接，竪判次位。」故",
    "T54n2131_005:1139c22": "知《輔行》用通一正，及別接也。問曰：「凡作《記》者，",
    "T54n2131_005:1139c23": "本扶於疏。何緣此《記》釋意生身，但用通教，竪",
    "T54n2131_005:1139c24": "論位次，有異智者二疏之義？」答曰：「準《記》示云，",
    "T54n2131_005:1139c25": "故知今判，與經意同，經文未攝，別位為異。是",
    "T54n2131_005:1139c26": "知荊溪異智者者，為順本經故。」問曰：「準經判",
    "T54n2131_005:1139c27": "位，既唯在通，何緣智者用四教釋耶？」答曰：",
    "T54n2131_005:1139c28": "「祇由意生之義，該乎九人藏教二乘，通教三乘，別三十心，圓十信位。所",
    "T54n2131_005:1139c29": "以吾祖就義釋之，適時有異。」問曰：「天台頓悟，",
    "T54n2131_005:1140a01": "法相朗然，《淨名疏》內，焉稱恐是？《法華玄》中，安",
    "T54n2131_005:1140a02": "言欲擬乎？」答曰：「《淨名記》云皆言恐者，尊重聖",
    "T54n2131_005:1140a03": "典，兼示無執。三重階降，經文義含，為是何教，",
    "T54n2131_005:1140a04": "所以立名既通，解義難局，或以偏圓而釋，或",
    "T54n2131_005:1140a05": "約正接而伸，不固執之，乃云欲擬。」問曰：「小教",
    "T54n2131_005:1140a06": "不談界外，二乘但謂無生，何嘗要心生方便",
    "T54n2131_005:1140a07": "耶？」答曰：「法性之土，雖昔未聞；變易之身，在後",
    "T54n2131_005:1140a08": "當受。何者？期心趣果，秉志修因。欲出煩惱之",
    "T54n2131_005:1140a09": "方，願入涅槃之境。未亡取捨，還有死生。如是",
    "T54n2131_005:1140a10": "之懷，寧逃作意歟？人不曉之，却云約大乘判，",
    "T54n2131_005:1140a11": "謬之甚矣。」問曰：「是時過意地，住在智業中。是",
    "T54n2131_005:1140a12": "則《大論》，明於實報，既是智生，何故《淨名》，定於",
    "T54n2131_005:1140a13": "十地，猶通意生耶？」答曰：「《淨名記》云：『一者但",
    "T54n2131_005:1140a14": "是未極名意，二帶教道挫之言意。』」問曰：「《寶性",
    "T54n2131_005:1140a15": "論》云：『二乘於無漏界，生三種意陰。』未審意生",
    "T54n2131_005:1140a16": "意陰，同異云何？」答曰：「《釋籤》解云：『二乘在彼三",
    "T54n2131_005:1140a17": "中之一。今通言之，故云三種，非謂二乘盡具",
    "T54n2131_005:1140a18": "三也。言意陰者，由意生陰，名為意陰。又作意",
    "T54n2131_005:1140a19": "生陰，名為意陰。又意即是陰，名為意陰。前之",
    "T54n2131_005:1140a20": "兩釋，從因得名，後之一釋，從果立號。』荊溪既",
    "T54n2131_005:1140a21": "云二乘在彼三中之一，此乃當於安樂法意。",
    "T54n2131_005:1140a22": "是則經與論文，名雖小異，義實大同。」昔因講",
    "T54n2131_005:1140a23": "次，聊述梗概，今附此集，刊助來哲。",
    "T54n2131_005:1140a24": "53 增數譬喻篇增數譬喻篇第五十三",
    "T54n2131_005:1140a25": "太虛水月，並喻體空；兔角龜毛，皆況名假。",
    "T54n2131_005:1140a26": "因動背定，比舟行而岸移；由妄迷真，譬雲",
    "T54n2131_005:1140a27": "駛而月運。六道生死，若朽故之火宅；諸佛涅",
    "T54n2131_005:1140a28": "槃，譬清涼之寶渚。今欲開解，遂集譬喻，俾聞",
    "T54n2131_005:1140a29": "法人見月亡指，冀修行者到岸捨筏，故引而",
    "T54n2131_005:1140a30": "伸之。",
    "T54n2131_005:1140b01": "【阿波陀那】此云譬喻。《文句》云：「譬者，比況也；",
    "T54n2131_005:1140b02": "喻者，曉訓也。至理玄微，抱迷不悟，妙法深奧，",
    "T54n2131_005:1140b03": "執情奚解。要假近以喻遠，故借彼而況此。」《涅",
    "T54n2131_005:1140b04": "槃經》說：喻有八種：一順喻，二逆喻，三現喻，四",
    "T54n2131_005:1140b05": "非喻，五先喻，六後喻，七先後喻，八遍喻。順",
    "T54n2131_005:1140b06": "喻者，天降大雨，溝瀆皆滿，溝瀆滿故，小坑滿",
    "T54n2131_005:1140b07": "等。如來法雨亦復如是。眾生戒滿，戒滿足故，",
    "T54n2131_005:1140b08": "不悔心滿等。逆喻者，大海有本，所謂大河；大",
    "T54n2131_005:1140b09": "河有本，所謂小河等。以喻涅槃有本，謂解脫",
    "T54n2131_005:1140b10": "等。現喻者，眾生心性，猶如獼猴。非喻者，如來",
    "T54n2131_005:1140b11": "曾對波斯匿王說：「有四山從四方來，欲害於",
    "T54n2131_005:1140b12": "人。王若聞者，當設何計？」王即答云：「唯當專心",
    "T54n2131_005:1140b13": "持戒布施。」四山即是生老病死，常來切人，故",
    "T54n2131_005:1140b14": "云非喻。先喻者，譬如有人貪著妙華，欲取之",
    "T54n2131_005:1140b15": "時，為水所漂。眾生亦然，貪著五欲，為生老病",
    "T54n2131_005:1140b16": "死之所漂沒。後喻者，莫輕小惡，以為無殃。水",
    "T54n2131_005:1140b17": "渧雖微，漸盈大器。先後喻者，譬如芭蕉，生果",
    "T54n2131_005:1140b18": "則死。愚人得養亦如是，如騾懷妊，命不久全。",
    "T54n2131_005:1140b19": "遍喻者，三十三天，有波利質多樹，其根深入",
    "T54n2131_005:1140b20": "有五由旬，枝葉四布，葉熟則黃。諸天見已，心",
    "T54n2131_005:1140b21": "生歡喜。其葉既落，復生歡喜。枝變色已，又生",
    "T54n2131_005:1140b22": "歡喜等。我諸弟子亦如是。葉色黃者，喻我弟",
    "T54n2131_005:1140b23": "子念欲出家。其葉落者，喻我弟子剃除鬚髮",
    "T54n2131_005:1140b24": "等。經中具說，以此樹等，遍喻佛弟子等，故云",
    "T54n2131_005:1140b25": "遍喻。又第五卷明分喻云：「面貌端正，如盛滿",
    "T54n2131_005:1140b26": "月。白象鮮潔，猶如雪山。」滿月不可即同於面，",
    "T54n2131_005:1140b27": "雪山不可即是白象。不可以喻，喻真解脫。為",
    "T54n2131_005:1140b28": "眾生故，故作是喻雪山比象，安責尾牙；滿月况面，豈有眉目。",
    "T54n2131_005:1140b29": "【斫訖羅】此土翻輪。《淨名》云：「三轉法輪於大",
    "T54n2131_005:1140c01": "千，其輪本來常清淨。」言三轉：一曰示轉，二曰",
    "T54n2131_005:1140c02": "勸轉，三曰證轉。所云法者，軌持名法。軌謂軌",
    "T54n2131_005:1140c03": "則，令物生解。持謂任持，不捨自體。《輔行》云：「輪",
    "T54n2131_005:1140c04": "具二義：一運轉義，二摧碾義。」《文句》云：「轉佛心",
    "T54n2131_005:1140c05": "中化他之法，度入他心，名轉法輪。」《輔行》云：「以",
    "T54n2131_005:1140c06": "四諦輪，轉度與他，摧破結惑。如王輪寶，能壞",
    "T54n2131_005:1140c07": "能安。法輪亦爾，壞煩惱怨，安住諦理。」《智論》云：",
    "T54n2131_005:1140c08": "諸佛法輪有二種：一者顯，二者密。顯謂顯露，",
    "T54n2131_005:1140c09": "「言顯義露，號顯露教。如在鹿苑，顯為五人說",
    "T54n2131_005:1140c10": "小，密為八萬說大。」密謂祕密。先達釋祕，乃分",
    "T54n2131_005:1140c11": "二種：一者隱祕，在昔四時，權謀隱覆曰祕，神",
    "T54n2131_005:1140c12": "用潛益曰密。二者真祕，在今《法華》，昔所未說",
    "T54n2131_005:1140c13": "為祕，開已無外為密。今論祕密，復有二種：一",
    "T54n2131_005:1140c14": "者，至理祕密。《阿含》云：「甚深之理不可說，第一",
    "T54n2131_005:1140c15": "義諦無聲字。」故《楞伽》云：「我於某夜成道，某夜",
    "T54n2131_005:1140c16": "入般涅槃，中間不說一字。」依何密語，作如是",
    "T54n2131_005:1140c17": "說？佛言：依二密語，謂緣自得法，及本住法。《發",
    "T54n2131_005:1140c18": "軫》釋云：「自得法者，修德也；本住法者，性德也。」",
    "T54n2131_005:1140c19": "是則如來道場所得實智，是法非思量分別",
    "T54n2131_005:1140c20": "之所能解，亦不可以容聲矣。故《法華》云：「止止",
    "T54n2131_005:1140c21": "不須說，我法妙難思。」言語道斷，故不須說。心",
    "T54n2131_005:1140c22": "行處滅，故妙難思。所以掩舌摩竭，用啟息言",
    "T54n2131_005:1140c23": "之津，杜口毘耶，以通得意之路。故達磨西來，",
    "T54n2131_005:1140c24": "少林面壁。神光往彼，晨夕參承。夜遇大雪，堅",
    "T54n2131_005:1140c25": "立不動，遲明過膝。師憫問曰：「當求何事？」光悲",
    "T54n2131_005:1140c26": "淚曰：「惟願和尚慈悲，開甘露門。」師曰：「諸佛無",
    "T54n2131_005:1140c27": "上妙道，曠劫精勤，難行能行，難忍而忍。豈以",
    "T54n2131_005:1140c28": "小德小智，輕心慢心，欲冀真乘，徒勞勤苦。」光",
    "T54n2131_005:1140c29": "聞師誨，潛取利刀，自斷左臂，置于師前。師知",
    "T54n2131_005:1141a01": "是法器，乃曰：「諸佛最初求道，為法忘形。汝今",
    "T54n2131_005:1141a02": "斷臂吾前，求亦可在。」遂與易名慧可。光曰：「諸",
    "T54n2131_005:1141a03": "佛法印，可得聞乎？」師曰：「諸佛法印，匪從人得。」",
    "T54n2131_005:1141a04": "光曰：「我心未寧，乞師與安。」師曰：「將心來，與汝",
    "T54n2131_005:1141a05": "安。」光曰：「覓心了不可得。」師曰：「我與汝安心竟。」",
    "T54n2131_005:1141a06": "據此，達磨但為除病，道絕言說。二者，言詞祕",
    "T54n2131_005:1141a07": "密。如諸神呪，雖立語言，詞句義密，人不能解。",
    "T54n2131_005:1141a08": "究此密談之法，意在遮惡持善。故陀羅尼，翻",
    "T54n2131_005:1141a09": "為遮持。遮謂遮惡，持謂持善。此釋龍樹二種",
    "T54n2131_005:1141a10": "法輪。若依天台，乃辨八教，頓、漸、祕密、不定，示",
    "T54n2131_005:1141a11": "佛設化之儀式，名化儀四教。藏、通、別、圓，釋佛",
    "T54n2131_005:1141a12": "化物之法門，號化法四教。方味具足，應病授",
    "T54n2131_005:1141a13": "藥，煩惱惡疾，自然消伏。《宗鏡》「問：『達磨以心傳",
    "T54n2131_005:1141a14": "心，不立文字，何用廣引佛菩薩教，借蝦為眼，",
    "T54n2131_005:1141a15": "無自己分？』答：『木匪繩而靡直，理非教而不圓。",
    "T54n2131_005:1141a16": "以聖言為定量，邪偽難移；用至教為指南，依",
    "T54n2131_005:1141a17": "憑有據。』」圭峯云：「經是佛語，禪是佛意。諸佛心",
    "T54n2131_005:1141a18": "口，必不相違。」忠國師云：「應依佛語一乘了義，",
    "T54n2131_005:1141a19": "契取本源心地，轉相傳授，與佛道同。」五祖莊",
    "T54n2131_005:1141a20": "嚴大師，一生訓徒常舉維摩曰：「不著世間如",
    "T54n2131_005:1141a21": "蓮華，常善入於空寂行，達諸法相無罣礙，稽",
    "T54n2131_005:1141a22": "首如空無所依。」時有人問：「此是佛語，欲得和",
    "T54n2131_005:1141a23": "尚自語。」師云：「佛語即我語，我語即佛語。」願諸",
    "T54n2131_005:1141a24": "智者，勿分別焉。",
    "T54n2131_005:1141a25": "【一門】《法華》云：「是舍唯有一門，而復狹小。」天台",
    "T54n2131_005:1141a26": "釋曰：別者，一謂一理，一道清淨。門謂正教，通",
    "T54n2131_005:1141a27": "於所通。小謂不容斷常七方便等。教理寬博，",
    "T54n2131_005:1141a28": "則非狹小；眾生不能以此理教自通，將談無",
    "T54n2131_005:1141a29": "機，故言狹小耳。通者，理純無雜故言一，即理",
    "T54n2131_005:1141b01": "能通故言門，微妙難知故言狹小。教者，十方",
    "T54n2131_005:1141b02": "諦求，更無餘乘，唯一佛乘故言一，此教能通",
    "T54n2131_005:1141b03": "故言門。",
    "T54n2131_005:1141b04": "【二翼】亦喻二輪，又譬二門。故《止觀》云：「馳二輪",
    "T54n2131_005:1141b05": "而致遠，喻止觀以橫周；鼓兩翅以高飛，譬定",
    "T54n2131_005:1141b06": "慧之竪徹。」故荊溪咨左溪曰：「疇昔之夜，夢披",
    "T54n2131_005:1141b07": "僧服，腋二輪，游大河之中。」左溪曰：「噫！汝當以",
    "T54n2131_005:1141b08": "止觀二法，度群生於生死之淵乎！」《大品》「佛告",
    "T54n2131_005:1141b09": "須菩提：『譬如有翼之鳥，飛騰虛空而不墮墜。",
    "T54n2131_005:1141b10": "雖在空中，亦不住空。須菩提！菩薩摩訶薩亦",
    "T54n2131_005:1141b11": "復如是。學空解脫門，學無相無作解脫門，亦",
    "T54n2131_005:1141b12": "不作證，故不墮聲聞辟支佛地。』」譬二門者，《智",
    "T54n2131_005:1141b13": "論》云：「欲成佛道，凡有二門：一者福德，二者智",
    "T54n2131_005:1141b14": "慧。行、施、戒、忍，是為福德門。知一切諸法實相，",
    "T54n2131_005:1141b15": "摩訶般若波羅蜜，是為智慧門。菩薩入福德",
    "T54n2131_005:1141b16": "門，除一切罪，所願皆得；若不得願者，以罪垢",
    "T54n2131_005:1141b17": "遮故。入智慧門，則不厭生死，不樂涅槃，二事",
    "T54n2131_005:1141b18": "一故。」今欲出生摩訶般若波羅蜜，要因禪定",
    "T54n2131_005:1141b19": "門，禪定門必須大精進力。此以六度，合譬二",
    "T54n2131_005:1141b20": "門，免踟蹰於小逕，令優游於通衢也。《寶積》",
    "T54n2131_005:1141b21": "喻二種縛：一、見縛，二、利養縛。又喻二種癰瘡：",
    "T54n2131_005:1141b22": "一者見求他過，二者自覆己罪。又喻二種毒",
    "T54n2131_005:1141b23": "箭，雙射其心：一、邪命為利，二、樂好衣鉢。此三",
    "T54n2131_005:1141b24": "雙喻，覽宜自照。中繩之謂君子，不中繩之謂",
    "T54n2131_005:1141b25": "小人焉。",
    "T54n2131_005:1141b26": "【三目】《涅槃》云：「如摩醯首羅，面上三目。」章安《涅",
    "T54n2131_005:1141b27": "槃疏》云：「摩醯首羅，居色界頂，統領大千，一面",
    "T54n2131_005:1141b28": "三目。三目一面，不可單言。一三縱橫，若並若",
    "T54n2131_005:1141b29": "別，能嚴天顏，作世界主。徹照三千，不縱不",
    "T54n2131_005:1141c01": "橫，嚴主照世，一切皆成。三德亦爾，縱橫並",
    "T54n2131_005:1141c02": "別，祕藏不成，不縱不橫，祕藏乃成。」天台云：",
    "T54n2131_005:1141c03": "備說三德為涅槃，雖三點上下而無縱，表裏",
    "T54n2131_005:1141c04": "而無橫。一不相混，三不相離。《釋籤》云：「上下",
    "T54n2131_005:1141c05": "是縱義，雖一點在上，不同點水之縱。三德亦",
    "T54n2131_005:1141c06": "爾，法身本有，不同別教為惑所覆。表裏是橫",
    "T54n2131_005:1141c07": "義，雖二點居下，不同烈火之橫。三德亦爾，二",
    "T54n2131_005:1141c08": "德修成，不同別人理體具足而不相收。故借",
    "T54n2131_005:1141c09": "縱橫之譬，顯非並別之法。」斯可通喻十種三",
    "T54n2131_005:1141c10": "法，如《光明玄》，學者覽之。",
    "T54n2131_005:1141c11": "【四蛇】《金光明》云：「猶如四蛇，同處一篋，四大",
    "T54n2131_005:1141c12": "蚖蛇，其性各異。」天台釋云：二上升是陽，二下",
    "T54n2131_005:1141c13": "沈是陰。何故相違？猶其性別。性別那能和合",
    "T54n2131_005:1141c14": "成身？故《大集》云：「昔有一人，避二醉象生死，緣",
    "T54n2131_005:1141c15": "藤命根入井無常。有黑白二鼠日月，囓藤將斷，旁",
    "T54n2131_005:1141c16": "有四蛇欲螫四大，下有三龍吐火，張爪拒之三毒。",
    "T54n2131_005:1141c17": "其人仰望二象，已臨井上，憂惱無託。忽有蜂",
    "T54n2131_005:1141c18": "過，遺蜜滴入口五欲，是人唼蜜，全亡危懼。」",
    "T54n2131_005:1141c19": "【四喻】《金光明經》四佛同舉山斤海滴，地塵空",
    "T54n2131_005:1141c20": "界，尚可盡邊，無有能計釋尊壽命。天台釋云：",
    "T54n2131_005:1141c21": "若從信相所疑，應言壽有量。若從四佛釋疑，",
    "T54n2131_005:1141c22": "應言壽無量。孤山《索隱》，未善此文，執能喻之",
    "T54n2131_005:1141c23": "有量，迷所況之無量。以下三無常之數，釋上",
    "T54n2131_005:1141c24": "三常壽之身。報應淆混，疑釋顛倒，垂裕後昆，",
    "T54n2131_005:1141c25": "當詳察焉。",
    "T54n2131_005:1141c26": "【五味】〈聖行品〉云：「譬如從牛出乳，從乳出酪，從",
    "T54n2131_005:1141c27": "酪出生酥，從生酥出熟酥，從熟酥出醍醐。譬",
    "T54n2131_005:1141c28": "從佛出十二部經，從十二部經出九部修多",
    "T54n2131_005:1141c29": "羅，從九部出方等，從方等出摩訶般若，從摩",
    "T54n2131_005:1142a01": "訶般若出大涅槃。」此喻一取相生次第，牛譬",
    "T54n2131_005:1142a02": "於佛，五味譬教。乳從牛出，酥從乳生，二酥醍",
    "T54n2131_005:1142a03": "醐，次第不亂。二喻濃淡，此取一番下劣根性。",
    "T54n2131_005:1142a04": "所謂二乘在華嚴座，不信不解，不變凡情，故",
    "T54n2131_005:1142a05": "譬其乳。次至鹿苑，聞三藏教，二乘根性，依教",
    "T54n2131_005:1142a06": "修行，轉凡成聖，譬轉乳成酪。次至方等，聞彈",
    "T54n2131_005:1142a07": "斥聲聞，慕大恥小，得通教益，如轉酪成生酥。",
    "T54n2131_005:1142a08": "次至《般若》，奉勅轉教，心漸通泰，得別教益，如",
    "T54n2131_005:1142a09": "轉生酥成熟酥。次至《法華》，三周說法，得記作",
    "T54n2131_005:1142a10": "佛，如轉熟酥成醍醐。此乃約教竪辨。其如約",
    "T54n2131_005:1142a11": "教橫辨，兼但對帶，多少可知。晉《華嚴》云：「譬如",
    "T54n2131_005:1142a12": "日出，先照一切諸大山王，次照一切大山，次",
    "T54n2131_005:1142a13": "照金剛寶山，然後普照一切大地。」又云：「譬如",
    "T54n2131_005:1142a14": "日月出現世間，乃至深山幽谷，無不普照。」此",
    "T54n2131_005:1142a15": "喻先照高山，次照幽谷，後照平地。天台準《涅",
    "T54n2131_005:1142a16": "槃》五味，演第三平地，開為三時。方等如食時，",
    "T54n2131_005:1142a17": "般若如禺中，法華如正午。《釋籤》「問曰：『應還取",
    "T54n2131_005:1142a18": "《涅槃》本文，何以却取《華嚴》文耶？非但數不相",
    "T54n2131_005:1142a19": "當，亦恐文意各別。』答：『《涅槃》五味轉變，而祇",
    "T54n2131_005:1142a20": "是一乳。《華嚴》三照不同，而祇是一日。今演",
    "T54n2131_005:1142a21": "平地之譬，以對《涅槃》後之三味。數雖不等，其",
    "T54n2131_005:1142a22": "義宛齊。又，《涅槃》以牛譬佛，乳從牛出，譬佛初",
    "T54n2131_005:1142a23": "說大。乳出已後，其味轉變，猶成分譬。故此下",
    "T54n2131_005:1142a24": "文，義立五味，皆從牛出。未若《華嚴》，日譬於佛，",
    "T54n2131_005:1142a25": "光譬說教，日無緣慈，非出而出，眾機所扣，非",
    "T54n2131_005:1142a26": "照而照。故使高山幽谷平地不同，同稟教光，",
    "T54n2131_005:1142a27": "終歸等照。故用兩經，二義相成。』」佛出娑婆，慈",
    "T54n2131_005:1142a28": "濟群彙，經五十年，普潤無方。而此二喻，粲然",
    "T54n2131_005:1142a29": "可觀，乃使感應之道彰矣！《華嚴》五喻，別況五",
    "T54n2131_005:1142b01": "蘊，文見《心經輔中記》也。",
    "T54n2131_005:1142b02": "【六賊】原性明靜，因情昏散。狂心若歇，真佛自",
    "T54n2131_005:1142b03": "彰。當知塵識是賊，止觀如兵禪止心散，觀照心昏。喻雖遣",
    "T54n2131_005:1142b04": "兵而討賊，法要即賊以成兵。如《楞嚴》曰：「眼耳",
    "T54n2131_005:1142b05": "鼻舌及與身心，六為賊媒，自劫家寶媒訓謀，謀合二姓名",
    "T54n2131_005:1142b06": "媒。六根能生六識，令著六塵所以六根如媒人也。」《金光明》云：「猶如世人，馳",
    "T54n2131_005:1142b07": "走空聚，六根虛假，如空聚落，六賊所害，愚不知避六塵污染，害智慧命，劫功",
    "T54n2131_005:1142b08": "德財，故名六賊。亦名六衰。」妙樂云：「衰祇是賊，能損耗",
    "T54n2131_005:1142b09": "故。」《法句經》云：「昔佛在時，有人河邊樹下，學道",
    "T54n2131_005:1142b10": "經二十年，但念六塵色聲香味觸法，心無寧息。佛知",
    "T54n2131_005:1142b11": "可度，化作沙門，樹下共宿。其夜月明，龜從河",
    "T54n2131_005:1142b12": "出，野干欲噉，龜縮其頭尾及四足，藏於甲中。",
    "T54n2131_005:1142b13": "狗不得便，須臾遠去，龜還入水。道人見此，語",
    "T54n2131_005:1142b14": "沙門曰：『龜有護命之鎧，野干不能得便。』沙門",
    "T54n2131_005:1142b15": "對云：『世人不如此龜，放恣六情，外魔得便。』復",
    "T54n2131_005:1142b16": "說偈曰：『藏六如龜，防意如城。慧與魔戰，勝則",
    "T54n2131_005:1142b17": "無患。須知無為，能殺其賊。』」故《安般守意經》云：",
    "T54n2131_005:1142b18": "「有外無為，有內無為。外無為者，眼不視色色壞我眼，",
    "T54n2131_005:1142b19": "為恩愛奴。一角大僊，因著色故，頸騎婬女；耳不聽聲鼓樂歌笑，聞生惑著，五百仙人，聞女歌聲，皆失",
    "T54n2131_005:1142b20": "禪定；鼻不受香種種香氣，動諸結使，愛蓮華香，池神訶責；口不味味沙彌味酪，為酪中蟲。",
    "T54n2131_005:1142b21": "何況貪食酒肉葱薤；身離細滑《智論》明術婆伽，欲火內發，燒身為灰；意不妄念。」《楞嚴》云：「縱",
    "T54n2131_005:1142b22": "滅一切見聞覺知，內守幽閑，猶為法塵分別影事。」《惟無念三昧經》云：「人生世間，所以不得道者，但坐思想穢念多故。一",
    "T54n2131_005:1142b23": "善念者，得善果報；一惡念者，得惡果報。如響應聲，如影隨形，若攝念者，心不放逸。」內無為者，",
    "T54n2131_005:1142b24": "數息相隨，止觀還淨此名六妙門：一數息，二隨息，三止，四觀，五還，六淨。經",
    "T54n2131_005:1142b25": "又問曰：「現有所念，何以無為？」答：「身口為戒，意",
    "T54n2131_005:1142b26": "向道行。雖有所念，本趣無為也。」《無行經》云：「觀",
    "T54n2131_005:1142b27": "身畢竟無，觀受內外空，觀心無所有，觀法但",
    "T54n2131_005:1142b28": "有名。」古德云：「見聞覺知本非因見色聞聲，覺香味觸，心知六塵，",
    "T54n2131_005:1142b29": "當體虛玄絕妄真，見相不生癡愛業，洞然全",
    "T54n2131_005:1142c01": "是釋迦身。」無機子復述短頌普勸：「人間壽短，",
    "T54n2131_005:1142c02": "地獄苦長，惡須日息，善要時揚。」",
    "T54n2131_005:1142c03": "【六喻】秦《金剛》云：「一切有為法，如夢幻泡影，如",
    "T54n2131_005:1142c04": "露亦如電，應作如是觀。」初、喻夢者，寢中神游",
    "T54n2131_005:1142c05": "也。列子分六夢：一、正夢平居自夢，二、愕夢驚愕而夢，三、思",
    "T54n2131_005:1142c06": "夢思念而夢，四、寤夢覺而道之而夢，五、懼夢恐懼而夢，六、喜夢喜悅而夢。",
    "T54n2131_005:1142c07": "《周禮》占六夢之吉凶。《善見律》明四種夢：一、四",
    "T54n2131_005:1142c08": "大不和夢，夢見山崩飛騰虛空，或見虎狼師",
    "T54n2131_005:1142c09": "子賊逐；二、先見故夢，晝見白黑及男女相，夜",
    "T54n2131_005:1142c10": "剋夢見；三、天人與夢，若善知識，天人示善得",
    "T54n2131_005:1142c11": "善，若惡知識，示惡得惡；四、想心故夢，前身修",
    "T54n2131_005:1142c12": "福，今感吉夢。先世造罪，今感凶夢。石壁法師",
    "T54n2131_005:1142c13": "釋夢喻云：「如有一人真如一心，忽然睡著不覺無明忽起，作夢",
    "T54n2131_005:1142c14": "最初業識相見轉識相種種事現識相，起心分別六󱍮初智相，念念",
    "T54n2131_005:1142c15": "無間二相續相。於其違順，深生取著三執取相，為善為惡，",
    "T54n2131_005:1142c16": "是親是疎四計名字相，於善於親，則種種慧利；於惡",
    "T54n2131_005:1142c17": "於疎，則種種凌損五起業相。或有報恩受樂，或有報",
    "T54n2131_005:1142c18": "怨受苦六業計苦相。忽然覺來，上事都遣覺唯心故，佛如夢覺，如蓮華",
    "T54n2131_005:1142c19": "開。」《釋籤》辨夢三觀云：「如於夢中，修因得果，夢事",
    "T54n2131_005:1142c20": "宛然，即假也。求夢不可得，即空也。夢之心性，",
    "T54n2131_005:1142c21": "即中也。」《止觀》云：「若體知心性非真、非假，息緣",
    "T54n2131_005:1142c22": "真假之心，名之為正。諦觀心性非空、非假，而",
    "T54n2131_005:1142c23": "不壞空假之法。若能如是照了，則於心性通",
    "T54n2131_005:1142c24": "達中道，圓照三諦。」二、喻幻者，《楞伽》云：「如工",
    "T54n2131_005:1142c25": "幻師，依草木瓦石作種種幻。起一切眾生若",
    "T54n2131_005:1142c26": "干形色，起種種妄想。」《釋籤》云：「焰幻之名，通於",
    "T54n2131_005:1142c27": "偏圓。今從圓說，一心三幻。」《淨名記》云：「具如幻",
    "T54n2131_005:1142c28": "化，俗同真異，一俗三真。」《指要》立三種幻：以性",
    "T54n2131_005:1142c29": "奪修幻；但理隨緣幻；緣生無體幻。故《指要》云：",
    "T54n2131_005:1143a01": "「性本圓具，遍發由熏，以性奪修，故修如幻。」又",
    "T54n2131_005:1143a02": "云：「然此尚非但理隨緣之幻，豈同緣生無體",
    "T54n2131_005:1143a03": "之幻？方知如幻名同，幻義各異。」三、喻泡者，",
    "T54n2131_005:1143a04": "《淨名疏》云：「上水渧下水，上水為因，下水為緣，",
    "T54n2131_005:1143a05": "得有泡起，斯須即無。」四、喻影者，《顏氏家訓》",
    "T54n2131_005:1143a06": "云：「影字，當為光景之景。凡陰景者，因光而生，",
    "T54n2131_005:1143a07": "即謂景也。」《尚書》云惟景響。晉葛洪《字苑》，傍加",
    "T54n2131_005:1143a08": "彡於景切，梵云頻婆帳，此云身影。《淨名疏》云：「有",
    "T54n2131_005:1143a09": "物遮光，則有影現。物異影異，物動影動。無明",
    "T54n2131_005:1143a10": "行業，遮理智光，則有三事，報身影現業異，從",
    "T54n2131_005:1143a11": "生至死，流動非一。」五、喻露者，《大戴禮》云：「露，",
    "T54n2131_005:1143a12": "陰陽之氣也。夫陰氣勝，則凝為霜雪。陽氣勝，",
    "T54n2131_005:1143a13": "則散雨露。」朝陽纔照，薤露即晞，人生處世，",
    "T54n2131_005:1143a14": "奄忽何期？六、喻電者，《經律異相》明四電",
    "T54n2131_005:1143a15": "師。或云電是龍瞬眼生光。《五經通義》曰：電，雷",
    "T54n2131_005:1143a16": "光也。顧凱之曰：電，陰陽相觸為雷電。經取疾",
    "T54n2131_005:1143a17": "速之象，令悟無常之法。性通達者，當起信志",
    "T54n2131_005:1143a18": "此釋六種能喻。其所譬法，今述頌曰：",
    "T54n2131_005:1143a19": "世界變成如幻化，　　受想行起似浮泡；",
    "T54n2131_005:1143a20": "法塵緣慮同觀影，　　身似露珠垂樹梢；",
    "T54n2131_005:1143a21": "過去翻思事若夢，　　現前如電耀荒郊；",
    "T54n2131_005:1143a22": "須知畢竟常空寂，　　自是無端與物交。",
    "T54n2131_005:1143a23": "【六輪】《本業瓔珞經》云：「鐵輪十信位，銅輪十住",
    "T54n2131_005:1143a24": "位，銀輪十行位，金輪十向位，瑠璃輪十地，摩",
    "T54n2131_005:1143a25": "尼輪等覺、妙覺。」",
    "T54n2131_005:1143a26": "【七華】《維摩經》云：「無漏法林樹，覺意淨妙華。」天",
    "T54n2131_005:1143a27": "台釋云：覺意，即七覺支一擇法，二精進，三喜，四除，五捨，六定，七念。七覺",
    "T54n2131_005:1143a28": "調停，生真智因華。故《智論》云：「無學實覺，此七",
    "T54n2131_005:1143a29": "能到，故以為華。」又云：「定水湛然滿，布以七淨",
    "T54n2131_005:1143b01": "華。」天台釋云：一、戒淨是正語業命，二、心淨是精進念定，三、",
    "T54n2131_005:1143b02": "見淨是正見正思惟，四、斷疑淨是見道，五、分別淨，六、行淨是修",
    "T54n2131_005:1143b03": "道，七、涅槃淨是無學道。又《涅槃》云：「譬如有人，而有七",
    "T54n2131_005:1143b04": "子，是七子中，一子遇病。父母之心非不平等，",
    "T54n2131_005:1143b05": "然於病者心則偏重。」章安釋云：「或以七方便",
    "T54n2131_005:1143b06": "根性為七子，謂人天、二乘、三教菩薩。是七子",
    "T54n2131_005:1143b07": "中，有起過者，心則偏重。」又《智論》云：「智度大道",
    "T54n2131_005:1143b08": "佛善來，智度大道佛窮底，智度相義佛無礙，",
    "T54n2131_005:1143b09": "稽首智度無子佛。」古人立四義釋無子：一者",
    "T54n2131_005:1143b10": "無等，一切眾生，無與佛等。二云無礙，佛是法",
    "T54n2131_005:1143b11": "王，於法自在。三云無子，復有二義：一者就理，",
    "T54n2131_005:1143b12": "佛能體悟無生真理，名為無子；二者就事，如",
    "T54n2131_005:1143b13": "來生死種子已盡，故名無子。四者無子亦有",
    "T54n2131_005:1143b14": "二義：一者般若名為佛母，母有七子，謂佛、菩",
    "T54n2131_005:1143b15": "薩及辟支佛，並四果人。此七子中，佛最居長，",
    "T54n2131_005:1143b16": "故云無子；二者無明蔽中，無有智慧種子，故",
    "T54n2131_005:1143b17": "云無子。",
    "T54n2131_005:1143b18": "【八筏】郭璞云：水中𮆛筏。《功德施論》云：「如欲濟",
    "T54n2131_005:1143b19": "川，先應取筏，至彼岸已，捨之而去。」《智論》引《筏",
    "T54n2131_005:1143b20": "喻經》云：「汝等若解我筏喻法，是時善法宜應",
    "T54n2131_005:1143b21": "棄捨，況不善法。」斯乃無所得之要術，俾不凝",
    "T54n2131_005:1143b22": "滯於物矣。故〈德王品〉曰：「譬如有王《智論》王喻魔王，以",
    "T54n2131_005:1143b23": "四毒蛇盛之一篋，令人瞻養，若令一蛇生嗔",
    "T54n2131_005:1143b24": "恚，我當準法，戮之都市。其人怖畏，捨篋逃走。",
    "T54n2131_005:1143b25": "王時復遣五旃陀羅，拔刀隨後。一人藏刀，詐",
    "T54n2131_005:1143b26": "為親善。其人不信，投一聚落，欲自隱匿。既入",
    "T54n2131_005:1143b27": "聚中，不見人物，即便坐地。聞空中聲云：今夜",
    "T54n2131_005:1143b28": "當有六大賊來。其人恐怖，復捨而去。路值一",
    "T54n2131_005:1143b29": "河，其水漂急。即取草木為筏，截流而去。既達",
    "T54n2131_005:1143c01": "彼岸，安隱無患。菩薩亦爾，聞《涅槃經》，觀身如",
    "T54n2131_005:1143c02": "篋，四大如蛇，五旃陀羅即是五陰，詐親即貪",
    "T54n2131_005:1143c03": "愛，空聚即六入，六賊即外六塵，河即煩惱，筏",
    "T54n2131_005:1143c04": "即道品《智論》云：筏是八正道，到於常樂涅槃彼岸。」又喻八",
    "T54n2131_005:1143c05": "輪。《正理論》云：「如世間輪，有輻轂輞。八支聖道，",
    "T54n2131_005:1143c06": "似彼名輪：正見、正思惟、正勤、正念似輻，正語、",
    "T54n2131_005:1143c07": "正業、正命似轂，正定似輞。三事具足，可乘轉",
    "T54n2131_005:1143c08": "於通衢也。」",
    "T54n2131_005:1143c09": "【九喻】《方等如來藏經》佛為金剛藏菩薩說一",
    "T54n2131_005:1143c10": "法九喻，具有十文。經云：「我以佛眼，觀一切眾",
    "T54n2131_005:1143c11": "生。諸煩惱中，有佛智眼，有如來身，結加趺",
    "T54n2131_005:1143c12": "坐，儼然不動。」下有九翻長行偈頌《寶性論》、《佛性論》具釋，",
    "T54n2131_005:1143c13": "圭山疏引，今略錄示。一偈云，譬如萎變華論云：貪煩惱亦爾，初樂後不樂，其",
    "T54n2131_005:1143c14": "華未開敷，天眼者觀見，如來身無染此法身體。二云，",
    "T54n2131_005:1143c15": "譬如巖樹蜜說一味法，無量蜂圍繞論云：群蜂為成蜜，嗔心齧諸人，善",
    "T54n2131_005:1143c16": "方便取者，先除彼眾蜂。三云，譬如彼粳糧說種種法，",
    "T54n2131_005:1143c17": "穅𥢶未除蕩論云：如是癡心纏，不見內堅實，貧者猶賤之，謂為",
    "T54n2131_005:1143c18": "可棄物。四云，如金在不淨真如不變，隱沒莫能見論云：",
    "T54n2131_005:1143c19": "增上貪嗔癡。圭山云：上三種子，今喻󱍮顯現行，發身口意，造一切業，故云增上，天眼者乃見，",
    "T54n2131_005:1143c20": "即以告眾人。五云，譬如貧人家根本無明無覆無記，未有愛惡之",
    "T54n2131_005:1143c21": "相，名無明住地，內有珍寶藏法身為萬德所依，主既不知見，寶",
    "T54n2131_005:1143c22": "復不能言。六云，譬如菴羅果此喻見惑，內實不毀壞",
    "T54n2131_005:1143c23": "報化身佛性，種之於大地，必成大樹王。七云，譬如持",
    "T54n2131_005:1143c24": "金像出纏法身，行詣於他方，裹以穢弊物此喻思惑，棄之於",
    "T54n2131_005:1143c25": "曠野。八云，譬如貧女人，色貌甚醜陋喻八不淨地垢，",
    "T54n2131_005:1143c26": "而懷貴相子，當為轉輪王喻成報身。九云，譬如大冶",
    "T54n2131_005:1143c27": "鑄，無量真金像喻成化身，愚者自外觀，但見焦黑土",
    "T54n2131_005:1143c28": "八九十淨地諸垢。又魏譯《金剛》云：「一切有為法，如星翳",
    "T54n2131_005:1144a01": "燈幻，露泡夢電雲，應作如是觀。」《彌勒頌》曰：「見",
    "T54n2131_005:1144a02": "相及於識，器身受用事；過去現在法，亦觀未",
    "T54n2131_005:1144a03": "來世。」論釋曰：譬如星宿，為日所映，有而不現。",
    "T54n2131_005:1144a04": "能見心法，亦復如是此譬相分。又如目有翳，則見毛",
    "T54n2131_005:1144a05": "輪等色，觀有為法，亦復如是，以顛倒見故此譬",
    "T54n2131_005:1144a06": "相分，大雲釋曰：此喻若執在意，見實我法，此翳配在第七，以常行故。圭山云：既在第七，即知是見分。毛輪喻我法，",
    "T54n2131_005:1144a07": "我法即第七家，相分是第八也。又如燈，識亦如是，依止貪愛法",
    "T54n2131_005:1144a08": "住故此喻識體。又如幻，所依住處，亦復如是，以器世",
    "T54n2131_005:1144a09": "間種種差別，無一體實故此譬器。又如露，身亦如",
    "T54n2131_005:1144a10": "是，以少時住故此譬身。又如泡，所受用事亦如",
    "T54n2131_005:1144a11": "是，以受想因三法不定故此喻受用事故。又如夢，過去",
    "T54n2131_005:1144a12": "法亦如是，以惟念故此喻過去法。又如電，現在法亦",
    "T54n2131_005:1144a13": "如是，以剎那不住故譬現在法。又如雲，未來法亦如",
    "T54n2131_005:1144a14": "是，以於子時阿梨耶識，為一切法為種子根",
    "T54n2131_005:1144a15": "本故此譬未來法。",
    "T54n2131_005:1144a16": "【十寶】《光明》云：「我當安止住於十地，十種珍",
    "T54n2131_005:1144a17": "寶以為脚足。」天台釋云：珍寶者，十地因可貴，",
    "T54n2131_005:1144a18": "諸地即是珍寶也。脚足者，十地是果家之基，",
    "T54n2131_005:1144a19": "故言脚足。又十度，是十地之脚足。於餘功德，",
    "T54n2131_005:1144a20": "非為不修，隨力隨分。正以檀為初地之足，檀",
    "T54n2131_005:1144a21": "足若滿，得入初地，乃至智度足滿，得入十地。",
    "T54n2131_005:1144a22": "又如《法華》十喻況勝，文見彼經。",
    "T54n2131_005:1144a23": "54 半滿書籍篇半滿書籍篇第五十四",
    "T54n2131_005:1144a24": "《涅槃》云：「譬如長者唯有一子，心常憶念。憐愛",
    "T54n2131_005:1144a25": "無已。將詣師所欲令受學，懼不速成，尋便將",
    "T54n2131_005:1144a26": "還。以愛念故，晝夜殷勤，教其半字而不教誨",
    "T54n2131_005:1144a27": "《毘伽羅論》。何以故？以其幼稚力未堪故。」",
    "T54n2131_005:1144a28": "【離佉】此云書。《釋名》曰：「書，庶也，紀庶物也。」《春",
    "T54n2131_005:1144a29": "秋左傳．序》云：「大事書之於策，小事簡牘而已。」",
    "T54n2131_005:1144b01": "《文選》注云：「大竹名策，小竹名簡，木板名牘。」《尚",
    "T54n2131_005:1144b02": "書．序》云：「伏羲、神農、皇帝之書，謂之三墳，言大",
    "T54n2131_005:1144b03": "道也。少昊、顓頊、高辛、唐虞之書，謂之五典，言",
    "T54n2131_005:1144b04": "常道也。」世歷明三古，伏羲為上古；文王為中",
    "T54n2131_005:1144b05": "古；孔子為下古。司馬遷《史記》辨六宗：「一、陰陽，",
    "T54n2131_005:1144b06": "使人拘而多所畏；然其序四時之大順，不可",
    "T54n2131_005:1144b07": "失也。二、儒者，博而寡要，勞而少功，是以其事",
    "T54n2131_005:1144b08": "難盡從；然其序君、臣、父、子之禮，不可易也。三、",
    "T54n2131_005:1144b09": "墨者，儉而難遵，是以其事不可遍循；然其強",
    "T54n2131_005:1144b10": "本節用，不可廢也。四、名者，使人儉而善失真；",
    "T54n2131_005:1144b11": "然其正名實，不可不察也。五、法者，嚴而少恩；",
    "T54n2131_005:1144b12": "然其正君、臣、上、下之分，不可改矣。六、道德者，",
    "T54n2131_005:1144b13": "使人精神專一，動合無形。其為術也，明陰陽",
    "T54n2131_005:1144b14": "之大順，采儒墨之善要，與時遷移，應物變化，",
    "T54n2131_005:1144b15": "立俗施事，無所不宜。指約而易操，事少而功",
    "T54n2131_005:1144b16": "多。」班固《漢書》明九流：一、儒流，順陰陽，陳教化，",
    "T54n2131_005:1144b17": "述唐虞之政，宗仲尼之道焉。二、道流，守弱自",
    "T54n2131_005:1144b18": "卑，陳堯舜揖讓之德，奉周易之謙恭也。三、陰",
    "T54n2131_005:1144b19": "陽流，順天歷象，敬受民時矣。四、法流，明賞勅",
    "T54n2131_005:1144b20": "法，以順禮制耳。五、名流，正名列位，言順事成",
    "T54n2131_005:1144b21": "矣。六、墨流，清廟宗祀，養老施慧也。七、縱橫",
    "T54n2131_005:1144b22": "流，謂受明使，專對權事焉。八、雜流，兼儒墨之",
    "T54n2131_005:1144b23": "銓，含名法之訓，知國大體，事無不貫矣。九、農",
    "T54n2131_005:1144b24": "流，勸勵耕桑，備陳食貨耳。彌天云：「史遷六氏，",
    "T54n2131_005:1144b25": "道家為先；班固九流，儒宗為上。」",
    "T54n2131_005:1144b26": "【悉曇章】西域悉曇章本，是婆羅賀磨天所",
    "T54n2131_005:1144b27": "作。自古迄今，更無異書。但點畫之間，微有不",
    "T54n2131_005:1144b28": "同。悉曇，此云成就所生。悉曇章是生字之根",
    "T54n2131_005:1144b29": "本，說之為半，餘章文字具足，說名為滿。又十",
    "T54n2131_005:1144c01": "二章，悉名為半，自餘經書記論為滿。類如此",
    "T54n2131_005:1144c02": "方，由三十六字母，而生諸字。澤州云：「梵章中，",
    "T54n2131_005:1144c03": "有十二章，其悉曇章以為第一，於中合五十",
    "T54n2131_005:1144c04": "二字。悉曇兩字，是題章總名，餘是章體，所謂",
    "T54n2131_005:1144c05": "惡阿乃至魯流盧樓。」",
    "T54n2131_005:1144c06": "【毘伽羅】章安疏曰：「此云字本。」河西云：「世間",
    "T54n2131_005:1144c07": "文字之根本，典籍音聲之論。宣通四辯，訶責",
    "T54n2131_005:1144c08": "世法，讚出家法。言詞清雅，義理深邃。雖是外",
    "T54n2131_005:1144c09": "論，而無邪法，將非善權大士之所為也。故以",
    "T54n2131_005:1144c10": "此論，喻方等經。」《三藏傳》云：「其音不正，正云毘",
    "T54n2131_005:1144c11": "耶羯剌諵女感。此翻為聲名記論，以其廣紀",
    "T54n2131_005:1144c12": "諸法能詮，故名聲名記。成劫初，梵王說百萬",
    "T54n2131_005:1144c13": "頌。住劫初，帝釋略為十萬頌。」",
    "T54n2131_005:1144c14": "【攝拖苾馱】此云聲明。《西域記》云：「開蒙誘進，",
    "T54n2131_005:1144c15": "先遵十二章。七歲之後，漸授五明大論。」言五",
    "T54n2131_005:1144c16": "明者，一曰聲明，釋詁訓字，詮目流別；二工巧",
    "T54n2131_005:1144c17": "明，伎術機關，陰陽曆數；三醫方明，禁呪閑邪，",
    "T54n2131_005:1144c18": "藥石針艾；四因明，考定正邪，研覈真偽外道言論；",
    "T54n2131_005:1144c19": "五曰內明，究暢五乘因果妙理。《大般若》云：「五",
    "T54n2131_005:1144c20": "地菩薩覺五明。」此內五明也。外五明者，前四",
    "T54n2131_005:1144c21": "明同，五曰符印。",
    "T54n2131_005:1144c22": "【韋陀】亦名吠陀。此云智論；知此生智，即邪",
    "T54n2131_005:1144c23": "智論。亦翻無對。舊云毘陀，訛也。《韋陀》有四：一、",
    "T54n2131_005:1144c24": "阿由，此云方命，亦曰壽，謂養生繕性。二、夜",
    "T54n2131_005:1144c25": "殊，謂祭祀祈禱。三、娑麿，謂禮儀占卜，兵法",
    "T54n2131_005:1144c26": "軍陣。四、阿達婆，謂異能技數，禁呪醫方。《索隱》",
    "T54n2131_005:1144c27": "引《摩蹬伽經》云：「初人名梵天，造一韋陀。次有",
    "T54n2131_005:1144c28": "僊名白淨，變一為四：一名讀誦，二名祭祀，三",
    "T54n2131_005:1144c29": "名歌詠，四名禳災。次名弗沙，有二十五弟",
    "T54n2131_005:1145a01": "子，各一韋陀，能廣分別。或云韋陀是符檄。」",
    "T54n2131_005:1145a02": "《漢書．高紀》曰：「檄以木簡為書，長尺二寸，用徵",
    "T54n2131_005:1145a03": "召也；其有急事，則加鳥羽插之，示疾速也。」",
    "T54n2131_005:1145a04": "【佉路瑟吒】或佉樓。謂北方邊處人書。",
    "T54n2131_005:1145a05": "【僧佉論】正云僧企耶。此云數術，又翻數論。",
    "T54n2131_005:1145a06": "《輔行》云：「迦毘羅說經十萬偈，名《僧佉論》。用二",
    "T54n2131_005:1145a07": "十五諦，明因中有果，計一為宗。言二十五諦",
    "T54n2131_005:1145a08": "者，一者從冥初生覺，過八萬劫前，冥然不知。",
    "T54n2131_005:1145a09": "但見最初中陰初起，以宿命力，恒憶想之，名",
    "T54n2131_005:1145a10": "為冥諦，亦云世性。謂世間眾生，由冥初而有，",
    "T54n2131_005:1145a11": "即世間本性也。亦曰自然，無所從故。從此生",
    "T54n2131_005:1145a12": "覺，亦名為大，即中陰識也。次從覺生我心者，",
    "T54n2131_005:1145a13": "此是我慢之我，非神我也，即第三諦。從我心",
    "T54n2131_005:1145a14": "生色聲香味觸，從五塵生五大，謂四大及空。",
    "T54n2131_005:1145a15": "塵細大麁，合塵成大，故云從塵生大。然此大",
    "T54n2131_005:1145a16": "生，多少不同。從聲生空大；從聲觸生風大；從",
    "T54n2131_005:1145a17": "色聲觸生火大；從色聲觸味生水大；五塵生",
    "T54n2131_005:1145a18": "地大。地大藉塵多故，其力最薄；乃至空大藉",
    "T54n2131_005:1145a19": "塵少故，其力最強。故四輪成世界，空輪最下，",
    "T54n2131_005:1145a20": "次風，次火，次水，次地。從五大生十一根，謂眼",
    "T54n2131_005:1145a21": "等根，能覺知故，故名為根，名五知根。手足口",
    "T54n2131_005:1145a22": "大小遺根，能有用故，名五業根。心平等根，合",
    "T54n2131_005:1145a23": "十一根。心能遍緣，名平等根。若五知根，各用",
    "T54n2131_005:1145a24": "一大。謂色塵成火大，火大成眼根，眼根還具",
    "T54n2131_005:1145a25": "色，空塵成耳根，耳根還聞聲；地成鼻，水成",
    "T54n2131_005:1145a26": "舌，風成身，亦如是。此二十四諦，即是我所，",
    "T54n2131_005:1145a27": "皆依神我，名為主諦。能所合論，即二十五。」",
    "T54n2131_005:1145a28": "【衛世師】正云鞞崽所皆。此云無勝。優樓僧",
    "T54n2131_005:1145a29": "佉，計六遍造，但眼根火多，乃至身根風多。文",
    "T54n2131_005:1145b01": "見《金七十論》。《輔行》云：「優樓僧佉，此云休留僊。",
    "T54n2131_005:1145b02": "其人晝藏山谷，以造經書。夜則游行，說法教",
    "T54n2131_005:1145b03": "化。猶如彼鳥，故得此名，亦名眼足。其人在",
    "T54n2131_005:1145b04": "佛前八百年出世，亦得五通，說論十萬偈，名",
    "T54n2131_005:1145b05": "衛世師。」",
    "T54n2131_005:1145b06": "【勒沙婆】此云苦行。以算數為聖法，造經十萬",
    "T54n2131_005:1145b07": "偈，名尼乾子。此三僊說，無漏盡通，故唯五通。",
    "T54n2131_005:1145b08": "《宗鏡》云：「迦毘羅計因中有果；僧佉計因中無",
    "T54n2131_005:1145b09": "果；勒沙婆計因中亦有果亦無果。」",
    "T54n2131_005:1145b10": "【毘世】此云勝異論。即六句義，於實句中有",
    "T54n2131_005:1145b11": "九法，地水火風空時方等。計積極微以成器",
    "T54n2131_005:1145b12": "世間，此外道計極微常住不滅。",
    "T54n2131_005:1145b13": "【尼羅蔽茶】《西域記》云：「唐言青藏，記言書事，",
    "T54n2131_005:1145b14": "各有司存。史誥總稱，謂尼羅蔽茶。善惡見舉，",
    "T54n2131_005:1145b15": "災祥備著。」《前漢書》明劉歆七略，輯略，輯與集",
    "T54n2131_005:1145b16": "同，師古曰：「謂諸書之總要；六藝略，六經也；",
    "T54n2131_005:1145b17": "諸子略；詩賦略；兵書略；術數略，占卜之書；",
    "T54n2131_005:1145b18": "方技略，醫藥之書。」《說苑》明人臣之行，有六正",
    "T54n2131_005:1145b19": "六邪：一者萌兆未現，見存亡之機，名為聖臣。",
    "T54n2131_005:1145b20": "二者進善通道，功歸於君，名為大臣。三者卑",
    "T54n2131_005:1145b21": "身進賢，稱古行事，以勵主意，名為忠臣。四者",
    "T54n2131_005:1145b22": "明察早見，終無憂患，名為智臣。五者守文",
    "T54n2131_005:1145b23": "奉法，飲食廉節，名為貞臣。六者國家昏亂而",
    "T54n2131_005:1145b24": "不諭，犯主嚴顏，言主之過，身死國安，名為直",
    "T54n2131_005:1145b25": "臣。阮瑀論通士，以四奇高人，必有四難之",
    "T54n2131_005:1145b26": "忌：言多方者，中難處也；術饒津者，要難求",
    "T54n2131_005:1145b27": "也；意弘博者，情難足也；性明察者，下難事",
    "T54n2131_005:1145b28": "也。阮瑀論質士，以四短違人，必有四安之",
    "T54n2131_005:1145b29": "報：少言詞者，政不煩也孟僖所以不能答郊勞也；寡知見者，",
    "T54n2131_005:1145c01": "物不擾也慶氏所以困相鼠也。《左傳》云：齊慶封來聘，叔孫與慶食不敬，為賦相鼠，亦不知也；",
    "T54n2131_005:1145c02": "專一道者，思不散也；混濛蔑者，民不備也。",
    "T54n2131_005:1145c03": "【路伽耶】應法師譯云順世，本外道縛摩路迦",
    "T54n2131_005:1145c04": "也。天台曰：此云善論，亦名師破弟子。慈恩",
    "T54n2131_005:1145c05": "云：「此翻惡對答，是順世者，以其計執，隨于世",
    "T54n2131_005:1145c06": "間之情計也。」劉虬云：「如此土禮義名教。」",
    "T54n2131_005:1145c07": "【逆路伽耶陀】應師云：「逆路底迦，此云左世。」天",
    "T54n2131_005:1145c08": "台曰：此惡論，亦名弟子破師。慈恩云：「此翻惡",
    "T54n2131_005:1145c09": "徵問。左道惑世，以其所計，不順世間故也。」劉",
    "T54n2131_005:1145c10": "虬云：「如此土莊老玄書。」故楊雄斥《老子》曰：「槌",
    "T54n2131_005:1145c11": "提仁義，絕滅禮學，吾無取焉。」斥《莊子》曰：「齊",
    "T54n2131_005:1145c12": "生死，同富貴，等貴賤，其有懼乎。」然此半滿兩",
    "T54n2131_005:1145c13": "乘，東夏偏弘。邪正二教，西域各習。世尊預鑑，",
    "T54n2131_005:1145c14": "以誡學焉。故《十誦》云：「好作文誦，莊嚴章句，是",
    "T54n2131_005:1145c15": "可怖畏，不得作。」《五分》云：「為知差次會等學書，",
    "T54n2131_005:1145c16": "不得為好廢業，不聽卜相，及問他吉凶。」《四分》",
    "T54n2131_005:1145c17": "開學誦學書，及學世論，為伏外道故。雜法中，",
    "T54n2131_005:1145c18": "新學比丘開學算法。《智論》云：「習外典，如以刀",
    "T54n2131_005:1145c19": "割泥，泥無所成，而刀自損。」言內外典者，《二教",
    "T54n2131_005:1145c20": "論》云：「救形之教稱為外，濟神之典號為內。」",
    "T54n2131_005:1145c21": "《智度》有內外兩經；《仁王》辨內外二論；方等明",
    "T54n2131_005:1145c22": "內外兩律；《百論》言內外二道。《通源記》簡兩重",
    "T54n2131_005:1145c23": "內外：一約域，二約教。約域，即以世間為內，出",
    "T54n2131_005:1145c24": "世為外。約教，即以治心為內，治身為外。是則",
    "T54n2131_005:1145c25": "儒道之教，縱曰治心，且無出世之理，俱屬域",
    "T54n2131_005:1145c26": "內。釋氏之教，雖有治身，亦為出世之因，俱屬",
    "T54n2131_005:1145c27": "域外。梁陳留處士阮孝緒，字士宗，撰《七錄》十",
    "T54n2131_005:1145c28": "二卷：一、經典，二、傳說，三、子兵書，四、文集，五、",
    "T54n2131_005:1145c29": "術伎。此五名為內篇。六、佛法，七、僊道。此二名",
    "T54n2131_005:1146a01": "為外篇。南山以佛道為方外之篇，起於是矣。",
    "T54n2131_005:1146a02": "《莊子．大宗師》「孔子曰：『彼游方之外者也，而丘",
    "T54n2131_005:1146a03": "游方之內者也。』」《通源記》「問：『彼既以道為外，今",
    "T54n2131_005:1146a04": "何判屬內耶？』答：『彼且以神僊道德之說，非如",
    "T54n2131_005:1146a05": "周孔治世之教，名為外篇。今以佛教望之，其",
    "T54n2131_005:1146a06": "實域內之談耳。』」言儒教者，范曄云：「碩德為儒。」",
    "T54n2131_005:1146a07": "楊雄云：「通天地人曰儒。」孔子姓孔名丘，字仲",
    "T54n2131_005:1146a08": "尼，魯國鄒邑平昌闕里人。為魯司𡨥，自衛反",
    "T54n2131_005:1146a09": "魯，刪詩書，定禮樂，修春秋，贊易道，以六經為",
    "T54n2131_005:1146a10": "教也。言道教者，《隋書．經籍志》云：「蓋萬物之奧，",
    "T54n2131_005:1146a11": "聖人之賾也。」老子姓李名耳，字伯陽，諡曰",
    "T54n2131_005:1146a12": "𥅆，楚苦縣厲鄉曲仁里人。為周守藏室之吏。",
    "T54n2131_005:1146a13": "西入流沙，為函谷關吏尹喜，說五千言，即道",
    "T54n2131_005:1146a14": "德二經為教也。言釋教者，《老子西昇經》云：「吾",
    "T54n2131_005:1146a15": "師化游天竺，善入泥洹。」符子云：「老子之師，名",
    "T54n2131_005:1146a16": "釋迦文。」釋迦所說之法，謂之釋教。《後漢．郊祀",
    "T54n2131_005:1146a17": "志》云：「佛教以修善慈心為主，不殺生類，專務",
    "T54n2131_005:1146a18": "清尚。又以人死，精神不滅，隨復受形，所行善",
    "T54n2131_005:1146a19": "惡，後生皆有報應。所貴行善以練其精神，練",
    "T54n2131_005:1146a20": "而不已，以至無生，而得為佛也。有經書數千",
    "T54n2131_005:1146a21": "卷，以虛無為宗，包羅精粗七胡，無所不統。善",
    "T54n2131_005:1146a22": "為宏闊勝大之言，所求在一體之內，所明在",
    "T54n2131_005:1146a23": "視聽之表，玄微深遠，難得而測。故王公大人，",
    "T54n2131_005:1146a24": "觀生死報應之際，無不懅然自失也。」《寶王論》",
    "T54n2131_005:1146a25": "曰：「三教之理，名未始異，理未始同。且夫子四",
    "T54n2131_005:1146a26": "絕中一無我者，謙光之義，為無我也。道無我",
    "T54n2131_005:1146a27": "者，長而不宰，為無我也。佛無我者，觀五蘊",
    "T54n2131_005:1146a28": "空，為無我也。上二教門，都不明五蘊，孰辨其",
    "T54n2131_005:1146a29": "四諦？六度萬行，聖賢階級，蔑然無聞。但和光",
    "T54n2131_005:1146b01": "同塵，保雌守靜，既慈且儉，不敢為天下先，各",
    "T54n2131_005:1146b02": "一聖也，安用商搉其淺深歟？三教無我明矣！」",
    "T54n2131_005:1146b03": "《弘明集》云：「秦景西使，摩騰東來，道暢皇漢之",
    "T54n2131_005:1146b04": "朝，訓敷永平之祀。竺法蘭之入洛，康僧會之",
    "T54n2131_005:1146b05": "游吳，顯舍利於南國，起招提於東都。」南山云：",
    "T54n2131_005:1146b06": "「自教法東漸，亟涉窊烏瓜隆，三被屏除，五遭",
    "T54n2131_005:1146b07": "拜伏。此非休明之代，乃是暴虐之君，故使布",
    "T54n2131_005:1146b08": "令，非經國之謨；乖常，致良史之誚。事理難反，",
    "T54n2131_005:1146b09": "還習舊津。」初東晉成帝咸康六年，庾氷輔",
    "T54n2131_005:1146b10": "政，帝在幼沖，為帝出詔，令僧致拜。時尚書令",
    "T54n2131_005:1146b11": "何充、謝廣等，建議不合拜。往反三議，當時遂",
    "T54n2131_005:1146b12": "寢。安帝元初中，太尉桓玄，上書令拜。尚書",
    "T54n2131_005:1146b13": "令桓謙、中書王謐等，抗諫曰：「今沙門雖意深",
    "T54n2131_005:1146b14": "於敬，不以形屈為禮。迹充率土，而趣超方內。",
    "T54n2131_005:1146b15": "是以外國之君，莫不降禮。良以道在則貴，不",
    "T54n2131_005:1146b16": "以人為輕重。尋大法東流，為日諒久。雖風移",
    "T54n2131_005:1146b17": "政變，而弘之不易。豈不以獨絕之化，有日用",
    "T54n2131_005:1146b18": "於陶漸，清約之風，無時害於隆平者乎？」玄又",
    "T54n2131_005:1146b19": "致書遠法師，遠著《沙門不敬王者論》五篇，其",
    "T54n2131_005:1146b20": "事由息。及安帝返政，還崇信奉。有宋劉氏，",
    "T54n2131_005:1146b21": "雖孝武大明六年，暫制拜君，尋依先政。中原",
    "T54n2131_005:1146b22": "元魏太武真君七年，道士寇謙、司徒崔皓，讒",
    "T54n2131_005:1146b23": "於佛法。帝然之。遂滅佛法。逃僧梟斬。後延曇",
    "T54n2131_005:1146b24": "始，頂禮悔過，廢經五載，帝被癘疾，遂誅崔氏，",
    "T54n2131_005:1146b25": "還興佛法。自晉失御中原，國分十六，斯諸偽",
    "T54n2131_005:1146b26": "政，信法不虧。唯赫連㪍㪍，據有夏州，兇暴無",
    "T54n2131_005:1146b27": "厭，以殺為樂。背像背上，令僧禮之。後為天震",
    "T54n2131_005:1146b28": "而死。及葬，又震出之。其子昌襲位，破長安，滅",
    "T54n2131_005:1146b29": "佛法，逢僧斬戮。沙門曇始，被刀不傷，因爾改",
    "T54n2131_005:1146c01": "心。尋為北朝後魏所滅。周武帝初信佛法，",
    "T54n2131_005:1146c02": "後納道士張賓，及前僧衛元嵩之讒，將除佛",
    "T54n2131_005:1146c03": "教。安師著《二教論》，抗云：「九流之教，教止其身，",
    "T54n2131_005:1146c04": "名為外教。三乘之教，教靜其心，名為內教。老",
    "T54n2131_005:1146c05": "非教主，易謙所攝。」帝聞之，存廢理乖，遂雙除",
    "T54n2131_005:1146c06": "屏。不盈五載，身歿移隋。煬帝嗣錄，改革前",
    "T54n2131_005:1146c07": "朝。雖令致敬，僧竟不屈。唐祖太武出沙汰",
    "T54n2131_005:1146c08": "佛道詔。太宗制拜君親勅，威秀、道宣等上表，",
    "T54n2131_005:1146c09": "及臣僚書，國議不行。武宗會昌五年，道士",
    "T54n2131_005:1146c10": "劉玄靜、趙歸真，非毀釋氏，沙汰佛寺。六年帝",
    "T54n2131_005:1146c11": "崩。宣帝立，復佛寺，誅劉玄靜毀罪。《通源記》云：",
    "T54n2131_005:1146c12": "「或責梁武崇佛，卒有侯景之敗者；蓋不知業",
    "T54n2131_005:1146c13": "通三世，因緣會遇果報還受之義。故文中子",
    "T54n2131_005:1146c14": "曰：『詩書盛而秦世滅，非仲尼之罪也；玄虛長",
    "T54n2131_005:1146c15": "而晉室亂，非老莊之罪也；齋戒修而梁國亡，",
    "T54n2131_005:1146c16": "非釋迦之罪也。』此說明矣《吳書》云：吳主問三教，尚書令闞澤對曰：孔老設",
    "T54n2131_005:1146c17": "教，法天制用，不敢違天；佛之設教，諸天奉行。」",
    "T54n2131_005:1146c18": "翻譯名義集五"
}