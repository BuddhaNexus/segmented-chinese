{
    "X14n0295_001:0624b03": "勸持敘",
    "X14n0295_001:0624b05": "師子林沙門　惟識　撰",
    "X14n0295_001:0624b06": "首楞嚴王。具足萬行。總持三昧。熏修奢摩他路。開",
    "X14n0295_001:0624b07": "示眾生。妙在一門超出。由慶喜恨多聞。而未全道",
    "X14n0295_001:0624b08": "力。故迦文因妄見。而直指人心。七處之徵。寶鏡磨",
    "X14n0295_001:0624b09": "塵。而本明自現。八還之辨。金錍刮膜。而幻影隨消。",
    "X14n0295_001:0624b10": "斥攀緣則心不是心。示真覺則見猶離見。即顯真",
    "X14n0295_001:0624b11": "而破妄。仍即妄以談真。窮陰入處界。而列為四科。",
    "X14n0295_001:0624b12": "因緣自然。二俱排擯。會地水火風而通名七大。真",
    "X14n0295_001:0624b13": "俗中道。三諦圓融。本如來藏而含吐十虗。隨眾生",
    "X14n0295_001:0624b14": "心而發揮諸相。乃至一多相即。小大互容。現寶剎",
    "X14n0295_001:0624b15": "於毫端。轉法輪於塵裡。得無&#;礙者。倒想銷於億",
    "X14n0295_001:0624b16": "劫。不隨分別者。狂心歇即菩提。圓頓機已解密因。",
    "X14n0295_001:0624b17": "中下器須陳妙行。於是開遠客還家之路。指天王",
    "X14n0295_001:0624b18": "賜屋之門。詰諸聖之本因。依證悟說。最初方便。順",
    "X14n0295_001:0624b19": "此方之教體。選音聞為第一圓通。次為攝心。乃重",
    "X14n0295_001:0624b20": "施戒依先。世尊舉指。清淨明誨。現化身佛。宣演秘",
    "X14n0295_001:0624b21": "密伽陀。三學圓具。而所證非偏。諸妄銷亡。而不真",
    "X14n0295_001:0624b22": "何待。況復精研七趣。隨業受生。痛喻六交。因習招",
    "X14n0295_001:0624b23": "報。示五十種禪那之境。深防愛見魔邪。具八萬種",
    "X14n0295_001:0624b24": "解脫之機。對治塵勞煩惱。保持覆護。囑勸弘宣。在",
    "X14n0295_001:0624c01": "始在終。無非修證了義。或破或立。不離常住真心。",
    "X14n0295_001:0624c02": "琴瑟箜篌既逢妙指。林木池沼皆演法音。令諸闡",
    "X14n0295_001:0624c03": "提隳彌戾車。從三摩地得無生忍。或自分真而安",
    "X14n0295_001:0624c04": "直聖位。或從互用而超至後心。坐大道場。登無上",
    "X14n0295_001:0624c05": "覺。一切事究竟堅固。廣開菩薩多方便門。十方界",
    "X14n0295_001:0624c06": "任運縱橫。同入如來妙莊嚴海。其教至矣。厥功懋",
    "X14n0295_001:0624c07": "哉。愧余之謬而妄擬會通。樂法之深而重加讚勸。",
    "X14n0295_001:0624c08": "幸諸方之學者。試一披而覽焉。敘終",
    "X14n0295_001:0624c18": "大佛頂如來密因修證了義諸菩薩萬行首楞嚴經卷第一",
    "X14n0295_001:0624c21": "唐天竺沙門　般剌密帝　譯",
    "X14n0295_001:0624c22": "烏萇國沙門　彌伽釋迦　譯語",
    "X14n0295_001:0624c23": "菩薩戒弟子前正議大夫同中",
    "X14n0295_001:0624c24": "書門下平章事清河房融　筆受",
    "X14n0295_001:0625a01": "明淮海參佛弟子蘊空居士陸西星　述旨",
    "X14n0295_001:0625a02": "明太子太保吏部尚書李戴　印可",
    "X14n0295_001:0625a03": "明中憲大夫直隸淮安府知府劉大文",
    "X14n0295_001:0625a04": "　明中憲大夫直隸揚州府知府　楊洵　校閱",
    "X14n0295_001:0625a05": "淮南後學　陳南金　校定",
    "X14n0295_001:0625a06": "△通釋經題",
    "X14n0295_001:0625a07": "夫如來果體。其體本然。何假密因。菩薩道用。其用",
    "X14n0295_001:0625a08": "無作。孰資萬行。無因無作。無修無證。無了不了。大",
    "X14n0295_001:0625a09": "小名相。一切不立。此真首楞嚴究竟堅固者也。特",
    "X14n0295_001:0625a10": "以眾生如來隱於藏心。非密因不顯。眾生菩薩淪",
    "X14n0295_001:0625a11": "於七趣。非萬行不修。覺皇於是示之以大法。使不",
    "X14n0295_001:0625a12": "迷於小道。而默得乎無外之體。喻之以佛頂。使不",
    "X14n0295_001:0625a13": "滯於相見。而妙極乎無上之致指。如來密因。使明",
    "X14n0295_001:0625a14": "本妙之心。知三世諸佛。皆依此為初因。明修證了",
    "X14n0295_001:0625a15": "義。使悟究竟之法。知一切聖人皆依此而證果。乃",
    "X14n0295_001:0625a16": "至具足菩薩清淨萬行。一切事法無不究竟。至於",
    "X14n0295_001:0625a17": "實相堅固不壞。故名大佛頂如來密因修證了義",
    "X14n0295_001:0625a18": "諸菩薩萬行首楞嚴經。始於徵心辯見。終於破陰",
    "X14n0295_001:0625a19": "褫魔。無非健相分別事也。",
    "X14n0295_001:0625a20": "天如曰。梵語首楞嚴。乃大定之總名也。此翻一切",
    "X14n0295_001:0625a21": "事究竟堅固。古師云。未修此定。一切事法宛爾差",
    "X14n0295_001:0625a22": "殊。為法所縛。既得此定時。山河大地。明暗色空。一",
    "X14n0295_001:0625a23": "切當處寂滅。即是常住心性。故云究竟堅固。",
    "X14n0295_001:0625a24": "△判說經先後(刪定舊文)",
    "X14n0295_001:0625b01": "夫法王說法。有條不紊。初說一乘頓教以立本。即",
    "X14n0295_001:0625b02": "華嚴也。次說三乘漸教以逗機。即阿含方等般若",
    "X14n0295_001:0625b03": "也。後說一乘圓教以顯實。即法華也。楞嚴即般若",
    "X14n0295_001:0625b04": "法華之中。實大乘終極之教。故如來密因。菩薩萬",
    "X14n0295_001:0625b05": "行修證之法。一切畢竟。自此以往。無復進修。直透",
    "X14n0295_001:0625b06": "一乘圓妙之道。故法華會上。更無地位之說。純談",
    "X14n0295_001:0625b07": "妙法。隨根印可。授記作佛而已。法華之後。便說涅",
    "X14n0295_001:0625b08": "槃。扶律常談而終焉。扶律者。所以囑後事。談常者。",
    "X14n0295_001:0625b09": "所以示真寂。此獨臨滅遺付之事。非有加於法華",
    "X14n0295_001:0625b10": "也。說者不本扶律之意。輒判楞嚴。於法華之後。亦",
    "X14n0295_001:0625b11": "稱扶律談常。若然則是扶律之後而又扶律。進修",
    "X14n0295_001:0625b12": "之後而又進修。前則加於法華。後則贅於涅槃。倒",
    "X14n0295_001:0625b13": "置駢枝。紊於法王之法矣。以經證之。竛竮之子既",
    "X14n0295_001:0625b14": "領寶藏。復何所求。化城之人既到寶所。復何前進。",
    "X14n0295_001:0625b15": "燈明說法華以後。中夜涅槃。釋迦說法華已。便於",
    "X14n0295_001:0625b16": "四眾唱滅。復何枝蔓於楞嚴哉。如必以楞嚴居後。",
    "X14n0295_001:0625b17": "則阿難既於法華諸漏已盡。而復於楞嚴未盡諸",
    "X14n0295_001:0625b18": "漏。既於法華堪授佛記。而復於楞嚴未全道力。既",
    "X14n0295_001:0625b19": "先領悟妙法。而復不知真際。既已安住佛道。而復",
    "X14n0295_001:0625b20": "溺於婬舍。是皆倒置。理自不然。故判楞嚴在般若",
    "X14n0295_001:0625b21": "之後者。蓋以般若之後。慧學方盛。定力未全。人或",
    "X14n0295_001:0625b22": "溺於多聞。失於正受。於是示首楞之大定。資般若",
    "X14n0295_001:0625b23": "之大慧。使定慧均等學行兩全。而究竟趨於一乘",
    "X14n0295_001:0625b24": "實相。此楞嚴所以說也。論三經大致。無非為一大",
    "X14n0295_001:0625c01": "事因緣。而必先般若以發明。次楞嚴而修證。終法",
    "X14n0295_001:0625c02": "華而印可。然後盡諸佛之能事。此其序固如是也。",
    "X14n0295_001:0625c03": "然導達禪乘。決擇正見。無尚楞嚴矣。",
    "X14n0295_001:0625c04": "△正宗五分",
    "X14n0295_001:0625c05": "此經正宗文五。一見道分。初由七徵。以顯常住真",
    "X14n0295_001:0625c06": "心性淨明體。(即第一卷)次由八還。以辯妙淨見精。顯如",
    "X14n0295_001:0625c07": "來藏。(即第二第三卷)復即山河萬象。宣勝義中。真勝義性。",
    "X14n0295_001:0625c08": "(四卷初至中)皆使行人明心見性。為修證密因。故名見",
    "X14n0295_001:0625c09": "道分。二修道分。首示初心二決定義。令審因心果",
    "X14n0295_001:0625c10": "覺。又審煩惱根本。為修行真基。(四中至末)決示六根。舒",
    "X14n0295_001:0625c11": "結倫次。令解結心。而得妙圓通。為修行真要。(五至六中)",
    "X14n0295_001:0625c12": "此利根進修之一終也。故阿離至此明了菩提所",
    "X14n0295_001:0625c13": "歸道路。自謂已悟成佛法門。而願度末世。復請安",
    "X14n0295_001:0625c14": "立道場攝心軌則。遂聞三無漏學。四種律儀。及大",
    "X14n0295_001:0625c15": "神呪。(六中至末)總為修行方便。故名修道分。三證果分。",
    "X14n0295_001:0625c16": "始從凡夫。終大涅槃。歷示增進五十五位。至盡妙",
    "X14n0295_001:0625c17": "覺成無上道。故名證果分。四結經分。列示五門。結",
    "X14n0295_001:0625c18": "顯大旨。(八中)五助道分。初明天獄七趣一惟心造。次",
    "X14n0295_001:0625c19": "明奢摩他中微細魔事。恐諸行人洗心非正。失錯",
    "X14n0295_001:0625c20": "墮落。故名助道。(八中十末)夫見道然後修道。修道然後",
    "X14n0295_001:0625c21": "證果。修證事畢。於是結經。楞嚴止此而已。而世尊",
    "X14n0295_001:0625c22": "大慈。復欲持戒眾生謹潔無犯。真修行者。不遭岐",
    "X14n0295_001:0625c23": "枝。故說助道之法。最後垂範。遂入流通而終會焉。",
    "X14n0295_001:0625c24": "此乃一經綸貫。連環不斷。其大略如此。",
    "X14n0295_001:0626a01": "大佛頂如來密因修證了義諸菩薩萬行首楞嚴經。",
    "X14n0295_001:0626a02": "△正文",
    "X14n0295_001:0626a03": "如是我聞一時佛在(至)文殊師利而為上首。",
    "X14n0295_001:0626a04": "通敘祗園結集之會。舍利弗智慧第一。目犍連神",
    "X14n0295_001:0626a05": "通第一。拘絺羅博學第一。富樓那說法第一。須菩",
    "X14n0295_001:0626a06": "提解空第一。優波尼了悟色空第一。",
    "X14n0295_001:0626a07": "時波斯匿王為其父王(至)及摩登伽歸來佛所。",
    "X14n0295_001:0626a08": "通敘阿難誤墮婬室之由。波斯匿舍衛國王也。剎",
    "X14n0295_001:0626a09": "地利王族也。旃陀羅屠膾婬酒之家。",
    "X14n0295_001:0626a10": "阿難見佛。頂禮悲泣。恨無始來。一向多聞。未全道力。",
    "X14n0295_001:0626a11": "殷懃啟請十方如來。得成菩提。妙奢摩他。三摩禪那。",
    "X14n0295_001:0626a12": "最初方便。於時復有恒沙菩薩及諸十方大阿羅漢",
    "X14n0295_001:0626a13": "辟支佛等。俱願樂聞。退坐默然。承受聖旨。佛告阿難。",
    "X14n0295_001:0626a14": "汝我同氣。情均天倫。當初發心。於我法中。見何勝相。",
    "X14n0295_001:0626a15": "頓捨世間深重恩愛。阿難白佛。我見如來三十二相",
    "X14n0295_001:0626a16": "勝妙殊絕。形體暎徹。猶如琉璃。常自思惟。此相非是",
    "X14n0295_001:0626a17": "欲愛所生。何以故。欲氣麤濁。腥臊交遘。膿血雜亂。不",
    "X14n0295_001:0626a18": "能發生勝淨妙明。紫金光聚。是以渴仰從佛剃落。佛",
    "X14n0295_001:0626a19": "言善哉。阿難。汝等當知。一切眾生。從無始來。生死相",
    "X14n0295_001:0626a20": "續。皆由不知常住真心性淨明體。用諸妄想。此想不",
    "X14n0295_001:0626a21": "真。故有輪轉。汝今欲研無上菩提真發明性。應當直",
    "X14n0295_001:0626a22": "心。酬我所問。十方如來同一道故。出離生死。皆以直",
    "X14n0295_001:0626a23": "心。心言直故。如是乃至終始地位。中間永無諸委曲",
    "X14n0295_001:0626a24": "相。阿難。我今問汝。當汝發心。緣於如來三十二相。將",
    "X14n0295_001:0626b01": "何所見。誰為愛樂。阿難白佛言。世尊。如是愛樂。用我",
    "X14n0295_001:0626b02": "心目。觀見如來勝相。心生愛樂。故我發心。願捨生死。",
    "X14n0295_001:0626b03": "佛告阿難。如汝所證。真所愛樂。因於心目。若不識知",
    "X14n0295_001:0626b04": "心目所在。則不能得降伏塵勞。譬如國王為賊所侵。",
    "X14n0295_001:0626b05": "發兵討除。是兵要當知賊所在。使汝流轉。心目為咎。",
    "X14n0295_001:0626b06": "吾今問汝。唯心與目。今何所在。",
    "X14n0295_001:0626b07": "△徵心品第一",
    "X14n0295_001:0626b08": "阿難被摩登伽女。以先天梵呪。攝入婬室。將毀",
    "X14n0295_001:0626b09": "戒體。將者。且然未必之辭。阿難道力。少見於此。",
    "X14n0295_001:0626b10": "但未全耳。佛為宣呪提歸。深悔道力未全。啟請",
    "X14n0295_001:0626b11": "如來妙奢摩他。三摩禪那最初方便。妙奢摩他",
    "X14n0295_001:0626b12": "止也。三摩觀也。禪那靜慮也。於是世尊為之決",
    "X14n0295_001:0626b13": "擇真妄。以為密因。先問阿難言。汝何所見。割愛",
    "X14n0295_001:0626b14": "出家。阿難言。見如來三十二相勝妙殊絕。是以",
    "X14n0295_001:0626b15": "渴仰。從佛剃落。是知阿難見相。乃緣塵分別之",
    "X14n0295_001:0626b16": "見。其所發心。即妄想攀緣之心。一切眾生。從無",
    "X14n0295_001:0626b17": "始來。生死相續。皆由不知常住真心性淨明體。",
    "X14n0295_001:0626b18": "用諸妄想。此想不真。故有輪轉。欲研無上菩提。",
    "X14n0295_001:0626b19": "正當辯其真妄。而起妄之源。由於心目。如來首",
    "X14n0295_001:0626b20": "問阿難。得其見相愛樂之源。問。汝心目今何所",
    "X14n0295_001:0626b21": "在以下。七徵八辯。皆顯妄心妄見本無定體。由",
    "X14n0295_001:0626b22": "攀緣起。是謂無始生死根本。須令破斷。然後可",
    "X14n0295_001:0626b23": "入止觀正定。",
    "X14n0295_001:0626b24": "△一徵(答言識心在內)",
    "X14n0295_001:0626c01": "阿難白佛言世尊(至)住在身內無有是處。",
    "X14n0295_001:0626c02": "阿難言。識心在內。眼根居外。佛言。汝身坐講堂。先",
    "X14n0295_001:0626c03": "見如來。後矚園林。若使心在身中自合。先見臟腑。",
    "X14n0295_001:0626c04": "今不能然。是謂不見如來。見堂外也。覺了能知之",
    "X14n0295_001:0626c05": "心云住身內者。無有是處。",
    "X14n0295_001:0626c06": "△二徵(又疑識心在外)",
    "X14n0295_001:0626c07": "阿難稽首而白佛言(至)住在身外無有是處。",
    "X14n0295_001:0626c08": "阿難又言。悟知我心。實居身外。譬如燈光居在室",
    "X14n0295_001:0626c09": "外。不能照室。佛言。心若居外。則身與心自不相知。",
    "X14n0295_001:0626c10": "如彼之食。不能得此之飽。今眼見我手。心即分別。",
    "X14n0295_001:0626c11": "是眼根心識。又似相知。云何在外。是故覺了能知",
    "X14n0295_001:0626c12": "之心。住在身外。無有是處。",
    "X14n0295_001:0627a01": "△三徵(又疑識心潛伏根中)",
    "X14n0295_001:0627a02": "阿難白佛言世尊(至)如琉璃合者無有是處。",
    "X14n0295_001:0627a03": "阿難又悟。如佛所言。心不見內。則心不在內明矣。",
    "X14n0295_001:0627a04": "身心相知。則心不在外明矣。如我思惟。了知此心。",
    "X14n0295_001:0627a05": "潛伏根裏。譬如琉璃籠眼。雖有物合而不留礙。彼",
    "X14n0295_001:0627a06": "眼隨見。是知覺了能知之心。不能見內。為在根故。",
    "X14n0295_001:0627a07": "分明矚外。為潛根故。佛言。汝謂心潛根內。如琉璃",
    "X14n0295_001:0627a08": "合者。方其籠眼之時。見琉璃不。阿難答言。實見琉",
    "X14n0295_001:0627a09": "璃。佛言。心潛根內。既能外見琉璃。何以不能見眼。",
    "X14n0295_001:0627a10": "若能見眼。眼則同境。不得成隨。若不能見。則汝言",
    "X14n0295_001:0627a11": "潛伏根內者。無有是處。",
    "X14n0295_001:0627a12": "△四徵(又計見暗名在身內)",
    "X14n0295_001:0627a13": "阿難白佛言世尊(至)名見內者無有是處。",
    "X14n0295_001:0627a14": "阿難又作如是思惟。眾生臟腑居中。竅穴居外。有",
    "X14n0295_001:0627a15": "藏故暗。有竅則明。又計我心在內。故開眼見明。閉",
    "X14n0295_001:0627a16": "眼見暗。佛言。汝當閉眼見暗之時。此暗境界。為與",
    "X14n0295_001:0627a17": "眼對。不與眼對。名與眼對者。暗在眼前。云何成內。",
    "X14n0295_001:0627a18": "若不對者。云何成見。若合眼見暗。名在身中。開眼",
    "X14n0295_001:0627a19": "見明。何不見面。若能見面。則此了知之心。乃在虗",
    "X14n0295_001:0627a20": "空。何成在內。若在虗空。則如我見爾面。見爾面者。",
    "X14n0295_001:0627a21": "豈爾身乎。汝必執言。身眼兩覺。則是一人應有一",
    "X14n0295_001:0627a22": "知。而汝一身當成兩佛矣。是故汝言。見暗名在內",
    "X14n0295_001:0627a23": "者。無有是處。",
    "X14n0295_001:0627a24": "△五徵(又計隨所合處心則隨有)",
    "X14n0295_001:0627b01": "阿難言我常聞佛開示四眾(至)心則隨有無有是處。",
    "X14n0295_001:0627b02": "阿難又自思惟。我今如是思惟。豈隨境思惟者。即",
    "X14n0295_001:0627b03": "我心體耶。故隨所合處。心則隨有。不在內外。不在",
    "X14n0295_001:0627b04": "中間。夫以思惟為體者。特浮想耳。非實體也。佛言。",
    "X14n0295_001:0627b05": "由法生故。種種心生。隨所合處。心則隨有。是汝謂",
    "X14n0295_001:0627b06": "心無體也。心若無體。云何能合。若為有體。云何隨",
    "X14n0295_001:0627b07": "合。若無體而能合者。則如波旬所說。十九界因七",
    "X14n0295_001:0627b08": "塵合。是義不然。明矣。十九界七塵五諦六蘊。乃魔",
    "X14n0295_001:0627b09": "說之。以惑首羅長者。見涅槃經十九界七塵。界在",
    "X14n0295_001:0627b10": "何處。塵在何處。可以無體而能合乎。故曰是義不",
    "X14n0295_001:0627b11": "然。若為有體。則汝試自挃其身。汝所知心。為復內",
    "X14n0295_001:0627b12": "出。為從外入。若復內出。當見身中。若後外入。何不",
    "X14n0295_001:0627b13": "見面。既不見汝身中。又不能見汝面。心體何在。阿",
    "X14n0295_001:0627b14": "難言。見身見面。自是眼見。以心知為見。非其義矣。",
    "X14n0295_001:0627b15": "佛言。眼若能見。則諸已死之人。尚有眼在。應當見",
    "X14n0295_001:0627b16": "物。若能見物。云何名死。汝謂見是眼見。是義不然。",
    "X14n0295_001:0627b17": "且汝覺了能知之心。認為有體。試問。此體為一體",
    "X14n0295_001:0627b18": "耶。為多體耶。在汝身中。為徧體耶。不徧體耶。若一",
    "X14n0295_001:0627b19": "體者。手挃一支。四支應覺。若多體者。則稱多人。何",
    "X14n0295_001:0627b20": "體為汝。在汝身中。若徧體者。當同前挃。挃其一處。",
    "X14n0295_001:0627b21": "處處咸覺。若不徧體。設汝以頭足並觸。頭有覺者。",
    "X14n0295_001:0627b22": "足應無知。今汝不然。又非不徧。是故汝言隨合隨",
    "X14n0295_001:0627b23": "有者。無有是處。何者不合。則無成於斷滅。常住真",
    "X14n0295_001:0627b24": "心當不如是。夫以真心妙覺。常靜常應。觸處洞然。",
    "X14n0295_001:0627c01": "非內非外。非一非多。非徧不徧。認以思惟。則去之",
    "X14n0295_001:0627c02": "愈遠。阿難蓋不知也。",
    "X14n0295_001:0627c03": "△六徵(又計心在根境中間)",
    "X14n0295_001:0627c04": "阿難白佛言世尊我亦聞佛(至)當在中間無有是處。",
    "X14n0295_001:0627c05": "阿難又自思惟。此心內無所知。不成在內。身心相",
    "X14n0295_001:0627c06": "知。不成在外。今既相知矣。却又無見。是知此心不",
    "X14n0295_001:0627c07": "在內外與根。當在中間。佛言。所謂中者。為在身中。",
    "X14n0295_001:0627c08": "為在境中。若在身中。即同在內。若在境中。必須立",
    "X14n0295_001:0627c09": "表。一有所表。東看成西。南觀成北。表體無定。心則",
    "X14n0295_001:0627c10": "雜亂。阿難言。我所謂中。非指身處之中。乃根塵之",
    "X14n0295_001:0627c11": "中也。如世尊言。眼色為緣。生於眼識。眼有分別。色",
    "X14n0295_001:0627c12": "塵無知。識生塵中。即為心在。佛言。此心若在根塵",
    "X14n0295_001:0627c13": "之中。則此心體為復兼二。為不兼二。兼二則不得",
    "X14n0295_001:0627c14": "稱中。何者。物體雜亂。物非體知也。物者根塵。體者",
    "X14n0295_001:0627c15": "心體。根塵無知。心體有知。物與心體。成敵兩立。以",
    "X14n0295_001:0627c16": "何為中。不兼亦不得稱中。何者。不兼根。則獨有根。",
    "X14n0295_001:0627c17": "在根非知也。不兼境則獨有心。在心非不知也。非",
    "X14n0295_001:0627c18": "知不知。則無體性。中為何相。是故當知。在中之說。",
    "X14n0295_001:0627c19": "無有是處。",
    "X14n0295_001:0627c20": "△七徵(又計無着名之為心)",
    "X14n0295_001:0627c21": "阿難白佛言世尊我昔見佛(至)名覺知心無有是處。",
    "X14n0295_001:0627c22": "阿難又舉佛常言。覺知分別心性。不在內外中間。",
    "X14n0295_001:0627c23": "俱無所在。一切無着。我將無着。名為心不。佛言。凡",
    "X14n0295_001:0627c24": "所有相。名為一切。汝不着者。是謂物為有耶。為無",
    "X14n0295_001:0628a01": "耶。無則同於龜毛兔角。云何可着。而名不着。若是",
    "X14n0295_001:0628a02": "其非無。非無即相。有相即有所在。云何不着。是故",
    "X14n0295_001:0628a03": "以一切無着。名知覺心者。無有是處。夫虗妄浮心。",
    "X14n0295_001:0628a04": "緣慮而有。本無定體。亦無定所。以上七番。破其妄",
    "X14n0295_001:0628a05": "所。意在顯真。其如阿難未悟。故下重請開示。",
    "X14n0295_001:0628a06": "孤山曰。總此七番。似破四性。在內潛根。見內似自",
    "X14n0295_001:0628a07": "性。在外似他性。中間似共性。隨合無着。似無因性。",
    "X14n0295_001:0628a08": "龍樹云。諸法不自生。亦不從他生。不共不無因。是",
    "X14n0295_001:0628a09": "故說無生。是故如來七番逐破。使介爾妄心。無逃",
    "X14n0295_001:0628a10": "避處。妄賊既除。真王得顯。無生之理。於茲見矣。此",
    "X14n0295_001:0628a11": "言外意也。",
    "X14n0295_001:0628a12": "△辯見品第二",
    "X14n0295_001:0628a13": "陰符經云。心生於物死於物。機在目。是知。心之",
    "X14n0295_001:0628a14": "所以有生□者。目為之牖也。迷中倍人。轉見於",
    "X14n0295_001:0628a15": "物。遂爾迷真。以故。世尊急為提點。使知吾人見",
    "X14n0295_001:0628a16": "性。原自不迷。乃吾常住不還之主人。而彼前塵",
    "X14n0295_001:0628a17": "分別影事。去則不留。不可認以為真故。嘗喻之。",
    "X14n0295_001:0628a18": "見如鏡體。物如影事。物去而鏡體常明。未見有",
    "X14n0295_001:0628a19": "變滅者。",
    "X14n0295_001:0628a20": "爾時阿難在大眾中(至)失汝元常故受輪轉。",
    "X14n0295_001:0628a21": "阿難因前徵發。乃知迷妄。於是哀請求詣真際。願",
    "X14n0295_001:0628a22": "示奢摩正路。佛言。一切眾生。無始以來。種種顛倒。",
    "X14n0295_001:0628a23": "業種自然。與諸行人。不成正果。皆由不知二種根",
    "X14n0295_001:0628a24": "本。錯亂修習。云何二種。一者無始生死根本。則汝",
    "X14n0295_001:0628b01": "今者用攀緣心。為自性者是。二者無始菩提涅槃",
    "X14n0295_001:0628b02": "元清淨體。則汝今者識精元明。能生諸緣。所遺失",
    "X14n0295_001:0628b03": "者是。何謂緣所遺者。是緣生則虗妄想像。顛倒影",
    "X14n0295_001:0628b04": "事。如人徒見鏡影而忘鏡體。故真性遺失。今當與",
    "X14n0295_001:0628b05": "汝決擇。因舉臂屈指。為光明拳。問阿難見不。阿難",
    "X14n0295_001:0628b06": "言。我見世尊舉光明拳。耀我心目。佛言。汝將誰見。",
    "X14n0295_001:0628b07": "阿難答言。我將眼見。佛言。汝以眼見。以何為心。當",
    "X14n0295_001:0628b08": "我拳耀。阿難言。如來現今徵心所在。而我以心推",
    "X14n0295_001:0628b09": "窮尋逐。即能推者。我將為心。佛言。咄哉阿難。此非",
    "X14n0295_001:0628b10": "汝心。阿難矍然自失。白佛言。此非我心。當名何等。",
    "X14n0295_001:0628b11": "佛言。此是前塵虗妄想相。惑汝真性。至於今生。認",
    "X14n0295_001:0628b12": "賊為子。失汝元常。故受輪轉。此一提醒已後。節節",
    "X14n0295_001:0628b13": "緊湊。更宜熟玩。",
    "X14n0295_001:0628b14": "阿難白佛言世尊(至)合掌清心佇佛悲誨。",
    "X14n0295_001:0628b15": "世尊欲令阿難及一切眾生。獲妙明心。得清淨眼。",
    "X14n0295_001:0628b16": "故上與徵心。此復辯見。承上光明。拳耀心目。設為",
    "X14n0295_001:0628b17": "譬喻而問阿難。若無我手。不成我拳。若無汝眼。不",
    "X14n0295_001:0628b18": "成汝見。是義均不。此義本不均。而阿難曰均。佛謂。",
    "X14n0295_001:0628b19": "是義不然。何以故。若無手人。拳畢竟滅。而無眼人。",
    "X14n0295_001:0628b20": "見未甞滅也。今舉盲人而問。必言。我今眼前性見",
    "X14n0295_001:0628b21": "黑暗。以是義觀。前塵自暗。見何虧損。使無眼之忽",
    "X14n0295_001:0628b22": "得眼光。睹見前塵。作種種色。是名眼見。何異黑暗",
    "X14n0295_001:0628b23": "之人。忽得燈光。見種種色。還是眼見。抑是燈見。當",
    "X14n0295_001:0628b24": "知燈能顯色。能見色者。是眼非燈。以譬眼能見色。",
    "X14n0295_001:0628c01": "如是□見者。是心非眼。知見不由眼。而直在心。則",
    "X14n0295_001:0628c02": "真悟見性。直超形累。而可以得清淨法眼矣。而阿",
    "X14n0295_001:0628c03": "難猶未開悟。",
    "X14n0295_001:0628c04": "爾時世尊舒兜羅綿(至)誰為搖動佛言如是。",
    "X14n0295_001:0628c05": "佛告大眾。我初於塵野苑中。為阿若多五比丘等",
    "X14n0295_001:0628c06": "及四眾言。一切眾生。不成菩提及阿羅漢。皆由客",
    "X14n0295_001:0628c07": "塵煩惱所誤。汝等因何開悟得成聖果。憍陳如起",
    "X14n0295_001:0628c08": "白佛言。我於大眾。得獨解名。因悟客塵二字。得成",
    "X14n0295_001:0628c09": "斯果。何謂客塵。譬如行客食宿旅亭。事畢束裝前",
    "X14n0295_001:0628c10": "途。不遑安處。若實主人自無攸往。我將以是不住",
    "X14n0295_001:0628c11": "者。名為客義。住者名為主義。又如清暘升天光入",
    "X14n0295_001:0628c12": "隙中。見有塵相。塵質搖動。虗空寂然。我將以是澄",
    "X14n0295_001:0628c13": "寂者名為空義。若搖動者名為塵義。佛言。如是如",
    "X14n0295_001:0628c14": "是。客喻分別之粗。塵喻俱生之細。然而旅亭之客。",
    "X14n0295_001:0628c15": "遣之則易。幽隙之塵。拂之實難。所以俱生煩惱。必",
    "X14n0295_001:0628c16": "須五陰盡者。方得蕩絕。詳在十卷。即時如來屈五",
    "X14n0295_001:0628c17": "輪指。屈已復開。開已又屈。問阿難言。汝今何見。阿",
    "X14n0295_001:0628c18": "難言。我見如來手掌眾中開屈。佛言。還是我手開",
    "X14n0295_001:0628c19": "合。抑是汝見開合。阿難言。是如來手。非我見故。佛",
    "X14n0295_001:0628c20": "言。如是如是。初問開合。以明搖動之塵。次問動靜。",
    "X14n0295_001:0628c21": "以明不住之客。是知動搖開合。皆在境而不在心。",
    "X14n0295_001:0628c22": "亦明甚矣。於是世尊舉掌飛光。耀彼阿難。阿難左",
    "X14n0295_001:0628c23": "右顧盻。頭動不止。佛言。是汝頭動。為汝見動。阿難",
    "X14n0295_001:0628c24": "言。我頭自動。而我見性尚無有止。誰為動搖。佛言。",
    "X14n0295_001:0629a01": "如是如是。",
    "X14n0295_001:0629a02": "於是如來普告大眾(至)輪迴是中自取輪轉。",
    "X14n0295_001:0629a03": "若復眾生。以動搖者。名之為塵。不住者。名之為客。",
    "X14n0295_001:0629a04": "亦已認明。當下討箇分曉。汝觀阿難。頭目動搖。見",
    "X14n0295_001:0629a05": "自無動。及觀我手。拳自開合。見無卷舒。則彼無動",
    "X14n0295_001:0629a06": "搖。無卷舒者。是名何物。獨非汝之真性乎。云何眾",
    "X14n0295_001:0629a07": "生以動為身。而不知不動者之非身。以動為境。而",
    "X14n0295_001:0629a08": "不知見境者之非見。認物為己。遺失真性。輪迴是",
    "X14n0295_001:0629a09": "中。自取輪轉。不亦宜乎。蓋責其認客塵。而遺自性",
    "X14n0295_001:0629a10": "也。溫陵曰。心境萬法。皆有本寂之體。自本之外。皆",
    "X14n0295_001:0629a11": "為客塵。如手之開合。頭之動搖。及其止也。本體自",
    "X14n0295_001:0629a12": "寂。他無所有。則諸凡妄動。本不可得。而汝眾生以",
    "X14n0295_001:0629a13": "動為身。以動為境。是徒認客塵。而遺真性。顛倒行",
    "X14n0295_001:0629a14": "事。輪迴流轉。實兆於此。曰是中自取真性之中。本",
    "X14n0295_001:0629a15": "無流轉。咸自取爾。欲其即迷處而悟也。",
    "X14n0295_001:0629a17": "大佛頂如來密因修證了義諸菩薩萬行首楞嚴經",
    "X14n0295_001:0629a18": "卷第一"
}