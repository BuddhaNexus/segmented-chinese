{
    "T13n0398_002:0414b11": "大哀經卷第二",
    "T13n0398_002:0414b13": "西晉月氏三藏竺法護譯",
    "T13n0398_002:0414b14": "3 無蓋法門品無蓋法門品第三",
    "T13n0398_002:0414b15": "於是，法𠢕王菩薩在於彼會而白佛言：「唯然，",
    "T13n0398_002:0414b16": "世尊！如來境界不可思議，示現建立大聖威",
    "T13n0398_002:0414b17": "光，令諸菩薩永無狐疑，各各修行。唯當宣",
    "T13n0398_002:0414b18": "說無蓋之門大會法品。所以者何？其大會者，",
    "T13n0398_002:0414b19": "今悉集此皆為菩薩，一、被大德鎧不可思",
    "T13n0398_002:0414b20": "議；二、以大神通聖慧娛樂；三、皆有功勳通於",
    "T13n0398_002:0414b21": "十方；四、所修清白心離垢穢；五、以明解脫多",
    "T13n0398_002:0414b22": "所照燿；六、皆為諸佛所見咨嗟宣揚功勳；七、",
    "T13n0398_002:0414b23": "於一切法得尊自在；八、諸度無極越終始岸；",
    "T13n0398_002:0414b24": "九、一切皆從權方便生；十、而悉消化魔業欲",
    "T13n0398_002:0414b25": "塵；十一、降伏一切諸外邪道；十二、皆能分別",
    "T13n0398_002:0414b26": "方便講說章句誼理；十三、慧無罣礙，智度無",
    "T13n0398_002:0414b27": "極，超於彼岸；十四、其意自由，勇步無難，逮聖",
    "T13n0398_002:0414b28": "總持；十五、建立無蓋，辯才無斷；十六、曉了眾",
    "T13n0398_002:0414b29": "生根原所趣——具足、缺漏，備、不備者；十七、察諸",
    "T13n0398_002:0414c01": "眾生從應所解而為說法；十八、所宣經道除",
    "T13n0398_002:0414c02": "眾罪殃而無遺漏；十九、其音隨時柔軟和雅，",
    "T13n0398_002:0414c03": "如哀鸞鳴、猶龍海吼、亦如梵聲；二十、慈愍眾",
    "T13n0398_002:0414c04": "生而示滅度，亦以慈愍令眾得濟；二十一、心",
    "T13n0398_002:0414c05": "常懷執無極之慈；二十二、志性抱念無蓋之",
    "T13n0398_002:0414c06": "哀；二十三、所住堅固而不可動，言行相應；二",
    "T13n0398_002:0414c07": "十四、修立法幢顯示十方；二十五、其志堅強",
    "T13n0398_002:0414c08": "猶如金剛，不可破壞如鐵圍山；二十六、盡建",
    "T13n0398_002:0414c09": "所願不失本誓；二十七、暢入深妙，分別玄奧",
    "T13n0398_002:0414c10": "十二緣起；二十八、蠲除兩際，斷滅常見一切",
    "T13n0398_002:0414c11": "諸見六十二疑所習連著；二十九、亦如大乘",
    "T13n0398_002:0414c12": "群庶法王誘進牽致使入於道；三十、眾庶大",
    "T13n0398_002:0414c13": "導將致無難；三十一、從無央數劫好樂法寶，",
    "T13n0398_002:0414c14": "合集智慧；三十二、為大醫王療眾人病，滅",
    "T13n0398_002:0414c15": "除眾生無色塵勞蓄滯之病第三十三、法經本闕；三十",
    "T13n0398_002:0414c16": "四、此諸菩薩大師子王所撫育子；三十五、一",
    "T13n0398_002:0414c17": "切諸行、若聽異音、聞說如來秘密之誼亦不",
    "T13n0398_002:0414c18": "恐懼；三十六、而以相好莊嚴其身；三十七、皆",
    "T13n0398_002:0414c19": "以大哀具足祠祀；三十八、其心勇猛不懷怯",
    "T13n0398_002:0414c20": "弱；三十九、降伏四魔愛欲境界；四十、善施橋",
    "T13n0398_002:0414c21": "梁，開寤眠寐；四十一、如是根力覺意禪思，解",
    "T13n0398_002:0414c22": "脫定意正受，以善修成所當為業；四十二、常",
    "T13n0398_002:0414c23": "以慇懃欲度眾生；四十三、逮得總持攬制一",
    "T13n0398_002:0414c24": "切；四十四、若利、無利，歎譽、誹謗，有譽、失名，若",
    "T13n0398_002:0414c25": "苦、若樂，於世八事而無所著；四十五、其心得",
    "T13n0398_002:0414c26": "入歡喜悅豫，樂愛經典；四十六、頒宣流布",
    "T13n0398_002:0414c27": "道法之寶；四十七、充滿智慧備悉道空；四十",
    "T13n0398_002:0414c28": "八、其行鮮明猶如蓮華；四十九、蠲除一切諸",
    "T13n0398_002:0414c29": "有為法；五十、其光清淨，覆蔽日、月、釋梵暉曜；",
    "T13n0398_002:0415a01": "五十一、悉已逮得海中三昧；五十二、道御",
    "T13n0398_002:0415a02": "一切諸法之寶；五十三、而於三寶由得自在",
    "T13n0398_002:0415a03": "無能斷截；五十四、明識解說一切諸界；五十",
    "T13n0398_002:0415a04": "五、執持諸佛經典之要；五十六、積累合集無量",
    "T13n0398_002:0415a05": "功德咨嗟之稱；五十七、造立無限功祚智業；",
    "T13n0398_002:0415a06": "五十八、而得親近具足佛慧；五十九、達了當",
    "T13n0398_002:0415a07": "來無央數劫本末之際；六十第六十法本內少。」法𠢕",
    "T13n0398_002:0415a08": "王菩薩白佛言：「如是，世尊！此諸菩薩大士之",
    "T13n0398_002:0415a09": "會功勳若茲，我意大聖，心自念言：『當令世尊",
    "T13n0398_002:0415a10": "為諸菩薩宣無蓋門大會法品，諸菩薩眾所",
    "T13n0398_002:0415a11": "可由生，至未曾有天中之天。諸佛興出多所",
    "T13n0398_002:0415a12": "饒益，則能悅可菩薩大士使得成具。當來菩",
    "T13n0398_002:0415a13": "薩德本明哲，其初發意菩薩清淨行欲成",
    "T13n0398_002:0415a14": "者，令入一乘使不退轉。諸菩薩眾具足佛法，至",
    "T13n0398_002:0415a15": "阿惟顏一生補處，令其果報無所遺失。若有",
    "T13n0398_002:0415a16": "眾生所識分明、志存決定，懷來因緣化使入",
    "T13n0398_002:0415a17": "道；其不決定當令仰入於無極哀，其有眾生",
    "T13n0398_002:0415a18": "永在邪見，為說處所使決其網。樂三乘者因",
    "T13n0398_002:0415a19": "故佛興而自嚴飾，諸天、龍、神、犍沓和、人與非",
    "T13n0398_002:0415a20": "人、世人、阿須輪皆得蒙濟。所以者何？佛興",
    "T13n0398_002:0415a21": "出世實為善哉，如是比像至未曾有難及希",
    "T13n0398_002:0415a22": "有，經典之要現出於世得共覩知。』唯願，大",
    "T13n0398_002:0415a23": "聖！斯等正士發意之頃，建立化變此法高座，",
    "T13n0398_002:0415a24": "一切聲聞及諸緣覺於百千劫所不能逮。吾",
    "T13n0398_002:0415a25": "以是故，心自念言：『難及難及，至未曾有。此人",
    "T13n0398_002:0415a26": "之等乃能施設如是色像神足變化，誰以見",
    "T13n0398_002:0415a27": "此，當復興發聲聞之行、緣覺之心？所以者何？",
    "T13n0398_002:0415a28": "其有初發菩薩心者，過諸聲聞、緣覺之眾。』今",
    "T13n0398_002:0415a29": "欲引喻。譬如，世尊！愚癡之子從生騃冥，捨夜",
    "T13n0398_002:0415b01": "光大寶珠取水精珠，所見顛倒自以為是。眾",
    "T13n0398_002:0415b02": "人所行亦復如是，捨乎大乘，轉求聲聞、緣覺",
    "T13n0398_002:0415b03": "之乘。若復有人至性真實，發無上正真道意，",
    "T13n0398_002:0415b04": "若已發意、甫發意者，亦當不久具足成就如",
    "T13n0398_002:0415b05": "是法要。」法𠢕王菩薩說是語時，彼眾會中三",
    "T13n0398_002:0415b06": "億百千姟天人皆發無上正真道意。",
    "T13n0398_002:0415b07": "4 莊嚴法本品大哀經莊嚴法本品第四",
    "T13n0398_002:0415b08": "爾時，世尊覩諸菩薩皆來大會——此諸菩薩皆",
    "T13n0398_002:0415b09": "以法故而來集此，悉以執持如來妙藏、宣暢",
    "T13n0398_002:0415b10": "菩薩諸所行、住無蓋法門所由品奧、修御法",
    "T13n0398_002:0415b11": "典——復有光明名無畏辯，應時眉間大人之相",
    "T13n0398_002:0415b12": "放斯光曜，遶諸菩薩七匝已竟，因復遶於總",
    "T13n0398_002:0415b13": "𠢕王菩薩身百千匝，尋入總𠢕王菩薩之頂。",
    "T13n0398_002:0415b14": "適蒙此光承佛威神遶諸菩薩百千匝，其光",
    "T13n0398_002:0415b15": "悉照師子之座，其身威儀轉復光曜，光明巍",
    "T13n0398_002:0415b16": "巍益甚加倍踰諸菩薩。總𠢕王菩薩時見",
    "T13n0398_002:0415b17": "如來無極威變，即從座起，偏出右肩，右膝著",
    "T13n0398_002:0415b18": "地，叉手於世尊上虛空之中，化成如來莊嚴",
    "T13n0398_002:0415b19": "寶蓋——佛所建立，琉璃為幢，上至炎天，瑰異琦",
    "T13n0398_002:0415b20": "珍、帝青琉璃、寶藏殊妙而以嚴飾，垂貫真珠",
    "T13n0398_002:0415b21": "繒綵旗幡而為莊校，紫金交露周匝繚遶——覆",
    "T13n0398_002:0415b22": "諸菩薩大會之眾，其蓋廣長大如三千大千",
    "T13n0398_002:0415b23": "世界。如是比像建立寶蓋奉獻如來，雨於天",
    "T13n0398_002:0415b24": "華，威變伎樂而自然鳴。尋時以頌而讚世尊：",
    "T13n0398_002:0415b25": "「光明普遍靡不見，　　目所周悉為顯誼，",
    "T13n0398_002:0415b26": "諸法自在權自由，　　不可思議趣諸德。",
    "T13n0398_002:0415b27": "大聖正士演光明，　　其口清淨宣辯才，",
    "T13n0398_002:0415b28": "道光繞我百千匝，　　在吾頂上沒不現。",
    "T13n0398_002:0415b29": "如本意志所懷念，　　辯才照明持亦然，",
    "T13n0398_002:0415c01": "所知百千勝於前，　　用蒙人雄道師恩。",
    "T13n0398_002:0415c02": "其身巍巍心清淨，　　踊躍以時獲如願，",
    "T13n0398_002:0415c03": "乃知正覺慧無量，　　其大辯才入我身。",
    "T13n0398_002:0415c04": "佛實難及威無極，　　其羸劣者不所樂，",
    "T13n0398_002:0415c05": "承佛聖旨今悉見，　　當復啟問愍眾生。",
    "T13n0398_002:0415c06": "諸菩薩眾行所入，　　等趣世間而御眾，",
    "T13n0398_002:0415c07": "所生光明所變處，　　當復諮啟阿惟顏。",
    "T13n0398_002:0415c08": "魔眾無量悉來會，　　而獨遊步上道乘，",
    "T13n0398_002:0415c09": "及餘志求微妙法，　　為是等故問最勝。",
    "T13n0398_002:0415c10": "當善執持此魔場，　　而常諦受斯佛慧，",
    "T13n0398_002:0415c11": "今適是時世尊說，　　為眾生故開法藏。",
    "T13n0398_002:0415c12": "鄙身明智無不及，　　人中之尊慧無量，",
    "T13n0398_002:0415c13": "能了最勝無限智，　　今當啟問無極權。",
    "T13n0398_002:0415c14": "世尊聖慧由自在，　　本於長夜所修學，",
    "T13n0398_002:0415c15": "善遵𠢕尊為法王，　　惟為頒宣道師行。」",
    "T13n0398_002:0415c16": "總𠢕王菩薩以頌讚佛已，白世尊曰：「如來境",
    "T13n0398_002:0415c17": "界不可思議，諸菩薩行莫能稱限，吾及眾會",
    "T13n0398_002:0415c18": "聽察如來、至真、等正覺所說經法未曾厭倦。",
    "T13n0398_002:0415c19": "覩於眾生，最勝世尊行乎大哀，故問此誼。何",
    "T13n0398_002:0415c20": "謂，世尊！菩薩莊嚴而自校飾，以菩薩行而為",
    "T13n0398_002:0415c21": "應誼？何謂菩薩不可思議逮法光明，離於闇",
    "T13n0398_002:0415c22": "冥蔽礙之患，以大法門而為清淨？何謂菩",
    "T13n0398_002:0415c23": "薩在眾生尊，第一大哀修行慈愍，成就所行",
    "T13n0398_002:0415c24": "不捨眾生？何謂菩薩逮佛菩薩所行諸業、所",
    "T13n0398_002:0415c25": "尊正法、不懷惱法？善哉，世尊！願分別說諸佛",
    "T13n0398_002:0415c26": "菩薩之所行住等趣法門。猶如菩薩降伏魔",
    "T13n0398_002:0415c27": "眾、蠲除疑網、入如來界、遊菩薩境，曉了一切",
    "T13n0398_002:0415c28": "眾生志操，心行清淨、攝取佛土、執持魔場、從",
    "T13n0398_002:0415c29": "如來教，而於諸法速得自在無所蔽礙。」",
    "T13n0398_002:0416a01": "佛告總𠢕王菩薩：「善哉，善哉！正士！乃能問",
    "T13n0398_002:0416a02": "於如來，欲善決了諸佛菩薩，仁能逮得無量",
    "T13n0398_002:0416a03": "如來所行了了。族姓子！諦聽善思念之，當為",
    "T13n0398_002:0416a04": "汝說。如諸菩薩行及餘菩薩功勳具足，疾逮",
    "T13n0398_002:0416a05": "一切諸法自在。」總𠢕王菩薩及諸大眾受教",
    "T13n0398_002:0416a06": "而聽。佛言：「菩薩有四事莊嚴。何謂四？一曰、戒",
    "T13n0398_002:0416a07": "莊嚴，未曾毀禁；二曰、定意莊嚴，至未曾亂；三",
    "T13n0398_002:0416a08": "曰、智慧莊嚴，心無蔽礙；四曰、總持莊嚴，所聞",
    "T13n0398_002:0416a09": "不忘；是為菩薩四事莊嚴。「於彼何謂以戒莊",
    "T13n0398_002:0416a10": "嚴？族姓子！知則用一事以戒莊嚴。何謂一？常",
    "T13n0398_002:0416a11": "愍眾生心不懷害，矜哀群黎一切有命，亦敬",
    "T13n0398_002:0416a12": "愛之莫不悅可。「復有二事以戒莊嚴。何謂為",
    "T13n0398_002:0416a13": "二？一曰、杜塞惡趣，二曰、開善趣門。「復有三事",
    "T13n0398_002:0416a14": "以戒莊嚴。何謂為三？一曰、身行清淨而無沾",
    "T13n0398_002:0416a15": "污，二曰、口言清淨辭不麁獷，三曰、其心清淨",
    "T13n0398_002:0416a16": "未甞壞亂。「復有四事以戒莊嚴。何謂為四？",
    "T13n0398_002:0416a17": "一曰、如所志願必果無異，二曰、如所約誓則",
    "T13n0398_002:0416a18": "得成就，三曰、如所慕樂必成無違，四曰、如所",
    "T13n0398_002:0416a19": "圖畫則得超至；是為四。「復有五事以戒莊嚴。",
    "T13n0398_002:0416a20": "何謂為五？一曰、與禁戒士俱共精修，二曰、習",
    "T13n0398_002:0416a21": "學智慧未曾懈廢，三曰、勤志解脫不懷慢恣，",
    "T13n0398_002:0416a22": "四曰、修度見品未甞休懈，五曰、益加精勤",
    "T13n0398_002:0416a23": "遵於無上無極滅度；是為五。「復有六事以戒",
    "T13n0398_002:0416a24": "莊嚴。何謂為六？一曰、無所毀犯，亦不懷恨；二",
    "T13n0398_002:0416a25": "曰、無所缺漏，亦不捐棄；三曰、不有沾污，無所",
    "T13n0398_002:0416a26": "損落；四曰、不為瑕疵，修一清淨行；五曰、而博",
    "T13n0398_002:0416a27": "聽受，不從欲穢；六曰、若有所聽，不載仰人；是",
    "T13n0398_002:0416a28": "為六。「復有七事以戒莊嚴。何謂七？一曰、戒品",
    "T13n0398_002:0416a29": "清淨，二曰、布施清淨，三曰、忍辱清淨，四曰、精",
    "T13n0398_002:0416b01": "進清淨，五曰、禪思清淨，六曰、智慧清淨，七曰、",
    "T13n0398_002:0416b02": "善權清淨而無放逸；是為七。「復有八事以戒",
    "T13n0398_002:0416b03": "莊嚴。何謂八？一曰、所處具足，二曰、其地究竟，",
    "T13n0398_002:0416b04": "三曰、所御備悉，四曰、性戒周密，五曰、不被燒",
    "T13n0398_002:0416b05": "害得至成就，六曰、佛興出世得無所著，七曰、",
    "T13n0398_002:0416b06": "無蓋普達，八曰、得從善師所問具足；是為八。",
    "T13n0398_002:0416b07": "「復有九事以戒莊嚴。何謂九？一曰、而於聖慧",
    "T13n0398_002:0416b08": "無所恐懼，二曰、有所覩見而不怯弱，三曰、曉",
    "T13n0398_002:0416b09": "了空慧，四曰、分別善權，五曰、習於清涼而無",
    "T13n0398_002:0416b10": "惱熱，六曰、將護禁戒如蜂採華，七曰、修治其",
    "T13n0398_002:0416b11": "心令無情欲，八曰、其心調和不懷麁獷，九曰、",
    "T13n0398_002:0416b12": "逮得調定中和之地；是為九。「復有十事以戒",
    "T13n0398_002:0416b13": "莊嚴。何謂十？一曰、莊嚴其身具足諸相；二曰、",
    "T13n0398_002:0416b14": "其口莊嚴，言行相副；三曰、其心莊嚴而無瑕",
    "T13n0398_002:0416b15": "疵；四曰、國土莊嚴具足所願；五曰、開化眾生",
    "T13n0398_002:0416b16": "莊嚴，志性清淨；六曰、所生莊嚴，一切眾惡而",
    "T13n0398_002:0416b17": "無所犯；七曰、菩薩行莊嚴學如來行；八曰、聖",
    "T13n0398_002:0416b18": "慧莊嚴，不懷自大；九曰、道場莊嚴，勸助眾德；",
    "T13n0398_002:0416b19": "十曰、力無所畏，不共法莊嚴，立戒為本，未曾",
    "T13n0398_002:0416b20": "捨禁；是為，總𠢕王菩薩！十事莊嚴。」",
    "T13n0398_002:0416b21": "佛告族姓子：「何謂菩薩定意莊嚴？定有一事。",
    "T13n0398_002:0416b22": "何謂一？常懷慈心愍哀眾生。「復有二事定意",
    "T13n0398_002:0416b23": "莊嚴。何謂二？一曰、修行威儀禮節，二曰、性行",
    "T13n0398_002:0416b24": "質直而無諂飾。「復有三事定意莊嚴。何謂三？",
    "T13n0398_002:0416b25": "一曰、無有諛諂，二曰、志性清和，三曰、無有虛",
    "T13n0398_002:0416b26": "偽。「復有四事定意莊嚴。何謂四？一曰、為人仁",
    "T13n0398_002:0416b27": "調而不佷戾，二曰、不懷毒害見他瑕疵，三曰、",
    "T13n0398_002:0416b28": "不犯禁忌致諸患難，四曰、不從愚戇以趣闇",
    "T13n0398_002:0416b29": "蔽；是為四。「復有五事定意莊嚴，謂去五蓋。何",
    "T13n0398_002:0416c01": "謂五？一曰、貪欲，二曰、瞋恚，三曰、睡眠，四曰、調",
    "T13n0398_002:0416c02": "戲，五曰、狐疑。「復有六事定意莊嚴，謂六思念。",
    "T13n0398_002:0416c03": "何謂六？一曰、常念於佛，二曰、常念經法，三曰、",
    "T13n0398_002:0416c04": "常念聖眾，四曰、常念禁戒，五曰、常念布施，六",
    "T13n0398_002:0416c05": "曰、常念諸天。「復有七事定意莊嚴，謂不捨道",
    "T13n0398_002:0416c06": "心修七覺意。何謂七？一曰、意念覺意，二曰、法",
    "T13n0398_002:0416c07": "覺意，三曰、歡悅覺意，四曰、精進覺意，五曰、信",
    "T13n0398_002:0416c08": "覺意，六曰、定覺意，七曰、護覺意。「復有八事定",
    "T13n0398_002:0416c09": "意莊嚴，謂八正由路。何謂八？一曰、正見，二曰、",
    "T13n0398_002:0416c10": "正命，三曰、正語，四曰、正業，五曰、正念，六曰、",
    "T13n0398_002:0416c11": "正便，七曰、正意，八曰、正定。「復有九事定意",
    "T13n0398_002:0416c12": "莊嚴，謂菩薩不捨道心，常立大哀，亦無所住，",
    "T13n0398_002:0416c13": "其心不捨一切眾生。何謂九？一曰、蠲除愛欲，",
    "T13n0398_002:0416c14": "寂滅眾惡不善之業，憺怕、悅安，此念俱行修",
    "T13n0398_002:0416c15": "第一禪；二曰、其人寂除思念所行，其內庠",
    "T13n0398_002:0416c16": "序而為專一，無思、無行，憺怕、悅安，修第二禪；",
    "T13n0398_002:0416c17": "三曰、永觀歡悅離欲之行而常安詳，其身適",
    "T13n0398_002:0416c18": "安猶如聖賢所說、所觀，其意行安修第三禪；",
    "T13n0398_002:0416c19": "四曰、斷除苦樂，究盡往古，憂慼、歡悅觀察於",
    "T13n0398_002:0416c20": "斯，無苦、無樂修第四禪；五曰、皆度一切諸色",
    "T13n0398_002:0416c21": "之想，究暢盡竟性之如地，不復思念若干",
    "T13n0398_002:0416c22": "諸想，遊於無量虛空之慧而為修行；六曰、過",
    "T13n0398_002:0416c23": "於一切虛空諸想，遊無量識，諸識之慧而為",
    "T13n0398_002:0416c24": "修行；七曰、皆越一切諸識智慧，不計有身、不",
    "T13n0398_002:0416c25": "用識慧而為修行；八曰、皆超一切，不用識慧",
    "T13n0398_002:0416c26": "於有想、無想之處而為修行；九曰、皆出一切",
    "T13n0398_002:0416c27": "有想、無想之處，悉入一切思想所愚，定意思",
    "T13n0398_002:0416c28": "惟以為正受，以權方便不於本際而取證也，",
    "T13n0398_002:0416c29": "住於本願開化眾生。「復有十事定意莊嚴。何",
    "T13n0398_002:0417a01": "謂十？一曰、心無所生不懷瞋恚，二曰、具足寂",
    "T13n0398_002:0417a02": "然之行，三曰、不捨所願，四曰、寂在閑居，五曰、",
    "T13n0398_002:0417a03": "不失德本，六曰、其心憺怕，七曰、身心休息圖",
    "T13n0398_002:0417a04": "度計校，八曰、度安諸法，九曰、心得自在，十",
    "T13n0398_002:0417a05": "曰、得賢聖性；是為十事定意莊嚴。」",
    "T13n0398_002:0417a06": "佛告族姓子：「何謂菩薩智慧莊嚴？計有一事",
    "T13n0398_002:0417a07": "智慧莊嚴。何謂一？於一切法而不卒暴。「復有",
    "T13n0398_002:0417a08": "二事智慧莊嚴：一曰、捨於狐疑，二曰、離諸愛",
    "T13n0398_002:0417a09": "處。「復有三事智慧莊嚴：一曰、斷除愚戇；二曰、",
    "T13n0398_002:0417a10": "燒盡無明，壞諸陰界；三曰、永滅闇冥幽昧之",
    "T13n0398_002:0417a11": "事。「復有四事智慧莊嚴：一曰、曉斷諸苦，二曰、",
    "T13n0398_002:0417a12": "了絕諸習，三曰、明於造證，四曰、不住由路。「復",
    "T13n0398_002:0417a13": "有五事智慧莊嚴：一曰、戒禁清淨而無所獲；",
    "T13n0398_002:0417a14": "二曰、定意清淨精度智慧；三曰、解品清淨遊",
    "T13n0398_002:0417a15": "於眾生；四曰、度知見品而為清淨，皆於三世",
    "T13n0398_002:0417a16": "無所罣礙；五曰、法品清淨以用成行。「復有六",
    "T13n0398_002:0417a17": "事智慧莊嚴：謂淨三場施度無極，淨於己場",
    "T13n0398_002:0417a18": "身如野馬、人場清淨猶等如夢、道場清淨無",
    "T13n0398_002:0417a19": "望報故；戒度無極淨乎三場，身場清淨等如",
    "T13n0398_002:0417a20": "影故、言場清淨如浮響故、心場清淨等如幻",
    "T13n0398_002:0417a21": "故；忍度無極亦淨三場，棄捐麁辭所言清淨，",
    "T13n0398_002:0417a22": "除去冤結常喜諮嗟，若有段段支解其身，觀",
    "T13n0398_002:0417a23": "察法身清淨無穢；進度無極亦淨三場，清淨",
    "T13n0398_002:0417a24": "無厭、好遊生死，覩之如夢，堅強清淨志如金",
    "T13n0398_002:0417a25": "剛故，無應、不應，清淨行者度想著故；寂度無",
    "T13n0398_002:0417a26": "極淨乎三場，愚冥清淨退入慧故、棄捐清淨",
    "T13n0398_002:0417a27": "入於諸法無所著故、勤心清淨發神通故；智",
    "T13n0398_002:0417a28": "度無極亦淨三場，四思清淨化眾生故、總持",
    "T13n0398_002:0417a29": "清淨攝正法故、所願清淨嚴佛土故。「復有七",
    "T13n0398_002:0417b01": "事智慧莊嚴將護其意：一曰、於四意止，不起、",
    "T13n0398_002:0417b02": "不滅；二曰、於四意斷身意憺怕；三曰、其神足",
    "T13n0398_002:0417b03": "者曉了諸根；四曰、其五根者降棄一切諸魔",
    "T13n0398_002:0417b04": "塵勞；五曰、其五力者明曉諸法自然之故；六",
    "T13n0398_002:0417b05": "曰、其覺意者無所不達致未曾有；七曰、其由",
    "T13n0398_002:0417b06": "路者無往、無來，無往來故。「復有八事智慧莊",
    "T13n0398_002:0417b07": "嚴，謂不失聖慧行權方便：一曰、寂然觀慧而",
    "T13n0398_002:0417b08": "為憺怕，二曰、觀察見於諸法為憺然故，三曰、",
    "T13n0398_002:0417b09": "慧品曉法品故，四曰、界品其性本行等境之",
    "T13n0398_002:0417b10": "故，五曰、曉於諸入本無欲故，六曰、明十二緣",
    "T13n0398_002:0417b11": "曉無我故，七曰、達於誠信永無瞋故，八曰、一",
    "T13n0398_002:0417b12": "切諸法無所破壞如實觀故。「復有九事智慧",
    "T13n0398_002:0417b13": "莊嚴：一曰、知過去事，本清淨故；二曰、知於當",
    "T13n0398_002:0417b14": "來，未然清淨故；三曰、知於現在，究竟淨故；四",
    "T13n0398_002:0417b15": "曰、知定了了，報應之誼無所失故；五曰、知於",
    "T13n0398_002:0417b16": "未定，導因緣故；六曰、曉處於邪，為開化故；",
    "T13n0398_002:0417b17": "七曰、知佛平等，達法身故；八曰、等於諸法，法",
    "T13n0398_002:0417b18": "無欲故；九曰、諸聖平等，修無為故。「復有十事",
    "T13n0398_002:0417b19": "智慧莊嚴：一曰、所有如夢，為惑相故；二曰、了",
    "T13n0398_002:0417b20": "如所夢，思想相故；三曰、了如野馬，分別相故；",
    "T13n0398_002:0417b21": "四曰、了如實見，因緣相故；五曰、了如影見，形",
    "T13n0398_002:0417b22": "用事合故；六曰、了如呼響，用雜會故；七曰、了",
    "T13n0398_002:0417b23": "於法界，無壞相故；八曰、了於無本，不住相故；",
    "T13n0398_002:0417b24": "九曰、了於本際，無動相故；十曰、曉於無為，其",
    "T13n0398_002:0417b25": "無為者自然相故。是，族姓子！菩薩所行十事",
    "T13n0398_002:0417b26": "智慧莊嚴。」佛告族姓子：「何謂菩薩總持莊嚴？",
    "T13n0398_002:0417b27": "以有一事而為莊嚴：其意常達未曾忽忘。「復",
    "T13n0398_002:0417b28": "有二事總持莊嚴：一曰、懷來道誼，二曰、總攝",
    "T13n0398_002:0417b29": "無違。「復有三事總持莊嚴：一曰、曉了諸誼，二",
    "T13n0398_002:0417c01": "曰、分別嚴飾美辭，三曰、明誡所歸隨其方便。",
    "T13n0398_002:0417c02": "「復有四事總持莊嚴：一曰、言無所著，二曰、無",
    "T13n0398_002:0417c03": "剛䩕辭，三曰、所言柔和，四曰、無刺譏辭。「復",
    "T13n0398_002:0417c04": "有五事總持莊嚴：一曰、諸所聞聲唯歸於",
    "T13n0398_002:0417c05": "誼，二曰、曉諸身識唯歸於慧，三曰、一切經",
    "T13n0398_002:0417c06": "典唯歸經理，四曰、了諸人響唯歸於法，五",
    "T13n0398_002:0417c07": "曰、在於方俗歸度世行。「復有六事總持莊嚴：",
    "T13n0398_002:0417c08": "一曰、言行相應；二曰、順從至誠，所言清淨；三",
    "T13n0398_002:0417c09": "曰、不懷自大，行無所著；四曰、無有諛諂，言無",
    "T13n0398_002:0417c10": "所失；五曰、修於大哀，如應說法；六曰、方便隨",
    "T13n0398_002:0417c11": "品而為宣說等講俗智。「復有七事：一曰、其辯",
    "T13n0398_002:0417c12": "才智適發尋對，二曰、辯才應機，三曰、小辯才",
    "T13n0398_002:0417c13": "捷疾，四曰、辯才無礙，五曰、辯才無滯，六曰、辯",
    "T13n0398_002:0417c14": "才無缺，七曰、辯才應誼。「復有八事總持莊",
    "T13n0398_002:0417c15": "嚴：一曰、曉了諸天所言，二曰、解識諸龍音聲，",
    "T13n0398_002:0417c16": "三曰、明察鬼神言響，四曰、分別揵沓和語，五",
    "T13n0398_002:0417c17": "曰、解阿須倫所詠，六曰、達加留羅辭，七曰、",
    "T13n0398_002:0417c18": "暢真陀羅所言，八曰、識摩睺勒及諸眾生口",
    "T13n0398_002:0417c19": "之所宣。「復有九事總持莊嚴：一曰、不猗無",
    "T13n0398_002:0417c20": "為，二曰、諸所修行而不怯弱，三曰、勇猛說法，",
    "T13n0398_002:0417c21": "四曰、其智慧聖不為虛偽，五曰、曉了所說廣",
    "T13n0398_002:0417c22": "普具足，六曰、其貢高者順為說法，七曰、得平",
    "T13n0398_002:0417c23": "正者為說質直而開化之，八曰、見有處者為",
    "T13n0398_002:0417c24": "現劫燒，九曰、得境界者隨其學乘而為斑宣。",
    "T13n0398_002:0417c25": "「復有十事總持莊嚴：一曰、從其志操不為眾",
    "T13n0398_002:0417c26": "生宣麁獷辭；二曰、聞佛說法修習慧明，不復",
    "T13n0398_002:0417c27": "志慕世俗之智；三曰、言不可盡，假一文辭耳；",
    "T13n0398_002:0417c28": "四曰、其無所住為說無處；五曰、說於諸佛諮",
    "T13n0398_002:0417c29": "嗟無量；六曰、棄除惡趣、塵勞、麁辭；七曰、說於",
    "T13n0398_002:0418a01": "滅度不可稱限；八曰、忍於眾生無礙根本；九",
    "T13n0398_002:0418a02": "曰、從佛之教；十曰、忍於分別超異辯才。是，族",
    "T13n0398_002:0418a03": "姓子！菩薩十事總持莊嚴。」於是，世尊欲重宣",
    "T13n0398_002:0418a04": "此誼令人重解，即說頌曰：",
    "T13n0398_002:0418a05": "「諸大聖人，　　有四莊嚴，　　以此應誼，",
    "T13n0398_002:0418a06": "尊之上乘。　　戒禁、定意、　　及最智慧，",
    "T13n0398_002:0418a07": "總持如是，　　明解分別。　　為諸眾生，",
    "T13n0398_002:0418a08": "所見欽敬，　　其身、口、意，　　常以清淨。",
    "T13n0398_002:0418a09": "悉斷狐疑，　　諸所句跡，　　其奉戒者，",
    "T13n0398_002:0418a10": "以此莊嚴；　　生天世間，　　功勳流布，",
    "T13n0398_002:0418a11": "其所志願，　　輒得成就；　　常修正行，",
    "T13n0398_002:0418a12": "以行為上，　　其奉淨戒，　　以此莊嚴。",
    "T13n0398_002:0418a13": "其人得近，　　速逮定意，　　智慧解脫，",
    "T13n0398_002:0418a14": "聖慧若茲。　　親近無為，　　歸此行者，",
    "T13n0398_002:0418a15": "戒禁清淨，　　斯為莊嚴。　　戒無所犯，",
    "T13n0398_002:0418a16": "禁不缺漏，　　不弄戒法，　　性無卒暴，",
    "T13n0398_002:0418a17": "名響暢溢，　　靡不宣持，　　戒清淨者，",
    "T13n0398_002:0418a18": "斯為莊嚴。　　其戒清淨、　　布施鮮潔、",
    "T13n0398_002:0418a19": "忍辱清淨、　　精進亦然、　　一心清淨、",
    "T13n0398_002:0418a20": "智慧無異、　　善權清淨，　　亦無放逸。",
    "T13n0398_002:0418a21": "所住堅固，　　強不可動，　　逮明諦地，",
    "T13n0398_002:0418a22": "行不懷恨，　　性不舒緩，　　志常謹勅，",
    "T13n0398_002:0418a23": "戒清淨者，　　斯為莊嚴。　　其戒茂盛，",
    "T13n0398_002:0418a24": "未常退轉，　　其心不生，　　眾惱煩熱，",
    "T13n0398_002:0418a25": "秉意興行，　　未曾悔變，　　戒清淨者，",
    "T13n0398_002:0418a26": "斯為莊嚴。　　不恐、不懅，　　未曾慷慨，",
    "T13n0398_002:0418a27": "其意寂靜，　　無能毀稱，　　其犯禁者，",
    "T13n0398_002:0418a28": "常被繫閉，　　戒清淨者，　　斯為莊嚴。",
    "T13n0398_002:0418a29": "其心修禁，　　功勳無極，　　志性仁和，",
    "T13n0398_002:0418b01": "斯意安調，　　則為己身，　　莊嚴相好，",
    "T13n0398_002:0418b02": "戒清淨者，　　斯為莊嚴。　　如口所言，",
    "T13n0398_002:0418b03": "身行若茲，　　莊嚴其口，　　所護莊嚴，",
    "T13n0398_002:0418b04": "不以欲塵，　　嚴飾其心，　　戒清淨者，",
    "T13n0398_002:0418b05": "斯為莊嚴。　　斯人則為，　　莊嚴佛土，",
    "T13n0398_002:0418b06": "開化眾生，　　使入大道。　　此明哲者，",
    "T13n0398_002:0418b07": "莊挍生處，　　以是之故，　　不犯眾惡。",
    "T13n0398_002:0418b08": "所謂莊嚴，　　常奉佛道，　　修治最勝。",
    "T13n0398_002:0418b09": "於佛道場，　　莊嚴諸力，　　四無所畏，",
    "T13n0398_002:0418b10": "以為莊嚴。　　聖慧無慢，　　普加慈愍，",
    "T13n0398_002:0418b11": "一切眾生。　　其明智者，　　所見正真，",
    "T13n0398_002:0418b12": "無有諛諂，　　不懷細碎，　　不隨貪欲、",
    "T13n0398_002:0418b13": "瞋恚、愚癡，　　志性猛毅，　　無有五蓋，",
    "T13n0398_002:0418b14": "修六思念，　　而無放逸。　　為七覺意，",
    "T13n0398_002:0418b15": "奉道若茲，　　稍漸皆惟，　　一切定意。",
    "T13n0398_002:0418b16": "親近所行，　　修乎寂然，　　善順隨時，",
    "T13n0398_002:0418b17": "不失眾德。　　住樂靜思，　　所察入亂，",
    "T13n0398_002:0418b18": "於道自在，　　為賢聖種。　　未曾猶豫，",
    "T13n0398_002:0418b19": "不達經典，　　無有狐疑，　　亦無沈吟。",
    "T13n0398_002:0418b20": "除去無明，　　無有愚冥，　　常處至誠，",
    "T13n0398_002:0418b21": "明識聖慧。　　戒清淨者，　　無所逮得，",
    "T13n0398_002:0418b22": "智慧最上，　　定意清淨。　　順從二事，",
    "T13n0398_002:0418b23": "解脫清淨，　　不懷慢者，　　聖慧清淨。",
    "T13n0398_002:0418b24": "覩見三世，　　度眾為慧，　　曉了離欲，",
    "T13n0398_002:0418b25": "則法清淨。　　斯清淨者，　　不懷自大；",
    "T13n0398_002:0418b26": "其智慧者，　　此為莊嚴。　　智慧行施，",
    "T13n0398_002:0418b27": "以為莊嚴，　　若能清淨，　　於三品場，",
    "T13n0398_002:0418b28": "己身、眾生、　　及修道教，　　如夢幻化，",
    "T13n0398_002:0418b29": "而無所著。　　以戒智慧，　　而為莊嚴，",
    "T13n0398_002:0418c01": "又復淨治，　　於三品行。　　身行、口言、",
    "T13n0398_002:0418c02": "心念亦然，　　影像幻化，　　亦如浮響，",
    "T13n0398_002:0418c03": "是為智慧，　　而成莊嚴。　　則能清淨，",
    "T13n0398_002:0418c04": "於三品事，　　無能屈者，　　亦不動搖。",
    "T13n0398_002:0418c05": "普觀一切，　　常察法身，　　智慧精進，",
    "T13n0398_002:0418c06": "而自莊嚴，　　亦復清淨，　　於三品事。",
    "T13n0398_002:0418c07": "未曾懈惓，　　志性堅強，　　未常懷應，",
    "T13n0398_002:0418c08": "亦無不應。　　所以智慧，　　一心莊嚴，",
    "T13n0398_002:0418c09": "亦以三事，　　修行清淨。　　其所觀察，",
    "T13n0398_002:0418c10": "無有闇昧。　　斯明哲者，　　興立五通，",
    "T13n0398_002:0418c11": "善權智慧，　　以莊嚴者，　　亦復清淨，",
    "T13n0398_002:0418c12": "於三品事。　　善受總持，　　了平等誼，",
    "T13n0398_002:0418c13": "示眾生法，　　亦淨佛土。　　於四意止，",
    "T13n0398_002:0418c14": "志不退轉；　　於四意斷，　　不行二事。",
    "T13n0398_002:0418c15": "身心憺怕，　　斯為神足，　　曉了一切，",
    "T13n0398_002:0418c16": "眾生根原。　　於魔、塵欲，　　永無所有，",
    "T13n0398_002:0418c17": "諸法自在，　　隨順決了。　　無所從來，",
    "T13n0398_002:0418c18": "及致來道，　　是為威儀，　　智慧莊嚴。",
    "T13n0398_002:0418c19": "永致湛然，　　為寂禪定，　　所觀察者，",
    "T13n0398_002:0418c20": "行無崖底。　　曉諸陰衰，　　修乎法品，",
    "T13n0398_002:0418c21": "明識諸界，　　猶如虛空。　　分別情入，",
    "T13n0398_002:0418c22": "空無所有，　　法無吾我，　　從緣而起。",
    "T13n0398_002:0418c23": "曉了真諦，　　慧無懷恨、　　無恐懼慧，",
    "T13n0398_002:0418c24": "因緣隨念。　　於三世慧，　　無所罣礙，",
    "T13n0398_002:0418c25": "明了三聚，　　之所歸趣。　　曉識三寶，",
    "T13n0398_002:0418c26": "則為一相，　　其智慧者，　　以此莊嚴。",
    "T13n0398_002:0418c27": "明曉幻化，　　為悉惑相，　　恨從惑相，",
    "T13n0398_002:0418c28": "譬如若夢；　　等如芭蕉，　　為悉惑相，",
    "T13n0398_002:0418c29": "諸法無會，　　猶如影相。　　從緣合生，",
    "T13n0398_002:0419a01": "如水中月、　　亦如呼響，　　因對而出。",
    "T13n0398_002:0419a02": "其法界者，　　慧常無壞；　　明了無本，",
    "T13n0398_002:0419a03": "智無所住。　　法動、無動，　　本際常然；",
    "T13n0398_002:0419a04": "有為、無為，　　此無有二。　　深要智慧，",
    "T13n0398_002:0419a05": "清淨為道，　　是為莊嚴，　　諸佛之法。",
    "T13n0398_002:0419a06": "其人未常，　　意懷惑亂，　　懷來遭遇，",
    "T13n0398_002:0419a07": "總持經典，　　而常解說，　　誼理微妙，",
    "T13n0398_002:0419a08": "而恒遊步，　　滅度之慧。　　言不卒暴，",
    "T13n0398_002:0419a09": "亦無麁獷，　　口所宣傳，　　無有不可。",
    "T13n0398_002:0419a10": "諸所說音，　　眾當察誼，　　所仰聖慧，",
    "T13n0398_002:0419a11": "常以了了。　　識經誼理，　　靡不聞達，",
    "T13n0398_002:0419a12": "以歸於法，　　不計有人。　　一切諸法，",
    "T13n0398_002:0419a13": "度世為要，　　以此總持，　　而自莊嚴。",
    "T13n0398_002:0419a14": "口所頒宣，　　常說至誠；　　口之所言，",
    "T13n0398_002:0419a15": "恒趣平等。　　有所為者，　　常講經典，",
    "T13n0398_002:0419a16": "隨時不虛，　　無有為事。　　斯人興此，",
    "T13n0398_002:0419a17": "說其辯才，　　速及正慧，　　常無罣礙。",
    "T13n0398_002:0419a18": "而無所住，　　隨順無失，　　善自莊嚴，",
    "T13n0398_002:0419a19": "如好華鬘。　　聞知天、龍　　所說言辭，",
    "T13n0398_002:0419a20": "鬼神、揵沓、　　及阿修倫、　　迦留、真陀、",
    "T13n0398_002:0419a21": "及摩睺勒，　　亦復曉了，　　眾生所說。",
    "T13n0398_002:0419a22": "此等不來，　　在於眾會；　　亦復不住，",
    "T13n0398_002:0419a23": "而就見之。　　此勇猛者，　　為頒宣法，",
    "T13n0398_002:0419a24": "則以智慧，　　而達知之。　　其自大者，",
    "T13n0398_002:0419a25": "見懷亂意，　　覩斯所說，　　順從應時；",
    "T13n0398_002:0419a26": "自大貢高，　　覩其所說，　　其懷慢者，",
    "T13n0398_002:0419a27": "無有瞋恚。　　為分別說，　　三乘之教，",
    "T13n0398_002:0419a28": "斷諸狐疑，　　令無結網，　　則得親見，",
    "T13n0398_002:0419a29": "佛法正真，　　不依仰人，　　智慧如是。",
    "T13n0398_002:0419b01": "於一切字，　　常曉滅盡，　　所分別曉，",
    "T13n0398_002:0419b02": "誼無質礙。　　諮嗟諸佛，　　無量功德，",
    "T13n0398_002:0419b03": "其逮總持，　　以此莊嚴。　　毀呰塵欲，",
    "T13n0398_002:0419b04": "所知無限，　　善權方便，　　隨時開化，",
    "T13n0398_002:0419b05": "曉了一切，　　眾生根本，　　諸佛所知，",
    "T13n0398_002:0419b06": "逮分別辯。　　其以總持，　　而莊嚴者，",
    "T13n0398_002:0419b07": "斯人用此，　　稱名普聞。　　吾住一劫，",
    "T13n0398_002:0419b08": "歌嘆其行，　　不能究竟，　　斯功德勳。」",
    "T13n0398_002:0419b09": "5 八光品大哀經八光品第五",
    "T13n0398_002:0419b10": "世尊復告總𠢕王菩薩：「菩薩有八光明，以此",
    "T13n0398_002:0419b11": "光明離不可思議諸闇昧，修清淨行。何謂",
    "T13n0398_002:0419b12": "為八？一曰、念光明，二曰、志光明，三曰、遊光明，",
    "T13n0398_002:0419b13": "四曰、法光明，五曰、慧光明，六曰、至誠光明，七",
    "T13n0398_002:0419b14": "曰、神通光明，八曰、奉行光明；是為菩薩八大",
    "T13n0398_002:0419b15": "光明。「於彼，何謂念光明？有八事為念光明。何",
    "T13n0398_002:0419b16": "謂八？往古所造眾德之本未曾忘失，所未立",
    "T13n0398_002:0419b17": "德日日積功，如所聞法未曾忘失、逮知誼理",
    "T13n0398_002:0419b18": "分別所趣，不從六界成就念門，斷諸非法具",
    "T13n0398_002:0419b19": "足善德，覩有強心諸佛、世尊所為建立，護持",
    "T13n0398_002:0419b20": "法城志懷于源，逮一切法德諸光明，是故",
    "T13n0398_002:0419b21": "菩薩八事光明。「曰所志光明復有八事。何謂",
    "T13n0398_002:0419b22": "八？志解誼理不懷嚴飾，志在聖慧不懷識著，",
    "T13n0398_002:0419b23": "志在於法不懷塵欲，志在精進不懷諍訟，志",
    "T13n0398_002:0419b24": "在佛道不懷聲聞、緣覺，志在微妙不懷小乘，",
    "T13n0398_002:0419b25": "志在於佛不懷魔事，志在大慈大哀未曾懷",
    "T13n0398_002:0419b26": "害加於眾生；是為八事所志光明。「遊光明復",
    "T13n0398_002:0419b27": "有八事。何謂為八？所可遊行常頒宣法，遊知",
    "T13n0398_002:0419b28": "眾生志操所念，所遊之處分別辯慧，所遊之",
    "T13n0398_002:0419b29": "處常解深妙十二緣起，所遊之處有所宣暢",
    "T13n0398_002:0419c01": "亘無不通，所遊之處曉了清淨前後增損，所",
    "T13n0398_002:0419c02": "遊之處普備一切諸佛之法；是為八。「法光明",
    "T13n0398_002:0419c03": "復有八事。何謂八？其明照世而為解說入於",
    "T13n0398_002:0419c04": "善本，又為眾生演度世法為暢聖慧、詔使令",
    "T13n0398_002:0419c05": "除諸罪之法，無漏法光善宣道教，不住無明",
    "T13n0398_002:0419c06": "及於眾漏見於生死罪福所趣，覩已塵欲光",
    "T13n0398_002:0419c07": "明不墮滅盡而取證也，其光明法善察所趣",
    "T13n0398_002:0419c08": "客塵之源，無為法光心本清淨，自然鮮潔諸",
    "T13n0398_002:0419c09": "法永寂；是為八事。「慧光明復有八事。何謂為",
    "T13n0398_002:0419c10": "八？一曰、八等光諸道，二曰、諸道跡光慧，三曰、",
    "T13n0398_002:0419c11": "往來光照，四曰、放不還明，五曰、演無著曜，六",
    "T13n0398_002:0419c12": "曰、緣覺威曜，七曰、菩薩慧明，八曰、如來、至真、",
    "T13n0398_002:0419c13": "正覺光明；是為八。「至誠光明復有八事。何謂",
    "T13n0398_002:0419c14": "為八？其墮滅盡以至誠行照曜於彼，其行誠",
    "T13n0398_002:0419c15": "諦第一道跡慧光照彼，其行誠諦致第二果則",
    "T13n0398_002:0419c16": "以照彼，其行誠諦得第三果亦復照彼，其行",
    "T13n0398_002:0419c17": "誠諦得第四果亦復照彼，其行誠諦得緣覺",
    "T13n0398_002:0419c18": "果亦復照彼，其行誠諦得菩薩忍亦復照彼，",
    "T13n0398_002:0419c19": "其行誠諦成佛、正覺亦復照彼；是為八。「神通",
    "T13n0398_002:0419c20": "光明復有八事。何謂為八？所謂光明靡所不",
    "T13n0398_002:0419c21": "曜，其天眼者覩諸色像，永寂諸響則以天耳",
    "T13n0398_002:0419c22": "普聞諸音，所念光明識念無央數劫往古行",
    "T13n0398_002:0419c23": "事，本淨光明察覩一切眾生心行如虛空，無",
    "T13n0398_002:0419c24": "礙光明又其神足遊步無限諸佛國土，慧光",
    "T13n0398_002:0419c25": "明者成無漏聖，積德光明開化眾生使修善",
    "T13n0398_002:0419c26": "業，慧業光明決斷一切眾生疑結；是為八事。",
    "T13n0398_002:0419c27": "「奉行光明復有八事。所謂奉行：一曰、遵修聖",
    "T13n0398_002:0419c28": "慧，二曰、志智慧明，三曰、行正見明，四曰、奉",
    "T13n0398_002:0419c29": "觀察光，五曰、照眾生性曜，六曰、脩其脫心，七",
    "T13n0398_002:0420a01": "曰、無瞋恚心，八曰、遵修其明令永究竟；是為",
    "T13n0398_002:0420a02": "八。」佛時頌曰：",
    "T13n0398_002:0420a03": "「以往古淨業，　　心初不忽忘，",
    "T13n0398_002:0420a04": "意習無所習，　　善勸無懈廢。",
    "T13n0398_002:0420a05": "所聞未曾忘，　　速得解法誼，",
    "T13n0398_002:0420a06": "寂然界憺怕，　　志強棄非法。",
    "T13n0398_002:0420a07": "曉了於念門，　　選擇所造業，",
    "T13n0398_002:0420a08": "懷勇者覩之，　　建立勝自在。",
    "T13n0398_002:0420a09": "守護于法城，　　等一眾生法，",
    "T13n0398_002:0420a10": "智者離諸冥，　　利益於群萌。",
    "T13n0398_002:0420a11": "逮得光明曜，　　無疑決猶豫，",
    "T13n0398_002:0420a12": "志強慧自在，　　速成至佛道。",
    "T13n0398_002:0420a13": "志在於誼理，　　不逸存嚴飾，",
    "T13n0398_002:0420a14": "慧士不著想，　　不猗於文字。",
    "T13n0398_002:0420a15": "其志於法者，　　善調欲、離癡，",
    "T13n0398_002:0420a16": "有志淨善權，　　不諍安住道。",
    "T13n0398_002:0420a17": "意常存於道，　　不念聲緣覺；",
    "T13n0398_002:0420a18": "常懷微妙業，　　不念於小乘；",
    "T13n0398_002:0420a19": "思惟於佛道，　　不從諸魔教；",
    "T13n0398_002:0420a20": "常懷于大哀，　　不嬈於眾生。",
    "T13n0398_002:0420a21": "假使所頒宣，　　所遊無狐疑，",
    "T13n0398_002:0420a22": "隨時化眾生，　　所在群萌行。",
    "T13n0398_002:0420a23": "所遊分別辯，　　彼慧無罣礙，",
    "T13n0398_002:0420a24": "明於因緣法，　　無有緣起事。",
    "T13n0398_002:0420a25": "曉了方便慧，　　安住所步頂，",
    "T13n0398_002:0420a26": "一切能普入，　　諸佛所興法。",
    "T13n0398_002:0420a27": "世間法光明，　　悉知人民業，",
    "T13n0398_002:0420a28": "及度世聖慧，　　雄為智慧光。",
    "T13n0398_002:0420a29": "所生無罪舋，　　大慧修本淨，",
    "T13n0398_002:0420b01": "善遵於道路，　　常宣無罪業。",
    "T13n0398_002:0420b02": "於漏無有漏，　　法光明照曜，",
    "T13n0398_002:0420b03": "斷一切諸漏，　　利潤於眾生；",
    "T13n0398_002:0420b04": "於有數無數，　　法常遊於慧，",
    "T13n0398_002:0420b05": "是無垢離冥，　　遊入滅盡行。",
    "T13n0398_002:0420b06": "塵勞諸諍訟，　　其慧無蔽礙，",
    "T13n0398_002:0420b07": "明識眾塵欲，　　其心本清淨。",
    "T13n0398_002:0420b08": "其智得滅度，　　曉不起寂然，",
    "T13n0398_002:0420b09": "如是類無限，　　大乘光明業。",
    "T13n0398_002:0420b10": "彼於八等慧，　　遊達于道跡，",
    "T13n0398_002:0420b11": "亦曉了往來，　　分別於不逮。",
    "T13n0398_002:0420b12": "無著及緣覺，　　菩薩世吼護，",
    "T13n0398_002:0420b13": "慧皆能達此，　　所遊解聖賢。",
    "T13n0398_002:0420b14": "至誠明無量，　　勇猛善修行，",
    "T13n0398_002:0420b15": "其逮得果證，　　無恚議第一。",
    "T13n0398_002:0420b16": "其行至誠者，　　入寂第一果、",
    "T13n0398_002:0420b17": "第二、三、第四，　　逮緣覺之果，",
    "T13n0398_002:0420b18": "設有能加精，　　逮法忍平等，",
    "T13n0398_002:0420b19": "如最勝得道，　　至誠皆照彼。",
    "T13n0398_002:0420b20": "又其天眼者，　　普見十方佛；",
    "T13n0398_002:0420b21": "成就於天耳，　　聞十方音聲。",
    "T13n0398_002:0420b22": "識念那術劫，　　前世慧光明，",
    "T13n0398_002:0420b23": "隨順知他心，　　清淨慧悉照。",
    "T13n0398_002:0420b24": "遊億姟佛土，　　神足照十方，",
    "T13n0398_002:0420b25": "輕舉如虛空，　　逮無為之慧。",
    "T13n0398_002:0420b26": "功德光無底，　　神通益眾生，",
    "T13n0398_002:0420b27": "慧界無罣礙，　　決群黎狐疑。",
    "T13n0398_002:0420b28": "奉行所應誼，　　志彊法慧光，",
    "T13n0398_002:0420b29": "至成明無限，　　則為神通光。",
    "T13n0398_002:0420c01": "修行聖智慧，　　意廣辯無底，",
    "T13n0398_002:0420c02": "等觀於正見，　　究竟無結恨。",
    "T13n0398_002:0420c03": "其淨於此八，　　斯光威無極，",
    "T13n0398_002:0420c04": "雖未成佛道，　　常行作佛事。」",
    "T13n0398_002:0420c05": "大哀經卷第二"
}