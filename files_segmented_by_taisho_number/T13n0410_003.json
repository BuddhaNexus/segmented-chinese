{
    "T13n0410_003:0690b24": "大方廣十輪經卷第三",
    "T13n0410_003:0690b26": "失譯人名今附北涼錄；",
    "T13n0410_003:0690b27": "4 灌頂喻品灌頂喻品第四",
    "T13n0410_003:0690b28": "「善男子！譬如灌頂剎利大王，諸祕要法守護",
    "T13n0410_003:0690b29": "之事皆悉備已，然後與諸宮人、婇女而自圍",
    "T13n0410_003:0690c01": "遶，遊戲五欲放逸自恣，不攝六根肆情",
    "T13n0410_003:0690c02": "快樂，是名灌頂剎利大王第六輪也。外諸怨",
    "T13n0410_003:0690c03": "敵悉皆降伏，增益己國壽命長遠。族姓子！",
    "T13n0410_003:0690c04": "如來、世尊及諸菩薩摩訶薩、諸聲聞眾，深自",
    "T13n0410_003:0690c05": "防護得無所畏。",
    "T13n0410_003:0690c06": "「爾時，如來入於初禪，第二、第三、乃至第四禪，",
    "T13n0410_003:0690c07": "入於空處、識處、不用處、非想非非想處，悉入",
    "T13n0410_003:0690c08": "諸佛行處三昧。",
    "T13n0410_003:0690c09": "「爾時，如來入三昧已，無量億那由他天、龍、",
    "T13n0410_003:0690c10": "夜叉、乾闥婆、阿修羅、迦樓羅、緊那羅、摩睺",
    "T13n0410_003:0690c11": "羅伽、人非人等，餓鬼、毘舍闍、富單那、迦吒",
    "T13n0410_003:0690c12": "富單那，麁弊惡心其意佷戾無有愍傷，於",
    "T13n0410_003:0690c13": "諸眾生不起慈心言無後世；而彼見我",
    "T13n0410_003:0690c14": "入一切佛行處三昧故得勝歡悅，於諸三",
    "T13n0410_003:0690c15": "寶得最勝盛，愛樂、歡喜、尊重、恭敬得未曾",
    "T13n0410_003:0690c16": "有，離一切惡心多悔過，於一切種無量",
    "T13n0410_003:0690c17": "無數業障、煩惱障、法障，於一剎那頃悉能滅",
    "T13n0410_003:0690c18": "盡，功德智慧皆得具足，背離生死趣向涅",
    "T13n0410_003:0690c19": "槃，一切皆悉護持佛法，是名如來第六輪",
    "T13n0410_003:0690c20": "也。",
    "T13n0410_003:0690c21": "「如來成就如是輪故，禪定解脫三摩跋提",
    "T13n0410_003:0690c22": "斷眾生結，以是智慧滅諸煩惱，到安隱處",
    "T13n0410_003:0690c23": "得無所畏。高大勝仙轉於梵輪，若沙門、婆",
    "T13n0410_003:0690c24": "羅門及諸魔梵所不能轉。一切外道塵勞",
    "T13n0410_003:0690c25": "怨敵皆悉降伏，於四眾中而師子吼。",
    "T13n0410_003:0690c26": "「善男子！譬如灌頂剎利大王與四兵眾，一",
    "T13n0410_003:0690c27": "切己國城邑、聚落，園樹、田澤、泉池、嵠谷，丘",
    "T13n0410_003:0690c28": "㵎及諸曠野遍觀己國，於其中間所有產",
    "T13n0410_003:0690c29": "業，若於彼處多有疑畏敵國怨賊，剎利大",
    "T13n0410_003:0691a01": "王便隨其處，置同心人防諸怨賊，善守己",
    "T13n0410_003:0691a02": "國令得安樂，是名剎利灌頂大王第七輪",
    "T13n0410_003:0691a03": "也。外諸怨敵皆悉降伏，增益己國壽命",
    "T13n0410_003:0691a04": "得長。如是，族姓子！如來世尊，為諸眾生",
    "T13n0410_003:0691a05": "開示佛眼，若欲心如實知欲心，若瞋心如實",
    "T13n0410_003:0691a06": "知瞋心，若癡心如實知癡心，亦知眾生",
    "T13n0410_003:0691a07": "為諸煩惱有種種病，隨其所行如實而知。",
    "T13n0410_003:0691a08": "如來悉於如是等處，皆以方便精進勢力，",
    "T13n0410_003:0691a09": "令諸眾生隨其類根，以禪定藥除滅煩",
    "T13n0410_003:0691a10": "惱。若有眾生多貪愛者教以不淨，若有眾",
    "T13n0410_003:0691a11": "生可以四梵堂治者教修四梵堂，若有",
    "T13n0410_003:0691a12": "眾生多愚癡者教觀因緣，若有眾生應",
    "T13n0410_003:0691a13": "修數息者教以數息，若有眾生應修三",
    "T13n0410_003:0691a14": "解脫門者教以三解脫門，若有眾生應修",
    "T13n0410_003:0691a15": "禪定者教以禪定，若有眾生應修無色",
    "T13n0410_003:0691a16": "定者教以無色定，乃至應以首楞嚴三昧",
    "T13n0410_003:0691a17": "斷諸眾生煩惱病者，亦即教修首楞嚴三",
    "T13n0410_003:0691a18": "昧。何以故？不使眾生墮於四魔，令得自",
    "T13n0410_003:0691a19": "在斷人天道；亦復不令諸眾生等，入於惡",
    "T13n0410_003:0691a20": "趣斷三寶種。是善男子！如來能知一切至",
    "T13n0410_003:0691a21": "處，是名如來第七輪也。",
    "T13n0410_003:0691a22": "「如來成就如此輪故，到安隱處得無所畏，",
    "T13n0410_003:0691a23": "高大勝仙能轉法輪，一切沙門、婆羅門及諸",
    "T13n0410_003:0691a24": "魔梵所不能轉。諸餘外道一切怨敵皆悉降",
    "T13n0410_003:0691a25": "伏，於四眾中而師子吼。",
    "T13n0410_003:0691a26": "「善男子！譬如灌頂剎利大王，為諸眾生念",
    "T13n0410_003:0691a27": "先種姓。幼小嬉戲所生之處，及諸澡浴、偃",
    "T13n0410_003:0691a28": "臥、飲乳，剪治手足一切爪甲，案摩支",
    "T13n0410_003:0691a29": "節，乃至戲弄灰土供奉事者，習學無量種",
    "T13n0410_003:0691b01": "種伎術，遊行他國晨夜住處，敬事王者",
    "T13n0410_003:0691b02": "及諸大臣，并作太子至今登位，得為大",
    "T13n0410_003:0691b03": "王受諸娛樂自在無礙。爾時，諸方、四維、上、下",
    "T13n0410_003:0691b04": "有大音聲說偈讚歎，願使常以正法治",
    "T13n0410_003:0691b05": "國不惱眾生，為護國土故，是名剎利灌",
    "T13n0410_003:0691b06": "頂大王第八輪也。",
    "T13n0410_003:0691b07": "「成就如是輪已，是時灌頂剎利大王，能令",
    "T13n0410_003:0691b08": "一切外道怨敵皆悉降伏，自保壽命令得",
    "T13n0410_003:0691b09": "增長。如是，善男子！如來世尊於大眾中觀",
    "T13n0410_003:0691b10": "宿命因緣，一生、二生、三生，乃至無量百千億",
    "T13n0410_003:0691b11": "生憶念劫成、劫壞，乃至無量億劫一切成、壞。",
    "T13n0410_003:0691b12": "我生彼處如是種姓，如是名字、如是生",
    "T13n0410_003:0691b13": "處，食如是食、受如是苦樂，如是長壽、如",
    "T13n0410_003:0691b14": "是久住，如是壽命邊際，於彼沒已而來",
    "T13n0410_003:0691b15": "生此，復於此沒往生於彼，能知彼相一切",
    "T13n0410_003:0691b16": "方所，若干種別本宿命事，是名如來第八輪",
    "T13n0410_003:0691b17": "也。",
    "T13n0410_003:0691b18": "「如來成就如是輪已，到安隱處得無所",
    "T13n0410_003:0691b19": "畏，最勝大仙轉於法輪，一切沙門、婆羅門及",
    "T13n0410_003:0691b20": "諸魔梵所不能轉，外道怨敵皆悉降伏，於",
    "T13n0410_003:0691b21": "四眾中能師子吼。",
    "T13n0410_003:0691b22": "「善男子！譬如灌頂剎利大王，於其國界所有",
    "T13n0410_003:0691b23": "人民，悉知根原，種姓眷屬皆悉勇健種種",
    "T13n0410_003:0691b24": "伎術，知其貧、富、端正、醜陋，乃至死時，或",
    "T13n0410_003:0691b25": "以自業命終而死，或犯王法刑戮而死，或",
    "T13n0410_003:0691b26": "更相殘害夭壽而死，或以鞭杖閉繫囚縛，或",
    "T13n0410_003:0691b27": "以伎術戰陣鬪諍，或以財物，或以愛欲，",
    "T13n0410_003:0691b28": "或以瞋恚，或以飢渴，或以己過患，或以",
    "T13n0410_003:0691b29": "老死，或以中年，或以幼少，或作善業，或",
    "T13n0410_003:0691c01": "作惡業，一切死者皆悉察知因緣本未。",
    "T13n0410_003:0691c02": "「如是思惟：『若有眾生修善因緣為欲生",
    "T13n0410_003:0691c03": "天，或有眾生修惡因緣趣向惡道。』如是",
    "T13n0410_003:0691c04": "思惟：『修身善行，修口善行，修意善行，我常",
    "T13n0410_003:0691c05": "方便教修布施，皆令調伏隨順此行。若命",
    "T13n0410_003:0691c06": "終時當生天上，常處善趣遠離惡道。』如是，",
    "T13n0410_003:0691c07": "灌頂剎利大王！勤修一切身、口業善，好行",
    "T13n0410_003:0691c08": "布施，飲食、衣服、象、馬、乘騎，臥具、醫藥種種所",
    "T13n0410_003:0691c09": "須，乃至給使奴、婢、僮僕皆悉施與，并捨頭目",
    "T13n0410_003:0691c10": "及諸手足，不惜身命。悉斷殺生、偷盜、邪婬、",
    "T13n0410_003:0691c11": "妄言、惡口、兩舌、綺語、貪、瞋、邪見。",
    "T13n0410_003:0691c12": "「如是，灌頂剎利大王有十種利益，護善名",
    "T13n0410_003:0691c13": "稱而得財業，身相微妙多得眷屬，少病少",
    "T13n0410_003:0691c14": "惱得賢智眷屬，趣向善處，皆悉供給親近供",
    "T13n0410_003:0691c15": "養，名聞十方一切皆為說偈讚誦，諸大天",
    "T13n0410_003:0691c16": "神悉來擁護，身壞命終得生天上，是名灌",
    "T13n0410_003:0691c17": "頂剎利大王第九輪也。",
    "T13n0410_003:0691c18": "「成就如是輪已，增益國界壽命延長。如是，",
    "T13n0410_003:0691c19": "善男子！如來世尊為諸眾生，悉知他人死",
    "T13n0410_003:0691c20": "此生彼如實而知，若有眾生成就身業不",
    "T13n0410_003:0691c21": "善、口業不善、意業不善，誹謗賢聖，邪見顛",
    "T13n0410_003:0691c22": "倒；以是邪見因緣業故，身壞命終墮於",
    "T13n0410_003:0691c23": "惡趣，生地獄中，或生畜生及諸餓鬼。若有",
    "T13n0410_003:0691c24": "眾生，成就身善業、口善業、意善業，不誹謗",
    "T13n0410_003:0691c25": "賢聖，具足正見，成就正見業因緣故，身壞",
    "T13n0410_003:0691c26": "命終入於善趣得生天上，生天上已或生",
    "T13n0410_003:0691c27": "人中盡諸結漏。",
    "T13n0410_003:0691c28": "「如是如來，善知眾生諸業因緣。如來於諸",
    "T13n0410_003:0691c29": "眾生，悉能發於大慈大悲，常勤精進現三種",
    "T13n0410_003:0692a01": "神通，能令安住世間出世間信。何等為三？",
    "T13n0410_003:0692a02": "一者、神通，二者、說法，三者、知他心。以此三種",
    "T13n0410_003:0692a03": "神通，令諸眾生安置世間出世間信，知一",
    "T13n0410_003:0692a04": "切趣、一切有為、一切受生皆得解脫。善男子！",
    "T13n0410_003:0692a05": "是名如來第九輪也。",
    "T13n0410_003:0692a06": "「如來成就如是輪故，到安隱處得無所畏，",
    "T13n0410_003:0692a07": "最勝大仙轉於法輪，一切沙門、婆羅門及諸",
    "T13n0410_003:0692a08": "魔梵所不能轉，一切外道諸餘怨敵皆悉降",
    "T13n0410_003:0692a09": "伏，於四眾中能師子吼。",
    "T13n0410_003:0692a10": "「善男子！譬如灌頂剎利大王，於四天下，一",
    "T13n0410_003:0692a11": "切眾生為病所惱，棄捨王位，以種種香湯",
    "T13n0410_003:0692a12": "而以澡浴，洗沐頭髮著鮮淨衣，端坐思惟，",
    "T13n0410_003:0692a13": "為除一切眾生病苦皆得解脫。如是，灌頂",
    "T13n0410_003:0692a14": "剎利大王，以華香、瓔珞及眾伎樂，一切天、",
    "T13n0410_003:0692a15": "龍、夜叉、乾闥婆、阿修羅、迦樓羅、緊那羅、摩睺羅",
    "T13n0410_003:0692a16": "伽皆悉供養已。各相謂言：『如是灌頂剎利",
    "T13n0410_003:0692a17": "大王多諸功德，應為轉輪聖王統四天下，",
    "T13n0410_003:0692a18": "我等應當建立此王治國政事。』",
    "T13n0410_003:0692a19": "「爾時，一切天帝，乃至摩睺羅伽等亦如是言：",
    "T13n0410_003:0692a20": "『當立此王主四天下。』爾時，剎利大王具足",
    "T13n0410_003:0692a21": "七寶統四天下，為轉輪聖王千子具足，皆",
    "T13n0410_003:0692a22": "多勇健形貌端正，能降伏外敵遊巡四海，",
    "T13n0410_003:0692a23": "案行天下一切大地，終不讁罰刀杖加害，",
    "T13n0410_003:0692a24": "如法教勅皆悉受用。善男子！是名轉輪聖",
    "T13n0410_003:0692a25": "王第十大輪也。",
    "T13n0410_003:0692a26": "「以是力故，轉輪聖王王四天下及八萬四千",
    "T13n0410_003:0692a27": "海渚，皆使修集一切善法無不建立，",
    "T13n0410_003:0692a28": "守護身命壽得增長。",
    "T13n0410_003:0692a29": "「如是，善男子！如來從初發心已來，於己身",
    "T13n0410_003:0692b01": "命乃至他身，所有煩惱若干種病，悉以禪定",
    "T13n0410_003:0692b02": "淨水洗浴，以如實法大慈大悲溉灌其頂",
    "T13n0410_003:0692b03": "著慚愧衣，十方如來以禪定智力、大精進",
    "T13n0410_003:0692b04": "力，無量方便定意觀察，欲滅一切眾生煩",
    "T13n0410_003:0692b05": "惱種種過患，如佛世尊作如是言：『最大智",
    "T13n0410_003:0692b06": "者福德莊嚴堪為法器，三解脫門，四無所",
    "T13n0410_003:0692b07": "畏，如來十力、十八不共法，一切智器大悲利",
    "T13n0410_003:0692b08": "益，救濟一切諸苦眾生。』佛大商主，度脫無",
    "T13n0410_003:0692b09": "量苦惱眾生與涅槃樂，加其願力欲使",
    "T13n0410_003:0692b10": "滿足成等正覺，無上法王。",
    "T13n0410_003:0692b11": "「如是福德具足，智慧勇猛精進，如實正觀",
    "T13n0410_003:0692b12": "了四真諦，得阿耨多羅三藐三菩提，是名",
    "T13n0410_003:0692b13": "如來能盡一切諸漏根本第十法輪也。",
    "T13n0410_003:0692b14": "「善男子！譬如轉輪聖王，於四天下遊戲自",
    "T13n0410_003:0692b15": "在。如來亦復如是，於諸四禪心得自在，四",
    "T13n0410_003:0692b16": "無色定修四梵堂，具四辯才正觀四諦，四無",
    "T13n0410_003:0692b17": "所畏、十力、十八不共法，於一切智得自在",
    "T13n0410_003:0692b18": "力。",
    "T13n0410_003:0692b19": "「善男子！譬如轉輪聖王七寶具足，如來世尊",
    "T13n0410_003:0692b20": "具足七覺亦復如是。善男子！轉輪聖王具",
    "T13n0410_003:0692b21": "足千子，如來亦有一切聲聞諸大弟子，憍陳",
    "T13n0410_003:0692b22": "如以為初首，須拔陀羅為最後也。真是我",
    "T13n0410_003:0692b23": "子，從佛口生、從法化生，斷一切漏，勇猛精",
    "T13n0410_003:0692b24": "進修四梵堂，猶如四兵降伏魔怨。",
    "T13n0410_003:0692b25": "「善男子！譬如轉輪聖王王四天下，有八萬",
    "T13n0410_003:0692b26": "四千海渚皆隨言教。如來世尊，亦有百億",
    "T13n0410_003:0692b27": "閻浮提，百億瞿耶尼，百億弗于逮，百億欝單",
    "T13n0410_003:0692b28": "曰，百億海水，百億須彌山王，百億四天王，",
    "T13n0410_003:0692b29": "乃至百億非想非非想天，百億鐵圍大鐵圍",
    "T13n0410_003:0692c01": "山，是佛國土廣大無量，一切皆隨如來教化。",
    "T13n0410_003:0692c02": "善男子！是名如來第十輪也。",
    "T13n0410_003:0692c03": "「如來成就如此輪故，若五濁惡世，一切佛法",
    "T13n0410_003:0692c04": "功德退沒，離聖七財及諸智者，為欲除斷",
    "T13n0410_003:0692c05": "覆一切患滅三惡趣，乃至後世無明黑闇一",
    "T13n0410_003:0692c06": "切世間，皆與十惡共相和合，造於五逆，",
    "T13n0410_003:0692c07": "誹謗正法，遠離諸善，悉染一切不善根本。",
    "T13n0410_003:0692c08": "如是成就十種佛輪，到安隱處得無所畏，",
    "T13n0410_003:0692c09": "高勝大仙能轉法輪，一切沙門、婆羅門及諸",
    "T13n0410_003:0692c10": "魔梵所不能轉，摧伏一切外道怨敵，以金",
    "T13n0410_003:0692c11": "剛智能破眾生一切煩惱，令使三乘得不",
    "T13n0410_003:0692c12": "退轉，於四眾中能師子吼。",
    "T13n0410_003:0692c13": "「爾時，菩薩摩訶薩，及以一切諸大聲聞，天、龍、",
    "T13n0410_003:0692c14": "夜叉、乾闥婆、阿修羅、迦樓羅、緊那羅、摩睺羅伽、",
    "T13n0410_003:0692c15": "餓鬼、毘舍闍、人非人等皆稱善哉，雨眾華雨，",
    "T13n0410_003:0692c16": "雨雜寶雨，雨衣服雨，雨妙香雨，一切大地",
    "T13n0410_003:0692c17": "皆悉震動。」",
    "T13n0410_003:0692c18": "佛說如是十輪經時，在會大眾，有八萬四",
    "T13n0410_003:0692c19": "千億百千那由他菩薩摩訶薩得無生法忍；",
    "T13n0410_003:0692c20": "復有無量菩薩摩訶薩得深禪定、忍辱陀羅",
    "T13n0410_003:0692c21": "尼；復有無量眾生未發菩提心者，今皆發",
    "T13n0410_003:0692c22": "心住不退轉地。爾時，復有無量大眾有得",
    "T13n0410_003:0692c23": "須陀洹、斯陀含、阿那含、阿羅漢者，次第修",
    "T13n0410_003:0692c24": "學證沙門果。",
    "T13n0410_003:0692c25": "5 相輪品大方廣十輪經相輪品第五丹本云證相品",
    "T13n0410_003:0692c26": "爾時，大梵天，名曰天藏，久殖善根住第",
    "T13n0410_003:0692c27": "十地，是大菩薩摩訶薩。是時眾中有天藏",
    "T13n0410_003:0692c28": "大梵，從座而起整其衣服，右膝著地以偈",
    "T13n0410_003:0692c29": "問佛：",
    "T13n0410_003:0693a01": "「我今稽首問，　　功德海無邊，",
    "T13n0410_003:0693a02": "願時賜聽許，　　除斷諸疑悔。",
    "T13n0410_003:0693a03": "渴仰持功德，　　法味中最上；",
    "T13n0410_003:0693a04": "眾生咸樂聞，　　如是第一義。」",
    "T13n0410_003:0693a05": "爾時，世尊告天藏大梵：「隨汝所問，如來世",
    "T13n0410_003:0693a06": "尊，亦當隨問而答，令汝歡喜得未曾有。」爾",
    "T13n0410_003:0693a07": "時天藏大梵言：「唯然，世尊！」以偈問曰：",
    "T13n0410_003:0693a08": "「智慧修禪定，　　安住不放逸；",
    "T13n0410_003:0693a09": "為住第一義，　　而處於生死。",
    "T13n0410_003:0693a10": "勤修於誦習，　　能度煩惱海；",
    "T13n0410_003:0693a11": "為當證不退，　　為當墮惡道？",
    "T13n0410_003:0693a12": "常勤而勸化，　　為定趣涅槃，",
    "T13n0410_003:0693a13": "為在於生死，　　為墮於惡道？",
    "T13n0410_003:0693a14": "智慧剎利種，　　依止十種輪；",
    "T13n0410_003:0693a15": "為處於生死，　　為得成佛道？",
    "T13n0410_003:0693a16": "心濁難調伏，　　煩惱多散亂；",
    "T13n0410_003:0693a17": "以何淨其心，　　禪誦而勸化？」",
    "T13n0410_003:0693a18": "爾時，佛告天藏大梵：「善哉，善哉！大梵所問純",
    "T13n0410_003:0693a19": "善第一，汝已滿足一切諸行，於過去恒河沙",
    "T13n0410_003:0693a20": "佛所修行三業，攝心禪定常勤誦經，營理",
    "T13n0410_003:0693a21": "僧事熾然佛法，建立三寶如大梁柱，又復",
    "T13n0410_003:0693a22": "能為多人無量眾生，問於如來如是之義。",
    "T13n0410_003:0693a23": "若善男子！依止威儀大記莂論，過去諸佛",
    "T13n0410_003:0693a24": "之所演說神通住持，是名如來成熟眾生",
    "T13n0410_003:0693a25": "令悉厭離，為滅一切煩惱病故，為欲滿",
    "T13n0410_003:0693a26": "足三乘道故。十方乃至恒河沙現在諸佛，亦",
    "T13n0410_003:0693a27": "說如是依止威儀大記莂論，為成熟一切",
    "T13n0410_003:0693a28": "諸眾生故，令得厭離故，欲使摧滅一",
    "T13n0410_003:0693a29": "切結使故，為得滿足三乘道果住持正法",
    "T13n0410_003:0693b01": "故。汝於過去諸佛所聞，我亦如是，依止威",
    "T13n0410_003:0693b02": "儀大記莂論，為欲成熟一切眾生故，",
    "T13n0410_003:0693b03": "令得厭離故，滅諸結使，為得滿足三乘",
    "T13n0410_003:0693b04": "法故。是故大梵，汝當諦聽善思念之。」天",
    "T13n0410_003:0693b05": "藏大梵言：「唯然，世尊！」佛言：「若有依止於",
    "T13n0410_003:0693b06": "十不善輪，則不具足欲界禪定，亦不能具",
    "T13n0410_003:0693b07": "足欲界善根，況能成就色、無色界一切禪定，",
    "T13n0410_003:0693b08": "亦復不能成就三乘及餘諸善。",
    "T13n0410_003:0693b09": "「何等為十？有欲修禪眾事不具，有欲破戒",
    "T13n0410_003:0693b10": "成就惡法，生於倒見亦著吉相，惡心難調",
    "T13n0410_003:0693b11": "不順賢聖，諸根輕懆而不具足微少善根，",
    "T13n0410_003:0693b12": "但作兩舌多喜鬪亂，作麁惡語而恒罵詈，",
    "T13n0410_003:0693b13": "好作綺語及諸妄言，生於貪嫉，見他得利",
    "T13n0410_003:0693b14": "常生嫉妬，一切眾生有惱害心，作大邪",
    "T13n0410_003:0693b15": "見說無因果。天藏大梵！滿足十事，雖欲修",
    "T13n0410_003:0693b16": "禪，不能成就欲界小善，況能成就色、無色",
    "T13n0410_003:0693b17": "界善根及三乘善法。「復次，大梵！又有十事",
    "T13n0410_003:0693b18": "而不能得成就禪定。何等為十？樂著作",
    "T13n0410_003:0693b19": "伎，樂著言說，多好睡眠，種種所求，貪著",
    "T13n0410_003:0693b20": "美色，樂著於香，樂著諸味，樂著音聲，樂",
    "T13n0410_003:0693b21": "著於觸，樂著覺觀。大梵！是名十種，而不能",
    "T13n0410_003:0693b22": "得成就於禪。設使成就尋即退失終不能",
    "T13n0410_003:0693b23": "成，而但為得檀越信施，因其利養心生惡",
    "T13n0410_003:0693b24": "法，若在剎利諸王眾中，多諸過罪為他罵",
    "T13n0410_003:0693b25": "詈，及加鞭杖截其支節，或犯大罪久受",
    "T13n0410_003:0693b26": "諸苦，若疾命終必墮惡趣，乃至入於阿鼻地",
    "T13n0410_003:0693b27": "獄，譬如阿蘭迦蘭、欝頭藍弗、蛭數拘迦梨、",
    "T13n0410_003:0693b28": "提婆達多，如是等毀壞禪定，乃至阿鼻地",
    "T13n0410_003:0693b29": "獄受大重罪。」",
    "T13n0410_003:0693c01": "爾時，佛告阿若憍陳如：「我今聽汝清淨比丘",
    "T13n0410_003:0693c02": "受於第一床敷臥具、飲食餚饍，能除一切眾",
    "T13n0410_003:0693c03": "生疾疫。何以故？若坐禪比丘闕少眾具，一切",
    "T13n0410_003:0693c04": "心數多起散亂，但念諸惡而不能得成",
    "T13n0410_003:0693c05": "就禪定，乃至到於阿鼻地獄受諸罪報。若",
    "T13n0410_003:0693c06": "眾緣備足修諸禪定，則易成就心得專一。",
    "T13n0410_003:0693c07": "若已得者皆令增長，一切不善覺觀散心，皆",
    "T13n0410_003:0693c08": "悉能知不令得起，趣向涅槃到於彼岸。",
    "T13n0410_003:0693c09": "若有坐禪未成就者，初、中、後夜當勤修習，",
    "T13n0410_003:0693c10": "遠離憒閙少欲知足，於一切結使起於捨",
    "T13n0410_003:0693c11": "心，一切貪欲、瞋恚、憍慢、貢高、兩舌、惡口、妄語，",
    "T13n0410_003:0693c12": "如是等悉得遠離，應受釋梵四天王等百",
    "T13n0410_003:0693c13": "千那由他供養恭敬，況復婆羅門、剎利、居士、",
    "T13n0410_003:0693c14": "毘舍、首陀所有供養。」爾時，世尊即說偈言：",
    "T13n0410_003:0693c15": "「修禪滅諸結，　　餘業則不能；",
    "T13n0410_003:0693c16": "是故禪第一，　　智者應供養。」",
    "T13n0410_003:0693c17": "爾時，天藏大梵白佛言：「世尊！若有比丘能",
    "T13n0410_003:0693c18": "修禪者，剎利大臣應加謫罰鞭杖，乃至兀",
    "T13n0410_003:0693c19": "其手足不耶？」",
    "T13n0410_003:0693c20": "佛言：「善男子！若諸比丘佛法出家，剃除鬚髮",
    "T13n0410_003:0693c21": "披著袈裟，一切天人、阿修羅皆應供養。若",
    "T13n0410_003:0693c22": "護持戒，不應謫罰，閉繫兀其手足乃至奪",
    "T13n0410_003:0693c23": "命悉無是法。何以故？除其多聞及持戒者，",
    "T13n0410_003:0693c24": "若有破戒比丘於我法中而出家者，成就",
    "T13n0410_003:0693c25": "諸惡如敗膿壞，非婆羅門自言婆羅門，",
    "T13n0410_003:0693c26": "非梵行而言梵行，退失墮落聖道果證，為",
    "T13n0410_003:0693c27": "諸煩惱結使所勝、結使所壞。又復破戒諸惡",
    "T13n0410_003:0693c28": "比丘，能示天、龍、夜叉、乾闥婆、阿修羅、迦樓羅、",
    "T13n0410_003:0693c29": "緊那羅、摩睺羅伽、人非人等，無量功德珍寶",
    "T13n0410_003:0694a01": "伏藏。若有依我而出家者，眾生應作十種",
    "T13n0410_003:0694a02": "勝想，得無量無邊福德。",
    "T13n0410_003:0694a03": "「何等為十？有諸眾生見依我出家者，應",
    "T13n0410_003:0694a04": "作念佛想，以是淨心歡喜因緣，不信一",
    "T13n0410_003:0694a05": "切諸餘外道，及外道經書，若當見時即應",
    "T13n0410_003:0694a06": "思惟決定聖戒，以是因緣能斷殺生、偷盜、",
    "T13n0410_003:0694a07": "邪婬、妄語，乃至不飲酒等，入涅槃城。",
    "T13n0410_003:0694a08": "見有依我而出家者當起施心，以是因",
    "T13n0410_003:0694a09": "緣，於將來世財富無量，善去善向，殊勝供",
    "T13n0410_003:0694a10": "養常得充給，乃至入於無畏大涅槃城。又",
    "T13n0410_003:0694a11": "見依我佛法出家，柔和質直常行忍辱不",
    "T13n0410_003:0694a12": "生卒暴，心無狂亂憙樂正法，常好閑靜阿",
    "T13n0410_003:0694a13": "練若處，乃至欲入涅槃無畏之城。",
    "T13n0410_003:0694a14": "「若有眾生，破戒非法作惡威儀，見如是人",
    "T13n0410_003:0694a15": "當共軟語乃至禮足。以是因緣，此人後世",
    "T13n0410_003:0694a16": "生尊貴家有大勢力，常為一切之所瞻視，",
    "T13n0410_003:0694a17": "乃至當得入涅槃城。天藏大梵！若依我法",
    "T13n0410_003:0694a18": "出家造作惡行，如是比丘盲無所覩，此",
    "T13n0410_003:0694a19": "非沙門自稱沙門，非梵行自稱梵行，退沒",
    "T13n0410_003:0694a20": "墮落，為諸煩惱之所敗壞。如此比丘修行",
    "T13n0410_003:0694a21": "惡法，猶能開示一切天、龍、夜叉、乾闥婆、阿修",
    "T13n0410_003:0694a22": "羅、迦樓羅、緊那羅、摩睺羅伽、人非人等一切善",
    "T13n0410_003:0694a23": "法功德伏藏，為善知識。雖不少欲知足，剃",
    "T13n0410_003:0694a24": "除鬚髮披著袈裟服，以是緣故，能為",
    "T13n0410_003:0694a25": "眾生增長善根，於諸天人開示善道。是以",
    "T13n0410_003:0694a26": "依我出家比丘，若持戒若破戒，我悉不聽",
    "T13n0410_003:0694a27": "轉輪聖王大臣宰相，不得謫罰繫閉加諸鞭",
    "T13n0410_003:0694a28": "杖，截其手足乃至斷命。況復餘輕犯小威",
    "T13n0410_003:0694a29": "儀破戒比丘，雖是死人是戒餘力猶如牛",
    "T13n0410_003:0694b01": "黃，是牛雖死人故取之。亦如麝香死後有",
    "T13n0410_003:0694b02": "用，能大利益一切眾生。惡行比丘雖犯",
    "T13n0410_003:0694b03": "禁戒，其戒勢力猶能利益無量天人。",
    "T13n0410_003:0694b04": "「譬如估客入於大海，斷於無量眾生之命",
    "T13n0410_003:0694b05": "挑其眼目，持阿摩那果擣蓰和合成其",
    "T13n0410_003:0694b06": "寶藥。若有眾生盲冥無目，乃至胎胞而生",
    "T13n0410_003:0694b07": "盲者，以此寶藥而用塗之，眾病得除其",
    "T13n0410_003:0694b08": "眼明淨。如是，如是！若諸比丘雖破禁戒",
    "T13n0410_003:0694b09": "造作惡行，於佛法中名為死人，復能令他",
    "T13n0410_003:0694b10": "一切眾生，使得清淨智慧法眼，能令見者",
    "T13n0410_003:0694b11": "尚得如是，況復為開示說種種法。",
    "T13n0410_003:0694b12": "「大梵！譬如燒香，香體雖壞勳他令香。破",
    "T13n0410_003:0694b13": "戒比丘亦復如是，自墮惡道能令眾生增",
    "T13n0410_003:0694b14": "長善根。惡行比丘為不信所燒，身壞命終",
    "T13n0410_003:0694b15": "墮三惡道，能使他人得大利益示涅槃",
    "T13n0410_003:0694b16": "道。以是因緣，一切白衣不應侵毀輕蔑破",
    "T13n0410_003:0694b17": "戒比丘，皆當守護尊重供養，不聽謫罰繫",
    "T13n0410_003:0694b18": "閇其身乃至奪命。四方眾僧，若至布薩自",
    "T13n0410_003:0694b19": "恣之時，聽使驅出不共法事，三世僧物飲",
    "T13n0410_003:0694b20": "食敷具皆不聽用。一切羯磨說戒律處，悉",
    "T13n0410_003:0694b21": "皆驅出不得在眾，而悉不聽王及大臣加",
    "T13n0410_003:0694b22": "其鞭杖繫閇謫罰乃至奪命。」爾時世尊，而說",
    "T13n0410_003:0694b23": "偈言：",
    "T13n0410_003:0694b24": "「瞻蔔華雖萎，　　勝於諸餘華；",
    "T13n0410_003:0694b25": "破戒諸比丘，　　猶勝諸外道。",
    "T13n0410_003:0694b26": "「復次，天藏大梵！有五種逆罪為最極惡。何",
    "T13n0410_003:0694b27": "者為五？故心殺父、母、阿羅漢，破壞聲聞和",
    "T13n0410_003:0694b28": "合僧事，乃至惡心出佛身血，諸如是等名",
    "T13n0410_003:0694b29": "為五逆。若人於五逆中作一一逆者，不",
    "T13n0410_003:0694c01": "得出家受具足戒；若聽出家則犯重罪",
    "T13n0410_003:0694c02": "應擯令出。若已有出家諸威儀者，不應",
    "T13n0410_003:0694c03": "加其鞭杖及諸繫閉。",
    "T13n0410_003:0694c04": "「復有四種大罪，同於四逆犯根本罪。何者",
    "T13n0410_003:0694c05": "為四？殺辟支佛，是名殺生犯根本罪。婬",
    "T13n0410_003:0694c06": "阿羅漢、比丘尼，是名邪婬犯根本罪。若人",
    "T13n0410_003:0694c07": "捨財與佛、法、僧，主掌此物而輒用之，是",
    "T13n0410_003:0694c08": "名為盜犯根本罪。若人倒見破壞比丘僧，是",
    "T13n0410_003:0694c09": "名破僧犯根本罪。若人於四根本罪中犯",
    "T13n0410_003:0694c10": "一一罪，皆悉不聽佛法出家；設使出家",
    "T13n0410_003:0694c11": "不得聽受具足戒；若受具者應驅令出。",
    "T13n0410_003:0694c12": "以有出家威儀法故，不應鞭杖繫閉奪",
    "T13n0410_003:0694c13": "其生命。如是皆犯根本罪非逆罪；也有是",
    "T13n0410_003:0694c14": "根本罪亦是逆罪，有是逆罪非根本罪，有非",
    "T13n0410_003:0694c15": "根本罪亦非逆罪。何者為逆罪亦是根本罪？",
    "T13n0410_003:0694c16": "若人出家受具足戒得見諦道，斷其命根",
    "T13n0410_003:0694c17": "是名逆罪亦是根本罪也。如是眾生，於",
    "T13n0410_003:0694c18": "我戒律中應驅令出。何者為根本罪非逆",
    "T13n0410_003:0694c19": "罪？若人在我法中出家，如是凡夫，眾生故",
    "T13n0410_003:0694c20": "害其命，若以毒藥或墮其胎，是名根本罪",
    "T13n0410_003:0694c21": "非逆罪也；若有四方僧物飲食敷具，悉不",
    "T13n0410_003:0694c22": "應與同共利養。",
    "T13n0410_003:0694c23": "「若有眾生於佛法僧而生疑心，此中出家",
    "T13n0410_003:0694c24": "自言更有世尊，或於種種諸吉相中生疑",
    "T13n0410_003:0694c25": "惑心；若復有人，於諸如來所說之法而生",
    "T13n0410_003:0694c26": "疑惑，於聲聞、辟支佛乃至大乘，於中誹謗",
    "T13n0410_003:0694c27": "出其過惡，見他讀誦而作留難乃至一偈；",
    "T13n0410_003:0694c28": "此非根本罪亦非逆罪，是名甚惡近於逆罪。",
    "T13n0410_003:0694c29": "如是眾生，若不懺悔除其罪根，終不聽使",
    "T13n0410_003:0695a01": "佛法出家；設出家受具足戒，不悔過者亦",
    "T13n0410_003:0695a02": "驅令出。何以故？不信正法毀謗三乘，壞",
    "T13n0410_003:0695a03": "正法眼欲滅法燈，斷三寶種減損人天，",
    "T13n0410_003:0695a04": "而無利益墮於惡道。此二種人名謗正法、",
    "T13n0410_003:0695a05": "毀訾賢聖，地獄劫壽增長如是諸惡業已，",
    "T13n0410_003:0695a06": "是名根本大重罪也。",
    "T13n0410_003:0695a07": "「何者是不威儀根本法？若比丘故婬犯根本",
    "T13n0410_003:0695a08": "罪，故殺凡夫人犯根本罪，除三寶物不與",
    "T13n0410_003:0695a09": "而取犯根本罪，故妄語犯根本罪。於此四",
    "T13n0410_003:0695a10": "根本中，若犯一罪，一切比丘所作法事悉",
    "T13n0410_003:0695a11": "不聽入。四方僧物、飲食、臥具，皆悉不得共",
    "T13n0410_003:0695a12": "同受用。然帝王大臣一切群官，不應加其",
    "T13n0410_003:0695a13": "鞭杖繫閉刑罰乃至奪命，是名根本罪體性",
    "T13n0410_003:0695a14": "相也。何以名為根本重罪？若人作如是",
    "T13n0410_003:0695a15": "行，身壞命終墮於惡趣，作如是行是惡道",
    "T13n0410_003:0695a16": "根本，是故名為根本罪也。",
    "T13n0410_003:0695a17": "「譬如鐵丸雖擲空中，終不暫住速疾投",
    "T13n0410_003:0695a18": "地。如是五逆等罪，犯四重禁，及二種眾生",
    "T13n0410_003:0695a19": "毀壞正法、誹謗賢聖。如是等十一種罪中，若",
    "T13n0410_003:0695a20": "人犯一一罪者，身壞命終皆墮阿鼻地獄。",
    "T13n0410_003:0695a21": "是故作逆業犯根本重罪者，皆悉不聽度",
    "T13n0410_003:0695a22": "令出家。犯逆罪者如此人等，於其一身終",
    "T13n0410_003:0695a23": "不能盡諸煩惱結成就禪定，況能超出決",
    "T13n0410_003:0695a24": "定菩薩，命終之後必墮地獄受惡道苦。若",
    "T13n0410_003:0695a25": "有族姓男、女，以深信心歸依佛法，或趣聲",
    "T13n0410_003:0695a26": "聞、辟支佛或趣大乘，於我法中而得出",
    "T13n0410_003:0695a27": "家，受於具戒極有信心，護持根本四重等",
    "T13n0410_003:0695a28": "罪，常勤精進勇猛不休，日日擁護一切人",
    "T13n0410_003:0695a29": "非人等，終不虛受人天供養，於三乘中",
    "T13n0410_003:0695b01": "隨所樂欲。何以故？志求解脫乃至捨命終",
    "T13n0410_003:0695b02": "不毀犯。何以故？如是三種眾生，皆求涅槃",
    "T13n0410_003:0695b03": "修行其因，依止世尊，依止經律，依止聲聞",
    "T13n0410_003:0695b04": "正位弟子。若有眾生犯四重禁非佛弟子，",
    "T13n0410_003:0695b05": "我所顯示甚深法相，一切無常、苦、空、無我，",
    "T13n0410_003:0695b06": "為諸眾生利益安樂，說解脫法波羅提木",
    "T13n0410_003:0695b07": "叉，如是經論及諸禪定，盲無所見，破戒退沒",
    "T13n0410_003:0695b08": "墜三惡道。若有族姓男、女，於是波羅提木",
    "T13n0410_003:0695b09": "叉清淨法中不犯根本者，我是彼世尊，",
    "T13n0410_003:0695b10": "彼是我弟子，隨順我語安住佛法，一切所",
    "T13n0410_003:0695b11": "作皆悉成就。安立戒身及諸善法，亦能建",
    "T13n0410_003:0695b12": "立能大利益安樂天人。世尊！如是之人，",
    "T13n0410_003:0695b13": "則具足一切聲聞、辟支佛乘乃至大乘，皆悉",
    "T13n0410_003:0695b14": "善住。",
    "T13n0410_003:0695b15": "「何以故？是根本戒守護一切正法，及諸有漏",
    "T13n0410_003:0695b16": "無漏等法，皆悉因此而得成立，是故名為",
    "T13n0410_003:0695b17": "戒根本也。",
    "T13n0410_003:0695b18": "「譬如因地一切萬物，百卉藥穀皆因生長，",
    "T13n0410_003:0695b19": "如是善學四根本戒，一切善法皆因得生。",
    "T13n0410_003:0695b20": "譬如大地一切諸山，乃至鐵圍、大鐵圍、須彌",
    "T13n0410_003:0695b21": "山王皆依得住。如是善解四根本戒，聲聞、",
    "T13n0410_003:0695b22": "辟支佛乘乃至無上大乘皆依而住。",
    "T13n0410_003:0695b23": "「譬如大地一切物味依地而住，如是善學",
    "T13n0410_003:0695b24": "四根本戒，禪定、解脫、總持，乃至阿耨多羅三",
    "T13n0410_003:0695b25": "藐三菩提亦因而成。",
    "T13n0410_003:0695b26": "「譬如大地淨不淨物一切悉載。如是族姓男、",
    "T13n0410_003:0695b27": "女，善學四根本戒，持戒毀戒，是法器及非法",
    "T13n0410_003:0695b28": "器，皆悉滿足。諦自觀察不譏彼短，而不自",
    "T13n0410_003:0695b29": "高亦不毀他，能為一切善法洲渚，猶如大",
    "T13n0410_003:0695c01": "地一切眾生之所依止。",
    "T13n0410_003:0695c02": "「如是族姓男、女，善能修學四根本戒，一切如",
    "T13n0410_003:0695c03": "來所說經論，皆生愛樂歡喜受持，不起",
    "T13n0410_003:0695c04": "種種非法之想，一切眾生皆依四攝而自",
    "T13n0410_003:0695c05": "存活。」爾時，尊者優波離，從座而起，整其衣",
    "T13n0410_003:0695c06": "服叉手合掌白佛言：「世尊！若世尊作如是",
    "T13n0410_003:0695c07": "言，是法器及非法器悉不譏訶。他未來時",
    "T13n0410_003:0695c08": "作諸惡行，如是比丘，非沙門而作沙門，",
    "T13n0410_003:0695c09": "非梵行而作梵行，今當云何呵責其心",
    "T13n0410_003:0695c10": "驅遣令出？」",
    "T13n0410_003:0695c11": "佛言：「我悉不聽俗人譏呵。復有十種非法",
    "T13n0410_003:0695c12": "譏呵即得大罪。何等為十？若僧不和合，於",
    "T13n0410_003:0695c13": "國王前而譏呵者，是名非法。「若僧不和合，",
    "T13n0410_003:0695c14": "於婆羅門眾中而譏呵者，亦名非法。",
    "T13n0410_003:0695c15": "「若僧不和合，於王眷屬及諸大臣而譏呵",
    "T13n0410_003:0695c16": "者，是名非法。",
    "T13n0410_003:0695c17": "「若僧不和合，於白衣中而譏呵者，是名非",
    "T13n0410_003:0695c18": "法。",
    "T13n0410_003:0695c19": "「若僧不和合，於婦女小兒等中而譏呵者，",
    "T13n0410_003:0695c20": "是名非法。",
    "T13n0410_003:0695c21": "「僧不和合，於僧淨人前而譏呵者，是名非",
    "T13n0410_003:0695c22": "法。",
    "T13n0410_003:0695c23": "「僧不和合，於比丘尼眾中而譏呵者，是名非",
    "T13n0410_003:0695c24": "法。",
    "T13n0410_003:0695c25": "「僧不和合，於本怨嫌前而譏呵者，是名非",
    "T13n0410_003:0695c26": "法。",
    "T13n0410_003:0695c27": "「若僧不和合，以瞋恚心而相譏呵者，是名",
    "T13n0410_003:0695c28": "非法。有如此等十非法，不應譏呵。假使舉",
    "T13n0410_003:0695c29": "得少罪亦不應受，若復少有如佛法譏呵",
    "T13n0410_003:0696a01": "者亦不應受。",
    "T13n0410_003:0696a02": "「又復十種非法譏呵不應受。何等為十？若",
    "T13n0410_003:0696a03": "餘外道來譏呵者亦不應受。非持戒白衣而",
    "T13n0410_003:0696a04": "犯逆罪，誹謗正法，毀壞賢聖，若起狂心，若",
    "T13n0410_003:0696a05": "散亂心，為諸餘天地四方僧淨人，若是一",
    "T13n0410_003:0696a06": "切犯禁比丘所舉之罪，皆不應受。是名為十",
    "T13n0410_003:0696a07": "非法譏呵所不應受。",
    "T13n0410_003:0696a08": "「若有比丘造諸惡行共僧中住，清淨比丘",
    "T13n0410_003:0696a09": "威儀具足，於非法處一切不行，成就五法，",
    "T13n0410_003:0696a10": "應頂禮僧足，語惡比丘言：『我今欲舉汝罪。",
    "T13n0410_003:0696a11": "是實不虛，是時非時慈心軟語，為使佛法",
    "T13n0410_003:0696a12": "久得安住，為欲熾然一切佛法。若聽我說，",
    "T13n0410_003:0696a13": "我當如法舉汝。』彼若不聽，我當頂禮持",
    "T13n0410_003:0696a14": "戒比丘上座等足白言：『大德！此比丘犯如",
    "T13n0410_003:0696a15": "是事，依於五法而舉彼罪。』上座比丘應",
    "T13n0410_003:0696a16": "察是語，如毘尼，如修多羅，當以滅諍",
    "T13n0410_003:0696a17": "法如法除滅，若犯重罪應以重治，若犯中",
    "T13n0410_003:0696a18": "罪應以中治，若犯微細罪當以微細治，教",
    "T13n0410_003:0696a19": "令悔過。」",
    "T13n0410_003:0696a20": "優波離白佛言：「世尊！若造惡行比丘實",
    "T13n0410_003:0696a21": "有過罪，而恃白衣一切勢力，或恃巨富財",
    "T13n0410_003:0696a22": "物等力，或恃多聞、或恃辭辯、或恃弟子，如",
    "T13n0410_003:0696a23": "是等力，眾僧當共和合；持修多羅、持",
    "T13n0410_003:0696a24": "毘尼、持有戒德僧者，不取其語，而用",
    "T13n0410_003:0696a25": "勢力，有如是等應當云何？」佛即答言：「應",
    "T13n0410_003:0696a26": "詣國王、大臣、宰相如法治罪。」優波離復白佛",
    "T13n0410_003:0696a27": "言：「世尊！如此惡行比丘，若財物力，若多聞",
    "T13n0410_003:0696a28": "力，若辭辯力，能令國王大臣歡喜，或有非",
    "T13n0410_003:0696a29": "法朋黨，為應捨置不耶？」",
    "T13n0410_003:0696b01": "佛言：「優波離！若事未現應當捨去，若事已",
    "T13n0410_003:0696b02": "出僧應和合，速疾驅擯不得共住。優波離！",
    "T13n0410_003:0696b03": "譬如瞿麥、妨麥、稗莠，根、莖、枝、葉與麥相似，",
    "T13n0410_003:0696b04": "若未莠出時不可分別，穟既出已，田儁",
    "T13n0410_003:0696b05": "農士并根俱棄。何以故？壞淨麥故。",
    "T13n0410_003:0696b06": "「優波離！如是破戒惡行比丘，若恃白衣及諸",
    "T13n0410_003:0696b07": "勢力住居僧中，過未出時人不敢呵。其",
    "T13n0410_003:0696b08": "事現已諸天便譏，當言僧中無有禁制。若",
    "T13n0410_003:0696b09": "惡行比丘，眾僧應速和合疾共擯出。",
    "T13n0410_003:0696b10": "「優波離！譬如大海不宿死尸。如是我諸聲",
    "T13n0410_003:0696b11": "聞大弟子眾破戒諂曲，此等惡人不應共住",
    "T13n0410_003:0696b12": "亦復如是。若破戒比丘，為剎利王及諸輔",
    "T13n0410_003:0696b13": "相朋黨非法，如此比丘，則得自恃多聞、財",
    "T13n0410_003:0696b14": "物、巨富、辭辯如是等力，肆心無畏強僧中",
    "T13n0410_003:0696b15": "住。",
    "T13n0410_003:0696b16": "「爾時，慚愧持戒比丘，心有所疑不應共諍，",
    "T13n0410_003:0696b17": "不應守護共作伴黨；如是持戒比丘，便語",
    "T13n0410_003:0696b18": "國王及諸大臣，更至他國。」",
    "T13n0410_003:0696b19": "大方廣十輪經卷第三"
}