{
    "T22n1425_019:0376c02": "摩訶僧祇律卷第十九",
    "T22n1425_019:0376c04": "東晉天竺三藏佛陀跋陀羅",
    "T22n1425_019:0376c05": "共法顯譯",
    "T22n1425_019:0376c06": "明單提九十二事法之八",
    "T22n1425_019:0376c07": "佛住舍衛城，廣說如上。爾時優波難陀語兄",
    "T22n1425_019:0376c08": "難陀共行弟子作如是言：「阿浮婆共汝入聚",
    "T22n1425_019:0376c09": "落，彼間當與汝飲食。我若彼作非威儀事，",
    "T22n1425_019:0376c10": "汝當覆藏，莫向人說。我是汝叔父，我亦覆汝",
    "T22n1425_019:0376c11": "和上罪。」答言：「正使我父祖翁及和上有罪，",
    "T22n1425_019:0376c12": "尚不覆藏，況復叔父。汝自可覆藏我和尚罪，",
    "T22n1425_019:0376c13": "我終不能覆藏汝罪。」優波難陀聞是語已，即",
    "T22n1425_019:0376c14": "作是念：「今日當令汝得苦惱事。」即共入城，到",
    "T22n1425_019:0376c15": "長者家。檀越見已，歡喜問訊，即請留食。優波",
    "T22n1425_019:0376c16": "難陀復作是念：「我當觀望日時欲至遣還精",
    "T22n1425_019:0376c17": "舍，令不及眾食，復失此供，進退失食時足",
    "T22n1425_019:0376c18": "得苦惱。」作是念已，時至即遣彼還。恐失食，故",
    "T22n1425_019:0376c19": "並看日時，疾疾而還。眾食已訖，出祇洹門",
    "T22n1425_019:0376c20": "間傍佯經行，遙見彼來，口脣乾燥，似未得",
    "T22n1425_019:0376c21": "食。即戲調言：「汝朝隨教化比丘入城，得何等",
    "T22n1425_019:0376c22": "種種美食？」答言：「唯有苦惱，何處得食？」諸比丘",
    "T22n1425_019:0376c23": "聞已，以是因緣，往白世尊。佛言：「呼優波難陀",
    "T22n1425_019:0376c24": "來。」來已，佛具問上事：「汝實爾不？」答言：「實爾。」",
    "T22n1425_019:0376c25": "佛言：「此是惡事，非法、非律、非如佛教，不可以",
    "T22n1425_019:0376c26": "是長養善法。從今日後知比丘麁罪，不得覆",
    "T22n1425_019:0376c27": "藏。」佛告諸比丘：「依止舍衛城住者皆悉令集，",
    "T22n1425_019:0376c28": "以十利故為諸比丘制戒，乃至已聞者當",
    "T22n1425_019:0376c29": "重聞。若比丘知他比丘犯麁罪，覆藏者，波夜",
    "T22n1425_019:0377a01": "提。」比丘者，如上說。知者，若自知、若從他聞。麁",
    "T22n1425_019:0377a02": "罪者，四波羅夷、十三僧伽婆尸沙，是名麁罪。",
    "T22n1425_019:0377a03": "覆藏者，不欲令他知。波夜提者，如上說。比",
    "T22n1425_019:0377a04": "丘見他犯麁惡罪，不得覆藏。覆藏者，波夜提。",
    "T22n1425_019:0377a05": "應向人說，說時不得輒向人說，當向善比",
    "T22n1425_019:0377a06": "丘說，若同和上、阿闍梨。若彼犯罪比丘兇",
    "T22n1425_019:0377a07": "暴，若依王力、大臣力、兇惡人力、或起奪命因",
    "T22n1425_019:0377a08": "緣毀傷梵行者，應作是念：「彼罪行業必自有",
    "T22n1425_019:0377a09": "報，彼自應知。喻如失火，但自救身焉知餘事。」",
    "T22n1425_019:0377a10": "爾時但護根相應無罪。若比丘知他比丘犯",
    "T22n1425_019:0377a11": "四事、十三僧伽婆尸沙，若一一覆藏者，波夜提。",
    "T22n1425_019:0377a12": "三十尼薩耆、九十二波夜提，若一一覆藏者，",
    "T22n1425_019:0377a13": "越毘尼罪。四波羅提提舍尼、眾學法，一一覆",
    "T22n1425_019:0377a14": "藏者，越毘尼心悔。若覆藏比丘尼八波羅夷、",
    "T22n1425_019:0377a15": "十九僧伽婆尸沙，一一覆藏者，偷蘭遮。三十",
    "T22n1425_019:0377a16": "尼薩耆、百四十一波夜提，若一一覆藏者，越",
    "T22n1425_019:0377a17": "毘尼罪。八波羅提提舍尼、眾學法，若一一覆",
    "T22n1425_019:0377a18": "藏者，越毘尼心悔。式叉摩尼十八行法，更受",
    "T22n1425_019:0377a19": "學法，若一一覆藏者，越毘尼罪。沙彌、沙彌",
    "T22n1425_019:0377a20": "尼十戒，若一一覆藏，更與出家法，越毘尼罪。",
    "T22n1425_019:0377a21": "下至俗人五戒，若一一覆藏者，越毘尼心悔。",
    "T22n1425_019:0377a22": "是故說。",
    "T22n1425_019:0377a23": "　蟲水及無衣，　　婬處屏處坐，",
    "T22n1425_019:0377a24": "　往觀三軍陣，　　打掌刀覆藏。",
    "T22n1425_019:0377a25": "　第六跋渠竟。",
    "T22n1425_019:0377a26": "佛住毘舍離，廣說如上。爾時有人著鎧持弓",
    "T22n1425_019:0377a27": "箭，入精舍中，脫鎧放仗止息樹下。精舍中",
    "T22n1425_019:0377a28": "庭前沙地有眾鴿鳥，在中戲食。時尊者優陀",
    "T22n1425_019:0377a29": "夷見鳥已，即語：「長壽！借我弓箭試我手看。」答",
    "T22n1425_019:0377b01": "言：「可爾。」即捉弓并注五箭，挽弓放發射殺五",
    "T22n1425_019:0377b02": "鴿，即取搣毛以木貫之，持授世尊：「此是鳥",
    "T22n1425_019:0377b03": "肉。」佛言：「何處得？」答言：「有人著鎧持弓箭至精",
    "T22n1425_019:0377b04": "舍庭前，止息樹下。從借弓箭，試手射鳥，本習",
    "T22n1425_019:0377b05": "射法猶故不失。」佛言：「癡人！此是惡法，應早捨",
    "T22n1425_019:0377b06": "棄，方言本習，手猶故在。汝常不聞，我以無",
    "T22n1425_019:0377b07": "量方便，毀訾殺生，讚歎不殺。而今作是惡不",
    "T22n1425_019:0377b08": "善法，此非法、非律、非如佛教，不可以是長養",
    "T22n1425_019:0377b09": "善法。」諸比丘白佛言：「世尊！眾生應起慈心救",
    "T22n1425_019:0377b10": "護，云何優陀夷反奪其命而無慈心？」佛言：「不",
    "T22n1425_019:0377b11": "但今日不起慈心，過去世時已曾如是。如《釋",
    "T22n1425_019:0377b12": "提桓因本生經》中廣說。」佛告諸比丘：「依止毘",
    "T22n1425_019:0377b13": "舍離城住者皆悉令集，以十利故與諸比",
    "T22n1425_019:0377b14": "丘制戒，乃至已聞者當重聞。若比丘故奪畜",
    "T22n1425_019:0377b15": "生命，波夜提。」比丘者，如上說。故者，先作方便。",
    "T22n1425_019:0377b16": "奪畜生命者，若身、身分、身方便。身者，一切身，",
    "T22n1425_019:0377b17": "於眾生身上跳蹈、若堆壓欲令彼死，死者，",
    "T22n1425_019:0377b18": "波夜提。身分者，欲害眾生故，若手、若脚、若膝、",
    "T22n1425_019:0377b19": "若肘、若齒、若爪等一一用殺，是名身分。身方",
    "T22n1425_019:0377b20": "便者，若手捉杖、木、瓦、石等，若就打、若遙擲欲",
    "T22n1425_019:0377b21": "令死，死者，波夜提。波夜提者，如上說。若比",
    "T22n1425_019:0377b22": "丘欲斷畜生命，若刀、藥塗、吐下、墮胎。刀者，大",
    "T22n1425_019:0377b23": "小刀乃至鍼。若比丘殺心捉刀時，越毘尼心",
    "T22n1425_019:0377b24": "悔。觸彼身，越毘尼罪。命根斷者，波夜提，是",
    "T22n1425_019:0377b25": "名刀。藥者，有三種：生、合、毒。生者，如尼樓國土、",
    "T22n1425_019:0377b26": "欝闍尼國土，有毒草名迦羅，是名生。合者，如",
    "T22n1425_019:0377b27": "獵師合藥，若根、若莖、若葉、若花、若果，眾草和",
    "T22n1425_019:0377b28": "合藥，是名合。毒者，蛇毒、鼠毒、狼毒、猫毒、狗",
    "T22n1425_019:0377b29": "毒、熊羆毒、人毒，如是種種。若生、若合、若毒，如",
    "T22n1425_019:0377c01": "是一切是名藥。若比丘殺心，欲殺畜生，合藥",
    "T22n1425_019:0377c02": "時，越毘尼心悔。觸彼身，越毘尼罪。命根斷，",
    "T22n1425_019:0377c03": "波夜提，是名藥。塗者，若比丘殺心，以藥欲塗",
    "T22n1425_019:0377c04": "畜生時，作是念：「若塗頭脚身，令枯乾死。」捉藥",
    "T22n1425_019:0377c05": "時，越毘尼心悔。觸彼身者，越毘尼罪。因是死",
    "T22n1425_019:0377c06": "者，波夜提，是名塗。吐者，若比丘殺心合吐",
    "T22n1425_019:0377c07": "藥，欲令吐膿血、吐腸死，合藥時，越毘尼心悔。",
    "T22n1425_019:0377c08": "觸彼身者，越毘尼罪。因是死者，波夜提，是",
    "T22n1425_019:0377c09": "名吐。下者，若比丘殺心作下藥，欲令彼下膿",
    "T22n1425_019:0377c10": "血腸肚死，作藥時，越毘尼心悔。觸彼身，越毘",
    "T22n1425_019:0377c11": "尼罪。因是死者，波夜提。墮胎者，若比丘殺",
    "T22n1425_019:0377c12": "心欲墮畜生胎，作方便時，越毘尼心悔。觸彼",
    "T22n1425_019:0377c13": "身，越毘尼罪。欲殺母而墮胎者，越毘尼罪。欲",
    "T22n1425_019:0377c14": "殺胎而母死者，越毘尼罪。欲殺母母死者，波",
    "T22n1425_019:0377c15": "夜提。欲殺胎胎死者，亦波夜提。若畜生懷人",
    "T22n1425_019:0377c16": "胎，越毘尼罪，是名墮胎。行、毘陀羅呪、屑末、",
    "T22n1425_019:0377c17": "羂、弶、坑埳、道、河。行者，有畜生若五、若十、若二",
    "T22n1425_019:0377c18": "十作行列行時，若欲殺前誤殺中、欲殺中",
    "T22n1425_019:0377c19": "誤殺後、欲殺後誤殺中、欲殺中誤殺前，皆越",
    "T22n1425_019:0377c20": "毘尼罪。若欲殺前前死、欲殺中中死、欲殺後",
    "T22n1425_019:0377c21": "後死者，皆波夜提。若一切無當死者，波夜",
    "T22n1425_019:0377c22": "提，是名行。毘陀羅呪者，若比丘為殺畜生，讀",
    "T22n1425_019:0377c23": "毘陀羅呪起死人，誦呪時，越毘尼心悔。心",
    "T22n1425_019:0377c24": "驚毛竪，越毘尼罪。因是死者，波夜提，是名",
    "T22n1425_019:0377c25": "毘陀羅呪。屑末者，若比丘為殺畜生故，作屑",
    "T22n1425_019:0377c26": "末坌眾生身，欲令乾枯死。作方便時，越毘尼",
    "T22n1425_019:0377c27": "心悔。觸彼身，越毘尼罪。因是死者，波夜提。",
    "T22n1425_019:0377c28": "羂者，若比丘殺心，於畜生常行處、食處、飲水",
    "T22n1425_019:0377c29": "處，施羂時，越毘尼心悔。觸彼身者，越毘尼",
    "T22n1425_019:0378a01": "罪。因是死者，波夜提，是名羂。弶者，若比",
    "T22n1425_019:0378a02": "丘殺心，於畜生常行處、食處、飲水處。施弶",
    "T22n1425_019:0378a03": "時，越比尼心悔。觸彼身者，越毘尼罪。因是",
    "T22n1425_019:0378a04": "死者，波夜提，是名弶。坑埳者，若比丘殺心，",
    "T22n1425_019:0378a05": "於畜生常行處、食處、飲水處，作坑陷以草",
    "T22n1425_019:0378a06": "土覆上，作時，越毘尼心悔。墮中時，越毘尼罪。",
    "T22n1425_019:0378a07": "因是死者，波夜提，是名坑埳。道者，若比丘於",
    "T22n1425_019:0378a08": "道頭經行見畜生來，見已作是念：「今當令此",
    "T22n1425_019:0378a09": "無一得脫者。」殺心驅向師子虎狼恐怖處，若",
    "T22n1425_019:0378a10": "國王獵處驅時，越毘尼心悔。受苦痛時，越毘",
    "T22n1425_019:0378a11": "尼罪。因是死者，波夜提，是名道。河者，若僧",
    "T22n1425_019:0378a12": "伽藍近河邊，比丘在岸上經行，有畜生來，比",
    "T22n1425_019:0378a13": "丘見已，作是念：「今當令此畜生無一得活者。」",
    "T22n1425_019:0378a14": "殺心驅向非濟處、若迴波旋覆處、尸收摩羅",
    "T22n1425_019:0378a15": "處，渡彼岸復有師子虎狼處，及王遊獵處驅",
    "T22n1425_019:0378a16": "時，越毘尼心悔。受苦痛時，越毘尼罪。因是死",
    "T22n1425_019:0378a17": "者，波夜提，是名河。一比丘殺心捉刀時，越毘",
    "T22n1425_019:0378a18": "尼心悔。受苦痛時，越毘尼罪。因是死者，波",
    "T22n1425_019:0378a19": "夜提。如是二比丘、眾多比丘亦如是。若比丘",
    "T22n1425_019:0378a20": "為殺故與刀遣使，若一人、若二人，乃至眾多",
    "T22n1425_019:0378a21": "人，亦如是。使復轉遣使，乃至眾多人與刀時，",
    "T22n1425_019:0378a22": "越毘尼心悔。受苦痛，越毘尼罪。因是死者，波",
    "T22n1425_019:0378a23": "夜提。如是藥、毒、塗、吐、下、墮胎，如刀中廣說。若",
    "T22n1425_019:0378a24": "比丘成就五法斷畜生命，波夜提。何等五？畜",
    "T22n1425_019:0378a25": "生、畜生想、殺心、起身業、命根斷，是名五法。",
    "T22n1425_019:0378a26": "是故說。",
    "T22n1425_019:0378a27": "佛住舍衛城，廣說如上。爾時六群比丘欲令",
    "T22n1425_019:0378a28": "十六群比丘疑悔故，作如是言：「世尊制戒，年",
    "T22n1425_019:0378a29": "滿二十聽受具足。汝等未滿二十而受具",
    "T22n1425_019:0378b01": "足，不名受具足。」聞是語已，即便大啼。佛聞啼",
    "T22n1425_019:0378b02": "聲，知而故問：「是何等小兒啼聲？」比丘答言：「是",
    "T22n1425_019:0378b03": "六群比丘，欲令十六群比丘疑悔故，作如是",
    "T22n1425_019:0378b04": "言：『世尊制戒，年滿二十聽受具足。汝等未滿",
    "T22n1425_019:0378b05": "二十而受具足，非受具足。』聞是語已，是故啼",
    "T22n1425_019:0378b06": "耳。」佛言：「呼六群比丘來。」來已，佛具問上事：「汝",
    "T22n1425_019:0378b07": "實爾不？」答言：「實爾。」佛言：「何故如是？」答言：「我",
    "T22n1425_019:0378b08": "戲樂故。」佛言：「癡人！此是惡事，惱梵行人而言",
    "T22n1425_019:0378b09": "戲樂。」佛言：「汝莫輕彼，彼若入定，以神足力能",
    "T22n1425_019:0378b10": "擲汝著他方世界。此非法、非律、非如佛教，不",
    "T22n1425_019:0378b11": "可以是長養善法。從今日後不聽令他比丘",
    "T22n1425_019:0378b12": "疑悔。」佛告諸比丘：「依止舍衛城住者皆悉令",
    "T22n1425_019:0378b13": "集，以十利故為諸比丘制戒，乃至已聞者",
    "T22n1425_019:0378b14": "當重聞。若比丘故令他比丘起疑悔，須臾不",
    "T22n1425_019:0378b15": "樂，波夜提。」比丘者，如上說。故者，先作方便。疑",
    "T22n1425_019:0378b16": "悔者，有七事：生、羯磨、形相、病、罪、罵詈、結使。波",
    "T22n1425_019:0378b17": "夜提者，如上說。生者，作是言：「長老！世尊制戒，",
    "T22n1425_019:0378b18": "年滿二十聽受具足，汝不滿二十而受具足，",
    "T22n1425_019:0378b19": "不名受具足。」作是語欲令生疑。前人若疑、若",
    "T22n1425_019:0378b20": "不疑，皆波夜提，是名生。羯磨者，作如是言：「長",
    "T22n1425_019:0378b21": "老！世尊制戒，一白三羯磨無遮法，汝白不成",
    "T22n1425_019:0378b22": "就、羯磨不成就、眾不成就，如是一一不成就，",
    "T22n1425_019:0378b23": "非受具足，不名受具足。」作是語欲令他疑悔。",
    "T22n1425_019:0378b24": "前人若疑悔、若不疑悔，皆波夜提，是名羯磨。",
    "T22n1425_019:0378b25": "形相者，作如是言：「長老！世尊制戒，身體成就",
    "T22n1425_019:0378b26": "聽受具足，汝曲脊、跛蹇、眼瞎、[仁-二+匡]脚、搕頭、鋸",
    "T22n1425_019:0378b27": "齒、身不具足，而受具足，不名受具足。」作是語",
    "T22n1425_019:0378b28": "欲令他疑悔。前人若疑悔、若不疑悔，皆波夜",
    "T22n1425_019:0378b29": "提，是名形相。病者，作是言：「長老！世尊制戒，",
    "T22n1425_019:0378c01": "無病聽受具足。汝癬疥、黃爛、癰痤、痔病，如是",
    "T22n1425_019:0378c02": "種種諸病而受具足，不名受具足。」作是語",
    "T22n1425_019:0378c03": "欲令起疑悔。彼若疑悔、若不疑悔，皆波夜提，",
    "T22n1425_019:0378c04": "是名病。罪者，作是言：「長老！世尊制戒，清淨者",
    "T22n1425_019:0378c05": "聽受具足。汝犯波羅夷、僧伽婆尸沙、波夜提、",
    "T22n1425_019:0378c06": "波羅提提舍尼、越毘尼罪，而受具足，不名受",
    "T22n1425_019:0378c07": "具足。」作是語欲令疑悔。彼若疑悔、若不疑",
    "T22n1425_019:0378c08": "悔，皆波夜提，是名罪。罵詈者，作是言：「長老！",
    "T22n1425_019:0378c09": "世尊制戒，歡喜者聽受具足。汝不歡喜，瞋恚",
    "T22n1425_019:0378c10": "罵詈而受具足，不名受具足。」作是語時欲令",
    "T22n1425_019:0378c11": "疑悔。彼若疑悔、若不疑悔，皆波夜提，是名罵",
    "T22n1425_019:0378c12": "詈。結使者，作是言：「長老！世尊制戒，黠慧人",
    "T22n1425_019:0378c13": "聽受具足。汝癡不黠如泥團、如羊角鵄白鵠",
    "T22n1425_019:0378c14": "受具足，不名受具足。」作是語時欲令疑悔。彼",
    "T22n1425_019:0378c15": "若疑悔、若不疑悔，皆波夜提，是名結使。若有",
    "T22n1425_019:0378c16": "人來欲受具足，若滿二十與受具足；若不滿",
    "T22n1425_019:0378c17": "者，語言：「且住！待滿二十。」若彼便於餘處受具",
    "T22n1425_019:0378c18": "足來者，不得語令疑悔。語者，越毘尼罪。若比",
    "T22n1425_019:0378c19": "丘臨受具足時，若羯磨不成就，應彈指語",
    "T22n1425_019:0378c20": "言：「長老！汝羯磨不成就。」若臨時不語者，後",
    "T22n1425_019:0378c21": "不得語令起疑悔言：「汝受具足時白不成就、",
    "T22n1425_019:0378c22": "羯磨不成就、眾不成就。」語者，越毘尼罪。若瞎",
    "T22n1425_019:0378c23": "眼、僂脊、脚跛身體不成就，未受具足者，應",
    "T22n1425_019:0378c24": "語言：「且爾住彼。」若於餘處受具足來者，不得",
    "T22n1425_019:0378c25": "語令疑悔。語者，越毘尼罪。若病人來欲受具",
    "T22n1425_019:0378c26": "足，應語：「且爾住。」若彼便於餘處受具足來",
    "T22n1425_019:0378c27": "者，不得語令疑悔。語者，越毘尼罪。若疑悔比",
    "T22n1425_019:0378c28": "丘者，波夜提；比丘尼，偷蘭遮；式叉摩尼、沙彌、",
    "T22n1425_019:0378c29": "沙彌尼者，越毘尼罪；若俗人，越毘尼心悔。是",
    "T22n1425_019:0379a01": "故說。",
    "T22n1425_019:0379a02": "佛住舍衛城，廣說如上。爾時六群比丘數數",
    "T22n1425_019:0379a03": "易著衣，食前著一衣，食後著餘衣。佛知而故",
    "T22n1425_019:0379a04": "問：「是何等衣？」答言：「是我淨施衣。」佛言：「汝云",
    "T22n1425_019:0379a05": "何淨施衣與他，不捨而作三衣受用？從今日",
    "T22n1425_019:0379a06": "後不聽淨施衣不捨而受用。」佛告諸比丘：「依",
    "T22n1425_019:0379a07": "止舍衛城住者皆悉令集，以十利故與諸比",
    "T22n1425_019:0379a08": "丘制戒，乃至已聞者當重聞。若比丘與比丘、",
    "T22n1425_019:0379a09": "比丘尼、式叉摩尼、沙彌、沙彌尼衣，後不捨而",
    "T22n1425_019:0379a10": "受用者，波夜提。」比丘者，如上說。與者，淨施",
    "T22n1425_019:0379a11": "與五種人。不捨者，後不捨。受用者，作三衣受",
    "T22n1425_019:0379a12": "用，波夜提。波夜提者，如上說。若比丘有多衣，",
    "T22n1425_019:0379a13": "忘不識，應取一切衣集著一處，當捨作是言：",
    "T22n1425_019:0379a14": "「此衣淨施與某甲，某甲於我不計意，今還捨。」",
    "T22n1425_019:0379a15": "若是三衣者應別捨：「是我三衣數，此僧伽梨",
    "T22n1425_019:0379a16": "先受持，今捨。」「此僧伽梨，是我三衣數，今受持。」",
    "T22n1425_019:0379a17": "「此欝多羅僧，是我三衣數，先受持，今捨。」「此欝",
    "T22n1425_019:0379a18": "多羅僧，是我三衣數，今受持。」「此安陀會，是我",
    "T22n1425_019:0379a19": "三衣數，先受持，今捨。」「此安陀會是我三衣數，",
    "T22n1425_019:0379a20": "今受持。」「此是我三衣數，不離宿受持。」餘衣",
    "T22n1425_019:0379a21": "長二肘，廣一肘以上，盡應淨施。淨施法者，作",
    "T22n1425_019:0379a22": "是言：「長老！我此長衣施與某甲，某甲於我不",
    "T22n1425_019:0379a23": "計意，若浣染時縫時，有因緣事，我當捨用。」",
    "T22n1425_019:0379a24": "受持已，淨施已著衣架上，日日當憶念記識。",
    "T22n1425_019:0379a25": "若忘者，當語共行弟子、依止弟子：「此是我三衣，",
    "T22n1425_019:0379a26": "汝當日日助我憶識。」若無弟子者，應衣角頭",
    "T22n1425_019:0379a27": "書作字。若自身對面淨施不捨而受用者，波",
    "T22n1425_019:0379a28": "夜提。若不對面而自說淨施，不捨而受用者，",
    "T22n1425_019:0379a29": "越毘尼罪。若對他面淨施，不捨而受用者，波",
    "T22n1425_019:0379b01": "夜提。復對餘人，不捨受用者，波夜提。不識衣，",
    "T22n1425_019:0379b02": "越毘尼罪。無三衣，越毘尼罪。一時捨、一時",
    "T22n1425_019:0379b03": "受，越毘尼罪。不捨，作三衣受用，波夜提。不捨，",
    "T22n1425_019:0379b04": "作塔用、僧用、與人，越毘尼罪。不得對面前說",
    "T22n1425_019:0379b05": "淨施，當餘人邊說淨施，是故說。",
    "T22n1425_019:0379b06": "佛住舍衛城，廣說如上。爾時六群比丘食前",
    "T22n1425_019:0379b07": "取他僧伽梨、取他鉢藏著異處。是比丘乞食時",
    "T22n1425_019:0379b08": "到，欲入聚落，求僧伽梨不得。復有比丘求鉢",
    "T22n1425_019:0379b09": "不得，是比丘問諸比丘長老：「誰持我僧伽梨",
    "T22n1425_019:0379b10": "去？」復問：「誰持我鉢去？」時六群比丘便笑言：「長",
    "T22n1425_019:0379b11": "老！此僧伽藍大，但求之。」即求，經久不得。復言：",
    "T22n1425_019:0379b12": "「長老！雇我何物？當助汝求。」聞是語已，知是彼",
    "T22n1425_019:0379b13": "藏。食後復藏尼師檀及鍼筒。諸比丘食已，",
    "T22n1425_019:0379b14": "欲林中坐禪，求尼師檀不得，即言：「長老！誰持",
    "T22n1425_019:0379b15": "我尼師檀去。」復有比丘言：「誰持我鍼筒去？」",
    "T22n1425_019:0379b16": "六群比丘笑言：「長老！此僧伽藍大，但遍求。」即",
    "T22n1425_019:0379b17": "求，經久不得。復語言：「汝雇我何物？當助汝求。」",
    "T22n1425_019:0379b18": "聞是語已，知是彼藏。諸比丘以是因緣往白",
    "T22n1425_019:0379b19": "世尊，佛言：「呼六群比丘來。」來已佛具問上事：",
    "T22n1425_019:0379b20": "「汝實爾不？」答言：「實爾。」佛言：「何以故爾？」答言：",
    "T22n1425_019:0379b21": "「為戲樂故。」佛言：「癡人！此是惡事，惱諸梵行人",
    "T22n1425_019:0379b22": "而言戲樂。此非法、非律、非如佛教，不可以是",
    "T22n1425_019:0379b23": "長養善法。」佛言：「從今已後不聽戲笑藏他衣",
    "T22n1425_019:0379b24": "鉢、尼師檀、鍼筒。」佛告諸比丘：「依止舍衛城",
    "T22n1425_019:0379b25": "住者皆悉令集，以十利故與諸比丘制戒，乃",
    "T22n1425_019:0379b26": "至已聞者當重聞。若比丘藏他衣鉢、尼師檀、",
    "T22n1425_019:0379b27": "鍼筒，乃至戲笑，波夜提。」比丘者，如上說。衣",
    "T22n1425_019:0379b28": "者，七種衣也。鉢者，瓦鉢、鐵鉢。鉢有三種：上、中、",
    "T22n1425_019:0379b29": "下。尼師檀者，如世尊所聽。鍼筒者，筒中有",
    "T22n1425_019:0379c01": "鍼。藏者，若自藏、若使人藏，乃至戲笑，波夜",
    "T22n1425_019:0379c02": "提。波夜提者，如上說。三衣中若藏一一衣者，",
    "T22n1425_019:0379c03": "波夜提。若僧祇支及餘衣等，越毘尼罪。三",
    "T22n1425_019:0379c04": "種鉢中若一一藏，波夜提。若鍵鎡及餘器，",
    "T22n1425_019:0379c05": "越毘尼罪。藏尼師檀者，波夜提。藏餘敷具，",
    "T22n1425_019:0379c06": "越毘尼罪。鍼筒者，有鍼合藏，波夜提。無鍼，",
    "T22n1425_019:0379c07": "越毘尼罪。藏有縷鍼，波夜提。無縷鍼，越毘尼",
    "T22n1425_019:0379c08": "罪。有縷鍼但脫取縷藏，越毘尼罪。戲笑藏比",
    "T22n1425_019:0379c09": "丘衣，波夜提；比丘尼，偷蘭遮；式叉摩尼、沙彌、",
    "T22n1425_019:0379c10": "沙彌尼，越毘尼罪；下至俗人，越毘尼心悔。是",
    "T22n1425_019:0379c11": "故說。",
    "T22n1425_019:0379c12": "佛住舍衛城，廣說如上。爾時六群比丘從禪",
    "T22n1425_019:0379c13": "坊中起，在屏處闇地立，悚耳皺面、反眼吐舌，",
    "T22n1425_019:0379c14": "作喡喡聲恐怖十六群比丘。十六群比丘聞",
    "T22n1425_019:0379c15": "已，即心恐怖舉聲啼喚。佛知而故問：「是何",
    "T22n1425_019:0379c16": "等小兒啼聲？」諸比丘以是因緣具白世尊。佛",
    "T22n1425_019:0379c17": "言：「呼六群比丘來。」來已，佛問六群比丘：「汝實",
    "T22n1425_019:0379c18": "爾不？」答言：「實爾。」佛言：「何以故爾？」答言：「戲樂",
    "T22n1425_019:0379c19": "故。」佛言：「癡人！此是惡事，惱梵行人而言戲樂。」",
    "T22n1425_019:0379c20": "佛言：「汝莫輕彼，彼若入定，能以神力擲汝著",
    "T22n1425_019:0379c21": "他方世界。此非法、非律、非如佛教，不可以是",
    "T22n1425_019:0379c22": "長養善法。」佛告諸比丘：「依止舍衛城住者皆",
    "T22n1425_019:0379c23": "悉令集，以十利故與諸比丘制戒，乃至已聞",
    "T22n1425_019:0379c24": "者當重聞。若比丘恐怖比丘者，波夜提。」比丘",
    "T22n1425_019:0379c25": "者，如上說。恐怖者，色聲香味觸，波夜提。波",
    "T22n1425_019:0379c26": "夜提者，如上說。色者，在闇地悚耳皺面、反眼",
    "T22n1425_019:0379c27": "吐舌，乃至曲一指喡喡作恐怖相。彼若畏、若",
    "T22n1425_019:0379c28": "不畏，波夜提，是名色。聲者，作象聲、馬聲、驢聲，",
    "T22n1425_019:0379c29": "如是等種種聲，或長聲卒止、卒聲長引，乃至",
    "T22n1425_019:0380a01": "觳耳作恐怖相。彼若畏、若不畏，波夜提，是",
    "T22n1425_019:0380a02": "名聲。香者，作是言：「長老！是中有蛇香、富單那",
    "T22n1425_019:0380a03": "惡鬼香、蝎香。」作是種種恐怖相。彼若畏若不",
    "T22n1425_019:0380a04": "畏，波夜提，是名香。觸者，熱冷、輕重、滑澁。熱",
    "T22n1425_019:0380a05": "者，若以火、若以日炙衣鉢、鍵鎡、揩戶鑰使熱",
    "T22n1425_019:0380a06": "觸彼身，作是言：「長老！火起！火起！」作如是恐怖",
    "T22n1425_019:0380a07": "相。彼若畏、若不畏，波夜提，是名熱。冷者，若",
    "T22n1425_019:0380a08": "以扇風、衣風、若水灑，作是言：「長老！雨雪！雨雪！」",
    "T22n1425_019:0380a09": "作如是恐怖相。彼若畏、若不畏，波夜提，是名",
    "T22n1425_019:0380a10": "冷。重者，持重拘、攝重旃押上，作是言：「長老！",
    "T22n1425_019:0380a11": "壁倒！壁倒！」作如是恐怖相。彼若畏、若不畏，波",
    "T22n1425_019:0380a12": "夜提，是名重。輕者。以諸輕細衣覆上，作是言：",
    "T22n1425_019:0380a13": "「長老！雲墮！雲墮！」作如是恐怖相。彼若畏、若不",
    "T22n1425_019:0380a14": "畏。波夜提。是名輕滑者。若優鉢羅花莖、拘牟",
    "T22n1425_019:0380a15": "頭華莖、須揵提花莖、若戶拘觸彼身，作是",
    "T22n1425_019:0380a16": "言：「長老！是蛇！是蛇！」作如是恐怖相。彼若畏、若",
    "T22n1425_019:0380a17": "不畏，波夜提，是名滑。澁者，鉢頭摩花莖、分陀",
    "T22n1425_019:0380a18": "利花莖觸彼身，作是言：「長老！此是百足蟲。」作",
    "T22n1425_019:0380a19": "如是恐怖相。彼若畏、若不畏，波夜提，是名澁。",
    "T22n1425_019:0380a20": "恐怖比丘者，波夜提；比丘尼，偷蘭遮；式叉",
    "T22n1425_019:0380a21": "摩尼、沙彌、沙彌尼，越毘尼罪；下至俗人，越毘",
    "T22n1425_019:0380a22": "尼心悔。是故說。",
    "T22n1425_019:0380a23": "佛住舍衛城，為諸天世人之所供養，多所利",
    "T22n1425_019:0380a24": "益。爾時舍衛城中有姊妹二人，妊身未產，在",
    "T22n1425_019:0380a25": "家有信出家為道。諸比丘尼見其腹相，即便",
    "T22n1425_019:0380a26": "驅出，以是因緣往白世尊。佛言：「在家妊身無",
    "T22n1425_019:0380a27": "罪。」此比丘尼後生男兒，字童子迦葉，至年八",
    "T22n1425_019:0380a28": "歲出家為道，成阿羅漢。共十六群比丘，各持",
    "T22n1425_019:0380a29": "澡盥，到阿耆羅河邊澡浴入水，仰覆浮戲渡",
    "T22n1425_019:0380b01": "河來往，拍水沐浴。爾時波斯匿王在重樓閣",
    "T22n1425_019:0380b02": "上，四望觀看。王未信佛法，見是事已，倍生不",
    "T22n1425_019:0380b03": "信，即語末利夫人言：「看汝家所事福田。」夫人",
    "T22n1425_019:0380b04": "深信無疑，不迴顧看即答言：「大王！或是年少",
    "T22n1425_019:0380b05": "出家始受具足，未知戒律，或世尊未制此戒，",
    "T22n1425_019:0380b06": "是故爾耳。」王語夫人言：「喻如家長語時，眷屬",
    "T22n1425_019:0380b07": "隨從。如和上、阿闍梨語時，弟子隨從。沙門瞿",
    "T22n1425_019:0380b08": "曇語時，弟子皆言：『如是。世尊！如是。修伽陀！』我",
    "T22n1425_019:0380b09": "共汝語，而汝不迴顧看。」爾時尊者童子迦葉，",
    "T22n1425_019:0380b10": "於其水中入頂第四禪，以天耳聞王語聲，",
    "T22n1425_019:0380b11": "即語諸伴比丘作是言：「長老！王倍生不信。末",
    "T22n1425_019:0380b12": "利夫人心生不悅，今當令彼發歡喜心。」皆言：",
    "T22n1425_019:0380b13": "「善哉！」各各即提澡盥盛滿中水，以著於前，結",
    "T22n1425_019:0380b14": "跏趺坐，次第行列陵虛而逝，於王殿上空中",
    "T22n1425_019:0380b15": "而過。時末利夫人在露處坐，見其坐影已，即",
    "T22n1425_019:0380b16": "便仰觀，見次第行列結跏趺坐前，皆有澡盥",
    "T22n1425_019:0380b17": "乘虛而去似如鴈王。見是事已，心大歡喜，即",
    "T22n1425_019:0380b18": "白王言：「看我家福田神德如是。」王見已，心大",
    "T22n1425_019:0380b19": "歡喜，作如是言：「善哉！我得善利，願世尊及比",
    "T22n1425_019:0380b20": "丘僧盡壽在我國內，為良福田。」諸比丘聞王",
    "T22n1425_019:0380b21": "嫌故，以是因緣往白世尊。佛言：「呼十六群比",
    "T22n1425_019:0380b22": "丘來。」來已，佛具問上事：「汝實爾不？」答言：「實爾。」",
    "T22n1425_019:0380b23": "佛言：「我今罰汝，因汝當為諸比丘制戒。」佛告",
    "T22n1425_019:0380b24": "諸比丘：「依止舍衛城住者皆悉令集，以十利",
    "T22n1425_019:0380b25": "故為諸比丘制戒，乃至已聞者當重聞。若比",
    "T22n1425_019:0380b26": "丘水中戲者，波夜提。」比丘者，如上說。水者，",
    "T22n1425_019:0380b27": "有十種。戲者，跳、渡、還渡、沒、出、撥、拍、澆[泳-永+羨]。波",
    "T22n1425_019:0380b28": "夜提。波夜提者，如上說。跳者，戲故跳入水",
    "T22n1425_019:0380b29": "中，波夜提。若行岸崩墮水、若船行衝岸木石",
    "T22n1425_019:0380c01": "撥墮水中者，無罪，是名跳。渡者，以戲故渡水，",
    "T22n1425_019:0380c02": "波夜提。若行欲渡、若渡物、若河彼岸有僧事",
    "T22n1425_019:0380c03": "塔事，宜數數經理，若欲學浮渡者，無罪。還者，",
    "T22n1425_019:0380c04": "以戲故還渡水，波夜提。若有所忘失，為物故",
    "T22n1425_019:0380c05": "還渡取，無罪。沒者，以戲故沐沒，波夜提。若鉢、",
    "T22n1425_019:0380c06": "小鉢、銅釬、器物墮水沒取者，無罪。為澡洗",
    "T22n1425_019:0380c07": "故沒，無罪。出入者，以戲故入水出水，波夜",
    "T22n1425_019:0380c08": "提。為取物故，無罪。撥者，以戲故撥水，波夜",
    "T22n1425_019:0380c09": "提。若水上熱，為取冷水故撥取下水，無罪。拍",
    "T22n1425_019:0380c10": "者，以戲故拍水，波夜提。若水上有倒孑蟲，",
    "T22n1425_019:0380c11": "拍令入下取無蟲水，無罪。澆[泳-永+羨]者，以戲故",
    "T22n1425_019:0380c12": "在水中澆[泳-永+羨]岸上，越毘尼罪。岸上澆[泳-永+羨]水",
    "T22n1425_019:0380c13": "中者，越毘尼罪。水中澆[泳-永+羨]水中，波夜提。陸",
    "T22n1425_019:0380c14": "地澆[泳-永+羨]陸地者，越毘尼罪。非比丘病刺頭",
    "T22n1425_019:0380c15": "出血迷悶、若熱病迷悶，以冷水灑無罪。若比",
    "T22n1425_019:0380c16": "丘誦經時眠睡，以冷水灑無罪。若比丘食上",
    "T22n1425_019:0380c17": "沙彌撓亂，恐俗人不信故，知事者以水澆[泳-永+羨]",
    "T22n1425_019:0380c18": "無罪，是名澆[泳-永+羨]。若為和上、阿闍梨洗以浴",
    "T22n1425_019:0380c19": "畫背，越毘尼罪。若比丘食上戲故，以水畫",
    "T22n1425_019:0380c20": "鉢、鍵鎡、器上作字，越毘尼罪。若澆脚時以",
    "T22n1425_019:0380c21": "水畫木上及畫瓫甕瓶，一一越毘尼罪。以指",
    "T22n1425_019:0380c22": "彈水作聲，越毘尼罪。以水跳空中接取，越毘",
    "T22n1425_019:0380c23": "尼罪。是故說。",
    "T22n1425_019:0380c24": "佛住舍衛城，廣說如上。爾時月八日、十四",
    "T22n1425_019:0380c25": "日、十五日、齋日，比丘尼來詣佛所，頭面禮",
    "T22n1425_019:0380c26": "拜問訊。時十六群比丘去佛不遠，在一處坐，",
    "T22n1425_019:0380c27": "優鉢羅比丘尼、脂梨沙彌尼，亦來禮拜問",
    "T22n1425_019:0380c28": "訊。禮拜問訊已，往十六群比丘所，以同年",
    "T22n1425_019:0380c29": "少相好樂故，至彼中坐。坐不正故，彼見已",
    "T22n1425_019:0381a01": "更相指示而笑。時有婆羅門極醜陋、僂脊",
    "T22n1425_019:0381a02": "[仁-二+匡]脚，將一年少端正婦來見，諸比丘笑已，",
    "T22n1425_019:0381a03": "作是念：「此諸沙門見我醜陋，將端正婦，必",
    "T22n1425_019:0381a04": "當笑我。」即瞋恚言：「沙門釋子不知儀則，而形",
    "T22n1425_019:0381a05": "笑我。」諸比丘即答言：「我不笑汝。」婆羅門言：「不",
    "T22n1425_019:0381a06": "爾！正笑我耳。」作是語已，往至佛所，作是言：「奇",
    "T22n1425_019:0381a07": "異！瞿曇！沙門釋子不知儀則，見我醜陋，將端",
    "T22n1425_019:0381a08": "正婦而形笑我。」佛即與婆羅門隨順說法示",
    "T22n1425_019:0381a09": "教利喜，歡悅而去。去已佛言：「呼十六群比",
    "T22n1425_019:0381a10": "丘來。」來已，佛問比丘：「有婆羅門極醜陋，將端",
    "T22n1425_019:0381a11": "正婦，汝見已實笑不？」答言：「不笑婆羅門。」「汝笑",
    "T22n1425_019:0381a12": "誰？」答言：「世尊！齋日優鉢羅比丘尼、脂梨沙彌",
    "T22n1425_019:0381a13": "尼來到我所，坐不正故，我見已互相指示，是",
    "T22n1425_019:0381a14": "故笑耳。」佛言：「梵行尼坐不正，汝當方便令起，",
    "T22n1425_019:0381a15": "云何笑之？今當罰汝，因是為諸弟子制戒。」佛",
    "T22n1425_019:0381a16": "告諸比丘：「依止舍衛城住者皆悉令集，以十",
    "T22n1425_019:0381a17": "利故為諸比丘制戒，乃至已聞者當重聞。若",
    "T22n1425_019:0381a18": "比丘以指相指，波夜提。」比丘者，如上說。以",
    "T22n1425_019:0381a19": "一指指，波夜提。乃至五指亦如是。一切手指，",
    "T22n1425_019:0381a20": "波夜提。以拳指，偷蘭遮。若木、若竹指，越毘尼",
    "T22n1425_019:0381a21": "罪。若比丘共諍，以指相指，波夜提。若直月、若",
    "T22n1425_019:0381a22": "知事人差次食，以指指言：「某甲去。」波夜提。若",
    "T22n1425_019:0381a23": "捉竹木指，越毘尼罪。應語言：「某甲，當次食去。」",
    "T22n1425_019:0381a24": "若沙彌眠，欲喚起者，應彈指。若不覺者，不得",
    "T22n1425_019:0381a25": "以指挃，當牽衣挽令覺。若諸比丘在俗人家",
    "T22n1425_019:0381a26": "坐，摩訶羅比丘坐不正者，應語：「汝正坐。」若不",
    "T22n1425_019:0381a27": "覺者，應語：「正汝衣。」復不覺者，應語言：「摩訶羅",
    "T22n1425_019:0381a28": "覆汝形體。」若比丘至比丘尼精舍中坐，比丘",
    "T22n1425_019:0381a29": "尼禮比丘足已，在比丘前坐。若坐不正者，不",
    "T22n1425_019:0381b01": "得語令慚愧，應作方便令起取物。若檀越家",
    "T22n1425_019:0381b02": "坐，婦女來禮比丘足，在前坐不正者，不得語",
    "T22n1425_019:0381b03": "令慚愧，當作方便發遣取物。若奸婬女來",
    "T22n1425_019:0381b04": "試弄比丘，故不正坐者，不得語，但當避去。",
    "T22n1425_019:0381b05": "是故說。",
    "T22n1425_019:0381b06": "佛住毘舍離，廣說如上。時有一人其婦不可",
    "T22n1425_019:0381b07": "意，瞋恚極打便出。婦作是念：「彼瞋不息，若",
    "T22n1425_019:0381b08": "更打者定死無疑，今當走避。」即便出門。見有",
    "T22n1425_019:0381b09": "比丘乞食還欲出城，婦人即問言：「阿闍梨欲",
    "T22n1425_019:0381b10": "何處去？」答言：「欲出城去。」婦人言：「我欲隨尊",
    "T22n1425_019:0381b11": "去。」比丘言：「姊妹！此是王道何為見問？」即隨後",
    "T22n1425_019:0381b12": "去。其夫後作是念：「我婦得打，或能走去。」即入",
    "T22n1425_019:0381b13": "不見其婦，即問餘人言：「何處去？」答言：「適出隨",
    "T22n1425_019:0381b14": "是道去。」即從後逐，見其婦隨比丘後去，即",
    "T22n1425_019:0381b15": "生瞋恚，作是罵言：「弊惡沙門誘我婦去。」便捉",
    "T22n1425_019:0381b16": "比丘熟打，將詣斷事官所，作是言：「此比丘誘",
    "T22n1425_019:0381b17": "我婦去。」斷事人言：「一一將來撿問事實。」即",
    "T22n1425_019:0381b18": "問比丘：「汝出家人云何將他婦走？」答言：「不",
    "T22n1425_019:0381b19": "爾。」「何因相隨？」答言：「我乞食還欲出城去，婦",
    "T22n1425_019:0381b20": "人問我：『欲何處去？』我答言：『欲出城去。』婦人",
    "T22n1425_019:0381b21": "言：『我欲隨出。』我答言：『姊妹！此是王道何用見",
    "T22n1425_019:0381b22": "問？』事實如是。」斷事人言：「將比丘出，喚婦人",
    "T22n1425_019:0381b23": "來。」問言：「是沙門偷汝去耶？」答言：「不爾。」「何因相",
    "T22n1425_019:0381b24": "隨。」答言：「夫主見打，以夫瞋未息，復恐重打，因",
    "T22n1425_019:0381b25": "懼失命故，是故避走。遇見比丘，即問言：『尊者",
    "T22n1425_019:0381b26": "何處去？』答言：『我欲出城。』我言：『欲隨尊去。』比",
    "T22n1425_019:0381b27": "丘言：『此是王道何用見問？』事實如是，非彼所",
    "T22n1425_019:0381b28": "偷。」即遣婦人出，復呼比丘來，問言：「汝出家",
    "T22n1425_019:0381b29": "人偷他婦去。云何妄語望得脫耶？向者女人",
    "T22n1425_019:0381c01": "言：『汝實偷。』汝何言不？」比丘答言：「不爾。」復更重",
    "T22n1425_019:0381c02": "問，答辭如初。遣比丘出，復喚女人問言：「弊死",
    "T22n1425_019:0381c03": "女人，棄夫逃走，妄語欺官望得脫耶？向者比",
    "T22n1425_019:0381c04": "丘言：『實偷汝。』汝何言不？」答言：「實不爾。」如是",
    "T22n1425_019:0381c05": "三問，答辭如初。即留女人喚比丘來，對驗情",
    "T22n1425_019:0381c06": "狀，觀望顏色知其虛實，答辭如初。官問比丘：",
    "T22n1425_019:0381c07": "「汝鉢何以破？」答言：「破耳。」「衣何故裂壞？」答言：",
    "T22n1425_019:0381c08": "「裂耳。」「肘膝何以傷破？」答言：「傷耳。」婦瞋夫未",
    "T22n1425_019:0381c09": "息，憐彼比丘受苦如是而不語官，即向官說。",
    "T22n1425_019:0381c10": "官聞是已，極大瞋恚，作如是言：「弊惡罪人！汝",
    "T22n1425_019:0381c11": "便是王更無餘人。」即勅官人料理比丘，給其",
    "T22n1425_019:0381c12": "湯藥，與其衣鉢。即取是人繫著獄中，籍家財",
    "T22n1425_019:0381c13": "物沒入官庫。諸比丘以是因緣往白世尊。佛",
    "T22n1425_019:0381c14": "語比丘：「何處一切王家得是信心？此不與共",
    "T22n1425_019:0381c15": "期，過患如是，況復共期？從今日後不聽與女",
    "T22n1425_019:0381c16": "人共期道行。」佛告諸比丘：「依止毘舍離城住",
    "T22n1425_019:0381c17": "者皆悉令集，以十利故為諸比丘制戒，乃至",
    "T22n1425_019:0381c18": "已聞者當重聞。若比丘與女人共期道行，乃",
    "T22n1425_019:0381c19": "至聚落中間，波夜提。」比丘者，如上說。女人",
    "T22n1425_019:0381c20": "者，若母、若姊妹、若大、若小、在家、出家。共期",
    "T22n1425_019:0381c21": "者，若今日、若明日、半月、一月。道者，三由延、",
    "T22n1425_019:0381c22": "兩由延、一由延、半由延、一拘盧舍、半拘盧舍，",
    "T22n1425_019:0381c23": "乃至聚落中間者，波夜提。波夜提者，如上說。",
    "T22n1425_019:0381c24": "若比丘與女人共期道行，經一一聚落中間，",
    "T22n1425_019:0381c25": "一一波夜提。若還來者，亦一一波夜提。餘如",
    "T22n1425_019:0381c26": "九十二第三跋渠中與比丘尼共期著道行",
    "T22n1425_019:0381c27": "中廣說，此中以女人為異耳。是故說。",
    "T22n1425_019:0381c28": "佛住舍衛城，廣說如上。爾時尊者阿那律在",
    "T22n1425_019:0381c29": "塔山夏安居竟，還舍衛城禮覲問訊世尊。行",
    "T22n1425_019:0382a01": "路中間日冥欲入聚落求宿止處。時聚落中",
    "T22n1425_019:0382a02": "有一母人，將一女欲出村取水，道路相逢。女見",
    "T22n1425_019:0382a03": "比丘顏貌端正威儀庠序，即生慾想。比丘入",
    "T22n1425_019:0382a04": "聚落，遍求宿處不得，作是念：「當還出外於樹",
    "T22n1425_019:0382a05": "下宿。」即便還出，復逢彼母子。時女問母言：「此",
    "T22n1425_019:0382a06": "沙門向冥欲何處去？」答言：「不知。」女言：「阿母可",
    "T22n1425_019:0382a07": "問。」母即問言：「沙門向冥出聚落欲至何所？」答",
    "T22n1425_019:0382a08": "言：「我入聚落求宿處不得，欲還出外樹下止",
    "T22n1425_019:0382a09": "宿。」女語母言：「可將歸家借其宿處。」母即語言：",
    "T22n1425_019:0382a10": "「沙門隨我還家，當借宿處。」比丘即隨還至家，",
    "T22n1425_019:0382a11": "與一房語言：「沙門此中可宿。」比丘即敷草蓐",
    "T22n1425_019:0382a12": "結跏趺坐。母子食訖，還自眠處。是比丘道行",
    "T22n1425_019:0382a13": "疲極偃息而臥，女伺母眠熟已，除除竊起至",
    "T22n1425_019:0382a14": "比丘所牽其草蓐。比丘覺已，起正身坐，女人",
    "T22n1425_019:0382a15": "性弱即便却去。去已比丘還復臥，此女須臾",
    "T22n1425_019:0382a16": "復來。如世尊所說，有五種人夜多不眠。何等",
    "T22n1425_019:0382a17": "五？女人起欲想憶男子故夜多不眠，男子起",
    "T22n1425_019:0382a18": "欲想憶女人故夜多不眠，賊有盜心夜多",
    "T22n1425_019:0382a19": "不眠，王憂念國事故夜多不眠，精進比丘修",
    "T22n1425_019:0382a20": "習道業夜多不眠。此女人不得眠，復竊起",
    "T22n1425_019:0382a21": "來牽其草蓐。比丘覺已起正身坐，乃至夜",
    "T22n1425_019:0382a22": "了。明日至佛所，佛遙見已，知而故問：「誰嬈觸",
    "T22n1425_019:0382a23": "汝，顏色不悅？」即以上事具白世尊。佛告諸",
    "T22n1425_019:0382a24": "比丘：「依止舍衛城住者皆悉令集，以十利故",
    "T22n1425_019:0382a25": "為諸比丘制戒，乃至已聞者當重聞。若比丘",
    "T22n1425_019:0382a26": "與女人同室宿，波夜提。」",
    "T22n1425_019:0382a27": "比丘者，如上說。女人者，若母、姊妹、若大、若",
    "T22n1425_019:0382a28": "小、在家、出家。室者，同障同覆。宿者，俱眠，波",
    "T22n1425_019:0382a29": "夜提。波夜提者，如上說。共一房，有隔、別戶，無",
    "T22n1425_019:0382b01": "罪。異房無隔，波夜提。共房共隔，波夜提。別",
    "T22n1425_019:0382b02": "房異戶，無罪。有覆有障，波夜提。有覆半障，越",
    "T22n1425_019:0382b03": "毘尼罪。有覆無障，無罪。有障有覆，波夜提。有",
    "T22n1425_019:0382b04": "障半覆，越毘尼罪。有障無覆，無罪。比丘、女人",
    "T22n1425_019:0382b05": "俱室內，波夜提。比丘室內、女人半身在屋內，",
    "T22n1425_019:0382b06": "越毘尼罪。比丘屋內、女人屋外，無罪。女人、比",
    "T22n1425_019:0382b07": "丘俱屋內，波夜提。女人屋內、比丘半身在屋",
    "T22n1425_019:0382b08": "內，越毘尼罪。女人屋內、比丘在外，無罪。若",
    "T22n1425_019:0382b09": "佛生日大會、得道日大會、轉法輪日大會、羅",
    "T22n1425_019:0382b10": "云大會、阿難大會、般遮于瑟大會，若通夜說",
    "T22n1425_019:0382b11": "法者，當在露地。若風雨若雪墮寒者，當入",
    "T22n1425_019:0382b12": "屋裏正身坐。若老若病不能坐者，當施障隔。",
    "T22n1425_019:0382b13": "障隔不得用疎物，高齊肩腋。若比丘道路行",
    "T22n1425_019:0382b14": "入聚落宿時，當別房別隔。若無屋者，當露地",
    "T22n1425_019:0382b15": "宿。若風雨寒雪，當入屋內正身坐。若老病劣",
    "T22n1425_019:0382b16": "弱不能坐者，當作障隔。若無障者，女人可信",
    "T22n1425_019:0382b17": "者，應語言：「優婆夷！汝先眠，我坐。」比丘欲眠",
    "T22n1425_019:0382b18": "時，語令起：「我欲眠，汝莫眠。眠者汝無福。」若雌",
    "T22n1425_019:0382b19": "象乃至雞、若駱駝、牛驢擎頭時，未得罪。委頭",
    "T22n1425_019:0382b20": "眠者，波夜提。若雌狗舒頭時無罪，屈頭眠時",
    "T22n1425_019:0382b21": "波夜提。鵝孔雀鷄舒頭，無罪。屈頭著翅下，波",
    "T22n1425_019:0382b22": "夜提。象正立時，無罪。倚時，波夜提。若眾多",
    "T22n1425_019:0382b23": "比丘在房內眠，母人抱眠女兒入者，一切眠",
    "T22n1425_019:0382b24": "比丘，波夜提。若維那知事人，應語母人言：",
    "T22n1425_019:0382b25": "「汝正豎兒抱入。」是故說。",
    "T22n1425_019:0382b26": "佛住舍衛城，廣說如上。爾時尊者優陀夷，與",
    "T22n1425_019:0382b27": "一知識同聚落婆羅門。婆羅門女出嫁，至異",
    "T22n1425_019:0382b28": "聚落，遣信語父：「若阿闍梨，時時來看我。」如二",
    "T22n1425_019:0382b29": "不定法中，因緣廣說。乃至佛告：「優陀夷癡人！",
    "T22n1425_019:0382c01": "在家俗人尚知出家人所應行法、不應行法，",
    "T22n1425_019:0382c02": "汝信心出家而不知出家所應行法？此非法？",
    "T22n1425_019:0382c03": "非律？非如佛教，不可以是長養善法。從今日",
    "T22n1425_019:0382c04": "後不聽共女人獨空靜處坐。」佛告諸比丘：「依",
    "T22n1425_019:0382c05": "止舍衛城住者皆悉令集，以十利故為諸比",
    "T22n1425_019:0382c06": "丘制戒，乃至已聞者當重聞。若比丘與女人",
    "T22n1425_019:0382c07": "獨空靜處坐，波夜提。」比丘者，如上說。女人",
    "T22n1425_019:0382c08": "者，若母、姊妹、若大、若小、在家、出家。獨者，獨一",
    "T22n1425_019:0382c09": "女人，更無餘人。設有餘人，若眠、癡狂、心亂、苦",
    "T22n1425_019:0382c10": "痛、嬰兒、非人、畜生，雖有是人，故名獨。空靜",
    "T22n1425_019:0382c11": "者，寂靜處。坐者。共坐，波夜提。波夜提者，如",
    "T22n1425_019:0382c12": "上說。若比丘與女人共坐，竟日坐者，一波夜",
    "T22n1425_019:0382c13": "提。若比丘、女人中間起，更坐，一一波夜提。若",
    "T22n1425_019:0382c14": "比丘受請到檀越家坐，女人下食已坐比丘",
    "T22n1425_019:0382c15": "前，復起益食。如是復起復坐，一一波夜提。",
    "T22n1425_019:0382c16": "一女人比丘邊坐，一女人來往益食，女人出時",
    "T22n1425_019:0382c17": "比丘應起。起時不得輒爾起，恐彼女疑，謂",
    "T22n1425_019:0382c18": "呼比丘有異想，應先語：「姊妹！我欲起。」問言：",
    "T22n1425_019:0382c19": "「何故起？」答言：「世尊制戒，不聽共女人獨空靜",
    "T22n1425_019:0382c20": "處坐，是故起耳。」女言：「尊者莫起，我自起。」起",
    "T22n1425_019:0382c21": "者無罪。減七歲女在階道板上坐，坐已復第",
    "T22n1425_019:0382c22": "二板上坐，坐已復起第三板上坐，如是一一",
    "T22n1425_019:0382c23": "徙處坐，一一波夜提。若家中作務淨人來往",
    "T22n1425_019:0382c24": "不斷者，無罪。若門向道，道中行人如比丘乞",
    "T22n1425_019:0382c25": "食頃不斷，彼即當淨人，無罪。若比丘、女人於",
    "T22n1425_019:0382c26": "閣上共坐，閣下淨人遙見比丘，比丘亦見淨",
    "T22n1425_019:0382c27": "人，無罪。比丘、女人在閣下坐，閣上人亦如是。",
    "T22n1425_019:0382c28": "或見而非聞、或聞而非見、亦見亦聞、非見非",
    "T22n1425_019:0382c29": "聞。見而非聞者，淨人遙見比丘、女人共坐，不",
    "T22n1425_019:0383a01": "聞語聲，越毘尼罪。聞而非見者，聞語聲、不見",
    "T22n1425_019:0383a02": "其人，越毘尼罪。亦見亦聞者，見共坐、聞語聲，",
    "T22n1425_019:0383a03": "無罪。非見非聞者，波夜提。盲淨人，越毘尼",
    "T22n1425_019:0383a04": "罪。聾淨人，越毘尼罪。盲聾淨人者，波夜提。一",
    "T22n1425_019:0383a05": "盲、一聾淨人者，無罪。若淨人眠者，當動令覺，",
    "T22n1425_019:0383a06": "此罪。亦是聚落、亦阿練若處、亦是時亦非",
    "T22n1425_019:0383a07": "時、亦是晝亦是夜、是屏處非露處、是空靜",
    "T22n1425_019:0383a08": "非眾多、是近非遠，是故說。",
    "T22n1425_019:0383a09": "　故奪及疑悔，　　不捨藏畏怖，",
    "T22n1425_019:0383a10": "　水戲指相擬，　　共行同室宿，",
    "T22n1425_019:0383a11": "　空靜處亦然。　　第七跋渠竟。",
    "T22n1425_019:0383a12": "佛住舍衛城，廣說如上。爾時毘舍佉鹿母，長",
    "T22n1425_019:0383a13": "請祇洹僧次第到其舍，食時毘舍佉鹿母頭",
    "T22n1425_019:0383a14": "面禮僧足。次第而下，到十六群比丘所，見其",
    "T22n1425_019:0383a15": "年少身色柔軟而能捨家。女人多慈起兒子",
    "T22n1425_019:0383a16": "想，亦敬法故，即便問言：「祇洹眾僧無供時，尊",
    "T22n1425_019:0383a17": "者何處得食？」答言：「時到著衣持鉢，家家乞食。」",
    "T22n1425_019:0383a18": "即語尊者：「若無供時，來我家食。我自今已後，",
    "T22n1425_019:0383a19": "若無人供日，我當施食。」年少比丘聞是語已，",
    "T22n1425_019:0383a20": "即便受請，至無供日，到其家食。鹿母長請佛，",
    "T22n1425_019:0383a21": "時尊者阿難日日到彼，為請食故，見十六群",
    "T22n1425_019:0383a22": "比丘在其家食，此諸年少起憍恣言：「母！此食",
    "T22n1425_019:0383a23": "太多。」答言：「子減之。」復言：「太少。」答言：「子當益。」",
    "T22n1425_019:0383a24": "如是或嫌冷熱、堅軟、甜酢、醎淡，如是種種難",
    "T22n1425_019:0383a25": "可稱適。鹿母信心多慈，答言：「子隨索隨與。」阿",
    "T22n1425_019:0383a26": "難見已，作是念：「若此是不信家，便起惡心。」以",
    "T22n1425_019:0383a27": "是因緣往白佛言：「善哉世尊！願從今日勿與",
    "T22n1425_019:0383a28": "小兒受具足戒。」佛言：「從今日後年未滿二十，",
    "T22n1425_019:0383a29": "不得與受具足。」",
    "T22n1425_019:0383b01": "復次佛住舍衛城，廣說如上。爾時摩訶羅父",
    "T22n1425_019:0383b02": "子二人在家，有信捨家修道，其子沙彌供給",
    "T22n1425_019:0383b03": "五百比丘。諸比丘或索楊枝、或索樹葉，如是",
    "T22n1425_019:0383b04": "眾多不能得供。時摩訶羅念曰：「我正有一子，",
    "T22n1425_019:0383b05": "供給五百比丘，所索眾多不能得供。如是不",
    "T22n1425_019:0383b06": "久，必當生病。然世尊制戒年未滿二十。不應",
    "T22n1425_019:0383b07": "與受具戒。雖知不應且與受之，令其免苦。」",
    "T22n1425_019:0383b08": "即將比丘出到戒場上，與受具足。受具足",
    "T22n1425_019:0383b09": "已，諸比丘猶如前法喚言：「沙彌與我知淨楊",
    "T22n1425_019:0383b10": "枝及草樹葉。」彼即答言：「我已受具足，云何",
    "T22n1425_019:0383b11": "故喚沙彌？」諸比丘言：「誰與汝受？」答言：「我婆樓",
    "T22n1425_019:0383b12": "醯。」諸比丘以是因緣，具白世尊，佛言：「呼摩訶",
    "T22n1425_019:0383b13": "羅來。」來已，佛具問上事：「汝實爾不？」答言：「實",
    "T22n1425_019:0383b14": "爾。」佛言：「此是惡事。摩訶羅！汝云何知人年未",
    "T22n1425_019:0383b15": "滿二十，而與受具足？」佛言：「從今日後，不聽年",
    "T22n1425_019:0383b16": "未滿二十而受具足。」佛告諸比丘：「依止舍衛",
    "T22n1425_019:0383b17": "城住者皆悉令集，以十利故為諸比丘制戒，",
    "T22n1425_019:0383b18": "乃至已聞者當重聞。若比丘知人年不滿二",
    "T22n1425_019:0383b19": "十，與受具足，波夜提。諸比丘應訶責，是人不",
    "T22n1425_019:0383b20": "名受具足。」比丘者，如上說。知者，若自知、若從",
    "T22n1425_019:0383b21": "他人聞。不滿者，不滿二十。雨減二十年，是名",
    "T22n1425_019:0383b22": "不滿二十。減二十雨滿二十年，是名不滿二",
    "T22n1425_019:0383b23": "十。減二十雨過二十年，是名不滿二十。冬",
    "T22n1425_019:0383b24": "時生還冬時受，未經安居竟，是名不滿。春時",
    "T22n1425_019:0383b25": "生還春時受，未經安居竟，是名不滿。前安居",
    "T22n1425_019:0383b26": "生還前安居受，未經前安居竟，是名不滿。後",
    "T22n1425_019:0383b27": "安居生還後安居受，未經後安居竟，是名不",
    "T22n1425_019:0383b28": "滿。此人減二十時，人半謂減、半謂滿。半謂",
    "T22n1425_019:0383b29": "減者，波夜提。謂滿者，無罪，此人名受具足。",
    "T22n1425_019:0383c01": "此人年減二十時，人一切謂不滿，與受具足，",
    "T22n1425_019:0383c02": "一切波夜提，此人不名受具足。此人年減二",
    "T22n1425_019:0383c03": "十時，人一切謂滿，與受具足，一切無罪，此人",
    "T22n1425_019:0383c04": "名受具足。滿二十雨減二十年，是名滿二十。",
    "T22n1425_019:0383c05": "滿二十雨滿二十年，是名滿二十。滿二十雨",
    "T22n1425_019:0383c06": "過二十年，是名滿二十。冬時生、經安居竟、受",
    "T22n1425_019:0383c07": "具足，是名滿二十。春時生、安居竟、受具足，是",
    "T22n1425_019:0383c08": "名滿二十。前安居時生前安居竟，受具足，是",
    "T22n1425_019:0383c09": "名滿二十。後安居時生後安居竟，受具足，是",
    "T22n1425_019:0383c10": "名滿二十。雨滿二十雨時，人半謂滿、半謂不",
    "T22n1425_019:0383c11": "滿，謂不滿者越毘尼罪，謂滿者無罪，是人",
    "T22n1425_019:0383c12": "名受具足。滿二十雨時，人一切謂不滿，一切",
    "T22n1425_019:0383c13": "越毘尼罪，是人不名受具足。滿二十雨，一切",
    "T22n1425_019:0383c14": "謂滿，一切無罪，是人善受具足。若比丘知人",
    "T22n1425_019:0383c15": "不滿二十，與受具足，此諸比丘應呵責已，波",
    "T22n1425_019:0383c16": "夜提悔過。波夜提者，如上說。若有人來欲受",
    "T22n1425_019:0383c17": "具足，月滿者應與受具足，不滿者應語令",
    "T22n1425_019:0383c18": "待滿。若前人不知者，當問其父母親里。若復",
    "T22n1425_019:0383c19": "不知，當看生年板。若復無是者，當觀其顏狀，",
    "T22n1425_019:0383c20": "觀時不得直觀形體，或貴樂家子形大年少。",
    "T22n1425_019:0383c21": "當觀其手足成就不？若如是復不知者，當問",
    "T22n1425_019:0383c22": "何王？何歲？國土豐儉、旱澇時節。是故說。",
    "T22n1425_019:0383c23": "佛住舍衛城，廣說如上。爾時舍衛、毘舍離二",
    "T22n1425_019:0383c24": "國有嫌，年年互相抄伐。時毘舍離人來舍",
    "T22n1425_019:0383c25": "衛抄劫人民，得物去，還入本界生安隱想，解",
    "T22n1425_019:0383c26": "仗止息。舍衛王作是念：「我為國王，應却隣",
    "T22n1425_019:0383c27": "敵安民，云何使賊劫掠人物？」即勅將士：「仰汝",
    "T22n1425_019:0383c28": "追捕必使擒獲，若不得者不足空還。」將士念",
    "T22n1425_019:0383c29": "言：「王教嚴重，事應宜速。」即集兵眾尋蹤掩",
    "T22n1425_019:0384a01": "襲。時舍衛比丘安居竟，欲詣毘舍離，諸比",
    "T22n1425_019:0384a02": "丘失道，墮彼賊中。賊便驚愕，問比丘：「比丘！汝",
    "T22n1425_019:0384a03": "是何人？」答言：「我出家人。」「何道出家？」答言：「釋種",
    "T22n1425_019:0384a04": "出家。」問言：「大德！汝欲那去？」答言：「欲向毘舍",
    "T22n1425_019:0384a05": "離，失道到此。」即示其道。時比丘問賊：「長壽！汝",
    "T22n1425_019:0384a06": "欲何去？」答言：「向毘舍離。」比丘復言：「當共作",
    "T22n1425_019:0384a07": "伴。」彼即答言：「我等是賊，劫奪他物，徑涉榛",
    "T22n1425_019:0384a08": "木行不擇路。汝是善人，云何隨我？此是直道，",
    "T22n1425_019:0384a09": "可從是去。」比丘復請：「願將我去！勿復令我重",
    "T22n1425_019:0384a10": "遭失道。」賊答如初，如是至三，語言未竟追捕",
    "T22n1425_019:0384a11": "尋至，合捉比丘，將至王所，作如是言：「大王！此",
    "T22n1425_019:0384a12": "是群賊。」王言：「先將比丘來。」來已，王言：「汝出家",
    "T22n1425_019:0384a13": "人，云何作賊？」比丘答言：「我非是賊。」「何故相",
    "T22n1425_019:0384a14": "隨。」比丘以上事具向王說。王言：「遣比丘去。將",
    "T22n1425_019:0384a15": "此賊來。」來已，問賊言：「此出家人是汝伴不？」",
    "T22n1425_019:0384a16": "答言：「非伴。」「何故相隨？」賊以上事具向王說。王",
    "T22n1425_019:0384a17": "言：「將賊去。更喚比丘來。」來已，王問比丘：「汝",
    "T22n1425_019:0384a18": "出家人，云何作賊？妄語欺官，望得脫耶？賊道",
    "T22n1425_019:0384a19": "汝是伴，何以言非？」比丘答如初。王即教勅禁",
    "T22n1425_019:0384a20": "官放比丘去，賊如法治罪。便取五百群賊，著",
    "T22n1425_019:0384a21": "迦毘羅華鬘，打鼓搖鈴四交道頭，唱喚而",
    "T22n1425_019:0384a22": "出，欲將殺之，賊大啼哭。佛知而故問：「比丘！",
    "T22n1425_019:0384a23": "是何等眾多人聲？」比丘答言：「世尊！是五百群",
    "T22n1425_019:0384a24": "賊，被王教令將欲殺之。是其聲耳。」佛告阿",
    "T22n1425_019:0384a25": "難：「汝往語王：『汝是人王，當慈民如子，云何",
    "T22n1425_019:0384a26": "一時殺五百人？』」阿難受教，即詣王所，具說佛",
    "T22n1425_019:0384a27": "語。王言：「尊者阿難！我知是事，若殺一人罪",
    "T22n1425_019:0384a28": "報甚多，況復五百人。但是賊數數來壞我聚",
    "T22n1425_019:0384a29": "落、抄掠人民，若世尊能使是人不復作賊者，",
    "T22n1425_019:0384b01": "可放令活。」阿難即還，以王所說具白佛。佛語",
    "T22n1425_019:0384b02": "阿難：「更往語王：『王但放去，我能令此人從今",
    "T22n1425_019:0384b03": "日後更不作賊。』」阿難受教已，先到刑處，語監",
    "T22n1425_019:0384b04": "殺者言：「是諸罪人世尊已救，未可便殺。」復語",
    "T22n1425_019:0384b05": "賊言：「汝能出家不？」賊言：「尊者！我本若出家不",
    "T22n1425_019:0384b06": "遭此苦，今甚願樂，何由可得？」阿難即至王所，",
    "T22n1425_019:0384b07": "作是言：「世尊語王：『我能令此人從今日後更",
    "T22n1425_019:0384b08": "不作賊。』」王即勅監官：「可原生命，且未解縛，送",
    "T22n1425_019:0384b09": "詣世尊，佛自放之。」爾時世尊欲度彼人故，在",
    "T22n1425_019:0384b10": "露地坐，賊遙見佛繫縛自解，頭面禮足，却",
    "T22n1425_019:0384b11": "住一面。佛觀其宿緣隨順說法，布施持戒行",
    "T22n1425_019:0384b12": "業報應，苦習盡道四真諦法，即於是時得須",
    "T22n1425_019:0384b13": "陀洹道。問言：「汝等樂出家不？」答言：「世尊！我等",
    "T22n1425_019:0384b14": "先若出家不遭此苦，唯願今者度我出家。」佛",
    "T22n1425_019:0384b15": "言：「善來比丘！」作是語時，五百群賊舉身被服",
    "T22n1425_019:0384b16": "變為三衣，自然鉢器、威儀庠序，如似百歲舊",
    "T22n1425_019:0384b17": "比丘，皆成羅漢。諸比丘白佛言：「世尊！云何五",
    "T22n1425_019:0384b18": "百群賊蒙世尊恩自然解脫？」佛言：「不但今日",
    "T22n1425_019:0384b19": "蒙我解脫，過去世時已曾蒙我，如《獼猴本生",
    "T22n1425_019:0384b20": "經》中廣說。」佛告諸比丘：「依止舍衛城住者皆",
    "T22n1425_019:0384b21": "悉令集，以十利故為諸比丘制戒，乃至已聞",
    "T22n1425_019:0384b22": "者當重聞。若比丘與賊期共道行，乃至聚落",
    "T22n1425_019:0384b23": "間，波夜提。」比丘者，如上說。賊者，劫盜。期者，",
    "T22n1425_019:0384b24": "若今日、明日、一月、半月。道者，三由延、二由延、一",
    "T22n1425_019:0384b25": "由延、一拘盧舍、半拘盧舍，乃至聚落，波夜",
    "T22n1425_019:0384b26": "提。波夜提者，如上說。不得與賊共期道行，若",
    "T22n1425_019:0384b27": "比丘欲行時，當求車伴、人伴。賊相貌有三事",
    "T22n1425_019:0384b28": "可知：香、色、莊嚴。香者，在曠野中食熟肉生肉。",
    "T22n1425_019:0384b29": "氣色者，常恐怖色。莊嚴者，終日結束，面黑、髮",
    "T22n1425_019:0384c01": "黃，兇惡似閻羅人，是三種名為賊相，不應共",
    "T22n1425_019:0384c02": "行。若賊詐稱作好人，著好衣服，到空逈處，",
    "T22n1425_019:0384c03": "展轉相語：「今日當入是聚落，破壞牆壁、劫奪",
    "T22n1425_019:0384c04": "財物，不問沙門婆羅門，一切盡取。」當知是賊，",
    "T22n1425_019:0384c05": "是時不得即便捨離，且隨順去。若近聚落，方",
    "T22n1425_019:0384c06": "便捨去。若賊覺者，應語：「長壽！我正到此耳。」若",
    "T22n1425_019:0384c07": "與賊共期道行，波夜提。與女賊共行亦如是。",
    "T22n1425_019:0384c08": "與偷金賊共行，波夜提。與叛負債人共行，",
    "T22n1425_019:0384c09": "越毘尼罪。是故說。",
    "T22n1425_019:0384c10": "佛住曠野精舍，廣說如上。爾時營事比丘，自",
    "T22n1425_019:0384c11": "掘地作基作塼作泥，為世人所譏：「沙門瞿曇",
    "T22n1425_019:0384c12": "無量方便，毀呰殺生、讚歎不殺，而今自手掘",
    "T22n1425_019:0384c13": "地作基作塼作泥，故傷破根命。此是敗人，何",
    "T22n1425_019:0384c14": "道之有？」諸比丘以是因緣，往白世尊，佛言：「呼",
    "T22n1425_019:0384c15": "營事比丘來。」來已，佛問比丘：「汝實爾不？」答言：",
    "T22n1425_019:0384c16": "「實爾。」佛語比丘：「此中雖無命根，出家之人所",
    "T22n1425_019:0384c17": "不應作，當少事少務，莫為世人所譏，失他善",
    "T22n1425_019:0384c18": "福。從今日後不得自手掘地。」佛告諸比丘：「依",
    "T22n1425_019:0384c19": "止曠野諸比丘皆悉令集，以十利故與諸比",
    "T22n1425_019:0384c20": "丘制戒，乃至已聞者當重聞。若比丘自手掘",
    "T22n1425_019:0384c21": "地、若使人掘、指示語掘，波夜提。」比丘者，如",
    "T22n1425_019:0384c22": "上說。自手者，若身、身分、身方便。身者，舉身跳",
    "T22n1425_019:0384c23": "躑、走來、走去，欲令壞地者，波夜提，是名身。身",
    "T22n1425_019:0384c24": "分者，若手、若脚、若膝、若肘、若指爪，是名身",
    "T22n1425_019:0384c25": "分。身方便者，若鍬钁、斧鑿、竹木自手掘地，",
    "T22n1425_019:0384c26": "若遙擲欲令壞，壞者，波夜提。地者，生、作。生",
    "T22n1425_019:0384c27": "者，大地是名生。作者，基作、上作。基作者，露",
    "T22n1425_019:0384c28": "地牆壁。上作者，重閣屋上覆土，是名上作。自",
    "T22n1425_019:0384c29": "掘者，自掘。使人掘，乃至言：「掘是地。」波夜提。波",
    "T22n1425_019:0385a01": "夜提者，如上說。若自方便多掘，一波夜提。",
    "T22n1425_019:0385a02": "若中間止住，一一波夜提。使人者，使他人掘，",
    "T22n1425_019:0385a03": "前人多掘，一波夜提。若重語：「使掘！疾掘！」語語",
    "T22n1425_019:0385a04": "波夜提。若比丘欲使地平作方便掃地，越毘",
    "T22n1425_019:0385a05": "尼罪。若傷如蚊脚，波夜提。不作方便，無罪。若",
    "T22n1425_019:0385a06": "方便牽曳木欲使破地，牽時越毘尼罪。若傷",
    "T22n1425_019:0385a07": "如蚊脚，波夜提。不作方便，無罪。若驅牛馬欲",
    "T22n1425_019:0385a08": "使破地，亦如是。不作方便，無罪。若欲使地平",
    "T22n1425_019:0385a09": "故經行，行時越毘尼罪。傷如蚊脚，波夜提。住",
    "T22n1425_019:0385a10": "坐臥亦如是，不故者無罪。若比丘河邊坎上",
    "T22n1425_019:0385a11": "以脚踏墮，踏踏波夜提。池坎岸邊行，土崩無",
    "T22n1425_019:0385a12": "罪。若土塊一人不勝，破者，波夜提。破減一人",
    "T22n1425_019:0385a13": "重者，無罪。若比丘捉木石、塼瓦、鍬钁擲地，不",
    "T22n1425_019:0385a14": "故雖傷，無罪。若營事比丘多有塔物、僧物，欲",
    "T22n1425_019:0385a15": "藏地中，若在露處生地不得自掘，當使淨人",
    "T22n1425_019:0385a16": "知；若在覆處、死地得自掘藏。若地打杙，越",
    "T22n1425_019:0385a17": "毘尼罪。傷如蚊脚，波夜提。拔杙時，越毘尼",
    "T22n1425_019:0385a18": "罪。傷如蚊脚，波夜提。若比丘欲張氈[疊*毛]須釘",
    "T22n1425_019:0385a19": "四角，若覆處死地自釘無罪；若露處生地，當",
    "T22n1425_019:0385a20": "使淨人知。拔時當使淨人知。若比丘房內釘",
    "T22n1425_019:0385a21": "壁毀損成功，越毘尼罪。若先有故孔，無罪。若",
    "T22n1425_019:0385a22": "比丘外被雨地傷如蚊脚，波夜提。若欲畫地，",
    "T22n1425_019:0385a23": "越毘尼罪。傷如蚊脚，波夜提。畫末土無罪。",
    "T22n1425_019:0385a24": "若營事比丘欲作摸式，當畫板木塼上，若泥",
    "T22n1425_019:0385a25": "覆朽故房舍，欲撤時不得自撤，當使淨人。若",
    "T22n1425_019:0385a26": "欲壞壁時，當使淨人却泥，然後自得摘塼，至",
    "T22n1425_019:0385a27": "基際使淨人摘。若壁不泥者，以曾被雨，使",
    "T22n1425_019:0385a28": "淨人摘兩三行，然後自摘至地際，復使淨",
    "T22n1425_019:0385a29": "人摘。若塼坏聚被雨已，不得自取，使淨人取",
    "T22n1425_019:0385b01": "上兩三重，然後自取至地際，復使淨人取。",
    "T22n1425_019:0385b02": "若覆上者得自取，到地際應使淨人取，塼",
    "T22n1425_019:0385b03": "聚亦如是。若死土被雨已，比丘不得自取，",
    "T22n1425_019:0385b04": "使淨人取盡雨所洽際，然後自取，無罪。若鼠",
    "T22n1425_019:0385b05": "壤被雨不得取，應使淨人取。若新雨後比丘",
    "T22n1425_019:0385b06": "不得自抒井，應使淨人抒。若淨人小不能者，",
    "T22n1425_019:0385b07": "當先下淨人擾令濁，然後自抒。若池水洸",
    "T22n1425_019:0385b08": "水新雨後，比丘不得自抒。若牛馬先涉，得自",
    "T22n1425_019:0385b09": "抒。若泥被雨後不得自取，使淨人取。若池泥",
    "T22n1425_019:0385b10": "洸泥新雨後，比丘不得自取，使淨人取。若",
    "T22n1425_019:0385b11": "水瀆若屋流水道新雨後，比丘不得自抒，使",
    "T22n1425_019:0385b12": "淨人抒。若大小行用水時手摩地，波夜提。當",
    "T22n1425_019:0385b13": "用灰土、豆末。若雨澇推土聚一處，比丘不",
    "T22n1425_019:0385b14": "得自取，使淨人取。若瓮瓶器物在露地經",
    "T22n1425_019:0385b15": "雨已，比丘不得自取，使淨人取。若洗脚木經",
    "T22n1425_019:0385b16": "雨後不得自取，若木石、塼瓦種種諸物在露",
    "T22n1425_019:0385b17": "地，雨後比丘不得自取，使淨人知。掘地，波",
    "T22n1425_019:0385b18": "夜提。半沙，越毘尼罪。純沙，無罪。石礓、石糞灰",
    "T22n1425_019:0385b19": "亦如是。是故說。",
    "T22n1425_019:0385b20": "摩訶僧祇律卷第十九"
}