{
    "T46n1911_07a:0086a13": "folio_7a 摩訶止觀卷第七上",
    "T46n1911_07a:0086a15": "隋天台智者大師說",
    "T46n1911_07a:0086a16": "門人灌頂記",
    "T46n1911_07a:0086a17": "第五識通塞者。亦名知得失。亦名知字非",
    "T46n1911_07a:0086a18": "字。如上破法遍。應通入無生。若不入者。",
    "T46n1911_07a:0086a19": "當尋得失必滯是非。不得一向作解。何",
    "T46n1911_07a:0086a20": "者。若同外道愛著觀空智慧。宜以四句",
    "T46n1911_07a:0086a21": "遍破。能破如所破令眾塞得通。若不執觀",
    "T46n1911_07a:0086a22": "空智慧。則能破不如所破。但破塞存通。",
    "T46n1911_07a:0086a23": "如除膜養珠破賊護將。若爾。即大導師善",
    "T46n1911_07a:0086a24": "知通塞。將導眾人能過五百由旬。舊云。六",
    "T46n1911_07a:0086a25": "地見思盡為三百。七地八地為四百。九地十",
    "T46n1911_07a:0086a26": "地為五百。此義與釋論乖。論以二乘為四",
    "T46n1911_07a:0086a27": "百。二乘之道非七地八地。攝大乘人以三",
    "T46n1911_07a:0086a28": "界為三百。方便因緣兩生死足為五百。則",
    "T46n1911_07a:0086a29": "攝義不盡。更有有後生死無後生死屬何",
    "T46n1911_07a:0086b01": "百耶。地人以十信住行向地為五百。此與",
    "T46n1911_07a:0086b02": "法華乖。法華過三百由旬作化城。此則二",
    "T46n1911_07a:0086b03": "百由旬作化城。復有人解三界為三百。二",
    "T46n1911_07a:0086b04": "乘足為五百。此義三失。一出三界外立化",
    "T46n1911_07a:0086b05": "城。云何二乘出三界外不入城。更行四",
    "T46n1911_07a:0086b06": "百五百。四百五百之外更無化城。何所可入",
    "T46n1911_07a:0086b07": "而稱二乘。二者滅化城方可得進。城猶未",
    "T46n1911_07a:0086b08": "滅而輒進四百五百。三者二乘共入化城。",
    "T46n1911_07a:0086b09": "云何聲聞為四百支佛為五百。有人以五",
    "T46n1911_07a:0086b10": "住煩惱為五百。然二乘已斷四住。應是四",
    "T46n1911_07a:0086b11": "百由旬外立化城。有人以斷三界思為三",
    "T46n1911_07a:0086b12": "百。塵沙為四百。無明為五百。此亦不然。由",
    "T46n1911_07a:0086b13": "旬本譬煩惱。云何見多而不數。思少為三",
    "T46n1911_07a:0086b14": "百。此之名義本出法華。法華舉五百為譬",
    "T46n1911_07a:0086b15": "本。以生死險道導師觀知合之。應作三番",
    "T46n1911_07a:0086b16": "明五百。乃會經耳。一就生死處所。二就煩",
    "T46n1911_07a:0086b17": "惱。三就智慧。諸師之釋方圓動息不與文",
    "T46n1911_07a:0086b18": "會。如持一孔之匙開三須之鑰。初家約通",
    "T46n1911_07a:0086b19": "位就四百立化城攝家約生死割二種於",
    "T46n1911_07a:0086b20": "荒外。地家約別位在界內立化城。次家徑",
    "T46n1911_07a:0086b21": "侹不待開權即自顯實。人師過如此。釋論",
    "T46n1911_07a:0086b22": "意云何。論有二文。初以二乘為四百而止",
    "T46n1911_07a:0086b23": "不作五百。後文以二乘為一百。今通之。",
    "T46n1911_07a:0086b24": "論明通意。道家以真諦為極。過三界已未",
    "T46n1911_07a:0086b25": "破化城但入涅槃。即指涅槃。為四百耳。",
    "T46n1911_07a:0086b26": "而復以二乘為一百者。更明出假菩薩從",
    "T46n1911_07a:0086b27": "空出假。非涅槃為一百。入三界為三百。",
    "T46n1911_07a:0086b28": "作如此消文。於經論無妨也。今明五百由",
    "T46n1911_07a:0086b29": "旬者。一約生死處所。謂三界果報為三百。",
    "T46n1911_07a:0086c01": "方便有餘土實報無礙土是為五百由旬處",
    "T46n1911_07a:0086c02": "所。次約煩惱者。所謂見諦惑為一百。五下",
    "T46n1911_07a:0086c03": "分為二百。五上分為三百。塵沙為四百。無",
    "T46n1911_07a:0086c04": "明為五百。次約觀智者。空觀智知三百。假",
    "T46n1911_07a:0086c05": "觀智知四百。中觀智知五百。此與文會無",
    "T46n1911_07a:0086c06": "前諸師過也。又諸師判位遼遠。初心行人尚",
    "T46n1911_07a:0086c07": "未斷見。何由超過五百由旬乎。今論由旬",
    "T46n1911_07a:0086c08": "有橫通塞。有竪通塞。橫者具約三法。苦集",
    "T46n1911_07a:0086c09": "為塞道滅為通。無明十二因緣為塞。無明滅",
    "T46n1911_07a:0086c10": "為通。六蔽覆心為塞。六度為通。竪通塞者。",
    "T46n1911_07a:0086c11": "見思分段生死為塞。從假入空觀為通。無",
    "T46n1911_07a:0086c12": "知方便生死為塞。從空入假觀為通。無明因",
    "T46n1911_07a:0086c13": "緣生死等為塞。中道正觀為通。今當以橫",
    "T46n1911_07a:0086c14": "織竪檢校通塞。如從假入空破諸見思。單",
    "T46n1911_07a:0086c15": "複具足無言等見。九九八十一思。如斯諸惑",
    "T46n1911_07a:0086c16": "本是污穢。增長煩惱遮塞行人。那忽取著",
    "T46n1911_07a:0086c17": "謂是謂非。起諸結業漏落生死。唯見苦",
    "T46n1911_07a:0086c18": "集不見道滅。既不識見思中四諦。是事不",
    "T46n1911_07a:0086c19": "知名為無明。乃至老死。但構因緣無明不",
    "T46n1911_07a:0086c20": "滅。不滅故堅著叵捨。唯在此岸不到彼",
    "T46n1911_07a:0086c21": "岸。大經云。童子飢時取糞中果。智人呵之",
    "T46n1911_07a:0086c22": "赧然有愧。失於淨法。是名為塞。若於諸見",
    "T46n1911_07a:0086c23": "介爾起心。知無性實無常無主。倒破則無",
    "T46n1911_07a:0086c24": "業。無業則無果。是名為道。道故有滅。若",
    "T46n1911_07a:0086c25": "識四諦則無無明亦無老死。因緣壞故則",
    "T46n1911_07a:0086c26": "捨諸有到於彼岸。當用此意歷一一心。",
    "T46n1911_07a:0086c27": "歷一一能。歷一一所。若起三塞破之令",
    "T46n1911_07a:0086c28": "通。若是三通養令成就。復次體見即空能",
    "T46n1911_07a:0086c29": "體亦即空。如羅漢之心尚名無漏五陰。我",
    "T46n1911_07a:0087a01": "觀未真那得非陰。若計陰實則結業生死。",
    "T46n1911_07a:0087a02": "若不識陰四諦即是無明。若愛觀空智慧",
    "T46n1911_07a:0087a03": "則不能捨。用即空意歷一一心。歷一一",
    "T46n1911_07a:0087a04": "能。歷一一所。若有三塞破之令通。若是三",
    "T46n1911_07a:0087a05": "通養令成就。則巧過見思之塞。善通三百",
    "T46n1911_07a:0087a06": "由旬也。次用橫織竪檢校從空入假觀通",
    "T46n1911_07a:0087a07": "塞者。此則易解。於病法藥法授藥法。於一",
    "T46n1911_07a:0087a08": "一法一一能一一所。明識諦緣度。若起三",
    "T46n1911_07a:0087a09": "塞破之令通。若有三通養令成就。則過",
    "T46n1911_07a:0087a10": "無知之塞通四百由旬。次用橫織竪檢校",
    "T46n1911_07a:0087a11": "中道正觀者。於無明法性真緣等。一一法一",
    "T46n1911_07a:0087a12": "一能一一所。明識諦緣度。若起三塞破之",
    "T46n1911_07a:0087a13": "令通。若有三通養令成就。則過無明之塞",
    "T46n1911_07a:0087a14": "通五百由旬。若作如此論通塞者。次第竪",
    "T46n1911_07a:0087a15": "論六地初地。動經劫數塞乃得通。大經云。",
    "T46n1911_07a:0087a16": "須陀洹者八萬劫到。乃至支佛十千劫到。到",
    "T46n1911_07a:0087a17": "菩薩初發心住。此論聖位何益初心行人者",
    "T46n1911_07a:0087a18": "乎。復次約橫別論通塞者。如大品經云。",
    "T46n1911_07a:0087a19": "有菩薩從初發心即與薩婆若相應者。與",
    "T46n1911_07a:0087a20": "空相應也。若初未相應。當用諦緣度檢一",
    "T46n1911_07a:0087a21": "一心。若有三塞破之令通。若有三通養",
    "T46n1911_07a:0087a22": "令成就。得過三百由旬。又云。有菩薩從",
    "T46n1911_07a:0087a23": "初發心即能遊戲神通淨佛國土。此是出假",
    "T46n1911_07a:0087a24": "之意。若初發心修假。亦用諦緣度檢一一",
    "T46n1911_07a:0087a25": "心。破塞養通過四百由旬。又云。有菩薩",
    "T46n1911_07a:0087a26": "從初發心即能坐道場成正覺。此即中意。",
    "T46n1911_07a:0087a27": "若初發心修中。亦用諦緣度檢一一心。破",
    "T46n1911_07a:0087a28": "塞養通過五百由旬也。如此說者。雖初心",
    "T46n1911_07a:0087a29": "得論通塞而三法各別。大論引三喻。一則",
    "T46n1911_07a:0087b01": "步涉。二則乘馬。三則神通。步馬兩行須知",
    "T46n1911_07a:0087b02": "通塞。神通無礙。塞不能遮。山壁皆虛。何通",
    "T46n1911_07a:0087b03": "可擇。初觀喻步。次觀喻馬。後觀喻飛。三義",
    "T46n1911_07a:0087b04": "分張亦非今所用也。若竪論三觀。兩觀當",
    "T46n1911_07a:0087b05": "地為通望上為塞。若後一觀勝下為通隔",
    "T46n1911_07a:0087b06": "小為塞。橫論三觀當分為通。不相收為",
    "T46n1911_07a:0087b07": "塞。法相淺深任有通塞。況復於中起苦集",
    "T46n1911_07a:0087b08": "無明蔽等。是故皆塞無復有通。若一心三觀",
    "T46n1911_07a:0087b09": "法相即破竪中之通塞。三觀一心破橫中之",
    "T46n1911_07a:0087b10": "通塞。空即三觀故破步涉山壁三百之通塞。",
    "T46n1911_07a:0087b11": "假即三觀破乘馬四百之通塞。中即三觀破",
    "T46n1911_07a:0087b12": "神通之通塞。良以一心能即空假中者。一切",
    "T46n1911_07a:0087b13": "山河石壁眾魔群道皆如虛空。一心三觀遊",
    "T46n1911_07a:0087b14": "之無礙。終不去下陵高避山從谷。觸處諸",
    "T46n1911_07a:0087b15": "塞皆通無礙。能過五百由旬到於寶所。是",
    "T46n1911_07a:0087b16": "名為通。通本對塞。既觸處如空則無復有",
    "T46n1911_07a:0087b17": "塞。無塞則無通。若於無塞無通。起苦集",
    "T46n1911_07a:0087b18": "無明障蔽者。非但失於神通。亦失馬步。能",
    "T46n1911_07a:0087b19": "破如所破。字為非字。如彼蟲道偶得三觀",
    "T46n1911_07a:0087b20": "之名。是蟲不知是字非字。若於一一法一",
    "T46n1911_07a:0087b21": "一能一一所。皆即空即假即中具諦緣度。是",
    "T46n1911_07a:0087b22": "名無通無塞雙照通塞。是為智者識字非",
    "T46n1911_07a:0087b23": "字。亦名良醫知得知失。於無生門明識通",
    "T46n1911_07a:0087b24": "塞者。於餘法門亦如是。是為初心過五百",
    "T46n1911_07a:0087b25": "由旬。應明六即義云云。問通塞得失字非字",
    "T46n1911_07a:0087b26": "為一為異。答此是一意種種說耳。亦有差",
    "T46n1911_07a:0087b27": "別。通塞約解。得失約行。字非字約教。金光",
    "T46n1911_07a:0087b28": "明云。正聞正聽正分別。正解於緣正能覺",
    "T46n1911_07a:0087b29": "了。知字非字是正聞正聽。知得失是正分",
    "T46n1911_07a:0087c01": "別正解於緣。知通塞是正能覺了。雖此差",
    "T46n1911_07a:0087c02": "別同顯一致耳。問。橫塞塞竪通不。竪塞",
    "T46n1911_07a:0087c03": "塞橫通不。橫通通竪塞不。竪通通橫塞",
    "T46n1911_07a:0087c04": "不。答。一往然二往不然。然者。無明即見思",
    "T46n1911_07a:0087c05": "何意非橫障。中智治一切何不通橫塞此",
    "T46n1911_07a:0087c06": "是一往然義耳。若二往釋者。橫塞障近不能",
    "T46n1911_07a:0087c07": "塞竪通。橫通力弱不能通竪塞。竪塞深遠",
    "T46n1911_07a:0087c08": "不作橫障。竪通對當別不通於橫塞耳。○",
    "T46n1911_07a:0087c09": "第六明道品調適者。道品有四。一當分。二",
    "T46n1911_07a:0087c10": "相攝。三約位。四相生。一明當分者。未必具",
    "T46n1911_07a:0087c11": "品方能得道。三四二五。單七隻八。當分是",
    "T46n1911_07a:0087c12": "道。故云當依念處得道。又云。是道場。又",
    "T46n1911_07a:0087c13": "云。是摩訶衍。念處既爾餘品亦然。是為當分",
    "T46n1911_07a:0087c14": "道品而非調停也。二明相攝者。如念處一",
    "T46n1911_07a:0087c15": "法皆攝諸品。引釋論文云。念處既攝餘品。",
    "T46n1911_07a:0087c16": "餘品亦攝念處。是為相攝道品亦非調停",
    "T46n1911_07a:0087c17": "也。三約位者。如念處當其位。正勤是煖位。",
    "T46n1911_07a:0087c18": "如意足是頂位。五根是忍位。五力是世第一",
    "T46n1911_07a:0087c19": "位。八正是見諦位。七覺是修道位。此是約位",
    "T46n1911_07a:0087c20": "亦非調停也。四相生者。如修念處能生正",
    "T46n1911_07a:0087c21": "勤。正勤發如意足。如意足生五根。五根生",
    "T46n1911_07a:0087c22": "五力。五力生七覺。七覺入八正道。是為善",
    "T46n1911_07a:0087c23": "巧調適。戒定慧等皆名為正。清淨心常一則",
    "T46n1911_07a:0087c24": "能見般若。是為相生亦是調適。所以須此",
    "T46n1911_07a:0087c25": "者。上來雖破法遍識通塞。若不調停道品",
    "T46n1911_07a:0087c26": "何能疾與真法相應。真法名無漏。道品是",
    "T46n1911_07a:0087c27": "有漏。有漏能作無漏方便。方便失所真理難",
    "T46n1911_07a:0087c28": "會。如釀酒法酵煖得宜。變水成酒。麴糵",
    "T46n1911_07a:0087c29": "失度味則不成。大論云。三十七品是行道",
    "T46n1911_07a:0088a01": "法。涅槃城有三門。三門是近因道品是遠",
    "T46n1911_07a:0088a02": "因。為是義故應須道品調停也。問。道品",
    "T46n1911_07a:0088a03": "是二乘法。云何是菩薩道耶。答。大論呵此",
    "T46n1911_07a:0088a04": "問誰作是語。三藏摩訶衍皆不作是說。那",
    "T46n1911_07a:0088a05": "得獨云是小乘法。淨名云。道品善知識。由",
    "T46n1911_07a:0088a06": "是成正覺。道品是道場亦是摩訶衍。涅槃",
    "T46n1911_07a:0088a07": "云。能修八正道者。即見佛性名得醍醐。",
    "T46n1911_07a:0088a08": "大集云。三十七品是菩薩寶炬陀羅尼。如此",
    "T46n1911_07a:0088a09": "等經皆明道品何時獨是小乘。若大經云。",
    "T46n1911_07a:0088a10": "三十七品是涅槃因非大涅槃因。無量阿僧",
    "T46n1911_07a:0088a11": "祇助菩提法。是大涅槃因者。道品之外無別",
    "T46n1911_07a:0088a12": "有道品。如四諦外無第五諦。一種苦集如",
    "T46n1911_07a:0088a13": "爪上土。分別苦集有無量相如十方土。直",
    "T46n1911_07a:0088a14": "明一三十七品是涅槃因。復有無量三十七",
    "T46n1911_07a:0088a15": "助道品名大涅槃因。云何無量有四種道",
    "T46n1911_07a:0088a16": "諦故。有十六門故。又有漏道品欲界二十",
    "T46n1911_07a:0088a17": "二。未到三十六。初禪三十七。皆有漏道品如",
    "T46n1911_07a:0088a18": "乳。三藏道品如酪。通教道品如生酥。別教",
    "T46n1911_07a:0088a19": "如熟酥。圓教如醍醐。大經之文義合於此。",
    "T46n1911_07a:0088a20": "非道品外別有助法也。或言三十七品是助",
    "T46n1911_07a:0088a21": "道。或言是正道。大論云。是菩薩道。此文似",
    "T46n1911_07a:0088a22": "正也。淨名云。道品善知識由是成正覺。此",
    "T46n1911_07a:0088a23": "文似助也。又若言三十七品是有漏者。云何",
    "T46n1911_07a:0088a24": "言七覺是修道。法華云。無漏根力覺道之財。",
    "T46n1911_07a:0088a25": "云何八正在七覺前。此應三句分別。一三十",
    "T46n1911_07a:0088a26": "七品皆有漏。二皆是無漏。三亦有漏亦無",
    "T46n1911_07a:0088a27": "漏。如大論云。修八正道得初善有漏五",
    "T46n1911_07a:0088a28": "陰。善有漏五陰即是煖法。煖法之前尚得修",
    "T46n1911_07a:0088a29": "於八正道。云何修邪。初從師受法。繫心憶",
    "T46n1911_07a:0088b01": "念名念處。為求此法勤而行之名正勤。一",
    "T46n1911_07a:0088b02": "心中修名如意足。五善根生名根。根增長名",
    "T46n1911_07a:0088b03": "力。分別道用名七覺。安隱道中行名八正",
    "T46n1911_07a:0088b04": "道。能如是修得善有漏五陰。當知道品皆",
    "T46n1911_07a:0088b05": "是有漏。皆是無漏者。即是見諦思惟所行道",
    "T46n1911_07a:0088b06": "品。一向是無漏。法華之文意在此也。從來雖",
    "T46n1911_07a:0088b07": "言有漏中得修八正七覺等未有文證。而",
    "T46n1911_07a:0088b08": "毘婆沙云。若八正在七覺後。亦得是有漏",
    "T46n1911_07a:0088b09": "亦得是無漏。何以故。依八正入見諦即是",
    "T46n1911_07a:0088b10": "亦無漏。若八正在七覺前一向是無漏。此則",
    "T46n1911_07a:0088b11": "可解。引婆沙文證成二意。又亦漏無漏即",
    "T46n1911_07a:0088b12": "是對位意也。諸道諦三十七品。今不具記。但",
    "T46n1911_07a:0088b13": "明無作道諦三十七品。成於一心三觀義",
    "T46n1911_07a:0088b14": "也。大品云。欲以一切種修四念處者。念處",
    "T46n1911_07a:0088b15": "是法界攝一切法。一切法趣念處是趣不",
    "T46n1911_07a:0088b16": "過。華嚴云。譬如大地一能生種種芽。地是",
    "T46n1911_07a:0088b17": "諸芽種也。法華云。一切種相體性。皆是一種",
    "T46n1911_07a:0088b18": "相體性。何謂一種。即佛種相體性也。常途",
    "T46n1911_07a:0088b19": "云。法華不明佛性。經明一種是何一種。卉",
    "T46n1911_07a:0088b20": "木叢林種種喻七方便。大地一種即一實",
    "T46n1911_07a:0088b21": "事。名佛種也。今一念心起不思議。即一切",
    "T46n1911_07a:0088b22": "種。十界陰入不相妨礙。若觀法性因緣生",
    "T46n1911_07a:0088b23": "故。一種一切種。則一色一切色。若法性空故",
    "T46n1911_07a:0088b24": "一切色一色。則一空一切空。法性假故一色",
    "T46n1911_07a:0088b25": "一切色。一假一切假。法性中故非一非一",
    "T46n1911_07a:0088b26": "切。雙照一一切。亦名非空非假雙照空假。",
    "T46n1911_07a:0088b27": "則一切非空非假雙照空假。九法界色即空",
    "T46n1911_07a:0088b28": "即假即中。亦復如是。是名身念處。若觀法",
    "T46n1911_07a:0088b29": "性受。法性因緣生故。一種一切種一受一切",
    "T46n1911_07a:0088c01": "受。法性受空故。一切受一受一空一切空。法",
    "T46n1911_07a:0088c02": "性受假名故。一受一切受一假一切假。法性",
    "T46n1911_07a:0088c03": "受中故。非一受非一切受。非空非假雙照",
    "T46n1911_07a:0088c04": "空假。則一切非空非假雙照空假。九法界受",
    "T46n1911_07a:0088c05": "即空即假即中亦復如是。是名受念處。若觀",
    "T46n1911_07a:0088c06": "法性心。因緣生法一種一切種。一心一切心。",
    "T46n1911_07a:0088c07": "法性空故。一切心一心一空一切空。法性假",
    "T46n1911_07a:0088c08": "故。一心一切心一假一切假。法性中故非一",
    "T46n1911_07a:0088c09": "非一切。非空非假雙照空假。九法界心亦",
    "T46n1911_07a:0088c10": "復如是。是名心念處。若觀法性想行兩陰。",
    "T46n1911_07a:0088c11": "因緣生法一種一切種。一行無量行。法性空",
    "T46n1911_07a:0088c12": "故一切行一行一空一切空。法性假故一行",
    "T46n1911_07a:0088c13": "一切行一假一切假。法性中故非一非一切。非",
    "T46n1911_07a:0088c14": "空非假雙照空假。一切非空非假雙照空",
    "T46n1911_07a:0088c15": "假。九法界行皆即空即假即中亦復如是。是",
    "T46n1911_07a:0088c16": "名法念處。如是念處力用廣博。義兼大小",
    "T46n1911_07a:0088c17": "俱破八倒。雙顯榮枯雙非榮枯。即於中間",
    "T46n1911_07a:0088c18": "入般涅槃。亦名坐道場。亦名摩訶衍。亦名",
    "T46n1911_07a:0088c19": "法界。兼廣之義其相云何。法性之色實非是",
    "T46n1911_07a:0088c20": "淨。而凡夫橫計為淨。是名顛倒實非不淨。",
    "T46n1911_07a:0088c21": "二乘之人橫計不淨是名顛倒。今觀色種",
    "T46n1911_07a:0088c22": "即空。一切即空。空中無淨云何染著。是名",
    "T46n1911_07a:0088c23": "凡夫計淨倒破枯念處成。色種即假一切皆",
    "T46n1911_07a:0088c24": "假。分別名相不可窮盡。假智常淨不為無",
    "T46n1911_07a:0088c25": "知塵惑所染。云何滯空而取灰滅言色不",
    "T46n1911_07a:0088c26": "淨。是名二乘不淨倒破榮念處成。是名八倒",
    "T46n1911_07a:0088c27": "俱破枯榮雙立。觀色本際非空非假則一",
    "T46n1911_07a:0088c28": "切非空非假。非空故非不淨倒。非假故非",
    "T46n1911_07a:0088c29": "淨倒。非淨倒故則非榮樹。非不淨倒故則",
    "T46n1911_07a:0089a01": "非枯樹。非枯非榮則非二邊。無邊無中乃",
    "T46n1911_07a:0089a02": "名中間。佛會此理故名涅槃。亦是非淨非",
    "T46n1911_07a:0089a03": "不淨。八倒不生名為涅槃。如是涅槃名祕",
    "T46n1911_07a:0089a04": "密藏。安置諸子祕密藏中佛自住中故言",
    "T46n1911_07a:0089a05": "入也。法性之受本非是樂。而凡夫之人橫計",
    "T46n1911_07a:0089a06": "為樂。是名顛倒。實非是苦。二乘之人橫計",
    "T46n1911_07a:0089a07": "為苦。今觀受種即空一切皆空。空中無樂",
    "T46n1911_07a:0089a08": "云何生染。則凡夫倒破枯念處成。受種即假",
    "T46n1911_07a:0089a09": "一切皆假。以無所受而受諸受。名聞分別",
    "T46n1911_07a:0089a10": "不生厭畏。云何棄之沈空灰斷。二乘倒破",
    "T46n1911_07a:0089a11": "榮念處成。是名二倒雙破枯榮雙立。觀受本",
    "T46n1911_07a:0089a12": "際即非空非假。非空故非枯非假故非",
    "T46n1911_07a:0089a13": "榮。邊倒不生名為涅槃。中間理顯名祕密",
    "T46n1911_07a:0089a14": "藏。皆如上說云云。法性之心本非是常。凡夫",
    "T46n1911_07a:0089a15": "橫計是名常倒。法性實非無常。二乘橫計",
    "T46n1911_07a:0089a16": "無常。今觀心種即空一切即空。空中非常",
    "T46n1911_07a:0089a17": "云何謂心念念相續。是名凡夫常倒破枯念",
    "T46n1911_07a:0089a18": "處成。心即假名一切悉假。心若無常那得分",
    "T46n1911_07a:0089a19": "別無量心相。是名二乘無常倒破榮念處成。",
    "T46n1911_07a:0089a20": "又心即非空非假。非空故非無常。非假故",
    "T46n1911_07a:0089a21": "非於常。非榮非枯邊倒不生名入涅槃。中",
    "T46n1911_07a:0089a22": "道理顯名祕密藏。安置諸子自亦入中云云。",
    "T46n1911_07a:0089a23": "法性之法本非有我。凡夫之人橫計有我。",
    "T46n1911_07a:0089a24": "本非無我二乘之人橫計無我。今觀法性",
    "T46n1911_07a:0089a25": "即空一切皆空。空中無我。是名凡夫倒破枯",
    "T46n1911_07a:0089a26": "念處成。法性即假一切皆假施設。自在不滯",
    "T46n1911_07a:0089a27": "我義具足。是名二乘倒破榮念處成。觀法本",
    "T46n1911_07a:0089a28": "際即非空非假。非空故非無我非假故",
    "T46n1911_07a:0089a29": "非於我。邊倒不生名入涅槃。中間理顯",
    "T46n1911_07a:0089b01": "名祕密藏。治倒法藥其數有四。法性觀智",
    "T46n1911_07a:0089b02": "名之為念。一諦三諦名之為處。一切即空。",
    "T46n1911_07a:0089b03": "諸倒榮枯無不空寂。一切即假。二邊雙樹",
    "T46n1911_07a:0089b04": "無不成立。一切即中。無非法界。祇一念心",
    "T46n1911_07a:0089b05": "廣遠若此。若能深觀念處是坐道場。是摩",
    "T46n1911_07a:0089b06": "訶衍。是雙樹間入般涅槃。始終具足不須",
    "T46n1911_07a:0089b07": "更修餘法。若不入者更研餘品。勤觀念處",
    "T46n1911_07a:0089b08": "名正勤。見思本起名已生惡。觀於即空令",
    "T46n1911_07a:0089b09": "已生不生故勤精進。塵沙無明名未生惡。",
    "T46n1911_07a:0089b10": "觀即假即中令未生不生故勤精進。竭力",
    "T46n1911_07a:0089b11": "盡誠行四三昧。遮此二惡一切智名已生",
    "T46n1911_07a:0089b12": "善。此善易生故言泥洹道易得也。道種智一",
    "T46n1911_07a:0089b13": "切種智名未生善。此分別智難生。空智已生",
    "T46n1911_07a:0089b14": "勤加增長。中智未生令得開發。三觀無間",
    "T46n1911_07a:0089b15": "祇為生此二智耳。是四正勤亦能悟道。故",
    "T46n1911_07a:0089b16": "言一心勤精進故得三菩提。不須餘法。若",
    "T46n1911_07a:0089b17": "不入者當是不勤。心過散動須入善寂。審",
    "T46n1911_07a:0089b18": "觀心性名為上定。於上定中修如意足。欲",
    "T46n1911_07a:0089b19": "精進心思惟。欲者。專向彼法。亦名莊嚴彼",
    "T46n1911_07a:0089b20": "法。定中觀智如密室中燈照物則了。以照",
    "T46n1911_07a:0089b21": "了故斷行成就修如意足。精進者。成就彼",
    "T46n1911_07a:0089b22": "法法性不動而寂然精進。無間無雜。斷行",
    "T46n1911_07a:0089b23": "成就修如意足。心者正住。觀察彼法一心中",
    "T46n1911_07a:0089b24": "緣。制之一處無事不辦。斷行成就修如意",
    "T46n1911_07a:0089b25": "足。思惟者。善能分別彼法方便。如此思惟",
    "T46n1911_07a:0089b26": "不令動散。定思惟故斷行成就修如意足。",
    "T46n1911_07a:0089b27": "能如此修定心而入不須餘法。若不入者",
    "T46n1911_07a:0089b28": "當修五根。信三諦理是三世佛母。能生一",
    "T46n1911_07a:0089b29": "切十力無畏解脫三昧。但念處修不求餘法。",
    "T46n1911_07a:0089c01": "是名信根。進者。以信攝於諸法。信諸法故",
    "T46n1911_07a:0089c02": "倍策精進。念者。但念正助之道不令邪妄",
    "T46n1911_07a:0089c03": "得入。又此法者為精進所修。是法不忘故",
    "T46n1911_07a:0089c04": "名念根定者。一心寂定而行精進。又此法",
    "T46n1911_07a:0089c05": "為念所攝。是法不忘不動故名定根。慧者。",
    "T46n1911_07a:0089c06": "念處之慧為定法所攝。內性自照不從他",
    "T46n1911_07a:0089c07": "知。是名慧根。但修五根亦能入道成摩訶",
    "T46n1911_07a:0089c08": "衍。若不入者。進修五力令根增長。遮諸煩",
    "T46n1911_07a:0089c09": "惱名之為力。信破諸疑無能動者。精進除",
    "T46n1911_07a:0089c10": "懈怠如本所願皆得成就。念破邪想不",
    "T46n1911_07a:0089c11": "為煩惱所壞。定破散亂遠離憒鬧。雖有",
    "T46n1911_07a:0089c12": "所說不礙初禪。善住覺觀不礙二禪。心",
    "T46n1911_07a:0089c13": "生歡喜不礙三禪。教化眾生不礙四禪。",
    "T46n1911_07a:0089c14": "妨四禪法不妨諸定。亦不捨定亦不隨定",
    "T46n1911_07a:0089c15": "是名定力。慧破邪執一切執一切慧雙照具",
    "T46n1911_07a:0089c16": "足。是名慧力。如是五力名摩訶衍。若不入",
    "T46n1911_07a:0089c17": "者。用七覺均調。心浮動時以除覺除身口",
    "T46n1911_07a:0089c18": "之麁。以捨覺捨於觀智以定心入禪。若",
    "T46n1911_07a:0089c19": "心沈時精進擇喜起之。念通緣兩處。修此",
    "T46n1911_07a:0089c20": "七覺即得入道。大論云。若離五蓋專修七",
    "T46n1911_07a:0089c21": "覺。不得入者無有是處。若不入者修八正",
    "T46n1911_07a:0089c22": "道。更以出世上上正見觀三諦理。以正思",
    "T46n1911_07a:0089c23": "惟發動此觀。如法相說自他俱益。即是正",
    "T46n1911_07a:0089c24": "語。若黑業得黑報。白業得白報。雜業得雜",
    "T46n1911_07a:0089c25": "報。非白非黑業得非白非黑報。約小乘作",
    "T46n1911_07a:0089c26": "可解。今言沈空是黑業。出假是白業。兩兼是",
    "T46n1911_07a:0089c27": "雜業。中道是非白非黑業。皆名邪命。若業能",
    "T46n1911_07a:0089c28": "盡業名為正業。依此而行名為正業。正業",
    "T46n1911_07a:0089c29": "不為二邊所牽。見他得利心不惱熱。而",
    "T46n1911_07a:0090a01": "於己利常知止足。是為正命。善入正諦",
    "T46n1911_07a:0090a02": "名正精進。心不動失正直不忘名正念。正",
    "T46n1911_07a:0090a03": "住決定名正定。因是八正道即得入理。大",
    "T46n1911_07a:0090a04": "經云。若有能修八正道者。即得醍醐。如",
    "T46n1911_07a:0090a05": "是道品非是對位。但於初心觀法性理。即",
    "T46n1911_07a:0090a06": "得具足。大論云。四念處中四種精進名四正",
    "T46n1911_07a:0090a07": "勤。四種定心名四如意足。五善根生名為",
    "T46n1911_07a:0090a08": "根。根增長名為力。分別四念處道用名為",
    "T46n1911_07a:0090a09": "覺。四念處安隱道中行名八正道。故知初心",
    "T46n1911_07a:0090a10": "行道用三十七品。調養止觀四種三昧入",
    "T46n1911_07a:0090a11": "菩薩位。如此道品是大涅槃近因。餘諸道品",
    "T46n1911_07a:0090a12": "名為遠因云云。今以譬顯此義。植種於地",
    "T46n1911_07a:0090a13": "芽嘴初開。生根下向枝葉上布。其花敷榮結",
    "T46n1911_07a:0090a14": "果成實。法性法界為大地。念處觀為種子。",
    "T46n1911_07a:0090a15": "四正勤如抽芽。五根如生根。五力如莖葉",
    "T46n1911_07a:0090a16": "增長。七覺如開花。八正如結果。結果者。",
    "T46n1911_07a:0090a17": "即是入銅輪位證無生忍。亦名至寶所。亦",
    "T46n1911_07a:0090a18": "名入祕藏。亦名得醍醐。亦名見佛性。亦",
    "T46n1911_07a:0090a19": "名法身顯八相作佛。道品善知識由是成正",
    "T46n1911_07a:0090a20": "覺此之謂也。若通途釋道樹者。如大品明。",
    "T46n1911_07a:0090a21": "離三惡道名葉益。得人天身名花益。得",
    "T46n1911_07a:0090a22": "四道果名果益。此偏就空為釋耳。免二乘",
    "T46n1911_07a:0090a23": "地為葉益。得變通身為花益。具道種智",
    "T46n1911_07a:0090a24": "為果益。此偏就假為釋耳。免二邊縛為葉",
    "T46n1911_07a:0090a25": "益。受法性身為花益。證入佛性為果益。",
    "T46n1911_07a:0090a26": "此偏就中為釋耳。若總就三觀者。即空名",
    "T46n1911_07a:0090a27": "葉益。即假名花益。即中名果益云云。復次",
    "T46n1911_07a:0090a28": "行三十七道品將到無漏城。域有三門。若",
    "T46n1911_07a:0090a29": "入此門即得發真。謂空無相無作門。亦名",
    "T46n1911_07a:0090b01": "三解脫門。亦名三三昧。若從正見正思惟",
    "T46n1911_07a:0090b02": "入定從定發無漏。是時正見智名大臣。正",
    "T46n1911_07a:0090b03": "定為大王。從此得名名三三昧。非智不",
    "T46n1911_07a:0090b04": "禪。即此意也。若由正定生正見從正見",
    "T46n1911_07a:0090b05": "發無漏。是時正定為大臣。智慧為大王。從",
    "T46n1911_07a:0090b06": "此得名名三解脫。非禪不智。即此意也。或",
    "T46n1911_07a:0090b07": "可三昧是伏道。解脫是斷道證道。或可定慧",
    "T46n1911_07a:0090b08": "合故。三昧即解脫。解脫即三昧。若三藏以苦",
    "T46n1911_07a:0090b09": "下空無我是空門。滅下四行是無相門。集道",
    "T46n1911_07a:0090b10": "下八行苦下兩行是無作門。此十六行王臣",
    "T46n1911_07a:0090b11": "等云云。若通教明苦集皆如幻化即空門。古",
    "T46n1911_07a:0090b12": "釋論本云。若觀極微色則有十八空。今本",
    "T46n1911_07a:0090b13": "云。若觀一端疊則有十八空。疊是假名",
    "T46n1911_07a:0090b14": "極微是實法。以此為異。若得意者假實皆",
    "T46n1911_07a:0090b15": "空耳。若未入空情想戲論計有空相。知空",
    "T46n1911_07a:0090b16": "無空相名無相門。空相雖空猶計觀智。既",
    "T46n1911_07a:0090b17": "無能所誰作空觀。是名無作門。既無作者",
    "T46n1911_07a:0090b18": "誰起願求。亦名無願。此三三昧王臣云云。若",
    "T46n1911_07a:0090b19": "別教明從假入空證真諦名空三昧。二乘",
    "T46n1911_07a:0090b20": "但證此空猶有空相。菩薩知空非空。出假",
    "T46n1911_07a:0090b21": "化物無復空相。是名無相三昧。進修中道",
    "T46n1911_07a:0090b22": "無中邊相亦不求中邊。名無作三昧。此三",
    "T46n1911_07a:0090b23": "觀智王臣云云。復次別約出假意者。分別無",
    "T46n1911_07a:0090b24": "量藥病。悉是假名。假名無實無實故空。是",
    "T46n1911_07a:0090b25": "名空門。空尚無空相況有假相。故名無相",
    "T46n1911_07a:0090b26": "門。空假無相亦不願求知病識藥。故名無",
    "T46n1911_07a:0090b27": "願。此出假智王臣云云。別約圓者。名雖同前",
    "T46n1911_07a:0090b28": "意義大異。大論云。聲聞緣空修三解脫。菩",
    "T46n1911_07a:0090b29": "薩緣諸法實相修三解脫。智者見空及與",
    "T46n1911_07a:0090c01": "不空。此空不空亦名中道。若見此空即見",
    "T46n1911_07a:0090c02": "佛性。又二乘觀夢中十八事。夢中內事不可",
    "T46n1911_07a:0090c03": "得名內法空。夢外事不可得名外法空。乃",
    "T46n1911_07a:0090c04": "至夢中十八有不可得名十八空。今圓觀眠",
    "T46n1911_07a:0090c05": "法不可得無內法。從眠所生一切內法皆不",
    "T46n1911_07a:0090c06": "可得。名內法空。一切法趣此內空。眠無外",
    "T46n1911_07a:0090c07": "法。從眠所生一切外法不可得。即外法空。",
    "T46n1911_07a:0090c08": "一切法趣此外空。乃至眠法十八種有不可",
    "T46n1911_07a:0090c09": "得名十八空。一切法趣十八空歷十八緣。",
    "T46n1911_07a:0090c10": "名十八空。但是一空。方等云。大空小空皆",
    "T46n1911_07a:0090c11": "歸一空。一空即法性實相。諸佛實法。大品",
    "T46n1911_07a:0090c12": "云獨空也。如前觀無明四句不可得一空",
    "T46n1911_07a:0090c13": "一切空。不見四門分別之相。非緣非真無",
    "T46n1911_07a:0090c14": "誰所作。王臣云云。如是空即無相無作及一",
    "T46n1911_07a:0090c15": "切法。一切法亦如是。當知一解脫門即三解",
    "T46n1911_07a:0090c16": "脫門。三解脫門即一門。又四門中皆修三",
    "T46n1911_07a:0090c17": "解脫互無障礙。如此三門意非次第。別雖",
    "T46n1911_07a:0090c18": "次第皆緣實相。又異通教通緣空理。復異",
    "T46n1911_07a:0090c19": "三藏。三藏緣四諦智。故知三脫及與道品節",
    "T46n1911_07a:0090c20": "節有異。須善識之。又華嚴日出先照高山",
    "T46n1911_07a:0090c21": "偏多四榮。鹿苑三藏偏多四枯。方等般若多",
    "T46n1911_07a:0090c22": "調枯以入榮。引小而歸大。鶴林施化已足。",
    "T46n1911_07a:0090c23": "於榮枯中間而入涅槃。為極鈍難化來至",
    "T46n1911_07a:0090c24": "雙樹始復畢功。利根明悟處處得入。如身",
    "T46n1911_07a:0090c25": "子等於法華中入祕密藏得見佛性。所以",
    "T46n1911_07a:0090c26": "涅槃遙指八千聲聞於法華中得記作佛。如",
    "T46n1911_07a:0090c27": "秋收冬藏更無所作。約此一番施化早畢不",
    "T46n1911_07a:0090c28": "俟涅槃。又云。誰能莊嚴娑羅雙樹。即舉舍",
    "T46n1911_07a:0090c29": "利弗六人。又別舉如來。若見佛性能莊嚴",
    "T46n1911_07a:0091a01": "雙樹。於其中間而入涅槃。身子六人既能",
    "T46n1911_07a:0091a02": "莊嚴。豈不見佛性於其中間入於涅槃。聲",
    "T46n1911_07a:0091a03": "聞尚爾。諸菩薩等處處得入。其義可知。若",
    "T46n1911_07a:0091a04": "入涅槃成五解脫。不即六法不離六法。",
    "T46n1911_07a:0091a05": "三佛性意云云。○第七助道對治者。釋論云。",
    "T46n1911_07a:0091a06": "三三昧為一切三昧作本也。若入三三昧",
    "T46n1911_07a:0091a07": "能成四種三昧。根利無遮易入清涼池。不",
    "T46n1911_07a:0091a08": "須對治。根利有遮但專三脫門。遮不能障",
    "T46n1911_07a:0091a09": "亦不須助道。根鈍無遮但用道品調適。即",
    "T46n1911_07a:0091a10": "能轉鈍為利亦不須助道。根鈍遮重者。以",
    "T46n1911_07a:0091a11": "根鈍故不能即開三解脫門。以遮重故牽",
    "T46n1911_07a:0091a12": "破觀心。為是義故應須治道對破遮障。則",
    "T46n1911_07a:0091a13": "得安隱入三解脫門。大論稱諸對治是助開",
    "T46n1911_07a:0091a14": "門法。即此意也。夫初果聖人無漏根利見理",
    "T46n1911_07a:0091a15": "分明。事中煩惱猶有遮障不名善人。斯陀",
    "T46n1911_07a:0091a16": "含侵五下分亦非善人。雖非善人實非凡",
    "T46n1911_07a:0091a17": "夫。若世智斷惑。雖無事障實非聖人。如",
    "T46n1911_07a:0091a18": "此兩條尚須助道。況根鈍遮重而不修對",
    "T46n1911_07a:0091a19": "治云何得入。助道無量。前通塞意中約六",
    "T46n1911_07a:0091a20": "蔽明遮宜用六度為治以論助道。若人修",
    "T46n1911_07a:0091a21": "四三昧道品調適。解脫不開。而慳貪忽起",
    "T46n1911_07a:0091a22": "激動觀心。於身命財。守護保著。又貪覺緣",
    "T46n1911_07a:0091a23": "想須欲念生。雖作意遮止而慳貪轉生。是時",
    "T46n1911_07a:0091a24": "當用檀捨為治。修三昧時破戒心忽起。威",
    "T46n1911_07a:0091a25": "儀麁獷無復矜持。身口乖違觸犯制度。淨禁",
    "T46n1911_07a:0091a26": "不淳三昧難發。是時當用尸羅為治。修三",
    "T46n1911_07a:0091a27": "昧時瞋恚悖怒常生忿恨。惡口兩舌諍計是",
    "T46n1911_07a:0091a28": "非。此毒障於三昧。是時當修忍為治。修三",
    "T46n1911_07a:0091a29": "昧時放逸懈怠恣身口意。縱蕩閑野無慚無",
    "T46n1911_07a:0091b01": "愧。不能苦節。如鑽火未熱數數而止。事",
    "T46n1911_07a:0091b02": "𠐳之人尚不辦世務。況三昧門。是時應用",
    "T46n1911_07a:0091b03": "精進為治。修三昧時散亂不定。身如獨",
    "T46n1911_07a:0091b04": "落口若春蛙心如風燈以散逸故法不現",
    "T46n1911_07a:0091b05": "前。是時應用禪定為治。修三昧時愚癡迷",
    "T46n1911_07a:0091b06": "惑計著斷常。謂有人我眾生壽命。觸事面",
    "T46n1911_07a:0091b07": "牆進止常短不稱物望。意慮頑拙非智黠",
    "T46n1911_07a:0091b08": "相。是時當用智慧為治。諸蔽覆心亦有厚",
    "T46n1911_07a:0091b09": "薄。薄者心動身口不必動。厚者身口動心必",
    "T46n1911_07a:0091b10": "先動。內病既強其相外現。若用對治得去",
    "T46n1911_07a:0091b11": "是病所宜。若對治不除當依四隨迴轉助",
    "T46n1911_07a:0091b12": "道。如治一慳。或樂修檀或不樂修檀。或",
    "T46n1911_07a:0091b13": "善心生或不善生。或修檀慳破或不破。或",
    "T46n1911_07a:0091b14": "修檀助開或不開。當善巧斟酌。或對或轉",
    "T46n1911_07a:0091b15": "或兼或第一義云云。修餘治亦如是。於助六",
    "T46n1911_07a:0091b16": "度但作一事解不能助道。當觀此助不思",
    "T46n1911_07a:0091b17": "議攝一切法。如後說。有人言。說六是通教",
    "T46n1911_07a:0091b18": "說十是通宗。此不應爾。大經明六度是佛",
    "T46n1911_07a:0091b19": "性。大品云是摩訶衍。一度尚攝諸法。何況",
    "T46n1911_07a:0091b20": "六耶。若得開合之意則無去取。如禪有願",
    "T46n1911_07a:0091b21": "智力開出泥滓波羅蜜。有神通力開出婆",
    "T46n1911_07a:0091b22": "羅波羅蜜。定守禪度也。般若有道種智開",
    "T46n1911_07a:0091b23": "出漚和俱舍羅。又有一切種智開出闍那波",
    "T46n1911_07a:0091b24": "羅蜜。一切智守本受般若之稱。離則為十",
    "T46n1911_07a:0091b25": "束即為六。豈得以廣略而判大小耶。今",
    "T46n1911_07a:0091b26": "明六度助道攝諸法盡。略明攝諸道品。調",
    "T46n1911_07a:0091b27": "伏六根。十力。四無所畏。十八不共法。六通。",
    "T46n1911_07a:0091b28": "三明。四攝。四辯。陀羅尼。三十二相。八十隨",
    "T46n1911_07a:0091b29": "形好等。及一切法。云何攝諸道品。諸道品中",
    "T46n1911_07a:0091c01": "各有捨覺分。正為檀攝。若三藏捨覺分雖",
    "T46n1911_07a:0091c02": "不入理。亦是捨身命財。大論云。慈悲喜於",
    "T46n1911_07a:0091c03": "眾生有益。捨何所益。捨能具足六度廣利",
    "T46n1911_07a:0091c04": "眾生。是名大益。又捨如膏油能增五度光",
    "T46n1911_07a:0091c05": "明。故知檀度攝捨覺分也。若通教捨覺分。",
    "T46n1911_07a:0091c06": "捨身命財如幻如化三事皆空。此捨覺分",
    "T46n1911_07a:0091c07": "亦為檀度所攝也。若別教捨覺分捨身命",
    "T46n1911_07a:0091c08": "財中無知。此捨亦為檀度所攝也。若圓教",
    "T46n1911_07a:0091c09": "捨覺分捨十法界色身。捨十法界連持之命。",
    "T46n1911_07a:0091c10": "捨十法界依報。如是身命財皆不入二邊。",
    "T46n1911_07a:0091c11": "何以故。財名六塵。若計六塵可捨。有前人",
    "T46n1911_07a:0091c12": "可與。己身能施。如此施者即入六塵有邊。",
    "T46n1911_07a:0091c13": "若三事皆空即墮無邊。今觀財即空不入",
    "T46n1911_07a:0091c14": "有。觀財即假不入空。不二之捨與生死後",
    "T46n1911_07a:0091c15": "際等。離老病死得不壞常住。有邊是生死",
    "T46n1911_07a:0091c16": "屬前際。空邊是涅槃屬後際。是二皆空悉不",
    "T46n1911_07a:0091c17": "可得。故稱為等。離老死者。前際空故離分",
    "T46n1911_07a:0091c18": "段老死。後際空故離變易老死。二死永免故",
    "T46n1911_07a:0091c19": "言離也。得不壞常住者即是中道法性。諸",
    "T46n1911_07a:0091c20": "佛所師。以法常故諸佛亦常。此常住財無",
    "T46n1911_07a:0091c21": "能毀損。常住之身無能繫縛。常住之命不",
    "T46n1911_07a:0091c22": "可斷滅。成就究竟檀波羅蜜以自莊嚴。故",
    "T46n1911_07a:0091c23": "金剛般若云。初中後日分悉以恒河沙身布",
    "T46n1911_07a:0091c24": "施。不如受持般若一四句偈。當知理觀圓",
    "T46n1911_07a:0091c25": "捨乃會道品。檀度所攝也。如此道品捨覺",
    "T46n1911_07a:0091c26": "分理觀深微而不存事行。三藏中事施雄猛。",
    "T46n1911_07a:0091c27": "剜燈救貿國城妻子。而理觀全無毫末。兩皆",
    "T46n1911_07a:0091c28": "有過。今明事檀助破慳蔽進成理觀。豈",
    "T46n1911_07a:0091c29": "可相離。若人雖解實相圓捨之觀。撫臆論",
    "T46n1911_07a:0092a01": "行涉事慳克。保護財物一毫不捨。辭憚勞",
    "T46n1911_07a:0092a02": "苦稱筋計力。不能屈己成他。貪惜壽命",
    "T46n1911_07a:0092a03": "豈能諍死讓生。觸事悋著鏗然不動。但解",
    "T46n1911_07a:0092a04": "無行。如是重蔽何由可破。三解脫門何由",
    "T46n1911_07a:0092a05": "可開。今於道場苦到懺悔。生決定心起大",
    "T46n1911_07a:0092a06": "誓願。捨身命財決無愛惜。自行此檀又以",
    "T46n1911_07a:0092a07": "教他。讚歎檀法隨喜檀者。立此誓已稱",
    "T46n1911_07a:0092a08": "十方佛為證為救。心若真實無欺誑者能",
    "T46n1911_07a:0092a09": "感如來放檀光明照除慳蔽。思益等云云。以",
    "T46n1911_07a:0092a10": "蒙光故與諸道品捨覺相應。須一一釋出",
    "T46n1911_07a:0092a11": "之。事理既圓能畢竟檀捨。財同糞土身比",
    "T46n1911_07a:0092a12": "毒器。命若行雲棄三如唾。慳障既破治道",
    "T46n1911_07a:0092a13": "義成。便得解脫。若無因緣寄之行道。應",
    "T46n1911_07a:0092a14": "有利益捨若遺芥。是為事油助增道明。",
    "T46n1911_07a:0092a15": "開三脫門得見佛性。若不能爾無助治之",
    "T46n1911_07a:0092a16": "益。若如上修即應得悟。設不悟者。應自",
    "T46n1911_07a:0092a17": "思惟理觀道品。有正業正語正命。此屬尸",
    "T46n1911_07a:0092a18": "羅所攝。若三藏正業等乃是慎護威儀。不",
    "T46n1911_07a:0092a19": "破不缺不穿不雜。通教正業等不得身口。即",
    "T46n1911_07a:0092a20": "事而真乃是隨道無著等戒。別教正業等乃",
    "T46n1911_07a:0092a21": "是智所讚自在等戒。圓教正業等皆觀法性",
    "T46n1911_07a:0092a22": "即是具足等戒。淨名云。其能如此是名奉",
    "T46n1911_07a:0092a23": "律。即此意也。理觀之戒即心而備。雖作此",
    "T46n1911_07a:0092a24": "解身口多虧。或今生麁獷或先世遮障未",
    "T46n1911_07a:0092a25": "得懺悔。覆我三昧脫門不開。思是事已",
    "T46n1911_07a:0092a26": "當自悲愍深生改革。從今日始斷相續心。",
    "T46n1911_07a:0092a27": "誓持禁戒事無瑕玷。護持愛惜如保浮囊。",
    "T46n1911_07a:0092a28": "終不全身而損戒也。毒龍輸皮全蟻。須陀",
    "T46n1911_07a:0092a29": "摩王失國獲偈。自戒化他讚法讚者。大誓不",
    "T46n1911_07a:0092b01": "動稱佛名字為證為救。心誠感佛放淨戒",
    "T46n1911_07a:0092b02": "光能令毀禁者淨戒光觸時二世罪滅。即",
    "T46n1911_07a:0092b03": "與理觀正業相應。一一須釋出之。事理既",
    "T46n1911_07a:0092b04": "圓畢竟持戒。入三脫門見於佛性。是名助",
    "T46n1911_07a:0092b05": "油以增道明。如上修戒若不入者。當復思",
    "T46n1911_07a:0092b06": "惟。是諸道品各有念根。念力。念覺分。正念",
    "T46n1911_07a:0092b07": "等。即是忍義。羼提所攝。若三藏正念等是伏",
    "T46n1911_07a:0092b08": "忍。通教正念等是柔順忍。別教正念等是無",
    "T46n1911_07a:0092b09": "生忍。圓教正念等是寂滅忍。若人念力堅強。",
    "T46n1911_07a:0092b10": "瞋恚之賊則不得入。而得入者。或因無念。",
    "T46n1911_07a:0092b11": "或念不強而瞋蔽得起。或今世起或前世起。",
    "T46n1911_07a:0092b12": "或瞋同行外護或瞋現事。或追緣昔嫌。或",
    "T46n1911_07a:0092b13": "初起屑屑。或初即隆盛。若恣瞋毒傾蕩無",
    "T46n1911_07a:0092b14": "遺。設不自在如蛇自齧。瞋障百千法門。豈",
    "T46n1911_07a:0092b15": "得恣之而不呵責。當知但有理解未有",
    "T46n1911_07a:0092b16": "忍力。既知是已深生改悔發大誓願。卑如",
    "T46n1911_07a:0092b17": "江海穢濁歸之。屈如橋梁人馬踐之。當耐",
    "T46n1911_07a:0092b18": "勞苦猶如射垛眾箭湊之。無恨無怨如富",
    "T46n1911_07a:0092b19": "樓那被罵喜免手乃至被刃喜疾滅。無辜",
    "T46n1911_07a:0092b20": "惱者。忍力轉盛。如揩金磨鏡。羼提仙人強",
    "T46n1911_07a:0092b21": "軟俱安。自忍化他讚法讚者。大誓不動。稱",
    "T46n1911_07a:0092b22": "十方佛為證為救佛放忍光二世瞋障重",
    "T46n1911_07a:0092b23": "罪銷滅。得與事理諸念相應。於諸違境忍",
    "T46n1911_07a:0092b24": "力成就。是為事油助增道明。若如上修而",
    "T46n1911_07a:0092b25": "不入者。當復思惟四種道品各八精進。為",
    "T46n1911_07a:0092b26": "毘梨耶所攝。大論云。前三易成不須精進。",
    "T46n1911_07a:0092b27": "後二難成必須精進。精進故得三菩提。阿",
    "T46n1911_07a:0092b28": "難說精進覺佛即起坐。如大施抒海乃",
    "T46n1911_07a:0092b29": "可相應。而今放逸倚臥縱緩忘失本心。無",
    "T46n1911_07a:0092c01": "復進力。雖在道場雜諸惡覺名之為污。",
    "T46n1911_07a:0092c02": "日不如日名之為退。退則非進污則非精。",
    "T46n1911_07a:0092c03": "何能契理。或先世懈怠罪障覆心。如穴鼻",
    "T46n1911_07a:0092c04": "無鉤狂醉越逸。初中後夜不克己競時。薳",
    "T46n1911_07a:0092c05": "復遷延穭度日月。當發誓願刻骨銘心。身",
    "T46n1911_07a:0092c06": "命許道推死在前。無量劫來唐愛護惜。今",
    "T46n1911_07a:0092c07": "求三昧決定應捨。以夜繼晝呵責過患。行",
    "T46n1911_07a:0092c08": "法匪懈端直其身。無復難心苦心。設有病",
    "T46n1911_07a:0092c09": "惱不以為患。一生不剋歷劫不休。自進化",
    "T46n1911_07a:0092c10": "他讚法讚者。稱十方佛為證為救。感佛進",
    "T46n1911_07a:0092c11": "光得與理觀八進相應。若與三藏相應即",
    "T46n1911_07a:0092c12": "成生生精進。通相應即成生不生精進。別相",
    "T46n1911_07a:0092c13": "應即成不生生精進圓相應即成不生不生",
    "T46n1911_07a:0092c14": "牢強精進。開涅槃門見於佛性。是為事油",
    "T46n1911_07a:0092c15": "助增觀明。精進有通體列體云云。若如上修",
    "T46n1911_07a:0092c16": "不得悟者。當自思惟理觀道品各有八定。",
    "T46n1911_07a:0092c17": "為禪度所攝。但是解心實未證得。雖言根",
    "T46n1911_07a:0092c18": "本事定不成。乃至雖言無作定首楞嚴不",
    "T46n1911_07a:0092c19": "成。若無定者平地顛墮。或二世散動三昧不",
    "T46n1911_07a:0092c20": "開。為是義故一心決果初中後夜身端心",
    "T46n1911_07a:0092c21": "寂。疲苦邪想若起疾滅。自禪教他讚法讚者。",
    "T46n1911_07a:0092c22": "大誓不動盡命為期。乃至後世不證不止。",
    "T46n1911_07a:0092c23": "稱十方佛為明為救。感佛定光散動障破。",
    "T46n1911_07a:0092c24": "事禪開發與四觀相應。大論釋禪度先列",
    "T46n1911_07a:0092c25": "諸禪法。次明無所得顯波羅蜜相。後廣釋",
    "T46n1911_07a:0092c26": "九想八念等。皆於禪中開出。諸禪法甚多。",
    "T46n1911_07a:0092c27": "今但取五門為助道也。若禪思時心多覺",
    "T46n1911_07a:0092c28": "觀遍緣三毒。當用數息為治。數若不成",
    "T46n1911_07a:0092c29": "即知心去。去即追還從初更數。防散錄心",
    "T46n1911_07a:0093a01": "此為良治。以心住故或發欲界定。乃至七",
    "T46n1911_07a:0093a02": "依定皆能入。若不得般若方便成凡夫法。",
    "T46n1911_07a:0093a03": "若得方便成摩訶衍。故請觀音云。若數息",
    "T46n1911_07a:0093a04": "心定。毛孔見佛住首楞嚴得不退轉。是為",
    "T46n1911_07a:0093a05": "數息開解脫門。即與三藏八定相應。乃至",
    "T46n1911_07a:0093a06": "與無作八定相應。是為事油助增道明。若",
    "T46n1911_07a:0093a07": "緣女色耽湎在懷惑著不離。當用不淨觀",
    "T46n1911_07a:0093a08": "為治。觀所愛人初死之相。言語適爾。奄便",
    "T46n1911_07a:0093a09": "那去。身冷色變蟲膿流出。不淨臭處穢惡充",
    "T46n1911_07a:0093a10": "滿。捐棄塚間如朽敗木。昔所愛重今何",
    "T46n1911_07a:0093a11": "所見。是為惡物令我憂勞。既識欲過婬心",
    "T46n1911_07a:0093a12": "即息。餘八想亦治婬欲。大論云。多婬者令",
    "T46n1911_07a:0093a13": "觀九想。於緣不自在令觀背捨。緣不廣",
    "T46n1911_07a:0093a14": "普令觀勝處。不能轉變令觀十一切處。",
    "T46n1911_07a:0093a15": "若有怖畏令修八念。皆以不淨為初門。",
    "T46n1911_07a:0093a16": "悉治婬火。開解脫門與四種八定相應。助",
    "T46n1911_07a:0093a17": "油增明云云。若攀緣瞋恚。當用慈心為治。",
    "T46n1911_07a:0093a18": "上忍度是通治。今別約慈無量心。餘三心或",
    "T46n1911_07a:0093a19": "是樂欲等云云。悲無量為對治者。緣眾生苦",
    "T46n1911_07a:0093a20": "深起愍傷欲拔其苦。緣此心入定與悲",
    "T46n1911_07a:0093a21": "相應。慈者想眾生得樂。緣此心入與慈定",
    "T46n1911_07a:0093a22": "相應。喜心者想眾生得樂。生大歡喜。緣此",
    "T46n1911_07a:0093a23": "心入與喜定相應。捨心者捨愛憎想住平",
    "T46n1911_07a:0093a24": "等觀。緣此心入與捨定相應。得此四定者",
    "T46n1911_07a:0093a25": "於諸眾生瞋無從生。下更廣說。若攀緣邪",
    "T46n1911_07a:0093a26": "倒。當用因緣觀治之。毘曇以界方便破",
    "T46n1911_07a:0093a27": "我。今因緣破我。三世破斷常二世破我。",
    "T46n1911_07a:0093a28": "一念破性。此定若成。即與理觀相應助開",
    "T46n1911_07a:0093a29": "涅槃門。若睡障道罪起。即用念佛觀治之。",
    "T46n1911_07a:0093b01": "緣於應佛無相之相。緣相分明破障道罪。",
    "T46n1911_07a:0093b02": "見十方佛。與理觀相應開涅槃門。若如上",
    "T46n1911_07a:0093b03": "修而不入者。或非其宜當自思惟。理觀之",
    "T46n1911_07a:0093b04": "中具四念處。慧根。慧力。擇。喜覺分。正見。正",
    "T46n1911_07a:0093b05": "思惟。如是十法智度所攝。此是理觀。此解不",
    "T46n1911_07a:0093b06": "明由於二世愚癡迷僻昏覆精神。故令三",
    "T46n1911_07a:0093b07": "昧不顯。應當改革發大誓願。令事觀明了",
    "T46n1911_07a:0093b08": "破四顛倒。諦觀此身從頭至足。但是種子",
    "T46n1911_07a:0093b09": "不淨。乃至究竟五種不淨。所謂是身攬他遺",
    "T46n1911_07a:0093b10": "體。吐淚赤白二渧和合。託識其中以為體",
    "T46n1911_07a:0093b11": "質。是名種子不淨。居二藏間穢濁浹潤。乍",
    "T46n1911_07a:0093b12": "懸。乍壓或熱或冷。七日一變十月懷抱。若六",
    "T46n1911_07a:0093b13": "皰成就形相具足。日月已滿。轉向產門。大論",
    "T46n1911_07a:0093b14": "云。此身非化生亦非蓮華生。但從尿道出。",
    "T46n1911_07a:0093b15": "此處卑猥底中廝惡。是名住處不淨。既生出",
    "T46n1911_07a:0093b16": "已眠臥糞穢。乳哺將養自小之大。耳貯結",
    "T46n1911_07a:0093b17": "聹眼流眵淚。鼻孔垂膿口氣常臭。頭垢重",
    "T46n1911_07a:0093b18": "沓如薄糞泥。髀腋酸汗如淋尿灑。衣服著",
    "T46n1911_07a:0093b19": "體即如油塗。是名自相不淨。其中唯有屎",
    "T46n1911_07a:0093b20": "尿之聚膿聚血聚膏髓等聚。大腸小腸肪𦙽",
    "T46n1911_07a:0093b21": "腦膜。筋纏血塗惡露臭處蟲戶所集。盡海",
    "T46n1911_07a:0093b22": "水洗不能令淨。論云。此身不如摩羅延山",
    "T46n1911_07a:0093b23": "能出旃檀。自小至大性是不淨。譬如糞穢",
    "T46n1911_07a:0093b24": "多少俱臭。是名自性不淨。一旦命終假借還",
    "T46n1911_07a:0093b25": "本。風去火冷地壞水流。蟲噉鳥啄頭手分離",
    "T46n1911_07a:0093b26": "盈流於外。三五里間逆風聞臭。惡氣腥臊",
    "T46n1911_07a:0093b27": "衝人鼻息。惡色黮瘀污人眼目。劇於死狗。",
    "T46n1911_07a:0093b28": "是名究竟不淨。如是五種皆是實觀。非得",
    "T46n1911_07a:0093b29": "解觀。那忽於中計以為淨。好衣美食愛護將",
    "T46n1911_07a:0093c01": "養。摩頭拭頸保此毒身。譬如蜣蜋丸鹿糞",
    "T46n1911_07a:0093c02": "穢。人亦如是。愛重此身至死不厭。不可",
    "T46n1911_07a:0093c03": "搪觸。養此身故造種種罪。若知過患始終",
    "T46n1911_07a:0093c04": "不淨。能破淨倒也又復當知四大成身。二",
    "T46n1911_07a:0093c05": "上二下互相違返。地遏水水爛地。風散地",
    "T46n1911_07a:0093c06": "地遮風。水滅火火煎水。更相侵害如篋盛",
    "T46n1911_07a:0093c07": "四蛇。癰瘡刺箭常自是苦。有何可樂。加以",
    "T46n1911_07a:0093c08": "飢渴寒熱鞭打繫縛。生老病死。是為苦苦。四",
    "T46n1911_07a:0093c09": "大相侵互相破壞。是為壞苦。念念流炎是為",
    "T46n1911_07a:0093c10": "行苦。於下苦中橫生樂想。若見苦相分明。",
    "T46n1911_07a:0093c11": "如瘡中刺。介介常痛。不於此身生一念",
    "T46n1911_07a:0093c12": "樂倒。又復當觀過去無明善惡諸業。驅縛心",
    "T46n1911_07a:0093c13": "識偪入胎獄。如繫鳥在籠欲去不得。心",
    "T46n1911_07a:0093c14": "識亦爾。籠以四大繫以得繩。心在色籠無",
    "T46n1911_07a:0093c15": "處不至。業繩未斷去已復還。籠破繫斷即去",
    "T46n1911_07a:0093c16": "不反。空籠而存。此壞彼成出籠入籠。印壞",
    "T46n1911_07a:0093c17": "文成無一念住。又風氣依身名出入息。此",
    "T46n1911_07a:0093c18": "息遷謝。出不保入。毘曇云。命是非色非心",
    "T46n1911_07a:0093c19": "法。大集云。出入息名壽命。一息不返即名",
    "T46n1911_07a:0093c20": "命終。比丘白佛。不保七日乃至不保出入",
    "T46n1911_07a:0093c21": "息。佛言。善哉。善修無常。又觀諸業。猶如怨",
    "T46n1911_07a:0093c22": "家如烏競肉。經云。剎那起惡殃墜無間。促",
    "T46n1911_07a:0093c23": "促時節尚成重業。何況長夜惡念。業則無邊。",
    "T46n1911_07a:0093c24": "業如怨責常伺人便。若正償此責餘業不",
    "T46n1911_07a:0093c25": "牽。償稍欲畢餘業爭撮。去住無期。無常殺",
    "T46n1911_07a:0093c26": "鬼不擇豪賢。危脆不堅難可恃怙。云何安",
    "T46n1911_07a:0093c27": "然規望百歲。四方馳求貯積聚斂。聚斂未足",
    "T46n1911_07a:0093c28": "溘然長往。所有產貨徒為他有。冥冥獨逝誰",
    "T46n1911_07a:0093c29": "訪是非。或出家人知解溢胸。或精進滅火。",
    "T46n1911_07a:0094a01": "而不悟無常。諺云。可憐無五媚精進無道",
    "T46n1911_07a:0094a02": "心。此之謂也。若覺無常過於暴水猛風掣",
    "T46n1911_07a:0094a03": "電。山海空市無逃避處。如此觀已心大怖",
    "T46n1911_07a:0094a04": "畏。眠不安席食不甘哺。如救頭然。白駒",
    "T46n1911_07a:0094a05": "烏免日夜奔競。以求出要。豈復貪著世財",
    "T46n1911_07a:0094a06": "結構諸有。作無益事造生死業耶。頓絕羇",
    "T46n1911_07a:0094a07": "鎖超然直去。如野干絕透爭出火宅早求",
    "T46n1911_07a:0094a08": "免濟。是為破常倒。",
    "T46n1911_07a:0094a09": "摩訶止觀卷第七上"
}