{
    "T37n1763_022:0466a05": "大般涅槃經集解卷第二十二",
    "T37n1763_022:0466a06": "(月喻品第十五　菩薩品第十六)",
    "T37n1763_022:0466a08": "　釋月有六事。以譬法身",
    "T37n1763_022:0466a09": "　釋日及歲星譬",
    "T37n1763_022:0466a10": "　釋未發菩提心。為作菩提因緣事",
    "T37n1763_022:0466a11": "　釋一闡提不受道事",
    "T37n1763_022:0466a12": "月喻品第十五",
    "T37n1763_022:0466a13": "案。法瑤曰。從見月不現。至譬如日出眾霧悉",
    "T37n1763_022:0466a14": "除。答云何如日月大白問也。上長壽金剛。明",
    "T37n1763_022:0466a15": "法身體相。名字功德品。結經名也。經之大體。",
    "T37n1763_022:0466a16": "以涅槃為極致。下竟解脫。皆明大涅槃義耳。",
    "T37n1763_022:0466a17": "從四種人竟四到。明弘經人。即是長壽金剛",
    "T37n1763_022:0466a18": "緣因也。從二十五有有我不耶。竟共聖行鳥",
    "T37n1763_022:0466a19": "喻明佛性。即是金剛長壽正因也。一周大明",
    "T37n1763_022:0466a20": "因果義訖。今復明長壽金剛。應感無方之能",
    "T37n1763_022:0466a21": "也。僧宗白。上鳥喻。遍就六行。以明圓理。今",
    "T37n1763_022:0466a22": "月喻。遍明法身真應之德也。寶亮曰。猶答",
    "T37n1763_022:0466a23": "第十二問未竟。更偏明常樂我三德也。",
    "T37n1763_022:0466a24": "佛復告迦葉譬如有人(至)為化眾生示有生滅。",
    "T37n1763_022:0466a25": "案。僧亮曰。月譬有六事。此第一明雖生不",
    "T37n1763_022:0466a26": "生。成前品未應物之迹。廣常義也。問曰。在前",
    "T37n1763_022:0466a27": "而先答月者。以月事廣故也。法瑤曰。明一應",
    "T37n1763_022:0466a28": "之迹始終也。僧宗曰。此譬中有五重。第一舉",
    "T37n1763_022:0466a29": "今一化始末。第二明非但於此。乃遍十方也。",
    "T37n1763_022:0466b01": "第三寄月食。辨示有出身血事。而實不可傷",
    "T37n1763_022:0466b02": "也。第四顯壽之脩短。隨感而應也。第五明如",
    "T37n1763_022:0466b03": "來是眾聖之王。能為物益也。須彌障故不見",
    "T37n1763_022:0466b04": "者。有四天下。而須彌處中。日月運行。周迴旋",
    "T37n1763_022:0466b05": "轉也。",
    "T37n1763_022:0466b06": "善男子如此滿月餘方見滿(至)是故名為常住",
    "T37n1763_022:0466b07": "不變。案。僧亮曰。第二事。廣上生滅義也。從",
    "T37n1763_022:0466b08": "初至十五日。廣生義。自下廣滅義也。",
    "T37n1763_022:0466b09": "復次善男子譬如滿月(至)如來常住無有變異。",
    "T37n1763_022:0466b10": "案。僧亮曰。第三事。普應六道。隨感而現。",
    "T37n1763_022:0466b11": "亦是廣生中事也。在在處處者。既大小之器",
    "T37n1763_022:0466b12": "不同。月形亦異。譬六道既殊。迹亦不一也。百",
    "T37n1763_022:0466b13": "由旬者。向舉水器。明隨處而現。此明去來隨",
    "T37n1763_022:0466b14": "人也。僧宗曰。猶是第二事。",
    "T37n1763_022:0466b15": "復次善男子如羅睺羅(至)分別法句如彼醫子。",
    "T37n1763_022:0466b16": "案。僧亮曰。第四事。為制戒故。示有出身血",
    "T37n1763_022:0466b17": "等也。法瑤曰。明果報必受也。僧宗曰。第三事",
    "T37n1763_022:0466b18": "也。寶亮曰。此示制戒。凡有三意。第一明法身",
    "T37n1763_022:0466b19": "無損。猶如滿月。雖有其事。而無所傷。第二所",
    "T37n1763_022:0466b20": "以無傷。引二人共鬪。本無殺心。雖死無罪。第",
    "T37n1763_022:0466b21": "三舉醫譬。明有此示現。必有利益也。",
    "T37n1763_022:0466b22": "復次善男子如人見月(至)是故如來常住無變。",
    "T37n1763_022:0466b23": "案。僧亮曰。第五事。顯現涅槃及業報等也。",
    "T37n1763_022:0466b24": "法瑤曰。前示行惡止善也。此示行善制戒也。",
    "T37n1763_022:0466b25": "僧宗曰。第四事。月實不蝕。似損月。取譬涅槃。",
    "T37n1763_022:0466b26": "復次善男子譬如明月(至)故言如來譬如明月。",
    "T37n1763_022:0466b27": "案。僧亮曰。第六事。佛之功德。略如彼也。",
    "T37n1763_022:0466b28": "僧宗曰。第五事也。法瑤曰。既示行善。制戒止",
    "T37n1763_022:0466b29": "惡。今明樂法眾生。從教無厭也。",
    "T37n1763_022:0466c01": "復次善男子譬如日出(至)即是諸佛真實法性。",
    "T37n1763_022:0466c02": "案。僧亮曰。答日問也。有二譬。初取長短",
    "T37n1763_022:0466c03": "為喻。次以損益為譬也。",
    "T37n1763_022:0466c04": "復次善男子譬如眾星(至)猶如世人不見晝星。",
    "T37n1763_022:0466c05": "案。僧亮曰。答太白星問也。法瑤曰。譬法身",
    "T37n1763_022:0466c06": "玄妙。寂寞絕於視聽之表。於情為隱。唯見丈",
    "T37n1763_022:0466c07": "六。謂之為極。二乘之謂言無。故二乘不見也。",
    "T37n1763_022:0466c08": "復次善男子譬如陰闇(至)不為諸垢之所染故。",
    "T37n1763_022:0466c09": "案。僧亮曰。總以日月。譬三寶滅也。法瑤",
    "T37n1763_022:0466c10": "曰。譬佛在世人。謂體盡丈六。是則無有常住",
    "T37n1763_022:0466c11": "法身。今明涅槃之後。故異上耳。",
    "T37n1763_022:0466c12": "復次善男子譬如黑月(至)如彼日月無有滅沒。",
    "T37n1763_022:0466c13": "案。僧亮曰。答慧星問也。謂佛不並興。若",
    "T37n1763_022:0466c14": "辟支出世。真佛滅度。人生倒見。謂不祥也。僧",
    "T37n1763_022:0466c15": "宗曰。黑月者。以脩羅手障。令不見也。又言",
    "T37n1763_022:0466c16": "水精白銀為月。以水精邊故。如黑月也。",
    "T37n1763_022:0466c17": "復次善男子譬如日出(至)一切諸惡無間罪業。",
    "T37n1763_022:0466c18": "案。僧亮曰。已證佛常。六行已顯。今說經功",
    "T37n1763_022:0466c19": "德。及聞經之益。勸人受持。通答二問。云何未",
    "T37n1763_022:0466c20": "發心。而名為菩薩。至猶如閻浮金。無能說其",
    "T37n1763_022:0466c21": "過也。法瑤曰。前日月太白慧星等譬。廣上",
    "T37n1763_022:0466c22": "長壽金剛品也。今次廣上名字功德品也。一",
    "T37n1763_022:0466c23": "經耳者。起一聞之功。終藉此慧。眾惡消除。不",
    "T37n1763_022:0466c24": "言一經歷耳。煩惱便盡也。正顯此經功能。滅",
    "T37n1763_022:0466c25": "惡生善。齊法身也。竟良醫譬。皆明經力也。僧",
    "T37n1763_022:0466c26": "宗曰。經之置品。乃出自後人。隨義類而標之",
    "T37n1763_022:0466c27": "耳。謂菩薩品名應在此初。相承。仍舊輒改",
    "T37n1763_022:0466c28": "為難。付之來哲也。寶亮曰。若經生歷死。發心",
    "T37n1763_022:0466c29": "之者。名發心菩薩。今言未發心者。就一生",
    "T37n1763_022:0467a01": "之中作論也。此生中。未經發心。但見涅槃經。",
    "T37n1763_022:0467a02": "改惡脩善。起弘護之心。便名發心菩薩也。將",
    "T37n1763_022:0467a03": "欲廣答此問。故先借日月之光。以譬涅槃經",
    "T37n1763_022:0467a04": "也。智秀曰。此下有三意。第一從此訖答二難。",
    "T37n1763_022:0467a05": "廣顯經力也。第二次因迦葉舉其前問。即是",
    "T37n1763_022:0467a06": "正答所問。第三後廣釋除闡提之義也。",
    "T37n1763_022:0467a07": "是大涅槃甚深境界(至)正法不斷僧寶不滅。",
    "T37n1763_022:0467a08": "案。法瑤曰。此明思慧思惟常住三寶之心。",
    "T37n1763_022:0467a09": "是故應當多脩方便(至)阿耨多羅三藐三菩提。",
    "T37n1763_022:0467a10": "案。法瑤曰。此明脩慧也。以勤學故。得近無",
    "T37n1763_022:0467a11": "上道。故言不久。",
    "T37n1763_022:0467a12": "是故此經名為無量功德所成。案。法瑤曰。",
    "T37n1763_022:0467a13": "此經正明佛是常住。常住猶三慧而成。今以",
    "T37n1763_022:0467a14": "此三。苞一切行盡。故言無量功德之所成也。",
    "T37n1763_022:0467a15": "亦名菩提不可窮盡。案。法瑤曰。因既無量。",
    "T37n1763_022:0467a16": "果亦無窮。以因果俱無量故。故稱大。",
    "T37n1763_022:0467a17": "以不盡故故得稱為(至)身無邊故名大涅槃。",
    "T37n1763_022:0467a18": "案。法瑤曰。有般若智光故。法身無邊。以此二",
    "T37n1763_022:0467a19": "事。名為大涅槃也。",
    "T37n1763_022:0467a20": "菩薩品第十六",
    "T37n1763_022:0467a21": "復次善男子如日月光(至)是故復名大般涅槃。",
    "T37n1763_022:0467a22": "案。道生曰。雖未發心。而得為菩提之因。與",
    "T37n1763_022:0467a23": "大權無異。若聞佛性信解。則是菩提心發。乃",
    "T37n1763_022:0467a24": "為因耳。若生誹謗。豈為因耶。僧亮曰。眾生受",
    "T37n1763_022:0467a25": "道。必由內信。信之微者。無過四重五逆。善根",
    "T37n1763_022:0467a26": "不斷。由如毛髮。藉此微善。感涅槃光。成菩提",
    "T37n1763_022:0467a27": "因。得名菩薩。不畏大眾。如彼真金。無過可說",
    "T37n1763_022:0467a28": "也。作菩提緣者。菩薩以發心為因。住前三十",
    "T37n1763_022:0467a29": "心是初發心之因。即日未有此心。而有重惡",
    "T37n1763_022:0467b01": "所障。以經力故。得作菩薩也。法瑤曰。向明能",
    "T37n1763_022:0467b02": "滅諸惡。此明能生諸善。發菩提心也。僧宗曰。",
    "T37n1763_022:0467b03": "善根未斷。必有絲髮許也。經有緣發之力。能",
    "T37n1763_022:0467b04": "令感悟。深自改悔。上求佛慧。下度眾生。令未",
    "T37n1763_022:0467b05": "發心作菩薩也。入毛孔者。將明此經力能除",
    "T37n1763_022:0467b06": "闇。稱為光也。善以感教。教善相扶。義如入",
    "T37n1763_022:0467b07": "也。所益未深。稱毛孔也。",
    "T37n1763_022:0467b08": "迦葉菩薩白佛言世尊(至)云何能斷一切煩惱。",
    "T37n1763_022:0467b09": "案。僧亮曰。夫有三障。則不受道。若聞皆作",
    "T37n1763_022:0467b10": "菩提因者。則善惡無差也。如來何故。說四依",
    "T37n1763_022:0467b11": "義者。若一經耳。以是耳識所得。已為菩提因",
    "T37n1763_022:0467b12": "者。何故。昔云依智不依識耶。云何斷一切煩",
    "T37n1763_022:0467b13": "惱者。夫不退菩薩。要伏斷煩惱。若不解義。云",
    "T37n1763_022:0467b14": "何伏結耶。寶亮曰。兩難各有兩關。便成四也。",
    "T37n1763_022:0467b15": "初關一往且非今旨也。若三種罪人聞經。便",
    "T37n1763_022:0467b16": "為菩提因者。治戒破戒。復有何殊。第二關。即",
    "T37n1763_022:0467b17": "以四依品結難也。謂治戒者。聞經亦為菩薩。",
    "T37n1763_022:0467b18": "破戒者。亦爾者。何用四依出世。治破戒耶。又",
    "T37n1763_022:0467b19": "如佛言。第二難亦兩關。初關即引上鳥喻品",
    "T37n1763_022:0467b20": "云。若能歸依一體三寶者。雖有煩惱。如無煩",
    "T37n1763_022:0467b21": "惱。若果一聞此經。便能決信。即令煩惱根虛",
    "T37n1763_022:0467b22": "者。佛四依品中。自說恒沙佛所發心。聞經尚",
    "T37n1763_022:0467b23": "不解義。云何一聞經耳。便斷煩惱。第二關。即",
    "T37n1763_022:0467b24": "以理徵。結成難也。謂解惑相違也。彼之積德。",
    "T37n1763_022:0467b25": "猶尚未解。而此之經耳。云何除惑耶。智秀曰。",
    "T37n1763_022:0467b26": "有兩難。第一云。若三種罪人。心不樂向。而以",
    "T37n1763_022:0467b27": "經力。強令發心者。何須依四依人耶。第二若",
    "T37n1763_022:0467b28": "果發心。便是得理。即能遣惑者。云何彼云三",
    "T37n1763_022:0467b29": "恒河沙佛所發心。猶未解義。此彼二說。未可",
    "T37n1763_022:0467c01": "解也。",
    "T37n1763_022:0467c02": "佛言善男子除一闡提(至)以是義故名為大事。",
    "T37n1763_022:0467c03": "案。僧亮曰。除一闡提者。具三障故也。云何",
    "T37n1763_022:0467c04": "為具。謂不見因果。煩惱障也。說無因果。業障",
    "T37n1763_022:0467c05": "也。世世積惡。今成闡提。報障也。其餘眾生。",
    "T37n1763_022:0467c06": "聞是經者。謂四重五逆。雖有惡業。聞經生信。",
    "T37n1763_022:0467c07": "必久種功德。非無因也。凡夫下劣。不得聞者。",
    "T37n1763_022:0467c08": "謂不應經耳。聞亦不生信也。",
    "T37n1763_022:0467c09": "迦葉菩薩白佛言世尊(至)未發菩提心者得菩",
    "T37n1763_022:0467c10": "提因。案。僧亮曰。謂此二人。既有業障。應障",
    "T37n1763_022:0467c11": "發心。云何得發耶。僧宗曰。二難既通。今廣明",
    "T37n1763_022:0467c12": "經力發心之由。",
    "T37n1763_022:0467c13": "佛告迦葉若有聞是大涅槃(至)大乘妙典真佛",
    "T37n1763_022:0467c14": "所說。案。僧亮曰。見羅剎像者。以有障故。雖",
    "T37n1763_022:0467c15": "復聞經。不即發心。由經發夢。夢見業果。懼苦",
    "T37n1763_022:0467c16": "發心。經之力也。憶念菩提者。發心有強弱",
    "T37n1763_022:0467c17": "也。強者生人中。弱者生三塗。雖受罪報。菩提",
    "T37n1763_022:0467c18": "之心不絕也。法瑤曰。誹謗經者。將絕之時。謗",
    "T37n1763_022:0467c19": "對相現。方生怖懼。臨終之時。其心憒亂。謂之",
    "T37n1763_022:0467c20": "夢也。罪對切人。可怖可懼。有過羅剎也。寶亮",
    "T37n1763_022:0467c21": "曰。大論經教。有二時明義也。經言。以下下",
    "T37n1763_022:0467c22": "智。斷上上煩惱者。應以昔經。治三種罪。而今",
    "T37n1763_022:0467c23": "涅槃之教。方云能除此惑。則於理相反。云何",
    "T37n1763_022:0467c24": "為中耶。經言下下智。斷上上惑者。此據真無",
    "T37n1763_022:0467c25": "漏道。斷通為語。今所釋兩經。正明伏道也。夫",
    "T37n1763_022:0467c26": "起惑之與生善。本在有漏心中。若心重心輕。",
    "T37n1763_022:0467c27": "善惡俱爾也。昔經明理不圓。解亦微尠。故以",
    "T37n1763_022:0467c28": "輕善伏於輕惑。今經所明。理既周足。信解深",
    "T37n1763_022:0467c29": "勝。故以增上之善。得抑上上之惑。所以知如",
    "T37n1763_022:0468a01": "此者。如戒律中。若犯第二篇。則於二十人中",
    "T37n1763_022:0468a02": "懺方滅。犯第三篇以去。直對手而除。乃至突",
    "T37n1763_022:0468a03": "吉羅罪。責心而遣。若尋此為言。則應輕罪。須",
    "T37n1763_022:0468a04": "多人而滅也。今則不然。故知。昔經理淺。生善",
    "T37n1763_022:0468a05": "則劣。止伏輕惑。今經理深。生福增上。能伏",
    "T37n1763_022:0468a06": "重惑。尋此而推。昔經不能令人得道。明矣。",
    "T37n1763_022:0468a07": "復次善男子如虛空中(至)一闡提輩立菩提因。",
    "T37n1763_022:0468a08": "案。僧亮曰。手瘡者。闡提以耶見為手。有善",
    "T37n1763_022:0468a09": "則壞。取譬瘡也。",
    "T37n1763_022:0468a10": "復次善男子如馬齒草(至)密緻猶如金剛不容",
    "T37n1763_022:0468a11": "外物。案。智秀曰。雨降無甄。密緻者不受。闡",
    "T37n1763_022:0468a12": "提如是。豈法雨之咎耶。",
    "T37n1763_022:0468a13": "迦葉菩薩白佛言世尊(至)如是所說有何等義。",
    "T37n1763_022:0468a14": "案。僧亮曰。引昔說作惡不悔偈。證闡提不",
    "T37n1763_022:0468a15": "可化也。僧宗曰。更問昔偈。廣彰其惡。先舉可",
    "T37n1763_022:0468a16": "畏。欲顯後偈無畏義也。寶亮曰。此下答第十",
    "T37n1763_022:0468a17": "五問。明三種罪人。聞涅槃經。改悔脩善。能為",
    "T37n1763_022:0468a18": "人天之福田也。本時有惡。恒畏大眾。今改往",
    "T37n1763_022:0468a19": "脩來。則無懼矣。此答中說三偈。初一行作造",
    "T37n1763_022:0468a20": "惡於眾有畏之偈。",
    "T37n1763_022:0468a21": "佛言善男子不見者謂(至)嶮惡道者謂諸行也。",
    "T37n1763_022:0468a22": "案。寶亮曰。佛自廣釋也。",
    "T37n1763_022:0468a23": "迦葉復言如佛所說(至)如王夷坦道是義何謂。",
    "T37n1763_022:0468a24": "案。僧亮曰。引昔作罪能悔之偈。證四重可",
    "T37n1763_022:0468a25": "化也。上說發心。今說除惡也。僧宗曰。此答云",
    "T37n1763_022:0468a26": "何於大眾得無畏。言依經改悔。廣脩諸善。眾",
    "T37n1763_022:0468a27": "惡消滅。如王夷坦道也。寶亮曰。此第二偈。政",
    "T37n1763_022:0468a28": "明惡時不畏大眾。說其本乃惡。今依經改悔",
    "T37n1763_022:0468a29": "者也。",
    "T37n1763_022:0468b01": "佛言善男子見所作者(至)何以故諸佛法爾。",
    "T37n1763_022:0468b02": "案。僧亮曰。至無至處者。無至名無始。從無始",
    "T37n1763_022:0468b03": "已來。盡發露也。又無至名涅槃。以發露能至",
    "T37n1763_022:0468b04": "涅槃也。膏油俱盡者。言佛由行。得自然相好。",
    "T37n1763_022:0468b05": "亦與人俱滅耳。若有菩薩以下。不信二人。用",
    "T37n1763_022:0468b06": "發露功德。迴向菩提。即名菩薩也。為闡提毀",
    "T37n1763_022:0468b07": "訾。言無因果。然諸菩薩。不以彼惡。不捨而不",
    "T37n1763_022:0468b08": "救也。寶亮曰。從有生死際。至涅槃以來。所作",
    "T37n1763_022:0468b09": "惡業。盡皆發露。作此心而悔。則無罪而不滅",
    "T37n1763_022:0468b10": "也。獼猴捉水中月者。為闡提作喻。夫水中之",
    "T37n1763_022:0468b11": "月。月之影也。獼猴譬闡提。月譬涅槃。水譬有",
    "T37n1763_022:0468b12": "漏相善。水中月譬涅槃影也。無水則無月影。",
    "T37n1763_022:0468b13": "緣有佛說有漏之善。善本資向涅槃。氣分相",
    "T37n1763_022:0468b14": "關也。凡夫脩相善。故遏重惑。得人天報。無",
    "T37n1763_022:0468b15": "大麁苦。顛倒謂樂。猶如闡提。見生死中。五欲",
    "T37n1763_022:0468b16": "之樂。謂為真實也。",
    "T37n1763_022:0468b17": "作惡不即受如乳即成酪猶灰覆火上愚者輕",
    "T37n1763_022:0468b18": "蹈之。案。僧亮曰。作惡方便。及闡提之惡。不",
    "T37n1763_022:0468b19": "即受報。闡提生報。非現報也。如乳即成酪",
    "T37n1763_022:0468b20": "者。乳有現果。明不如此。愚者輕蹈者。愚人見",
    "T37n1763_022:0468b21": "現在。不見未來。以非現報。而輕造之。將出闡",
    "T37n1763_022:0468b22": "提之行。先說偈也。僧宗曰。還釋作惡之人。所",
    "T37n1763_022:0468b23": "以造罪。以不見後世故爾。若使前念為惡。後",
    "T37n1763_022:0468b24": "念受報。誰敢為惡。以不見後世故。如灰覆火。",
    "T37n1763_022:0468b25": "愚人所踐。不覺燒也。寶亮曰。第三偈。明不依",
    "T37n1763_022:0468b26": "經悔者也。",
    "T37n1763_022:0468b27": "一闡提者名為無目(至)流轉生死無有窮已。",
    "T37n1763_022:0468b28": "案。僧亮曰。無目者。謂但見現在。不見未來",
    "T37n1763_022:0468b29": "也。不見羅漢道者。羅漢能斷未生。而此人不",
    "T37n1763_022:0468c01": "見也。寶亮曰。譬如王使者。乃應出是羅漢似",
    "T37n1763_022:0468c02": "闡提。而但將菩薩來對。明此羅漢堅信大乘。",
    "T37n1763_022:0468c03": "一向撥法華以前經。云非實而是方便。言中",
    "T37n1763_022:0468c04": "乃以闡提也。王使譬菩薩也。善談論者。明菩",
    "T37n1763_022:0468c05": "薩四辨也。奉命他國者。捨法身之地。應生死",
    "T37n1763_022:0468c06": "也。寧喪身命。終不匿王說者。乃可為外道所",
    "T37n1763_022:0468c07": "弊。終不唱佛是無常也。譬如蓮華者。喻行人",
    "T37n1763_022:0468c08": "也。既協信作罪。若見涅槃日者。其信心必增",
    "T37n1763_022:0468c09": "明也。",
    "T37n1763_022:0468c10": "復次善男子如優鉢羅華(至)何以故非法器故。",
    "T37n1763_022:0468c11": "案。僧亮曰。答問云何處濁世不污如蓮華。",
    "T37n1763_022:0468c12": "與二人為譬雖有重罪。不障發心。不為罪行",
    "T37n1763_022:0468c13": "污也。法瑤曰。明菩薩能於眾無畏。必忘身命。",
    "T37n1763_022:0468c14": "宣弘常住。而惡之世。耶見誹謗其說。而執解",
    "T37n1763_022:0468c15": "不從。不改其橾。是處濁世不污。如蓮華也。",
    "T37n1763_022:0468c16": "夫能不從外耶者。皆由自己肉眼伏累。不",
    "T37n1763_022:0468c17": "歸煩惱污其內心也。故處煩惱。不能染也。",
    "T37n1763_022:0468c18": "四種蓮華。生淤泥中不為彼淤泥所污。答處",
    "T37n1763_022:0468c19": "世不污也。次下句。雖有煩惱。終不為所污。以",
    "T37n1763_022:0468c20": "知如來性相力故。至譬良醫。答煩惱不染也。",
    "T37n1763_022:0468c21": "大般涅槃經集解卷第二十二"
}