{
    "T30n1565_002:0044c18": "順中論義入大般若波羅蜜經初",
    "T30n1565_002:0044c19": "品法門卷下",
    "T30n1565_002:0044c21": "龍勝菩薩造　無著菩薩釋",
    "T30n1565_002:0044c22": "元魏婆羅門瞿曇般若流支譯",
    "T30n1565_002:0044c23": "問曰：阿闍梨意，為何義故，而造此論？答曰：",
    "T30n1565_002:0044c24": "依順道理入大般若波羅蜜義，為令眾生捨",
    "T30n1565_002:0044c25": "諸戲論、取著等故。既捨離已，依順道理速入",
    "T30n1565_002:0044c26": "般若波羅蜜故。既依道理速入般若波羅蜜",
    "T30n1565_002:0044c27": "已，捨諸戲論、一切取著。捨諸戲論、取著等已，",
    "T30n1565_002:0044c28": "速疾成就無上正覺。為此義故，師造此論。",
    "T30n1565_002:0044c29": "問曰：此無因緣，而作是說。答曰：此因緣者第",
    "T30n1565_002:0045a01": "一因緣，謂令眾生依順道理，入於般若波羅",
    "T30n1565_002:0045a02": "蜜已，速成正覺。問曰：若如是者，何者般若波",
    "T30n1565_002:0045a03": "羅蜜耶？答曰：豈可不作如是說言：",
    "T30n1565_002:0045a04": "「不滅亦不生，　　不斷亦不常，",
    "T30n1565_002:0045a05": "不一不異義，　　不來亦不去。」",
    "T30n1565_002:0045a06": "此如是偈，是修多羅道理，阿含如次第釋。今",
    "T30n1565_002:0045a07": "釋偈句，非滅、不滅，非生、不生。應知諸句皆如",
    "T30n1565_002:0045a08": "是說。",
    "T30n1565_002:0045a09": "問曰：以何義故不如是言，此法非滅故名不",
    "T30n1565_002:0045a10": "滅，此法非生故名不生；或可說言，此法無滅",
    "T30n1565_002:0045a11": "故名不滅，此法無生故名不生，如是等耶？答",
    "T30n1565_002:0045a12": "曰：如是之義，以於阿含道理有妨，是故不得",
    "T30n1565_002:0045a13": "作如是說。問曰：云何有妨？答曰：何法無滅？",
    "T30n1565_002:0045a14": "何法無生？問曰：第一義諦。答曰：若如是者，",
    "T30n1565_002:0045a15": "有二種諦，所謂世諦、第一義諦。若有二諦，汝",
    "T30n1565_002:0045a16": "朋則成。問曰：若異世諦有第一義諦，成我朋",
    "T30n1565_002:0045a17": "分，為有何過？如說偈言：",
    "T30n1565_002:0045a18": "「如來說法時，　　依二諦而說，",
    "T30n1565_002:0045a19": "謂一是世諦，　　二第一義諦。",
    "T30n1565_002:0045a20": "若不知此理，　　二諦兩種實，",
    "T30n1565_002:0045a21": "彼於佛深法，　　則不知實諦。」",
    "T30n1565_002:0045a22": "答曰：汝快善說。我說亦爾依於二諦。如來說",
    "T30n1565_002:0045a23": "法依二諦說，說法真如不破不二。若其二",
    "T30n1565_002:0045a24": "者，異第一義法真如，別有世諦法真如。一",
    "T30n1565_002:0045a25": "法真如尚不可得，何處當有二法真如而可",
    "T30n1565_002:0045a26": "得也？若說二諦，此如是說，不異世諦而更別",
    "T30n1565_002:0045a27": "有第一義諦，以一相故謂無相。故此如是義，",
    "T30n1565_002:0045a28": "師偈說言：",
    "T30n1565_002:0045a29": "「若人不知此，　　二諦之義者，",
    "T30n1565_002:0045b01": "彼於佛深法，　　則不知真實。」",
    "T30n1565_002:0045b02": "問曰：此云何諦？答曰：若此不破。問曰：此之",
    "T30n1565_002:0045b03": "二諦何物不破？答曰：一相，所謂無相，無自",
    "T30n1565_002:0045b04": "體，如本性空，如此則是。諦如有偈中說諦相",
    "T30n1565_002:0045b05": "言：",
    "T30n1565_002:0045b06": "「二種法皆無，　　戲論不戲論，",
    "T30n1565_002:0045b07": "不分別不異，　　此義是諦相。」",
    "T30n1565_002:0045b08": "若如此偈，云何如來依二諦說？一切如來皆",
    "T30n1565_002:0045b09": "無所依，不依世諦、亦復不依第一義諦。如來",
    "T30n1565_002:0045b10": "說法，心無所依，何用多語，但說所論。舊所",
    "T30n1565_002:0045b11": "諦者，如前所說。第一義諦若滅若生二皆無",
    "T30n1565_002:0045b12": "者，此則應說，云何名為第一義諦？問曰：涅槃",
    "T30n1565_002:0045b13": "是常。彼涅槃處，無生無滅。若如是者，一切外",
    "T30n1565_002:0045b14": "道朋皆成就。彼外道人，豈可不作如是說言：",
    "T30n1565_002:0045b15": "我涅槃常、寂靜不動、不變不壞。有法有物，彼",
    "T30n1565_002:0045b16": "涅槃中，無滅無生。此等皆是外道之人分別",
    "T30n1565_002:0045b17": "涅槃、取著涅槃，此不相應常、我、勝者。外道所",
    "T30n1565_002:0045b18": "說常、我、勝者，以無體故。答曰：云何汝涅槃者？",
    "T30n1565_002:0045b19": "何者涅槃？而涅槃中無生無滅。",
    "T30n1565_002:0045b20": "問曰：貪欲、瞋、癡及陰等，盡更不復生，是名涅",
    "T30n1565_002:0045b21": "槃。答曰：此名盡者，謂失無體、滅故名盡。彼",
    "T30n1565_002:0045b22": "滅云何，可於滅中復有滅耶？或於體中有無",
    "T30n1565_002:0045b23": "體耶？何故遮我。汝此語者，為依何物以為境",
    "T30n1565_002:0045b24": "界而說此語？為體境界？非體境界？為體非",
    "T30n1565_002:0045b25": "體二種境界？一切諸法皆不如是，以相違故。",
    "T30n1565_002:0045b26": "若不生者，是則無體。彼義云何？於彼不生",
    "T30n1565_002:0045b27": "無體之中為有生不？而汝遮我。此不生中則",
    "T30n1565_002:0045b28": "無有生，依如道理阿含義故。汝難不退，涅槃",
    "T30n1565_002:0045b29": "空故，以異涅槃更無法故，如是成就。",
    "T30n1565_002:0045c01": "有如是說，何者名為第一義空？彼處說言，第",
    "T30n1565_002:0045c02": "一義諦名為涅槃。彼涅槃者，涅槃亦空。復有",
    "T30n1565_002:0045c03": "經中說言：「世尊！言涅槃者，名為寂靜，無一切",
    "T30n1565_002:0045c04": "相，無一切念。」復有說言：「此涅槃者，涅槃所謂",
    "T30n1565_002:0045c05": "體非體空。」如是等說。",
    "T30n1565_002:0045c06": "如是一切種種思量，第一義諦體不可得，是",
    "T30n1565_002:0045c07": "故不得遮生遮滅。若汝意謂，第一義諦微少",
    "T30n1565_002:0045c08": "有體而可說者，即是我證。汝今何用思量此",
    "T30n1565_002:0045c09": "處？又如經說，我今說之。如來說言：「文殊師利！",
    "T30n1565_002:0045c10": "如所說法，無如是法。如是不說，亦如是無，亦",
    "T30n1565_002:0045c11": "不可得。」問曰：如是說者，云何而避？答曰：若",
    "T30n1565_002:0045c12": "無少法無體聚物，若或可說、若不可說，一切",
    "T30n1565_002:0045c13": "皆無，如是名避。捨此二諦，所攝諍對。",
    "T30n1565_002:0045c14": "問曰：言誰語義，為有何過？答曰：若如是說，則",
    "T30n1565_002:0045c15": "於道理阿含有妨。問曰：云何道理阿含有妨？",
    "T30n1565_002:0045c16": "答曰：如先聖者須菩提言：「何時世尊本為菩",
    "T30n1565_002:0045c17": "薩摩訶薩時，修行般若波羅蜜故，正觀此法。",
    "T30n1565_002:0045c18": "彼時正觀色不生，乃至正觀一切智不生，正",
    "T30n1565_002:0045c19": "觀凡夫不生，乃至正觀佛不生。」而汝意謂，此",
    "T30n1565_002:0045c20": "誰語義。別有法者，則不相應。又舍利弗不",
    "T30n1565_002:0045c21": "如是說，如慧命須菩提所說語義，我如是知",
    "T30n1565_002:0045c22": "色不生，乃至一切智不生，凡夫不生，乃至佛",
    "T30n1565_002:0045c23": "不生耶？如是阿含有妨礙故。是誰語義，則不",
    "T30n1565_002:0045c24": "相應。",
    "T30n1565_002:0045c25": "若汝復謂是誰語義，雖不離法而說言離。譬",
    "T30n1565_002:0045c26": "如乳渧，水渧像身，磨物石身。第一義諦亦復",
    "T30n1565_002:0045c27": "如是，言誰語義。此我今釋，此不相應。此乳等",
    "T30n1565_002:0045c28": "體則是有體。汝取體已，渧等法外更異法",
    "T30n1565_002:0045c29": "遮。汝今云何第一義諦可有體耶？若有體者，",
    "T30n1565_002:0046a01": "此滅生等則可遮言不離法有。是故汝義則",
    "T30n1565_002:0046a02": "不相應，為有何法非滅非生？問曰：第一義諦。",
    "T30n1565_002:0046a03": "答曰：彼是何法？問曰：涅槃。答曰：彼復何物？",
    "T30n1565_002:0046a04": "問曰：煩惱陰盡則名為滅，亦名無體，如是我",
    "T30n1565_002:0046a05": "說名為涅槃，是我意解。答曰：若如是者，斷滅",
    "T30n1565_002:0046a06": "之法亦是涅槃。若彼先生煩惱業陰，後時",
    "T30n1565_002:0046a07": "盡滅，盡滅無體亦是涅槃；未來未生，亦是涅",
    "T30n1565_002:0046a08": "槃。如是涅槃，直是斷滅。若如是者，斷滅之",
    "T30n1565_002:0046a09": "法則是涅槃義可成就。未來是無，此既未",
    "T30n1565_002:0046a10": "至，云何相應？以是義故，汝應可差放捨，如",
    "T30n1565_002:0046a11": "是攝取涅槃。問曰：汝涅槃，涅槃何類？答曰：",
    "T30n1565_002:0046a12": "經中可不如是說言「一切諸法無始來滅，本",
    "T30n1565_002:0046a13": "性不生無自體」耶？",
    "T30n1565_002:0046a14": "又復經中說言「世尊！若有沙門諸法本性寂",
    "T30n1565_002:0046a15": "滅相中求涅槃體，我說彼人名為外道。」如是",
    "T30n1565_002:0046a16": "等耶？又復經中有說偈言：",
    "T30n1565_002:0046a17": "「無始寂不生，　　本來自性滅，",
    "T30n1565_002:0046a18": "而轉法輪時，　　世尊開顯法。」",
    "T30n1565_002:0046a19": "又阿闍梨復說偈言：",
    "T30n1565_002:0046a20": "「不寂靜不得，　　不斷亦不常，",
    "T30n1565_002:0046a21": "不滅亦不生，　　如是名涅槃。」",
    "T30n1565_002:0046a22": "如是思量道理、阿含，第一義諦有物不成。以",
    "T30n1565_002:0046a23": "是義故，先說道理，非滅不滅、非生不生。如是",
    "T30n1565_002:0046a24": "一切如是，則為不二義成。此如是說，不生",
    "T30n1565_002:0046a25": "是色，不異不生別更有色，色是不生，不異於",
    "T30n1565_002:0046a26": "色別有不生，乃至一切智、乃至佛，如是盡滅，",
    "T30n1565_002:0046a27": "則不異色。乃至一切智、乃至佛，此如是說，若",
    "T30n1565_002:0046a28": "盡若色，若復不二。此一切法非合非離，乃至",
    "T30n1565_002:0046a29": "一切智乃至佛者，此義成就。此語太煩，可捨",
    "T30n1565_002:0046b01": "不須。第一義諦言說甚多，如是知已，可捨此",
    "T30n1565_002:0046b02": "語不須，更論修多羅義。我今解釋，或依道理、",
    "T30n1565_002:0046b03": "或以阿含。彼阿含者，何者阿含？所謂一切大",
    "T30n1565_002:0046b04": "乘經典。一切大乘修多羅中，皆說如是不滅",
    "T30n1565_002:0046b05": "等句。然於般若波羅蜜中說此處多，此是",
    "T30n1565_002:0046b06": "阿含。今說道理。問曰：云何道理阿含？此如是",
    "T30n1565_002:0046b07": "偈，如經意釋。答曰：汝清淨心，至心善聽，我",
    "T30n1565_002:0046b08": "今解釋。此之滅名，於體上有，非無體有。如是",
    "T30n1565_002:0046b09": "生、如是斷、如是常如是等，彼如是體，種種",
    "T30n1565_002:0046b10": "思量皆不可成。問曰：彼體云何不成？答曰：",
    "T30n1565_002:0046b11": "以因緣故。若何等法有因緣者，彼無自體。若",
    "T30n1565_002:0046b12": "無自體，彼法無體。此無體者，無自體故，譬如",
    "T30n1565_002:0046b13": "兔角，以無因緣，是故無法。此一切法皆無自",
    "T30n1565_002:0046b14": "體，以因緣故，如幻如夢。",
    "T30n1565_002:0046b15": "若汝意謂，彼實有體。有自體者，云何知有？因",
    "T30n1565_002:0046b16": "緣生故，猶如瓶者。此我今釋。如是因緣，分別",
    "T30n1565_002:0046b17": "無義。若法自體，何用因緣，先自有故；若無自",
    "T30n1565_002:0046b18": "體，何用因緣，以無法故。以是義故，分別因",
    "T30n1565_002:0046b19": "緣，則無義理。若說體者，應如是知，彼無體",
    "T30n1565_002:0046b20": "者，無自體故。是故如來如是說言：「須菩提！",
    "T30n1565_002:0046b21": "一切和合皆無自體，以因緣故。一切和合，和",
    "T30n1565_002:0046b22": "合皆空，如是一切體不成就。」問曰：云何滅等",
    "T30n1565_002:0046b23": "而不成就？答曰：體滅異體，彼體不生，故不成",
    "T30n1565_002:0046b24": "就。問曰：云何不生而得有體？答曰：無自體",
    "T30n1565_002:0046b25": "故。若何等法無自體者，彼法無生，則如兔",
    "T30n1565_002:0046b26": "角，自體無體。問曰：彼云何無？答曰：以因緣",
    "T30n1565_002:0046b27": "故。若言有體無因緣者，無如是法。",
    "T30n1565_002:0046b28": "若汝意謂，空數緣滅、非數緣滅，如是等法非",
    "T30n1565_002:0046b29": "有因緣，而有不無。是義不然。問曰：云何不",
    "T30n1565_002:0046c01": "然？答曰：如是滅者，汝豈可不作是思惟：彼滅",
    "T30n1565_002:0046c02": "云何？為有為無？又復何者空等無為，既非是",
    "T30n1565_002:0046c03": "生，云何為有？若是有者，兔角亦有。是義不",
    "T30n1565_002:0046c04": "可。問曰：若何等法自體無者，彼生則無，云",
    "T30n1565_002:0046c05": "何而言彼復無滅？答曰：汝心憍慢，自謂數",
    "T30n1565_002:0046c06": "數被破，自愛己朋，攝滅不捨。我於向者可不",
    "T30n1565_002:0046c07": "說言以不生故？若不生者，滅云何成？若不滅",
    "T30n1565_002:0046c08": "者，而復云何得成不生？不生法中非唯無滅，",
    "T30n1565_002:0046c09": "亦復無斷。如是若常、若一若異、若來若去，此",
    "T30n1565_002:0046c10": "等一切，於不生中皆不成就。如說偈言：",
    "T30n1565_002:0046c11": "「於不生體中，　　則無滅可得，",
    "T30n1565_002:0046c12": "不滅則不生，　　皆不可成就。」",
    "T30n1565_002:0046c13": "如是二法則無前後，謂法先生後時滅二，或",
    "T30n1565_002:0046c14": "亦先滅後時生二。問曰：云何無耶？答曰：以",
    "T30n1565_002:0046c15": "有為法無無始故，又一切法悉皆空故。問曰：",
    "T30n1565_002:0046c16": "若人有為無無始者，則無此過。我則不爾。有",
    "T30n1565_002:0046c17": "為有始，摩醯首羅、時、微塵等，有為因緣，有無",
    "T30n1565_002:0046c18": "始故。是故何人有為無始，則無此過。或先生",
    "T30n1565_002:0046c19": "已於後時滅，或先滅已後時乃生，無決定",
    "T30n1565_002:0046c20": "故。有為無始，非此決定，則非我義。我則不",
    "T30n1565_002:0046c21": "爾。有為有始，摩醯首羅、時、微塵等，有為因",
    "T30n1565_002:0046c22": "緣，有無始故。又毘耶婆如是說言：生者必死，",
    "T30n1565_002:0046c23": "死者必生。如是等故。答曰：汝既倒已，方始作",
    "T30n1565_002:0046c24": "勢。此我於先可不已遮摩醯首羅、時、微塵等",
    "T30n1565_002:0046c25": "非因緣耶？若非因緣，云何成始？又復汝引摩",
    "T30n1565_002:0046c26": "醯首羅、時、微塵等，為有因緣？為無因緣？若更",
    "T30n1565_002:0046c27": "有者，是則有為無始義成。若更無者，摩醯首",
    "T30n1565_002:0046c28": "羅、時、微塵等非有為始，以非因故。猶如兔角，",
    "T30n1565_002:0046c29": "一切法體皆無因緣，是義不成。若是何人攝",
    "T30n1565_002:0047a01": "受此意，有為無始，彼如是人，則得見過。以",
    "T30n1565_002:0047a02": "其說言有為有始、有為無始，是故名見。",
    "T30n1565_002:0047a03": "問曰：汝唯如是，與他朋過，不住自朋。答曰：",
    "T30n1565_002:0047a04": "若說體者得如是過，過不在我。又我如是自",
    "T30n1565_002:0047a05": "體空中，一切法中，我無分別有為之法有何",
    "T30n1565_002:0047a06": "者始？何者無始？有何者終、何者無終？如是",
    "T30n1565_002:0047a07": "等也。如阿闍梨所說偈言：",
    "T30n1565_002:0047a08": "「一切體中空，　　何者終不終？",
    "T30n1565_002:0047a09": "終者是何終？　　非終非何終？」",
    "T30n1565_002:0047a10": "如是思量滅生二種，次第相對如父子者，義",
    "T30n1565_002:0047a11": "不相應，則無此滅。問曰：云何無耶？答曰：思",
    "T30n1565_002:0047a12": "量此滅，如是滅法，或在前有、或後時有、或二",
    "T30n1565_002:0047a13": "時有、或一或異。若或二者，一切不成。又復滅",
    "T30n1565_002:0047a14": "者，滅名無體，失盡非常。諸如是等，若無體",
    "T30n1565_002:0047a15": "者，彼復云何成有成無？",
    "T30n1565_002:0047a16": "若汝意謂，體亦是滅，非是非體。如是體者，云",
    "T30n1565_002:0047a17": "何滅體而復可壞，如瓶可滅，以有體故。若無",
    "T30n1565_002:0047a18": "生者，何處有體？或得有滅？或有或無？如是如",
    "T30n1565_002:0047a19": "來有偈說言：",
    "T30n1565_002:0047a20": "「何人不取生，　　彼人無物滅，",
    "T30n1565_002:0047a21": "彼不著有無，　　不取世界物。」",
    "T30n1565_002:0047a22": "此滅如是，云何成有、若成就無；又此滅者，滅",
    "T30n1565_002:0047a23": "名無常。於汝法中，無常三種：一者念念壞滅",
    "T30n1565_002:0047a24": "無常；二者和合離散無常；三者畢竟如是無",
    "T30n1565_002:0047a25": "常。此如是等三種無常，有無所攝，世尊皆遮。",
    "T30n1565_002:0047a26": "問曰：云何皆遮？答曰：世尊說言：「須菩提！若",
    "T30n1565_002:0047a27": "有體者，可得言盡。」復有說言：「無常之物則為",
    "T30n1565_002:0047a28": "不實，非生滅相。」若體有滅，無常不成。如是滅",
    "T30n1565_002:0047a29": "義，若依道理、阿含思量，皆不成就。是故於滅",
    "T30n1565_002:0047b01": "不應攝取。問曰：此義云何？為唯遮滅若有若",
    "T30n1565_002:0047b02": "無？為復遮餘一切法體？答曰：取一切體若有",
    "T30n1565_002:0047b03": "若無，此取皆遮，非唯遮滅。問曰：何義故遮？",
    "T30n1565_002:0047b04": "答曰：斷過過故。師如是說，所謂偈言：",
    "T30n1565_002:0047b05": "「若取有著常，　　無則墮斷見，",
    "T30n1565_002:0047b06": "是故黠慧者，　　不依止有無。」",
    "T30n1565_002:0047b07": "又復有說，所謂偈言：",
    "T30n1565_002:0047b08": "「若人見於有，　　或見無是癡，",
    "T30n1565_002:0047b09": "彼不知修行，　　寂靜安隱處。」",
    "T30n1565_002:0047b10": "又復有說言：「迦旃延！有則墮常，無則墮斷。」又",
    "T30n1565_002:0047b11": "復經中說言：「迦葉！有是一邊，無是一邊，中者",
    "T30n1565_002:0047b12": "非有亦非是無。」以無體故，此義應知。無自體",
    "T30n1565_002:0047b13": "故一切體有、一切體無，義皆不然。此如是",
    "T30n1565_002:0047b14": "義，如世尊說言：「須菩提！於體、自體一切法中，",
    "T30n1565_002:0047b15": "若有若無，義皆不然。」須菩提言：「實爾。世尊！」",
    "T30n1565_002:0047b16": "如是處處，攝一切體若有若無，一切皆遮。以",
    "T30n1565_002:0047b17": "無體故，以不生故，有無皆無，亦無有滅。",
    "T30n1565_002:0047b18": "問曰：如是如是，於一切法不生法中無有滅",
    "T30n1565_002:0047b19": "者。如一切法不生之義，汝今應說。此義云何？",
    "T30n1565_002:0047b20": "復無斷耶？答曰：此斷名者則於體有，非於",
    "T30n1565_002:0047b21": "無體，彼體不成。問曰：云何不成？答曰：自體",
    "T30n1565_002:0047b22": "他體，悉皆無體。以無體故，猶如兔角，非有",
    "T30n1565_002:0047b23": "自體、非有他體、非體不體，以不生故。如是",
    "T30n1565_002:0047b24": "一切體不生者，此義則成。如阿闍梨所說",
    "T30n1565_002:0047b25": "偈言：",
    "T30n1565_002:0047b26": "「或自體他體，　　或體或無體，",
    "T30n1565_002:0047b27": "如是見不見，　　佛法第一義。」",
    "T30n1565_002:0047b28": "是故無體則亦無斷。又復如是常斷之相，是",
    "T30n1565_002:0047b29": "有所攝、或非有攝，如是二種，世尊皆遮。問",
    "T30n1565_002:0047c01": "曰：此何故遮？答曰：佛為教成迦旃延故，有無",
    "T30n1565_002:0047c02": "皆遮。世尊真知體非體者，是故無斷。又此若",
    "T30n1565_002:0047c03": "有本性成者，云何得言無法無物？或復言異、",
    "T30n1565_002:0047c04": "或言無體？此若有法可斷、可滅、可失等者，可",
    "T30n1565_002:0047c05": "得名斷；然彼有法本性自無，云何不失而",
    "T30n1565_002:0047c06": "或言斷？如說偈言：",
    "T30n1565_002:0047c07": "「若法本性有，　　此可得言無，",
    "T30n1565_002:0047c08": "若言本性異，　　此義不可得。",
    "T30n1565_002:0047c09": "以本性無故，　　變異不可得，",
    "T30n1565_002:0047c10": "若本性有者，　　可得言變異。」",
    "T30n1565_002:0047c11": "又復此中，前言有體，言有體已，後時言無，常",
    "T30n1565_002:0047c12": "斷過成。如偈說言：",
    "T30n1565_002:0047c13": "「若有自體者，　　非無而亦常，",
    "T30n1565_002:0047c14": "先有後時無，　　則成就斷見。」",
    "T30n1565_002:0047c15": "此攝斷常二種過失，故如是遮。若說體者，",
    "T30n1565_002:0047c16": "成斷常過，以依如是道理、阿含思量彼斷，則",
    "T30n1565_002:0047c17": "不可成，彼如是斷則不成就。問曰：云何不成？",
    "T30n1565_002:0047c18": "答曰：以無因故，以不滅故。所謂斷者，名滅無",
    "T30n1565_002:0047c19": "體。無體無因，若或無滅，猶如兔角。若法有",
    "T30n1565_002:0047c20": "體，可得言因，可得言滅，其猶如瓶。師如是",
    "T30n1565_002:0047c21": "說，所謂偈言：",
    "T30n1565_002:0047c22": "「法有因有滅，　　彼可見如芽；",
    "T30n1565_002:0047c23": "滅中無滅者，　　是故無滅因。」",
    "T30n1565_002:0047c24": "此無因故，則知是無，復不滅故。汝心如是，欲",
    "T30n1565_002:0047c25": "求真實，不應著斷。",
    "T30n1565_002:0047c26": "問曰：我今已解，受此無斷。若攝此斷，一切惡",
    "T30n1565_002:0047c27": "中最為鄙惡。云何不常？答曰：我上豈可不說",
    "T30n1565_002:0047c28": "不生？若不生者，云何有常？若不生常，兔角亦",
    "T30n1565_002:0047c29": "常。是則不可，故非有常。世尊說言：「若法不",
    "T30n1565_002:0048a01": "生，不得言常，亦復非斷。」是故常斷二皆不成，",
    "T30n1565_002:0048a02": "以墮邊故。若汝意謂，虛空我等不生而有，亦",
    "T30n1565_002:0048a03": "得是常。如說有法，無有因緣而實是常。以是",
    "T30n1565_002:0048a04": "義故，虛空我等常則成者。是義不然，何用思",
    "T30n1565_002:0048a05": "惟。石女之子，或黑或白，虛空等無。而汝思",
    "T30n1565_002:0048a06": "惟是常亦爾。問曰：彼虛空等，云何無物？答",
    "T30n1565_002:0048a07": "曰：空等畢竟物不可得，猶如兔角畢竟如是。",
    "T30n1565_002:0048a08": "六根各各皆不能得，如是空等亦不可得，是",
    "T30n1565_002:0048a09": "故知無。以是無故，虛空等常，義則不成。又不",
    "T30n1565_002:0048a10": "生故，無義則成。如汝意謂，是有法者，若當未",
    "T30n1565_002:0048a11": "有法不成、有法不成，以不生故，無自體故。若",
    "T30n1565_002:0048a12": "有體者，以自體故，彼是有故；不須和合，以是",
    "T30n1565_002:0048a13": "有故。若無自體，無自體中則無有法，以無物",
    "T30n1565_002:0048a14": "故，猶如兔角。如偈說言：",
    "T30n1565_002:0048a15": "「體無自體故，　　是則無有法，",
    "T30n1565_002:0048a16": "此因緣此生，　　此義不如是。」",
    "T30n1565_002:0048a17": "若汝意謂，虛空是有，以有相者。彼相亦無，無",
    "T30n1565_002:0048a18": "初無後，亦無二故。復有不生，若不生法而有",
    "T30n1565_002:0048a19": "相者，兔角應有長短等相。此義不然。",
    "T30n1565_002:0048a20": "若汝意謂，我相可得，彼相六識所不取故，相",
    "T30n1565_002:0048a21": "不可得。若汝意謂，相現見者，則失自法，以根",
    "T30n1565_002:0048a22": "得故。若如是者，汝所立我是無常等。若汝意",
    "T30n1565_002:0048a23": "謂，非根境界，相則不攝。",
    "T30n1565_002:0048a24": "問曰：雖如是破而實有我，一句說故。此若一",
    "T30n1565_002:0048a25": "句攝兩字說，則知彼有，猶如澡灌。我亦如",
    "T30n1565_002:0048a26": "是兩兩字說故，則知有我此一我字翻彼二字。答曰：此",
    "T30n1565_002:0048a27": "語不成，一廂語故。如彼虛空，亦如夢等",
    "T30n1565_002:0048a28": "此一夢字翻彼二字。我亦如是，是故無我。如彼虛空，又亦",
    "T30n1565_002:0048a29": "如夢，此等一切二字所說，皆悉是無。我亦如",
    "T30n1565_002:0048b01": "是，是故無我。又復無我，以其作故。若物是",
    "T30n1565_002:0048b02": "作，則知無我，猶如彼瓶。如是身作，故身無",
    "T30n1565_002:0048b03": "我，以是作故。",
    "T30n1565_002:0048b04": "若汝意謂，以於身中見命等相知有我者，命",
    "T30n1565_002:0048b05": "等相中無常無常，如是思量常則不成。若汝",
    "T30n1565_002:0048b06": "意謂，我實不說有法是常，亦復不說無法為",
    "T30n1565_002:0048b07": "斷，更復有法於三世轉，不滅名常。若無法",
    "T30n1565_002:0048b08": "者，不得有義，是故我言有法是常。若無法",
    "T30n1565_002:0048b09": "者，則為是斷。汝是意，我今解釋。若有法",
    "T30n1565_002:0048b10": "者，是則得言三世流轉。常法定住，不動不變，",
    "T30n1565_002:0048b11": "云何而得三世流轉？若流轉者，則是無常。問",
    "T30n1565_002:0048b12": "曰：云何無常？答曰：若過去者，云何是常？若",
    "T30n1565_002:0048b13": "過去者，則是無常。云何過去？過去名失、名盡、",
    "T30n1565_002:0048b14": "名滅、名為無體，彼云何常？若其無體，云何過",
    "T30n1565_002:0048b15": "去？若有物體，云何過去？若其有者，石女之",
    "T30n1565_002:0048b16": "子亦應是常，以無體故。",
    "T30n1565_002:0048b17": "又若過去，常義不成。未來世常，義亦不成。問",
    "T30n1565_002:0048b18": "曰：云何不成？答曰：此未來者，名為無體、名",
    "T30n1565_002:0048b19": "為不生、名為不出。彼若如是，云何為常？若其",
    "T30n1565_002:0048b20": "常者，兔角亦常，此義不可。若謂有物，云何未",
    "T30n1565_002:0048b21": "來若或是常、若或未來？義不相應。",
    "T30n1565_002:0048b22": "又現在常，義亦不成。問曰：云何不成？答曰：",
    "T30n1565_002:0048b23": "此現在者，現法流轉故名現在。彼現在法，一",
    "T30n1565_002:0048b24": "念不住。若一念住，一劫亦住。而此住相，實不",
    "T30n1565_002:0048b25": "可得。以無住故，念亦是無。若念轉者，云何是",
    "T30n1565_002:0048b26": "常？若不生者，何有現在、未來、過去時節成",
    "T30n1565_002:0048b27": "就？時無體故。若有體者，是則過去、未來、現",
    "T30n1565_002:0048b28": "在則不是時；若是時者，過去、未來、現在非",
    "T30n1565_002:0048b29": "體。時或與體若一若異，義皆不成。又時與",
    "T30n1565_002:0048c01": "體，有尚不成，何況過去、未來、現在或復是",
    "T30n1565_002:0048c02": "常？若有體常，體自不成。體不成故，云何成",
    "T30n1565_002:0048c03": "常？是故常無。如汝意謂，如其無物，則非法",
    "T30n1565_002:0048c04": "者。此最不成。汝何意故謂無物者則非是法？",
    "T30n1565_002:0048c05": "若以無物則非法者，是則有法亦非是法，以",
    "T30n1565_002:0048c06": "無與有共相對故。以無法無、有法亦無，以彼",
    "T30n1565_002:0048c07": "無法不成就故。如其無法不成法者，云何有",
    "T30n1565_002:0048c08": "法而得成法？云何有法名為有法？",
    "T30n1565_002:0048c09": "若汝意謂，此有法者，更有因緣有此有法；則",
    "T30n1565_002:0048c10": "有法與彼無法則不相對。此今解釋。若汝",
    "T30n1565_002:0048c11": "分別此有法者更有有法，二有平等相似相",
    "T30n1565_002:0048c12": "對，不同無者。此之有法更有有法、更無有法？",
    "T30n1565_002:0048c13": "此我今釋。若彼有法更有有法，是則無窮。若",
    "T30n1565_002:0048c14": "汝意謂，從於無法而有有法，是則無因而有",
    "T30n1565_002:0048c15": "法生。是則有法，義不成就。如是無法而有法",
    "T30n1565_002:0048c16": "生，無信樂者。如是有無，汝捨勿攝。",
    "T30n1565_002:0048c17": "又有法明相對明示彼有法者。若其有體，",
    "T30n1565_002:0048c18": "得言有法。若無體者，是則不得名為有法，彼",
    "T30n1565_002:0048c19": "體不成。體若不成，云何而得成有成無？汝可",
    "T30n1565_002:0048c20": "捨此有無分別。何用此為？",
    "T30n1565_002:0048c21": "復有義釋，如是滅生、斷常等法。其義云何？為",
    "T30n1565_002:0048c22": "一物中一時而有？為當前後？此我今釋。不相",
    "T30n1565_002:0048c23": "應法云何一處？互相違故。滅等相違，不得同",
    "T30n1565_002:0048c24": "處。於一物中云何不壞？",
    "T30n1565_002:0048c25": "若汝意謂，於一念中有滅有生、有斷常等，則",
    "T30n1565_002:0048c26": "不相應。若汝復謂，於一物中，非一念轉，異",
    "T30n1565_002:0048c27": "異念中差別轉者，則不相應。問曰：云何名為",
    "T30n1565_002:0048c28": "不相應耶？答曰：若如是者，更異法滅、更異法",
    "T30n1565_002:0048c29": "生、更異法斷、更異法常。如是等故，此一物",
    "T30n1565_002:0049a01": "中云何別異？若汝意欲避如是過，異物異滅，",
    "T30n1565_002:0049a02": "物外異生、異斷、異常，如是等者，此則不成。問",
    "T30n1565_002:0049a03": "曰：云何不成？答曰：若如是者，則於一物亦",
    "T30n1565_002:0049a04": "得言有、亦得言無，無此道理。是故一異，義則",
    "T30n1565_002:0049a05": "不成。非唯滅等一異不成，復何者法若有",
    "T30n1565_002:0049a06": "滅等、彼共滅等一異不成？問曰：云何為唯滅",
    "T30n1565_002:0049a07": "等一異不成？為一切法一異不成？答曰：一切",
    "T30n1565_002:0049a08": "諸法皆亦如是，一異不成。如偈句言：「亦非",
    "T30n1565_002:0049a09": "一義，非異義故。」問曰：云何一切諸法一異不",
    "T30n1565_002:0049a10": "成？答曰：以不生故、如石女兒。若法生者、一",
    "T30n1565_002:0049a11": "異義成。若一切法皆不生者、一異之義云何",
    "T30n1565_002:0049a12": "可成？如石女兒，本自不生，無自體故。又無自",
    "T30n1565_002:0049a13": "體，以因緣故。因緣法者，無法可得。若因緣",
    "T30n1565_002:0049a14": "者，則非是生，經中說故。此一異義，則不成",
    "T30n1565_002:0049a15": "就。",
    "T30n1565_002:0049a16": "問曰：云何因緣名為不生？若不生者，云何而",
    "T30n1565_002:0049a17": "說名為因緣？若因緣者，云何不生？若不生者，",
    "T30n1565_002:0049a18": "云何因緣？如其因緣名不生者，義不相應。答",
    "T30n1565_002:0049a19": "曰：此不相應。若說因緣，則不相應。若體是",
    "T30n1565_002:0049a20": "有，云何因緣以先有故？如其無者，則是無",
    "T30n1565_002:0049a21": "法，云何因緣以無法故？如其無法有因緣",
    "T30n1565_002:0049a22": "者，是則兔角亦須因緣。因者無體，以無物",
    "T30n1565_002:0049a23": "故，如虛空花。是故此義道理則成。思惟因緣，",
    "T30n1565_002:0049a24": "則是不生。何者因緣？",
    "T30n1565_002:0049a25": "問曰：因緣二種：一內、二外。內者，所謂無明",
    "T30n1565_002:0049a26": "緣行，乃至老死；外因緣者，所謂一切器世間",
    "T30n1565_002:0049a27": "中種子芽等。答曰：此如是法，今共籌量。若",
    "T30n1565_002:0049a28": "汝分別此無明等十二諸分因緣法者，如汝",
    "T30n1565_002:0049a29": "所說，此十二分為如車分。於車為分，名為因",
    "T30n1565_002:0049b01": "緣，為此十二而共和合，名為因緣。為一一分",
    "T30n1565_002:0049b02": "自是因緣？為二二分二分因緣？為當於此一",
    "T30n1565_002:0049b03": "切分外更有因緣？為唯相貌？此一切法，如是",
    "T30n1565_002:0049b04": "思量，皆不相應。問曰：云何名為不相應耶？答",
    "T30n1565_002:0049b05": "曰：以念念故。若唯是一，則無因緣。問曰：云",
    "T30n1565_002:0049b06": "何是一則無因緣？答曰：若如是者，唯一無",
    "T30n1565_002:0049b07": "明得為因緣，餘非因緣。又復二者亦非因",
    "T30n1565_002:0049b08": "緣，以滅與生二不俱故，如生不生則不和",
    "T30n1565_002:0049b09": "合。分別車分亦不相應，因緣和合不可得",
    "T30n1565_002:0049b10": "故。現見車分，於一時中有法和合。無明等",
    "T30n1565_002:0049b11": "分，於一時中不見有法。如是因緣，說名因",
    "T30n1565_002:0049b12": "緣。如車分、車。無明等分，則不如是，滅生生",
    "T30n1565_002:0049b13": "滅，法無和合。若無和合，為說何法？若無所",
    "T30n1565_002:0049b14": "說，云何說法？所有言說，是法相貌。云何相",
    "T30n1565_002:0049b15": "貌可得言有？如阿闍梨提婆偈言：",
    "T30n1565_002:0049b16": "「一法名無體，　　以無和合故；",
    "T30n1565_002:0049b17": "若一無體者，　　是則無和合。」",
    "T30n1565_002:0049b18": "若離諸分更別有法，則非因緣，以不生故。如",
    "T30n1565_002:0049b19": "是因緣不生義成。如佛說言：「言因緣者，因緣",
    "T30n1565_002:0049b20": "則空。」是故應捨因緣之義，不應攝受。如是思",
    "T30n1565_002:0049b21": "量，一義異義二皆不成。又見一已，取異相",
    "T30n1565_002:0049b22": "對；既見異故，取一相對。相對不成，如偈說言：",
    "T30n1565_002:0049b23": "「異異因緣外，　　更無有法生，",
    "T30n1565_002:0049b24": "不異因緣外，　　則無法可得。",
    "T30n1565_002:0049b25": "異異更無異，　　不異異亦無，",
    "T30n1565_002:0049b26": "如其異無者，　　異更不可得。」",
    "T30n1565_002:0049b27": "如是一異，應捨勿攝。如是捨已，知本性空。心",
    "T30n1565_002:0049b28": "念彼空，何用攝受虛妄不實？問曰：如是如",
    "T30n1565_002:0049b29": "是。一切諸法本性自空，此第一義，是真是實。",
    "T30n1565_002:0049c01": "我今始解，如來實語。如世尊說，一切諸法本",
    "T30n1565_002:0049c02": "性自空，無自體故。此復云何世間之人一切",
    "T30n1565_002:0049c03": "現見去來不成？答曰：以阿含故。問曰：何者阿",
    "T30n1565_002:0049c04": "含？答曰：此如是義，於《大經》中，如來說言：「須",
    "T30n1565_002:0049c05": "菩提！一切諸法去來行空。彼人不覺，取著不",
    "T30n1565_002:0049c06": "捨。而彼空法，不去不來，無有一法而不空",
    "T30n1565_002:0049c07": "者。」又復說言，一切諸法悉不來者。此是阿",
    "T30n1565_002:0049c08": "含，又道理故。若法不生，則無去來，猶如兔",
    "T30n1565_002:0049c09": "角。此義成就。又偈說言：",
    "T30n1565_002:0049c10": "「已去則不去，　　未去亦不去，",
    "T30n1565_002:0049c11": "離已去不去，　　現去則非去。」",
    "T30n1565_002:0049c12": "此復廣說。何者為去？何法是去？去者是誰？若",
    "T30n1565_002:0049c13": "是我去，以無我故，去義不成。汝法我常不動",
    "T30n1565_002:0049c14": "不搖，云何能去？若我能去，虛空亦去，而此虛",
    "T30n1565_002:0049c15": "空，實無去法。我者不能從於此方而到彼方，",
    "T30n1565_002:0049c16": "無離無合。汝所立我，遍一切處，則無去處，",
    "T30n1565_002:0049c17": "自在秉執，遍一切故。以是義故，我則不去。",
    "T30n1565_002:0049c18": "若汝意謂，以身隨心，是故有行。此義不然。以",
    "T30n1565_002:0049c19": "其有常無常過故，又以有分無分過故，又以",
    "T30n1565_002:0049c20": "有色無色過故。心非作故，身不隨行，行不可",
    "T30n1565_002:0049c21": "得。心身有無常不成就，云何此方行到彼方？",
    "T30n1565_002:0049c22": "如迦卑邏弟子意謂，由勝因緣丈夫流轉，如",
    "T30n1565_002:0049c23": "是名行；丈夫作已，迴故名還，是故由勝得有",
    "T30n1565_002:0049c24": "去來。此我解釋，汝今乃以虛空之華作歡喜",
    "T30n1565_002:0049c25": "丸，與石女兒令使食之。汝勝是無，而汝意",
    "T30n1565_002:0049c26": "謂，由勝力故，丈夫去來。勝雖是常，而能令使",
    "T30n1565_002:0049c27": "丈夫去來，義亦如是。如汝意解，如丈夫行，則",
    "T30n1565_002:0049c28": "非是作，亦不成就有所行法，若村城等。此先",
    "T30n1565_002:0049c29": "已遮，以不生故。",
    "T30n1565_002:0050a01": "又復更有說有為者，彼則無去，無動搖故。行",
    "T30n1565_002:0050a02": "是相貌，如是相貌非有為體。如是皆說，一切",
    "T30n1565_002:0050a03": "有為念念無常，如是不住，云何有行？是故偈",
    "T30n1565_002:0050a04": "言：「有生得言行，亦得言作者。」如是故知，有為",
    "T30n1565_002:0050a05": "之法雖生雖行，如是生者於先已遮。復有偈",
    "T30n1565_002:0050a06": "言：",
    "T30n1565_002:0050a07": "「有為無來處，　　念念不住故，",
    "T30n1565_002:0050a08": "又亦無去處，　　如是故無住。」",
    "T30n1565_002:0050a09": "如是有為行至異處，則無此理，無行作故。如",
    "T30n1565_002:0050a10": "是有為有尚不成，況有行去、若到已還？自體",
    "T30n1565_002:0050a11": "空故。",
    "T30n1565_002:0050a12": "若汝意謂，陰有行去，有為不攝。此義不然，陰",
    "T30n1565_002:0050a13": "不成故。問曰：云何不成？答曰：因緣空故。此",
    "T30n1565_002:0050a14": "義云何？猶如兔角，畢竟如是無有因緣；色等",
    "T30n1565_002:0050a15": "諸陰，亦復如是，因緣畢竟不可得也。此如是",
    "T30n1565_002:0050a16": "知，因緣空故，色等陰無。如阿闍梨所說偈言：",
    "T30n1565_002:0050a17": "「離色之因緣，　　色則不可得，",
    "T30n1565_002:0050a18": "亦復不離色，　　而見色因緣。",
    "T30n1565_002:0050a19": "離色之因緣，　　色自成就色，",
    "T30n1565_002:0050a20": "物不得因緣，　　不得無因緣。」",
    "T30n1565_002:0050a21": "應如是知，無因緣故，色則是無。如是一切，若",
    "T30n1565_002:0050a22": "汝意謂，微塵是有。此不成故，如是行義則不",
    "T30n1565_002:0050a23": "可成。如汝說言，一切現見有行去來。此義不",
    "T30n1565_002:0050a24": "然，現不成故。問曰：云何不成？答曰：此現者",
    "T30n1565_002:0050a25": "名或知或物。此我今釋。若知應說何者是知？",
    "T30n1565_002:0050a26": "是誰之現？若六境界是可得者，境界無故，云",
    "T30n1565_002:0050a27": "何可得知是現耶？有念念者，彼則無現，乃至",
    "T30n1565_002:0050a28": "不疑有現無現，是則為勝。知現之知，此知非",
    "T30n1565_002:0050a29": "現，知境界故。知不成故，說有物人，則捨自法，",
    "T30n1565_002:0050b01": "物云何現此之現相？量遮法中廣遮此事。此",
    "T30n1565_002:0050b02": "何者現？今何者現？又復如來有偈說言：",
    "T30n1565_002:0050b03": "「眼則不見色，　　識則不知法，",
    "T30n1565_002:0050b04": "此第一隱密，　　世間不能知。」",
    "T30n1565_002:0050b05": "如是之義，阿闍梨言：",
    "T30n1565_002:0050b06": "「何人自於自，　　不曾能自見；",
    "T30n1565_002:0050b07": "若不能見自，　　云何能見他？」",
    "T30n1565_002:0050b08": "如是無現，現不可得。如汝說言，一切現見有",
    "T30n1565_002:0050b09": "去來者。此義不然。去來非色，云何言現？非眼",
    "T30n1565_002:0050b10": "所得，非意所念，彼不成有，豈可現見？若汝意",
    "T30n1565_002:0050b11": "謂，以有比故知是有者，比亦不成，前有現",
    "T30n1565_002:0050b12": "故。比之與現，俱不成故。比者名知，是意分",
    "T30n1565_002:0050b13": "別。如是比者，唯意能取，意所攝故。是故此義",
    "T30n1565_002:0050b14": "則不如是，意亦無故。",
    "T30n1565_002:0050b15": "問曰：此如是義，若法不生則無去來，亦復無",
    "T30n1565_002:0050b16": "現。誰安隱心不狂之人而受此義，謂於一切",
    "T30n1565_002:0050b17": "不生法中而有去來？如是異義、如是一義，如",
    "T30n1565_002:0050b18": "是常義、如是斷義，如是生義、如是滅義，此等",
    "T30n1565_002:0050b19": "一切以不生故皆悉不成。又一切法云何不",
    "T30n1565_002:0050b20": "生？答曰：偈言：",
    "T30n1565_002:0050b21": "「非自亦非他，　　非二非無因，",
    "T30n1565_002:0050b22": "一切法如是，　　是故皆不生。」",
    "T30n1565_002:0050b23": "順中論義入大般若波羅蜜經初品法門卷下"
}