{
    "T48n2022_002:1022b04": "禪林寶訓卷第二",
    "T48n2022_002:1022b06": "東吳沙門淨善重集",
    "T48n2022_002:1022b07": "湛堂準和尚初參真淨。常炙燈帳中看讀。真",
    "T48n2022_002:1022b08": "淨呵曰。所謂學者求治心也。學雖多而心不",
    "T48n2022_002:1022b09": "治。縱學而奚益。而況百家異學。如山之高海",
    "T48n2022_002:1022b10": "之深。子若為盡之。今棄本逐末如賤使貴。恐",
    "T48n2022_002:1022b11": "妨道業。直須杜絕諸緣當求妙悟。他日觀之",
    "T48n2022_002:1022b12": "如推門入臼。故不難矣。湛堂即時屏去所習",
    "T48n2022_002:1022b13": "專注禪觀。一日聞衲子讀諸葛孔明出師表。",
    "T48n2022_002:1022b14": "豁然開悟。凝滯頓釋辯才無礙。在流輩中鮮",
    "T48n2022_002:1022b15": "有過者。",
    "T48n2022_002:1022b16": "湛堂曰。有道德者樂於眾。無道德者樂於身。",
    "T48n2022_002:1022b17": "樂於眾者長。樂於身者亡。今稱住持者。多以",
    "T48n2022_002:1022b18": "好惡臨眾。故眾人拂之。求其好而知其惡。惡",
    "T48n2022_002:1022b19": "而知其好者鮮矣。故曰。與眾同憂樂。同好惡",
    "T48n2022_002:1022b20": "者義也。義之所在天下孰不歸焉(二事癩可贅疣集)。",
    "T48n2022_002:1022b21": "湛堂曰。道者古今正權。善弘道者要在變通。",
    "T48n2022_002:1022b22": "不知變者。拘文執教滯相殢情。此皆不達權",
    "T48n2022_002:1022b23": "變故。僧問趙州。萬法歸一一歸何處。州云。我",
    "T48n2022_002:1022b24": "在青州做領布衫。重七斤。謂古人不達權變",
    "T48n2022_002:1022b25": "能若是之酬酢。聖人云。幽谷無私遂至斯響。",
    "T48n2022_002:1022b26": "洪鐘簴受扣無不應。是知通方上士。將返常",
    "T48n2022_002:1022b27": "合道。不守一而不應變也(與李商老書)。",
    "T48n2022_002:1022b28": "湛堂曰。學者求友須是可為師者。時中長懷",
    "T48n2022_002:1022b29": "尊敬。作事取法期有所益。或智識差勝於我。",
    "T48n2022_002:1022c01": "亦可相從。警所未逮。萬一與我相似則不如",
    "T48n2022_002:1022c02": "無也(寶峯實錄)。",
    "T48n2022_002:1022c03": "湛堂曰。祖庭秋晚。林下人不為囂浮者。固自",
    "T48n2022_002:1022c04": "難得。昔真如住智海。嘗言。在湘西道吾時。眾",
    "T48n2022_002:1022c05": "雖不多猶有老衲數輩履踐此道。自大溈來",
    "T48n2022_002:1022c06": "此不下九百僧。無七五人會我說話。予以是",
    "T48n2022_002:1022c07": "知。得人。不在眾多也(實錄)。",
    "T48n2022_002:1022c08": "湛堂曰。惟人履行。不可以一詶一詰固能盡",
    "T48n2022_002:1022c09": "知。蓋口舌辯利者。事或未可信。辭語拙訥者。",
    "T48n2022_002:1022c10": "理或不可窮。雖窮其辭恐未窮其理。能服其",
    "T48n2022_002:1022c11": "口恐未服其心。惟人難知。聖人所病。況近世",
    "T48n2022_002:1022c12": "衲子。聰明不務通物情。視聽多只伺過隙。與",
    "T48n2022_002:1022c13": "眾違欲與道乖方。相尚以欺相冐以詐。使佛",
    "T48n2022_002:1022c14": "祖之道靡靡而愈薄。殆不可救矣(答魯直書)。",
    "T48n2022_002:1022c15": "湛堂謂妙喜曰。像季比丘外多狥物內不明",
    "T48n2022_002:1022c16": "心。縱有弘為皆非究竟。蓋所附卑猥而使然。",
    "T48n2022_002:1022c17": "如搏牛之虻飛止數步。若附驥尾便有追風",
    "T48n2022_002:1022c18": "逐日之能。乃依托之勝也。是故學者居必擇",
    "T48n2022_002:1022c19": "處遊必就士。遂能絕邪僻近中正聞正言也。",
    "T48n2022_002:1022c20": "昔福嚴雅和尚。每愛真如喆標致可尚。但未",
    "T48n2022_002:1022c21": "知所附者何人。一日見與大寧寬蔣山元翠",
    "T48n2022_002:1022c22": "巖真偕行。雅喜不自勝。從容謂喆曰。諸大士",
    "T48n2022_002:1022c23": "法門龍象。子得從之遊。異日支吾道之傾頹。",
    "T48n2022_002:1022c24": "彰祖教之利濟。固不在予多囑也(日涉記)。",
    "T48n2022_002:1022c25": "湛堂謂妙喜曰。參禪須要識慮高遠志氣超",
    "T48n2022_002:1022c26": "邁。出言行事持信於人。勿隨勢利苟枉自然。",
    "T48n2022_002:1022c27": "不為朋輩描摸時所上下也(寶峯記聞)。",
    "T48n2022_002:1022c28": "湛堂曰。予昔同靈源侍晦堂于章江寺。靈源",
    "T48n2022_002:1022c29": "一日與二僧入城。至晚方歸。晦堂因問。今日",
    "T48n2022_002:1023a01": "何往。靈源曰。適往大寧來。時死心在旁。厲聲",
    "T48n2022_002:1023a02": "呵曰。參禪欲脫生死。發言先要誠實。清兄何",
    "T48n2022_002:1023a03": "得妄語。靈源面熱不敢對。自爾不入城郭。不",
    "T48n2022_002:1023a04": "妄發言。予固知靈源死心皆良器也(日涉記)。",
    "T48n2022_002:1023a05": "湛堂曰。靈源好閱經史。食息未嘗少憩。僅能",
    "T48n2022_002:1023a06": "背諷乃止。晦堂因呵之。靈源曰。嘗聞用力多",
    "T48n2022_002:1023a07": "者收功遠。故黃太史魯直曰。清兄好學如饑",
    "T48n2022_002:1023a08": "渴之嗜飲食。視利養紛華若惡臭。蓋其誠心",
    "T48n2022_002:1023a09": "自然非特爾也(贅疣集)。",
    "T48n2022_002:1023a10": "靈源清和尚住舒州太平。每見佛眼臨眾周",
    "T48n2022_002:1023a11": "密不甚失事。因問其要。佛眼曰。用事寧失於",
    "T48n2022_002:1023a12": "寬勿失於急。寧失於略勿失於詳。急則不可",
    "T48n2022_002:1023a13": "捄詳則無所容。當持之於中道。待之以含緩。",
    "T48n2022_002:1023a14": "庶幾為臨眾行事之法也(拾遺)。",
    "T48n2022_002:1023a15": "靈源謂長靈卓和尚曰。道之行固自有時。昔",
    "T48n2022_002:1023a16": "慈明放意於荊楚間。含恥忍垢見者忽之。慈",
    "T48n2022_002:1023a17": "明笑而已。有問其故。對曰。連城與瓦礫相觸。",
    "T48n2022_002:1023a18": "予固知不勝矣。逮見神鼎後譽播叢林。終起",
    "T48n2022_002:1023a19": "臨濟之道。嗟乎道與時也苟可強乎(筆帖)。",
    "T48n2022_002:1023a20": "靈源謂黃太史曰。古人云。抱火措于積薪之",
    "T48n2022_002:1023a21": "下而寢其上。火未及然固以為安。此誠喻安",
    "T48n2022_002:1023a22": "危之機。死生之理明如杲日間不容髮。夫人",
    "T48n2022_002:1023a23": "平居燕處罕以生死禍患為慮。一旦事出不",
    "T48n2022_002:1023a24": "測。方頓足扼腕。而捄之終莫能濟矣(筆帖)。",
    "T48n2022_002:1023a25": "靈源謂佛鑑曰。凡接東山師兄書。未嘗言世",
    "T48n2022_002:1023a26": "諦事。唯丁寧忘軀弘道。誘掖後來而已。近得",
    "T48n2022_002:1023a27": "書云。諸莊旱損我總不憂。只憂禪家無眼。今",
    "T48n2022_002:1023a28": "夏百餘人。室中舉箇狗子無佛性話。無一人",
    "T48n2022_002:1023a29": "會得。此可為憂。至哉斯言。與憂院門不辦。怕",
    "T48n2022_002:1023b01": "官人嫌責。慮聲位不揚。恐徒屬不盛者。實霄",
    "T48n2022_002:1023b02": "壤矣。每念此稱實之言。豈復得聞。吾姪為嫡",
    "T48n2022_002:1023b03": "嗣。能力振家風。當慰宗屬之望。是所切禱(蟾侍",
    "T48n2022_002:1023b04": "者日錄)。",
    "T48n2022_002:1023b05": "靈源曰。磨礱砥礪不見其損。有時而盡。種樹",
    "T48n2022_002:1023b06": "蓄養不見其益。有時而大。積德累行不知其",
    "T48n2022_002:1023b07": "善。有時而用。棄義背理不知其惡。有時而亡。",
    "T48n2022_002:1023b08": "學者果熟計而履踐之。成大器播美名。斯今",
    "T48n2022_002:1023b09": "古不易之道也(筆帖)。",
    "T48n2022_002:1023b10": "靈源謂古和尚曰。禍福相倚吉凶同域。惟人",
    "T48n2022_002:1023b11": "自召安可不思。或專己之喜怒。而隘於含容。",
    "T48n2022_002:1023b12": "或私心靡費而從人之所欲。皆非住持之急。",
    "T48n2022_002:1023b13": "茲實恣肆之悠漸。禍害之基源也(筆帖)。",
    "T48n2022_002:1023b14": "靈源謂伊川先生曰。禍能生福福能生禍。禍",
    "T48n2022_002:1023b15": "生於福者。緣處災危之際切於思安深於求",
    "T48n2022_002:1023b16": "理。遂能祇畏敬謹。故福之生也。宜矣。福生於",
    "T48n2022_002:1023b17": "禍者。緣居安泰之時。縱其奢欲肆其驕怠。尤",
    "T48n2022_002:1023b18": "多輕忽侮慢。故禍之生也。宜矣。聖人云。多",
    "T48n2022_002:1023b19": "難成其志。無難喪其身。得乃喪之端。喪乃得",
    "T48n2022_002:1023b20": "之理。是知福不可屢僥倖。得不可常覬覦。居",
    "T48n2022_002:1023b21": "福以慮禍。則其福可保。見得而慮喪。則其得",
    "T48n2022_002:1023b22": "必臻。故君子安不忘危理不忘亂者也(筆帖)。",
    "T48n2022_002:1023b23": "靈源謂伊川先生曰。夫人有惡其跡可畏其",
    "T48n2022_002:1023b24": "影却背而走者。然走愈急迹愈多而影愈疾。",
    "T48n2022_002:1023b25": "不如就陰而止影自滅而迹自絕矣。日用明",
    "T48n2022_002:1023b26": "此可坐進斯道(筆帖)。",
    "T48n2022_002:1023b27": "靈源曰。凡住持位過其任者鮮克有終。蓋福",
    "T48n2022_002:1023b28": "德淺薄量度狹隘。聞見鄙陋又不能從善務",
    "T48n2022_002:1023b29": "義。以自廣而致然也(日錄)。",
    "T48n2022_002:1023c01": "靈源聞覺範貶竄嶺海嘆曰。蘭植中塗。必無",
    "T48n2022_002:1023c02": "經時之翠。桂生幽壑。終抱彌年之丹。古今才",
    "T48n2022_002:1023c03": "智喪身讒謗罹禍者多。求其與世浮沈能保",
    "T48n2022_002:1023c04": "其身者少。故聖人言。當世聰明深察而近於",
    "T48n2022_002:1023c05": "死者。好議人者也。博辯宏大而危其身者。好",
    "T48n2022_002:1023c06": "發人之惡也。在覺範有之矣(章江集)。",
    "T48n2022_002:1023c07": "靈源謂覺範曰。聞在南中時究楞嚴特加箋",
    "T48n2022_002:1023c08": "釋。非不肖所望。蓋文字之學不能洞當人之",
    "T48n2022_002:1023c09": "性源。徒與後學障先佛之智眼。病在依他作",
    "T48n2022_002:1023c10": "解塞自悟門。資口舌則可勝淺聞。廓神機終",
    "T48n2022_002:1023c11": "難極妙證。故於行解多致參差。而日用見聞",
    "T48n2022_002:1023c12": "尤增隱昧也(章江集)。",
    "T48n2022_002:1023c13": "靈源曰。學者舉措不可不審。言行不可不稽。",
    "T48n2022_002:1023c14": "寡言者未必愚。利口者未必智。鄙樸者未必",
    "T48n2022_002:1023c15": "悖。承順者未必忠。故善知識不以辭盡人情。",
    "T48n2022_002:1023c16": "不以意選學者。夫湖海衲子誰不欲求道。於",
    "T48n2022_002:1023c17": "中悟明見理者。千百無一。其間修身勵行聚",
    "T48n2022_002:1023c18": "學樹德。非三十年而不能致。偶一事過差而",
    "T48n2022_002:1023c19": "叢林棄之。則終身不可立。夫耀乘之珠。不能",
    "T48n2022_002:1023c20": "無纇。連城之璧。寧免無瑕。凡在有情安得無",
    "T48n2022_002:1023c21": "咎。夫子聖人也。猶以五十學易無大過為言。",
    "T48n2022_002:1023c22": "契經則曰。不怕念起惟恐覺遲。況自聖賢以",
    "T48n2022_002:1023c23": "降孰無過失哉。在善知識曲成。則品物不遺",
    "T48n2022_002:1023c24": "矣。故曰巧梓順輪桷之用。枉直無廢材。良御",
    "T48n2022_002:1023c25": "適險易之宜。駑驥無失性。物既如此人亦宜",
    "T48n2022_002:1023c26": "然。若進退隨愛憎之情。離合繫異同之趣。是",
    "T48n2022_002:1023c27": "由捨繩墨而裁曲直。棄權衡而較重輕。雖曰",
    "T48n2022_002:1023c28": "精微不能無謬矣。",
    "T48n2022_002:1023c29": "靈源曰。善住持者以眾人心為心。未嘗私其",
    "T48n2022_002:1024a01": "心。以眾人耳目為耳目。未嘗弘其耳目。遂能",
    "T48n2022_002:1024a02": "通眾人之志。盡眾人之情。夫用眾人之心為",
    "T48n2022_002:1024a03": "心。則我之好惡乃眾人好惡。故好者不邪惡",
    "T48n2022_002:1024a04": "者不謬。又安用私託腹心而甘服其諂媚哉。",
    "T48n2022_002:1024a05": "既用眾人耳目為耳目。則眾人聰明皆我聰",
    "T48n2022_002:1024a06": "明。故明無不鑒聰無不聞。又安用私託耳目",
    "T48n2022_002:1024a07": "而固招其蔽惑耶。夫布腹心託耳目。惟賢達",
    "T48n2022_002:1024a08": "之士務求己過。與眾同欲無所偏私。故眾人",
    "T48n2022_002:1024a09": "莫不歸心。所以道德仁義流布遐遠者。宜其",
    "T48n2022_002:1024a10": "然也。而愚不肖之意。務求人之過。與眾違欲",
    "T48n2022_002:1024a11": "溺於偏私。故眾人莫不離心。所以惡名險行",
    "T48n2022_002:1024a12": "傳播遐遠者。亦宜其然也。是知住持人與眾",
    "T48n2022_002:1024a13": "同欲。謂之賢哲。與眾違欲。謂之庸流。大率布",
    "T48n2022_002:1024a14": "腹心託耳目之意有殊。而善惡成敗相返如",
    "T48n2022_002:1024a15": "此。得非求過之情有異。任人之道不同者哉。",
    "T48n2022_002:1024a16": "靈源曰。近世作長老涉二種緣。多見智識不",
    "T48n2022_002:1024a17": "明。為二風所觸喪於法體。一應逆緣多觸衰",
    "T48n2022_002:1024a18": "風。二應順緣多觸利風。既為二風所觸。則喜",
    "T48n2022_002:1024a19": "怒之氣交於心。欝勃之色浮於面。是致取辱",
    "T48n2022_002:1024a20": "法門譏誚賢達。唯智者善能轉為攝化之方。",
    "T48n2022_002:1024a21": "美導後來。如瑯瑘和尚。往蘇州看范希文。因",
    "T48n2022_002:1024a22": "受信施及千餘緡。遂遣人。陰計在城諸寺僧",
    "T48n2022_002:1024a23": "數皆密送錢。同日為眾檀設齋。其即預辭范",
    "T48n2022_002:1024a24": "公。是日侵早發船。逮天明眾知已去。有追至",
    "T48n2022_002:1024a25": "常州而得見者。受法利而迴。觀此老一舉。使",
    "T48n2022_002:1024a26": "姑蘇道俗悉起信心增深道種。此所謂轉為",
    "T48n2022_002:1024a27": "攝化之方。與夫竊法位苟利養為一身之謀",
    "T48n2022_002:1024a28": "者。實霄壤也(與德和尚書)。",
    "T48n2022_002:1024a29": "文正公謂瑯瑘曰。去年到此。思得林下人可",
    "T48n2022_002:1024b01": "語者。嘗問一吏。諸山有好僧否。吏稱北寺瑞",
    "T48n2022_002:1024b02": "光希茂二僧為佳。予曰。此外諸禪律中別無",
    "T48n2022_002:1024b03": "耶。吏對予曰。儒尊士行僧論德業。如希茂二",
    "T48n2022_002:1024b04": "人者。三十年蹈不越閫衣惟布素。聲名利養",
    "T48n2022_002:1024b05": "了無所滯。故邦人高其操履而師敬之。若其",
    "T48n2022_002:1024b06": "登座說法代佛揚化機辯自在稱善知識者。",
    "T48n2022_002:1024b07": "非頑吏能曉。逮暇日訪希茂二上人。視其素",
    "T48n2022_002:1024b08": "行一如吏言。予退思。舊稱蘇秀好風俗。今觀",
    "T48n2022_002:1024b09": "老吏尚能分君子小人優劣。況其識者耶。瑯",
    "T48n2022_002:1024b10": "瑘曰。若吏所言誠為高議。請記之以曉未聞",
    "T48n2022_002:1024b11": "(瑯瑘別錄)。",
    "T48n2022_002:1024b12": "靈源曰。鍾山元和尚平生不交公卿不苟名",
    "T48n2022_002:1024b13": "利。以卑自牧以道自樂。士大夫初勉其應世。",
    "T48n2022_002:1024b14": "元曰。苟有良田何憂晚成。第恐乏才具耳。荊",
    "T48n2022_002:1024b15": "公聞之曰。色斯舉矣翔而後集。在元公得之",
    "T48n2022_002:1024b16": "矣(贅疣集)。",
    "T48n2022_002:1024b17": "靈源曰。先哲言學道悟之為難。既悟守之為",
    "T48n2022_002:1024b18": "難。既守行之為難。今當行時。其難又過於悟",
    "T48n2022_002:1024b19": "守。蓋悟守者精進堅卓。勉在己躬而已。惟行",
    "T48n2022_002:1024b20": "者必等心死誓以損己益他為任。若心不等",
    "T48n2022_002:1024b21": "誓不堅。則損益倒置。便墮為流俗阿師。是宜",
    "T48n2022_002:1024b22": "祇畏。",
    "T48n2022_002:1024b23": "靈源曰。東山師兄天資特異語默中度。尋常",
    "T48n2022_002:1024b24": "出示語句。其理自勝。諸方欲效之不詭俗。則",
    "T48n2022_002:1024b25": "淫陋終莫能及。求於古人中亦不可得。然猶",
    "T48n2022_002:1024b26": "謙光導物不啻饑渴。嘗曰。我無法寧克勤諸",
    "T48n2022_002:1024b27": "子。真法門中罪人矣。",
    "T48n2022_002:1024b28": "靈源道學行義純誠厚德。有古人之風。安重",
    "T48n2022_002:1024b29": "寡言。尤為士大夫尊敬。嘗曰。眾人之所忽。聖",
    "T48n2022_002:1024c01": "人之所謹。況為叢林主助宣佛化。非行解相",
    "T48n2022_002:1024c02": "應詎可為之。要在時時檢責。勿使聲名利養",
    "T48n2022_002:1024c03": "有萌於心。儻法令有所未孚。衲子有所未服。",
    "T48n2022_002:1024c04": "當退思修德以待方來。未見有身正而叢林",
    "T48n2022_002:1024c05": "不治者。所謂觀德人之容。使人之意消。誠實",
    "T48n2022_002:1024c06": "在茲(記聞)。",
    "T48n2022_002:1024c07": "靈源謂圓悟曰。衲子雖有見道之資。若不深",
    "T48n2022_002:1024c08": "蓄厚養。發用必峻暴。非特無補教門。將恐有",
    "T48n2022_002:1024c09": "招禍辱。圓悟禪師曰。學道存乎信。立信在乎",
    "T48n2022_002:1024c10": "誠。存誠於中。然後俾眾無惑。存信於己。可",
    "T48n2022_002:1024c11": "以教人無欺。惟信與誠有補無失。是知誠不",
    "T48n2022_002:1024c12": "一則心莫能保。信不一則言莫能行。古人云。",
    "T48n2022_002:1024c13": "衣食可去誠信不可失。惟善知識當教人以",
    "T48n2022_002:1024c14": "誠信。且心既不誠事既不信。稱善知識可乎。",
    "T48n2022_002:1024c15": "易曰。惟天下至誠遂能盡其性。能盡其性則",
    "T48n2022_002:1024c16": "能盡人之性。而自既不能盡於己。欲望盡於",
    "T48n2022_002:1024c17": "人。眾必紿而不從。自既不誠於前。而曰誠於",
    "T48n2022_002:1024c18": "後。眾必疑而不信。所謂割髮宜及膚。剪爪宜",
    "T48n2022_002:1024c19": "侵體。良以誠不至則物不感。損不至則益不",
    "T48n2022_002:1024c20": "臻。蓋誠與信不可斯須去已也明矣(與虞察院書)。",
    "T48n2022_002:1024c21": "圓悟曰。人誰無過。過而能改。善莫大焉。從上",
    "T48n2022_002:1024c22": "皆稱改過為賢。不以無過為美。故人之行事",
    "T48n2022_002:1024c23": "多有過差。上智下愚俱所不免。唯智者能改",
    "T48n2022_002:1024c24": "過遷善。而愚者多蔽過飾非。遷善則其德日",
    "T48n2022_002:1024c25": "新。是稱君子。飾過則其惡彌著。斯謂小人。是",
    "T48n2022_002:1024c26": "以聞義能徙常情所難。見善樂從賢德所尚。",
    "T48n2022_002:1024c27": "望公相忘於言外可也(與文主簿)。",
    "T48n2022_002:1024c28": "圓悟曰。先師言。做長老有道德感人者。有勢",
    "T48n2022_002:1024c29": "力服人者。猶如鸞鳳之飛百禽愛之。虎狼之",
    "T48n2022_002:1025a01": "行百獸畏之。其感服則一。其品類固霄壤矣。",
    "T48n2022_002:1025a02": "(贅疣集)。",
    "T48n2022_002:1025a03": "圓悟謂隆藏主曰。欲理叢林。而不務得人之",
    "T48n2022_002:1025a04": "情。則叢林不可理。務得人之情而不勤於接",
    "T48n2022_002:1025a05": "下。則人情不可得。務勤接下而不辨賢不肖。",
    "T48n2022_002:1025a06": "則下不可接。務辨賢不肖。而惡言其過悅順",
    "T48n2022_002:1025a07": "其己。則賢不肖不可辨。惟賢達之士不惡言",
    "T48n2022_002:1025a08": "過不悅順己。惟道是從。所以得人情而叢林",
    "T48n2022_002:1025a09": "理矣(廣錄)。",
    "T48n2022_002:1025a10": "圓悟曰。住持以眾智為智眾心為心。恒恐一",
    "T48n2022_002:1025a11": "物不盡其情。一事不得其理。孜孜訪納惟善",
    "T48n2022_002:1025a12": "是求。當問理之是非。詎論事之大小。若理之",
    "T48n2022_002:1025a13": "是。雖靡費大而作之何傷。若事之非。雖用度",
    "T48n2022_002:1025a14": "小而除之何害。蓋小者大之漸。微者著之萌。",
    "T48n2022_002:1025a15": "故賢者慎初聖人存戒。涓涓不遏終變桑田。",
    "T48n2022_002:1025a16": "炎炎靡除卒燎原野。流煽既盛禍災已成。雖",
    "T48n2022_002:1025a17": "欲救之固無及矣。古云。不矜細行終累大德。",
    "T48n2022_002:1025a18": "此之謂也(與佛智書)。",
    "T48n2022_002:1025a19": "圓悟謂元布袋曰。凡稱長老之職助宣佛化。",
    "T48n2022_002:1025a20": "常思以利濟為心。行之而無矜。則所及者廣",
    "T48n2022_002:1025a21": "所濟者眾。然一有矜己逞能之心。則僥倖之",
    "T48n2022_002:1025a22": "念起。而不肖之心生矣(雙林石刻)。",
    "T48n2022_002:1025a23": "圓悟謂妙喜曰。大凡舉措當謹始終。故善作",
    "T48n2022_002:1025a24": "者必善成。善始者必善終。謹終如始則無敗",
    "T48n2022_002:1025a25": "事。古云。惜乎。衣未成而轉為裳。行百里之半",
    "T48n2022_002:1025a26": "於九十。斯皆嘆有始而無終也。故曰。靡不有",
    "T48n2022_002:1025a27": "初鮮克有終。昔晦堂老叔曰。黃蘗勝和尚亦",
    "T48n2022_002:1025a28": "奇衲子。但晚年謬耳。觀其始得不謂之賢(雲門菴集)。",
    "T48n2022_002:1025a29": "圓悟謂佛鑑曰。白雲師翁動用舉措必稽往",
    "T48n2022_002:1025b01": "古。嘗曰。事不稽古謂之不法。予多識前言往",
    "T48n2022_002:1025b02": "行遂成其志。然非特好古。蓋今人不足法。先",
    "T48n2022_002:1025b03": "師每言。師翁執古不知時變。師翁曰。變故易",
    "T48n2022_002:1025b04": "常。乃今人之大患。予終不為也(蟾和尚日錄)。",
    "T48n2022_002:1025b05": "佛鑑懃和尚自太平遷智海。郡守曾公元禮",
    "T48n2022_002:1025b06": "問。孰可繼住持。佛鑒舉昺首座。公欲得一",
    "T48n2022_002:1025b07": "見。佛鑑曰。昺為人剛正。於世邈然無所嗜好。",
    "T48n2022_002:1025b08": "請之猶恐弗從。詎肯自來耶。公固邀之。昺曰。",
    "T48n2022_002:1025b09": "此所謂呈身長老也。竟逃于司空山。公顧謂",
    "T48n2022_002:1025b10": "佛鑒曰。知子莫若父。即命諸山堅請。抑不得",
    "T48n2022_002:1025b11": "已而應命(蟾侍者日錄)。",
    "T48n2022_002:1025b12": "佛鑒謂詢佛燈曰。高上之士不以名位為榮。",
    "T48n2022_002:1025b13": "達理之人不為抑挫所困。其有承恩而效力",
    "T48n2022_002:1025b14": "見利而輸誠。皆中人以下之所為(日錄)。",
    "T48n2022_002:1025b15": "佛鑒謂昺首座曰。凡稱長老要須一物無所",
    "T48n2022_002:1025b16": "好。一有所好則被外物賊矣。好嗜慾則貪愛",
    "T48n2022_002:1025b17": "之心生。好利養則奔競之念起。好順從則阿",
    "T48n2022_002:1025b18": "諛小人合。好勝負則人我之山高。好掊克則",
    "T48n2022_002:1025b19": "嗟怨之聲作。總而窮之不離一心。心若不生",
    "T48n2022_002:1025b20": "萬法自泯。平生所得莫越於斯。汝宜勉旃規",
    "T48n2022_002:1025b21": "正來學(南華石刻)。",
    "T48n2022_002:1025b22": "佛鑑曰。先師節儉一鉢囊鞋袋。百綴千補猶",
    "T48n2022_002:1025b23": "不忍棄置。嘗曰。此二物相從出關。僅五十年",
    "T48n2022_002:1025b24": "矣。詎肯中道棄之。有泉南悟上座送褐布裰。",
    "T48n2022_002:1025b25": "自言。得之海外。冬服則溫。夏服則涼。先師",
    "T48n2022_002:1025b26": "曰。老僧寒有柴炭紙衾。熱有松風水石。蓄此",
    "T48n2022_002:1025b27": "奚為終却之(日錄)。",
    "T48n2022_002:1025b28": "佛鑑曰。先師聞真淨遷化。設位辦供哀哭過",
    "T48n2022_002:1025b29": "禮。嘆曰。斯人難得。見道根柢不帶枝葉。惜其",
    "T48n2022_002:1025c01": "早亡。殊未聞有繼其道者。江西叢林自此寂",
    "T48n2022_002:1025c02": "寥耳(日錄)。",
    "T48n2022_002:1025c03": "佛鑑曰。先師言。白雲師翁平生疏通無城府。",
    "T48n2022_002:1025c04": "顧義有可為者。踊躍以身先之。好引拔賢能",
    "T48n2022_002:1025c05": "不喜附離苟合。一榻翛然危坐終日。嘗謂凝",
    "T48n2022_002:1025c06": "侍者曰。守道安貧衲子素分。以窮達得喪移",
    "T48n2022_002:1025c07": "其所守者。未可語道也(日錄)。",
    "T48n2022_002:1025c08": "佛鑑曰。為道不憂則操心不遠。處身常逸則",
    "T48n2022_002:1025c09": "用志不大。古人歷艱難嘗險阻。然後享終身",
    "T48n2022_002:1025c10": "之安。蓋事難則志銳。刻苦則慮深。遂能轉禍",
    "T48n2022_002:1025c11": "為福轉物為道。多見學者。逐物而忘道背明",
    "T48n2022_002:1025c12": "而投暗。於是飾己之不能。而欺人以為智。強",
    "T48n2022_002:1025c13": "人之不逮。而侮人以為高。以此欺人。而不知",
    "T48n2022_002:1025c14": "有不可欺之先覺。以此掩人。而不知有不可",
    "T48n2022_002:1025c15": "掩之公論。故自智者人愚之。自高者人下之。",
    "T48n2022_002:1025c16": "惟賢者不然。謂事散而無窮。能涯而有盡。欲",
    "T48n2022_002:1025c17": "以有盡之智而周無窮之事。則識有所偏神",
    "T48n2022_002:1025c18": "有所困。故於大道必有所闕焉(與秀紫芝書)。",
    "T48n2022_002:1025c19": "佛鑑謂龍牙才和尚曰。欲革前人之弊不可",
    "T48n2022_002:1025c20": "亟去。須因事而革之。使小人不疑則庶無怨",
    "T48n2022_002:1025c21": "恨。予嘗言。住持有三訣。見事能行果斷。三者",
    "T48n2022_002:1025c22": "缺一則見事不明。終為小人忽慢。住持不振",
    "T48n2022_002:1025c23": "矣。",
    "T48n2022_002:1025c24": "佛鑑曰。凡為一寺之主。所貴操履清淨。持大",
    "T48n2022_002:1025c25": "信以待四方衲子。差有毫髮猥媟之事於己",
    "T48n2022_002:1025c26": "不去。遂被小人窺覷。雖有道德如古人。則學",
    "T48n2022_002:1025c27": "者疑而不信矣(山堂小參)。",
    "T48n2022_002:1025c28": "佛鑑曰。佛眼弟子唯高菴勁挺不近人情。為",
    "T48n2022_002:1025c29": "人無嗜好。作事無儻援。清嚴恭謹始終以名",
    "T48n2022_002:1026a01": "節自立。有古人之風。近世衲子罕有倫比(與耿",
    "T48n2022_002:1026a02": "龍學書)。",
    "T48n2022_002:1026a03": "佛眼遠和尚曰。蒞眾之容必肅於閒暇之日。",
    "T48n2022_002:1026a04": "對賓之語當嚴於私昵之時。林下人發言用",
    "T48n2022_002:1026a05": "事舉措施為。先須籌慮然後行之。勿倉卒暴",
    "T48n2022_002:1026a06": "用。或自不能予決。應須諮詢耆舊。博問先賢",
    "T48n2022_002:1026a07": "以廣見聞。補其未能燭其未曉。豈可虛作氣",
    "T48n2022_002:1026a08": "勢專逞貢高自彰其醜。苟一行失之于前。雖",
    "T48n2022_002:1026a09": "百善不可得而掩於後矣(與真牧書)。",
    "T48n2022_002:1026a10": "佛眼曰。人生天地間。稟陰陽之氣而成形。自",
    "T48n2022_002:1026a11": "非應真乘悲願力出現世間。其利欲之心似",
    "T48n2022_002:1026a12": "不可卒去。惟聖人知不可去人之利欲。故先",
    "T48n2022_002:1026a13": "以道德正其心。然後以仁義禮智教化隄防",
    "T48n2022_002:1026a14": "之。日就月將。使其利欲不勝其仁義禮智。而",
    "T48n2022_002:1026a15": "全其道德矣(與耿龍學書)。",
    "T48n2022_002:1026a16": "佛眼曰。學者不可泥於文字語言。蓋文字語",
    "T48n2022_002:1026a17": "言。依他作解障自悟門。不能出言象之表。昔",
    "T48n2022_002:1026a18": "達觀頴初見石門聰和尚。室中馳騁口舌之",
    "T48n2022_002:1026a19": "辯。聰曰。子之所說乃紙上語。若其心之精微。",
    "T48n2022_002:1026a20": "則未覩其奧。當求妙悟。悟則超卓傑立。不乘",
    "T48n2022_002:1026a21": "言不滯句。如師子王吼哮百獸震駭。迴觀文",
    "T48n2022_002:1026a22": "字之學。何啻以什較百以千較萬也(龍間記聞)。",
    "T48n2022_002:1026a23": "佛眼謂高菴曰。百丈清規大概標正檢邪軌",
    "T48n2022_002:1026a24": "物齊眾。乃因時以制後人之情。夫人之情猶",
    "T48n2022_002:1026a25": "水也。規矩禮法為隄防。隄防不固必致奔突。",
    "T48n2022_002:1026a26": "人之情不制則肆亂。故去情息妄禁惡止邪。",
    "T48n2022_002:1026a27": "不可一時亡規矩。然則規矩禮法。豈能盡防",
    "T48n2022_002:1026a28": "人之情。茲亦助入道之階墀也。規矩之立昭",
    "T48n2022_002:1026a29": "然如日月。望之者不迷。擴乎如大道。行之者",
    "T48n2022_002:1026b01": "不惑。先聖建立雖殊歸源無異。近代叢林。有",
    "T48n2022_002:1026b02": "力役規矩者。有死守規矩者。有蔑視規矩者。",
    "T48n2022_002:1026b03": "斯皆背道失理縱情逐惡而致然。曾不念先",
    "T48n2022_002:1026b04": "聖救末法之弊。禁放逸之情。塞嗜慾之端。絕",
    "T48n2022_002:1026b05": "邪僻之路。故所以建立也(東湖集)。",
    "T48n2022_002:1026b06": "佛眼謂高菴曰。見秋毫之末者。不自見其睫。",
    "T48n2022_002:1026b07": "舉千鈞之重者。不自舉其身。猶學者明於責",
    "T48n2022_002:1026b08": "人昧於恕己者。不少異也(真牧集)。",
    "T48n2022_002:1026b09": "高菴悟和尚曰。予初遊祖山見佛鑑小參。謂",
    "T48n2022_002:1026b10": "貪欲瞋恚過如冤賊。當以智敵之。智猶水也",
    "T48n2022_002:1026b11": "不用則滯滯則不流。不流則智不行矣。其如",
    "T48n2022_002:1026b12": "貪欲瞋恚何。予是時雖年少。心知其為善知",
    "T48n2022_002:1026b13": "識也。遂求掛搭(雲居實錄)。",
    "T48n2022_002:1026b14": "高菴曰。學者所存中正。雖百折挫而浩然無",
    "T48n2022_002:1026b15": "憂。其或所向偏邪。朝夕區區為利是計。予恐",
    "T48n2022_002:1026b16": "堂堂之軀。將無措於天地之間矣(真牧集)。",
    "T48n2022_002:1026b17": "高菴曰。道德仁義不獨古人有之。今人亦有",
    "T48n2022_002:1026b18": "之。以其智識不明學問不廣根器不淨。志氣",
    "T48n2022_002:1026b19": "狹劣行之不力。遂被聲色所移。使不自覺。蓋",
    "T48n2022_002:1026b20": "因妄想情念積習濃厚不能頓除。所以不到",
    "T48n2022_002:1026b21": "古人地位耳(與耿龍學書)。",
    "T48n2022_002:1026b22": "高菴聞成枯木住金山受用侈靡。嘆息久之",
    "T48n2022_002:1026b23": "曰。比丘之法所貴清儉。豈宜如此。徒與後生",
    "T48n2022_002:1026b24": "輩習輕肥者。增無厭之求。得不愧古人乎(真牧集)。",
    "T48n2022_002:1026b25": "高菴曰。住持大體以叢林為家。區別得宜付",
    "T48n2022_002:1026b26": "授當器。舉措係安危之理。得失關教化之源。",
    "T48n2022_002:1026b27": "為人範模安可容易。未見住持弛縱而能使",
    "T48n2022_002:1026b28": "衲子服從。法度凌遲而欲禁叢林暴慢。昔育",
    "T48n2022_002:1026b29": "王諶遣首座。仰山偉貶侍僧。載於典文。足為",
    "T48n2022_002:1026c01": "令範。今則各狥私欲。大墮百丈規繩。懈於夙",
    "T48n2022_002:1026c02": "興。多缺參會禮法。或縱貪饕而無忌憚。或緣",
    "T48n2022_002:1026c03": "利養而致喧爭。至於便僻醜惡靡所不有。烏",
    "T48n2022_002:1026c04": "乎。望法門之興宗教之盛。詎可得耶(龍昌集)。",
    "T48n2022_002:1026c05": "高菴住雲居。每見衲子室中不契其機者。即",
    "T48n2022_002:1026c06": "把其袂正色責之曰。父母養汝身師友成汝",
    "T48n2022_002:1026c07": "志。無饑寒之迫無征役之勞。於此不堅確精",
    "T48n2022_002:1026c08": "進成辦道業。他日何面目見父母師友乎。衲",
    "T48n2022_002:1026c09": "子聞其語有泣涕而不已者。其號令整嚴如",
    "T48n2022_002:1026c10": "此(旦菴逸事)。",
    "T48n2022_002:1026c11": "高菴住雲居聞衲子病移延壽堂。咨嗟嘆息",
    "T48n2022_002:1026c12": "如出諸己。朝夕問候。以至躬自煎煮不嘗不",
    "T48n2022_002:1026c13": "與食。或遇天氣稍寒拊其背曰。衣不單乎。或",
    "T48n2022_002:1026c14": "值時暑察其色曰。莫太熱乎。不幸不救。不問",
    "T48n2022_002:1026c15": "彼之有無常住。盡禮津送。知事或他辭。高菴",
    "T48n2022_002:1026c16": "叱之曰。昔百丈為老病者立常住。爾不病不",
    "T48n2022_002:1026c17": "死也。四方識者高其為人。及退雲居過天台。",
    "T48n2022_002:1026c18": "衲子相從者僅五十輩。間有不能往者泣涕",
    "T48n2022_002:1026c19": "而別。蓋其德感人如此(山堂小參)。",
    "T48n2022_002:1026c20": "高菴退雲居。圓悟欲治佛印臥龍菴為燕休",
    "T48n2022_002:1026c21": "之所。高菴曰。林下人苟有道義之樂形骸可",
    "T48n2022_002:1026c22": "外。予以從心之年正如長庚曉月。光影能幾",
    "T48n2022_002:1026c23": "時。且西山廬阜林泉相屬。皆予逸老之地。何",
    "T48n2022_002:1026c24": "必有諸己然後可樂耶。未幾即曳杖過天台。",
    "T48n2022_002:1026c25": "後終于華頂峯(真牧集)。",
    "T48n2022_002:1026c26": "高菴曰。衲子無賢愚。惟在善知識委曲以崇",
    "T48n2022_002:1026c27": "其德業。歷試以發其器能。旌獎以重其言。優",
    "T48n2022_002:1026c28": "愛以全其操。歲月積久聲實並豐。蓋人皆含",
    "T48n2022_002:1026c29": "靈惟勤誘致。如玉之在璞。抵擲則瓦石。琢磨",
    "T48n2022_002:1027a01": "則圭璋。如水之發源。壅閼則淤泥。疏濬則川",
    "T48n2022_002:1027a02": "澤。乃知像季非獨遺賢而不用。其於養育勸",
    "T48n2022_002:1027a03": "獎之道。亦有所未至矣。當叢林殷盛之時。皆",
    "T48n2022_002:1027a04": "是季代棄材。在季則愚。當興則智。故曰。人皆",
    "T48n2022_002:1027a05": "含靈惟勤誘致。是知學者才能與時升降。好",
    "T48n2022_002:1027a06": "之則至。獎之則崇。抑之則衰。斥之則絕。此學",
    "T48n2022_002:1027a07": "者道德才能消長之所由也(與李都運書)。",
    "T48n2022_002:1027a08": "高菴曰。教化之大莫先道德禮義。住持人尊",
    "T48n2022_002:1027a09": "道德則學者尚恭敬。行禮義則學者恥貪競。",
    "T48n2022_002:1027a10": "住持有失容之慢。則學者有凌暴之弊。住持",
    "T48n2022_002:1027a11": "有動色之諍。則學者有攻鬪之禍。先聖知於",
    "T48n2022_002:1027a12": "未然。遂選明哲之士主於叢林。使人具瞻不",
    "T48n2022_002:1027a13": "喻而化。故石頭馬祖道化盛行之時。英傑之",
    "T48n2022_002:1027a14": "士出威儀柔嘉雍雍肅肅發言舉令。瞬目揚",
    "T48n2022_002:1027a15": "眉。皆可以為後世之範模者宜其然矣(與死心書)。",
    "T48n2022_002:1027a16": "高菴曰。先師嘗言。行脚出關。所至小院多有",
    "T48n2022_002:1027a17": "不如意事。因思法眼參地藏明教見神鼎時。",
    "T48n2022_002:1027a18": "便不見有煩惱也(記聞)。",
    "T48n2022_002:1027a19": "高菴表裏端勁風格凜然。動靜不忘禮法。在",
    "T48n2022_002:1027a20": "眾日屢見侵害殊不介意。終身以簡約自奉。",
    "T48n2022_002:1027a21": "室中不妄許可。稍不相契。必正色直辭以裁",
    "T48n2022_002:1027a22": "之。衲子皆信服。嘗曰。我道學無過人者。但平",
    "T48n2022_002:1027a23": "生為事無愧於心耳。",
    "T48n2022_002:1027a24": "高菴住雲居。見衲子有攻人隱惡者。即從容",
    "T48n2022_002:1027a25": "諭之曰。事不如此。林下人道為急務。和乃修",
    "T48n2022_002:1027a26": "身。豈可苟縱愛憎壞人行止。其委曲如此。師",
    "T48n2022_002:1027a27": "初不赴雲居命。佛眼遣書勉云。雲居甲於江",
    "T48n2022_002:1027a28": "左。可以安眾行道。似不須固讓。師曰。自有叢",
    "T48n2022_002:1027a29": "林已來。學者被遮般名目。壞了節義者。不為",
    "T48n2022_002:1027b01": "不少。佛鑒聞之曰。高菴去就衲子所不及(記聞)。",
    "T48n2022_002:1027b02": "高菴勸安老病僧文曰。貧道嘗閱藏教諦審",
    "T48n2022_002:1027b03": "佛意。不許比丘坐受無功之食。生懶墮心起",
    "T48n2022_002:1027b04": "吾我見。每至晨朝佛及弟子持鉢乞食不擇",
    "T48n2022_002:1027b05": "貴賤心無高下。俾得福者一切均溥。後所稱",
    "T48n2022_002:1027b06": "常住者。本為老病比丘不能行乞者設。非少",
    "T48n2022_002:1027b07": "壯之徒可得而食。逮佛滅後正法世中亦復",
    "T48n2022_002:1027b08": "如是。像季以來中國禪林不廢乞食。但推能",
    "T48n2022_002:1027b09": "者為之。所得利養聚為招提以安廣眾。遂輟",
    "T48n2022_002:1027b10": "逐日行乞之規也。今聞數剎住持不識因果",
    "T48n2022_002:1027b11": "不安老僧。背戾佛旨削弱法門。苟不住院老",
    "T48n2022_002:1027b12": "將安歸。更不返思常住財物本為誰置。當推",
    "T48n2022_002:1027b13": "何心以合佛心。當推何行以合佛行。昔佛在",
    "T48n2022_002:1027b14": "日或不赴請留身精舍。遍巡僧房看視老病。",
    "T48n2022_002:1027b15": "一一致問一一辦置。仍勸請諸比丘遞相恭",
    "T48n2022_002:1027b16": "敬。隨順方便去其嗔嫌。此調御師統理大眾",
    "T48n2022_002:1027b17": "之楷模也。今之當代恣用常住。資給口體結",
    "T48n2022_002:1027b18": "托權貴。仍隔絕老者病者。眾僧之物掩為己",
    "T48n2022_002:1027b19": "有。佛心佛行渾無一也。悲夫。悲夫。古德云。",
    "T48n2022_002:1027b20": "老僧乃山門之標榜也。今之禪林百僧之中",
    "T48n2022_002:1027b21": "無一老者。老而不納益之。壽考之無補。反不",
    "T48n2022_002:1027b22": "如夭死。願今當代各遵佛語。紹隆祖位安撫",
    "T48n2022_002:1027b23": "老病。常住有無隨宜供給。無使愚昧專權滅",
    "T48n2022_002:1027b24": "裂致招來世短促之報。切宜加察。",
    "T48n2022_002:1027b25": "覺範和尚題靈源門榜曰。靈源初不願出世",
    "T48n2022_002:1027b26": "隄岸甚牢。張無盡奉使江西。屢致之不可。久",
    "T48n2022_002:1027b27": "之翻然改曰。禪林下衰弘法者多。假我偷安",
    "T48n2022_002:1027b28": "不急撐拄之其崩頹跬可須也。於是開法於",
    "T48n2022_002:1027b29": "淮上之太平。予時東遊登其門。叢林之整齊",
    "T48n2022_002:1027c01": "宗風之大振。疑百丈無恙時不減也。後十五",
    "T48n2022_002:1027c02": "年見此榜于逢原之室。讀之凜然如見其道",
    "T48n2022_002:1027c03": "骨。山谷為擘窠大書。其有激云。嗚呼使天下",
    "T48n2022_002:1027c04": "為法施者。皆遵靈源之語以住持。則尚何憂",
    "T48n2022_002:1027c05": "乎祖道不振也哉。傳曰。人能弘道非道弘人。",
    "T48n2022_002:1027c06": "靈源以之(石門集)。",
    "T48n2022_002:1027c07": "歸雲本和尚辯佞篇曰。本朝富鄭公(弼)問道",
    "T48n2022_002:1027c08": "於投子顒禪師。書尺偈頌凡一十四紙。碑於",
    "T48n2022_002:1027c09": "台之鴻福兩廊壁間。灼見前輩主法之嚴。王",
    "T48n2022_002:1027c10": "公貴人信道之篤也。鄭國公社稷重臣。晚年",
    "T48n2022_002:1027c11": "知向之如此。而顒必有大過人者。自謂於顒",
    "T48n2022_002:1027c12": "有所警發。士夫中諦信此道。能忘齒屈勢。奮",
    "T48n2022_002:1027c13": "發猛利期於徹證而後已。如楊大年侍郎李",
    "T48n2022_002:1027c14": "和文都尉。見廣慧璉石門聰并慈明諸大老",
    "T48n2022_002:1027c15": "激揚酬唱。班班見諸禪書。楊無為之於白雲",
    "T48n2022_002:1027c16": "端。張無盡之於兜率悅。皆扣關擊節徹證源",
    "T48n2022_002:1027c17": "底。非苟然者也。近世張無垢侍郎李漢老參",
    "T48n2022_002:1027c18": "政呂居仁學士。皆見妙喜老人。登堂入室。謂",
    "T48n2022_002:1027c19": "之方外道友。愛憎逆順雷揮電掃。脫略世俗",
    "T48n2022_002:1027c20": "拘忌。觀者斂袵辟易网窺涯涘。然士君子相",
    "T48n2022_002:1027c21": "求於空閑寂寞之濱。擬棲心禪寂發揮本有而",
    "T48n2022_002:1027c22": "已。後世不見先德楷模。專事諛媚曲求進顯。",
    "T48n2022_002:1027c23": "凡以住持薦名為長老者。往往書剌以稱門",
    "T48n2022_002:1027c24": "僧。奉前人為恩府。取招提之物苞苴獻佞。識",
    "T48n2022_002:1027c25": "者憫笑而恬不知恥。嗚呼吾沙門釋子。一瓶",
    "T48n2022_002:1027c26": "一鉢雲行鳥飛。非有凍餒之迫子女玉帛之",
    "T48n2022_002:1027c27": "戀。而欲折腰擁篲酸寒跼蹐。自取辱賤之如",
    "T48n2022_002:1027c28": "此邪。稱恩府者出一己之私無所依據。一妄",
    "T48n2022_002:1027c29": "庸唱之於其前。百妄庸和之於其後。擬爭奉",
    "T48n2022_002:1028a01": "之真卑小之耳。削弱風教莫甚於佞人。實姦",
    "T48n2022_002:1028a02": "邪欺偽之漸。雖端人正士巧為其所入則陷",
    "T48n2022_002:1028a03": "身於不義失德於無救。可不哀歟。破法比丘",
    "T48n2022_002:1028a04": "魔氣所鍾誑誕自若。詐現知識身相。指禪林",
    "T48n2022_002:1028a05": "大老為之師承。媚當路貴人為之宗屬。申不",
    "T48n2022_002:1028a06": "請之敬。啟壞法之端。白衣登床膜拜其下。曲",
    "T48n2022_002:1028a07": "違聖制大辱宗風。吾道之衰極至於此。嗚呼",
    "T48n2022_002:1028a08": "天誅鬼錄萬死奚贖。非佞者歟。嵩禪師原教",
    "T48n2022_002:1028a09": "有云。古之高僧者。見天子不臣。預制書則曰",
    "T48n2022_002:1028a10": "公曰師。鍾山僧遠鸞輿及門而床坐不迎。虎",
    "T48n2022_002:1028a11": "谿慧遠天子臨潯陽而詔不出山。當世待其",
    "T48n2022_002:1028a12": "人尊其德。是故聖人之道振。後世之慕其高",
    "T48n2022_002:1028a13": "僧者。交卿大夫尚不得預下士之禮。其出其",
    "T48n2022_002:1028a14": "處不若庸人之自得也。況如僧遠之見天子",
    "T48n2022_002:1028a15": "乎。況如慧遠之自若乎。望吾道興吾人之修。",
    "T48n2022_002:1028a16": "其可得乎。存其教而不須其人存諸何以益",
    "T48n2022_002:1028a17": "乎。惟此未甞不涕下。淳熙丁酉。余謝事顯",
    "T48n2022_002:1028a18": "恩。寓居平田西山小塢。以日近見聞事多矯",
    "T48n2022_002:1028a19": "偽古風凋落。吾言不足為之重輕。聊書以自",
    "T48n2022_002:1028a20": "警云(叢林盛事)。",
    "T48n2022_002:1028a21": "圓極岑和尚跋云。佛世之遠正宗淡薄。澆漓",
    "T48n2022_002:1028a22": "風行無所不至。前輩凋謝後生無聞。叢林典",
    "T48n2022_002:1028a23": "刑幾至掃地。縱有扶救之者。返以為王蠻子",
    "T48n2022_002:1028a24": "也。今觀疎山本禪師。辯佞詞遠而意廣。深切",
    "T48n2022_002:1028a25": "著明極能箴其病。第妄庸輩智識暗短醉心",
    "T48n2022_002:1028a26": "於邪佞之域。必以醍醐為毒藥也(叢林盛事)。",
    "T48n2022_002:1028a27": "東山空和尚答余才茂借脚夫書云。向辱枉",
    "T48n2022_002:1028a28": "顧荷愛之厚。別後又承惠書益自感愧。某本",
    "T48n2022_002:1028a29": "巖穴間人與世漠然。才茂似知之。今雖作長",
    "T48n2022_002:1028b01": "老居方丈。只是前日空上座。常住有無一付",
    "T48n2022_002:1028b02": "主事。出入支籍。並不經眼。不畜衣鉢。不用常",
    "T48n2022_002:1028b03": "住。不赴外請。不求外援。任緣而住。初不作明",
    "T48n2022_002:1028b04": "日計。才茂既以道舊見稱。故當相忘於道。今",
    "T48n2022_002:1028b05": "書中就覓數脚夫。不知此脚出於常住耶。空",
    "T48n2022_002:1028b06": "上座耶。若出於空。空亦何有。若出常住。是私",
    "T48n2022_002:1028b07": "用常住。一涉私則為盜。豈有善知識而盜用",
    "T48n2022_002:1028b08": "常住乎。公既入帝鄉求好事。不宜於寺院營",
    "T48n2022_002:1028b09": "此等事。公閩人。所見所知皆閩之長老。一住",
    "T48n2022_002:1028b10": "著院則常住盡盜為己有。或用結好貴人。或",
    "T48n2022_002:1028b11": "用資給俗家。或用接陪己知。殊不念其為十",
    "T48n2022_002:1028b12": "方常住招提僧物也。今之戴角披毛。償所負",
    "T48n2022_002:1028b13": "者。多此等人。先佛明言可不懼哉。比年以來",
    "T48n2022_002:1028b14": "寺舍殘廢僧徒寥落。皆此等咎。願公勿置我",
    "T48n2022_002:1028b15": "於此等輩中。公果見信則他寺所許者。皆謝",
    "T48n2022_002:1028b16": "而莫取。則公之前程未可量也。逆耳之言不",
    "T48n2022_002:1028b17": "知以謂如何。時寒途中保愛(語錄)。",
    "T48n2022_002:1028b18": "浙翁琰和尚云。此書真閻老子殿前一本赦",
    "T48n2022_002:1028b19": "書也。今之諸方道眼不知若何。果能受持此",
    "T48n2022_002:1028b20": "書。則他日大有得力處。浙翁每以此舉似於",
    "T48n2022_002:1028b21": "人。璨隱山亦云。常住金穀除供眾之外。幾如",
    "T48n2022_002:1028b22": "鴆毒。住持人與司其出入者纔霑著則通身潰",
    "T48n2022_002:1028b23": "爛。律部載之詳矣。古人將錢就庫下。回生薑",
    "T48n2022_002:1028b24": "煎藥蓋可見。今之踞方丈者。非特刮眾人鉢",
    "T48n2022_002:1028b25": "盂中物以恣口腹。且將以追陪自己非泛人",
    "T48n2022_002:1028b26": "情。又其甚則剜去搜買珍奇廣作人情冀遷",
    "T48n2022_002:1028b27": "大剎。只恐他日鐵面閻老子與計算哉(拈崕漫錄)。",
    "T48n2022_002:1028b28": "禪林寶訓卷第二"
}