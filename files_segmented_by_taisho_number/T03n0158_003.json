{
    "T03n0158_003:0249b07": "大乘悲分陀利經卷第三",
    "T03n0158_003:0249b09": "失三藏名今附秦錄",
    "T03n0158_003:0249b10": "6 離諍王授記品離諍王授記品第六",
    "T03n0158_003:0249b11": "「善男子！爾時寶藏如來、應供、正遍知而作是",
    "T03n0158_003:0249b12": "念：『彼勸多億眾生以阿耨多羅三藐三菩提，",
    "T03n0158_003:0249b13": "住不退轉地，我今應授其記、示現佛剎。』爾時",
    "T03n0158_003:0249b14": "世尊入于三昧，名為不忘菩提心，即現微笑。",
    "T03n0158_003:0249b15": "笑已，妙光普照無量無邊佛土，示離諍王并",
    "T03n0158_003:0249b16": "餘多億眾生佛剎莊嚴。爾時十方過數佛土",
    "T03n0158_003:0249b17": "中菩薩摩訶薩見光明已，承佛威神來此世",
    "T03n0158_003:0249b18": "界，奉覲世尊恭敬親近并比丘僧，以種種菩",
    "T03n0158_003:0249b19": "薩神通供養世尊，頭面禮足；禮足已於世尊",
    "T03n0158_003:0249b20": "前各一面坐，為聽授菩薩願記。「善男子！爾時",
    "T03n0158_003:0249b21": "國大師海濟婆羅門語離諍王曰：『大王！汝可",
    "T03n0158_003:0249b22": "先取莊嚴佛土。』「善男子！爾時離諍王向寶藏",
    "T03n0158_003:0249b23": "如來叉手合掌，白佛言：『世尊！我樂求菩提。",
    "T03n0158_003:0249b24": "我於三月以一切所須供養世尊并無數比丘",
    "T03n0158_003:0249b25": "僧，我以是善根迴向阿耨多羅三藐三菩提，",
    "T03n0158_003:0249b26": "唯不在此穢濁佛土。世尊！我於此七年思惟",
    "T03n0158_003:0249b27": "莊嚴佛土已，世尊！其中無有地獄、餓鬼、畜生，",
    "T03n0158_003:0249b28": "如是處我成阿耨多羅三藐三菩提，願令其",
    "T03n0158_003:0249b29": "中有命終者不墮惡趣，令其一切普皆金色，",
    "T03n0158_003:0249c01": "人天無異。願其中眾生，皆自識過去億那由",
    "T03n0158_003:0249c02": "他百千劫宿命。願其中一切眾生，具是天眼，",
    "T03n0158_003:0249c03": "見億那由他百千餘世界中，現在住世說法",
    "T03n0158_003:0249c04": "諸佛。使中一切眾生具是天耳，聞億那由",
    "T03n0158_003:0249c05": "他百千住世諸佛所說之法。使其中一切眾",
    "T03n0158_003:0249c06": "生，善具他心智，如是知多億那由他百千佛",
    "T03n0158_003:0249c07": "土眾生心念所行。令其中一切善具神足，",
    "T03n0158_003:0249c08": "如是一念頃，過億那由他百千佛土。令其中",
    "T03n0158_003:0249c09": "眾生，無我我所、無所作，乃至己身。願其中",
    "T03n0158_003:0249c10": "一切眾生，得不退轉阿耨多羅三藐三菩提。",
    "T03n0158_003:0249c11": "願其中眾生悉皆化生，使其中無有女人，亦",
    "T03n0158_003:0249c12": "使其中眾生壽命無量，除隨願者。令其中眾",
    "T03n0158_003:0249c13": "生無不善之名，其佛國中令無臭穢，香氣",
    "T03n0158_003:0249c14": "遍滿過踰天香。願其中一切眾生，具三十二",
    "T03n0158_003:0249c15": "大人之相。願其中一切眾生得一生補處，除",
    "T03n0158_003:0249c16": "隨願者。使其中一切眾生，以小食頃承佛威",
    "T03n0158_003:0249c17": "神，過無數佛土親近住世無數諸佛，令得成",
    "T03n0158_003:0249c18": "就；隨其所欲，菩薩神變以供養諸佛，以是食",
    "T03n0158_003:0249c19": "頃還歸本國。使其中一切眾生，皆說佛藏。",
    "T03n0158_003:0249c20": "令其一切眾生具那羅延力。令無量眾生能",
    "T03n0158_003:0249c21": "盡知其佛土中莊嚴色像，亦非天眼之所能",
    "T03n0158_003:0249c22": "知。願其中眾生悉逮無礙阿僧祇辯。願令一",
    "T03n0158_003:0249c23": "一菩提樹高千由旬。願佛土明淨，周匝過數",
    "T03n0158_003:0249c24": "莊嚴佛土於其中現。願使眾生來生中者，",
    "T03n0158_003:0249c25": "乃至菩提際常具梵行。令其中一切眾生為",
    "T03n0158_003:0249c26": "諸無難人之所禮敬，乃至菩提際無有諸根",
    "T03n0158_003:0249c27": "不具足者。令其中眾生生已得聖喜樂過於",
    "T03n0158_003:0249c28": "諸天。願其中一切諸善根集。願其中一切眾",
    "T03n0158_003:0249c29": "生生時，自然袈裟著身而生。使其中眾生生",
    "T03n0158_003:0250a01": "已得善分別諸三昧，以是三昧至過數佛土",
    "T03n0158_003:0250a02": "親近諸佛世尊，乃至菩薩菩提際未嘗不見，",
    "T03n0158_003:0250a03": "令其菩薩來生其中，隨其所欲，佛土莊嚴，輙",
    "T03n0158_003:0250a04": "如所念，佛土莊嚴寶樹中現。使其中眾生生",
    "T03n0158_003:0250a05": "已得普至三昧，以是三昧普見十方過數佛",
    "T03n0158_003:0250a06": "土現在諸佛，乃至菩提際未嘗不見。令來",
    "T03n0158_003:0250a07": "生者得如是衣服、宮殿、莊挍、瓔珞、形色、如他",
    "T03n0158_003:0250a08": "化自在天。令其國中無土石、黑山，亦無鐵圍、",
    "T03n0158_003:0250a09": "大鐵圍、須彌大海。願其中無有障礙、結使之",
    "T03n0158_003:0250a10": "聲。願其中普無地獄、畜生、餓鬼之聲，無諸難",
    "T03n0158_003:0250a11": "聲，無有苦聲，非樂非苦聲。我今欲求如是佛",
    "T03n0158_003:0250a12": "土。世尊！我為菩薩時行如是等難行，我以如",
    "T03n0158_003:0250a13": "是嚴淨佛土。「『世尊！是我丈夫行，然後乃逮",
    "T03n0158_003:0250a14": "阿耨多羅三藐三菩提。願我菩提樹高十千",
    "T03n0158_003:0250a15": "由旬，我坐其下發心念頃證阿耨多羅三藐",
    "T03n0158_003:0250a16": "三菩提。使我光明無量照億那由他百千佛",
    "T03n0158_003:0250a17": "土。使我壽命無數億那由他百千劫，無能數",
    "T03n0158_003:0250a18": "者，除薩婆若智。令我菩薩僧眾無數，聲聞、緣",
    "T03n0158_003:0250a19": "覺無能數者，除薩婆若智。令我等得成佛",
    "T03n0158_003:0250a20": "時，餘無量阿僧祇佛土、諸佛土、諸佛世尊稱",
    "T03n0158_003:0250a21": "譽讚歎。令我成菩提時，餘無數阿僧祇佛土",
    "T03n0158_003:0250a22": "中，有眾生聞我名者，所作善根迴向我國，命",
    "T03n0158_003:0250a23": "終之後得生我國，除無間罪、謗毀賢聖、非正",
    "T03n0158_003:0250a24": "法者。令我得菩提時，餘無數佛土中眾生發",
    "T03n0158_003:0250a25": "菩提心願生我國，善根迴向，彼欲終時，我與",
    "T03n0158_003:0250a26": "無數眾圍遶而現其前；彼見我已，令於我所",
    "T03n0158_003:0250a27": "得大歡喜，除諸障礙，命終已後得生我國；",
    "T03n0158_003:0250a28": "其中菩薩隨其所樂，所未聞法隨意得聞。使",
    "T03n0158_003:0250a29": "我得菩提時，過數佛土中菩薩聞我名者，",
    "T03n0158_003:0250b01": "得不退轉阿耨多羅三藐三菩提；得第一、第",
    "T03n0158_003:0250b02": "二、第三忍，隨其所欲；三昧忍陀羅尼隨意即",
    "T03n0158_003:0250b03": "得。令我般涅槃後，過數劫過數佛土中菩薩",
    "T03n0158_003:0250b04": "聞我名者得極歡喜，敬禮於我，得未曾有，稱",
    "T03n0158_003:0250b05": "譽讚歎：「彼為菩薩時，作佛事已，然後成阿耨",
    "T03n0158_003:0250b06": "多羅三藐三菩提。」彼極歡喜已，得菩薩第一、",
    "T03n0158_003:0250b07": "第二、第三忍，隨其所欲，三昧忍陀羅尼隨意",
    "T03n0158_003:0250b08": "即得，乃至菩提際未常斷絕。令我逮菩提",
    "T03n0158_003:0250b09": "時，於過數佛土中有女人聞我名者，得極歡",
    "T03n0158_003:0250b10": "喜，發阿耨多羅三藐三菩提心，乃至菩提際",
    "T03n0158_003:0250b11": "不受女身。願我般涅槃後，於過數佛土中女",
    "T03n0158_003:0250b12": "人聞我名者，得極歡喜，迴向阿耨多羅三藐",
    "T03n0158_003:0250b13": "三菩提心，乃至菩提際不受女身。惟願世",
    "T03n0158_003:0250b14": "尊！我求如是佛土，如是淨意眾生，如是佛土",
    "T03n0158_003:0250b15": "中我當逮阿耨多羅三藐三菩提。』「善男子！爾",
    "T03n0158_003:0250b16": "時寶藏如來、應供、正遍知，告離諍王曰：『善哉，",
    "T03n0158_003:0250b17": "善哉！大王！所願甚深。大王！取淨佛土，淨意",
    "T03n0158_003:0250b18": "眾生。汝觀，大王！西方過億百千佛土，有世界",
    "T03n0158_003:0250b19": "名帝無塵，其佛號帝明自在王如來、應供、正",
    "T03n0158_003:0250b20": "遍知，現在住世，純為菩薩說一乘法。其佛",
    "T03n0158_003:0250b21": "國土，無有聲聞及辟支佛亦無其名，不說聲",
    "T03n0158_003:0250b22": "聞純說大乘；其中眾生一切化生，於中乃無",
    "T03n0158_003:0250b23": "女人名字。其佛土中有是一切德，猶如大",
    "T03n0158_003:0250b24": "王所願，取無量莊嚴佛土，攝度無量淨意眾",
    "T03n0158_003:0250b25": "生。是故大王！字汝為無量淨。彼帝明自在王",
    "T03n0158_003:0250b26": "如來、應供、正遍知，竟一小劫當入涅槃；帝明",
    "T03n0158_003:0250b27": "自在王如來、應供、正遍知，正法住世十小劫；",
    "T03n0158_003:0250b28": "正法滅後過六十小劫，彼世界當名彌樓光，",
    "T03n0158_003:0250b29": "其佛號不可思議意德王如來、應供、正遍知。",
    "T03n0158_003:0250c01": "如帝明自在王如來帝無塵世界佛土莊嚴，彼",
    "T03n0158_003:0250c02": "不可思議意德王如來彌樓光世界，佛土莊嚴",
    "T03n0158_003:0250c03": "如是無異。彼不可思議意德王如來壽六十",
    "T03n0158_003:0250c04": "小劫；不可思議意德王如來般涅槃後，正",
    "T03n0158_003:0250c05": "法住世十六小劫；正法滅後過千小劫，世界",
    "T03n0158_003:0250c06": "名無樂，其佛號寶光明如來、應供、正遍知。略",
    "T03n0158_003:0250c07": "說壽命等，世界亦等，如是正法住世、正法滅",
    "T03n0158_003:0250c08": "後，彼世界當名娑羅，其佛名寶幢自在鳴如",
    "T03n0158_003:0250c09": "來、應供、正遍知，出現於世，佛土莊嚴等；佛住",
    "T03n0158_003:0250c10": "世說法三十五小劫，彼佛般涅槃後，正法住",
    "T03n0158_003:0250c11": "世七小劫。正法滅後，略說我見於彼世界無",
    "T03n0158_003:0250c12": "量無數諸佛世尊成佛而入涅槃，彼世界未",
    "T03n0158_003:0250c13": "曾成敗。汝無量淨，於當來世過一恒河沙數",
    "T03n0158_003:0250c14": "阿僧祇，始入二恒河沙數阿僧祇，彼世界當",
    "T03n0158_003:0250c15": "名安樂；汝無量淨，於中當成阿耨多羅三藐",
    "T03n0158_003:0250c16": "三菩提，名阿彌陀如來、應供、正遍知。』「時王白",
    "T03n0158_003:0250c17": "言：『唯！世尊！彼諸菩薩摩訶薩，其佛土中先前",
    "T03n0158_003:0250c18": "我成阿耨多羅三藐三菩提者，今在何處？』佛",
    "T03n0158_003:0250c19": "言：『無量淨！此菩薩摩訶薩於無量阿僧祇無",
    "T03n0158_003:0250c20": "稱無數十方餘世界中來，奉覲恭敬親近於",
    "T03n0158_003:0250c21": "我坐聽法者，是過去諸佛皆授其阿耨多羅",
    "T03n0158_003:0250c22": "三藐三菩提記，現在諸佛世尊亦授此諸善",
    "T03n0158_003:0250c23": "男子阿耨多羅三藐三菩提記。其佛土中先",
    "T03n0158_003:0250c24": "成阿耨多羅三藐三菩提者，無量淨！彼一一",
    "T03n0158_003:0250c25": "菩薩摩訶薩於無數多億那由他百千佛所，",
    "T03n0158_003:0250c26": "殖諸善根修行智慧。無量淨！彼善男子先於",
    "T03n0158_003:0250c27": "其佛土中當得成佛。』「王曰：『惟！世尊！此海濟",
    "T03n0158_003:0250c28": "婆羅門，勸我及與眷屬於阿耨多羅三藐三",
    "T03n0158_003:0250c29": "菩提，彼幾時當證菩提？』佛言：『是大婆羅門大",
    "T03n0158_003:0251a01": "悲具足，汝大王！自當聞其師子吼。』時王曰：『如",
    "T03n0158_003:0251a02": "世尊授我記，我所願必成。若我五體禮世尊",
    "T03n0158_003:0251a03": "足時，令恒河沙數世界震動，於彼諸佛土",
    "T03n0158_003:0251a04": "中諸佛世尊現在住世願授我記。』「善男子！爾",
    "T03n0158_003:0251a05": "時無量淨王，五體禮寶藏如來足頭面著地",
    "T03n0158_003:0251a06": "時，恒河沙數佛土即震動踊沒，恒河沙數",
    "T03n0158_003:0251a07": "諸佛世尊即授其記：『於刪提蘭佛土劫名陀",
    "T03n0158_003:0251a08": "羅尼，八萬歲世人中，佛名寶藏如來、應供、正",
    "T03n0158_003:0251a09": "遍知。四天下轉輪王名無量淨，於寶藏如",
    "T03n0158_003:0251a10": "來所積殖德本，彼王當來過恒河沙數阿僧",
    "T03n0158_003:0251a11": "祇，始入二恒河沙數阿僧祇世界，當名安樂。",
    "T03n0158_003:0251a12": "彼無量淨王，於中當得成佛，名阿彌陀如來、",
    "T03n0158_003:0251a13": "應供、正遍知，光明遍照十方恒河沙數世界。』",
    "T03n0158_003:0251a14": "諸佛告言：",
    "T03n0158_003:0251a15": "「『妙智明士今可起，　　諸十力已授汝記；",
    "T03n0158_003:0251a16": "恒沙山地普震動，　　當為人尊上調御。』",
    "T03n0158_003:0251a17": "「善男子！爾時無量淨王得喜踊躍，起一面坐",
    "T03n0158_003:0251a18": "而聽法。",
    "T03n0158_003:0251a19": "7 三王子授記品大乘悲分陀利經三王子授記品第七",
    "T03n0158_003:0251a20": "「善男子！爾時海濟婆羅門，告無量淨王第一",
    "T03n0158_003:0251a21": "太子不眴曰：略說。『我已觀惡趣，於中眾生",
    "T03n0158_003:0251a22": "受苦痛切；又觀天上，於中眾生心垢濁故數",
    "T03n0158_003:0251a23": "墮惡趣。我已觀一切眾生，離善知識住貧窮",
    "T03n0158_003:0251a24": "法，處於冥中盡諸善根，為邪見覆障困於邪",
    "T03n0158_003:0251a25": "道。唯！世尊！我當以高聲告彼眾生，以諸善根",
    "T03n0158_003:0251a26": "迴向阿耨多羅三藐三菩提。我行菩薩行時，",
    "T03n0158_003:0251a27": "若有眾生苦痛逼切，有諸恐畏貧窮於法，處",
    "T03n0158_003:0251a28": "在闇中無所依怙，無燈、無救、無歸、無趣，令使",
    "T03n0158_003:0251a29": "念我、稱我名字；我以天耳聞其音聲，天眼見",
    "T03n0158_003:0251b01": "之，若不脫彼眾生困厄，我終不成阿耨多羅",
    "T03n0158_003:0251b02": "三藐三菩提。世尊！如我為眾生願故久行菩",
    "T03n0158_003:0251b03": "薩行，是意得滿如今大王，過一恒河沙阿僧",
    "T03n0158_003:0251b04": "祇，始入二恒河沙阿僧祇於安樂世界，當成",
    "T03n0158_003:0251b05": "阿耨多羅三藐三菩提，名阿彌陀如來，淨佛",
    "T03n0158_003:0251b06": "土、淨意眾生而作佛事；乃至阿彌陀如來，於",
    "T03n0158_003:0251b07": "無量劫作佛事已，入無餘涅槃，隨其正法住",
    "T03n0158_003:0251b08": "世幾時，於爾所時我當行菩薩行；我為菩薩",
    "T03n0158_003:0251b09": "當作佛事，盡阿彌陀如來正法初夜滅，即是",
    "T03n0158_003:0251b10": "後夜我當成阿耨多羅三藐三菩提。唯願世",
    "T03n0158_003:0251b11": "尊，授我阿耨多羅三藐三菩提記。如是十方",
    "T03n0158_003:0251b12": "恒河沙數世界中，諸佛世尊現在住世，我亦",
    "T03n0158_003:0251b13": "以音聲白彼諸佛，彼諸佛亦當授我阿耨多",
    "T03n0158_003:0251b14": "羅三藐三菩提記。』「善男子！寶藏如來即授其",
    "T03n0158_003:0251b15": "記：『如汝善男子！已觀惡趣又觀天上，觀眾生",
    "T03n0158_003:0251b16": "苦能生悲心，為脫一切眾生苦故，除結使",
    "T03n0158_003:0251b17": "故令得樂故。是故，汝善男子！字汝為觀世",
    "T03n0158_003:0251b18": "音。汝觀世音，當度脫多億那由他百千眾生",
    "T03n0158_003:0251b19": "苦。汝善男子！為菩薩時當作佛事，阿彌陀如",
    "T03n0158_003:0251b20": "來般涅槃後，二恒河沙阿僧祇之餘，初夜阿",
    "T03n0158_003:0251b21": "彌陀如來正法滅已，即於後夜安樂世界，當",
    "T03n0158_003:0251b22": "名一切寶集，彼土莊嚴無量阿僧祇勝於安",
    "T03n0158_003:0251b23": "樂。即於後夜，汝善男子，無量寶莊嚴菩提樹",
    "T03n0158_003:0251b24": "下坐金剛座，逮阿耨多羅三藐三菩提，名光",
    "T03n0158_003:0251b25": "明普至尊積德王如來、應供、正遍知，壽九十",
    "T03n0158_003:0251b26": "六億那由他百千劫。汝般涅槃後，正法住世",
    "T03n0158_003:0251b27": "六十二億劫。』「觀世音言：『世尊！若我如是意",
    "T03n0158_003:0251b28": "滿，我禮世尊足時，於十方恒沙數世界中，",
    "T03n0158_003:0251b29": "現在住世諸佛世尊皆授我記，恒河沙數世",
    "T03n0158_003:0251c01": "界地皆震動，一切山川、石壁、樹木、叢林出五",
    "T03n0158_003:0251c02": "樂音，一切眾生心得離欲。』觀世音菩薩適五",
    "T03n0158_003:0251c03": "體禮寶藏如來，如是恒河沙數佛土地皆震",
    "T03n0158_003:0251c04": "動，彼諸佛如來皆授其記，略說。一切山川石",
    "T03n0158_003:0251c05": "壁樹木叢林出五樂音，一切眾生心得離欲。",
    "T03n0158_003:0251c06": "佛言：",
    "T03n0158_003:0251c07": "「『起悲福德歡喜音，　　十方諸佛授汝記；",
    "T03n0158_003:0251c08": "地及世界六種動，　　汝當作佛度世仙。』",
    "T03n0158_003:0251c09": "「善男子！爾時海濟婆羅門國大師，語第二王",
    "T03n0158_003:0251c10": "子尼摸言：『善男子！於此大施應當隨喜；又汝",
    "T03n0158_003:0251c11": "所作善業，為一切眾生故，發阿耨多羅三藐",
    "T03n0158_003:0251c12": "三菩提心，迴向薩婆若。』「善男子！爾時尼摸",
    "T03n0158_003:0251c13": "王子，即於佛前作是言：『我以一切所須供養",
    "T03n0158_003:0251c14": "世尊并無數比丘僧，又以是隨喜福業，又先",
    "T03n0158_003:0251c15": "身、口、意善業，一切迴向阿耨多羅三藐三菩",
    "T03n0158_003:0251c16": "提，然終不於此穢濁佛土證於菩提。觀世童",
    "T03n0158_003:0251c17": "子所可一切寶集世界，無量寶莊嚴菩提樹下",
    "T03n0158_003:0251c18": "坐，成阿耨多羅三藐三菩提，名光明普至尊",
    "T03n0158_003:0251c19": "積德王；我先請說法，隨彼如來幾時住世演",
    "T03n0158_003:0251c20": "法，以爾所時我行菩薩行。彼如來滅後正法",
    "T03n0158_003:0251c21": "滅已，我次當成阿耨多羅三藐三菩提。令我",
    "T03n0158_003:0251c22": "佛土莊嚴亦復如是，我亦如是施作佛事；我",
    "T03n0158_003:0251c23": "般涅槃後，正法住世久近亦爾，令我得如是",
    "T03n0158_003:0251c24": "一切莊嚴，如光明普至尊積德王如來。』「佛言：",
    "T03n0158_003:0251c25": "『善男子！汝取大處，汝當逮是處。如汝所取，汝",
    "T03n0158_003:0251c26": "善男子！於彼佛土當成阿耨多羅三藐三菩",
    "T03n0158_003:0251c27": "提，名善安隱摩尼積德王如來。以汝善男子",
    "T03n0158_003:0251c28": "取大處故，字汝名大勢至。』「彼白世尊：『若我",
    "T03n0158_003:0251c29": "如是意得滿者，我五體禮世尊足時，於十方",
    "T03n0158_003:0252a01": "恒河沙數諸佛世尊皆授我記，雨須曼那花。』",
    "T03n0158_003:0252a02": "「善男子！如大勢至善男子五體禮寶藏如來",
    "T03n0158_003:0252a03": "足時，於恒河沙數十方世界中恒河沙數諸",
    "T03n0158_003:0252a04": "佛世尊皆授其記，大地六種震動，雨須曼那",
    "T03n0158_003:0252a05": "華。佛言：",
    "T03n0158_003:0252a06": "「『起堅固勢疾福德，　　十方世尊已授記；",
    "T03n0158_003:0252a07": "地已震動雨須曼，　　於天世人汝為梵。』",
    "T03n0158_003:0252a08": "「善男子！爾時海濟婆羅門，告第三王子帝眾，",
    "T03n0158_003:0252a09": "略說。彼叉手合掌白寶藏如來言：『我已一切",
    "T03n0158_003:0252a10": "所須供養世尊及比丘僧，又我身、口、意善行，",
    "T03n0158_003:0252a11": "及此隨喜福業，盡以迴向阿耨多羅三藐三",
    "T03n0158_003:0252a12": "菩提，終不於穢濁佛土逮阿耨多羅三藐三",
    "T03n0158_003:0252a13": "菩提，亦不速成。我如是逮菩提行菩薩行時，",
    "T03n0158_003:0252a14": "見十方無量無邊餘世界中諸佛世尊，是我",
    "T03n0158_003:0252a15": "先所勸化菩提。我勸發菩提心，我使住菩提",
    "T03n0158_003:0252a16": "心，我勸以波羅蜜，令住其中者。我行菩薩行",
    "T03n0158_003:0252a17": "時，以天眼見一一方恒河沙數佛剎微塵數",
    "T03n0158_003:0252a18": "佛土中彼說法諸佛世尊，是我所勸化菩提",
    "T03n0158_003:0252a19": "者，我當如是行菩薩行而作佛事。我爾所時",
    "T03n0158_003:0252a20": "行菩薩行，如是淨眾生身意，於我佛土生者",
    "T03n0158_003:0252a21": "如梵世天子，佛土嚴淨亦如梵世。我一佛土",
    "T03n0158_003:0252a22": "令如恒河沙數三千世界，令其佛土周匝墻",
    "T03n0158_003:0252a23": "障，無量百千眾寶合成，間錯嚴飾高至有頂。",
    "T03n0158_003:0252a24": "令其佛土純以琉璃，周遍為地柔軟細滑，令",
    "T03n0158_003:0252a25": "無塵土瓦礫眾穢；令其中無有女人之名；其",
    "T03n0158_003:0252a26": "中眾生皆令化生，其中眾生令無揣食，其中",
    "T03n0158_003:0252a27": "眾生皆以法食、歡喜食、三昧食；令其佛土無",
    "T03n0158_003:0252a28": "有聲聞、辟支佛名，令其佛土純諸菩薩充滿",
    "T03n0158_003:0252a29": "其中，無煩惱亂淨修梵行；願令其中一切菩",
    "T03n0158_003:0252b01": "薩沙門形服與身俱生，適生中已，令思念食",
    "T03n0158_003:0252b02": "無量味飯充滿寶鉢在於右手。適得是已，令",
    "T03n0158_003:0252b03": "生斯念：「我等不宜食此揣食，應以此食至餘",
    "T03n0158_003:0252b04": "世界，供養現在住世諸佛并諸聲聞及貧窮",
    "T03n0158_003:0252b05": "者，餓鬼困乏飢渴身然，亦至其所以食濟",
    "T03n0158_003:0252b06": "之，我等宜應住歡喜食。」彼諸菩薩適發心已，",
    "T03n0158_003:0252b07": "令得不可思議威儀三昧，以是三昧，無所染",
    "T03n0158_003:0252b08": "著。去至十方無量阿僧祇餘諸佛土，現在住",
    "T03n0158_003:0252b09": "世諸佛世尊以此供養，并諸聲聞及餘眾生",
    "T03n0158_003:0252b10": "亦施餓鬼，為說法已，以小食頃還來本土。如",
    "T03n0158_003:0252b11": "是衣寶，以小食頃歸本土已更相施衣，乃至",
    "T03n0158_003:0252b12": "其佛土中彼諸菩薩所有供養具。令以此一",
    "T03n0158_003:0252b13": "切供養諸佛并諸聲聞及餘眾生，爾乃自用。",
    "T03n0158_003:0252b14": "令其佛土無有八難及不善聲，亦無苦聲，又",
    "T03n0158_003:0252b15": "無受戒犯悔之聲。令其佛土無量百千眾寶",
    "T03n0158_003:0252b16": "嚴飾，無量百千眾寶間錯。令如摩尼現眾色",
    "T03n0158_003:0252b17": "像，其中摩尼寶十方來，見未曾見，聞未曾",
    "T03n0158_003:0252b18": "聞，如是摩尼寶世所希有；說其眾寶名號億",
    "T03n0158_003:0252b19": "歲不盡，有菩薩欲見佛土金即時見金，欲見",
    "T03n0158_003:0252b20": "銀即時見銀，金不壞。略說其要，有欲見水",
    "T03n0158_003:0252b21": "精、琉璃、馬瑙、赤真珠、車𤦲，令見如是種種",
    "T03n0158_003:0252b22": "眾寶佛土。沈水木櫁、多摩羅跋海此岸栴",
    "T03n0158_003:0252b23": "檀，有菩薩欲見牛頭栴檀佛土，即時令見，",
    "T03n0158_003:0252b24": "隨其所欲皆令見之。彼此願見各不相覩，令",
    "T03n0158_003:0252b25": "彼一切所願悉滿。令其佛土無有日月，令菩",
    "T03n0158_003:0252b26": "薩生時身有光明，隨所欲照放如是光，乃照",
    "T03n0158_003:0252b27": "至億那由他百千佛土。令其佛剎無晝夜名，",
    "T03n0158_003:0252b28": "惟以華合。令其佛土無有寒熱，疾病老死，",
    "T03n0158_003:0252b29": "惟有菩薩欲成菩提者，至他世界兜率天",
    "T03n0158_003:0252c01": "上盡命成菩提。令其佛土無有死者，令以無",
    "T03n0158_003:0252c02": "上般涅槃，於上虛空中如來般涅槃，其中菩",
    "T03n0158_003:0252c03": "薩隨其所欲供具悉皆得之。令其一切佛土",
    "T03n0158_003:0252c04": "虛空中作億那由他百千音樂，其音樂中不",
    "T03n0158_003:0252c05": "出愛欲之聲，惟有波羅蜜聲、佛聲、法聲、僧聲、",
    "T03n0158_003:0252c06": "菩薩法藏聲，令聞如是隨菩薩所樂音聲。「『世",
    "T03n0158_003:0252c07": "尊！我行菩提行時，乃至無量無邊阿僧祇佛",
    "T03n0158_003:0252c08": "土中，見多億那由他百千佛剎莊嚴，彼諸莊",
    "T03n0158_003:0252c09": "嚴瓔珞、彼相貌、彼瑞應、彼處、彼行、彼願，令彼",
    "T03n0158_003:0252c10": "一切皆在我佛土中，惟除聲聞、緣覺五濁佛",
    "T03n0158_003:0252c11": "土。令其彼土無地獄、畜生、餓鬼之名，又無須",
    "T03n0158_003:0252c12": "彌、鐵圍、大鐵圍、土石諸山，亦無大海。令其中",
    "T03n0158_003:0252c13": "無餘樹木，惟有種種寶樹過天所有，在其佛",
    "T03n0158_003:0252c14": "土行列周遍。又令其中無有餘華，唯有天曼",
    "T03n0158_003:0252c15": "陀羅華，無諸臭穢，但有種種妙香充滿佛土。",
    "T03n0158_003:0252c16": "令其中生者皆是一生補處菩薩，令無一眾生",
    "T03n0158_003:0252c17": "退生餘處，惟兜率陀天其中退已，成阿耨多",
    "T03n0158_003:0252c18": "羅三藐三菩提。「『世尊！我當爾所時為菩薩行，",
    "T03n0158_003:0252c19": "我乃成就如是大丈夫行，令安立如是莊嚴",
    "T03n0158_003:0252c20": "佛土，如是淨意，一生紹位菩薩充滿其國。令",
    "T03n0158_003:0252c21": "其中無一菩薩非我所化，於菩提無不令住",
    "T03n0158_003:0252c22": "波羅蜜者。令彼諸菩薩來生其中，亦是我先",
    "T03n0158_003:0252c23": "所勸化菩提住波羅蜜者。今此佛土令入其",
    "T03n0158_003:0252c24": "中，此一切苦皆當滅之。惟！世尊！我為菩薩",
    "T03n0158_003:0252c25": "時成就如是大丈夫行，然後於其佛土成阿",
    "T03n0158_003:0252c26": "耨多羅三藐三菩提。願我菩提樹莖圍十千",
    "T03n0158_003:0252c27": "四天下，枝葉周匝各十三千，名善現眾寶。彼",
    "T03n0158_003:0252c28": "菩提樹光明香氣，於其佛土一切充遍。其下",
    "T03n0158_003:0252c29": "我金剛座眾寶間錯，縱廣正等五四天下，高",
    "T03n0158_003:0253a01": "八萬四千由旬，名普放無盡光善解智香。我",
    "T03n0158_003:0253a02": "於彼菩提樹下金剛座上結加趺坐，於彼少",
    "T03n0158_003:0253a03": "時成阿耨多羅三藐三菩提，乃至涅槃不改",
    "T03n0158_003:0253a04": "此座亦復不捨。我坐菩提樹下金剛座上不",
    "T03n0158_003:0253a05": "起，遣化佛菩薩至過數佛土，一一化佛以一",
    "T03n0158_003:0253a06": "小食頃為眾生說法；即以小食頃勸過數眾",
    "T03n0158_003:0253a07": "生，以阿耨多羅三藐三菩提，使住其中得不",
    "T03n0158_003:0253a08": "退轉；令化菩薩亦復如是。願我逮菩提時，十",
    "T03n0158_003:0253a09": "方過數餘世界我身普現，若有眾生見我身",
    "T03n0158_003:0253a10": "相莊嚴者，令彼一切眾生堅固阿耨多羅三",
    "T03n0158_003:0253a11": "藐三菩提，乃至無上菩提般涅槃，彼諸眾",
    "T03n0158_003:0253a12": "生未嘗不見諸佛世尊。令其中無有諸根不",
    "T03n0158_003:0253a13": "具足者，其中菩薩樂見我者，彼所往處隨身",
    "T03n0158_003:0253a14": "迴轉經行坐立，彼諸菩薩適心念佛。令見我",
    "T03n0158_003:0253a15": "坐菩提樹下，見已隨所疑法亘然開解，不說",
    "T03n0158_003:0253a16": "法句令知其義。令我壽命無量無能數者，",
    "T03n0158_003:0253a17": "除薩婆若智，使其菩薩壽亦無量，我欲於其",
    "T03n0158_003:0253a18": "佛土成阿耨多羅三藐三菩提時，令有如是",
    "T03n0158_003:0253a19": "瑞應相現。謂其佛土一切菩薩，其首文𠻬袈",
    "T03n0158_003:0253a20": "裟在身，乃至般涅槃。其佛土中無有一人飾",
    "T03n0158_003:0253a21": "髮俗服，令其一切住沙門像而無有異。』「佛言：",
    "T03n0158_003:0253a22": "『善哉，善哉！善丈夫！汝亦聰達解慧，所願甚",
    "T03n0158_003:0253a23": "善，志意極大，威德特尊，智慧甚妙。善男子！汝",
    "T03n0158_003:0253a24": "能為一切眾生故，自作如是妙勝大意，取妙",
    "T03n0158_003:0253a25": "莊嚴佛土。是故，善男子！字汝為曼如尸利。曼",
    "T03n0158_003:0253a26": "如尸利！汝於來世過二恒河沙數阿僧祇，始",
    "T03n0158_003:0253a27": "入第三恒河沙數阿僧祇，於南方有世界名",
    "T03n0158_003:0253a28": "淨無塵積，此娑訶世界亦在其內，如是莊嚴",
    "T03n0158_003:0253a29": "佛土嚴淨，汝曼如尸利！當於其中成阿耨多",
    "T03n0158_003:0253b01": "羅三藐三菩提，號普現如來、應供、正遍知。如",
    "T03n0158_003:0253b02": "是菩薩眾，汝淨一切願悉當成就，如汝所願。",
    "T03n0158_003:0253b03": "汝為菩薩時，於多億佛所殖諸善根。汝曼如",
    "T03n0158_003:0253b04": "尸利！為眾生良藥，除意患，滅眾結，增長善根。』",
    "T03n0158_003:0253b05": "「時曼如尸利白佛言：『世尊！若我如是意滿如",
    "T03n0158_003:0253b06": "我所願，於十方無量阿僧祇世界中，現在住",
    "T03n0158_003:0253b07": "世說法諸佛世尊願授我記，令無量阿僧祇",
    "T03n0158_003:0253b08": "佛土皆悉震動，令一切眾生得如是快樂滿足，",
    "T03n0158_003:0253b09": "猶如菩薩遊戲第二禪三昧，亦令無量阿僧",
    "T03n0158_003:0253b10": "祇佛土雨天曼陀羅華，令彼曼陀羅華出如",
    "T03n0158_003:0253b11": "是等聲，所謂佛聲、法聲、僧聲、波羅蜜聲、力無",
    "T03n0158_003:0253b12": "畏聲。若我五體禮世尊足時，如是瑞應皆悉",
    "T03n0158_003:0253b13": "令現。』如曼如尸利童真禮世尊足時，於無量",
    "T03n0158_003:0253b14": "阿僧祇佛土，地皆震動雨天曼陀羅，一切眾",
    "T03n0158_003:0253b15": "生皆得如是快樂，充滿如是所願。其中菩薩",
    "T03n0158_003:0253b16": "摩訶薩於諸佛所聽法者，彼皆問諸佛世尊：",
    "T03n0158_003:0253b17": "『以何因何緣現是瑞應？』彼諸佛世尊，皆授曼",
    "T03n0158_003:0253b18": "如尸利阿耨多羅三藐三菩提記。佛說偈言：",
    "T03n0158_003:0253b19": "「『起最上意智慧廣，　　十方濟世授汝記；",
    "T03n0158_003:0253b20": "地動雨華眾生樂，　　汝當作佛出現世。』",
    "T03n0158_003:0253b21": "8 四王子授記品大乘悲分陀利經四王子授記品第八",
    "T03n0158_003:0253b22": "「善男子！爾時海濟婆羅門，告第四王子支",
    "T03n0158_003:0253b23": "眾。略說，如曼如尸利所願無異。世尊讚言：『善",
    "T03n0158_003:0253b24": "哉，善哉！善男子！汝為菩薩時，當破無量阿僧",
    "T03n0158_003:0253b25": "祇眾生結使金剛之山而作佛事，然後當成",
    "T03n0158_003:0253b26": "阿耨多羅三藐三菩提。善男子！是故字汝為",
    "T03n0158_003:0253b27": "壞金剛慧明照尸利。汝壞金剛慧明照，於當",
    "T03n0158_003:0253b28": "來世過一恒河沙數阿僧祇，始入二恒河沙",
    "T03n0158_003:0253b29": "數阿僧祇，東方過十恒河沙數佛土微塵數",
    "T03n0158_003:0253c01": "世界，有國名阿尼彌沙。善男子！汝於其中當",
    "T03n0158_003:0253c02": "成阿耨多羅三藐三菩提，號普賢如來、應供、",
    "T03n0158_003:0253c03": "正遍知、明行足乃至佛婆伽婆，其佛土無量",
    "T03n0158_003:0253c04": "莊嚴亦復如是，如汝所願。』「善男子！寶藏如來，",
    "T03n0158_003:0253c05": "適授壞金剛慧明照菩薩摩訶薩阿耨多羅三",
    "T03n0158_003:0253c06": "藐三菩提記，於虛空中無量億那由他百千",
    "T03n0158_003:0253c07": "諸天，皆讚：『善哉！』雨海此岸牛頭、沈水、木櫁、",
    "T03n0158_003:0253c08": "粖香。彼白佛言：『唯！世尊！若我如是意滿，如",
    "T03n0158_003:0253c09": "我五體禮佛足時，令恒河沙數世界踰天妙",
    "T03n0158_003:0253c10": "香充滿其中；於中地獄、畜生、餓鬼、人、天，彼眾",
    "T03n0158_003:0253c11": "生得聞是香，身心苦患乃至訖我頭面著地",
    "T03n0158_003:0253c12": "於爾所時得休息。』「善男子！爾時壞金剛慧明",
    "T03n0158_003:0253c13": "照菩薩五體禮寶藏如來足，應時恒河沙數",
    "T03n0158_003:0253c14": "世界，踰天妙香充遍其中，於中一切眾生，身",
    "T03n0158_003:0253c15": "心苦患盡皆休息。佛言：",
    "T03n0158_003:0253c16": "「『起能壞金剛，　　香色充滿剎；",
    "T03n0158_003:0253c17": "喜樂多眾生，　　汝為世間解。』",
    "T03n0158_003:0253c18": "「善男子！爾時海濟婆羅門，告第五王子無畏，",
    "T03n0158_003:0253c19": "略說。『世尊！我惟不取斯穢濁佛土，當知是",
    "T03n0158_003:0253c20": "處成三藐三菩提，其中無有地獄、畜生、餓",
    "T03n0158_003:0253c21": "鬼，紺琉璃地等如蓮華世界莊嚴說。』無畏王",
    "T03n0158_003:0253c22": "子以蓮華置寶藏如來前，白佛言：『唯！世尊！若",
    "T03n0158_003:0253c23": "我如是意滿，當承佛威神，令我得現莊嚴三",
    "T03n0158_003:0253c24": "昧，如我在世尊前，於十方恒河沙數世界",
    "T03n0158_003:0253c25": "微塵數佛土，當雨蓮華大如車輪令我等見。』",
    "T03n0158_003:0253c26": "適發斯言，蒙佛威神得現莊嚴三昧，十方恒",
    "T03n0158_003:0253c27": "河沙數世界微塵數佛土，皆雨蓮華大如車",
    "T03n0158_003:0253c28": "輪。無畏王子見已極大歡喜。佛言：『善男子！",
    "T03n0158_003:0253c29": "汝所願甚善，取妙佛土，以至誠語疾得三",
    "T03n0158_003:0254a01": "昧雨於蓮華。』彼白佛言：『若我得滿阿耨多羅",
    "T03n0158_003:0254a02": "三藐三菩提意者，令此蓮華懸於虛空應時",
    "T03n0158_003:0254a03": "即住虛空。』佛言：『善男子！汝所為甚疾以蓮華",
    "T03n0158_003:0254a04": "印於虛空。善男子！是故字汝為虛空印。汝",
    "T03n0158_003:0254a05": "虛空印，於當來世過一恒河沙數阿僧祇，始",
    "T03n0158_003:0254a06": "入二恒河沙數阿僧祇，於東南方過億百千",
    "T03n0158_003:0254a07": "恒河沙數佛土，有世界名蓮華，汝當於中成",
    "T03n0158_003:0254a08": "阿耨多羅三藐三菩提，號蓮華上如來、應供、",
    "T03n0158_003:0254a09": "正遍知、明行足乃至佛婆伽婆。純菩薩僧，其",
    "T03n0158_003:0254a10": "數無量，壽亦無量，必得是一切威德如汝所",
    "T03n0158_003:0254a11": "願。』虛空印菩薩即時五體投地禮寶藏如來",
    "T03n0158_003:0254a12": "足。佛言：",
    "T03n0158_003:0254a13": "「『汝當饒益世，　　除滅結穢濁；",
    "T03n0158_003:0254a14": "持剎微塵德，　　逮覺如前勝。』",
    "T03n0158_003:0254a15": "「善男子！爾時海濟婆羅門語第六王子虛空，",
    "T03n0158_003:0254a16": "略說，唯不於此穢濁佛土，略說如虛空印",
    "T03n0158_003:0254a17": "菩薩所願。『世尊！若我如是意滿，令於十方恒",
    "T03n0158_003:0254a18": "河沙數世界虛空中有七寶蓋，白珠羅網以",
    "T03n0158_003:0254a19": "覆其上，懸眾寶鈴以嚴其蓋。寶鈴網中出如",
    "T03n0158_003:0254a20": "是聲，所謂：佛聲、法聲、僧聲、波羅蜜聲、力聲、通",
    "T03n0158_003:0254a21": "聲及無畏聲；其中一切眾生使聞是聲，令",
    "T03n0158_003:0254a22": "發阿耨多羅三藐三菩提心。其有先發菩提",
    "T03n0158_003:0254a23": "心者，令不退轉阿耨多羅三藐三菩提。』適發",
    "T03n0158_003:0254a24": "是言，於十方恒河沙數世界一切虛空中，略",
    "T03n0158_003:0254a25": "說，出如是聲，蒙佛威神皆悉自見。復白佛",
    "T03n0158_003:0254a26": "言：『唯！世尊！若是意滿如我所願，令我於世尊",
    "T03n0158_003:0254a27": "前得智顯明三昧，以是增長善法。得是三昧",
    "T03n0158_003:0254a28": "已，然後世尊，授我菩提記，蒙佛威神即得",
    "T03n0158_003:0254a29": "智顯明三昧。』佛言：『善哉！善男子！所願甚",
    "T03n0158_003:0254b01": "妙。以汝福業，於十方恒河沙數佛土虛空中",
    "T03n0158_003:0254b02": "覆以寶蓋，出柔軟聲，覺悟多億那由他百千",
    "T03n0158_003:0254b03": "眾生。善男子！是故字汝為虛空顯明。汝虛空",
    "T03n0158_003:0254b04": "顯明！於當來世過一恒河沙數阿僧祇，始入",
    "T03n0158_003:0254b05": "二恒河沙阿僧祇，於東方過二恒河沙數佛",
    "T03n0158_003:0254b06": "土，有世界名日月；汝當於中成三藐三菩提，",
    "T03n0158_003:0254b07": "號法自在富王如來、應供、正遍知、明行足乃至",
    "T03n0158_003:0254b08": "佛世尊。』時虛空顯明菩薩以五體禮寶藏如",
    "T03n0158_003:0254b09": "來足。佛言：",
    "T03n0158_003:0254b10": "「『起善習意調伏心，　　能發大悲於眾生；",
    "T03n0158_003:0254b11": "當度群品苦海岸，　　覺智無上正菩提。』",
    "T03n0158_003:0254b12": "「善男子！爾時海濟婆羅門語第七王子支像，",
    "T03n0158_003:0254b13": "略說，唯不於此濁佛土中。『我如是處成菩提，",
    "T03n0158_003:0254b14": "於中無有地獄、畜生、餓鬼之名，亦無女人，其",
    "T03n0158_003:0254b15": "中眾生不由胞胎；無須彌、鐵圍、大鐵圍、土、石",
    "T03n0158_003:0254b16": "諸山，無有泉源、瓦礫、刺棘、高下惡風、樹木、大",
    "T03n0158_003:0254b17": "海，亦無日、月、星宿、晝夜、闇冥；其中眾生無有",
    "T03n0158_003:0254b18": "穢氣、屎尿、涕唾，形無污臭身心無寄。令其中",
    "T03n0158_003:0254b19": "不以土石為地，純馬瑙成無量百千眾寶",
    "T03n0158_003:0254b20": "莊嚴。令其佛土無有餘草，唯曼陀羅、摩訶曼",
    "T03n0158_003:0254b21": "陀羅。令其佛土以種種寶樹莊嚴，其寶樹上",
    "T03n0158_003:0254b22": "種種寶蓋莊挍，有種種寶房舍，種種寶衣，種",
    "T03n0158_003:0254b23": "種寶鬘，種種寶瓔，種種寶嚴具，種種音樂，",
    "T03n0158_003:0254b24": "種種寶器，種種華，以莊挍樹。令眾華合音樂",
    "T03n0158_003:0254b25": "聲止，以是知夜。眾華合時菩薩受生，適生",
    "T03n0158_003:0254b26": "其中便坐定意，令得現莊嚴三昧，以是三昧",
    "T03n0158_003:0254b27": "見十方佛土微塵數世界中現在諸佛。令於",
    "T03n0158_003:0254b28": "爾時得淨天耳，聞於佛土微塵數十方餘世",
    "T03n0158_003:0254b29": "界中現在住世說法，說法諸佛。令其中眾生",
    "T03n0158_003:0254c01": "生已，皆自識宿命，憶念佛土微塵數劫中生",
    "T03n0158_003:0254c02": "事；令其生已，得淨天眼，普見十方佛微塵數",
    "T03n0158_003:0254c03": "佛國莊嚴；令其生已，善具知他心智，以一念",
    "T03n0158_003:0254c04": "頃，知佛土微塵佛剎中，一切眾生心念所",
    "T03n0158_003:0254c05": "行，乃至菩提般涅槃，不失是三昧。夜欲明",
    "T03n0158_003:0254c06": "時，四方香風微妙柔軟觸身生喜來吹華敷；",
    "T03n0158_003:0254c07": "令諸菩薩從三昧覺於華臺起，令得如是神",
    "T03n0158_003:0254c08": "通，一心念頃至一一方佛土微塵數佛剎，",
    "T03n0158_003:0254c09": "親近現在諸佛世尊已，還來本土，於曼陀羅、",
    "T03n0158_003:0254c10": "摩訶曼陀羅花臺上結加趺坐，思惟法門瞻",
    "T03n0158_003:0254c11": "仰如來，如所坐處隨其迴轉，於一切方悉令",
    "T03n0158_003:0254c12": "見我。其中菩薩於法或想若生疑者，令觀",
    "T03n0158_003:0254c13": "我身見即亘然。彼諸菩薩隨欲聞法，適觀我",
    "T03n0158_003:0254c14": "已皆悉令知。其中菩薩令無我所，無所為作",
    "T03n0158_003:0254c15": "乃至身命，其中菩薩皆得不退轉。其中令無",
    "T03n0158_003:0254c16": "不善之名，令其佛土亦無受戒之名、無犯悔",
    "T03n0158_003:0254c17": "語。令其中一切眾生，具三十二大人之相，具",
    "T03n0158_003:0254c18": "那羅延力。令其中無有一人諸根不具，乃至",
    "T03n0158_003:0254c19": "菩提般涅槃。令其中一切眾生其首文𠻬袈",
    "T03n0158_003:0254c20": "裟著身一時俱生，令得善分別三昧，乃至菩",
    "T03n0158_003:0254c21": "提際未曾中失。令其中眾生普集善根，令其",
    "T03n0158_003:0254c22": "中眾生無老、病、苦。有菩薩於中壽欲終時，結",
    "T03n0158_003:0254c23": "加趺坐而般涅槃，身中出火以自闍維香",
    "T03n0158_003:0254c24": "風來吹；彼舍利置於他方無佛土中，令成如",
    "T03n0158_003:0254c25": "意珠寶，如轉輪王明淨摩尼之寶；其中眾生",
    "T03n0158_003:0254c26": "有見彼摩尼寶光者，有見摩尼寶者，有復觸",
    "T03n0158_003:0254c27": "者；令彼一切不受地獄、餓鬼、畜生之苦，乃至",
    "T03n0158_003:0254c28": "菩提般涅槃未曾受痛，於中命終。其有諸佛",
    "T03n0158_003:0254c29": "現在住其世，為眾生說法生如是處。彼得生",
    "T03n0158_003:0255a01": "已，於諸佛所聞說妙法發菩提心；適發心已，",
    "T03n0158_003:0255a02": "令得不退轉阿耨多羅三藐三菩提。我佛土",
    "T03n0158_003:0255a03": "中，無有一人不入三昧而命終者，亦無苦痛",
    "T03n0158_003:0255a04": "無相戀著別離命終，於中終已令不生難處",
    "T03n0158_003:0255a05": "無佛國土中。至菩提際，未嘗不見佛，未",
    "T03n0158_003:0255a06": "嘗不聞法，未嘗不供養僧。令其中一切眾",
    "T03n0158_003:0255a07": "生無穢濁、瞋恚、愛憎、慳嫉、無明、吾我於中生",
    "T03n0158_003:0255a08": "也。其佛土中，令無聲聞及辟支佛，純諸菩",
    "T03n0158_003:0255a09": "薩。潤心、軟心、無怨心、不濁心、寂心、定心，如",
    "T03n0158_003:0255a10": "是菩薩充滿其中。令我佛土莊嚴明淨，現於",
    "T03n0158_003:0255a11": "十方佛剎微塵數餘世界中，香亦遍至，使其",
    "T03n0158_003:0255a12": "眾生常樂充滿。令其佛土不聞苦聲。「『我當爾",
    "T03n0158_003:0255a13": "所時行菩薩行，為菩薩時先立如是淨莊嚴",
    "T03n0158_003:0255a14": "佛土，安置如是淨意眾充滿佛剎，然後我於",
    "T03n0158_003:0255a15": "其中成阿耨多羅三藐三菩提。我逮菩提時",
    "T03n0158_003:0255a16": "令光明無量，又我身相莊嚴，令於十方千佛",
    "T03n0158_003:0255a17": "土微塵數餘佛剎中皆悉遍現。於中眾生有",
    "T03n0158_003:0255a18": "見我者，令彼眾生滅除貪欲、瞋恚、愚癡、慳嫉、",
    "T03n0158_003:0255a19": "吾我、嫌恨、結使，悉皆令滅，發菩提心隨其所",
    "T03n0158_003:0255a20": "欲，三昧陀羅尼忍辱以見我故悉皆令得。其",
    "T03n0158_003:0255a21": "有眾生生寒氷地獄者，見我已受暖暖樂",
    "T03n0158_003:0255a22": "受得是快樂，譬如比丘入第三禪；彼見我已",
    "T03n0158_003:0255a23": "令其身意極樂充滿，皆發阿耨多羅三藐三",
    "T03n0158_003:0255a24": "菩提心，於中命終來生我國，得不退轉阿耨",
    "T03n0158_003:0255a25": "多羅三藐三菩提。若眾生生餓鬼中，得見我",
    "T03n0158_003:0255a26": "已，略說，令不退轉阿耨多羅三藐三菩提。",
    "T03n0158_003:0255a27": "畜生亦如是說。如是我光倍照諸天，令我壽",
    "T03n0158_003:0255a28": "命無量，無能數者，除薩婆若智。我逮菩提時，",
    "T03n0158_003:0255a29": "於十方無量阿僧祇無稱無邊餘世界中，諸",
    "T03n0158_003:0255b01": "佛世尊讚歎稱譽。我令其中眾生聞名者，於",
    "T03n0158_003:0255b02": "彼所作善根迴向我剎，彼命終已來生我國，",
    "T03n0158_003:0255b03": "除無間罪、非毀正法、謗賢聖者。我逮菩提時，",
    "T03n0158_003:0255b04": "於無量阿僧祇餘佛剎中，眾生聞我名號求",
    "T03n0158_003:0255b05": "生我國，命欲終時，我與無量大眾圍遶，入無",
    "T03n0158_003:0255b06": "曀三昧而現其前。如是善說，令彼眾生心得",
    "T03n0158_003:0255b07": "歡喜一切苦滅；以是歡喜悟畢定三昧，令其心",
    "T03n0158_003:0255b08": "得法忍之樂，彼命終已得生我國。又餘佛土",
    "T03n0158_003:0255b09": "乏七財者，不樂求三乘，亦不樂求人天之",
    "T03n0158_003:0255b10": "福，又不樂求三善福地，樂著非法慳貪嫉妬，",
    "T03n0158_003:0255b11": "樂近邪法眾生之類，以墮無墮三昧，彼諸",
    "T03n0158_003:0255b12": "眾生命欲終時現住其前，與無量眾圍遶，而",
    "T03n0158_003:0255b13": "為說法。以己佛土示彼眾生勸以菩提，令彼",
    "T03n0158_003:0255b14": "眾生於我所得樂喜踊躍發菩提心，令彼一",
    "T03n0158_003:0255b15": "切苦痛除滅，得日燈三昧令捨愚癡，命終之",
    "T03n0158_003:0255b16": "後得生我國。』「佛言：『善哉，善哉！善男子！所願",
    "T03n0158_003:0255b17": "甚善。』彼白佛言：『世尊！若我如是意滿，於佛",
    "T03n0158_003:0255b18": "剎微塵數十方餘佛土中，令雨奇妙海此岸",
    "T03n0158_003:0255b19": "栴檀之末，於中眾生聞是香者，令彼一切",
    "T03n0158_003:0255b20": "發菩提心，令我於今得如願三昧已而自得",
    "T03n0158_003:0255b21": "見。』「善男子！彼適願已，得如願三昧自見佛土，",
    "T03n0158_003:0255b22": "微塵數十方餘世界中，雨奇妙海此岸栴檀",
    "T03n0158_003:0255b23": "之末，見於十方各過數眾生叉手合掌發菩",
    "T03n0158_003:0255b24": "提心。佛言：『善男子！雨香甚速，勸過數眾生於",
    "T03n0158_003:0255b25": "菩提。善男子！是故字汝為師子香。於當來",
    "T03n0158_003:0255b26": "世過一恒河沙數阿僧祇，始入二恒河沙數",
    "T03n0158_003:0255b27": "阿僧祇，於上方去此佛土，過四十二恒河沙",
    "T03n0158_003:0255b28": "數佛剎微塵數佛土，有世界名紺香光明無",
    "T03n0158_003:0255b29": "塵。汝師子香！於中當成阿耨多羅三藐三菩",
    "T03n0158_003:0255c01": "提，號光明無塵上身香月自在王如來、應供、",
    "T03n0158_003:0255c02": "正遍知乃至佛世尊。』「善男子！爾時師子香菩",
    "T03n0158_003:0255c03": "薩五體禮如來足。寶藏如來言：",
    "T03n0158_003:0255c04": "「『起人修羅天所敬，　　當為世尊濟眾生；",
    "T03n0158_003:0255c05": "汝斷三界苦結縛，　　汝當得妙無上士。』",
    "T03n0158_003:0255c06": "9 第八王子授記品大乘悲分陀利經第八王子授記品",
    "T03n0158_003:0255c07": "第九",
    "T03n0158_003:0255c08": "「善男子！爾時海濟婆羅門語第八王子阿摸",
    "T03n0158_003:0255c09": "具，略說。『世尊！我當爾所時於濁佛剎，為菩薩",
    "T03n0158_003:0255c10": "菩提行菩提行，我先淨十千濁佛剎立如是",
    "T03n0158_003:0255c11": "淨，如紺香光明無塵佛土無異，安置如是種",
    "T03n0158_003:0255c12": "善根清淨意，求大乘諸菩薩充滿其剎，然後",
    "T03n0158_003:0255c13": "我當於中成阿耨多羅三藐三菩提。唯！世尊！",
    "T03n0158_003:0255c14": "我當如是行菩提行，非餘菩薩之所能行。世",
    "T03n0158_003:0255c15": "尊！我於此七年中一處靜坐，思惟淨佛功德",
    "T03n0158_003:0255c16": "佛剎莊嚴淨佛土功德，我於中發起現莊嚴",
    "T03n0158_003:0255c17": "三昧等一萬八千菩薩三昧而得修習。世尊！",
    "T03n0158_003:0255c18": "是我以菩薩菩提行菩提行，我以臣婆闍伽",
    "T03n0158_003:0255c19": "枳由邏三昧，常見十方無量無邊餘世界中",
    "T03n0158_003:0255c20": "現在住世諸佛世尊，饒益眾生而為說法。",
    "T03n0158_003:0255c21": "又過三世者，見彼諸佛滿一切剎。世尊！我以",
    "T03n0158_003:0255c22": "旋三昧微塵等心，見彼諸佛世尊，菩薩、聲聞、",
    "T03n0158_003:0255c23": "大眾圍遶。我以無依三昧力，佛土微塵數身，",
    "T03n0158_003:0255c24": "禮一一身，以無上雜寶華、無上雜香塗、末鬘",
    "T03n0158_003:0255c25": "飾及與音樂，以此一切無上嚴飾供養諸佛，",
    "T03n0158_003:0255c26": "一一佛土如大海劫行。我以一切修身三昧，",
    "T03n0158_003:0255c27": "於一念頃知一切佛土中微塵數佛行。世",
    "T03n0158_003:0255c28": "尊！我以功德三昧佛土微塵數無上妙讚一",
    "T03n0158_003:0255c29": "一佛。世尊！我以不眴三昧一塵等心見佛充",
    "T03n0158_003:0256a01": "滿一切佛土。世尊！我以無諍三昧一念頃見",
    "T03n0158_003:0256a02": "一切佛土中過去當來現在佛剎莊嚴。世尊！",
    "T03n0158_003:0256a03": "我以首楞嚴三昧入地獄中，化作其身而為",
    "T03n0158_003:0256a04": "說法，勸以菩提令彼發心，於中命終得生為",
    "T03n0158_003:0256a05": "人，值現在世說法諸佛，令彼眾生從佛聞法",
    "T03n0158_003:0256a06": "得不退轉地。如是畜生、餓鬼、夜叉、羅剎、阿修",
    "T03n0158_003:0256a07": "羅、龍、緊那羅、摩睺羅伽中，及與天上，如是毘",
    "T03n0158_003:0256a08": "舍闍、富單那、迦吒富單那中，如是人、栴陀羅、",
    "T03n0158_003:0256a09": "賈客婬女中。如是，世尊！隨眾生處而受其形，",
    "T03n0158_003:0256a10": "順彼眾生業行因緣受若苦樂。若有種種工",
    "T03n0158_003:0256a11": "巧伎術，隨類而入現說所行，巧言方便得眾",
    "T03n0158_003:0256a12": "生心，然後誨之正法，勸以阿耨多羅三藐三",
    "T03n0158_003:0256a13": "菩提，令住不退轉無上正遍知。「『唯！世尊！我當",
    "T03n0158_003:0256a14": "爾所時行菩提行，淨除十千佛土，於中一切",
    "T03n0158_003:0256a15": "眾生，行業結使滅如是毒，乃至一眾生所，令",
    "T03n0158_003:0256a16": "無四魔道。我當如是淨立十千佛土，如光明",
    "T03n0158_003:0256a17": "無塵上身香月自在王如來，紺香無塵世界",
    "T03n0158_003:0256a18": "佛剎莊嚴。我當自淨佛土及以眷屬，如師子",
    "T03n0158_003:0256a19": "香菩薩摩訶薩所願。唯！世尊！若如是意滿，令",
    "T03n0158_003:0256a20": "十千佛土中一切眾生眾苦除滅，令得一切",
    "T03n0158_003:0256a21": "軟心隨作心，令彼各各自四天下見於諸佛。",
    "T03n0158_003:0256a22": "彼諸眾生，種種眾寶、種種華香、末香、塗香、雜",
    "T03n0158_003:0256a23": "衣、頭舍、幢麾、幡蓋，令自然在手，令彼眾生",
    "T03n0158_003:0256a24": "用供養諸佛，發阿耨多羅三藐三菩提心。我",
    "T03n0158_003:0256a25": "以現莊嚴三昧力，令己自見。』適發是語，如其",
    "T03n0158_003:0256a26": "所願悉自得見。「佛言：『善哉，善哉！善男子！如汝",
    "T03n0158_003:0256a27": "普自立淨佛土周匝淨十千佛土，淨無量阿",
    "T03n0158_003:0256a28": "僧祇眾生身意，如是無量阿僧祇諸佛世尊，",
    "T03n0158_003:0256a29": "以如是無量阿僧祇供具而供養之。善男子！",
    "T03n0158_003:0256b01": "是故字汝為普賢。汝普賢，於當來世過一恒",
    "T03n0158_003:0256b02": "河沙數阿僧祇、二恒河沙阿僧祇餘少分，在",
    "T03n0158_003:0256b03": "於北方，去此佛土過六十恒河沙數佛剎，有",
    "T03n0158_003:0256b04": "世界名智水淨德，汝普賢！當於其中成阿耨",
    "T03n0158_003:0256b05": "多羅三藐三菩提，號師子奮迅金剛智如來、",
    "T03n0158_003:0256b06": "應供、正遍知乃至佛、世尊。』「善男子！爾時普賢",
    "T03n0158_003:0256b07": "菩薩摩訶薩五體禮如來足。寶藏如來言：",
    "T03n0158_003:0256b08": "「『起善智樂調伏心，　　於眾生所善堅誓；",
    "T03n0158_003:0256b09": "於結深河度眾生，　　汝知炬妙世作佛。』",
    "T03n0158_003:0256b10": "大乘悲分陀利經卷第三"
}