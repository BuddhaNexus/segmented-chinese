{
    "X42n0733_003:0035b04": "飾宗義記卷第三本",
    "X42n0733_003:0035b05": "嵩岳鎮國道場沙門　賓　作",
    "X42n0733_003:0035b06": "第三解律題名者。此下廣解三要之中。第三正釋律",
    "X42n0733_003:0035b07": "初題目。然而四分名生。章中雖辨被機承稟。今復應",
    "X42n0733_003:0035b08": "明。若欲釋者。略開二門。第一戒法相傳。第二翻譯時",
    "X42n0733_003:0035b09": "代。言相傳者。昔後漢明帝莊永平元年戊午歲即位。",
    "X42n0733_003:0035b10": "至永平五年。夜夢丈六金人。至十年丁卯之歲。有西",
    "X42n0733_003:0035b11": "域僧迦葉摩騰。遊化至于漢地。又至十一年。歲次戊",
    "X42n0733_003:0035b12": "辰。復有竺蘭。來至此土。此土人請曰。我欲如師法出",
    "X42n0733_003:0035b13": "家受戒。即與剃髮披著縵牒。與受三歸五戒。准薩婆",
    "X42n0733_003:0035b14": "多論。佛成道八年。止三歸與羯磨受。中國十人。邊方",
    "X42n0733_003:0035b15": "五眾。由此摩騰正有二人。不得受具。如是乃至第十",
    "X42n0733_003:0035b16": "桓帝志丁亥即位。逕二十一年。至丁未之歲永康元",
    "X42n0733_003:0035b17": "年。從前明帝戊辰之歲。至此丁未。總一百年。唯用三",
    "X42n0733_003:0035b18": "歸五戒。共相傳受。桓帝既崩。第十一靈帝閎立。戊申",
    "X42n0733_003:0035b19": "即位。自建寧年已後。北天竺有五沙門。支法領。支謙。",
    "X42n0733_003:0035b20": "竺法護。竺道生。支樓讖等五人。來到此土。與大僧受",
    "X42n0733_003:0035b21": "戒。即五人受也。自爾已來。始有戒法相傳。其時大律",
    "X42n0733_003:0035b22": "未到此土。支法領口誦戒本一卷。羯磨本一卷。在此",
    "X42n0733_003:0035b23": "流行。今時古羯磨戒本者是。並出曇無德部。自爾已",
    "X42n0733_003:0035b24": "後。復逕五十五年。至魏文帝丕(曹操子也)黃初三年歲次",
    "X42n0733_003:0035c01": "壬寅。有中天竺沙門曇摩迦羅(或云柯羅)。此云法時。遊至",
    "X42n0733_003:0035c02": "許昌(黃初二年。改許縣為許昌)。其人幼而聰敏。質像瓖瑋。尋讀一",
    "X42n0733_003:0035c03": "覽。文義悉通。善四韋陀。妙五明論。圖讖運變。靡所不",
    "X42n0733_003:0035c04": "該。自謂。在世無過。乃入僧坊。過見法勝毘曇。慇勤尋",
    "X42n0733_003:0035c05": "省。莫知旨趣。乃深歎曰。佛法釣深。因即出家。誦大小",
    "X42n0733_003:0035c06": "乘經。及諸毗尼。來至許昌。觀魏境僧眾。全無律範。自",
    "X42n0733_003:0035c07": "來之後。又逕二十八年。兼前五十五年。合八十三年。",
    "X42n0733_003:0035c08": "至魏廢帝齊王芳嘉平二年歲次庚午。於雒陽更集",
    "X42n0733_003:0035c09": "梵僧。以羯磨法。與大僧重更受戒。准用十僧。并翻僧",
    "X42n0733_003:0035c10": "祇戒本一卷。又安息國沙門曇諦。亦善律學。出曇無",
    "X42n0733_003:0035c11": "德羯磨。以用受戒之由。略如邁法師譯經圖紀。即是",
    "X42n0733_003:0035c12": "大僧受戒之由也。次明尼眾者。靈帝之後。亦從大",
    "X42n0733_003:0035c13": "僧。求受大戒。支法領語曰。依如佛教。唯開邊地五人。",
    "X42n0733_003:0035c14": "大僧受戒。不開尼眾。尼眾泣淚而退。又從靈帝已後。",
    "X42n0733_003:0035c15": "逕五十三年。至漢末魏初。東天竺國有二比丘尼。到",
    "X42n0733_003:0035c16": "長安。見此土尼眾。問曰。汝誰邊受大戒。尼眾答曰。我",
    "X42n0733_003:0035c17": "至大僧所。受三歸五戒。二尼歎曰。邊地比丘尼未有",
    "X42n0733_003:0035c18": "具戒。遂還中國。化得十五人。三人在雪山凍死。二人",
    "X42n0733_003:0035c19": "墮黑澗死。屆至此土。唯有十人。自爾已前。尼悉赴京",
    "X42n0733_003:0035c20": "與受具足。後到吳地。與彼尼眾受戒。自爾已來。尼眾",
    "X42n0733_003:0035c21": "始有戒法。相傳。受戒竟後。三人命終。唯七人在。來逕",
    "X42n0733_003:0035c22": "十七年。思憶本鄉。即附南海商人。而還本國。一去已",
    "X42n0733_003:0035c23": "來。更不委耳。此初受戒。但在魏初。未詳定是何年月",
    "X42n0733_003:0035c24": "日。又從魏初黃初元年庚子歲後。計有二百一十一",
    "X42n0733_003:0036a01": "年。至宋第二文帝義隆元嘉七年歲次庚午。有罽賓",
    "X42n0733_003:0036a02": "沙門求那跋摩。此言功德鎧。即其國王之少子。至于",
    "X42n0733_003:0036a03": "楊州。譯善戒等經。又復有師子國尼八人。來至宋地。",
    "X42n0733_003:0036a04": "云此地未曾有尼。何得二眾受戒。功德鎧云。尼無本",
    "X42n0733_003:0036a05": "法者得戒。而僧有罪。尋佛制意。先令作本法者。政欲",
    "X42n0733_003:0036a06": "生其善心。為受戒方便。論其得戒。法出大僧。但使羯",
    "X42n0733_003:0036a07": "磨法成。自然得戒。今詳。魏初尼已受戒。而功德鎧既",
    "X42n0733_003:0036a08": "西域人。不練根由。而言無本法也。當時尼眾。苦求更",
    "X42n0733_003:0036a09": "受。功德鎧云。善哉隨喜。且令兩尼學語。更往西國請",
    "X42n0733_003:0036a10": "尼。令足十數。而功德鎧雖先許尼重受大戒。但譯比",
    "X42n0733_003:0036a11": "丘尼羯磨一卷。譯經圖紀云。四分羯磨一卷。是也。而",
    "X42n0733_003:0036a12": "受戒事未遂而終。俄然遂至元嘉十年歲次癸酉。有",
    "X42n0733_003:0036a13": "印度沙門僧伽跋摩。此云眾鎧。戒德清峻。道俗敬異。",
    "X42n0733_003:0036a14": "自流沙至楊州。復有師子國尼鐵索羅等三人至京。",
    "X42n0733_003:0036a15": "足前十數。便請眾鎧為師。於壇上與尼重受大戒。齊",
    "X42n0733_003:0036a16": "末梁初。鍾山定林寺僧祐律師記云。最初為影福寺",
    "X42n0733_003:0036a17": "慧果淨音僧要智景等二十三人受戒。自後不能繁",
    "X42n0733_003:0036a18": "記。自爾已來。將為善受。問有何證驗知得戒耶。答南",
    "X42n0733_003:0036a19": "山律師記云。昔魏文帝三年。內作無遮大會。文帝問",
    "X42n0733_003:0036a20": "曰。此土僧尼得戒原由。云何可知。諸大德悉皆不答。",
    "X42n0733_003:0036a21": "于時即有比丘。請向西國。問得戒所由。到北天竺。遇",
    "X42n0733_003:0036a22": "見一羅漢。啟問曰。振旦僧尼受得戒不。答曰。我之小",
    "X42n0733_003:0036a23": "聖。不知得不。又語比丘曰。汝且住此。吾今為汝往問",
    "X42n0733_003:0036a24": "彌勒得不來報。於是即入禪定。向兜率天。問曰。我是",
    "X42n0733_003:0036b01": "小聖。不知邊地為得戒不。故來問尊。彌勒答言。邊地",
    "X42n0733_003:0036b02": "得戒。遂請證驗。即取金華而願言曰。若邊地僧尼得",
    "X42n0733_003:0036b03": "戒者。願金華入羅漢手。若不得者。金華莫入。願訖。金",
    "X42n0733_003:0036b04": "華即入掌中。一尺影現。奇徵既爾。內懷歡喜。彌勒語",
    "X42n0733_003:0036b05": "曰。汝下至振旦比丘所。亦當發願。若使振旦僧尼得",
    "X42n0733_003:0036b06": "戒不虗。唯願金華入比丘手。當即如教發已訖。以手",
    "X42n0733_003:0036b07": "案華。華入比丘掌中。一尺影現。瑞應既爾。欲來還國。",
    "X42n0733_003:0036b08": "有迦羅神現身語曰。道路懸遠。多諸嶮難。弟子送師。",
    "X42n0733_003:0036b09": "令達彼國。未至之間。魏文帝殿前。先有金華。空中影",
    "X42n0733_003:0036b10": "現。文帝問太史曰。何變恠也。太史答曰。西國有佛法",
    "X42n0733_003:0036b11": "來此。于時不盈一月。比丘掌中。有一金華。來到之日。",
    "X42n0733_003:0036b12": "空裏金華即滅不現。當發漢境。總有八十餘人。或有",
    "X42n0733_003:0036b13": "慕聖情深。即住彼方。或有逢難命謝。正有一身。從其",
    "X42n0733_003:0036b14": "大菀。博尋舊跡。來達秦地。今詳。魏文帝三年內作無",
    "X42n0733_003:0036b15": "遮大會者。若是前魏文帝。即是黃初三年壬寅之歲。",
    "X42n0733_003:0036b16": "計其年月。稍不相當。且如唐靜邁法師翻譯圖紀云。",
    "X42n0733_003:0036b17": "沙門釋智嚴。凉州人也。弱冠出家。納衣宴座。分衛自",
    "X42n0733_003:0036b18": "資。于時晉安帝義熈十三年。滅後秦代姚泓還(泓是姚萇",
    "X42n0733_003:0036b19": "孫也。八月為東晉劉裕所擒。於建康市斬之)。始興公王恢。從駕觀山。見嚴",
    "X42n0733_003:0036b20": "禪思。即請還都。然嚴先西域得經。梵本未譯。後至晉",
    "X42n0733_003:0036b21": "末宋興(東晉太尉劉裕。以晉恭帝元熙二年十月。受晉禪。改為宋朝)至宋文帝元",
    "X42n0733_003:0036b22": "嘉四年(此從義熙十三年。至元嘉四年。合十一年)歲次丁卯。於楊都枳園",
    "X42n0733_003:0036b23": "寺。譯普曜經等。合三十六卷。然嚴未出家前。曾受五",
    "X42n0733_003:0036b24": "戒。有所[戲戈+予]犯。後受大戒。疑不得戒。遂汎海至印度。諮",
    "X42n0733_003:0036c01": "問羅漢。羅漢不決。為請彌勒。彌勒答云得戒。嚴甚喜",
    "X42n0733_003:0036c02": "焉。若據前魏黃初三年壬寅之歲。至宋文帝元嘉四",
    "X42n0733_003:0036c03": "年丁卯之歲。智嚴翻譯之時。計當二百六年。豈容有",
    "X42n0733_003:0036c04": "人二百餘歲。若言後魏道武皇帝。創都北代。皇始三",
    "X42n0733_003:0036c05": "年歲次戊戌。于時彼未敬信佛法。誰復詰問得戒根",
    "X42n0733_003:0036c06": "由。況復皇始之與黃初。文帝武帝。並皆有異。何得成",
    "X42n0733_003:0036c07": "證。故知南山錯記也。今詳。此是後秦姚興。諡文桓帝。",
    "X42n0733_003:0036c08": "皇初三年歲次景申(皇初字。與前魏曹氏黃初字。不同也)。至元嘉四年。",
    "X42n0733_003:0036c09": "合三十二年也。義准。智嚴創往西域。猶應少年。往返",
    "X42n0733_003:0036c10": "遷延。更逕三十二載。即與譯經圖紀相符會也。宜勘",
    "X42n0733_003:0036c11": "秦魏史傳。問智嚴法師。初在秦朝。何得宋代翻譯。今",
    "X42n0733_003:0036c12": "詳。後秦為宋劉裕所滅。所以智嚴破秦入宋。又出家",
    "X42n0733_003:0036c13": "之道。遊化諸方。故無傷也(當元嘉年。嚴翻譯時。總有六國。一西秦。二夏國。三北凉。四",
    "X42n0733_003:0036c14": "北燕。五後魏。六宋國)。此中總計大僧初受戒。從漢靈帝戊申已",
    "X42n0733_003:0036c15": "來。至今大周長安三年歲次癸卯。當五百三十六年",
    "X42n0733_003:0036c16": "已還。大僧第二重受戒。從魏芳帝嘉平二年庚午已",
    "X42n0733_003:0036c17": "來。至今大周長安三年歲次癸卯。總計四百五十四",
    "X42n0733_003:0036c18": "年。比丘尼最初受戒。從前魏黃初元年歲次庚子。至",
    "X42n0733_003:0036c19": "今大周長安三年歲次癸卯。當四百八十四年已還。",
    "X42n0733_003:0036c20": "比丘尼第二重受戒。從宋元嘉十年癸酉已來。至今",
    "X42n0733_003:0036c21": "大周長安三年歲次癸卯。當二百七十一年(中間。逕周武帝",
    "X42n0733_003:0036c22": "滅佛法。有靈裕法師等十八藏。在勒摩提將軍家。大隨創興。纔得九人。與人受具戒)。",
    "X42n0733_003:0036c23": "第二翻譯時代者。謹案靜邁法師慈恩寺翻譯圖紀。",
    "X42n0733_003:0036c24": "并撿秦朝支法領譯律序。又驗律文。此律前後合有",
    "X42n0733_003:0037a01": "兩譯。初即覺鳴創譯。後即法領重翻。故譯圖云。姚秦",
    "X42n0733_003:0037a02": "世沙門佛馱邪舍。此云覺名(或名覺鳴)。罽賓國人。操行貞",
    "X42n0733_003:0037a03": "白。戒節堅固。儀止祥淑。視瞻不凡。五明四韋之論。三",
    "X42n0733_003:0037a04": "藏十二之典。持悟深致。流辨無滯。以姚秦弘始年。達",
    "X42n0733_003:0037a05": "于姑臧。羅什法師先師事之。遂勸秦主姚興往迎。即",
    "X42n0733_003:0037a06": "勅迎之。并有贈遺。辭而不受。重使敦喻。方至長安。秦",
    "X42n0733_003:0037a07": "主出迎。列立新省。於逍遙園。四事四時供養。並皆不",
    "X42n0733_003:0037a08": "受。時至分衛。一食而已。邪舍赤髭。善毗婆沙。時人號",
    "X42n0733_003:0037a09": "為赤髭毗婆沙。秦主供養。滿三間屋。不以關心。遂為",
    "X42n0733_003:0037a10": "貨之造寺。自弘始五年歲次壬寅。譯四分律四十五",
    "X42n0733_003:0037a11": "卷。并四分戒本一卷及餘雜經。竺佛念等筆受。准法",
    "X42n0733_003:0037a12": "領律序云。壬辰之年。有晉國沙門支法領。感邊土之",
    "X42n0733_003:0037a13": "乖聖。慨正化之末夷。乃西越流沙。路逕于闐。遇曇無",
    "X42n0733_003:0037a14": "德部。體解大乘三藏沙門佛駄邪舍。才豔博聞。明練",
    "X42n0733_003:0037a15": "經律。三藏方等皆諷誦通利。法領即於其國。廣集異",
    "X42n0733_003:0037a16": "經。以歲在戊申。始達秦國(晉往秦還。良由並治也)。即以至年。重",
    "X42n0733_003:0037a17": "請出律藏。時集持律沙門三百餘人。於長安中寺出",
    "X42n0733_003:0037a18": "之。領弟子慧辨為譯校定。陶練反覆。務存無朴。本末",
    "X42n0733_003:0037a19": "精悉。若都初制。謹案姚秦壬寅之歲覺鳴譯時。即是",
    "X42n0733_003:0037a20": "弘始五年。至戊申之歲法領譯時。即當弘始十一年",
    "X42n0733_003:0037a21": "(此即晉國義〔巳〕四年。計壬寅去戊申。相計合七年)。又律序云。重請出律藏。以",
    "X42n0733_003:0037a22": "此驗之。足委前後。問法領西遇覺鳴。何以覺鳴先至",
    "X42n0733_003:0037a23": "翻譯。答案法領晉世西往。壬辰之年。至於還秦戊申",
    "X42n0733_003:0037a24": "之歲。合十七年。法領西域廣集異經。遂使後至。故不",
    "X42n0733_003:0037b01": "疑也。又准律文。眾覺之初。有律本題云。尸叉罽賴尼",
    "X42n0733_003:0037b02": "法(胡音不正。應言式叉迦羅尼法。有續寫者。書應〔正〕從此式叉迦羅尼。不能一一就文治。故班〔辯〕之耳)。",
    "X42n0733_003:0037b03": "巳上并注。並是律載。唯知即是覺鳴本譯。度語之人。",
    "X42n0733_003:0037b04": "以音不正。故至法領。自達方言。遂正之也。又覺鳴本",
    "X42n0733_003:0037b05": "云如破伊蘭葉。法領本云如破伊蘭葉。又律文中。列",
    "X42n0733_003:0037b06": "三僧物。初三兩物。文互顛倒。及餘諸文屢有差互者。",
    "X42n0733_003:0037b07": "並以兩譯之異。譯經圖紀但載初譯。不譯後出者。葢",
    "X42n0733_003:0037b08": "疎略也。又細詳察。有三本律。一者覺鳴初本。二者法",
    "X42n0733_003:0037b09": "領改本。令改尸又。仍存未改。三者已改從叉本。又從",
    "X42n0733_003:0037b10": "大唐中興應天皇帝神龍元年乙巳歲即位之後。有",
    "X42n0733_003:0037b11": "洛陽崇先寺僧道林(其本湖洲之人)。以義淨三藏自撰四分",
    "X42n0733_003:0037b12": "律頌。加於律中。妄稱譯出。最初於崇先寺。割破律本。",
    "X42n0733_003:0037b13": "中間加之。又寫兩本。一本置在崇先。一本置在大聖",
    "X42n0733_003:0037b14": "善寺。恐後代不委。故紀之也。",
    "X42n0733_003:0037b15": "輕重緩急。前卷已辨。謂輕即是緩。重即為急。但義門",
    "X42n0733_003:0037b16": "異。故別論之。然望性惡。稱輕制輕。稱重制重。但名輕",
    "X42n0733_003:0037b17": "重。而非緩急。故應釋云。若是緩急。即是輕重。自有輕",
    "X42n0733_003:0037b18": "重而非緩急。思之可見。",
    "X42n0733_003:0037b19": "四錢三角者。祇律第三。佛告諸比丘。從今當知十九",
    "X42n0733_003:0037b20": "故錢。名一罽利沙槃。分一罽利沙槃為四分。若盜一",
    "X42n0733_003:0037b21": "分。若一分直。犯波羅夷。因此古來計此以為四錢三",
    "X42n0733_003:0037b22": "角。謂分十九。以為四分。且四四十六。餘有三錢。各為",
    "X42n0733_003:0037b23": "四角。三四十二。即十二角。分十二角。以為四分。分各",
    "X42n0733_003:0037b24": "三角。故言四錢三角也。此是古來謬傳。後盜戒中當",
    "X42n0733_003:0037c01": "辨也。",
    "X42n0733_003:0037c02": "二眾俱互者。當眾相謗。名之為俱。異眾相謗。名之為",
    "X42n0733_003:0037c03": "互。",
    "X42n0733_003:0037c04": "犯不犯者。十誦律中。若結淨地得突吉羅。祇律不捨",
    "X42n0733_003:0037c05": "淨作三衣犯提。此律並無犯也。",
    "X42n0733_003:0037c06": "遺教三昧經。五部僧分別服飾品云。佛在世時。有比",
    "X42n0733_003:0037c07": "丘羅旬。每行分衛。輙空而還。佛知宿行。欲現殃禍并",
    "X42n0733_003:0037c08": "正明戒。佛使眾僧分為五部。著五色衣。令其日隨一部",
    "X42n0733_003:0037c09": "乞食。於是隨其制儀。至於度世。後立號稱。各各奉其",
    "X42n0733_003:0037c10": "所著服色。薩婆多部者。博通敏達。智導法化。應著絳",
    "X42n0733_003:0037c11": "袈裟。曇無德部者。奉執重戒。斷當法律。應著皂袈裟。",
    "X42n0733_003:0037c12": "迦葉惟部者。精勤勇決。救護眾生。應著木蘭袈裟。彌",
    "X42n0733_003:0037c13": "沙塞部。禪思入微。究暢幽玄。應著青袈裟。摩訶僧祇",
    "X42n0733_003:0037c14": "部者。勤學眾經。敷演義理。應著黃袈裟。佛因羅旬乞",
    "X42n0733_003:0037c15": "食不得。使諸比丘知有報應。還分五部。使日隨一一",
    "X42n0733_003:0037c16": "部部求食。即皆不得。乃至五部隨者並然。佛令羅旬",
    "X42n0733_003:0037c17": "寺內灑掃。餘人請食。於一日中。不作其事。舍利弗為",
    "X42n0733_003:0037c18": "其請食。在道遂翻鉢中食盡。內不得食。遂云。我既薄",
    "X42n0733_003:0037c19": "福。何須久住。遂飡沙飲水而入涅槃(此經疑偽。威儀經下卷。舍利弗",
    "X42n0733_003:0037c20": "問經。五種服色大同此經。舍利弗問經。亦疑也)。問先有五意。何以不分。答以",
    "X42n0733_003:0037c21": "二義故。如章所論。若爾三乘有三意。如來現在分五。",
    "X42n0733_003:0037c22": "意對五機。佛在何無別。答三乘為漸誘。別說易脩。成",
    "X42n0733_003:0037c23": "五意總防非。問說合無諍。若爾佛現。不分者何為。方",
    "X42n0733_003:0037c24": "等經云。五部僧中。學何毘尼。又方廣經云。互用五部",
    "X42n0733_003:0038a01": "僧物。又如羅旬。分衛隨五部僧。此等並似現分。寧言",
    "X42n0733_003:0038a02": "無別。答此蓋僧分五服。學戒猶同。又闍王十夢經。夢",
    "X42n0733_003:0038a03": "見白[疊*毛]從天飛下。至地分為五段。王時憂惱。來問世",
    "X42n0733_003:0038a04": "尊佛言。非王之事。是我法中。我滅之後。諸弟子眾。分",
    "X42n0733_003:0038a05": "我毗尼以為五部。既言滅後。故現不分(已上尊者問答)。",
    "X42n0733_003:0038a06": "五種眾生者。五部機別。崇云。佛滅百年。猶為一部。未",
    "X42n0733_003:0038a07": "有五卷。如何在日。始十二年云有五機。今詳。豈由分",
    "X42n0733_003:0038a08": "部方有五機。故有五機。無妨同□□學也。",
    "X42n0733_003:0038a09": "若為說廣利益不普者。豈付弟子利益普耶。故應更",
    "X42n0733_003:0038a10": "釋。律中自言。若使如來不淨眾中而說戒者。無有是",
    "X42n0733_003:0038a11": "處。是其意也。見論第五。教授木叉也。",
    "X42n0733_003:0038a12": "依祇五年者。祇二十三云。世尊成道五年。比丘僧清",
    "X42n0733_003:0038a13": "淨。自是已後。漸漸為非。世尊隨事為制戒。立說波羅",
    "X42n0733_003:0038a14": "提木叉。二十言是到者。不然。見論第六云。佛成道十",
    "X42n0733_003:0038a15": "二年後。須提那出家。在他國八年學道。後還迦蘭陀",
    "X42n0733_003:0038a16": "村。佛成道已二十年。故不應言到也。故今詳之。諸部",
    "X42n0733_003:0038a17": "違文。其類非一。如涅槃經。二月十五日。如來涅槃。薩",
    "X42n0733_003:0038a18": "婆多論婆沙等論。八月八日。佛般涅槃。何得相會。祇",
    "X42n0733_003:0038a19": "律五年。亦應准此。如來正說者。尊者云。是止說(言正者譔)。",
    "X42n0733_003:0038a20": "說戒揵度。阿難請佛說戒。世尊不說。目連觀見有一",
    "X42n0733_003:0038a21": "比丘。行不清淨。目連牽出。明知即是第二犯也。五師",
    "X42n0733_003:0038a22": "住持。廣如付法藏傳及阿育王傳也。",
    "X42n0733_003:0038a23": "立誓入滅盡定者。薩婆多宗。婆沙百三十五云。大迦",
    "X42n0733_003:0038a24": "葉波入王舍城乞食。食已未久。登鷄足山。山有三峯",
    "X42n0733_003:0038b01": "如仰鷄足。尊者入中。結跏趺坐。作誠言曰。願我此身。",
    "X42n0733_003:0038b02": "并納鉢杖。久住不壞。乃至經於五十七俱胝六百千",
    "X42n0733_003:0038b03": "歲。慈氏如來出現世時。施作佛事。正義家釋云。入般",
    "X42n0733_003:0038b04": "涅槃。非是入定。慈氏出世現神變者。是留化事。餘部",
    "X42n0733_003:0038b05": "之中。有許此是入滅盡定也。",
    "X42n0733_003:0038b06": "在恒水中船上入滅者。如付法藏第一卷說。阿闍世",
    "X42n0733_003:0038b07": "王。請阿難曰。如來迦葉入般涅槃。自我多殃。悉不都",
    "X42n0733_003:0038b08": "見尊。若滅度。唯願垂告。阿難曰善。阿難後至一竹林",
    "X42n0733_003:0038b09": "中。聞有比丘誦法句偈。若人生百歲。不見水老鶴。不",
    "X42n0733_003:0038b10": "如生一日。而得都見之阿難聞已。便語比丘。此非佛",
    "X42n0733_003:0038b11": "語。不可修行。汝今當聽。我演佛偈。若人生百歲。不解",
    "X42n0733_003:0038b12": "生滅法。不如生一日。而得解了之。爾時比丘白其師",
    "X42n0733_003:0038b13": "說。師告之曰。阿難老朽。智慧衰劣。言多錯謬。不可信",
    "X42n0733_003:0038b14": "矣。汝今但當如前而誦。阿難後聞。猶誦前偈。即問其",
    "X42n0733_003:0038b15": "意。答言。尊者。吾師告我。阿難老朽。言多虗妄。但依前",
    "X42n0733_003:0038b16": "誦。阿難思惟。彼輕我言。或受餘教。即入三昧。推求勝",
    "X42n0733_003:0038b17": "德。不見有人能迴彼意。便作是言。世間眾苦。甚難久",
    "X42n0733_003:0038b18": "居。我於今日。宜入涅槃。復作是念。阿闍世王與吾有",
    "X42n0733_003:0038b19": "要。我應語之。即詣王宮。告守門者。為我白王。門人答",
    "X42n0733_003:0038b20": "曰。王今眠睡。若設覺悟。罪我不少。阿難語言。王若覺",
    "X42n0733_003:0038b21": "者。可宣我意。阿闍世王。夢蓋莖折(表失覆蔭)。即便驚悟。門",
    "X42n0733_003:0038b22": "人具宣。王聞悶絕。良久乃蘇。園神白王。阿難今已向",
    "X42n0733_003:0038b23": "毗舍離。即嚴四兵。往恒河側。阿難乘船。在河中流。於",
    "X42n0733_003:0038b24": "時大地六種震動。時雪山中有五百仙人。見斯相已。",
    "X42n0733_003:0038c01": "飛空往詣。求哀出家。即化恒河。變成金地。為諸仙人。",
    "X42n0733_003:0038c02": "如應說法。鬚髮自落。成阿羅漢。咸悉俱時入般涅槃。",
    "X42n0733_003:0038c03": "阿難昇空。作十八變。入風奮迅三昧。分身為四。一分",
    "X42n0733_003:0038c04": "向忉利天。與釋提桓因。一分與大海娑伽龍王。一分",
    "X42n0733_003:0038c05": "與彼毗舍離王。一分授與阿闍世王。如是四處各起",
    "X42n0733_003:0038c06": "寶塔(阿難在河中流入涅槃者。為護阿闍世王。及毗舍離玉意故。所以不進不退也)。有人言。",
    "X42n0733_003:0038c07": "不見水潦涸者。非也。",
    "X42n0733_003:0038c08": "三藏傳云者。尊者云。是真諦也。",
    "X42n0733_003:0038c09": "釋論者。古人以智論釋大品般若。故號為釋論也。然",
    "X42n0733_003:0038c10": "彼第一百卷。但言罽賓毗尼。除却本生。但取要用作",
    "X42n0733_003:0038c11": "十部。亦毱多受持之言也。",
    "X42n0733_003:0038c12": "大集經者。章中引經。加減其文。今者謹錄。仍為注釋。",
    "X42n0733_003:0038c13": "彼經第七云。我涅槃後。我諸弟子。受持如來十二部",
    "X42n0733_003:0038c14": "經。書寫讀誦。顛倒解義。顛倒宣流。以倒說故。覆隱法",
    "X42n0733_003:0038c15": "藏。以覆法故。名曇摩毱多(此法密部也。經言覆隱。即密義也。或名法藏。藏亦密",
    "X42n0733_003:0038c16": "義也)。而復讀誦書寫外典。受有三世及以內外。破壞外",
    "X42n0733_003:0038c17": "道。善解論義。說一切性悉得受戒。凡所問難。悉能答",
    "X42n0733_003:0038c18": "對。是故名為薩婆帝婆(受者執也。此部執有三世實體。一切性者。三性心中。悉得",
    "X42n0733_003:0038c19": "戒也)。說無有我及以受者。轉諸煩惱。猶若死屍。是故名",
    "X42n0733_003:0038c20": "為迦葉毗(數論外道執有實我。受用塵境。名為受者。轉諸煩惱者。轉者捨也。海不宿屍。故為喻",
    "X42n0733_003:0038c21": "也)。不作地相。水火風相。虗空識相。是故名為彌沙塞",
    "X42n0733_003:0038c22": "(而此六界。並說為空。故云不作相也)。皆說有我。不說空相。猶如小兒。是",
    "X42n0733_003:0038c23": "故名為婆蹉富羅(婆蹉者。此翻為犢。富多羅者。此翻為子。言富羅者。略也。正是犢子部",
    "X42n0733_003:0038c24": "也。此部計我非是即薀。亦非離薀。而有實我。梵云婆羅必栗託仡那。此云愚異生。舊譯為小兒凡夫。准此經中。",
    "X42n0733_003:0039a01": "應言猶如異生。以其異生計有實我。指之為喻。經言小兒。意取愚義也)。廣博遍覽五部",
    "X42n0733_003:0039a02": "經書。是故名為摩訶僧祇。善男子。如是五部雖各別",
    "X42n0733_003:0039a03": "異。而皆不妨諸佛法界及大涅槃(已上經文易解)。章云受後",
    "X42n0733_003:0039a04": "三世。錯也。問列六部名。何因但有五部。此中十二部",
    "X42n0733_003:0039a05": "十八部二說。未曾見有經論正文。傳記又失。難可依",
    "X42n0733_003:0039a06": "信。",
    "X42n0733_003:0039a07": "文殊問經下卷中說二十部者。如章所引。稍與宗輪",
    "X42n0733_003:0039a08": "同。今且敘宗輪論說。隨便會釋。宗輪論云。如是傳聞。",
    "X42n0733_003:0039a09": "薄伽梵般涅槃後。百有餘年。去聖時淹。如日久沒。摩",
    "X42n0733_003:0039a10": "揭陀國俱蘇摩城王。號無憂統攝贍部。感一白蓋。化",
    "X42n0733_003:0039a11": "洽人神。是時佛法大眾初破。謂因四眾共議大天五",
    "X42n0733_003:0039a12": "事不同。分為兩部。一大眾部。二上座部(文殊問經。體毗履者。此翻",
    "X42n0733_003:0039a13": "上座也)。言四眾者。一龍象眾(律師眾也)。二邊鄙眾(大天眾也)。三多",
    "X42n0733_003:0039a14": "聞眾(經師眾也)。四大德眾(論師眾也)。又釋。初是大天。如象難制。",
    "X42n0733_003:0039a15": "二是大天弟子。三凡夫持戒。四是聖眾也。諍五事者。",
    "X42n0733_003:0039a16": "婆沙九十九。有此緣起。然與真諦部執疏說。少少不",
    "X42n0733_003:0039a17": "同。不可具敘。今略論者。然此大天未出家前。與母私",
    "X42n0733_003:0039a18": "通。遂殺其父。耻人所知。將母逃隱波吃梨城。遇逢本",
    "X42n0733_003:0039a19": "國曾所供養羅漢苾蒭。復恐彰露。因遂殺之。後見其",
    "X42n0733_003:0039a20": "母與餘私通。復煞其母。造三逆罪。深生憂悔。欲求滅",
    "X42n0733_003:0039a21": "罪。因即出家。未久便能誦持三藏。王聞數請。入宮供養。",
    "X42n0733_003:0039a22": "真諦又云。王妃遂與大天私通。然彼復稱我是羅漢。",
    "X42n0733_003:0039a23": "後於寺中。夢失不淨。而令弟子浣所汙衣。弟子白言。",
    "X42n0733_003:0039a24": "師煩惱盡。何容斯事。彼言漏失略有二種。一者煩惱。",
    "X42n0733_003:0039b01": "羅漢已無。二者不淨。羅漢未免。煩惱雖盡。豈無便利",
    "X42n0733_003:0039b02": "涕唾等耶。然我漏失為魔嬈故。汝不應恠。此意說云。",
    "X42n0733_003:0039b03": "身中不淨。如有涕唾。為魔嬈故。即便漏失。真諦敘云。",
    "X42n0733_003:0039b04": "此是魔女欲毀我故。而以不淨汙我衣也。又自作經。",
    "X42n0733_003:0039b05": "佛語諸比丘。魔王天女。毀無學人。故以不淨染汙其",
    "X42n0733_003:0039b06": "衣。部執疏中五事。皆云自作經。下不重論也(此第一事)。又",
    "X42n0733_003:0039b07": "欲令諸弟子親侍。次第記得四沙門果。弟子問言。阿",
    "X42n0733_003:0039b08": "羅漢等應有證智。如何我等都不自知。彼言。羅漢亦",
    "X42n0733_003:0039b09": "有無知。無知有兩。一者染汙。羅漢已無。二者不染。羅",
    "X42n0733_003:0039b10": "漢猶有(第二事)。弟子復言。曾聞聖者已度疑惑。四諦三",
    "X42n0733_003:0039b11": "寶。我猶懷疑。彼言羅漢亦有疑惑。疑惑有兩。一者隨",
    "X42n0733_003:0039b12": "眠懷疑。羅漢已無。二者處非處疑。羅漢猶有。(述曰)稱理",
    "X42n0733_003:0039b13": "名處。不稱理者名為非處。於諸稱理不稱理事。猶豫",
    "X42n0733_003:0039b14": "不決。名處非處疑也(此第三事也)。弟子又言。我是羅漢。應",
    "X42n0733_003:0039b15": "自證知。如何但由師之濟度。都無現智能自證知。彼",
    "X42n0733_003:0039b16": "言羅漢有由他度。舍利目連慧通第一。佛若未記。彼",
    "X42n0733_003:0039b17": "不自知。況汝鈍根。要由他度。而能自了。真諦云。亦有",
    "X42n0733_003:0039b18": "聖人依他斷疑。是也(第四事)。然彼大天。雖造眾惡。未斷",
    "X42n0733_003:0039b19": "善根。後於中夜。自惟重罪。當於何處受諸劇苦。憂惶",
    "X42n0733_003:0039b20": "所逼。高聲唱言。苦哉苦哉。弟子尋白。大師若言所作",
    "X42n0733_003:0039b21": "已辦。何故唱苦。彼遂告言。我呼聖道。謂諸聖道五事。",
    "X42n0733_003:0039b22": "而作頌言。無學漏失因魔引。無知疑惑由他度。聖道",
    "X42n0733_003:0039b23": "現起假聲呼。是謂如來真淨教。宗輪頌云。餘所誘無",
    "X42n0733_003:0039b24": "知(謂羅漢被魔所誘也)。猶豫他令入。道因聲故起。是名真佛教。",
    "X42n0733_003:0039c01": "爾時眾中。有學無學多聞持戒脩靜慮者。聞彼所說。",
    "X42n0733_003:0039c02": "翻彼頌言(前三句同前。第四句云)。是汝狂言非佛教。於是竟夜",
    "X42n0733_003:0039c03": "鬪諍紛紜。乃至終朝。城中士庶乃至國王。來自和諍。",
    "X42n0733_003:0039c04": "僻用律文。行籌滅諍。用多人語。賢聖眾中。耆年雖多。",
    "X42n0733_003:0039c05": "而僧數少。大天孕內。耆年雖少。而眾數多。遂分二部。",
    "X42n0733_003:0039c06": "一上座部。二大眾部。王聞既瞋。送諸善眾於恒河中。",
    "X42n0733_003:0039c07": "載以破船。中流墜溺。聖眾登空。并攝同見不得通者。",
    "X42n0733_003:0039c08": "西北而去。往迦濕彌羅國。王聞悔謝。如論中說。准部",
    "X42n0733_003:0039c09": "執疏。却請還國。大天改經。不復如本。諸阿羅漢。還復",
    "X42n0733_003:0039c10": "結集至。即是第三結集。一七葉巖。二因十惡法。三即",
    "X42n0733_003:0039c11": "此時也。又言五事有虗有實。實者。一者天女必不能",
    "X42n0733_003:0039c12": "嬈。二者有習氣無知。三者三解脫門。無不自證。四者",
    "X42n0733_003:0039c13": "鈍根初果。不定自知。問善知識。知識為說有不壞淨。",
    "X42n0733_003:0039c14": "因更觀察自審知得。五者如舍利弗口誦偈時。即得",
    "X42n0733_003:0039c15": "聖道。因此思擇。分成兩部。不同婆沙。一往即分也(論云)。",
    "X42n0733_003:0039c16": "後即於此第二百年。大眾部中。流出三部(真諦云。第二百年。大",
    "X42n0733_003:0039c17": "眾部住央堀多羅國。此國在王舍城北。此部弘華嚴涅槃勝鬘維摩金光般若等經。於此部中。有信者。有不信",
    "X42n0733_003:0039c18": "者。不信者言。是自作經。四阿含中。無此經故。因遂分部)。一一說部(此部執世出世法皆無實",
    "X42n0733_003:0039c19": "體。同一假名。文殊問經名執一語言。經注云所執與祗同者。譯經時人為此釋也)。二說出世",
    "X42n0733_003:0039c20": "部(此執世間從顛倒起但有假名。出世非倒皆是真實。經注云稱讚辭。盖亦謬也。又經中已下諸部。後",
    "X42n0733_003:0039c21": "後諸部。從前前出。不同宗輪。下不復論也)。三鷄胤部(本音憍矩胝迦。真諦名灰出。此山石堪作",
    "X42n0733_003:0039c22": "灰。基法師云。本音及義皆無此釋也。正翻鷄胤。上古有仙。染鷄生子。是此之〔族〕。文殊問經云。律主姓是也。此部",
    "X42n0733_003:0039c23": "不弘經律〔云〕經與律是方便教。佛自有處破經律故。唯弘對法。坐禪斷惑)。次後於此第二百",
    "X42n0733_003:0039c24": "年。大眾部中。復出一部。名多聞部(真諦云。佛在世時有一羅漢。名祠皮",
    "X42n0733_003:0040a01": "衣。昔作仙人。披樹皮衣以祠天故。後出家已。隨佛說法。皆能誦持。佛未涅槃。遂住雪山坐禪。不覺佛已涅槃。至",
    "X42n0733_003:0040a02": "佛滅後第二百年。從雪山出。見大眾部所弘義淺。其甚驚恠。更為具足。誦出淺義及以深義。深義中有大乘義",
    "X42n0733_003:0040a03": "也。其中有不信者。其有信者。即別成部。名多聞部。成實論從此部出。故參涉大乘義也)。次後於此",
    "X42n0733_003:0040a04": "第二百年。更出一部。名說假部(基法師云。世出世法皆通假名及以真實。",
    "X42n0733_003:0040a05": "不同一說部及說出世部也。真諦名分別說部。大迦旃延。佛在作論。分別解說。佛滅之後。來至大眾部中。分別",
    "X42n0733_003:0040a06": "三藏。此佛假說。此真實說。此是真諦。此是俗諦。此是因果。有不信者。別為此部。經中脫此一部也)。第",
    "X42n0733_003:0040a07": "二百年滿時。有一出家外道。捨邪歸正。亦名大天。大",
    "X42n0733_003:0040a08": "眾部中。出家受具。多聞精進。居制多山。與彼部僧。重",
    "X42n0733_003:0040a09": "詳五事。因茲乖諍。分為三部(此言出家受具。不同部執疏云。摩伽陀王。感弘",
    "X42n0733_003:0040a10": "佛法。外道失利。遂自剃髮。賊住出家。王聞遂遣〔聽〕慧比丘。沙汰幾盡。猶餘數百〔真〕不分。王復令人再三推問。彼",
    "X42n0733_003:0040a11": "有弟子。依眾出家。推問其師。即是賊住。因此諍論。或言師若破戒無戒。餘僧清淨。自然得戒。薩婆多等悉用此",
    "X42n0733_003:0040a12": "解。或言師若破戒無戒。弟子亦無戒。大眾部用此義也。大天即是賊住之首。不為眾許。因而分部)。一",
    "X42n0733_003:0040a13": "制多山部(制多翻為靈廟也。佛於一世。初生成道。法輪涅槃。四處皆有靈廟供養。此山即靈廟",
    "X42n0733_003:0040a14": "處也。經名只底柯。注云山名。律主居之也。只底柯即制多也)。二西山住部。三北山",
    "X42n0733_003:0040a15": "住部(制多西山。名西山住。北山同爾。此三皆住處也。經名東山〔維〕也)。如是大眾部。四",
    "X42n0733_003:0040a16": "破或五破。本末別說。合成九部。一大眾部。二一說部。",
    "X42n0733_003:0040a17": "三說出世部。四鷄胤部。五多聞部。六說假部。七制多",
    "X42n0733_003:0040a18": "山部。八西山住部。九北山住部(并根本說。即五度破。若除根本。即四度也。",
    "X42n0733_003:0040a19": "准經脫假一部也)。其上座部。經爾所時。一味和合。三百年初。",
    "X42n0733_003:0040a20": "有少乖諍。分為兩部。一說一切有部。亦名說因部。二",
    "X42n0733_003:0040a21": "即本上座部。轉名雪山部(上座部盛弘經。藏少弘律論。至此時中。迦多衍尼子",
    "X42n0733_003:0040a22": "造發智論。盛弘對法。故乖諍也。說一切有者。有有二種。一有為。三世實有。二無為。離世實有。說因者。此部立義。",
    "X42n0733_003:0040a23": "廣出所因故也。文殊問經。名一切語言。注云一切。可措語言也。語言即是說也。雪山者。上座徒眾。為說因所伏。",
    "X42n0733_003:0040a24": "移入雪山。又釋既為他伏。師宗冷弱。乍比雪風。論中即是上座部。轉名雪山。經中乃於體毗履外更數雪。謬也)。",
    "X42n0733_003:0040b01": "後即於此第三百年。從說一切有部。流出一部。名犢",
    "X42n0733_003:0040b02": "子部(上古有仙。染犢生子。此之種也。真諦云。可住子部。基法師云。此理難解。幸願詳諸。今詳云。梵音",
    "X42n0733_003:0040b03": "長短故也。若長音呼。婆私弗多羅。即是可住子。若短聲呼。跋私弗多羅。即是犢子。真諦云。羅怙羅是舍利子弟",
    "X42n0733_003:0040b04": "子。可住子羅怙羅弟子。弘舍利弗阿毗曇。智論第二亦云。犢子道人等讀誦舍利弗阿毗曇)。次後於",
    "X42n0733_003:0040b05": "此第三百年。從犢子部。流出四部。一法上部(經名法勝一也。",
    "X42n0733_003:0040b06": "有法可上故名焉)。二賢胄部(盖部主是賢。從眾是胄。胄尚族也)。三正量部(刊正",
    "X42n0733_003:0040b07": "無謬故也。經名一切所貴也)。四密林山部(山有密林。部主居之。經名芿山也。真諦云。此四",
    "X42n0733_003:0040b08": "部。釋舍利弗阿毗曇。義有少者以經義足之。故分異部也)。次後於此第三百年。從",
    "X42n0733_003:0040b09": "說一切有部。復出一部。名化地部(部主昔日曾作國王。化霑地上。後捨",
    "X42n0733_003:0040b10": "出家。從本為名。部執云正地部。真諦云。是王師匡正土境也。經名大不可棄。注釋如章。經注文云。名能射也)。",
    "X42n0733_003:0040b11": "次後於此第三百年。從化地部。流出一部。名法藏部。",
    "X42n0733_003:0040b12": "自稱我習林菽氏師(或名法密。基法師云。是部主名者非也。前大集經。以隱密故。是",
    "X42n0733_003:0040b13": "法名也。菽者豆也。上古有仙。採綠豆為食。目連是彼種。故名採菽氏師也。此部立五藏。三藏如常。第四呪藏。第",
    "X42n0733_003:0040b14": "〔五〕藏。由他不信引。目連為證故。柾為師也。經名法護。注云。律主名。亦譯者謬釋也)。至三百年",
    "X42n0733_003:0040b15": "末。從說一切有部出一部。名飲光部。亦名善哉部(梵云",
    "X42n0733_003:0040b16": "迦葉波。翻飲光。上古有仙。身光極盛。飲蔽餘光。是此之裔也。又云此部主身光飲餘光也。又約有賢德義。其年",
    "X42n0733_003:0040b17": "小而有賢德。故云善哉)。至第四百年初。從一切有部。復出一部。",
    "X42n0733_003:0040b18": "名經量部。亦名說轉部。自稱我以慶喜為師(立義依經故。執",
    "X42n0733_003:0040b19": "有種子。墮在相續。轉至後世。故名說轉。經名脩妬路。即契經也)。如是上座部。七破或八",
    "X42n0733_003:0040b20": "破。本末別說。成十一部。一說一切有部。二雪山部。三",
    "X42n0733_003:0040b21": "犢子部。四法上部。五賢胄部。六正量部。七密林山部。",
    "X42n0733_003:0040b22": "八化地部。九法藏部。十飲光部。十一經量部(七破八破義准",
    "X42n0733_003:0040b23": "前釋)。次依舍利弗問經。二十部同宗輪說。又云。如是眾",
    "X42n0733_003:0040b24": "多。久後流傳。若是若非。唯餘五部。各舉所長。名其服",
    "X42n0733_003:0040c01": "色(祇著黃。曇無屈多迦赤。薩婆多著皂。迦葉遺木蘭。彌沙塞青衣)。大集五部。如前引",
    "X42n0733_003:0040c02": "(無五服之別)。遺教三昧如前引。三千威儀經下卷(薩和多絳。曇無",
    "X42n0733_003:0040c03": "德皂。迦舍惟木蘭。彌沙塞青。摩僧部著黃。此同遺教三昧也)。",
    "X42n0733_003:0040c04": "上來略引經論不同。或言五部。或言二十者。准如舍",
    "X42n0733_003:0040c05": "利弗問經五部者。據其久後流行為語。二十部者。據",
    "X42n0733_003:0040c06": "實分而說。准宗輪論二十部。本宗同義。有十二例。無",
    "X42n0733_003:0040c07": "暇繁敘。然相傳云。四分律序云。是曇無德部者。即是",
    "X42n0733_003:0040c08": "大集經中曇摩毱多部也。然譯此名。兩說不同。一者",
    "X42n0733_003:0040c09": "先來相傳云。是法藏部。二者若准真諦部執疏中云。",
    "X42n0733_003:0040c10": "四分律是法上部。今詳二說。法藏為正。何以知然。且",
    "X42n0733_003:0040c11": "准大集經舍利弗問經遺經三昧經三千威儀經四",
    "X42n0733_003:0040c12": "文。列五部名字。然准三千威儀及遺教三昧五部之",
    "X42n0733_003:0040c13": "中。並云曇無德部。至於大集經中。名為曇摩毱多。舍",
    "X42n0733_003:0040c14": "利弗問經名為曇摩屈多迦部。故知此等名本是一。",
    "X42n0733_003:0040c15": "而翻譯者文有差殊。遂令語異也。准舍利弗問經列",
    "X42n0733_003:0040c16": "二十部中。復有曇摩屈多迦部。勘宗輪論。正當法藏",
    "X42n0733_003:0040c17": "部處。故知法藏為正也。崇云。四分律者。是法密部。古",
    "X42n0733_003:0040c18": "來諸人不尋分部。依成實宗。理不然也。彼即自解云。",
    "X42n0733_003:0040c19": "今解並依一切有部。今為重詳。如雜心第十五云。薩",
    "X42n0733_003:0040c20": "婆多及婆蹉部說次第諦無間等。曇無德說一無間等。",
    "X42n0733_003:0040c21": "(述曰)等是遍知義也。謂薩婆多等宗中。於四聖諦。次第",
    "X42n0733_003:0040c22": "無間現觀遍知。得入見道。曇無德宗。唯於滅諦。一諦",
    "X42n0733_003:0040c23": "之境。無聞現觀。而入見道。故婆沙百八十云。或復有",
    "X42n0733_003:0040c24": "報。唯無相三摩地。能入正性離生。如達磨毱多部。彼",
    "X42n0733_003:0041a01": "說以無相三摩地。於涅槃起寂靜作意。入正性離生。",
    "X42n0733_003:0041a02": "(述曰)達磨毱多。即是雜心中曇無德也。成實論中。廣有",
    "X42n0733_003:0041a03": "成立。唯觀滅諦。得入見道。故知同宗也。而崇不詳。依",
    "X42n0733_003:0041a04": "成實宗。豈容得依一切有部。故今且取章中為正。又",
    "X42n0733_003:0041a05": "復古來但言迦葉及阿難等五師相傳。今詳。五師但",
    "X42n0733_003:0041a06": "為眾主。而誦律藏自有別人。故律初云。優波離為首。",
    "X42n0733_003:0041a07": "及餘身證者。且如結集之時。雖言迦葉秉知僧事。及",
    "X42n0733_003:0041a08": "至結集。自有阿難優波離等。誦出佛語。故知相承並",
    "X42n0733_003:0041a09": "自別有誦持之者。故應別顯傳律藏人。如善見論第",
    "X42n0733_003:0041a10": "一卷云。今次第說師名字。優波離。駄寫拘。蘇那拘。悉",
    "X42n0733_003:0041a11": "伽符。目揵連子帝須五人。次第閻浮利地。持律不斷。",
    "X42n0733_003:0041a12": "優波離從金口聞。駄寫拘是優波離弟子。從優波離",
    "X42n0733_003:0041a13": "聞。蘇那拘是駄寫拘弟子。從師口受。悉伽符是蘇那",
    "X42n0733_003:0041a14": "拘弟子。從師口受。又如彼論第二卷說。佛後百年。七",
    "X42n0733_003:0041a15": "百結集。須那拘即在其數。出毗尼藏。當時有二羅漢。",
    "X42n0733_003:0041a16": "不及滅諍。諸餘羅漢罸其令度目揵連子帝須。付其",
    "X42n0733_003:0041a17": "法藏。至二百一十八年。育王出世。昇位九年。遂弘佛",
    "X42n0733_003:0041a18": "法。外道失利。賊住出家。欲以己典雜亂佛法。七年之",
    "X42n0733_003:0041a19": "中。不得說戒。阿育王請目揵連子帝須滅諍。更集千",
    "X42n0733_003:0041a20": "人。於波吒梨弗國。第三結集。准此二百一十八年。育",
    "X42n0733_003:0041a21": "王登位。九年已後。外道失利。又經七年。不得布薩。都",
    "X42n0733_003:0041a22": "合二百三十四年。第三結集。育王出世。雖與付法傳",
    "X42n0733_003:0041a23": "等年月不同。然望已前。亦有五師。故知迦葉乃至毱",
    "X42n0733_003:0041a24": "多五師之時。自別有此優波離等。誦持律藏。又第三",
    "X42n0733_003:0041b01": "結集。既因賊住。即應准同部執疏中。第三結集之時。",
    "X42n0733_003:0041b02": "因分二部。然由此論。但欲自辨一支相傳。故略不說",
    "X42n0733_003:0041b03": "分部差別也。從此已後。付摩哂陀。此即育王之子也。",
    "X42n0733_003:0041b04": "摩哂陀付阿栗吒。阿栗吒付弟子帝須達多。次伽羅",
    "X42n0733_003:0041b05": "須末那。次地伽那。次須末那。次伽羅須末那。次專那",
    "X42n0733_003:0041b06": "伽。次曇無波離。次企摩。次優婆帝須。次法叵。次阿婆",
    "X42n0733_003:0041b07": "耶。次提婆。次私婆。合二十四人。如此諸律師。皆是阿",
    "X42n0733_003:0041b08": "羅漢。師師相承。至今不絕。論中更說。付諸大德。諸國",
    "X42n0733_003:0041b09": "流傳。摩訶勒棄多。曾至漢地。流行律教。師子國等。各",
    "X42n0733_003:0041b10": "有別人。如彼論第一第二第三第四廣說。不可具敘。",
    "X42n0733_003:0041b11": "即准此文。驗律偈云。優波離為首。及餘身證者。是其",
    "X42n0733_003:0041b12": "事也。又祇三十二。五百結集中。亦言佛授優波離。優",
    "X42n0733_003:0041b13": "波離授陀婆婆羅。陀婆婆羅授樹提陀娑。乃至最後",
    "X42n0733_003:0041b14": "授尊者道力。彼律合有二十七人。展轉相付。又准見",
    "X42n0733_003:0041b15": "論。二十四人之中。第十三人。名曇無德者。竊尋彼論。",
    "X42n0733_003:0041b16": "勘其始末。其與四分科段相當。故知彼論釋四分律。",
    "X42n0733_003:0041b17": "其曇無德即是此律主也。彼論復說。摩訶曇無德。至",
    "X42n0733_003:0041b18": "阿波蘭多國。流通律藏。此即非是律主名也。以其無",
    "X42n0733_003:0041b19": "文云是摩訶曇無德故也。問前已成立曇無德者。乃",
    "X42n0733_003:0041b20": "是法名。何故今言是人名也。答此盖就所弘法。以號",
    "X42n0733_003:0041b21": "其人。如即今人號禪師等。今且分三者。准佛地論第",
    "X42n0733_003:0041b22": "一卷云。於此經中。總有三分。一教起因緣分。二聖教",
    "X42n0733_003:0041b23": "所說分。三依教奉行分。總顯己聞。及教起時。別顯教",
    "X42n0733_003:0041b24": "主。及教起處。教所被機。即是教起所因所緣。故名教",
    "X42n0733_003:0041c01": "起因緣分。正顯聖教所說法門。品類差別。故名聖教",
    "X42n0733_003:0041c02": "所說分。顯彼時眾聞佛聖教歡喜奉行。故名依教奉",
    "X42n0733_003:0041c03": "行分。然崇亦判律為三分。同此疏說。今詳。且除二種",
    "X42n0733_003:0041c04": "結集。以其通集三藏教故。就餘文中。教故就餘文中",
    "X42n0733_003:0041c05": "教有三周。三分隨准。謂戒本犍度及修部并增一。即",
    "X42n0733_003:0041c06": "為三周。尋之可悉(謂或唯有序及正宗。或復單有正宗之文。准而可知)。",
    "X42n0733_003:0041c07": "經體不同者。遠法師涅槃疏意也。彼云經體是一。就",
    "X42n0733_003:0041c08": "人分二。一如來所說經。二阿難所傳經。如來所說。蓋",
    "X42n0733_003:0041c09": "在當時。阿難所傳。傳之末代。對斯二經。故立兩序。對",
    "X42n0733_003:0041c10": "佛所說。立發起序。對阿難說。立證信序。准彼釋此。義",
    "X42n0733_003:0041c11": "意可知。",
    "X42n0733_003:0041c12": "長行是總等者。由請制故。諸部總興。由偈故偏行四",
    "X42n0733_003:0041c13": "分也。",
    "X42n0733_003:0041c14": "勸信不具者。勸信若前。兼勸發起。勸信若後。門勸發",
    "X42n0733_003:0041c15": "起。故不具也。",
    "X42n0733_003:0041c16": "是云何敬者。文外徵問。云何設敬也。",
    "X42n0733_003:0041c17": "敬之儀式者。正舉文中稽首來答。以其稽首。是敬儀",
    "X42n0733_003:0041c18": "式故也。餘皆准此。",
    "X42n0733_003:0041c19": "若局明敬體其唯信數者。今詳。若唯辨敬體者。理即",
    "X42n0733_003:0041c20": "是慚。若敬而復愛者。即通信慚也。章中辨敬。唯言是",
    "X42n0733_003:0041c21": "信。稍乖法相也。應准婆沙第二十九。愛敬納意云。愛",
    "X42n0733_003:0041c22": "俱行名善十一法。若有此法。增上圓滿。應知即是廣",
    "X42n0733_003:0041c23": "大有情。是大菩薩。今詳。律主雖非增上圓滿。然亦一",
    "X42n0733_003:0041c24": "分名為圓滿。故欲傳法。先起愛敬。即彼論云。問愛以",
    "X42n0733_003:0042a01": "何為自性。答愛有二種。一染汙。謂貪。二不染汙。謂信。故",
    "X42n0733_003:0042a02": "今愛者以信為體。又復問云。敬以何為自性。答敬以",
    "X42n0733_003:0042a03": "慚為自性。而今律主信慚具足。故云稽首。理而言之。",
    "X42n0733_003:0042a04": "有敬非愛。如怖彼威。雖復設敬。而心不愛。故今律主。",
    "X42n0733_003:0042a05": "必具愛敬。彼論又云。前雖別說愛敬自性。而未總說",
    "X42n0733_003:0042a06": "於一境轉。如有一類。於佛法僧親教軌範。及餘隨一",
    "X42n0733_003:0042a07": "有智尊重同梵行者。愛樂心悅。恭敬而住。若於是處。",
    "X42n0733_003:0042a08": "有愛及敬。是謂愛敬。此中一類者。謂異生或聖者。彼",
    "X42n0733_003:0042a09": "二於佛俱作是念。佛為法主。最初開示無上正法。令",
    "X42n0733_003:0042a10": "諸有情無到了達雜染清淨。繫縛解脫。流轉還滅。生",
    "X42n0733_003:0042a11": "死涅槃。餘無此能。故應敬愛。彼二於法敬愛住者。謂",
    "X42n0733_003:0042a12": "作是念。我依此法。解脫一切心身苦惱。究竟安樂。彼",
    "X42n0733_003:0042a13": "二於僧愛敬住者。謂作是念。僧威力故。我於正法毗",
    "X42n0733_003:0042a14": "奈耶中。淨信出家。受具足戒。得苾蒭性。能正受持百",
    "X42n0733_003:0042a15": "一羯磨。無所毀犯。安樂而住。廣說如彼。俱舍第四亦",
    "X42n0733_003:0042a16": "云。愛謂愛樂。體即是信。敬謂敬重。體即是慚。崇云。准",
    "X42n0733_003:0042a17": "婆沙三十四出三皈體云。應作是說。身語業及能起",
    "X42n0733_003:0042a18": "彼心心所法。并諸隨行。如是善五薀。是能皈依體。又",
    "X42n0733_003:0042a19": "釋。准俱舍。敬以慚為自性。今詳。律主必具愛敬。若局",
    "X42n0733_003:0042a20": "論敬。理有闕少。又詳皈依與敬禮別。略有六重。一者",
    "X42n0733_003:0042a21": "歸依必具三寶。敬禮一寶。是別則無遮。二者歸依必",
    "X42n0733_003:0042a22": "具三業。而論敬禮。一業亦成。三者歸依要期立限。而",
    "X42n0733_003:0042a23": "論敬禮。事即無期。四者歸依具表無表。而論敬禮。容",
    "X42n0733_003:0042a24": "唯有表。五者歸依必具三業。局欲色界。敬禮一業亦",
    "X42n0733_003:0042b01": "可得成。故通三界。六者歸依理非佛果。自德既立。何",
    "X42n0733_003:0042b02": "用捉誠。論其敬禮。既慚為性。故通佛果。既有此異。不",
    "X42n0733_003:0042b03": "可即以歸依為體。然尋諸教。或有唯以身業敬禮。如",
    "X42n0733_003:0042b04": "俱舍云。稽首接足。故稱敬禮。或唯語禮。如維摩經。導",
    "X42n0733_003:0042b05": "眾已寂故稽首。有唯意禮。如法華云。以深心念佛。修",
    "X42n0733_003:0042b06": "持淨戒故。或通身語。或唯身意業。尋之可見。或具三",
    "X42n0733_003:0042b07": "禮。世親攝論云。故我至誠身語思。頻修無倒歸命禮。",
    "X42n0733_003:0042b08": "今此律主。理具三業。故云稽首。",
    "X42n0733_003:0042b09": "具一切智通達諸法自覺覺人故名為佛者。此地諸",
    "X42n0733_003:0042b10": "師相傳釋云。緣真名一切智。緣俗名一切種智。真諦",
    "X42n0733_003:0042b11": "三藏云。緣空名一切種智。緣有名一切智。真諦自釋",
    "X42n0733_003:0042b12": "云。種智是空慧。空慧能生有解故。一切智是有解。有",
    "X42n0733_003:0042b13": "解差別。故言一切。章中意取真諦釋也。以緣空智。是",
    "X42n0733_003:0042b14": "真斷障。初成佛故。其後得智。通達一切差別法門。安",
    "X42n0733_003:0042b15": "立名言。化有情類。是故必須本後二智。既能自覺。簡",
    "X42n0733_003:0042b16": "異凡愚。復能覺人。異二乘類。故稱為佛。佛地論云。具",
    "X42n0733_003:0042b17": "一切智一切種智。離煩惱障及所智障。於一切法一",
    "X42n0733_003:0042b18": "切種相。能自開覺。亦能開覺一切有情。如睡夢覺。如",
    "X42n0733_003:0042b19": "蓮華開。故名為佛。",
    "X42n0733_003:0042b20": "就體解法者。持自相故名之為法。且如涅槃。能持常",
    "X42n0733_003:0042b21": "住自相(有為諸法准此)。",
    "X42n0733_003:0042b22": "就用解法者。軌生物解。名之為法。即如涅槃。可以證",
    "X42n0733_003:0042b23": "智。證生常解(餘有為法准此知之)。",
    "X42n0733_003:0042b24": "世所珍貴者。總釋寶名。如寶性論第二卷云。問曰。以",
    "X42n0733_003:0042c01": "何義故。佛法眾僧說名為寶。答曰。偈言。真寶世希有。",
    "X42n0733_003:0042c02": "明淨及勢力。能莊嚴世間。最上不變等。長行釋云。依",
    "X42n0733_003:0042c03": "彼六種相似相對法故。說名為寶。一者世間難得相",
    "X42n0733_003:0042c04": "似相對法。以無善根諸眾生等。百千萬劫。不能得故。",
    "X42n0733_003:0042c05": "偈言真寶世希法。以無善根諸眾生等。百千萬劫不",
    "X42n0733_003:0042c06": "有故。二者無垢相似相對法。以離一切有漏法故。偈",
    "X42n0733_003:0042c07": "言明淨故。三者威德相似相對法。以具足六通。不可",
    "X42n0733_003:0042c08": "思議。威德自在故。偈言勢力故。四者莊嚴世間相似",
    "X42n0733_003:0042c09": "相對法。以能莊嚴出世間故。偈言能莊嚴世間故。五",
    "X42n0733_003:0042c10": "者勝妙相似相對法。以出世間法故。偈言最上故。六",
    "X42n0733_003:0042c11": "者不可改異相似相對法。以得無漏法。世間八法不",
    "X42n0733_003:0042c12": "能動故。偈言不變故。",
    "X42n0733_003:0042c13": "別相一體之異者。一體三寶。真如為體。以一切法如",
    "X42n0733_003:0042c14": "為性故。即如性中所有覺義。名之為佛。有軌持義。名",
    "X42n0733_003:0042c15": "之為法。無違諍義。名之為僧。故維摩云。佛即是法。法",
    "X42n0733_003:0042c16": "即是眾。是三寶皆無為相。又云。一切眾生皆如也。一",
    "X42n0733_003:0042c17": "切法亦如也。眾聖賢亦如也。至於彌勒亦如也。仁王",
    "X42n0733_003:0042c18": "經下卷云。諸佛如來乃至一切法如故。備如經論。不",
    "X42n0733_003:0042c19": "可繁言。別相者。佛法及僧。三體別說。如來三身。謂自",
    "X42n0733_003:0042c20": "性受用及變化身。說為佛寶。大乘教法及理行果。說",
    "X42n0733_003:0042c21": "為法寶。諸菩薩僧或通聲聞四向四果。說為僧寶。問",
    "X42n0733_003:0042c22": "法身與理法。及受用身中所有菩提。與果法寶何別。",
    "X42n0733_003:0042c23": "答體同門異。立為佛法二寶也。若依小宗別相說者。",
    "X42n0733_003:0042c24": "如上四證淨中出體者是。",
    "X42n0733_003:0043a01": "真如法界者。真謂真實。如謂如常。故雜集云。無我實",
    "X42n0733_003:0043a02": "性無改轉。故言法界。雜集云。一切聲聞獨覺諸佛妙",
    "X42n0733_003:0043a03": "法所依相故(謂與諸法為界性故。名為法界)。",
    "X42n0733_003:0043a04": "成佛四階者。準婆沙論。迦濕彌羅國諸論師。唯立四",
    "X42n0733_003:0043a05": "波羅蜜。謂施戒精進慧(戒即攝忍。慧攝靜慮)。外國師說六波羅",
    "X42n0733_003:0043a06": "蜜。謂於前四加忍靜慮。俱舍十八亦開為六。雖有開",
    "X42n0733_003:0043a07": "合。義實無殊。",
    "X42n0733_003:0043a08": "第一三僧祇劫者(劫義如下破僧犍度辨)。婆沙百七十八云。於",
    "X42n0733_003:0043a09": "初劫中。逢事七萬五千佛。最初名釋迦牟尼。最後名",
    "X42n0733_003:0043a10": "寶髻。第二劫中。七萬六千。初即寶髻。最後然燈。第三",
    "X42n0733_003:0043a11": "劫中。七萬七千。劫即然燈。後即勝觀。俱舍十八頌云。",
    "X42n0733_003:0043a12": "三無數劫滿。逆次逢勝觀。然燈寶髻佛。初釋迦牟尼",
    "X42n0733_003:0043a13": "(易解耳)。",
    "X42n0733_003:0043a14": "修有漏四波羅蜜者。俱舍頌云。但由悲普施。被折身無",
    "X42n0733_003:0043a15": "忿。讚歎底沙佛。次無上菩提。(述曰)此中四句。即具足六",
    "X42n0733_003:0043a16": "波羅蜜。章言。修有漏四者。即是前三句也。謂以悲心。",
    "X42n0733_003:0043a17": "施一切物。乃至身命。都無變著。名施波羅蜜滿。若被",
    "X42n0733_003:0043a18": "折身。乃至無完如芥子許。心無少忿。名戒及忍二種",
    "X42n0733_003:0043a19": "圓滿。若能專誠。經七晝夜。忘下一足。以妙伽他。讚底",
    "X42n0733_003:0043a20": "沙佛。名精進滿。讚云。天地此界多聞室。逝宮天處十",
    "X42n0733_003:0043a21": "方無。丈夫牛王大沙門。尋地山林遍無等(由此讚故。釋迦便超",
    "X42n0733_003:0043a22": "彌勒九劫。述曰。天地此界者。總指天地此娑婆界也。毗沙門者。此云多聞。四天王中。北方王勝。舉彼王處。名多",
    "X42n0733_003:0043a23": "聞室。即欲界初天也。逝宮者。謂梵王宮。色界初天也。逝是死義。外道妄計梵王為常。故呼彼處。名曰逝宮也。天",
    "X42n0733_003:0043a24": "處者。無色界天也。上來即是明此娑婆三千界無也。非但此無。十方三千亦復更無。故曰十方無也。次嘆佛有",
    "X42n0733_003:0043b01": "丈夫德。牛王德。沙門德。尋地無等德也)。",
    "X42n0733_003:0043b02": "除禪定般若者。即釋俱舍第四句也。禪慧二種。後金",
    "X42n0733_003:0043b03": "剛座。方得圓滿。故前三劫除之不取。故俱舍云。住金",
    "X42n0733_003:0043b04": "剛喻定。齊此定慧波羅蜜多。脩習圓滿。故頌中云。次",
    "X42n0733_003:0043b05": "無上菩提。是也。婆沙云。此等所說。皆依一時一行增",
    "X42n0733_003:0043b06": "上。說為圓滿。如實義者。得盡智時。四波羅蜜方得圓",
    "X42n0733_003:0043b07": "滿(四即六是)。",
    "X42n0733_003:0043b08": "為種智因者。既除禪慧。以餘四種為種智因也。即依",
    "X42n0733_003:0043b09": "真諦釋云。種智是空慧。如前已辨。以其此知創初證",
    "X42n0733_003:0043b10": "故。故偏舉之。第二百劫中修相好因者。三十二相。八",
    "X42n0733_003:0043b11": "十種好。受戒揵度。當分別之。婆沙百七十八云。於修",
    "X42n0733_003:0043b12": "相異熟業。九十一劫中。逢事六佛。初即勝觀。後名迦",
    "X42n0733_003:0043b13": "葉。當知此依釋迦菩薩說。若餘菩薩。不定如是。百七",
    "X42n0733_003:0043b14": "十七云。多分經百大劫。唯除釋迦菩薩。以極精進。超",
    "X42n0733_003:0043b15": "九大劫。但經九十一劫。脩習圓滿。又以欲界上品思",
    "X42n0733_003:0043b16": "所成慧。緣佛相好起勝思願。而成此業。彼評家正義",
    "X42n0733_003:0043b17": "云。三十二思。引三十二大丈夫相。一一復以多業圓",
    "X42n0733_003:0043b18": "滿。廣如彼說。",
    "X42n0733_003:0043b19": "第三最後身修有漏四禪四無色定等者。一切菩薩",
    "X42n0733_003:0043b20": "必定先離下八地染。後必定依第四靜慮。三十四心。",
    "X42n0733_003:0043b21": "一坐成佛。如俱舍二十四云。諸無間道。緣次下地諸",
    "X42n0733_003:0043b22": "有漏法。作麤苦障三行相中。隨一行相。若諸解脫道。",
    "X42n0733_003:0043b23": "緣彼次上地諸有漏行。作靜妙理三行相中。隨一行",
    "X42n0733_003:0043b24": "相。所言麤者。非寂靜故。說名為麤。由大劬勞方能越",
    "X42n0733_003:0043c01": "故。次言苦者。非美妙故。說名為苦。由多麤重能違害",
    "X42n0733_003:0043c02": "故。所言障者。非出離故。說名為障。由此能礙越自地",
    "X42n0733_003:0043c03": "故。如獄厚壁能障出離。靜妙離三。翻此應釋。餘如章",
    "X42n0733_003:0043c04": "辨。",
    "X42n0733_003:0043c05": "第四菩提樹下修三十四心次第成佛者。若獨覺人。",
    "X42n0733_003:0043c06": "亦有先離下八地染一座證覺。而於九地。必須次第",
    "X42n0733_003:0043c07": "更起無間解脫二道。下八地中雖不斷惑。觀行法爾",
    "X42n0733_003:0043c08": "須次第起。九地通計無間解脫。便有一百六十二心。",
    "X42n0733_003:0043c09": "并見道中有十六心。合有一百七十八心。方得證覺。",
    "X42n0733_003:0043c10": "今依菩薩。由根勝故。見道之後。越次即起非想地中",
    "X42n0733_003:0043c11": "九無間道九解脫道。故成三十四心也。此如順正理",
    "X42n0733_003:0043c12": "應知。",
    "X42n0733_003:0043c13": "比忍比智者。比是類義也。謂法智後起種類智。觀上",
    "X42n0733_003:0043c14": "二界。故云類忍等也。非謂比度下界既苦。比上亦苦。",
    "X42n0733_003:0043c15": "以其此智是現量證。非比度智也。故新經論。名類忍",
    "X42n0733_003:0043c16": "等。是也。",
    "X42n0733_003:0043c17": "最後一種佛無學心者。即盡智也。",
    "X42n0733_003:0043c18": "五分法身。如上受緣廢立門中已辨。具如婆沙三十",
    "X42n0733_003:0043c19": "三釋。",
    "X42n0733_003:0043c20": "父母生身者。顯色薀也。",
    "X42n0733_003:0043c21": "報生四薀者。顯餘四薀也。合成五薀耳。",
    "X42n0733_003:0043c22": "大乘三佛者。若約通相。總名法身。若據別相。自有三",
    "X42n0733_003:0043c23": "別。於中復有五姓宗中所明三佛。亦有一性佛性宗",
    "X42n0733_003:0043c24": "中所明三佛。且五姓宗。如唯識論云。如是法身。有三",
    "X42n0733_003:0044a01": "相別。一者自性身。即是法身體是無為。二者受用身。",
    "X42n0733_003:0044a02": "於中復二。一者自受用身。唯居報土。舊名報身。二者",
    "X42n0733_003:0044a03": "他受用身。居他受用土。為住十地諸菩薩等。現身士",
    "X42n0733_003:0044a04": "相。作利益事。三者變化身。居變化土。為未登地諸菩",
    "X42n0733_003:0044a05": "薩眾。及諸凡夫二乘人等。現身隨居淨穢二土。作利",
    "X42n0733_003:0044a06": "益事。應知此中離為四身。謂二受用。并法化故。合為",
    "X42n0733_003:0044a07": "三身。合二受用。但名受用。并法化故。於中法及自用。",
    "X42n0733_003:0044a08": "俱無邊量。他用及化。大小勝劣。隨現不定。此即五姓",
    "X42n0733_003:0044a09": "宗義也。今章中義。當一性宗。章云。金剛心後頓得常",
    "X42n0733_003:0044a10": "住五陰者。顯不斷常。即當法華論。報佛菩提。十地行",
    "X42n0733_003:0044a11": "滿足。得常涅槃證故。如經。我實成佛已來。無量無邊",
    "X42n0733_003:0044a12": "百千萬億那由他劫故。章云。真如法界第九淨識者。",
    "X42n0733_003:0044a13": "真諦三藏。說有九識。即當密嚴經云。心者八種。或復",
    "X42n0733_003:0044a14": "有九也。真諦云。六識如常。第七阿陀那識。此云執識。",
    "X42n0733_003:0044a15": "以是惑性常有執故。唐三藏云。阿陀那者。此云執持。",
    "X42n0733_003:0044a16": "執持諸法種子故。及是第八之異名。真諦謬釋也。其",
    "X42n0733_003:0044a17": "第七識應名末那。此翻為意也。真諦又云。第八名阿",
    "X42n0733_003:0044a18": "梨耶識。第九名阿摩羅識。唐三藏云。此翻無垢。亦是",
    "X42n0733_003:0044a19": "第八之異名也。成佛之時。轉第八識。以成無垢。無別",
    "X42n0733_003:0044a20": "第九。廣如唯識攝大乘等。唐朝已來。並偏執此。良由",
    "X42n0733_003:0044a21": "不尋一性宗故也。其第七識。葢是真諦誦文之忘。可",
    "X42n0733_003:0044a22": "如前破。真諦所譯。多是誦出。無梵本故。其第九識。如",
    "X42n0733_003:0044a23": "密嚴經下卷云。如來清淨藏。亦名無垢智。故知不謬",
    "X42n0733_003:0044a24": "也。或佛性宗。第七即從阿陀那識妄執種生。從彼彼",
    "X42n0733_003:0044b01": "為名故。密嚴偈云。譬如天宮殿。眾星及日月。依止須",
    "X42n0733_003:0044b02": "彌山。風力所持運(以山為依。以風為持也)。七識亦如是(通說七種)。依",
    "X42n0733_003:0044b03": "於阿賴耶。習氣氣所持。處處恒流轉(已上經文)。真諦三藏",
    "X42n0733_003:0044b04": "云。阿摩羅識有二種。一者所緣。即是真如。二者本覺。",
    "X42n0733_003:0044b05": "即真如智。能緣即不空如來藏。所緣即空如來藏。若",
    "X42n0733_003:0044b06": "據通論。此二并以真如為體。即當金光明經法如如",
    "X42n0733_003:0044b07": "慧如如。是也。二如來藏。本隱在纏。客塵所覆。今得出",
    "X42n0733_003:0044b08": "纏。是真法身。即當法華論法佛菩提。謂如來藏性淨",
    "X42n0733_003:0044b09": "涅槃。常恒清凉不變故。如經如來如實知見三界之",
    "X42n0733_003:0044b10": "相等。又尋彼宗。法身亦得開為二身。謂名法身。及名",
    "X42n0733_003:0044b11": "智身。良由二如來藏。出纏成二故也。如以報化。亦有",
    "X42n0733_003:0044b12": "四身。然與五姓宗中四身差互也。其化身義。如章中",
    "X42n0733_003:0044b13": "釋。即當法華論。應化佛菩提。隨所應見而為示現。如",
    "X42n0733_003:0044b14": "經。出釋氏宮。去伽耶城不遠。坐於道場等。其三身義。",
    "X42n0733_003:0044b15": "具如如來藏經疏。",
    "X42n0733_003:0044b16": "稽首者。尚書云。稽首首至地也。崇云。稽者考也。將頭",
    "X42n0733_003:0044b17": "考地。故名稽首。今詳尚書第一。卷稽(鷄音)訓為考也。",
    "X42n0733_003:0044b18": "謂堯有聖德。順考古道而行之。而崇妄用釋稽首者。",
    "X42n0733_003:0044b19": "慎勿依之。",
    "X42n0733_003:0044b20": "論有多義者。智度論第四也。",
    "X42n0733_003:0044b21": "下口等者。智度論第四云。有出家人。合藥種穀植樹",
    "X42n0733_003:0044b22": "等。不淨活命。是名下口食。有出家人。觀視星宿日月",
    "X42n0733_003:0044b23": "風雨雷電霹靂。不淨活命。是名仰口食。有出家人。曲",
    "X42n0733_003:0044b24": "媚豪勢。通使四方。巧言多求。不淨活命。是名方口食。",
    "X42n0733_003:0044c01": "有出家人。學種種呪術。下筭吉凶。小術不正。如是等",
    "X42n0733_003:0044c02": "不淨活命者。是四維口食。偈序總有四十六行半。判",
    "X42n0733_003:0044c03": "釋如章。崇捨遺抄。大有破斥。無暇繁言。",
    "X42n0733_003:0044c04": "尅滅由於行教者。滅是擇滅也。",
    "X42n0733_003:0044c05": "如三藏義說者。真諦五義。以釋毗尼。章中不具也。第",
    "X42n0733_003:0044c06": "一能將引生種種勝利。是毗尼義。謂能引生出世善。",
    "X42n0733_003:0044c07": "於中有兩。一能引生四萬二千功德正法。二能引生",
    "X42n0733_003:0044c08": "不悔之心。由不悔故。心喜得定。乃至解脫。第二者。能",
    "X42n0733_003:0044c09": "教身語清淨正真。是毗尼義。由遮身語不令起惡。名",
    "X42n0733_003:0044c10": "之為教。不被業濁及煩惱濁所染污故。身語清淨。不",
    "X42n0733_003:0044c11": "為見濁之所染故。名為正真(五見名見濁)。由清淨故。得趣",
    "X42n0733_003:0044c12": "善道。由正真故。能證涅槃。第三能滅罪障。是毗尼義。",
    "X42n0733_003:0044c13": "於中復兩。一滅方便。二正滅罪(正滅謂得擇滅涅槃。章中但取滅方便者。",
    "X42n0733_003:0044c14": "下自當知)。由戒能遮諸罪鄣故。名滅方便。由鄣不生故得",
    "X42n0733_003:0044c15": "罪滅。此兩俱得。稱為毗尼。第四能引勝。是毗尼義。能",
    "X42n0733_003:0044c16": "引在家人令得出家。引未離欲。令得梵住。從梵住得",
    "X42n0733_003:0044c17": "聖住。從聖住得有餘涅槃。從有餘入無餘。後後轉勝。",
    "X42n0733_003:0044c18": "故名引勝。第五勝人所行。是毗尼義。佛是最勝。次獨",
    "X42n0733_003:0044c19": "覺。次聲聞。是此等勝人所行事故。又凡夫中。亦是勝",
    "X42n0733_003:0044c20": "者方能行故。然此五中。前二後兩就學處釋。中通學",
    "X42n0733_003:0044c21": "處及以釋滅。若說擇滅。即兼學處。若約學處。即不得",
    "X42n0733_003:0044c22": "以擇滅釋之(學處戒是)。",
    "X42n0733_003:0044c23": "此律八毗尼者。實體唯七。一犯。二諍。三犯。四結使。五",
    "X42n0733_003:0044c24": "比丘。六比丘尼。七方。八遍。總為頌曰。犯諍犯結使。丘",
    "X42n0733_003:0045a01": "及方遍夷。",
    "X42n0733_003:0045a02": "論五毗尼者。第七卷云。毗尼者。凡有五義。一懺悔。如",
    "X42n0733_003:0045a03": "七篇中。所犯應懺。懺悔能滅。名為毗尼。二隨順者。七",
    "X42n0733_003:0045a04": "部眾隨佛所制所教。受用而行。無有違逆。三者滅。謂",
    "X42n0733_003:0045a05": "滅七諍。四者斷。謂能令煩惱滅除不起。五者捨。捨有",
    "X42n0733_003:0045a06": "二種。一者捨所作。謂作十三僧殘是也。就十三事。九",
    "X42n0733_003:0045a07": "事作者即成。不得諫。謂初九殘無諫也。四事三諫不",
    "X42n0733_003:0045a08": "受。僧為作白四罪成。若白三。事不成。此十三名捨所",
    "X42n0733_003:0045a09": "作。二者捨所見。如利吒說欲。捨此見故。名為捨也。頌",
    "X42n0733_003:0045a10": "曰。懺七篇隨教。七懺斷煩惱。捨所作惡見。如次五毗",
    "X42n0733_003:0045a11": "尼。",
    "X42n0733_003:0045a12": "八緣起所生者。彼論云。罪生起因有八種。一有罪從",
    "X42n0733_003:0045a13": "身生。不從口意。如不閇戶共非大戒人眠等。二從口",
    "X42n0733_003:0045a14": "生。不從身意。如善心為如人說法過五六語等有。三",
    "X42n0733_003:0045a15": "從意生。不從身口。如心地說(罪盖謂決意擬煞等得吉羅)。四從身",
    "X42n0733_003:0045a16": "口。不從意。如善心作媒使等。五從身意。不從口。如故",
    "X42n0733_003:0045a17": "出不淨等。六從口意。不從身。如染心對女人婬欲語",
    "X42n0733_003:0045a18": "等。七從身口意。如染心作媒使等。八有俱不從。如先",
    "X42n0733_003:0045a19": "對人說大妄語。彼人未解。此人已懺。三方便罪。彼人",
    "X42n0733_003:0045a20": "後時若追解其語。此人即得夷罪。明了疏問云。若先",
    "X42n0733_003:0045a21": "對人作大妄語。其人未解。此人已懺。三方便罪。此人",
    "X42n0733_003:0045a22": "既未犯重。脩可得聖不。答彼人後解。此人即犯。無有",
    "X42n0733_003:0045a23": "聖人犯重罪義。既不可懺。必入惡道。聖人復無生惡",
    "X42n0733_003:0045a24": "道義。故彼未死。此人決定不得聖果。若彼人死。此方",
    "X42n0733_003:0045b01": "可得。彼設後身。解亦無障。受身異故(下增六文更當辨此)。三界",
    "X42n0733_003:0045b02": "五部惑。九永斷智及滅(已上了論文)。九永斷智者。能證智",
    "X42n0733_003:0045b03": "也。及滅。所證滅也。准新經論。唯約所證。至九遍知。遍",
    "X42n0733_003:0045b04": "知即是煩惱斷之異名也。若具分別。非可輙盡。但可",
    "X42n0733_003:0045b05": "配屬而已。約斷三界五部惑盡。於中差別。有九遍智。",
    "X42n0733_003:0045b06": "俱舍二十一頌云。斷遍智有九。欲初二斷一。二各一",
    "X42n0733_003:0045b07": "合三。上界三亦爾。餘五順下分。色一切斷三。(述曰)謂斷",
    "X42n0733_003:0045b08": "欲界苦集惑盡。法智忍滅。集法智生時。此所得斷。名",
    "X42n0733_003:0045b09": "第一欲界見苦集所斷結盡遍知(故頌言。欲初二斷一也)。第二",
    "X42n0733_003:0045b10": "欲界見滅所斷結盡遍智。第三欲界見道所斷結盡",
    "X42n0733_003:0045b11": "遍智(故頌云。二名一合三)。第四色無色界見苦集所斷結盡遍",
    "X42n0733_003:0045b12": "智。第五色無色界。見滅所斷結盡遍智。第六色無色",
    "X42n0733_003:0045b13": "界見道所斷結盡遍。得此遍知非名預流果(故頌云。上界三",
    "X42n0733_003:0045b14": "立爾)。頌中言餘見諦。餘即脩道是。於中差別。復有三種。",
    "X42n0733_003:0045b15": "謂第七五順下分結盡遍知。得此遍知亦名不還果。",
    "X42n0733_003:0045b16": "五順下分者。一者有身見。二者戒禁取。三者疑。四者",
    "X42n0733_003:0045b17": "欲貪。五者瞋恚。由後二種。不超欲界。不得上生。設有",
    "X42n0733_003:0045b18": "能斷欲貪瞋恚。得生上界。由前三種。還復下生。婆沙",
    "X42n0733_003:0045b19": "三十九作喻云。後二種結。如二獄卒。防守罪人。不得",
    "X42n0733_003:0045b20": "出獄。前三種結。如三還人。設有罪人。以親友力。或以",
    "X42n0733_003:0045b21": "財力。傷害獄卒。走出遠去。三防邏人還執將來。閉置",
    "X42n0733_003:0045b22": "窂獄。獄喻欲界。罪人即喻愚夫異生。異生設能以不",
    "X42n0733_003:0045b23": "淨觀。或慈愍觀。傷害貪瞋。乃至得至無所有處。彼有",
    "X42n0733_003:0045b24": "身見戒禁取疑。還執來置在欲界。故名五順下分結。",
    "X42n0733_003:0045c01": "斷此五盡。即第七遍知也(故頌云。餘五順下文)。第八色愛結盡",
    "X42n0733_003:0045c02": "遍知(須中言色是也)。第九一切結盡遍知。得此遍知。亦名阿",
    "X42n0733_003:0045c03": "羅漢果(頌云。一切斷三是)。四緣具故。立前六遍知。一滅雙因。",
    "X42n0733_003:0045c04": "二離俱繫。三得無漏離繫得。四缺有頂諸遍知行。由",
    "X42n0733_003:0045c05": "具五緣。立後三遍知。謂即前四加永度界。俱舍論中。",
    "X42n0733_003:0045c06": "三緣立前六。四緣立後三。於前四緣五緣之中。各",
    "X42n0733_003:0045c07": "除離俱繫。以滅雙因必離俱繫故。不別說世。若廣分",
    "X42n0733_003:0045c08": "別。如婆沙六十二俱舍二十一。上來並約所證擇滅。",
    "X42n0733_003:0045c09": "立九遍知。隨應亦有能證智起。薩婆多宗。唯約所證",
    "X42n0733_003:0045c10": "立九遍知。今正量部并顯能證。故云九永斷智及滅也。",
    "X42n0733_003:0045c11": "洗浴。亦約國土明處邊方是也。",
    "X42n0733_003:0045c12": "伽論十毗尼。彼論第七。如章引者是也。",
    "X42n0733_003:0045c13": "具毗尼者。義當了論二部。見論第四。持律五事利。如",
    "X42n0733_003:0045c14": "章所引。彼論第十六亦有五事利。改第四建立正法。",
    "X42n0733_003:0045c15": "為能伏諸怨。即與前文。義同文異也。",
    "X42n0733_003:0045c16": "亦同此說者。同祇五利。隨應配之。憂波為首。如前分",
    "X42n0733_003:0045c17": "部義。已略釋之。章中所釋。恐不應理。崇云。佛本結戒。",
    "X42n0733_003:0045c18": "皆集僧眾。波離預集。在會之初。故稱為首。眾內同聞。",
    "X42n0733_003:0045c19": "名曰及餘。亦可波離在結集初。餘是同會。亦可波離",
    "X42n0733_003:0045c20": "承律名之為首。迦葉等傳稱餘身證。拾遺云。古人宜",
    "X42n0733_003:0045c21": "識不了是非天愛使。然至死不悟。今詳崇釋。全乖文",
    "X42n0733_003:0045c22": "意。何用發此麤惡言耶。",
    "X42n0733_003:0045c23": "文言身證者。那含若得滅盡定者。名為身證。此律文",
    "X42n0733_003:0045c24": "中。顯傳法人。理非那含。故如章釋。羅漢若得滅盡定",
    "X42n0733_003:0046a01": "者。名心解脫。亦名身證。慧盡諸漏。名慧解脫。故言具",
    "X42n0733_003:0046a02": "二解脫。",
    "X42n0733_003:0046a03": "五師傳持無憂波離名者。不然。前分部中。已言傳律",
    "X42n0733_003:0046a04": "有名也。崇云。憂波以與眾生無緣故無名者。不然也。",
    "X42n0733_003:0046a05": "二行具足以成耆舊者。諸自利利他二行也。智度論",
    "X42n0733_003:0046a06": "二十五頌云。所謂長老相。不必在年耆。形瘦鬚髮白。",
    "X42n0733_003:0046a07": "空老內無德。即是其義。涅槃十七云。山能持地。令無",
    "X42n0733_003:0046a08": "傾動。",
    "X42n0733_003:0046a09": "欲求前行中第一最者。尊者云。不然。以前行中。戒為",
    "X42n0733_003:0046a10": "第一最。今此復言非持戒。不尅求戒。復言持戒。便無",
    "X42n0733_003:0046a11": "能所差別也。應言第一最者。三乘菩提也。以其持戒",
    "X42n0733_003:0046a12": "是解脫遠因故也。終身莫毀犯者。立期限也。能生二",
    "X42n0733_003:0046a13": "善者。謂身口各有止作二持善也。如持犯所說。意成",
    "X42n0733_003:0046a14": "身口等者。復第二疏持犯義中。意無獨犯。有助身語",
    "X42n0733_003:0046a15": "犯義也。",
    "X42n0733_003:0046a16": "輕義婆羅門者(義字誤。應言輕薄也)。羅云經云。鶖鷺子與羅云",
    "X42n0733_003:0046a17": "分衛。時有輕薄者。興毒意。取沙土。著鶖子鉢中。擊羅",
    "X42n0733_003:0046a18": "云頭。出血污面。鶖子告羅云。當起慈心。羅云臨水洗",
    "X42n0733_003:0046a19": "血。而自說曰。余痛斯須臾。那彼長苦。彼廣說眾人之",
    "X42n0733_003:0046a20": "所舉言是。舉過白佛。崇釋亦同。此不應理。舉是發覺",
    "X42n0733_003:0046a21": "義。此中舉王。是推舉義。故不相當。今應更釋。所以立",
    "X42n0733_003:0046a22": "王者(喻法王出世)。由世諍訟故(喻見眾生起有漏過。故佛出世)。眾人之所",
    "X42n0733_003:0046a23": "舉。古昔之常法(舉謂推舉。喻出世脩善者。敬順佛教。三世道同)。犯罪者知法。",
    "X42n0733_003:0046a24": "順法者成就(喻脩善者順行之相)。戒律亦如是。如王治正法(此即",
    "X42n0733_003:0046b01": "總合。法王出世。由見漏過。令脩行者。敬順佛教。善識持犯)。",
    "X42n0733_003:0046b02": "母經四不可治者。彼論第三云。波羅夷者。不生善根。",
    "X42n0733_003:0046b03": "永不可懺。亦無羯磨可除罪也。有如提婆達多出佛",
    "X42n0733_003:0046b04": "身血。此偷蘭遮。永不生無漏善根。亦無羯摩可除罪。",
    "X42n0733_003:0046b05": "有波逸提。不生善根。亦無羯磨可除罪。如嗔心欲斷",
    "X42n0733_003:0046b06": "佛命。打佛得提不可懺也。有突吉羅。不生善根。亦無",
    "X42n0733_003:0046b07": "除罪羯磨。如沙彌沙彌尼式叉摩尼四波羅夷中。若",
    "X42n0733_003:0046b08": "犯一罪。不可懺也。(述曰)即簡提吉者。謂此四事依制教",
    "X42n0733_003:0046b09": "相。制四夷名。其打佛提。及下眾吉。是性罪中。辨不可",
    "X42n0733_003:0046b10": "治。故於教門簡之也。有疏本云。即蘭提吉者。剩蘭字",
    "X42n0733_003:0046b11": "也。",
    "X42n0733_003:0046b12": "除二逆者。以其破僧。決順次生。受一劫報。五逆之中。",
    "X42n0733_003:0046b13": "破僧最重。論中出血。即言不治。義准破僧亦決如是。",
    "X42n0733_003:0046b14": "故言二逆。其實論文但言出血一逆不可治也。此即",
    "X42n0733_003:0046b15": "簡蘭。故知前剩蘭字也。",
    "X42n0733_003:0046b16": "如四犯畏者。下增四文。一者如有男子。犯斷頭罪。譬",
    "X42n0733_003:0046b17": "波羅夷。二者如有男子。犯刀打罪。譬僧殘罪。三者如",
    "X42n0733_003:0046b18": "有男子。犯杖打罪。譬波逸提。四者如有男子。犯呵責",
    "X42n0733_003:0046b19": "罪。譬提舍尼。名四犯畏也。",
    "X42n0733_003:0046b20": "同多中具對別人者。改為俱有時限者好。",
    "X42n0733_003:0046b21": "屍有五義者。增五文云。一不淨。二臰。三有恐畏。四令",
    "X42n0733_003:0046b22": "人恐畏。惡鬼得便。五惡獸非人所住處。犯戒人亦如",
    "X42n0733_003:0046b23": "是。一者三業不淨。如屍不淨。二者惡聲流布。如屍臰",
    "X42n0733_003:0046b24": "氣。三者諸善比丘畏避。四者善人見之。生污惡心。此",
    "X42n0733_003:0046c01": "謂近惡知識。增人惡業。如人見屍懼鬼得便。五者自",
    "X42n0733_003:0046c02": "既不淨。亦與惡人共住。如次配前五喻可知。",
    "X42n0733_003:0046c03": "如颷火者。有四事不可輕。如增一阿含二十四云。佛",
    "X42n0733_003:0046c04": "丘舍衛。月光長者生兒。尼揵相已。言兒薄福。令取煞",
    "X42n0733_003:0046c05": "之。長者未可。欲問如來。中道作念。瞿曇年少。將恐不",
    "X42n0733_003:0046c06": "解吾疑。時有天神。空中告曰。有四事不可輕。國王雖",
    "X42n0733_003:0046c07": "小最不可輕。火雖小亦不可輕。龍雖小復不可輕。學",
    "X42n0733_003:0046c08": "道之人。雖復年幼。亦不可輕。便說此偈。國主雖復小。",
    "X42n0733_003:0046c09": "斬害由其法。小火雖未熾。焚燒山艸木。神龍雖現小。",
    "X42n0733_003:0046c10": "降雨隨時宜。學者年幼稚。度人無有量。長者聞已。歡",
    "X42n0733_003:0046c11": "喜詣佛。佛為說法。得法眼淨。如破伊羅葉者。於迦葉",
    "X42n0733_003:0046c12": "佛時。有一比丘。作是念言。栴檀香葉。壞容有罪。伊羅",
    "X42n0733_003:0046c13": "臰葉。壞有何事。乘此業報。生在龍中。頂上生一伊羅",
    "X42n0733_003:0046c14": "鉢樹。根入龍頭。為風所皷。濃血四出。甚大苦惱。至慈",
    "X42n0733_003:0046c15": "氏出。方脫龍身。即下文伊羅鉢龍王是也。問壞生犯",
    "X42n0733_003:0046c16": "提。不應喻吉。答且據輕心不遵佛教。未必輕重要假",
    "X42n0733_003:0046c17": "相當也。",
    "X42n0733_003:0046c18": "九十八使者。此依薩婆多宗。根本隨眠有十。謂貪。恚。",
    "X42n0733_003:0046c19": "無明。慢。疑。有身見。邊執見。戒禁取。見取。邪見。約見脩",
    "X42n0733_003:0046c20": "斷有九十八。且見道所斷。有八十八。雜心頌云。若不",
    "X42n0733_003:0046c21": "具一切(〔若〕下者。謂欲界苦。是下界故。具一切者。具十隨眠也)。集滅離三見(於五見中",
    "X42n0733_003:0046c22": "名除前三見也)。道除於二見(五見中。除前二見也。上來據欲界四諦。合有三十二使也)。上",
    "X42n0733_003:0046c23": "界不行恚(謂上二界四諦。各除恚也。以其上界必無嗔故。合成兩令二十八。兼前欲界。總八十八也)。",
    "X42n0733_003:0046c24": "貪恚無明慢。此四隨眠。通見脩斷(見所斷者。如向所論。次脩所斷)。欲",
    "X42n0733_003:0047a01": "界具四。上二界各除嗔。三界合論。復成十種。兼前八",
    "X42n0733_003:0047a02": "十八。即九十八也。",
    "X42n0733_003:0047a03": "涅槃淨天者。涅槃即淨天。持業釋也。故章云。出生死",
    "X42n0733_003:0047a04": "之表。表者外也。若准合中。即不應然。如言求天。若涅",
    "X42n0733_003:0047a05": "槃天。即欲界天。是正所求。色無色天。戒能發趣也。",
    "X42n0733_003:0047a06": "以一終不括下二句者。謂終不廻耶流。合前雖深無",
    "X42n0733_003:0047a07": "沒憂。終不沒溺生死海。合前便能到彼岸也。",
    "X42n0733_003:0047a08": "三十七品者。三四二五單七隻八。合三十七也。謂四",
    "X42n0733_003:0047a09": "念住。一觀身不淨。二觀受是苦。三觀心無常。四觀法",
    "X42n0733_003:0047a10": "無我。此之四境。由慧觀察。名四念住。婆沙百四十一",
    "X42n0733_003:0047a11": "云。問此體是慧。何故世尊說為念住。答慧由念力得",
    "X42n0733_003:0047a12": "住所緣。故名念住(此即念之住故。依主釋也)。或此慧力令念住境。",
    "X42n0733_003:0047a13": "故名念住(此即慧上立念住名。是有財釋)。四正勤。亦名四正斷。亦名",
    "X42n0733_003:0047a14": "四正勝。一於已生惡不善法。為令斷故。生欲發勤。攝",
    "X42n0733_003:0047a15": "心持心。二於未生惡不善法。為不生故。生欲發勤等",
    "X42n0733_003:0047a16": "如前說。三於未生善法。為令生故。生欲等前說。四於",
    "X42n0733_003:0047a17": "已生善法。為令安住不妄。倍脩增廣故。生欲發勤等",
    "X42n0733_003:0047a18": "如前說。婆沙云。一精進體。於一剎那。作用不同。建立",
    "X42n0733_003:0047a19": "四種。如燈一念四用差別。謂燒炷盡油熱器破闇。言",
    "X42n0733_003:0047a20": "正斷者。諸由勤力。能斷懈怠。言正勝者。於正持業身",
    "X42n0733_003:0047a21": "語意中。此最勝故。四神足。一欲三摩地斷行成就神",
    "X42n0733_003:0047a22": "足。二勤三摩地斷行成就神足。三心三摩地斷行成",
    "X42n0733_003:0047a23": "神足。四觀三摩地斷行成就神足。謂加行時。或由欲",
    "X42n0733_003:0047a24": "力引發等持。乃至或由觀力引發等持。既由加行。四",
    "X42n0733_003:0047b01": "法隨增。令等持起。故得定位。於一等持。建立四種。婆",
    "X42n0733_003:0047b02": "沙一釋云。三摩地名神。欲等四法名足。又釋。三摩地",
    "X42n0733_003:0047b03": "是神亦足。欲等四唯足非神(前釋意顯神有四足。故名四神足。後釋意顯神",
    "X42n0733_003:0047b04": "足有四足。故名神足)。俱舍二十五破云。彼應覺分事有十三。增",
    "X42n0733_003:0047b05": "欲心故(婆沙〔十九六〕云。覺分三十七。實體有十一。謂七覺支。有七實體。一念。二慧。三進。四喜。五安。六定。",
    "X42n0733_003:0047b06": "七捨。并根力中信為八。又加八道中正思為九。正語為十。正業為十一正命之體。不離語業。故不別說。其四念",
    "X42n0733_003:0047b07": "住。并根力中慧。八道中正見。并七覺中擇法所攝。次四正斷。及根力中精進。及八道中正勤。并七覺中進覺支",
    "X42n0733_003:0047b08": "攝。次四神足。并根力中定。八道中正定。并七覺中定覺支攝。次根力中念。并八道中正念。并七覺中念覺支攝。",
    "X42n0733_003:0047b09": "俱舍論立實體唯十。語業命三合為戒故。理既如是。若加欲心。便成十三。便違自宗正義)。俱舍論",
    "X42n0733_003:0047b10": "主遂正釋云。定果名神。欲等所生業持名足。(述曰)定果",
    "X42n0733_003:0047b11": "者。謂神通等此定果。神從足而生。足即是定。是神之",
    "X42n0733_003:0047b12": "足。故名神足。足從欲等四因而生。故復名四。此即從",
    "X42n0733_003:0047b13": "因及果并自體用。以立名也(今詳婆沙。神有四足。故名神足。世親何意。妄破",
    "X42n0733_003:0047b14": "使令加)。五根者。一信根。二精進根。三念根。四定根。五慧",
    "X42n0733_003:0047b15": "根。五力亦爾。此五即是心所法中各一為體。婆沙云。",
    "X42n0733_003:0047b16": "能生善根。故名為根。能破惡法。故名為力。有說。勢用",
    "X42n0733_003:0047b17": "增上是根。不可屈伏是力。七覺支。一念覺支。二擇法",
    "X42n0733_003:0047b18": "覺支。三精進覺支。四喜覺支。五輕安覺支。六定覺支。",
    "X42n0733_003:0047b19": "七捨覺支。此中擇法以慧為體。善即喜根。捨謂行捨。",
    "X42n0733_003:0047b20": "餘四如名。心所法中。各一為體。盡無生智。是究竟覺。",
    "X42n0733_003:0047b21": "以七為分。故名覺支。或無漏慧。是如實以七為分。名",
    "X42n0733_003:0047b22": "七覺支。於中擇法。亦覺亦覺支。餘六是覺支非覺。八",
    "X42n0733_003:0047b23": "道支者。一正見。二正思惟。三正語。四正業。五正命。六",
    "X42n0733_003:0047b24": "正精進。七正念。八正定。於中正見體即是慧。正思即",
    "X42n0733_003:0047c01": "尋。語業命三即隨心轉。餘三如名。心所法中三法為",
    "X42n0733_003:0047c02": "體。所履通達。故名為道。以八為分。名八道支。正見亦",
    "X42n0733_003:0047c03": "道亦道支。餘七是道支非道。問前言三摩地是神亦",
    "X42n0733_003:0047c04": "足。欲等唯足非神。即救云。神有四足。故覺分中不攝",
    "X42n0733_003:0047c05": "欲心。今七覺中亦應擇法是覺亦支。念等餘六是支",
    "X42n0733_003:0047c06": "非覺。亦應念等非覺分攝。道支為難應知亦爾。答擇",
    "X42n0733_003:0047c07": "法即入念等數中。相合成七。神體不入。欲等四中。故",
    "X42n0733_003:0047c08": "不例也。婆沙九十六。問何故先說四念住。乃至後說",
    "X42n0733_003:0047c09": "八道支耶。答隨順文辭巧妙次第故。復次四念住。從",
    "X42n0733_003:0047c10": "初業地。乃至盡無生智。勢用常勝。是故初說。四正勤",
    "X42n0733_003:0047c11": "從煗乃至盡無生智。勢用常勝。是故次說。四神足從",
    "X42n0733_003:0047c12": "頂至盡無生。五根從忍至盡無生。五力從世第一法",
    "X42n0733_003:0047c13": "至盡無生。八道支見道中勝。七覺支脩道中勝。問何",
    "X42n0733_003:0047c14": "故八道支見道中勝。七覺支脩道中勝耶。答求趣義",
    "X42n0733_003:0047c15": "是道支義。見道速疾不越期心。順求趣義。故見道中",
    "X42n0733_003:0047c16": "八道支勝。覺悟義是覺支義。脩道九品。數數覺悟。順",
    "X42n0733_003:0047c17": "覺悟義。故脩道中七覺支勝。若准大乘。覺支在見道。",
    "X42n0733_003:0047c18": "道支在脩道。今且據小。律文但舉七覺者。舉勝顯劣。",
    "X42n0733_003:0047c19": "明知亦有念住正斷神足根力及道支等。故章總舉",
    "X42n0733_003:0047c20": "三十七品也。",
    "X42n0733_003:0047c21": "上半到而別者。謂第二句合前第一句。第一句合前",
    "X42n0733_003:0047c22": "第二句也。",
    "X42n0733_003:0047c23": "增一含五戰夫者。第二十五說也。",
    "X42n0733_003:0047c24": "沒死不顧命者。婆沙百一十九云。已受別解律儀。復",
    "X42n0733_003:0048a01": "如理作意思擇。乃至為命亦不故犯。如聞昔日乞食",
    "X42n0733_003:0048a02": "苾芻。至珠師舍。苾芻衣赤。映珠似肉。鵝便謂肉遂吞",
    "X42n0733_003:0048a03": "此珠。珠師取食。授與苾芻。交謝已去。後覺少珠。奔逐",
    "X42n0733_003:0048a04": "考楚。觸處血流。鵝來食血。其人恚憤。打鵝復死。比丘",
    "X42n0733_003:0048a05": "便請。看鵝死活。彼尋叱言。且理出珠。何預鵝事。苾芻",
    "X42n0733_003:0048a06": "固諸。彼言已死。苾芻告曰。鵝吞汝珠。其人持刀。以割",
    "X42n0733_003:0048a07": "鵝腹。乃於腹內。得所失珠。彼生慚愧。白言尊者。何不",
    "X42n0733_003:0048a08": "早示。苾芻告言。我受禁戒。寧捨身命。不傷蟻卵。若先",
    "X42n0733_003:0048a09": "示汝。必定害鵝。不護眾生。豈名持戒。",
    "X42n0733_003:0048a10": "猶如鴦[跳兆+屈]摩者。崇云。諸師共引住住大沙門等偈。謂",
    "X42n0733_003:0048a11": "並不識文意。故作斯引。其事在增一。含第三十一。今",
    "X42n0733_003:0048a12": "詳。說處非唯一文。應善護言。勿傷人意。且如賢愚十",
    "X42n0733_003:0048a13": "三云。鴦[跳兆+屈]欲煞其母。佛知可度。化作比丘。於彼邊行。鴦",
    "X42n0733_003:0048a14": "[跳兆+屈]見佛。捨母走趣。規欲煞佛。佛見其來。徐行捨去。指",
    "X42n0733_003:0048a15": "鬘極力走不能及。便遙喚言。比丘小住。佛遙答言。我",
    "X42n0733_003:0048a16": "常自住。而汝不住。便問云何汝住我不住耶。佛言。我",
    "X42n0733_003:0048a17": "諸根寂定。而得自在。汝從惡師。稟受耶到。變易汝心。",
    "X42n0733_003:0048a18": "不得停住。因而生信。佛即度之。得阿羅漢。爾時國中",
    "X42n0733_003:0048a19": "人民之類。聞指鬘聲。皆各驚怖。人畜懷任。怖不能生。",
    "X42n0733_003:0048a20": "時有一鳥不能生子。佛勅指鬘往說誠言。我生已來",
    "X42n0733_003:0048a21": "不煞一人。指鬘白佛。我曾煞多。云何不煞。佛告之曰。",
    "X42n0733_003:0048a22": "於聖法中。是為始生。指鬘受教往說。如語尋生。皆得",
    "X42n0733_003:0048a23": "安穩。不慚愧。如婆沙三十四。無慙納息廣釋也。",
    "X42n0733_003:0048a24": "第三結竟可知者。律主意云。引發勝果。以戒為因。開",
    "X42n0733_003:0048b01": "導律梁。寄言方委。雖復德超塵筭。不可廣事傍談。略",
    "X42n0733_003:0048b02": "述既用。故言已說。今將正闡重禮大師。",
    "X42n0733_003:0048b03": "自下長行。首律師判此猶是勸信。彼說從初至未來",
    "X42n0733_003:0048b04": "世云何。律主敬歎勸信奉脩。就中前明偈者。是應機",
    "X42n0733_003:0048b05": "之藥。後明長行。辨應藥之機。謂彼意言。偈中但是律",
    "X42n0733_003:0048b06": "主直勸。長行佛言未來云何。乃是律主引證勸也。若",
    "X42n0733_003:0048b07": "不引證。末代比丘應作是念。佛應上時。上機相感。教",
    "X42n0733_003:0048b08": "容可行。今既末代未必須行。故佛說言未來云何。謂",
    "X42n0733_003:0048b09": "是律主。引下急施衣戒緣起。來為此證也。或曰。若此",
    "X42n0733_003:0048b10": "非是勸信序者。佛在五年。已制初戒。阿難乃是得道",
    "X42n0733_003:0048b11": "日生。至制戒時纔年五歲。如何緣起有阿難名。故是",
    "X42n0733_003:0048b12": "引證。即無此妨。登云。若有阿難即非制緣者。煞戒緣",
    "X42n0733_003:0048b13": "起亦有阿難。六年冬分如何通釋。今詳此等諸說。不",
    "X42n0733_003:0048b14": "勞起諍。異部相望。年歲何定。且如佛涅槃日。便有二",
    "X42n0733_003:0048b15": "月八月之異。諸部異說。非可輙通也。還依先章。是發",
    "X42n0733_003:0048b16": "起序為定耳。",
    "X42n0733_003:0048b17": "見論功德大者。彼論第四云。大者因小有大。所以比",
    "X42n0733_003:0048b18": "丘僧功德極大也。果大者。彼論云。最小者得須陀洹",
    "X42n0733_003:0048b19": "道。徒眾大者。論云。五百大眾集故。此既論文。或有人",
    "X42n0733_003:0048b20": "破。須審知之(此中已下。所有引見論者。多是第四卷)。",
    "X42n0733_003:0048b21": "見論多義者。此四義中。初之兩義。論文似是。後二義。",
    "X42n0733_003:0048b22": "非論正文也。若總說者。並非正文也。",
    "X42n0733_003:0048b23": "賓者水涯等者。此釋不然。論文直云。賓洲曼陀羅者。",
    "X42n0733_003:0048b24": "此是練木樹也。是故不應別釋賓字。然撿梵本云。賓",
    "X42n0733_003:0048c01": "洲曼陀羅。乃是梵語。故不得以漢語釋之。淨三藏云。",
    "X42n0733_003:0048c02": "善見云練樹者。此亦不然。此似練樹。非即是練。蓋由",
    "X42n0733_003:0048c03": "梵漢不相領解。翻譯之時。指練示之。遂不領意。即言",
    "X42n0733_003:0048c04": "是練也。",
    "X42n0733_003:0048c05": "倣佛成規等者。並義引論文。非謹文也。",
    "X42n0733_003:0048c06": "沙門者。見論第四云。沙門者伏煩惱。又言却煩惱。又",
    "X42n0733_003:0048c07": "云息心(易解)。",
    "X42n0733_003:0048c08": "前五自利後五利他。崇云。此為不識宗詮。卒爾判釋。",
    "X42n0733_003:0048c09": "有何義趣。前不利他。後非自利。復有引誠實證者。義",
    "X42n0733_003:0048c10": "亦不然。彼論一一釋十號竟。然後總云。自利利人。是",
    "X42n0733_003:0048c11": "故應禮。本不約號。別有科分。今詳彼論第一卷十號",
    "X42n0733_003:0048c12": "品中。次第釋如來應供正智明行足善逝五號竟。論",
    "X42n0733_003:0048c13": "即結云。得此五法。如來自己功德具足。又更次第釋",
    "X42n0733_003:0048c14": "餘五訖。復更總結云。佛十號具足故。自身具足。他亦",
    "X42n0733_003:0048c15": "具足。自利利人。是故應禮。准此足顯前五自利。後五",
    "X42n0733_003:0048c16": "利他。論作斯判。不勞彈斥。",
    "X42n0733_003:0048c17": "龍樹論云者。智論二十七云。如實道來。故名如來。章",
    "X42n0733_003:0048c18": "中所引。乃同成論第一也。",
    "X42n0733_003:0048c19": "滅經云者。涅槃十八云。乘六波羅蜜三十七品十一",
    "X42n0733_003:0048c20": "空。來至大涅槃(已上論文)。",
    "X42n0733_003:0048c21": "不住道者。行六度故。不住空邊。達空性故。不住有邊。",
    "X42n0733_003:0048c22": "故云不住也。",
    "X42n0733_003:0048c23": "十一空者。涅槃十六云。內空。外空。內外空。有為空。無",
    "X42n0733_003:0048c24": "為空。無始空。性空。無所有空。第一義空。空空。大空。如",
    "X42n0733_003:0049a01": "彼經中次第解釋。此不錄也。",
    "X42n0733_003:0049a02": "故言滅極者。意說。地持既云得一切義。即是滅極義",
    "X42n0733_003:0049a03": "也。何以名為滅極。以是大般涅槃故。故言滅極也。案",
    "X42n0733_003:0049a04": "地持論第三云。得一切義故。無上福田故。應供養故。",
    "X42n0733_003:0049a05": "故名為應。瑜伽三十八云。已得一切所應得義。應作",
    "X42n0733_003:0049a06": "世間無上福田。應為一切恭教供養。是故名應(此與地持。",
    "X42n0733_003:0049a07": "同本別譯也)。此第二號。或名為應。或名應供。或名無所著。",
    "X42n0733_003:0049a08": "皆是譯者取義差互也。",
    "X42n0733_003:0049a09": "絕二縛者。謂以無住涅槃。釋此名也。",
    "X42n0733_003:0049a10": "等正覺者。瑜伽云。如其勝義。覺諸法故。名等正覺(或名",
    "X42n0733_003:0049a11": "正遍知)。瑜伽云。上勝最極。永不退還。故名善逝",
    "X42n0733_003:0049a12": "進達窮原者。於十地中。進斷二障。至佛地中。方達窮",
    "X42n0733_003:0049a13": "原。伏從聖化。",
    "X42n0733_003:0049a14": "故曰無上士等者。瑜伽云。一切世間。唯一丈夫。善知",
    "X42n0733_003:0049a15": "最勝調心方便。是故說名無上丈夫調御士(或名無上士調",
    "X42n0733_003:0049a16": "御丈夫。一也)。",
    "X42n0733_003:0049a17": "三聚法者。瑜伽云。於能引攝義利法聚。於能引攝非",
    "X42n0733_003:0049a18": "義利法聚。於能引攝非義利非非義利法聚。遍一切",
    "X42n0733_003:0049a19": "種現前等覺。故名為佛。謂諸善法引攝義利。若不善",
    "X42n0733_003:0049a20": "法引非義利。若無記法。二俱不引。現蓋名義。後蓋名",
    "X42n0733_003:0049a21": "利也。",
    "X42n0733_003:0049a22": "本音薄伽梵。此方義譯為世尊。或名婆伽婆。音之轉",
    "X42n0733_003:0049a23": "也。此十號如涅槃十八。瑜伽三十八及八十三。地持",
    "X42n0733_003:0049a24": "第三。智論第三及二十七。品類足第□。成論第一。菩",
    "X42n0733_003:0049b01": "薩瓔珞本業經下卷。見論第四。並釋。不可繁敘也。",
    "X42n0733_003:0049b02": "三輪。即新經論名三示導。示導即輪義也。以能摧破",
    "X42n0733_003:0049b03": "彼惑障故。一神變示導。即六通中神境智通是。二記",
    "X42n0733_003:0049b04": "心示導。即是他心智通。三教誡示導。即是漏盡智通。",
    "X42n0733_003:0049b05": "三輪者。獲神通作證。即神變示導也。",
    "X42n0733_003:0049b06": "常說正法等者。即是教誡示導。說法必觀彼之根性。",
    "X42n0733_003:0049b07": "即顯亦有記心示導。下受戒犍度中更辨。見論多解。",
    "X42n0733_003:0049b08": "一謂初中後言說契群心等者。並是義引。非謹錄文。",
    "X42n0733_003:0049b09": "彼論第四云。初善中善後善。其義巧妙。純一無雜。一",
    "X42n0733_003:0049b10": "切具足。皆是一味。(述曰)純一無雜者。純引義利也。一切",
    "X42n0733_003:0049b11": "具足者。眾行具也。皆是一味者。一味無我理也。二謂",
    "X42n0733_003:0049b12": "戒定慧等者。論云。又言戒者初善。三昧得道者中善",
    "X42n0733_003:0049b13": "(道即無漏道也。唯此定慧。合為中善)。涅槃者後善。章言等者。即等涅槃",
    "X42n0733_003:0049b14": "也。三種菩提者。佛辟支聲聞。如次上中下善也。論中",
    "X42n0733_003:0049b15": "更有數釋。不繁敘之。尊者更引成論第一三善品釋",
    "X42n0733_003:0049b16": "云。初中後善者。佛法無時不善。於少壯老三時皆善",
    "X42n0733_003:0049b17": "(佛之言教。少壯老年。皆宜諷誦。非如世俗所有歌詠。少壯所應。老即非宜也)。入時行時出時",
    "X42n0733_003:0049b18": "亦善(謂佛教〔行法〕住出入一切皆善。非如世俗歌詠等事。入衰喪處所不應作等)。又初止",
    "X42n0733_003:0049b19": "善。中捨福。後一切捨。是名三善。(乃至)又於三時一切甚",
    "X42n0733_003:0049b20": "深。不如餘經初麤中細後則微末(餘經者。外道經也。至止善等者。止息",
    "X42n0733_003:0049b21": "有相取著心也)。",
    "X42n0733_003:0049b22": "亦應禮敬者。若准見論。此釋不然。彼論第四。婆羅門",
    "X42n0733_003:0049b23": "至佛所。望佛作禮。佛言。若人受我禮者。頭即墮地。彼",
    "X42n0733_003:0049b24": "便以八事譏佛。一者彼言。若爾色無味(述曰。謂色應無有耆宿之",
    "X42n0733_003:0049c01": "味)佛言實無味。何以故。世人以色聲。香味觸。以此為",
    "X42n0733_003:0049c02": "味。如來於此已斷。二者彼言。若如是者。便為貴高。(述曰)",
    "X42n0733_003:0049c03": "既不許色。有耆宿味。故是貢高。佛言。因汝語故。我實",
    "X42n0733_003:0049c04": "貢高。三世諸佛。皆不為人作禮故。三者彼言。若爾便",
    "X42n0733_003:0049c05": "無所作。(述曰。謂不行敬。便不作善)佛言。我實不作盜等惡業及善",
    "X42n0733_003:0049c06": "業等。四者彼言。此人便自斷種。意云。既無業種。應無",
    "X42n0733_003:0049c07": "後報。佛言。實爾。三界煩惱我皆斷故。婆羅門。罔然不",
    "X42n0733_003:0049c08": "解。更故語云。五者此人可薄不淨。佛言。實有不淨。有",
    "X42n0733_003:0049c09": "人為惡。此是可薄。六者。彼恚言。此人聞我語。隨事而",
    "X42n0733_003:0049c10": "滅。佛言。三界煩惱。我實已滅。七者彼言。此人可念不",
    "X42n0733_003:0049c11": "堪共語。佛言。實爾。有人愚癡。恒為惡業。甚可憐愍。八",
    "X42n0733_003:0049c12": "者彼便恚言。此人當是日夜不眠。思求文章。窮世間",
    "X42n0733_003:0049c13": "人。佛言。實爾。我不入胎眠。不天上眠。故名不眠。因此",
    "X42n0733_003:0049c14": "方生信心。故章中不應言應敬禮也。",
    "X42n0733_003:0049c15": "避六法者。見論云。坐避六法。一者極遠。若欲共語。言",
    "X42n0733_003:0049c16": "聲不及。二者極近。觸忤宿德。三者上風。身氣臰故。四",
    "X42n0733_003:0049c17": "者高處。不恭敬故。五者當眠前。視瞻難故。六者在後。",
    "X42n0733_003:0049c18": "宿德共語。迴顧難故。",
    "X42n0733_003:0049c19": "見云佛已應世間人者。見論第五也(已上。引見論並第五)。",
    "X42n0733_003:0049c20": "藥樹喻。非論文也。",
    "X42n0733_003:0049c21": "多云止誹謗者。第五卷也。彼論云。若佛於食發言許",
    "X42n0733_003:0049c22": "可。外道果見。當言瞿曇沙門。自言超過三界。而故於",
    "X42n0733_003:0049c23": "食有貪等也。",
    "X42n0733_003:0049c24": "寄興常理者。涅槃第二。佛說純陀施食有二果報無",
    "X42n0733_003:0050a01": "差。一者受已得阿耨菩提。二者受已入於涅槃。我今",
    "X42n0733_003:0050a02": "受汝最後供養。令汝具足檀波羅蜜。爾時純陀即白",
    "X42n0733_003:0050a03": "佛言。如佛所言。二施果報無差別者。是義不然。何以",
    "X42n0733_003:0050a04": "故。先受施者。煩惱未盡。未得成就一切種智。後受施",
    "X42n0733_003:0050a05": "者。煩惱已盡等。云何而言二施無差。(乃至)先受施者。受",
    "X42n0733_003:0050a06": "已食噉。入腹消化。得命。得色。得力。得安。得無礙辨。後",
    "X42n0733_003:0050a07": "受施者。不食不消。無五事果。云何而言二施無差。佛",
    "X42n0733_003:0050a08": "言。善男子。如來已於無量無邊阿僧祇劫。無有食身",
    "X42n0733_003:0050a09": "煩惱之身。非後邊身。常身。法身。金剛之身。",
    "X42n0733_003:0050a10": "觀佛怡悅者。見論云。世尊默然。顏色怡悅。是故知佛",
    "X42n0733_003:0050a11": "受請也。",
    "X42n0733_003:0050a12": "遶已而去者。多論第五云。若外道異見。但遶而去。若",
    "X42n0733_003:0050a13": "有信者。禮足遶已而去。佛身清淨。喻如明鏡。天神龍",
    "X42n0733_003:0050a14": "宮山林河海。一切器像。於身中現。見者信敬心生。是",
    "X42n0733_003:0050a15": "故頭面禮足。右遶者順法故。所以右遶。又密迹力。若",
    "X42n0733_003:0050a16": "有左遶者。即以金剛杵碎之。又佛世世已來。常順三",
    "X42n0733_003:0050a17": "寶。父母師長一切教誡。無違無逆。今得果報。無有逆",
    "X42n0733_003:0050a18": "者。又佛身淨。眾生於中各見所事。或天或神。莫不見",
    "X42n0733_003:0050a19": "者。是以敬畏右遶而去。",
    "X42n0733_003:0050a20": "見云一為度國主二請制戒者。並非謹文。彼論第五",
    "X42n0733_003:0050a21": "云。因欲制戒說法故(准配前兩。稍似是也)。",
    "X42n0733_003:0050a22": "三設往餘方等者。論云正使往到鬱單越。或上忉利",
    "X42n0733_003:0050a23": "天。魔王亦當來蔽。不可得避。何以故。此年魔王大忿。",
    "X42n0733_003:0050a24": "如來已自遍觀。唯有毗蘭若販馬人。可依安居。大乘",
    "X42n0733_003:0050b01": "方便經下卷云。爾時佛神力故。令惡魔波旬。覆蔽彼",
    "X42n0733_003:0050b02": "城中人。非是惡魔力之所能。我於爾時。都無業鄣。為",
    "X42n0733_003:0050b03": "化彼眾故。示現空鉢而還等。又准彼經下卷中。欲度",
    "X42n0733_003:0050b04": "彼馬。如來受請。彼云。此五百馬。於先世中。已學大乘。",
    "X42n0733_003:0050b05": "曾近惡友。故墮畜生。五百馬中。有一大馬。名為日藏。",
    "X42n0733_003:0050b06": "是大菩薩。曾人道中。勸諸小馬。發菩提心。為度餘馬。",
    "X42n0733_003:0050b07": "現生馬中。由大馬故。令五百馬自識宿命。因施食分",
    "X42n0733_003:0050b08": "悔過於佛。不久命終生兜率天。來至佛所。發心供養。",
    "X42n0733_003:0050b09": "乃至善男子。是故當知。如來方便。非是業鄣。如彼廣",
    "X42n0733_003:0050b10": "說。不能謹錄也。",
    "X42n0733_003:0050b11": "世尊一計等者。多論第八。凡馬食麥二計。一計與馬。",
    "X42n0733_003:0050b12": "一計與比丘。中有良馬。食麥四計。二計與佛。問佛法",
    "X42n0733_003:0050b13": "平等。何以一多一少。答曰。僧祈物者。法應平等。此檀",
    "X42n0733_003:0050b14": "越物。隨施主意。又佛身大。比丘身小。各量腹食。不失",
    "X42n0733_003:0050b15": "平等義也(已上論文)。",
    "X42n0733_003:0050b16": "十中以殘食等者。十誦十四云。阿難取佛分及自分。",
    "X42n0733_003:0050b17": "入聚落。一女人前。讚歎佛功德已。令作飯。是女言。我",
    "X42n0733_003:0050b18": "家多事。不能得作。時有一女。聞佛功德。語阿難言。我",
    "X42n0733_003:0050b19": "與作飯。女即作飯持與阿難。阿難深心敬佛。如是思",
    "X42n0733_003:0050b20": "惟。佛為王種。常御餚饍。如此麤惡。何能蓋身。念已授",
    "X42n0733_003:0050b21": "飯。見佛食之。悲哽情塞。佛欲釋之。曰汝能噉此飯不。",
    "X42n0733_003:0050b22": "答言能受。而食之。滋味非常。實以諸天以味加之。悲",
    "X42n0733_003:0050b23": "塞即除。乃至佛言。其作飯女。應作輪王第一夫人(准斯",
    "X42n0733_003:0050b24": "佛與比丘。味亦異也)。",
    "X42n0733_003:0050c01": "毗沙門天王釋夫人者。不然。彼律十四云。是時舍利",
    "X42n0733_003:0050c02": "弗。獨住不空道中。受天王釋夫人阿須輪女請。四月",
    "X42n0733_003:0050c03": "安居(此是帝釋夫人。何關毗沙之事)。第五文四者。初至當往是立請。",
    "X42n0733_003:0050c04": "次佛告目連下縱答。第三目連白佛下兼請。謂以神",
    "X42n0733_003:0050c05": "力兼接餘人。第四佛告目連下抑答也。",
    "X42n0733_003:0050c06": "闕無制教者。前文一一列十二部。亦應文中續次即",
    "X42n0733_003:0050c07": "言不結戒不說戒。文無者略。故言闕也。",
    "X42n0733_003:0050c08": "此十二部經者。舊名十二部。新名十二分教。廣釋如",
    "X42n0733_003:0050c09": "涅槃十五。瑜伽二十五八十一。顯揚十六。雜集十一。",
    "X42n0733_003:0050c10": "智度論三十七。婆沙百二十六。順正理三十四。成實",
    "X42n0733_003:0050c11": "第一。今略五門分別。一辨相釋名。二總明體性。三展",
    "X42n0733_003:0050c12": "轉相攝。四配入三藏。五隱顯有無。",
    "X42n0733_003:0050c13": "初門者。若准涅槃及瑜伽等論名字次第者。一契經。",
    "X42n0733_003:0050c14": "二應頌。三記別。四諷頌。五自說。六因緣(亦名緣起)。七譬喻。",
    "X42n0733_003:0050c15": "八本事。九本生。十方廣。十一希法(舊名未曾有)。十二論議。",
    "X42n0733_003:0050c16": "今律文譬喻乃當第十一數。本生在前。本事在後。餘",
    "X42n0733_003:0050c17": "者次第。同瑜伽等。今且依律次第辨相。",
    "X42n0733_003:0050c18": "先且翻名。束為頌曰。修契夜應和授記。伽諷憂白尼",
    "X42n0733_003:0050c19": "因緣。闍生帝事略方廣。浮希阿波譬提論。(述曰)一者修",
    "X42n0733_003:0050c20": "多羅。此云契經。略尋諸教。有二種相。一者總相。通收",
    "X42n0733_003:0050c21": "十二總名契經。故涅槃云。從如是我聞。至歡喜奉行。",
    "X42n0733_003:0050c22": "如是一切。名修多羅。瑜伽二十五。顯揚第六。其意同",
    "X42n0733_003:0050c23": "此。故彼論云。云何契經。云薄伽梵。於彼彼方。依種種",
    "X42n0733_003:0050c24": "所化有情調伏行差別。宣說無量蘊相應語。界處緣",
    "X42n0733_003:0051a01": "起食諦相應語。聲聞獨覺如來乘相應語。念住正斷",
    "X42n0733_003:0051a02": "神足。根力覺支道支不淨息念諸學證淨相應語。如",
    "X42n0733_003:0051a03": "來說已。諸結集者歡喜敬受。為令聖教得住故。以諸",
    "X42n0733_003:0051a04": "義妙名句文身。如其所應。次第結集。次第安布。謂能",
    "X42n0733_003:0051a05": "貫穿縫綴種種能引義利能引梵行種善種善義。故",
    "X42n0733_003:0051a06": "名契經。二者別相。唯攝長行。名為契經。故瑜伽八十",
    "X42n0733_003:0051a07": "一云。契經者。謂貫穿義。長行宣說多分攝受意趣體",
    "X42n0733_003:0051a08": "性。雜集十一云。謂以長行。綴緝略說所應說義。(述曰)瑜",
    "X42n0733_003:0051a09": "伽既言攝受意趣。謂即纔明意趣而已。即當雜集略",
    "X42n0733_003:0051a10": "說義也。婆沙百二十六云。謂諸經中散說文句。如說",
    "X42n0733_003:0051a11": "諸行無常諸法無我涅槃寂靜(散說即是長行)。言釋名者。即",
    "X42n0733_003:0051a12": "能詮教。契所詮理及有情機。契即是經。持業釋也。",
    "X42n0733_003:0051a13": "二者祇夜。此云應頌。舊名重頌偈也。此有二相。一為",
    "X42n0733_003:0051a14": "利益後來之往。應為重頌。二為長行義不了故。應更",
    "X42n0733_003:0051a15": "頌釋。瑜伽雜集。並顯兩義。故八十一云。謂長行後。宣",
    "X42n0733_003:0051a16": "說伽他(此即為後來者)。又略標所說不了義經。故名應頌(謂長",
    "X42n0733_003:0051a17": "行標不了故應更頌釋。准下離集知之)。雜集十一云。即諸經中。或中或",
    "X42n0733_003:0051a18": "後以頌重頌(此為後來)。又不了義經。應更頌釋。故名應頌",
    "X42n0733_003:0051a19": "(准此知。故長行不了。應更頌釋。即說長行。名為應頌)。泰法師。即以長行為應頌",
    "X42n0733_003:0051a20": "體。西明法師。釋雜集云。言應頌者。為欲顯前不了義",
    "X42n0733_003:0051a21": "經。即以頌文為應頌經。復即應頌體是了義。此即濫",
    "X42n0733_003:0051a22": "下記別之相。如雜集云。又了義經。說名記別。故知違",
    "X42n0733_003:0051a23": "理。故取泰法師釋以之為正。涅槃十五。唯辨為後來",
    "X42n0733_003:0051a24": "者。故彼經說。佛告諸比丘。昔我與汝等愚無智慧。不",
    "X42n0733_003:0051b01": "能如實見四真諦。是故流轉。久處生死。為諸比丘。說",
    "X42n0733_003:0051b02": "契經竟。爾時復有利根眾生。為聽法故。後至佛所。即",
    "X42n0733_003:0051b03": "因本經。以偈頌曰。我昔與汝等。不見四真諦。是故久",
    "X42n0733_003:0051b04": "流轉。生死大苦海。廣說如彼。言釋名者。若據前義。應",
    "X42n0733_003:0051b05": "即是頌。持業釋。若據後義。應有彼頌。即有財釋也。",
    "X42n0733_003:0051b06": "三者和羅那。此云記別。舊名授記。此有三相。一者記",
    "X42n0733_003:0051b07": "別弟子生處。二者記別深密之義。三者記別當成佛",
    "X42n0733_003:0051b08": "事。故雜集云。謂於是處聖弟子等謝往過去。記別得",
    "X42n0733_003:0051b09": "失生處差別(謂生善趣。由功德故。若生惡趣。由過失故)。又了義經。說名記",
    "X42n0733_003:0051b10": "別。記別開示深密意故。八十一意。亦同雜集。此上即",
    "X42n0733_003:0051b11": "成兩種相別。第三相者。涅槃云。何等名為授記經。如",
    "X42n0733_003:0051b12": "有經律。如來說時。為諸人天受佛記別。汝阿逸多。未",
    "X42n0733_003:0051b13": "來有王。名曰蠰佉。當於是世而成佛道。號曰彌勒。是",
    "X42n0733_003:0051b14": "名受記經。婆沙意同雜集說。釋名可知。",
    "X42n0733_003:0051b15": "第四伽陀。正梵音云伽他。律中訛略。單名為偈。此云",
    "X42n0733_003:0051b16": "諷頌。舊云不重頌偈。此有一相。顯揚云。諸經中非長",
    "X42n0733_003:0051b17": "行直說。然以句結成。或二句。或三句。或四句。或五句。",
    "X42n0733_003:0051b18": "或六句。問何故不言一句。答一句非頌。復濫長行。問",
    "X42n0733_003:0051b19": "何不言七句。答且略舉其一頌之半。以示其相。理實",
    "X42n0733_003:0051b20": "更容加七八等。涅槃全舉一偈為法。故彼云伽陀經",
    "X42n0733_003:0051b21": "者。除修多羅及諸戒律。其餘有說四句之偈。所謂。諸",
    "X42n0733_003:0051b22": "惡莫作。諸善奉行。自淨其意。是諸佛教。西明法師云。",
    "X42n0733_003:0051b23": "此經意說。非長行直說。非因緣為他說。唯以偈說。故",
    "X42n0733_003:0051b24": "名諷頌。言釋名。結頌諷誦。故名諷頌。",
    "X42n0733_003:0051c01": "第五憂陀那。正梵云嗢柂南。此云自說。舊名無問自",
    "X42n0733_003:0051c02": "說。然嗢柂南。亦含集施之義。謂集散文以成句頌。用",
    "X42n0733_003:0051c03": "施有情。故律文中。就此義說。名為句經。既有施義。即",
    "X42n0733_003:0051c04": "當自說。此亦唯有一相。謂無請者如來自說。故瑜伽",
    "X42n0733_003:0051c05": "二十五云。謂於是中不顯請者。為令當來正法久住",
    "X42n0733_003:0051c06": "(行久住也)。聖教久住(教久住也)。不請而說。是名自說。涅槃云。如",
    "X42n0733_003:0051c07": "來明旦從禪定起。無有人問即自說言。比丘當知。一",
    "X42n0733_003:0051c08": "切諸天壽命極長。汝等比丘。善哉為他。不求己利。善",
    "X42n0733_003:0051c09": "哉少欲。善哉知足。善哉寂靜。如是諸經。無問自說(〔讚〕天",
    "X42n0733_003:0051c10": "福。二讚利他。三讚自利少欲等法)。雜集一云。謂諸經中。或時如來悅",
    "X42n0733_003:0051c11": "意自說。如伽他曰。若於如是法。發勇猛精進。靜慮諦",
    "X42n0733_003:0051c12": "思惟。爾時名梵志。此涅槃等。皆為令其正行久住。指",
    "X42n0733_003:0051c13": "事雖別。理趣終同。釋名者。由佛自說。故名自說。",
    "X42n0733_003:0051c14": "第六尼陀那。此云因緣。瑜伽八十一。有三種相。故彼",
    "X42n0733_003:0051c15": "文言。謂依有請而說諸法。如經說言。世尊一時。依里",
    "X42n0733_003:0051c16": "麤子。為諸比丘。宣說法要(此即第一依請因緣。而說諸法)。又依別解",
    "X42n0733_003:0051c17": "脫因起之道。毗奈那攝所有言說(此即釋二。因犯為緣而制戒律也)。",
    "X42n0733_003:0051c18": "又於是處。依如是如是因緣。依如是如是事。說如是",
    "X42n0733_003:0051c19": "如是語(此即第三因事說法。如下律文。世尊因見有大火聚。便告比丘。汝等寧當捫摸火聚。不應",
    "X42n0733_003:0051c20": "貪欲等也)。瑜伽五十五。顯揚及雜集等。並顯前二。不繁敘",
    "X42n0733_003:0051c21": "之。涅槃經中。但顯第三。故涅槃云。如諸經偈。所因根",
    "X42n0733_003:0051c22": "本。如舍衛國。有一丈夫。羅網鳥已。隨與水糓而復還",
    "X42n0733_003:0051c23": "放。世尊因此而說偈言。莫輕小惡。以為無殃。水渧雖",
    "X42n0733_003:0051c24": "微。漸盈大器。釋名者。有因有緣。故名因緣。有財釋也。",
    "X42n0733_003:0052a01": "因緣之經。依主釋也。",
    "X42n0733_003:0052a02": "第七闍陀伽。此云本生。此有二相。謂說菩薩過去受",
    "X42n0733_003:0052a03": "身及所行行。故顯揚第六云。謂於是中。宣說世尊在",
    "X42n0733_003:0052a04": "過去世。彼彼方所。若死若生。行菩薩行。行難行行。是",
    "X42n0733_003:0052a05": "名本生(此顯過去受生死身。及難行行也)。涅槃但顯過去受身。故後",
    "X42n0733_003:0052a06": "文云。諸比丘當知。我於過去。作鹿。作羆。作麞。作兔。作",
    "X42n0733_003:0052a07": "粟散王轉輪聖王。龍金翅鳥。諸如是等。行菩薩道時。",
    "X42n0733_003:0052a08": "所可受身。是名闍陀伽。釋名者。顯佛過去本生之事。",
    "X42n0733_003:0052a09": "名本生經。",
    "X42n0733_003:0052a10": "第八伊帝曰多伽。此云本事。律名善道經。略有二相。",
    "X42n0733_003:0052a11": "一者約人以辨本事。二者約法以辨本事。故雜集十",
    "X42n0733_003:0052a12": "一云。所謂宣說聖弟子等前世相應事(此即顯諸弟子過去本事",
    "X42n0733_003:0052a13": "也)。涅槃云。比丘當知。我出世時。所說法者。名曰界經",
    "X42n0733_003:0052a14": "(由於經中。出生無量差別義故也)。鳩留秦佛出世之時。名甘露皷(擊佛",
    "X42n0733_003:0052a15": "教皷。飲甘露法)。拘那含牟尼佛。名曰法鏡(照了無量法門義趣)。迦葉佛",
    "X42n0733_003:0052a16": "名各分別空(對彼執有。故分別空)。是名伊帝曰多加(此即顯佛法門本事)。",
    "X42n0733_003:0052a17": "瑜伽八十一云。謂除本生。宣說前際諸所有事(准此即通",
    "X42n0733_003:0052a18": "人之與法)。婆沙百二十六云。謂諸經中。宣說前際所見聞",
    "X42n0733_003:0052a19": "事。如說過去有大王都。名有香茅。王名善見。過去有",
    "X42n0733_003:0052a20": "佛。名毗鉢尸。為諸弟子說如是法。過去有佛。名曰式",
    "X42n0733_003:0052a21": "企。乃至名迦葉波。為諸弟子。說如是法。准彼約人。通",
    "X42n0733_003:0052a22": "其餘人及以餘佛。約法之中。但言說法。理亦無簡。釋",
    "X42n0733_003:0052a23": "名者。除本生外。若人若法。所有本事。故名本事。律名",
    "X42n0733_003:0052a24": "善道者。謂除本生。餘人過去行善道事。故名善道。",
    "X42n0733_003:0052b01": "第九毗佛略。此云方廣。律云方等。此有二相。一不共",
    "X42n0733_003:0052b02": "相。二者共相。且不共者。唯局大乘。故瑜伽八十一云。",
    "X42n0733_003:0052b03": "謂說七地四菩薩行。百四十不共法。又復此法。廣故",
    "X42n0733_003:0052b04": "多故。極高大故。時長遠故。名為方廣。言七地者。瑜伽",
    "X42n0733_003:0052b05": "四十九云。一種姓地(未發心位。已有種姓)。二勝解行地(謂是地前。一無",
    "X42n0733_003:0052b06": "數劫)。三淨勝意樂地(即是初地)。四行正行地(從二地。至七地)。五決定",
    "X42n0733_003:0052b07": "地(即是八地)。六決定行地(即第九地)。七到究竟地(十地。及佛地也)。四菩",
    "X42n0733_003:0052b08": "薩行者。一波羅蜜行(即十度行。謂六度外。加方便願力智)。二菩提分法",
    "X42n0733_003:0052b09": "行(菩薩所有。三十七。覺分)。三神通行(謂六通等是也)。四成熟有情行(以無",
    "X42n0733_003:0052b10": "量調伏方便。調伏無量所化有情也)。百四十不共法者。三十二相。八十",
    "X42n0733_003:0052b11": "隨好。四一切種清淨(所依清淨。所緣清淨。心清淨。知清淨)。十力。四無所",
    "X42n0733_003:0052b12": "畏。三念住。三不護。大悲。無忘失法。永害習氣。一切種",
    "X42n0733_003:0052b13": "妙智(已上合一百四十不共法)。此等法門。唯局大乘。極廣甚深。故",
    "X42n0733_003:0052b14": "云廣故也。無邊法門。故云多故也。果超眾聖。故云極",
    "X42n0733_003:0052b15": "高大故也。經三無數。故云時長遠故也。所依名方法",
    "X42n0733_003:0052b16": "大名廣。謂諸有情安樂所依。又是甚深廣大法故。名",
    "X42n0733_003:0052b17": "為方廣。方即是廣。持業釋也。第二共相者。瑜伽二十",
    "X42n0733_003:0052b18": "一云。哀愍一切諸聲聞故。依四聖諦。宣說真實苦集",
    "X42n0733_003:0052b19": "滅道。無量法教。所謂契經。乃至廣說十二分教。既為",
    "X42n0733_003:0052b20": "聲聞。亦說方廣。故應釋云。聲聞教法。諦理所依。名之",
    "X42n0733_003:0052b21": "為方。凡愚不測。所以名廣。方即是廣。亦持業釋也。西",
    "X42n0733_003:0052b22": "明釋云。理正名方。廣陳名廣。任情存之。此律亦是為",
    "X42n0733_003:0052b23": "聲聞說。故是共相。涅槃十五。亦據不共。故彼文云。所",
    "X42n0733_003:0052b24": "謂大乘方等經典。其義廣大。猶如虗空。是名毗佛經。",
    "X42n0733_003:0052c01": "婆沙百二十六。亦據共相。故彼文云。謂諸經中。廣說",
    "X42n0733_003:0052c02": "種種甚深法義(此意但顯聲聞深義)。",
    "X42n0733_003:0052c03": "第十阿浮陀達磨。此云希法。舊名未曾有。此中略辨",
    "X42n0733_003:0052c04": "人法二種。並有希奇。皆名希法。故顯揚第六云。謂諸",
    "X42n0733_003:0052c05": "經中。宣說諸法。及諸弟子。比丘比丘尼等七眾所有",
    "X42n0733_003:0052c06": "共不共德。及諸最勝殊特驚異其深之法。是名希法",
    "X42n0733_003:0052c07": "(此說弟子。及深法也)。涅槃云。如彼菩薩初生之時。無人扶持。即",
    "X42n0733_003:0052c08": "行七步。放大光明。遍照十方。亦如獼猴手捧蜜器以",
    "X42n0733_003:0052c09": "獻如來。如白項狗佛聽能法。如魔波旬變為青牛行",
    "X42n0733_003:0052c10": "凡鉢間。令互當觸。無所傷損。如佛初生入天廟時。天",
    "X42n0733_003:0052c11": "像禮敬等。此說菩薩及餘趣生希奇之事。雜集云。若",
    "X42n0733_003:0052c12": "於是處。宣說聲聞諸大菩薩及如來等。最極希有。甚",
    "X42n0733_003:0052c13": "奇特法。此即通說三乘聖者。雖有多文。類攝莫過人",
    "X42n0733_003:0052c14": "法之別。言人者兼顯餘趣。言釋名者。希即是法。持業",
    "X42n0733_003:0052c15": "釋也。",
    "X42n0733_003:0052c16": "十一阿波陀那。此云譬喻。涅槃云。如戒律中所說譬",
    "X42n0733_003:0052c17": "喻。雜集云。謂諸經中。有比況說。雖指經律。出處不同。",
    "X42n0733_003:0052c18": "莫不皆取有譬喻說。釋名可知。",
    "X42n0733_003:0052c19": "第十二優波提舍。正梵音云鄔波希爍。此云論議。此",
    "X42n0733_003:0052c20": "有二相。一者佛自分別法相。二者弟子分別法相。八",
    "X42n0733_003:0052c21": "十一云。論議者。謂諸經典循環研覈。磨呾履迦。呾如",
    "X42n0733_003:0052c22": "一切了義經。皆名磨呾履迦。謂於是處。世處尊自廣",
    "X42n0733_003:0052c23": "分別諸法體相(此即。佛自分別法相)。又於是處。諸聖弟子。已見",
    "X42n0733_003:0052c24": "諦迹。依自所證。無倒分別諸法體相。此亦名為磨呾",
    "X42n0733_003:0053a01": "履迦。即此磨呾履迦。亦名阿毗達磨(此即弟子分別法相也。磨呾履",
    "X42n0733_003:0053a02": "迦。此云本母。此謂諸論。與種種義。為本為母也)。涅槃但顯佛說法相。故彼文",
    "X42n0733_003:0053a03": "云。如佛世尊所說諸經。若作義論。分別廣說。辨其相",
    "X42n0733_003:0053a04": "貌。是名優波提舍。瑜伽二十五等。但明弟子論義。故",
    "X42n0733_003:0053a05": "彼云。云何論議。所謂一切磨呾履迦。阿毗達磨。研究",
    "X42n0733_003:0053a06": "甚深素怛纜義。宣揚一契經宗要。是名論義。既言研",
    "X42n0733_003:0053a07": "究素怛纜義。故知准約弟子釋經。名論議經。言釋名",
    "X42n0733_003:0053a08": "者。談論評議。故名論議。上來廣辨相訖。",
    "X42n0733_003:0053a10": "飾宗義記卷第三本"
}