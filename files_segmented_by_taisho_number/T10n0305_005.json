{
    "T10n0305_005:0953a07": "信力入印法門經卷第五",
    "T10n0305_005:0953a09": "元魏天竺三藏曇摩流支譯",
    "T10n0305_005:0953a10": "「文殊師利！云何諸佛如來自然智？「文殊師利！",
    "T10n0305_005:0953a11": "譬如十方各過五十世界微塵數世界微塵大",
    "T10n0305_005:0953a12": "海，阿僧祇百千萬億那由他微塵數世界，一",
    "T10n0305_005:0953a13": "切世界，一一世界，一一閻浮提，於念念間，見",
    "T10n0305_005:0953a14": "佛色身，於一時見，非前後見。而諸佛如來，不",
    "T10n0305_005:0953a15": "分別離分別，而自然如是，無分別離分別，自",
    "T10n0305_005:0953a16": "然如是，一時遍見。何以故？以得不共法相應",
    "T10n0305_005:0953a17": "故。「文殊師利！十方各過五十世界微塵數世",
    "T10n0305_005:0953a18": "界微塵大海，阿僧祇百千萬億那由他微塵",
    "T10n0305_005:0953a19": "數世界，一切世界，一一世界，一一閻浮提，於念",
    "T10n0305_005:0953a20": "念間，諸佛如來自然智，依諸眾生異異善根",
    "T10n0305_005:0953a21": "異異修行，一切種種異異伎術，自然而現。而",
    "T10n0305_005:0953a22": "諸佛如來，不分別離分別，而自然如是，無分",
    "T10n0305_005:0953a23": "別離分別，自然如是，諸伎術現。何以故？以得",
    "T10n0305_005:0953a24": "不共法相應故。「文殊師利！十方世界，一切世",
    "T10n0305_005:0953a25": "界海，一切所住處，世間出世間，一切法成就，",
    "T10n0305_005:0953a26": "彼一切種事，皆諸佛如來自然而現在前。何",
    "T10n0305_005:0953a27": "以故？以得不共法相應故。「文殊師利！譬如大",
    "T10n0305_005:0953a28": "地，依大地故，住持一切種子草木諸樹林等，能",
    "T10n0305_005:0953a29": "生能長，廣狹大小，皆悉成就。而彼大地，不分",
    "T10n0305_005:0953b01": "別離分別，而自然如是，無分別離分別，自然",
    "T10n0305_005:0953b02": "如是，生長廣狹，大小成就。何以故？以得不",
    "T10n0305_005:0953b03": "共法相應故。「文殊師利！如是，依諸佛如來住",
    "T10n0305_005:0953b04": "持十方世界海剎，外道、尼乾子等一切作業，",
    "T10n0305_005:0953b05": "及諸眾生諸善根業，若世間業出世間業，生",
    "T10n0305_005:0953b06": "長廣狹，大小成就。而諸佛如來，不分別離分",
    "T10n0305_005:0953b07": "別，而自然如是，無分別離分別，自然如是，生",
    "T10n0305_005:0953b08": "長廣狹，大小成就。何以故？以得不共法相應",
    "T10n0305_005:0953b09": "故。「文殊師利！譬如有人到離惡刺諸藥草處，",
    "T10n0305_005:0953b10": "一切惡刺，皆自墮落，然彼到處，不分別離分",
    "T10n0305_005:0953b11": "別，而自然如是，無分別離分別，自然如是，惡",
    "T10n0305_005:0953b12": "刺藥草，悉皆墮落。何以故？以得不共法相",
    "T10n0305_005:0953b13": "應故。「文殊師利！如是一切諸眾生等，乃至盡",
    "T10n0305_005:0953b14": "解諸佛如來，或有經夾。彼諸眾生，因彼因",
    "T10n0305_005:0953b15": "故，一切貪欲瞋恚癡刺，悉皆墮落。而諸佛如",
    "T10n0305_005:0953b16": "來，不分別離分別，而自然如是，無分別離分",
    "T10n0305_005:0953b17": "別，自然如是，貪瞋癡刺，悉皆墮落。何以故？",
    "T10n0305_005:0953b18": "以得不共法相應故。「文殊師利！譬如如意寶",
    "T10n0305_005:0953b19": "王，隨諸眾生有所須者，悉皆能與，而如意寶",
    "T10n0305_005:0953b20": "王，不分別離分別，而自然如是，無分別離分",
    "T10n0305_005:0953b21": "別，自然如是，有所須者，悉皆能與。何以故？",
    "T10n0305_005:0953b22": "以不共法相應故。「文殊師利！如是若有人天、",
    "T10n0305_005:0953b23": "若諸菩薩摩訶薩等，往到諸佛如來之所，欲",
    "T10n0305_005:0953b24": "得如是如是聞法思義，彼人天等，一切悉得",
    "T10n0305_005:0953b25": "聞彼彼法。而諸佛如來，不分別離分別，而自",
    "T10n0305_005:0953b26": "然如是，無分別離分別，自然如是，一切悉得",
    "T10n0305_005:0953b27": "聞彼彼法。何以故？以得不共法相應故。「文殊",
    "T10n0305_005:0953b28": "師利！是名略說諸佛如來無障礙智，若廣說",
    "T10n0305_005:0953b29": "者，盡未來際劫數住持，不可盡說。「文殊師",
    "T10n0305_005:0953c01": "利！云何諸佛如來不可思議境界？「文殊師利！",
    "T10n0305_005:0953c02": "所謂諸佛如來，十方世界，一切世界，一一",
    "T10n0305_005:0953c03": "世界，一切微塵，一一微塵，入一切世界海；微",
    "T10n0305_005:0953c04": "塵世界，一一世界，一一閻浮提，亦復如是。「文",
    "T10n0305_005:0953c05": "殊師利！過五十世界微塵數世界微塵大海，",
    "T10n0305_005:0953c06": "阿僧祇百千萬億那由他微塵數諸佛如來，種",
    "T10n0305_005:0953c07": "種異異功德莊嚴大海，有阿僧祇種種說法",
    "T10n0305_005:0953c08": "異異差別，念念示現無障、無礙、無差別，遍虛",
    "T10n0305_005:0953c09": "空法界，無有邊際，盡未來際劫數住持。「如是",
    "T10n0305_005:0953c10": "種種異異智功德莊嚴大海，有阿僧祇異異",
    "T10n0305_005:0953c11": "說法異異差別，念念示現無障、無礙、無差別，",
    "T10n0305_005:0953c12": "遍虛空法界，無有邊際，盡未來際劫數住持。",
    "T10n0305_005:0953c13": "「如是種種異異波羅蜜大海，有阿僧祇異異",
    "T10n0305_005:0953c14": "說法異異差別，念念示現無障、無礙、無差別，",
    "T10n0305_005:0953c15": "遍虛空法界，無有邊際，盡未來際劫數住持。",
    "T10n0305_005:0953c16": "「如是種種異異住地大海，有阿僧祇異異說",
    "T10n0305_005:0953c17": "法異異差別，念念示現無障、無礙、無差別，遍",
    "T10n0305_005:0953c18": "虛空法界，無有邊際，盡未來際劫數住持。「如",
    "T10n0305_005:0953c19": "是種種異異陀羅尼大海，有阿僧祇異異說",
    "T10n0305_005:0953c20": "法異異差別，念念示現無障、無礙、無差別，遍",
    "T10n0305_005:0953c21": "虛空法界，無有邊際，盡未來際劫數住持。「如",
    "T10n0305_005:0953c22": "是種種異異三昧大海，有阿僧祇異異說法",
    "T10n0305_005:0953c23": "異異差別，念念示現無障、無礙、無差別，遍虛",
    "T10n0305_005:0953c24": "空法界，無有邊際，盡未來際劫數住持。「如是",
    "T10n0305_005:0953c25": "種種異異解脫大海，有阿僧祇異異說法異",
    "T10n0305_005:0953c26": "異差別，念念示現無障、無礙、無差別，遍虛空",
    "T10n0305_005:0953c27": "法界，無有邊際，盡未來際劫數住持。「如是種",
    "T10n0305_005:0953c28": "種異異無礙樂說辯才大海，有阿僧祇異異",
    "T10n0305_005:0953c29": "說法異異差別，念念示現無障、無礙、無差別，",
    "T10n0305_005:0954a01": "遍虛空法界，無有邊際，盡未來際劫數住持。",
    "T10n0305_005:0954a02": "「如是種種異異大願大海，有阿僧祇異異說",
    "T10n0305_005:0954a03": "法異異差別，念念示現無障、無礙、無差別，遍",
    "T10n0305_005:0954a04": "虛空法界，無有邊際，盡未來際劫數住持。「如",
    "T10n0305_005:0954a05": "是種種異異得安隱大海，有阿僧祇異異說",
    "T10n0305_005:0954a06": "法異異差別，念念示現無障、無礙、無差別，遍",
    "T10n0305_005:0954a07": "虛空法界，無有邊際，盡未來際劫數住持。「如",
    "T10n0305_005:0954a08": "是種種異異令入菩薩行大海，有阿僧祇異",
    "T10n0305_005:0954a09": "異說法異異差別，念念示現無障、無礙、無差",
    "T10n0305_005:0954a10": "別，遍虛空法界，無有邊際，盡未來際劫數住",
    "T10n0305_005:0954a11": "持。「如是種種異異令入如來大海，有阿僧祇",
    "T10n0305_005:0954a12": "異異說法異異差別，念念示現無障、無礙、無",
    "T10n0305_005:0954a13": "差別，遍虛空法界，無有邊際，盡未來際劫數",
    "T10n0305_005:0954a14": "住持。如是種種異異令入隨順眾生心行大",
    "T10n0305_005:0954a15": "海，有阿僧祇異異說法異異差別，念念示現",
    "T10n0305_005:0954a16": "無障、無礙、無差別，遍虛空法界，無有邊際，盡",
    "T10n0305_005:0954a17": "未來際劫數住持。「如是種種異異令入世界大",
    "T10n0305_005:0954a18": "海，有阿僧祇異異說法異異差別，念念示現",
    "T10n0305_005:0954a19": "無障，無礙，無差別，遍虛空法界，無有邊際，盡",
    "T10n0305_005:0954a20": "未來際劫數住持。「如是種種異異令入劫大",
    "T10n0305_005:0954a21": "海，有阿僧祇異異說法異異差別，念念示現",
    "T10n0305_005:0954a22": "無障、無礙、無差別，遍虛空法界，無有邊際，盡",
    "T10n0305_005:0954a23": "未來際，劫數住持。「文殊師利！十方世界，一切",
    "T10n0305_005:0954a24": "世界，過去未來現在世界大海，諸佛如來，一",
    "T10n0305_005:0954a25": "切毛孔，一一毛孔，於一時間，非前後時，皆悉",
    "T10n0305_005:0954a26": "示現。何以故？以得無邊無中際故。「文殊師",
    "T10n0305_005:0954a27": "利！是名略說諸佛如來不可思議境界，若廣",
    "T10n0305_005:0954a28": "說者，盡未來際劫數住持，說不可盡。",
    "T10n0305_005:0954a29": "「文殊師利！云何諸佛如來普見？「文殊師利！所",
    "T10n0305_005:0954b01": "謂諸佛如來，十方世界，一切世界中，見諸眾",
    "T10n0305_005:0954b02": "生若退、若生、若入善道、若入惡道，如是如",
    "T10n0305_005:0954b03": "來頂上相見，如是如來白毫相見，如是如來",
    "T10n0305_005:0954b04": "一切諸相一一遍見，如是如來一切諸好一",
    "T10n0305_005:0954b05": "一遍見，如是如來一切毛孔一一遍見。如是",
    "T10n0305_005:0954b06": "一時，非前後見，一切世界，見諸眾生若退、若",
    "T10n0305_005:0954b07": "生、若入善道、若入惡道。「文殊師利！是名略說",
    "T10n0305_005:0954b08": "諸佛如來遍見，若廣說者，盡未來際劫數住",
    "T10n0305_005:0954b09": "持，不可說盡。",
    "T10n0305_005:0954b10": "「文殊師利！云何諸佛如來名稱？「文殊師利！所",
    "T10n0305_005:0954b11": "謂諸佛如來，十方世界，一切世界，一一世界，",
    "T10n0305_005:0954b12": "一一閻浮提，一一微塵，一切微塵世界，入一",
    "T10n0305_005:0954b13": "切世界海。如是一一世界，一一閻浮提，於念",
    "T10n0305_005:0954b14": "念間，一切世界微塵數眾生，奮迅示現無障、",
    "T10n0305_005:0954b15": "無礙、無差別，遍虛空法界，無有邊際，可化眾",
    "T10n0305_005:0954b16": "生，盡未來際劫數住持。何以故？以得不共法",
    "T10n0305_005:0954b17": "相應故，如是佛國土奮迅、如是身奮迅、如是",
    "T10n0305_005:0954b18": "願奮迅。如是境界奮迅、如是智奮迅、如是神",
    "T10n0305_005:0954b19": "通奮迅、如是力奮迅，如是等於念念間，一切",
    "T10n0305_005:0954b20": "世界微塵數奮迅，示現無障、無礙、無差別，",
    "T10n0305_005:0954b21": "遍虛空法界，無有邊際，可化眾生，盡未來",
    "T10n0305_005:0954b22": "際劫數住持。何以故？以得不共法相應故。「文",
    "T10n0305_005:0954b23": "殊師利！是名略說諸佛如來名稱，若廣說者，",
    "T10n0305_005:0954b24": "盡未來際劫數住持，不可說盡。",
    "T10n0305_005:0954b25": "「文殊師利！云何諸佛如來無差別無依止？「文",
    "T10n0305_005:0954b26": "殊師利！所謂諸佛如來，非此世界差別，餘世",
    "T10n0305_005:0954b27": "界無差別。文殊師利！諸佛如來非依止此世",
    "T10n0305_005:0954b28": "界，不依止餘世界。文殊師利！諸佛如來非此",
    "T10n0305_005:0954b29": "閻浮提差別，餘閻浮提無差別。文殊師利！諸",
    "T10n0305_005:0954c01": "佛如來非依止此閻浮提，不依止餘閻浮提。",
    "T10n0305_005:0954c02": "文殊師利！諸佛如來非此畜生道差別，餘畜",
    "T10n0305_005:0954c03": "生道無差別。文殊師利！諸佛如來非此餓",
    "T10n0305_005:0954c04": "鬼道差別，餘餓鬼道無差別。文殊師利！諸佛",
    "T10n0305_005:0954c05": "如來非此畜生道依止，餘畜生道不依止。文",
    "T10n0305_005:0954c06": "殊師利！諸佛如來非欲界差別色界依止。「文",
    "T10n0305_005:0954c07": "殊師利！是名略說諸佛如來無差別無依止，",
    "T10n0305_005:0954c08": "若廣說者，盡未來際劫數住持，不可說盡",
    "T10n0305_005:0954c09": "「文殊師利！云何諸佛如來身無障礙？「文殊師",
    "T10n0305_005:0954c10": "利！所謂諸佛如來，十方世界，一切世界，國土",
    "T10n0305_005:0954c11": "大海，一切住處，三世無邊一切眾生，隨眾生心，",
    "T10n0305_005:0954c12": "隨其可化，於念念間，頂相示現法相生滅，如",
    "T10n0305_005:0954c13": "彼眾生所應見聞，令見聞知，乃可虛空容有",
    "T10n0305_005:0954c14": "遍見，如來頂相終不可見。如是如來，十方世",
    "T10n0305_005:0954c15": "界，一切世界，國土大海，一切住處，三世無邊，",
    "T10n0305_005:0954c16": "一切眾生，隨眾生心，隨其可化，於念念間，一",
    "T10n0305_005:0954c17": "切相好，一一相好，一切毛孔，一一毛孔，皆悉",
    "T10n0305_005:0954c18": "示現法相生滅，如彼眾生所應見聞，令見聞",
    "T10n0305_005:0954c19": "知，乃可虛空容有遍見，諸佛如來一毛孔相，",
    "T10n0305_005:0954c20": "終不可見。如有天人菩薩，隨眾生心，隨其可",
    "T10n0305_005:0954c21": "化，依彼生滅法相而說，如彼所信，令入法中。",
    "T10n0305_005:0954c22": "「文殊師利！或有天人菩薩，見如來頂相出阿",
    "T10n0305_005:0954c23": "僧祇功德莊嚴大海異異說法，知如是法，為",
    "T10n0305_005:0954c24": "眾生說，令眾生聞，如彼所信，入於法中。或有",
    "T10n0305_005:0954c25": "眾生，知阿僧祇智功德莊嚴大海異異說法；",
    "T10n0305_005:0954c26": "或有眾生，聞阿僧祇波羅蜜大海勝說法聲；",
    "T10n0305_005:0954c27": "或有眾生，聞阿僧祇住地大海勝說法聲；或",
    "T10n0305_005:0954c28": "有眾生，聞阿僧祇陀羅尼大海勝說法聲；或",
    "T10n0305_005:0954c29": "有眾生，聞阿僧祇三昧大海勝說法聲；或有",
    "T10n0305_005:0955a01": "眾生，聞阿僧祇解脫大海勝說法聲；或有眾",
    "T10n0305_005:0955a02": "生，聞阿僧祇無礙樂說辯才大海勝說法聲；",
    "T10n0305_005:0955a03": "或有眾生，聞阿僧祇神通大海勝說法聲；或",
    "T10n0305_005:0955a04": "有眾生，聞阿僧祇發勤精進大海勝說法聲；",
    "T10n0305_005:0955a05": "或有眾生，聞阿僧祇得安隱大海勝說法聲；",
    "T10n0305_005:0955a06": "或有眾生，聞阿僧祇令入菩薩行大海勝說",
    "T10n0305_005:0955a07": "法聲；或有眾生，聞阿僧祇令入如來大海勝",
    "T10n0305_005:0955a08": "說法聲；或有眾生，聞阿僧祇令入隨順眾生",
    "T10n0305_005:0955a09": "心行大海勝說法聲；或有眾生，聞阿僧祇令",
    "T10n0305_005:0955a10": "入世界大海勝說法聲；或有眾生，聞阿僧祇",
    "T10n0305_005:0955a11": "令入劫大海勝說法聲；或有眾生，聞阿僧祇",
    "T10n0305_005:0955a12": "令入三世大海勝說法聲；或有眾生，聞阿僧",
    "T10n0305_005:0955a13": "祇令入三世說大海勝說法聲；或有眾生，聞",
    "T10n0305_005:0955a14": "阿僧祇令入不疲倦心大海勝說法聲。或有",
    "T10n0305_005:0955a15": "天人菩薩，見佛頂相出阿僧祇無差別智大",
    "T10n0305_005:0955a16": "海異異說法，知如是法，為眾生說，令眾生聞，",
    "T10n0305_005:0955a17": "如彼所信，入於法中。「如是念念一切相好，一",
    "T10n0305_005:0955a18": "一相好，一切毛孔，一一毛孔，如是十方世界，",
    "T10n0305_005:0955a19": "一切世界，一一世界，隨眾生心，隨其可化，天",
    "T10n0305_005:0955a20": "人菩薩，見佛如來一毛孔相出阿僧祇異異",
    "T10n0305_005:0955a21": "法海異異說法，知如是法，為眾生說，令眾生",
    "T10n0305_005:0955a22": "聞，如彼所信，入於法中。「文殊師利！是名略說",
    "T10n0305_005:0955a23": "諸佛如來身無障礙，若廣說者，盡未來際劫",
    "T10n0305_005:0955a24": "數住持，不可說盡。",
    "T10n0305_005:0955a25": "「文殊師利！云何諸佛如來頂相不可得見？「文",
    "T10n0305_005:0955a26": "殊師利！所謂諸佛如來，過五十世界微塵數",
    "T10n0305_005:0955a27": "世界微塵大海，阿僧祇百千萬億那由他微",
    "T10n0305_005:0955a28": "塵數諸佛如來菩薩摩訶薩大眾大海，文殊",
    "T10n0305_005:0955a29": "師利！如是過五十世界微塵數世界微塵大",
    "T10n0305_005:0955b01": "海，阿僧祇百千萬億那由他微塵數諸佛如",
    "T10n0305_005:0955b02": "來菩薩摩訶薩大眾大海，文殊師利！或有菩",
    "T10n0305_005:0955b03": "薩，見如來身高百由旬；或有菩薩，見十二十",
    "T10n0305_005:0955b04": "三十四十百由旬高；如是或有菩薩，見如來",
    "T10n0305_005:0955b05": "身高百由旬；或有菩薩，見十二十三十四十",
    "T10n0305_005:0955b06": "百由旬高；或有菩薩，即於如是大眾中見",
    "T10n0305_005:0955b07": "高千由旬；或有菩薩，見十二十三十四十",
    "T10n0305_005:0955b08": "千由旬高；如是或有菩薩，即於如是大眾中",
    "T10n0305_005:0955b09": "見高千由旬；或有菩薩，見十二十三十四十",
    "T10n0305_005:0955b10": "千由旬高；或有菩薩，見如來身高億由旬；",
    "T10n0305_005:0955b11": "或有菩薩，見十二十三十四十億由旬高。如",
    "T10n0305_005:0955b12": "是或有菩薩，見如來身高億由旬；或有菩",
    "T10n0305_005:0955b13": "薩，見十二十三十四十億由旬高；或有菩",
    "T10n0305_005:0955b14": "薩，見如來身高千億由旬；或有菩薩，見十",
    "T10n0305_005:0955b15": "二十三十四十千億由旬。十方世界，一切世",
    "T10n0305_005:0955b16": "界海剎，一切閻浮提，同一時中，皆見如來，非",
    "T10n0305_005:0955b17": "前後見。「文殊師利！譬如若有菩薩摩訶薩，住",
    "T10n0305_005:0955b18": "不思議解脫三昧，於念念間，五十世界微塵",
    "T10n0305_005:0955b19": "世界以為一步，行東方世界，其一一步，過",
    "T10n0305_005:0955b20": "五十世界微塵數世界大海去向東方，為欲",
    "T10n0305_005:0955b21": "觀察如來頂相，如是而去，經五十世界微塵",
    "T10n0305_005:0955b22": "數劫大海而去彼處，觀察如來頂相，二倍轉",
    "T10n0305_005:0955b23": "高。何以故？以如來得不共法相應故。「文殊師",
    "T10n0305_005:0955b24": "利！是名略說如來頂相不可觀察，若廣說者，",
    "T10n0305_005:0955b25": "盡未來際劫數住持，不可說盡。",
    "T10n0305_005:0955b26": "「文殊師利！云何諸佛如來住持菩薩行教化",
    "T10n0305_005:0955b27": "眾生？「文殊師利！所謂諸佛如來，十方世界微",
    "T10n0305_005:0955b28": "塵數世界，猶尚是少，諸佛如來過於是數，一",
    "T10n0305_005:0955b29": "切世界，一一世界，一一微塵，教化行事。「文殊",
    "T10n0305_005:0955c01": "師利！所謂隨若干數如來身中，說爾許菩薩",
    "T10n0305_005:0955c02": "行，爾許如來無見頂相，一切諸相，一一相中，",
    "T10n0305_005:0955c03": "一切諸好，一一好中，一切毛孔，一一毛孔，念",
    "T10n0305_005:0955c04": "念常出一切世界微塵數阿僧祇光明大海，",
    "T10n0305_005:0955c05": "或有常出一切世界微塵數阿僧祇功德莊嚴",
    "T10n0305_005:0955c06": "光明大海；或有常出阿僧祇智功德莊嚴光明",
    "T10n0305_005:0955c07": "大海；或有常出阿僧祇波羅蜜光明大海；或",
    "T10n0305_005:0955c08": "有常出阿僧祇住地光明大海；或有常出阿",
    "T10n0305_005:0955c09": "僧祇陀羅尼光明大海；或有常出阿僧祇解",
    "T10n0305_005:0955c10": "脫光明大海；或有常出阿僧祇無礙樂說辯",
    "T10n0305_005:0955c11": "才光明大海；或有常出阿僧祇大願光明大",
    "T10n0305_005:0955c12": "海；或有常出阿僧祇得安隱光明大海；或有",
    "T10n0305_005:0955c13": "常出阿僧祇令入菩薩行光明大海；或有常",
    "T10n0305_005:0955c14": "出阿僧祇令入如來光明大海；或有常出阿",
    "T10n0305_005:0955c15": "僧祇令入隨順眾生心行光明大海；或有常",
    "T10n0305_005:0955c16": "出阿僧祇令入世界光明大海；或有常出阿",
    "T10n0305_005:0955c17": "僧祇令入劫光明大海；或有常出阿僧祇令",
    "T10n0305_005:0955c18": "入三世說光明大海；或有常出阿僧祇令入",
    "T10n0305_005:0955c19": "不疲倦心光明大海。「文殊師利！如是常出阿",
    "T10n0305_005:0955c20": "僧祇光明大海，無差別智大海無障、無礙、無",
    "T10n0305_005:0955c21": "差別，遍虛空法界，無有邊際，劫數住持，教化",
    "T10n0305_005:0955c22": "眾生，而無所畏。",
    "T10n0305_005:0955c23": "「文殊師利！諸佛如來如是不思議事，十方世",
    "T10n0305_005:0955c24": "界，一切世界大海，一時念念眾生大海同時",
    "T10n0305_005:0955c25": "教化。或有眾生海，以阿僧祇異異功德莊嚴",
    "T10n0305_005:0955c26": "大海異異說智而教化之；或有眾生海，以阿",
    "T10n0305_005:0955c27": "僧祇異異智功德莊嚴大海異異說智而教",
    "T10n0305_005:0955c28": "化之；或有眾生海，以阿僧祇異異波羅蜜大",
    "T10n0305_005:0955c29": "海異異說智而教化之；或有眾生海，以阿僧",
    "T10n0305_005:0956a01": "祇異異三昧大海異異說智而教化之；或有",
    "T10n0305_005:0956a02": "眾生海，以阿僧祇異異解脫大海異異說智",
    "T10n0305_005:0956a03": "而教化之；或有眾生海，以阿僧祇異異無礙",
    "T10n0305_005:0956a04": "樂說辯才大海異異說智而教化之；或有眾",
    "T10n0305_005:0956a05": "生海，以阿僧祇異異神通大海異異說智而",
    "T10n0305_005:0956a06": "教化之；或有眾生海，以阿僧祇異異大願大",
    "T10n0305_005:0956a07": "海異異說智而教化之；或有眾生海，以阿",
    "T10n0305_005:0956a08": "僧祇異異發勤精進大海異異說智而教化",
    "T10n0305_005:0956a09": "之；或有眾生海，以阿僧祇異異得安隱大海",
    "T10n0305_005:0956a10": "異異說智而教化之；或有眾生海，以阿僧祇",
    "T10n0305_005:0956a11": "異異令入菩薩行大海異異說智而教化之；",
    "T10n0305_005:0956a12": "或有眾生海，以阿僧祇異異令入如來大海",
    "T10n0305_005:0956a13": "異異說智而教化之；或有眾生海，以阿僧祇",
    "T10n0305_005:0956a14": "異異令入隨順眾生心行大海異異說智而",
    "T10n0305_005:0956a15": "教化之；或有眾生海，以阿僧祇異異令入世",
    "T10n0305_005:0956a16": "界大海異異說智而教化之；或有眾生海，以",
    "T10n0305_005:0956a17": "阿僧祇異異令入劫大海異異說智而教化",
    "T10n0305_005:0956a18": "之。「如是或有眾生海，令入三世；或有眾生",
    "T10n0305_005:0956a19": "海，令入三世說；或有眾生海，令入不疲倦心；",
    "T10n0305_005:0956a20": "或有眾生海，令入無差別智；或有眾生海，令",
    "T10n0305_005:0956a21": "入奮迅智；或有眾生海，令入國土奮迅智；或",
    "T10n0305_005:0956a22": "有眾生海，令入海奮迅智；或有眾生海，令",
    "T10n0305_005:0956a23": "入身奮迅智；或有眾生海，令入願奮迅智；或",
    "T10n0305_005:0956a24": "有眾生海，令入境界奮迅智；或有眾生海，令",
    "T10n0305_005:0956a25": "入智奮迅智；或有眾生海，令入神通奮迅智；",
    "T10n0305_005:0956a26": "或有眾生海，令入力奮迅智。如是念念眾生",
    "T10n0305_005:0956a27": "大海，一切微塵數，一切若干微塵數智，以阿",
    "T10n0305_005:0956a28": "僧祇異異說智而教化之。「文殊師利！是名略",
    "T10n0305_005:0956a29": "說諸佛如是教化眾生而無所畏，若廣說者，",
    "T10n0305_005:0956b01": "盡未來際，劫數住持，不可說盡。",
    "T10n0305_005:0956b02": "「文殊師利！若有善男子、善女人，於一切世界",
    "T10n0305_005:0956b03": "微塵數諸眾生，日日以天甘露百味飲食，及",
    "T10n0305_005:0956b04": "天衣服臥具湯藥，給施供養，如是乃至阿僧",
    "T10n0305_005:0956b05": "祇恒河沙數世界微塵等數劫海，給施供養。",
    "T10n0305_005:0956b06": "文殊師利！若復有善男子、善女人，於一優婆",
    "T10n0305_005:0956b07": "塞不信餘尊，持十善業道，攝取彼人，生如是",
    "T10n0305_005:0956b08": "心，此是學佛諸戒行人，乃至一日，以一食",
    "T10n0305_005:0956b09": "施。文殊師利！此福勝前，無量阿僧祇。「文殊師",
    "T10n0305_005:0956b10": "利！若有善男子、善女人，於一切世界微塵數",
    "T10n0305_005:0956b11": "不信餘尊，持十善業道，諸優婆塞，日日以天",
    "T10n0305_005:0956b12": "甘露百味飲食，及天衣服臥具湯藥，給施供",
    "T10n0305_005:0956b13": "養，如是乃至阿僧祇恒河沙數世界微塵等",
    "T10n0305_005:0956b14": "數劫海而供養之。文殊師利！若復有善男子、",
    "T10n0305_005:0956b15": "善女人，於一比丘，攝取彼人，乃至一日，以一",
    "T10n0305_005:0956b16": "食施。文殊師利！此福勝前，無量阿僧祇。「文殊",
    "T10n0305_005:0956b17": "師利！若有善男子、善女人，於一切世界微塵",
    "T10n0305_005:0956b18": "數比丘，日日以天甘露百味飲食，及天衣服",
    "T10n0305_005:0956b19": "臥具湯藥，奉施供養，如是乃至阿僧祇恒河",
    "T10n0305_005:0956b20": "沙數世界微塵等數劫海而供養之。文殊師",
    "T10n0305_005:0956b21": "利！若復有善男子、善女人，於一信行人，攝取",
    "T10n0305_005:0956b22": "彼人，乃至一日，以一食施。文殊師利！此福勝",
    "T10n0305_005:0956b23": "前，無量阿僧祇。「文殊師利！若有善男子、善女",
    "T10n0305_005:0956b24": "人，於一切世界微塵數諸信行人，日日以天",
    "T10n0305_005:0956b25": "甘露百味飲食，及天衣服臥具湯藥，奉施供",
    "T10n0305_005:0956b26": "養，如是乃至阿僧祇恒河沙數世界微塵等",
    "T10n0305_005:0956b27": "數劫海而供養之。文殊師利！若復有善男子、",
    "T10n0305_005:0956b28": "善女人，於一法行人，攝取彼人，乃至一日，",
    "T10n0305_005:0956b29": "以一食施。文殊師利！此福勝前，無量阿僧祇。",
    "T10n0305_005:0956c01": "「文殊師利！若有善男子、善女人，於一切世界",
    "T10n0305_005:0956c02": "微塵數諸法行人，日日以天甘露百味飲食，",
    "T10n0305_005:0956c03": "及天衣服臥具湯藥，奉施供養，如是乃至阿",
    "T10n0305_005:0956c04": "僧祇恒河沙數世界微塵等數劫海而供養",
    "T10n0305_005:0956c05": "之。文殊師利！若復有善男子、善女人，於八人",
    "T10n0305_005:0956c06": "中一人，攝取彼人乃至一日，以一食施。文殊",
    "T10n0305_005:0956c07": "師利！此福勝前，無量阿僧祇。「文殊師利！若",
    "T10n0305_005:0956c08": "有善男子、善女人，於一切世界微塵數諸八",
    "T10n0305_005:0956c09": "人，日日以天甘露百味飲食，及天衣服臥具",
    "T10n0305_005:0956c10": "湯藥，奉施供養，如是乃至阿僧祇恒河沙數",
    "T10n0305_005:0956c11": "世界微塵等數劫海而供養之。文殊師利！若",
    "T10n0305_005:0956c12": "復有善男子、善女人，於一須陀洹向，攝取彼",
    "T10n0305_005:0956c13": "人，乃至一日，以一食施。文殊師利！此福勝",
    "T10n0305_005:0956c14": "前，無量阿僧祇。「文殊師利！若有善男子、善女",
    "T10n0305_005:0956c15": "人，於一切世界微塵數諸須陀洹向，日日以",
    "T10n0305_005:0956c16": "天甘露百味飲食，及天衣服臥具湯藥，奉施",
    "T10n0305_005:0956c17": "供養，如是乃至阿僧祇恒河沙數世界微塵",
    "T10n0305_005:0956c18": "等數劫海而供養之。文殊師利！若復有善男",
    "T10n0305_005:0956c19": "子、善女人，於一須陀洹，攝取彼人，乃至一日，",
    "T10n0305_005:0956c20": "以一食施。文殊師利！此福勝前，無量阿僧祇。",
    "T10n0305_005:0956c21": "「文殊師利！若有善男子、善女人，於一切世界",
    "T10n0305_005:0956c22": "微塵數諸須陀洹，日日以天甘露百味飲食，",
    "T10n0305_005:0956c23": "及天衣服臥具湯藥，奉施供養，如是乃至阿",
    "T10n0305_005:0956c24": "僧祇恒河沙數世界微塵等數劫海而供養",
    "T10n0305_005:0956c25": "之。文殊師利！若復有善男子、善女人，於一斯",
    "T10n0305_005:0956c26": "陀含向，攝取彼人，乃至一日，以一食施。文殊",
    "T10n0305_005:0956c27": "師利！此福勝前，無量阿僧祇。「文殊師利！若有",
    "T10n0305_005:0956c28": "善男子、善女人，於一切世界微塵數諸斯陀",
    "T10n0305_005:0956c29": "含向，日日以天甘露百味飲食，及天衣服臥",
    "T10n0305_005:0957a01": "具湯藥，奉施供養，如是乃至阿僧祇恒河沙",
    "T10n0305_005:0957a02": "數世界微塵等數劫海而供養之。文殊師利！",
    "T10n0305_005:0957a03": "若復有善男子、善女人，於一斯陀含，攝取彼",
    "T10n0305_005:0957a04": "人，乃至一日，以一食施。文殊師利！此福勝",
    "T10n0305_005:0957a05": "前，無量阿僧祇。「文殊師利！若有善男子、善女",
    "T10n0305_005:0957a06": "人，於一切世界微塵數諸斯陀含，日日以天",
    "T10n0305_005:0957a07": "甘露百味飲食，及天衣服臥具湯藥，奉施供",
    "T10n0305_005:0957a08": "養，如是乃至阿僧祇恒河沙數世界微塵等",
    "T10n0305_005:0957a09": "數劫海而供養之。文殊師利！若復有善男子、",
    "T10n0305_005:0957a10": "善女人，於一阿那含向，攝取彼人，乃至一日，",
    "T10n0305_005:0957a11": "以一食施。文殊師利！此福勝前，無量阿僧祇。",
    "T10n0305_005:0957a12": "「文殊師利！若有善男子、善女人，於一切世界",
    "T10n0305_005:0957a13": "微塵數諸阿那含向，日日以天甘露百味飲",
    "T10n0305_005:0957a14": "食，及天衣服臥具湯藥，奉施供養，如是乃至",
    "T10n0305_005:0957a15": "阿僧祇恒河沙數世界微塵等數劫海而供",
    "T10n0305_005:0957a16": "養之。文殊師利！若復有善男子、善女人，於一",
    "T10n0305_005:0957a17": "阿那含，攝取彼人，乃至一日，以一食施。文殊",
    "T10n0305_005:0957a18": "師利！此福勝前，無量阿僧祇。「文殊師利！若有",
    "T10n0305_005:0957a19": "善男子、善女人，於一切世界微塵數諸阿那",
    "T10n0305_005:0957a20": "含，日日以天甘露百味飲食，及天衣服臥具",
    "T10n0305_005:0957a21": "湯藥，奉施供養，如是乃至阿僧祇恒河沙數",
    "T10n0305_005:0957a22": "世界微塵等數劫海而供養之。文殊師利！若",
    "T10n0305_005:0957a23": "復有善男子、善女人，於一阿羅漢，攝取彼人，",
    "T10n0305_005:0957a24": "乃至一日，以一食施。文殊師利！此福勝前，無",
    "T10n0305_005:0957a25": "量阿僧祇。「文殊師利！若有善男子、善女人，於",
    "T10n0305_005:0957a26": "一切世界微塵數諸阿羅漢，日日以天甘露百",
    "T10n0305_005:0957a27": "味飲食，及天衣服臥具湯藥，奉施供養，如是",
    "T10n0305_005:0957a28": "乃至阿僧祇恒河沙數世界微塵等數劫海",
    "T10n0305_005:0957a29": "而供養之。文殊師利！若復有善男子、善女人，",
    "T10n0305_005:0957b01": "於一辟支佛，攝取彼人，乃至一日，以一食施。",
    "T10n0305_005:0957b02": "文殊師利！此福勝前無量阿僧祇。「文殊師利！",
    "T10n0305_005:0957b03": "若有善男子、善女人，於一切世界微塵數諸",
    "T10n0305_005:0957b04": "辟支佛，日日以天甘露百味飲食，及天衣服",
    "T10n0305_005:0957b05": "臥具湯藥，奉施供養，如是乃至阿僧祇恒河",
    "T10n0305_005:0957b06": "沙數世界微塵等數劫海而供養之。文殊師",
    "T10n0305_005:0957b07": "利！若復有善男子、善女人，見於壁上一畫佛",
    "T10n0305_005:0957b08": "像，或經夾中見畫佛像。文殊師利！此福勝",
    "T10n0305_005:0957b09": "前，無量阿僧祇。何況合掌，若以一華，奉施佛",
    "T10n0305_005:0957b10": "像，或以一香，或以末香，或有塗香，或然一",
    "T10n0305_005:0957b11": "燈。文殊師利！此福勝前無量阿僧祇。「文殊師",
    "T10n0305_005:0957b12": "利！若有善男子、善女人，於一恒河沙等世界",
    "T10n0305_005:0957b13": "諸佛如來，及聲聞僧，日日以天甘露百味飲",
    "T10n0305_005:0957b14": "食，及天衣服臥具湯藥，奉施供養，如是乃至",
    "T10n0305_005:0957b15": "無量無邊阿僧祇恒河沙數世界微塵等數劫",
    "T10n0305_005:0957b16": "海而供養之。文殊師利！若復有善男子、善女",
    "T10n0305_005:0957b17": "人，於一羊車乘行菩薩得直心人，隨一善根",
    "T10n0305_005:0957b18": "能作佛種，攝取彼菩薩，乃至一日，以麁飲",
    "T10n0305_005:0957b19": "食，一施其人。文殊師利！此福勝前，無量阿僧",
    "T10n0305_005:0957b20": "祇。「文殊師利！若有善男子、善女人，於一切世",
    "T10n0305_005:0957b21": "界微塵數諸羊車乘行菩薩人，日日以天甘",
    "T10n0305_005:0957b22": "露百味飲食，及天衣服臥具湯藥，奉施供養，",
    "T10n0305_005:0957b23": "如是乃至阿僧祇恒河沙數世界微塵等數劫",
    "T10n0305_005:0957b24": "海而供養之。文殊師利！若復有善男子、善女",
    "T10n0305_005:0957b25": "人，於一象乘行菩薩人，隨一善根能作佛種，",
    "T10n0305_005:0957b26": "攝取彼人，乃至一日，以一食施。文殊師利！",
    "T10n0305_005:0957b27": "此福勝前，無量阿僧祇。「文殊師利！若有善男",
    "T10n0305_005:0957b28": "子、善女人，於一切世界微塵數諸象乘行菩",
    "T10n0305_005:0957b29": "薩人，日日以天甘露百味飲食，及天衣服臥",
    "T10n0305_005:0957c01": "具湯藥，奉施供養，如是乃至阿僧祇恒河沙",
    "T10n0305_005:0957c02": "數世界微塵等數劫海而供養之。文殊師利！",
    "T10n0305_005:0957c03": "若復有善男子、善女人。於一日月乘行菩薩",
    "T10n0305_005:0957c04": "人種佛善根，攝取彼人，乃至一日，以一食施。",
    "T10n0305_005:0957c05": "文殊師利！此福勝前。無量阿僧祇。「文殊師利！",
    "T10n0305_005:0957c06": "若有善男子、善女人，於一切世界微塵數諸",
    "T10n0305_005:0957c07": "日月乘行菩薩人，日日以天甘露百味飲食，",
    "T10n0305_005:0957c08": "及天衣服臥具湯藥，奉施供養，如是乃至阿",
    "T10n0305_005:0957c09": "僧祇恒河沙數世界微塵等數劫海而供養",
    "T10n0305_005:0957c10": "之。文殊師利！若復有善男子、善女人，於一聲",
    "T10n0305_005:0957c11": "聞乘神通行菩薩人，攝取彼人，乃至一日，以",
    "T10n0305_005:0957c12": "一食施。文殊師利！此福勝前，無量阿僧祇。「文",
    "T10n0305_005:0957c13": "殊師利！若有善男子、善女人，於一切世界微",
    "T10n0305_005:0957c14": "塵數諸聲聞乘神通行菩薩人，日日以天甘",
    "T10n0305_005:0957c15": "露百味飲食，及天衣服臥具湯藥，奉施供養，",
    "T10n0305_005:0957c16": "如是乃至阿僧祇恒河沙數世界微塵等數劫",
    "T10n0305_005:0957c17": "海而供養之。文殊師利！若復有善男子、善女",
    "T10n0305_005:0957c18": "人，於一如來神通行菩薩人，攝取彼人，乃至",
    "T10n0305_005:0957c19": "一日，以一食施。文殊師利！此福勝前，無量阿",
    "T10n0305_005:0957c20": "僧祇。「文殊師利！若有善男子、善女人，於一切",
    "T10n0305_005:0957c21": "世界微塵數諸如來神通行菩薩摩訶薩，日",
    "T10n0305_005:0957c22": "日以天甘露百味飲食，及天衣服臥具湯藥，",
    "T10n0305_005:0957c23": "奉施供養，如是乃至阿僧祇恒河沙數世界",
    "T10n0305_005:0957c24": "微塵等數劫海而供養之。文殊師利！若復有",
    "T10n0305_005:0957c25": "善男子、善女人，於此法門，能自書寫，若令他",
    "T10n0305_005:0957c26": "書寫。文殊師利！此福勝前，無量阿僧祇。",
    "T10n0305_005:0957c27": "「文殊師利！不善業罪，亦如是說，應當善知。「文",
    "T10n0305_005:0957c28": "殊師利！如是羊乘行人、象乘行人、日月乘行",
    "T10n0305_005:0957c29": "人、聲聞乘神通行人，菩薩乃至為畜生道，令",
    "T10n0305_005:0958a01": "生善根。若男子、女人起微瞋心貌相變異，",
    "T10n0305_005:0958a02": "乃至畜生障一善根。文殊師利！此罪過前，無",
    "T10n0305_005:0958a03": "量阿僧祇。「文殊師利！若有男子、女人，於十",
    "T10n0305_005:0958a04": "方世界，一切世界微塵數諸眾生，挑却其眼，",
    "T10n0305_005:0958a05": "劫奪一切資生財物。文殊師利！若復有男子、",
    "T10n0305_005:0958a06": "女人，於一菩薩所，起欺慢心，罵辱毀訾。文殊",
    "T10n0305_005:0958a07": "師利！此罪過前，無量阿僧祇。「文殊師利！若有",
    "T10n0305_005:0958a08": "男子、女人，於一菩薩，乃至微少，隨何因緣，以",
    "T10n0305_005:0958a09": "欺慢心，罵辱毀訾。彼男子女人，墮大叫喚地",
    "T10n0305_005:0958a10": "獄之中，身形大小五百由旬，有五百頭，於一",
    "T10n0305_005:0958a11": "一頭有五百口，於一一口有五百舌，於一一",
    "T10n0305_005:0958a12": "舌有五百犁，以耕其舌。「文殊師利！若有男子、",
    "T10n0305_005:0958a13": "女人，於三千世界所有眾生，若以刀杖，斫打",
    "T10n0305_005:0958a14": "殺之，劫奪一切資生財物。文殊師利！若復有",
    "T10n0305_005:0958a15": "男子、女人，於菩薩所生欺慢心，起瞋恨意。文",
    "T10n0305_005:0958a16": "殊師利！此罪過前，無量阿僧祇。「文殊師利！若",
    "T10n0305_005:0958a17": "有男子、女人，起於惡心，不生眾生安隱之心，",
    "T10n0305_005:0958a18": "於恒河沙等一切諸世界，一一世界，一一閻",
    "T10n0305_005:0958a19": "浮提，恒河沙等，諸阿羅漢，盡皆殺害；恒河沙",
    "T10n0305_005:0958a20": "等諸佛如來，七寶塔廟，七寶欄楯，寶幢幡蓋，",
    "T10n0305_005:0958a21": "皆悉破壞，盡令消滅。文殊師利！若復有男子、",
    "T10n0305_005:0958a22": "女人，於信大乘菩薩，乃至微少，隨何因緣，生",
    "T10n0305_005:0958a23": "欺慢心，瞋罵毀訾。文殊師利！此罪過前，無量",
    "T10n0305_005:0958a24": "阿僧祇。何以故？以從菩薩生諸佛故，以從菩",
    "T10n0305_005:0958a25": "薩不斷諸佛如來種故。若其有人，謗菩薩者，",
    "T10n0305_005:0958a26": "彼人名為謗佛謗法。何以故？以不異法有菩",
    "T10n0305_005:0958a27": "薩故，以諸菩薩即是法故。「文殊師利！若有男",
    "T10n0305_005:0958a28": "子、女人，於十方世界，一切世界，一切眾生，以",
    "T10n0305_005:0958a29": "瞋恚心，繫縛安置黑闇地獄。文殊師利！若復",
    "T10n0305_005:0958b01": "有男子、女人，瞋於菩薩，乃至迴身異方看頃。",
    "T10n0305_005:0958b02": "文殊師利！此罪過前，無量阿僧祇。「文殊師利！",
    "T10n0305_005:0958b03": "若有男子、女人，於一切閻浮提，一切眾生，所",
    "T10n0305_005:0958b04": "有資生，一切財物，悉皆奪盡。文殊師利！若復",
    "T10n0305_005:0958b05": "有男子、女人，隨一菩薩，若好若惡，以瞋恨心，",
    "T10n0305_005:0958b06": "罵辱毀訾。文殊師利！此罪過前，無量阿僧祇。",
    "T10n0305_005:0958b07": "「文殊師利！譬如須彌山王勝於諸山光明照",
    "T10n0305_005:0958b08": "曜，勝者所謂高下廣狹。文殊師利！如是菩薩",
    "T10n0305_005:0958b09": "信此法門，十方世界一切世界微塵等數諸菩",
    "T10n0305_005:0958b10": "薩中，最勝最上。何以故？若有菩薩信此法",
    "T10n0305_005:0958b11": "門，五波羅蜜所起功德，一切善根阿僧祇劫",
    "T10n0305_005:0958b12": "之所修行，信此法門，其福為勝；所謂勝者，高",
    "T10n0305_005:0958b13": "下廣狹。「文殊師利！若有善男子、善女人，於十",
    "T10n0305_005:0958b14": "方世界微塵數菩薩，令發菩提心。文殊師利！",
    "T10n0305_005:0958b15": "若復有善男子、善女人，信此法門是出世間",
    "T10n0305_005:0958b16": "法。文殊師利！此福勝前，無量阿僧祇。「文殊",
    "T10n0305_005:0958b17": "師利！若有善男子、善女人，一切眾生，信此法",
    "T10n0305_005:0958b18": "門，令發菩提心。文殊師利！若復有善男子、善",
    "T10n0305_005:0958b19": "女人，信此法門，信已書寫，若教他書，若自身",
    "T10n0305_005:0958b20": "誦，若教他誦，乃至經夾書寫信敬，受持供",
    "T10n0305_005:0958b21": "養，然燈香華，末香塗香，華鬘供養，此法門",
    "T10n0305_005:0958b22": "者。文殊師利！此福勝前，無量阿僧祇。「文殊師",
    "T10n0305_005:0958b23": "利！若有善男子、善女人，一切世界，所有眾生，",
    "T10n0305_005:0958b24": "信聲聞道。彼聲聞道一一眾生，皆與無量",
    "T10n0305_005:0958b25": "阿僧祇轉輪聖王住處善根，及與生天勝妙",
    "T10n0305_005:0958b26": "善根，盡皆斷滅。文殊師利！若復有異人，於一",
    "T10n0305_005:0958b27": "菩薩摩訶薩，障一善根。文殊師利！此罪過前，",
    "T10n0305_005:0958b28": "無量阿僧祇，何況瞋恚罵辱毀訾？「文殊師利！",
    "T10n0305_005:0958b29": "若有男子、女人，恒河沙等諸佛塔廟，破壞焚",
    "T10n0305_005:0958c01": "燒。文殊師利！若復有男子、女人，於信大乘菩",
    "T10n0305_005:0958c02": "薩眾生起瞋恚心，罵辱毀訾。文殊師利！此罪",
    "T10n0305_005:0958c03": "過前，無量阿僧祇。何以故？以從菩薩生諸佛",
    "T10n0305_005:0958c04": "故，以從諸佛有塔廟故。以因佛有一切世間",
    "T10n0305_005:0958c05": "諸天人故。是故供養諸菩薩者，即是供養諸",
    "T10n0305_005:0958c06": "佛如來；若有供養諸菩薩者，即是供養三世",
    "T10n0305_005:0958c07": "諸佛；毀訾菩薩，即是毀訾三世諸佛。「文殊師",
    "T10n0305_005:0958c08": "利！若有善男子、善女人，若欲得依無上供養",
    "T10n0305_005:0958c09": "諸如來者，應當供養諸菩薩也。",
    "T10n0305_005:0958c10": "「文殊師利！若有城邑聚落等中，或有一億，或",
    "T10n0305_005:0958c11": "有千億，或有百千億無量無邊阿僧祇菩薩，",
    "T10n0305_005:0958c12": "於此法門，不生信心。彼諸菩薩，若有王亂，或",
    "T10n0305_005:0958c13": "有業亂，或有水難，或有嶮難，或有火難，或有",
    "T10n0305_005:0958c14": "賊難。而彼城邑聚落等中，有一菩薩，信此法",
    "T10n0305_005:0958c15": "門，而彼菩薩，有阿僧祇罪業，皆盡遠離諸難。",
    "T10n0305_005:0958c16": "然此菩薩，於彼城邑聚落等中，無有王難，無",
    "T10n0305_005:0958c17": "有業難，無有水難，無有嶮難，無有火難，無有",
    "T10n0305_005:0958c18": "賊難，無惡眾生不信法難。菩薩若信此法門",
    "T10n0305_005:0958c19": "者，阿僧祇劫所有眾罪，應入地獄、畜生、餓鬼，",
    "T10n0305_005:0958c20": "即現身滅。然彼菩薩，有阿僧祇不可說劫阿",
    "T10n0305_005:0958c21": "鼻地獄極重罪業，即現身滅，一切諸難悉皆",
    "T10n0305_005:0958c22": "消盡，若十二十若三十劫阿鼻地獄極重罪",
    "T10n0305_005:0958c23": "業，即現身中皆得消滅。何以故？以大功德積",
    "T10n0305_005:0958c24": "聚集故。",
    "T10n0305_005:0958c25": "「文殊師利！如大水池廣百由旬，彼池中水，具",
    "T10n0305_005:0958c26": "足八味，若有人以一波羅毒，著彼池中，乃",
    "T10n0305_005:0958c27": "至千斤，即無毒氣。何以故？以得大水多聚集",
    "T10n0305_005:0958c28": "故。文殊師利！如是雖有無量無邊諸惡罪業，",
    "T10n0305_005:0958c29": "應墮地獄、畜生、餓鬼滿一劫住，而即消滅。何",
    "T10n0305_005:0959a01": "以故？信此法門，有大功德無量無邊故。」佛",
    "T10n0305_005:0959a02": "說此法門已，十方世界，阿僧祇諸來菩薩摩",
    "T10n0305_005:0959a03": "訶薩，大會之眾，及諸天、龍、夜叉、乾闥婆、阿修",
    "T10n0305_005:0959a04": "羅、迦樓羅、緊那羅、摩睺羅伽等，聞佛所說，歡",
    "T10n0305_005:0959a05": "喜奉行。",
    "T10n0305_005:0959a06": "信力入印法門經卷第五"
}