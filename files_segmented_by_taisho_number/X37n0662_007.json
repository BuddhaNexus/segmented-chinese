{
    "X37n0662_007:0410a01": "涅槃經疏三德指歸卷第七",
    "X37n0662_007:0410a02": "錢塘沙門釋　智圓　述",
    "X37n0662_007:0410a03": "四相品",
    "X37n0662_007:0410a04": "以四種相等者涅槃是總四相是別離一涅槃以為",
    "X37n0662_007:0410a05": "四相開示分別令昭然可見。",
    "X37n0662_007:0410a06": "四相解般若等者一品之文正談三密四相在口密",
    "X37n0662_007:0410a07": "內百句在意密末文雖參互三德義明。",
    "X37n0662_007:0410a08": "開演云何者問開秘演秘之意狀也昔說即指小教",
    "X37n0662_007:0410a09": "所談王宮之身樹下斷惑故有身智未入無餘故無",
    "X37n0662_007:0410a10": "解脫。",
    "X37n0662_007:0410a11": "未明於說者向雙徵開說二問而舊釋但通一義。",
    "X37n0662_007:0410a12": "此示兩文者但示兩品答問之文而未判開說之異",
    "X37n0662_007:0410a13": "義。",
    "X37n0662_007:0410a14": "興皇下興皇委論二義而以橫竪判異。",
    "X37n0662_007:0410a15": "昔以下初總釋橫竪次復次下別釋橫竪於總釋中",
    "X37n0662_007:0410a16": "約迦葉竪問為開如來橫答為說昔說無常不談常",
    "X37n0662_007:0410a17": "住故云覆常今明五果俱常破昔無常故云覆無常",
    "X37n0662_007:0410a18": "也。",
    "X37n0662_007:0410a19": "佛明下今昔兩說是竪即涅槃二用是橫以橫收竪",
    "X37n0662_007:0410a20": "同歸中道名為說秘。",
    "X37n0662_007:0410a21": "復次下別釋橫竪文中先約竪釋。",
    "X37n0662_007:0410a22": "智上意地能緣者擇力是智智能破惑惑破之處名",
    "X37n0662_007:0410a23": "為解脫惑是所破智是能緣言意地者小乘無漏全",
    "X37n0662_007:0410a24": "是界外無明意地。",
    "X37n0662_007:0410b01": "此即竪明等者開昔無常之三成今常住之三今昔",
    "X37n0662_007:0410b02": "相對即是竪義竪故明開。",
    "X37n0662_007:0410b03": "為於邪常者為昔外計邪常混濫真常故且說無常",
    "X37n0662_007:0410b04": "不得說常也。",
    "X37n0662_007:0410b05": "二用具足者昔已說無常今又說常乃見涅槃一體",
    "X37n0662_007:0410b06": "二用雙具此即是橫。",
    "X37n0662_007:0410b07": "今昔相成者以今常住成昔無常以昔無常成今常",
    "X37n0662_007:0410b08": "住共顯涅槃二用具足故云共顯一道約說為橫義",
    "X37n0662_007:0410b09": "在於此。",
    "X37n0662_007:0410b10": "是義下今師正解先破興皇次示今義破興皇中初",
    "X37n0662_007:0410b11": "約四句立義。",
    "X37n0662_007:0410b12": "皆覆正理者四句起執不契實相名之為覆非獨常",
    "X37n0662_007:0410b13": "與無常相覆也。",
    "X37n0662_007:0410b14": "邪見火燒者實相般若譬如火聚若不取著則四邊",
    "X37n0662_007:0410b15": "俱有溫身熟食之用厥或取著則四邊俱有焦肌燒",
    "X37n0662_007:0410b16": "手之患四邊喻四句也。",
    "X37n0662_007:0410b17": "皆方便門者不生取著皆能入理譬王稱仙陀婆一",
    "X37n0662_007:0410b18": "名而有鹽水器馬之四實故云密語主如妙理語如",
    "X37n0662_007:0410b19": "四句智臣能解以喻無著是則四俱是用何獨二耶",
    "X37n0662_007:0410b20": "對治四執者常破無常無常破常兩亦破單執雙非",
    "X37n0662_007:0410b21": "破兩亦故云對治。",
    "X37n0662_007:0410b22": "皆是正理者無常即空常即是假餘之二句只是中",
    "X37n0662_007:0410b23": "道雙非雙照既三諦互融展轉無礙故知四句無非",
    "X37n0662_007:0410b24": "正理何獨雙非是理耶一切法即四句安樂性即正",
    "X37n0662_007:0410c01": "理總此四意以成四悉覆理是世界方便門是為人",
    "X37n0662_007:0410c02": "對治如文正理是第一義。",
    "X37n0662_007:0410c03": "若爾下竝破興皇也故知興皇立義徧僻無四悉意",
    "X37n0662_007:0410c04": "自行為開等者乃知迦葉所問開微密是約自行為",
    "X37n0662_007:0410c05": "問演說秘密是約化他為問。",
    "X37n0662_007:0410c06": "該括凡聖者四句只是三諦始自理即終乎究竟六",
    "X37n0662_007:0410c07": "位雖異三諦無殊故云該括凡謂理等四即聖謂分",
    "X37n0662_007:0410c08": "真究竟。",
    "X37n0662_007:0410c09": "不獨在佛者顯迦葉所問義該六即他人安得獨約",
    "X37n0662_007:0410c10": "果佛釋義耶。",
    "X37n0662_007:0410c11": "常無所宣名說者即杜口默然常說是經也。",
    "X37n0662_007:0410c12": "如是下結示各論也。",
    "X37n0662_007:0410c13": "亦無差別者既自他等各有開說二義則知迦葉所",
    "X37n0662_007:0410c14": "問雖有開說兩殊而義歸一揆問向共論中已將開",
    "X37n0662_007:0410c15": "秘配自說秘配他何故此云無差別耶答共論則捨",
    "X37n0662_007:0410c16": "旁取正故以開說分對自他各論則義可互通故無",
    "X37n0662_007:0410c17": "差別。",
    "X37n0662_007:0410c18": "今家用此三章者即承用第三師明三密即開三德",
    "X37n0662_007:0410c19": "義也。",
    "X37n0662_007:0410c20": "從多判者但多談口密少說身意則判為口密二文",
    "X37n0662_007:0410c21": "例然。",
    "X37n0662_007:0410c22": "無相離相者滅色觀空故無四相。",
    "X37n0662_007:0410c23": "即相無相者即色是空故有四相。",
    "X37n0662_007:0410c24": "不求無相者若離相求無相者如避空求空此文破",
    "X37n0662_007:0411a01": "偏乃是以圓破藏也。",
    "X37n0662_007:0411a02": "一相即四下示中道第一義諦也。",
    "X37n0662_007:0411a03": "法身無我者昔觀真空無有邪我。",
    "X37n0662_007:0411a04": "如般若下云云者應云非我非無我以成三諦準前",
    "X37n0662_007:0411a05": "可了離非絕句是離文字求解脫。",
    "X37n0662_007:0411a06": "今解下即文字是解脫故。",
    "X37n0662_007:0411a07": "例如前說者例如般若以明三諦也然此三德既各",
    "X37n0662_007:0411a08": "三諦乃是即一而三三諦共成一德乃是即三而一",
    "X37n0662_007:0411a09": "互融之旨其在此矣尋文可見。",
    "X37n0662_007:0411a10": "初云下先標示舉二號下次第釋義。",
    "X37n0662_007:0411a11": "其義不異者無所從來亦無所去故名如來覺此無",
    "X37n0662_007:0411a12": "去無來之理故名為佛悉約自行故云自正義便。",
    "X37n0662_007:0411a13": "又復下釋正智及正境義向標云正智即是一切種",
    "X37n0662_007:0411a14": "智而此種智即是佛眼故此云又復等也。",
    "X37n0662_007:0411a15": "照因緣境實相者即是佛見因緣生法即空假中名",
    "X37n0662_007:0411a16": "為實相故法華云如來知見無有錯謬。",
    "X37n0662_007:0411a17": "非因下正示實相體絕四執不在內因外緣等是則",
    "X37n0662_007:0411a18": "但云因緣實相猶屬性德四句推之方成脩境既佛",
    "X37n0662_007:0411a19": "眼所照乃脩德之極故云了達至為見也是知但言",
    "X37n0662_007:0411a20": "實相不知推撿還同鳥空。",
    "X37n0662_007:0411a21": "以見下釋正教義以己所證說示於他故所見正所",
    "X37n0662_007:0411a22": "說亦正。",
    "X37n0662_007:0411a23": "舉淺況深者以見火之淺事比況佛境之深理。",
    "X37n0662_007:0411a24": "為從薪生者薪是火緣即是從他生也。",
    "X37n0662_007:0411b01": "觀身下合法也身即五陰是因緣法合火聚也。",
    "X37n0662_007:0411b02": "不有下離四執故下經云自觀己身猶如火聚斯乃",
    "X37n0662_007:0411b03": "外觀火聚內識心源僧宗於此引枯樹經現文自顯",
    "X37n0662_007:0411b04": "不須別引。",
    "X37n0662_007:0411b05": "終不邪見若有若無等者此有二意終不於能譬火",
    "X37n0662_007:0411b06": "及所譬理起茲四見何者抱火但壞肉身起見則壞",
    "X37n0662_007:0411b07": "法身是故寧抱火聚終不起見問誓云寧抱火終不",
    "X37n0662_007:0411b08": "謗經何故疏主約不起邪見釋義耶答內無邪見外",
    "X37n0662_007:0411b09": "方不謗謗即邪說也故云亦不邪說等。",
    "X37n0662_007:0411b10": "比丘正見者即指名字已上六根已還。",
    "X37n0662_007:0411b11": "況復諸佛者分果極果二俱名佛。",
    "X37n0662_007:0411b12": "開一寶為三者一即佛寶以自覺覺他與自正正他",
    "X37n0662_007:0411b13": "語義相近故以為難。",
    "X37n0662_007:0411b14": "為緣異說者涅槃開二相佛寶唯一種善對機宜有",
    "X37n0662_007:0411b15": "此異說。",
    "X37n0662_007:0411b16": "不得為一者若能正還是佛智今約所正即他稟教",
    "X37n0662_007:0411b17": "以正於身是故他身與自身別灼然二相豈同覺智",
    "X37n0662_007:0411b18": "只在佛心。",
    "X37n0662_007:0411b19": "釋正他中初分科懸示次隨文正釋分科中云歡喜",
    "X37n0662_007:0411b20": "正他等者歡喜即世界謂得人天戒善故喜也無我",
    "X37n0662_007:0411b21": "即令生真諦之善也常樂即破二乘之惡也第一義",
    "X37n0662_007:0411b22": "則寶藏唯付善子善子以喻菩薩菩薩即入理之人",
    "X37n0662_007:0411b23": "也故此四悉小大共論前二在昔教後二唯今經。",
    "X37n0662_007:0411b24": "初文下略對四悉。",
    "X37n0662_007:0411c01": "調伏賢聖者此指鹿苑七賢七聖及二蘇中稟藏通",
    "X37n0662_007:0411c02": "教者既生二乘善根故俱屬為人。",
    "X37n0662_007:0411c03": "破世無常者以二乘無常但出分段世未出變易世",
    "X37n0662_007:0411c04": "故云世無常也。",
    "X37n0662_007:0411c05": "理甚分明者問若據經文佛示女人唅酥之法類顯",
    "X37n0662_007:0411c06": "自己能量眾生堪任小大亦是先譬次法何得便將",
    "X37n0662_007:0411c07": "唅酥之譬以為世界之益而云尋文會義耶答次文",
    "X37n0662_007:0411c08": "合法既舉小乘無常例知小果之前必由人天戒善",
    "X37n0662_007:0411c09": "但是如來從要而合直舉無常以今經正為引小入",
    "X37n0662_007:0411c10": "大故也是知唅酥等譬備譬四益經文影略且合後",
    "X37n0662_007:0411c11": "三疏主尋其文意且以能譬以當世界則是說人天",
    "X37n0662_007:0411c12": "善稱機歡喜也況復譬文明有女人歡喜之語則疏",
    "X37n0662_007:0411c13": "云理甚分明斯言有旨。",
    "X37n0662_007:0411c14": "夫乳下廣釋四悉。",
    "X37n0662_007:0411c15": "止可唅酥等者酥譬人天乘軟食譬小強食譬大。",
    "X37n0662_007:0411c16": "食俱不可者謂佛始出世觀彼機緣但可且說五戒",
    "X37n0662_007:0411c17": "十善如為提謂文隣等若小乘生善大教彈斥俱不",
    "X37n0662_007:0411c18": "可也。",
    "X37n0662_007:0411c19": "正他下合法微謂世界著則入理。",
    "X37n0662_007:0411c20": "漸而下始談戒善令彼歡喜次說小乘令生真諦之",
    "X37n0662_007:0411c21": "善次說常樂以破偏空之惡故曰漸而正之。",
    "X37n0662_007:0411c22": "女人下女人柔弱以譬佛慈慈出諸法如女生子。",
    "X37n0662_007:0411c23": "嬰兒譬初信者眾生初稟佛言信於戒善也。",
    "X37n0662_007:0411c24": "聞法自資者謂聞五戒三歸之法也。",
    "X37n0662_007:0412a01": "含者字林從玉作琀諸書從口作唅同胡紺反糓梁",
    "X37n0662_007:0412a02": "傳曰貝玉曰含謂資人含與也今取其義。",
    "X37n0662_007:0412a03": "夭壽者廣雅云夭折也不盡天年謂之夭。",
    "X37n0662_007:0412a04": "喜逸妨道者若一向讚嘆歸戒尚恐物機躭著人天",
    "X37n0662_007:0412a05": "妨出世道況復小乘生善大乘對治耶應以況字貫",
    "X37n0662_007:0412a06": "下對治謂機緣劣弱尚未可廣談歸戒況說苦空厥",
    "X37n0662_007:0412a07": "或說之必無受者尚未可說小況談大乘厥或說之",
    "X37n0662_007:0412a08": "必定生謗是知如來觀機逗法如彼女人籌量養子",
    "X37n0662_007:0412a09": "問何故但至對治不言入理耶答自行之益但至對",
    "X37n0662_007:0412a10": "治則破小入大既約付藏以為入理則屬化他故此",
    "X37n0662_007:0412a11": "不論。",
    "X37n0662_007:0412a12": "含酥下結成且據現文有世界義故引經文證成其",
    "X37n0662_007:0412a13": "義故云令我歡喜。",
    "X37n0662_007:0412a14": "又女下引經證正他義。又嬰下明為人。",
    "X37n0662_007:0412a15": "稍大等者小機已熟故節歸戒之酥乳與無常之軟",
    "X37n0662_007:0412a16": "食。",
    "X37n0662_007:0412a17": "生諸功德者即無常等四也脩此四者則得小果故",
    "X37n0662_007:0412a18": "云功德。又兒下破惡。",
    "X37n0662_007:0412a19": "便食等者尚可彈呵況復小乘及歸戒乎。",
    "X37n0662_007:0412a20": "功德稍著者已證無學也如能自行來。",
    "X37n0662_007:0412a21": "堪可下來至今經以大斥小悉皆受化如消硬食爾",
    "X37n0662_007:0412a22": "雅云如切如磋道學也郭注云骨象須切磋而成器",
    "X37n0662_007:0412a23": "人須學問以成德今意亦爾既受彈斥學問大乘以",
    "X37n0662_007:0412a24": "成四德。",
    "X37n0662_007:0412b01": "生善破惡已周者生善則為實施權破惡則開權顯",
    "X37n0662_007:0412b02": "實一期化訖故曰已周安置秘藏故云宗極。",
    "X37n0662_007:0412b03": "葢引昔事者此經已前曾見此女故佛引之以成今",
    "X37n0662_007:0412b04": "義。",
    "X37n0662_007:0412b05": "例如化童者如前聽戒童子也。寓寄也。",
    "X37n0662_007:0412b06": "經消化化音花。女人稱佛者寶亮智秀俱作此解",
    "X37n0662_007:0412b07": "佛自稱者僧宗解也既經語難明故疏無定判。",
    "X37n0662_007:0412b08": "今將下不同舊人定將此文為合譬也。",
    "X37n0662_007:0412b09": "若消不消者即初稟歸戒如消酥乳未宜小大如不",
    "X37n0662_007:0412b10": "消軟硬。",
    "X37n0662_007:0412b11": "正是生善者即初為五人說無常等令生小乘之善",
    "X37n0662_007:0412b12": "也。",
    "X37n0662_007:0412b13": "料簡下此明鹿苑且宜談小不宜說大以大乘常樂",
    "X37n0662_007:0412b14": "之名濫外道故機緣未熟決定不受。",
    "X37n0662_007:0412b15": "注云云者為人生善但指小初對治彈斥直指今教",
    "X37n0662_007:0412b16": "此乃大小相對如前純陀難佛義也問今經彈斥與",
    "X37n0662_007:0412b17": "方等何別答方等被彈但能耻小論其所證猶止艸",
    "X37n0662_007:0412b18": "庵今經蒙斥即入圓常捨彼偏真咸歸秘藏故知今",
    "X37n0662_007:0412b19": "經以大斥小乃是廢權顯實之異名耳。",
    "X37n0662_007:0412b20": "先牒不堪者謂昔不堪對治也。次明對治者經從若",
    "X37n0662_007:0412b21": "我聲聞已去文是。",
    "X37n0662_007:0412b22": "經本所與酥等者謂小果已證大機正發則昔日歸",
    "X37n0662_007:0412b23": "戒小乘俱不稱機故云本所與酥則不供足也此乃",
    "X37n0662_007:0412b24": "牒譬顯今堪受大法明昔不堪。",
    "X37n0662_007:0412c01": "經我之所有下正明昔日不堪故科為牒不堪也。",
    "X37n0662_007:0412c02": "以出下釋對治經文。",
    "X37n0662_007:0412c03": "經堪任脩等者亦是合上凡所食噉等也。",
    "X37n0662_007:0412c04": "出世三味即常樂我世三味即無常苦無我以二乘",
    "X37n0662_007:0412c05": "所證未出變易故名為世故經自云彼世間中有三",
    "X37n0662_007:0412c06": "種味也佛以凡夫六種報得之味以喻二途即是以",
    "X37n0662_007:0412c07": "大斥小也。",
    "X37n0662_007:0412c08": "酢醎苦等者苦以變樂為用如酢能變甜故以酢喻",
    "X37n0662_007:0412c09": "苦諸法所以遷流以無常逼切故猶如醎味能使非",
    "X37n0662_007:0412c10": "醎作醎也故以醎喻無常無我之言不自在故如苦",
    "X37n0662_007:0412c11": "味不悅人也故以苦喻無我。",
    "X37n0662_007:0412c12": "賢聖道味者謂小乘賢聖以真道為味故云道味。",
    "X37n0662_007:0412c13": "凡聖合稱者凡夫報味是喻賢聖道味是法以譬從",
    "X37n0662_007:0412c14": "法同名世間。",
    "X37n0662_007:0412c15": "甜辛淡等者樂以悅己為義猶如甜味人之所嗜故",
    "X37n0662_007:0412c16": "以甜喻樂我者制御自由物無能礙如辛味之通發",
    "X37n0662_007:0412c17": "故以辛喻我常理堪然一相無異如淡味之無分別",
    "X37n0662_007:0412c18": "也故以淡喻常。",
    "X37n0662_007:0412c19": "合稱者以譬從法法既出世能喻亦然舉要言之所",
    "X37n0662_007:0412c20": "謂前三是世間法喻後三是出世法喻耳具應有八",
    "X37n0662_007:0412c21": "約世六味但說六種淨與不淨二義麤顯故略不論",
    "X37n0662_007:0412c22": "此別有意者此通伏難也應難云前釋純陀品廣破",
    "X37n0662_007:0412c23": "舊師明今經是破病常義乃示四悉以斥偏執今科",
    "X37n0662_007:0412c24": "此文以為對治則與舊義何別故今通云此別有意",
    "X37n0662_007:0413a01": "也言別意者雖通四悉而以大斥小別在對治別義",
    "X37n0662_007:0413a02": "含通豈同舊說經從彼世間去分定勝劣也向雖以",
    "X37n0662_007:0413a03": "六味譬之而其所譬未分勝劣故此判之則前三是",
    "X37n0662_007:0413a04": "小是劣後三是勝是大既指小為世間則大名出世",
    "X37n0662_007:0413a05": "初明世間煩惱下明出世先舉法次舉人法者無明",
    "X37n0662_007:0413a06": "為智火所焚名之為薪智焚惑薪故復名火相因得",
    "X37n0662_007:0413a07": "名小乘劣脩即無明惑今焚惑薪達障即德故成涅",
    "X37n0662_007:0413a08": "槃法從喻稱說之為食。",
    "X37n0662_007:0413a09": "經謂常下就彼涅槃列出三味。",
    "X37n0662_007:0413a10": "經令諸下舉人法是所脩人是能脩。",
    "X37n0662_007:0413a11": "諸弟子者正在分真通收五即。",
    "X37n0662_007:0413a12": "甘嗜者廣雅甘樂也嗜貪也甘嗜無猒以喻順道法",
    "X37n0662_007:0413a13": "愛然據經文既云我於是經為說六味則知所斥劣",
    "X37n0662_007:0413a14": "脩即今涅槃一邊之用在昔機緣迷而不達。",
    "X37n0662_007:0413a15": "第一義中文為二者謂分其四悉以為二意喻善惡",
    "X37n0662_007:0413a16": "子非謂科經為兩段也以經中善惡相參而說故不",
    "X37n0662_007:0413a17": "可分若約先譬次法為二段者此則可然。",
    "X37n0662_007:0413a18": "三悉是惡子者問對治正是今經以大斥小令小入",
    "X37n0662_007:0413a19": "大何故亦是惡耶答佛抑挫未悟大者敦令發心故",
    "X37n0662_007:0413a20": "例以八實聲聞亦為惡子耳前哀嘆中云付摩訶迦",
    "X37n0662_007:0413a21": "葉即是且據入實人論以此對前亦是折攝二意今",
    "X37n0662_007:0413a22": "從折伏義邊雖已入實而昔是聲聞從本故使獲對",
    "X37n0662_007:0413a23": "治益者亦屬惡子後第一義別指菩薩所證也。",
    "X37n0662_007:0413a24": "不付下因明付藏重示今經明四悉意也若就昔教",
    "X37n0662_007:0413b01": "小乘其實偏真是第一義今為簡出菩薩故須約圓",
    "X37n0662_007:0413b02": "又取下應問云第一義既約菩薩理應三悉皆約圓",
    "X37n0662_007:0413b03": "論何以向取小乘偏真為生善益耶故此答云又取",
    "X37n0662_007:0413b04": "等以今經正為引小歸大四教竝談故得以歡喜生",
    "X37n0662_007:0413b05": "善約小破惡入理約大也故云共為四悉。",
    "X37n0662_007:0413b06": "此人解常者解通五即正在住前以正為汲引初心",
    "X37n0662_007:0413b07": "故也若觀己心三千三諦生佛無差常住不變則佛",
    "X37n0662_007:0413b08": "在家中何須遠覔又五陰為家陰即三諦名家有佛",
    "X37n0662_007:0413b09": "故華嚴云一切法無生一切法無滅若能如是解諸",
    "X37n0662_007:0413b10": "佛常現前應知一切萬法攝屬於心心外無餘豈復",
    "X37n0662_007:0413b11": "甄隔庶幾來學勤而思之智秀云夫善依信立以信",
    "X37n0662_007:0413b12": "為家以此善心念念所緣唯在常住是則常住法身",
    "X37n0662_007:0413b13": "常在信家。",
    "X37n0662_007:0413b14": "無方問者暹云無人能問故佛自舉方者法也即是",
    "X37n0662_007:0413b15": "越於規矩法度而設問也。",
    "X37n0662_007:0413b16": "餘事例爾者餘事即餘五度。",
    "X37n0662_007:0413b17": "不持戒名尸等者如祇陀末利唯酒唯戒也煩惱既",
    "X37n0662_007:0413b18": "即菩提此乃不智名般若也。",
    "X37n0662_007:0413b19": "乃至之言略餘三度可以比智。經檀越此云施主",
    "X37n0662_007:0413b20": "答有五句者一施奴婢二施女色三施酒肉四施過",
    "X37n0662_007:0413b21": "中五施華香疏主趣舉酒肉示義餘可例知。",
    "X37n0662_007:0413b22": "不食魚肉者昔雖未制而有恕己不食之人又小雖",
    "X37n0662_007:0413b23": "不制而梵網楞伽大乘已制故有稟大不食人也。",
    "X37n0662_007:0413b24": "二云下夫施財為易施人名聞為難故今次義就名",
    "X37n0662_007:0413c01": "聞釋。",
    "X37n0662_007:0413c02": "欲顯彼德者施主本意為顯此人德行不在捨財是",
    "X37n0662_007:0413c03": "以於稠人廣眾之中施肉不受彼既不受則不損我",
    "X37n0662_007:0413c04": "財而彼慈心不食之譽於斯顯著施彼名聞名為大",
    "X37n0662_007:0413c05": "施。",
    "X37n0662_007:0413c06": "又見下更約二義釋成大施初以隨喜名施次以解",
    "X37n0662_007:0413c07": "苦為施。",
    "X37n0662_007:0413c08": "隨喜者大論云菩薩摩訶薩隨喜於他福如賣買香",
    "X37n0662_007:0413c09": "人及與傍看者三人俱得益故隨喜福大。",
    "X37n0662_007:0413c10": "方便解之者愁苦之人往往致死能以善巧言辭解",
    "X37n0662_007:0413c11": "之令彼歡悅利益既深得名大施但用善語而不費",
    "X37n0662_007:0413c12": "財然并前二義總成四解前二為正後二泛論故前",
    "X37n0662_007:0413c13": "二義雖約施肉五句皆然比說可了。",
    "X37n0662_007:0413c14": "經聲聞天下者聞音問詩云鶴鳴九臯聲聞于天若",
    "X37n0662_007:0413c15": "取己名達彼應作問音若取彼聞我名應作文音則",
    "X37n0662_007:0413c16": "兩音竝通也。",
    "X37n0662_007:0413c17": "立斷肉制者斷音短此葢如來欲立斯制故先答無",
    "X37n0662_007:0413c18": "方之問而云斷酒肉者施以酒肉故使迦葉承言而",
    "X37n0662_007:0413c19": "問發起其事也。",
    "X37n0662_007:0413c20": "經不聽聲聞弟子食肉者菩薩先制已在梵網楞伽",
    "X37n0662_007:0413c21": "二經是中但制小乘也以涅槃已前小乘戒律許食",
    "X37n0662_007:0413c22": "三淨今則悉斷。",
    "X37n0662_007:0413c23": "變化無方者易曰神無方易無體孔頴達曰不定繫",
    "X37n0662_007:0413c24": "一方也今謂菩薩垂形五道豈定一方或現畜身故",
    "X37n0662_007:0414a01": "食肉者豈免害聖。",
    "X37n0662_007:0414a02": "精血下大論云一切眾生身分皆是父母精血所成",
    "X37n0662_007:0414a03": "以可惡故寧得食也。",
    "X37n0662_007:0414a04": "六云下恕尸預反聲類云以心度物曰恕自思己身",
    "X37n0662_007:0414a05": "不能受痛而欲傷割噉食他身。",
    "X37n0662_007:0414a06": "本自無怨者彼非我怨也。",
    "X37n0662_007:0414a07": "乖化道者大士化人慈濟為本。",
    "X37n0662_007:0414a08": "望十方有分者釋上罪多義謂食肉之人望十方有",
    "X37n0662_007:0414a09": "情境上皆結殺罪故此他師立義疏主引用若準四",
    "X37n0662_007:0414a10": "卷楞伽復有多義故被經第四云佛告大慧有無量",
    "X37n0662_007:0414a11": "因緣不應食肉今當略說謂一切眾生從本已來展",
    "X37n0662_007:0414a12": "轉因緣常為六親以親想故不應食肉驢騾駱駝狐",
    "X37n0662_007:0414a13": "狗牛馬人獸等肉屠者雜賣故不應食肉不淨氣分",
    "X37n0662_007:0414a14": "所生長故不應食肉眾生聞氣悉生怖如旃陀羅及",
    "X37n0662_007:0414a15": "譚婆等狗見增惡驚怖群吠故不應食肉又令脩行",
    "X37n0662_007:0414a16": "者慈心不生故不應食肉凡愚所嗜臭穢不淨無善",
    "X37n0662_007:0414a17": "名稱故不應食肉令諸呪術不成故不應食肉以殺",
    "X37n0662_007:0414a18": "生者見形起識深味著故不應食肉多惡夢故不應",
    "X37n0662_007:0414a19": "食肉空閑林中虎狼聞香故不應食肉令飲食無節",
    "X37n0662_007:0414a20": "故不應食肉令脩行者不生猒離故不應食肉我常",
    "X37n0662_007:0414a21": "說言凡所飲食作食子肉想作服藥想故不應食肉",
    "X37n0662_007:0414a22": "聽食肉者無有是處復次大慧過去有王名師子蘇",
    "X37n0662_007:0414a23": "陀婆食種種肉遂至食人臣民不堪即便謀反斷其",
    "X37n0662_007:0414a24": "俸祿以其食肉者有如是過不應食肉問此經斷肉",
    "X37n0662_007:0414b01": "與楞伽何異答彼為菩薩此為聲聞故楞伽大慧菩",
    "X37n0662_007:0414b02": "薩說偈問佛彼諸菩薩等志求佛道者酒肉及與蔥",
    "X37n0662_007:0414b03": "飲食為云何乃至云唯願為我說食不食罪福此經",
    "X37n0662_007:0414b04": "乃云從今日始不聽聲聞弟子食肉故知楞伽未制",
    "X37n0662_007:0414b05": "聲聞當曉此經正是小乘斷肉之憑據也古人執律",
    "X37n0662_007:0414b06": "諍計云云問菩薩律儀梵網頓制何待楞伽答梵網",
    "X37n0662_007:0414b07": "頓部專被別圓若藏通菩薩所持戒法與聲聞同故",
    "X37n0662_007:0414b08": "大論云釋迦法中無別菩薩僧俱入聲聞眾依次而",
    "X37n0662_007:0414b09": "坐者蓋言藏通菩薩耳以般若帶二兼其所破故有",
    "X37n0662_007:0414b10": "藏教楞伽部屬方等故制藏通菩薩也今經但制聲",
    "X37n0662_007:0414b11": "聞者只由菩薩楞伽已制故也不作此釋云何會通",
    "X37n0662_007:0414b12": "智者詳之或有深致。",
    "X37n0662_007:0414b13": "如食下牒經釋義也故楞伽云以大悲前行故視一",
    "X37n0662_007:0414b14": "切眾生猶如一子是故不聽令食子肉。",
    "X37n0662_007:0414b15": "昔事者大報恩經云須闍太子父母被羅睺賊所篡",
    "X37n0662_007:0414b16": "逃逝外國失路絕粮乃割己肉供須父母令達前路",
    "X37n0662_007:0414b17": "皆他命分者所受之物皆是他人支持身命之分。",
    "X37n0662_007:0414b18": "肉想下云云者此第四意即楞伽云凡所飲食作食",
    "X37n0662_007:0414b19": "子肉想作服藥想也。",
    "X37n0662_007:0414b20": "經云何(至)食肉者聽平聲許也意問食肉有何過患",
    "X37n0662_007:0414b21": "不許食耶故。",
    "X37n0662_007:0414b22": "言斷種者由食肉故不得成佛及入初地等故。",
    "X37n0662_007:0414b23": "若不見等者雖不見不聞但令疑是殺者任是自死",
    "X37n0662_007:0414b24": "亦不許食此則不論他人為我殺不為我殺也。",
    "X37n0662_007:0414c01": "須云為我者謂不疑即得食若云為我將肉來即不",
    "X37n0662_007:0414c02": "得食亦不論殺與不殺此據心雖不疑以口索故亦",
    "X37n0662_007:0414c03": "不名淨應須不見不聞不疑他自持與非己口索方",
    "X37n0662_007:0414c04": "名三淨是知次解制急於前以前口索亦名淨故。",
    "X37n0662_007:0414c05": "梵行下列十名。",
    "X37n0662_007:0414c06": "獼猴下釋其不食所以也人是同類既不得食猴狀",
    "X37n0662_007:0414c07": "如人以念人故亦不食也龍能興雲致雨成熟五穀",
    "X37n0662_007:0414c08": "於人有恩龍作虵形恐食龍故象馬代勞狗能守禦",
    "X37n0662_007:0414c09": "鷄能伺晨於人有恩猪噉穢狐妖魅二俱鄙惡此釋",
    "X37n0662_007:0414c10": "與疏小異又疏闕象鷄二義覽者詳之。",
    "X37n0662_007:0414c11": "根本下云云者應於見聞疑中各說三相且見中三",
    "X37n0662_007:0414c12": "者謂見牽畜去時乃至持刀臨煞名前方便正煞即",
    "X37n0662_007:0414c13": "根本煞已歡喜名後方便無此三者名為清淨聞三",
    "X37n0662_007:0414c14": "亦然疑三者初瞥爾舉心名前方便分別思忖疑為",
    "X37n0662_007:0414c15": "已煞名根本疑已歡喜名後方便無此三者名為清",
    "X37n0662_007:0414c16": "淨故知迦葉前問食三淨肉乃約總論此問九種只",
    "X37n0662_007:0414c17": "是開三成九從總派別耳又寶亮解云不見有三謂",
    "X37n0662_007:0414c18": "未食時喜食時食已二喜不聞不疑各三亦爾僧宗",
    "X37n0662_007:0414c19": "云見中三者見斷命時見牽去時見煞後屠割時聞",
    "X37n0662_007:0414c20": "中三者聞煞時聞牽去時聞屠割時疑三者此為為",
    "X37n0662_007:0414c21": "我煞耶乃至前後方便亦疑北遠云九種清淨自未",
    "X37n0662_007:0414c22": "見文人傳釋云前十種外餘眾生中不見他煞亦無",
    "X37n0662_007:0414c23": "聞疑及不為己即以為四先乾自死及與鳥殘通前",
    "X37n0662_007:0414c24": "為七不期遇得及他自煞請已而食通前為九雖有",
    "X37n0662_007:0415a01": "諸解疏主為正以經前問三淨後問九淨只是開合",
    "X37n0662_007:0415a02": "故亮宗所釋其義稍通北遠之說恐未盡善。",
    "X37n0662_007:0415a03": "經因事漸制者以聲聞戒是漸制故如十二年中但",
    "X37n0662_007:0415a04": "說略戒後因須提那子之犯始制初戒後皆因事漸",
    "X37n0662_007:0415a05": "漸而制至二百五十佛答先許九淨今皆斷者亦是",
    "X37n0662_007:0415a06": "漸制不同菩薩梵網頓制也。",
    "X37n0662_007:0415a07": "隨他語者隨順世人權云魚肉是美。",
    "X37n0662_007:0415a08": "經石蜜者以甘蔗米等煎合而成其堅如石即此方",
    "X37n0662_007:0415a09": "乾餳之類。",
    "X37n0662_007:0415a10": "經種種衣者謂三衣百一等。",
    "X37n0662_007:0415a11": "要是壞色者所許畜衣恐生貪故尚須壞色豈可貪",
    "X37n0662_007:0415a12": "著魚肉而不斷耶。",
    "X37n0662_007:0415a13": "言壞色者非五方正色及五方間色故云壞色正色",
    "X37n0662_007:0415a14": "可知間色者即五行相剋而成謂東方木青西方金",
    "X37n0662_007:0415a15": "白以金剋木故白間青而為碧色木剋土土色黃以",
    "X37n0662_007:0415a16": "黃間青為綠土剋水水色黑以黑間黃為緇色水剋",
    "X37n0662_007:0415a17": "火火色赤以黑間赤為紫色火剋金以白間赤為紅",
    "X37n0662_007:0415a18": "色此皆悅意之色起人貪心故制不聽青黑木蘭即",
    "X37n0662_007:0415a19": "壞色。",
    "X37n0662_007:0415a20": "尼楗下尼楗裸形故不須衣服自餓故不受牛味尼",
    "X37n0662_007:0415a21": "楗應云泥楗連譯言不繫謂不為衣食所繫縛也。",
    "X37n0662_007:0415a22": "饕餮者上音叨下音鐵貪財曰饕貪食曰餮此謂俗",
    "X37n0662_007:0415a23": "士也。",
    "X37n0662_007:0415a24": "若過若不及者尼楗餓裸則太過俗士饕餮故不及",
    "X37n0662_007:0415b01": "俱不得其中庸也比丘畜衣服受牛味故異尼楗不",
    "X37n0662_007:0415b02": "畜八不淨財不食魚肉故異俗士中庸之德其至矣",
    "X37n0662_007:0415b03": "乎。",
    "X37n0662_007:0415b04": "此中下疏主判定經意也以向迦葉問中具舉衣服",
    "X37n0662_007:0415b05": "牛味及金銀等佛答但云不同尼楗故須依律斟酌",
    "X37n0662_007:0415b06": "可不非謂俱許畜也。",
    "X37n0662_007:0415b07": "如寶下即前經云珂貝至金銀盆器也。",
    "X37n0662_007:0415b08": "尚不應畜者金等皆重物故以金銀等妨道中最則",
    "X37n0662_007:0415b09": "不許畜如下經云雖聽受畜要須淨施篤信檀越。",
    "X37n0662_007:0415b10": "五味者者如問所列謂一乳二酪三酪漿四生酥五",
    "X37n0662_007:0415b11": "熟酥準律乳酪漿名時藥酥油生酥蜜石蜜是七日",
    "X37n0662_007:0415b12": "藥。",
    "X37n0662_007:0415b13": "非正身分者以乳酪等雖從牛出非是屠割身分故",
    "X37n0662_007:0415b14": "先斷三種相者謂有見聞疑相則不許食其不見不",
    "X37n0662_007:0415b15": "聞不疑者名為三淨方許食也。",
    "X37n0662_007:0415b16": "三種外故者見許食三而更想十故須斷十雖斷十",
    "X37n0662_007:0415b17": "種而貪想三淨及自死等故使今經一切悉斷故云",
    "X37n0662_007:0415b18": "貪想等即是疏主釋經想字是貪義也。",
    "X37n0662_007:0415b19": "三頓制者即是從漸至頓謂初斷三次斷十至今悉",
    "X37n0662_007:0415b20": "斷也不同梵網經發軫頓制也。",
    "X37n0662_007:0415b21": "對昔唱今者昔許食肉今唱悉斷。",
    "X37n0662_007:0415b22": "而菩薩下此明梵網對大乘機頓制食肉始成便制",
    "X37n0662_007:0415b23": "至今涅槃已五十年故云久制又遠本初成華臺便",
    "X37n0662_007:0415b24": "制望今名久。",
    "X37n0662_007:0415c01": "輕垢之罪者即四十八輕中第三條也故彼云若佛",
    "X37n0662_007:0415c02": "子故食肉一切肉不得食斷大慈悲性等。",
    "X37n0662_007:0415c03": "為度下明漸制意為度小機從梵網頓開出小乘之",
    "X37n0662_007:0415c04": "漸許食三淨大機今熟故收漸入頓一切悉斷故知",
    "X37n0662_007:0415c05": "今經與梵網同但今會小彼經隔小為異。",
    "X37n0662_007:0415c06": "雖現下菩薩隨機順緣食彼三淨也。",
    "X37n0662_007:0415c07": "經悉皆恐怖者智秀云人無害獸之心獸亦不害於",
    "X37n0662_007:0415c08": "人是以探鯁虎於山中狎翔鷗於海上若既食其肉",
    "X37n0662_007:0415c09": "豈害心永滅哉所以聞其肉氣生怨嫌想。",
    "X37n0662_007:0415c10": "經清淨食者暹云法身菩薩分衛之食猶尚不食。",
    "X37n0662_007:0415c11": "經四道即四果也。經被服皮寄反被帶也。",
    "X37n0662_007:0415c12": "六明下起惡事者皆食肉之人。",
    "X37n0662_007:0415c13": "經星宿者思冑反釋名云宿宿也言星各止住其所",
    "X37n0662_007:0415c14": "也。",
    "X37n0662_007:0415c15": "經蠱道功戶反聲類云弋者反蠱虫物病害人也說",
    "X37n0662_007:0415c16": "文曰蠱腹中虫謂虫行毒也。",
    "X37n0662_007:0415c17": "經樗蒲勅於他奴二反謂枚擲也愽物志云老子作",
    "X37n0662_007:0415c18": "之用卜今人擲之為戲。",
    "X37n0662_007:0415c19": "經食者得罪者依梵網得輕垢罪也問依小乘得何",
    "X37n0662_007:0415c20": "罪答小開三淨無罪可結是知今經扶律談常收漸",
    "X37n0662_007:0415c21": "歸頓故制食肉得罪之言還指梵網其諸戒律或小",
    "X37n0662_007:0415c22": "乘已制至於今經囑付而已凡諸結罪更無別途只",
    "X37n0662_007:0415c23": "是指前大小所制俾夫滅後漸頓無諍大小兼行故",
    "X37n0662_007:0415c24": "知南山撰鈔小乘有聞而用大乘添補者將非深見",
    "X37n0662_007:0416a01": "今經收漸歸頓之意乎故彼鈔云今有凡愚多嗜諸",
    "X37n0662_007:0416a02": "肉罪中之大勿過於此故屠者販賣但為食肉之人",
    "X37n0662_007:0416a03": "必無食者亦無屠煞故知食者同屠造業沾殺生分",
    "X37n0662_007:0416a04": "可不誡乎。",
    "X37n0662_007:0416a05": "三藏事相等者小教析法理外有事故偏得因緣之",
    "X37n0662_007:0416a06": "名。",
    "X37n0662_007:0416a07": "如欲下述經偏指律藏意也先須緣起者如明初戒",
    "X37n0662_007:0416a08": "先說提那與本二行婬之事次明戒體是重(體謂輕重等體",
    "X37n0662_007:0416a09": "非謂無作)後廣出持犯方便根本之相律文諸戒皆爾故",
    "X37n0662_007:0416a10": "得因緣之稱。",
    "X37n0662_007:0416a11": "一是總者即深妙之義該於下三故云總下三只是",
    "X37n0662_007:0416a12": "派開深妙之義故云別也。",
    "X37n0662_007:0416a13": "如來下先總釋大意。波斯下別釋經文。",
    "X37n0662_007:0416a14": "五篇者一波羅夷二僧殘三波逸提四提舍尼五突",
    "X37n0662_007:0416a15": "吉羅。",
    "X37n0662_007:0416a16": "七聚者前二同前三偷蘭遮四波逸提五提舍尼六",
    "X37n0662_007:0416a17": "突吉羅七惡說。",
    "X37n0662_007:0416a18": "待其下責其漸制也。",
    "X37n0662_007:0416a19": "多問於王者既問國法以制戒律則是以王參議篇",
    "X37n0662_007:0416a20": "聚漸制之事故經云何故不為王說是法門等也。",
    "X37n0662_007:0416a21": "戒是下今經頓制扶律顯常故名深妙。",
    "X37n0662_007:0416a22": "經云或時等者今經頓制故深已前漸制故淺今經",
    "X37n0662_007:0416a23": "食肉則犯已前食肉不犯此責佛所說不定也。",
    "X37n0662_007:0416a24": "第二問墮下合云第三問律第四問木叉如文然則",
    "X37n0662_007:0416b01": "前文已列不假更言若爾則文剩第二問墮四字也",
    "X37n0662_007:0416b02": "而不下此約律藏五種異名與經和會也。",
    "X37n0662_007:0416b03": "五名者一戒二律三誦四毗尼五木叉經但問二而",
    "X37n0662_007:0416b04": "義兼五墮非異名葢約所犯之報耳五名如釋長壽",
    "X37n0662_007:0416b05": "品記文(云云)。",
    "X37n0662_007:0416b06": "舊用為五問者以據有五段故今師以答雖五段義",
    "X37n0662_007:0416b07": "只有四以木叉重出故。",
    "X37n0662_007:0416b08": "是其義者木叉本翻解脫而含知足等義。",
    "X37n0662_007:0416b09": "次答墮者經中三義明墮前二就受報後一就造因",
    "X37n0662_007:0416b10": "於前二中初一通對四趣後一別對地獄而疏文次",
    "X37n0662_007:0416b11": "第釋出。",
    "X37n0662_007:0416b12": "墮通輕重者準律唯第三篇名墮此則不爾犯五篇",
    "X37n0662_007:0416b13": "戒墮四惡趣通得隨名重則地獄輕則三趣也。",
    "X37n0662_007:0416b14": "偏在犯重者以經云乃至阿鼻故此據初篇明受報",
    "X37n0662_007:0416b15": "也。",
    "X37n0662_007:0416b16": "八大獄中阿鼻最下故曰乃至。",
    "X37n0662_007:0416b17": "長養下應云此偏輕重疏云此偏在輕者文悞。言",
    "X37n0662_007:0416b18": "長養者由破戒為因長養三惡。",
    "X37n0662_007:0416b19": "輕墮二途者謂僧殘已去總名為輕則墮鬼畜初篇",
    "X37n0662_007:0416b20": "名重則墮地獄故經云長養地獄畜生餓鬼也據經",
    "X37n0662_007:0416b21": "三義以初後對中則二通一別以初後明四趣三途",
    "X37n0662_007:0416b22": "通輕重故以初中對後則二果一因據律及餘經五",
    "X37n0662_007:0416b23": "篇俱墮獄隨機教門異故此說不同然此且對戒有",
    "X37n0662_007:0416b24": "輕重而明果報差殊若論作罪由心應以心勘若重",
    "X37n0662_007:0416c01": "心破輕戒得罪則重如以無慚心撥因果等名重心",
    "X37n0662_007:0416c02": "也若輕心破重戒其得報亦輕即不起上心偶爾破",
    "X37n0662_007:0416c03": "戒名輕心也故明了云破戒得罪輕重不定也。",
    "X37n0662_007:0416c04": "重答木叉者以離三業不善是解脫義故。",
    "X37n0662_007:0416c05": "入戒威儀者入猶染也文選云翫其所以先入注云",
    "X37n0662_007:0416c06": "入染也此謂染習三藏應以入字貫下二藏制斷重",
    "X37n0662_007:0416c07": "罪名入戒即初篇也遮離輕過名入威儀即下四篇",
    "X37n0662_007:0416c08": "論藏辨柝經義發生妙慧故云善義。",
    "X37n0662_007:0416c09": "從輕至重者以少為輕以多為重謂因事漸制始從",
    "X37n0662_007:0416c10": "初戒至今斷肉則從少至多也。",
    "X37n0662_007:0416c11": "經滋蔓者滋益也蔓延也謂添益延長也左傳曰無",
    "X37n0662_007:0416c12": "使滋蔓。",
    "X37n0662_007:0416c13": "經納衣謂補衣人也。",
    "X37n0662_007:0416c14": "譬頓教者即梵網頓制輕重不待因犯也。",
    "X37n0662_007:0416c15": "會漸歸頓即今經。",
    "X37n0662_007:0416c16": "即捨位出家者輪王之法至其年老即出家學道以",
    "X37n0662_007:0416c17": "紹仙種。",
    "X37n0662_007:0416c18": "頓漸開合者謂已前從頓開漸今經合漸入頓皆佛",
    "X37n0662_007:0416c19": "隨機口密故非凡小所能圖度等。",
    "X37n0662_007:0416c20": "經能說法下即是感應道交非感而感非應而應同",
    "X37n0662_007:0416c21": "契秘藏俱不思議一相四相即理而事也四相一相",
    "X37n0662_007:0416c22": "即事而理也。",
    "X37n0662_007:0416c23": "非一非四等者只是雙非事理雙照事理爾故知三",
    "X37n0662_007:0416c24": "諦一心理事不二今文正意且明即事而理也。",
    "X37n0662_007:0417a01": "三德下云云者指哀歎品三點文也。",
    "X37n0662_007:0417a02": "證名自正者即經云自正者所謂得涅槃也得謂證",
    "X37n0662_007:0417a03": "得故云證名自正也。",
    "X37n0662_007:0417a04": "常破下次第貼經可見。",
    "X37n0662_007:0417a05": "名異體同者謂所證涅槃能破真常所演妙義伊字",
    "X37n0662_007:0417a06": "三點四名雖異其體本同以涅槃必三點三點不縱",
    "X37n0662_007:0417a07": "不橫名為妙義而此妙義本無遷變故曰常存四相",
    "X37n0662_007:0417a08": "一相旨在斯也故云更非別法等。",
    "X37n0662_007:0417a09": "上文下釋經解脫至成秘密文也上文即衰歎品。",
    "X37n0662_007:0417a10": "法身為別等者彼云摩訶般若解脫之法如來之身",
    "X37n0662_007:0417a11": "皆非涅槃則以三法具足方曰涅槃故知涅槃總釋",
    "X37n0662_007:0417a12": "三德。",
    "X37n0662_007:0417a13": "今以下即經云解脫涅槃般若成秘密藏也則知涅",
    "X37n0662_007:0417a14": "槃是法身異名故云為引秘藏既收三法故得是總",
    "X37n0662_007:0417a15": "然顯下明秘藏之名亦受別稱以經中或以果上所",
    "X37n0662_007:0417a16": "顯名法身因中本具名如來藏故知藏是法身異名",
    "X37n0662_007:0417a17": "非別如何。",
    "X37n0662_007:0417a18": "或時下葢隨文用義稱可物宜故使法身總別不定",
    "X37n0662_007:0417a19": "解脫下以二德例法身也故知般若解脫亦應為總",
    "X37n0662_007:0417a20": "為別三德互融其體不二故。",
    "X37n0662_007:0417a21": "經慧眼即佛眼也。",
    "X37n0662_007:0417a22": "經假使下反質釋疑今開為四初疑二質三答四通",
    "X37n0662_007:0417a23": "疑云四事本殊云何為一。",
    "X37n0662_007:0417a24": "言是一者是虗妄說即以虗空四名一體而反質之",
    "X37n0662_007:0417b01": "質亦問也一名虗空二名無所有三名不動四名無",
    "X37n0662_007:0417b02": "礙。",
    "X37n0662_007:0417b03": "不也下答誠如佛說以空為例四相即一非是虗妄",
    "X37n0662_007:0417b04": "故云不也。",
    "X37n0662_007:0417b05": "如是下通諸句即四相。",
    "X37n0662_007:0417b06": "所謂空義者如空四名一體也。",
    "X37n0662_007:0417b07": "世界下云云者且約三點不同是隔別義又此四悉",
    "X37n0662_007:0417b08": "俱約理明雖有四名義無高下。",
    "X37n0662_007:0417b09": "名異於昔者小乘中無四名故昔滅因縛者因縛即",
    "X37n0662_007:0417b10": "見思煩惱其因既滅其果必亡故云無依正空不具",
    "X37n0662_007:0417b11": "法故使涅槃無有依正。",
    "X37n0662_007:0417b12": "無別涅槃者只指煩惱空處即是涅槃更無常住實",
    "X37n0662_007:0417b13": "理可證也。",
    "X37n0662_007:0417b14": "有常住法者煩惱既不滅而滅涅槃乃無常即常。",
    "X37n0662_007:0417b15": "滅諸有者滅二十五有而證但空。",
    "X37n0662_007:0417b16": "有妙有者三界雖空即空而假理具諸法故云妙有",
    "X37n0662_007:0417b17": "有所師法者即依報以約事而談唯己身是正報師",
    "X37n0662_007:0417b18": "徒眷屬皆依報故今以所師之名當依報也所師即",
    "X37n0662_007:0417b19": "是常住理境。",
    "X37n0662_007:0417b20": "有如來者如來是人故屬正報此皆懸取經文以示",
    "X37n0662_007:0417b21": "異義至下釋經自顯故不委記。",
    "X37n0662_007:0417b22": "若不下結意也出名與昔同其體永異故須料簡。",
    "X37n0662_007:0417b23": "一明下滅惑是滅因滅有是滅果。",
    "X37n0662_007:0417b24": "滅依者以經舉如衣壞盡衣是依報故。",
    "X37n0662_007:0417c01": "滅正者以經舉斬首故。",
    "X37n0662_007:0417c02": "似作三難者文雖二段難意則含三道而不顯灼故",
    "X37n0662_007:0417c03": "云似也。",
    "X37n0662_007:0417c04": "有即三有果報即苦道也故得有有者以惑潤業故",
    "X37n0662_007:0417c05": "有三有果報也。",
    "X37n0662_007:0417c06": "那得妙有者因滅果亡其理決定云何大乘滅惑而",
    "X37n0662_007:0417c07": "存妙有耶。",
    "X37n0662_007:0417c08": "復生別惑者斷麤惑已細惑顯現名之為生。",
    "X37n0662_007:0417c09": "名常下云云者小乘聖人既受變易故名凡夫五凡",
    "X37n0662_007:0417c10": "夫論等覺望佛尚名凡夫豈小聖望大不名凡耶故",
    "X37n0662_007:0417c11": "凡夫之名該乎二邊。",
    "X37n0662_007:0417c12": "躡前兩意者即凡夫與佛常無常意也。",
    "X37n0662_007:0417c13": "轉譬者謂轉換前譬也如文。",
    "X37n0662_007:0417c14": "物謝下瓶體已破是物謝於前有破瓶名是名生於",
    "X37n0662_007:0417c15": "後以喻無常惑滅而有常住理存此則不滅而滅名",
    "X37n0662_007:0417c16": "為惑滅言偏意圓諸如此例。",
    "X37n0662_007:0417c17": "經諸煩惱結者即以中道無漏之慧破二邊眾生通",
    "X37n0662_007:0417c18": "別煩惱故云諸也是則無漏智火能銷凡夫難融之",
    "X37n0662_007:0417c19": "鐵。",
    "X37n0662_007:0417c20": "我淨下云云者經云安樂之處已舉樂德義必融三",
    "X37n0662_007:0417c21": "經遊諸覺華者涅槃如園園必有華即七覺是故下",
    "X37n0662_007:0417c22": "經云布以七淨華也。",
    "X37n0662_007:0417c23": "六道殊形者如下經明示為犯重乃至大鷲等皆佛",
    "X37n0662_007:0417c24": "聖人所作餘七方便人不能為也。",
    "X37n0662_007:0418a01": "殊形下似剩為遮二字或別有意今開六道九界是",
    "X37n0662_007:0418a02": "法身名開身密也涅槃即是法身般若者以涅槃是",
    "X37n0662_007:0418a03": "總三德名故開之既是般若合則總含二德。",
    "X37n0662_007:0418a04": "今更開法身等者此即開出之開非開顯之開也。",
    "X37n0662_007:0418a05": "只是下例前應云只是涅槃涅槃即是般若解脫文",
    "X37n0662_007:0418a06": "省涅槃即是四字耳問開法身出種種身合則應云",
    "X37n0662_007:0418a07": "合種種身即是法身何故云涅槃耶答涅槃即法身",
    "X37n0662_007:0418a08": "異名法身體融豈隔二德約今經名相為便故且以",
    "X37n0662_007:0418a09": "涅槃總名以包餘二然法身等名或時為總或時為",
    "X37n0662_007:0418a10": "別事如前釋。",
    "X37n0662_007:0418a11": "一物覆等者他謂已前三密俱覆說四相已方開口",
    "X37n0662_007:0418a12": "密故云一物開口密雖開身密猶覆故云一物覆顯",
    "X37n0662_007:0418a13": "身密時意密猶隱故云一物顯等故須徧說三乃俱",
    "X37n0662_007:0418a14": "開以身口意三義不同故故云各開各顯等然顯只",
    "X37n0662_007:0418a15": "是開隱只是覆綺文互異各立二名。",
    "X37n0662_007:0418a16": "理豈下今謂三密一如色心不二覆一所開則三密",
    "X37n0662_007:0418a17": "俱覆故云只覆於開開一所覆則三密俱開故云只",
    "X37n0662_007:0418a18": "開於覆是故三番各具三密從多而判各立一名如",
    "X37n0662_007:0418a19": "品初疏文已說。",
    "X37n0662_007:0418a20": "成論下三家解變化義。",
    "X37n0662_007:0418a21": "論人謂下經明須彌入芥等皆聖人權巧故凡夫不",
    "X37n0662_007:0418a22": "解其事既推屬聖人故置而不釋。",
    "X37n0662_007:0418a23": "今明下今破餘何可解如經所談無非聖人境界既",
    "X37n0662_007:0418a24": "皆釋義驗悉解知那於權巧獨云不解地不同論師",
    "X37n0662_007:0418b01": "推為聖境而自釋云納芥等事是法界用也意謂由",
    "X37n0662_007:0418b02": "聖證得涅槃法界之體故能起此大用若據此義稍",
    "X37n0662_007:0418b03": "近今宗但不云體用互融故招今責。",
    "X37n0662_007:0418b04": "今明下今師責其不融也。",
    "X37n0662_007:0418b05": "他明下巨即須彌細謂芥子。",
    "X37n0662_007:0418b06": "聖人術事者謂聖人大用如世人有術法而幻變自",
    "X37n0662_007:0418b07": "由故云術事。",
    "X37n0662_007:0418b08": "今明下今斥且以用喻術其義或然而聖人術用之",
    "X37n0662_007:0418b09": "興豈可徒設必藉機發然乃施為感應道交見如是",
    "X37n0662_007:0418b10": "事故云何有一術而非因緣因緣即機應也或因於",
    "X37n0662_007:0418b11": "凡而緣於聖或因於聖而緣於凡豈非聖由三千理",
    "X37n0662_007:0418b12": "滿故能應凡由三千理具故能感應徧機徧咸即事",
    "X37n0662_007:0418b13": "而理故云因緣即空假中忻赴不差即理而事故云",
    "X37n0662_007:0418b14": "度者乃見。",
    "X37n0662_007:0418b15": "寧非因緣者總結大用必藉因緣但云術事未為雅",
    "X37n0662_007:0418b16": "當故知今家釋茲大用存乎二義一者用不徒施須",
    "X37n0662_007:0418b17": "明感應二者體用一如非單就用故地人他師兩家",
    "X37n0662_007:0418b18": "立義其旨大同但用以術事名少異耳前斥地人且",
    "X37n0662_007:0418b19": "以體用相即為破後破他師具約二義。",
    "X37n0662_007:0418b20": "因緣妙慧等者只聖人內達凡聖一如理事不二故",
    "X37n0662_007:0418b21": "得外用巨細相容故云能以一塵等內外且殊心性",
    "X37n0662_007:0418b22": "唯一。",
    "X37n0662_007:0418b23": "一塵等者即下經云住大涅槃以十方世界內一塵",
    "X37n0662_007:0418b24": "中也故云一塵容無量。",
    "X37n0662_007:0418c01": "又云無量容一塵者只是反覆釋成上句則是一塵",
    "X37n0662_007:0418c02": "之中容入無量國土下句還云無量國土容入一塵",
    "X37n0662_007:0418c03": "之中亦如云須彌納芥子芥子納須彌也有本於上",
    "X37n0662_007:0418c04": "句容下添於字下句容上添不字於是語助於理無",
    "X37n0662_007:0418c05": "乖若加不字全無義旨暹記曲解事同穿鑿未治本",
    "X37n0662_007:0418c06": "中亦無於不二字。",
    "X37n0662_007:0418c07": "延促過現者即延一日為無量劫是延現短令長促",
    "X37n0662_007:0418c08": "無量劫為一日即促過未令短為成句故但云過現",
    "X37n0662_007:0418c09": "義必該三此延促事今文雖闕餘文有之既論大用",
    "X37n0662_007:0418c10": "說之何妨。",
    "X37n0662_007:0418c11": "引擲彼此者謂引彼歸此擲此往彼即經云斷取十",
    "X37n0662_007:0418c12": "方世界置於右掌擲置他方即擲此往彼也又云斷",
    "X37n0662_007:0418c13": "取一切世界悉內己身即引彼歸此也。",
    "X37n0662_007:0418c14": "自在無礙者結上三雙悉由內證妙體外彰大用理",
    "X37n0662_007:0418c15": "事體一豈有抅執隔礙之憂耶。",
    "X37n0662_007:0418c16": "莊周下舉劣況勝莊子云栩栩然胡蝶也自喻適志",
    "X37n0662_007:0418c17": "與不知周也俄然覺然蘧蘧周也不知周之夢為胡",
    "X37n0662_007:0418c18": "蝶與胡蝶之夢為周與周與胡蝶必有分矣此謂物",
    "X37n0662_007:0418c19": "化也。",
    "X37n0662_007:0418c20": "達體者謂周達了身體化為胡蝶也。",
    "X37n0662_007:0418c21": "昏怳下謂周昏怳之夢尚達八尺之軀為彼小虫二",
    "X37n0662_007:0418c22": "無妨礙況彼聖人內證至德巨細一如豈有塵剎延",
    "X37n0662_007:0418c23": "促而不相容哉。",
    "X37n0662_007:0418c24": "此言名聞者以德齊太子天人知識故曰名聞。",
    "X37n0662_007:0419a01": "宮生者佛出家後耶輸有娠有胎六年生於宮中故",
    "X37n0662_007:0419a02": "曰宮生又云翻覆障亦障月。",
    "X37n0662_007:0419a03": "經能建大義者謂佛住涅槃隨順機宜普現色身彌",
    "X37n0662_007:0419a04": "亘法界豈只納妃生子而已故云大義義宜也所現",
    "X37n0662_007:0419a05": "之身所立之事有所宜也下諸復次皆是建大義也",
    "X37n0662_007:0419a06": "通舉菩薩者葢以分真況出極果故先通次別初中",
    "X37n0662_007:0419a07": "下釋初復次文中但引古今以明建義之位若巨細",
    "X37n0662_007:0419a08": "相容之旨前文已顯此無復論。",
    "X37n0662_007:0419a09": "但是信住者通至等覺悉名信住唯以果佛為真住",
    "X37n0662_007:0419a10": "也。",
    "X37n0662_007:0419a11": "非關菩薩者若非菩薩則顯背經文以經皆云菩薩",
    "X37n0662_007:0419a12": "住大涅槃故。",
    "X37n0662_007:0419a13": "若是信住等者意謂大義唯佛能為。",
    "X37n0662_007:0419a14": "逈出因果者涅槃是理因果屬事理非事故故云逈",
    "X37n0662_007:0419a15": "出。",
    "X37n0662_007:0419a16": "雖非下明理體虗通不礙於事故云而能因果。",
    "X37n0662_007:0419a17": "若將下謂理體本一悟解淺深故分因果分真所顯",
    "X37n0662_007:0419a18": "名因涅槃妙覺所顯名果涅槃此同普賢觀云大乘",
    "X37n0662_007:0419a19": "因果俱是實相也。",
    "X37n0662_007:0419a20": "從初發心等者若論圓位始從名字便觀涅槃今明",
    "X37n0662_007:0419a21": "有用的指分證。",
    "X37n0662_007:0419a22": "經初復次文有二段初明應二唯應度下明機初應",
    "X37n0662_007:0419a23": "又二謂體及用住大涅槃內體也須彌山去外用也",
    "X37n0662_007:0419a24": "從體起用用必被機機應互融二無二相巨細相入",
    "X37n0662_007:0419b01": "何所怪哉下五段皆爾此生應現中緣起見瑞應經",
    "X37n0662_007:0419b02": "二卷須者往撿。",
    "X37n0662_007:0419b03": "經林微尼新云藍軬(扶晚反)尼此云鹽即上古守園婢",
    "X37n0662_007:0419b04": "名也。",
    "X37n0662_007:0419b05": "河西下引三家解七步義。",
    "X37n0662_007:0419b06": "南方下引諸家解十方義冶城示過六道但可表三",
    "X37n0662_007:0419b07": "藏佛也非今經意。",
    "X37n0662_007:0419b08": "以南為右者西土之禮君父師皆東向而坐故以東",
    "X37n0662_007:0419b09": "為前西為後北為左南為右。",
    "X37n0662_007:0419b10": "謂言死地者秋凋萬物如死也。",
    "X37n0662_007:0419b11": "梵本言勝者以鬱丹曰此云勝故。",
    "X37n0662_007:0419b12": "經毀禁示作霜雹者治罸破戒如霜雹之摧苗稼也",
    "X37n0662_007:0419b13": "經天祠者即大自在天廟也祠似茲反爾雅同祭也",
    "X37n0662_007:0419b14": "經師子璫者釋名云穿耳施珠曰璫中天悉穿邊國",
    "X37n0662_007:0419b15": "則不事備西域記。",
    "X37n0662_007:0419b16": "經角力禮記習射御角力廣雅角量也呂氏春秋注",
    "X37n0662_007:0419b17": "云角試也字皆單作或從手作捔者非乃古文粗字",
    "X37n0662_007:0419b18": "耳。",
    "X37n0662_007:0419b19": "辨餘生者謂過去於此閻浮出家等也。",
    "X37n0662_007:0419b20": "重辨此生中經以艸為座等亦如瑞應經說。",
    "X37n0662_007:0419b21": "經頭目(至)木槍償對者事載興起行經過去佛為小",
    "X37n0662_007:0419b22": "兒見捕魚人探魚著岸上在陸而跳即以小杖打魚",
    "X37n0662_007:0419b23": "頭以是因緣墮地獄中無數千歲我今雖得成佛由",
    "X37n0662_007:0419b24": "是殘緣我得頭痛又由過去為剎帝利力士與婆羅",
    "X37n0662_007:0419c01": "力士相撲挫折其脊爾時殘緣故有脊痛又佛過去",
    "X37n0662_007:0419c02": "為醫子與病長者非藥病遂增劇便致無常故有骨",
    "X37n0662_007:0419c03": "節煩疼病生又佛入羅閱祇乞食見此里中有破剛",
    "X37n0662_007:0419c04": "木長尺二於佛前立佛便止念此是宿緣乃至佛上",
    "X37n0662_007:0419c05": "梵天木亦隨上世尊後還竹園僧伽藍自處己房佛",
    "X37n0662_007:0419c06": "展右足木槍便從足趺上下徹過入地佛說本因由",
    "X37n0662_007:0419c07": "過去為賈客爭船以鉾刺他脚徹過命終今受此報",
    "X37n0662_007:0419c08": "此等因緣竝在興起行經上卷須者往撿。木槍千",
    "X37n0662_007:0419c09": "羊反說文槍拒也三蒼木兩耑而銳曰槍經文或作",
    "X37n0662_007:0419c10": "鏘非說文鏘鈴聲也。",
    "X37n0662_007:0419c11": "經博奕文選博奕論注云博者局戲奕者圍棊。",
    "X37n0662_007:0419c12": "經初無眾生師想者初猶都也謂從初至末不作師",
    "X37n0662_007:0419c13": "想也。",
    "X37n0662_007:0419c14": "經如來正覺下是總結諸方便。",
    "X37n0662_007:0419c15": "經迦葉以是下是總結。",
    "X37n0662_007:0419c16": "經彼器無常非如來也辨法異喻不應以喻難法。",
    "X37n0662_007:0419c17": "經釋那含云不還來二十五有者然那含但不來欲",
    "X37n0662_007:0419c18": "界今通云二十五有者以上流人於上二界但一經",
    "X37n0662_007:0419c19": "歷更不重來也。",
    "X37n0662_007:0419c20": "一云下他解也然但據一生歷經不於色等諸天重",
    "X37n0662_007:0419c21": "受身故其義自通何須局作欲界而解故向經云阿",
    "X37n0662_007:0419c22": "那含者非數數來豈非於色等諸天但一經歷無重",
    "X37n0662_007:0419c23": "生義云非數耶。",
    "X37n0662_007:0419c24": "大乘下今師義也此則名通義圓不受二邊即初住",
    "X37n0662_007:0420a01": "人也此約今經開小入大取意而說非正消答難義",
    "X37n0662_007:0420a02": "也。",
    "X37n0662_007:0420a03": "四相品下。",
    "X37n0662_007:0420a04": "通開三密者正開意密兼具餘二。",
    "X37n0662_007:0420a05": "不須偏說者斥前兩家方便三業前三教也。",
    "X37n0662_007:0420a06": "真三業者圓教也。",
    "X37n0662_007:0420a07": "咸令下眾生是他意業屬心身口屬色心知佛心眼",
    "X37n0662_007:0420a08": "見佛色故云知見。",
    "X37n0662_007:0420a09": "示諸下示寶藏口密顯額珠身密置秘藏意密我從",
    "X37n0662_007:0420a10": "下常說口密我今下身密若子下意密我解下解一",
    "X37n0662_007:0420a11": "句口密見佛性身密佛性即法佛見應是法故屬身",
    "X37n0662_007:0420a12": "密入大涅槃意密此皆一往對密義足故注云云。",
    "X37n0662_007:0420a13": "開密下云云者應以四句之文各配三業已如向釋。",
    "X37n0662_007:0420a14": "無開無覆者開覆由情理無二異。",
    "X37n0662_007:0420a15": "龍樹別意者且據般若明菩薩是佛因於義易解故",
    "X37n0662_007:0420a16": "非密法華二乘作佛與昔教反於義難解故是密若",
    "X37n0662_007:0420a17": "論開權則法華是顯般若是密龍樹別意具取淺易",
    "X37n0662_007:0420a18": "為顯示耳人師不解則害諸經。",
    "X37n0662_007:0420a19": "此文下出害輕之失且如此經亦以圓常斥小無常",
    "X37n0662_007:0420a20": "豈以斥小便是不了義教耶。",
    "X37n0662_007:0420a21": "緣有開覆者昔小今大昔覆今開。",
    "X37n0662_007:0420a22": "經咸令下據佛本意既證玅理欲令一切皆共得之",
    "X37n0662_007:0420a23": "為昔機生故且說小豈同幻者不欲人知據佛意則",
    "X37n0662_007:0420a24": "理無開覆隨機緣則教有顯密。",
    "X37n0662_007:0420b01": "經愚人不解等者聲聞小教元為佛乘迷故不知妄",
    "X37n0662_007:0420b02": "取空證。",
    "X37n0662_007:0420b03": "唯開無密者大機已發故即經云智者了達也。",
    "X37n0662_007:0420b04": "經責主者字應從人作債側革側賣反二音俱通切",
    "X37n0662_007:0420b05": "韻負財也。",
    "X37n0662_007:0420b06": "經隱不欲現者以藏(平聲)避釋藏(去聲)義也向下經中牒",
    "X37n0662_007:0420b07": "名作去聲解義作平聲思之經而亦不藏平聲佛如",
    "X37n0662_007:0420b08": "富人欠責而不藏避但彼自不來索耳故向云如來",
    "X37n0662_007:0420b09": "不爾也。",
    "X37n0662_007:0420b10": "經何以下釋不藏意父之於子豈有藏避而不欲與",
    "X37n0662_007:0420b11": "子之財物耶。",
    "X37n0662_007:0420b12": "豈有行因等者興皇意謂不但因中本誓度生得果",
    "X37n0662_007:0420b13": "亦為度生但眾生界不可盡則本誓未滿故如負債",
    "X37n0662_007:0420b14": "未還。",
    "X37n0662_007:0420b15": "俱不異河西者以二師俱約度生不盡以釋唯負之",
    "X37n0662_007:0420b16": "義故也。",
    "X37n0662_007:0420b17": "兩釋者謂初約負貸次約荷負初心謂初發心住得",
    "X37n0662_007:0420b18": "果謂妙覺極果住前弘願誓度眾生猶如貧時取他",
    "X37n0662_007:0420b19": "財寶名字已來法財未備義之如貧初住分證猶如",
    "X37n0662_007:0420b20": "小富妙覺究竟譬以大富俱能不忘本誓垂十界身",
    "X37n0662_007:0420b21": "施三輪化喻如既富力可還財故云能度眾生。",
    "X37n0662_007:0420b22": "其無機者不肯受化猶如其人不從欠責之主求索",
    "X37n0662_007:0420b23": "元物主雖欲還無人可付故云主當與誰彼自不索",
    "X37n0662_007:0420b24": "我無負意但以未付義言負耳故云實無所負下龍",
    "X37n0662_007:0420c01": "王譬義與此合龍降大雨普欲霑益不下種者自無",
    "X37n0662_007:0420c02": "收獲其猶自不來索非主不還。",
    "X37n0662_007:0420c03": "又佛下約荷負釋也。",
    "X37n0662_007:0420c04": "猒棄諸有者有謂三有分段變易俱有此三則是誓",
    "X37n0662_007:0420c05": "令捨棄二邊則世法之言該乎三教前云世間三昧",
    "X37n0662_007:0420c06": "義正同此出世之法即中道圓常也。",
    "X37n0662_007:0420c07": "始終不捨者始因終果不捨此誓荷負眾生其堅如",
    "X37n0662_007:0420c08": "地若作荷負釋者則義與喻反以喻云貧人多負是",
    "X37n0662_007:0420c09": "欠惡故是知負貸義正荷負傍通。負貸者他代反",
    "X37n0662_007:0420c10": "切韻云借也施也假也以物與人應更還主經典釋",
    "X37n0662_007:0420c11": "文他特反左傳曰盡於家貸於公今久欠負未還故",
    "X37n0662_007:0420c12": "云負貸。",
    "X37n0662_007:0420c13": "經永斷此根者若以小乘化我則墮慳貪慳貪之過",
    "X37n0662_007:0420c14": "喻以穢根唯施小化其猶衣覆今無緣普被實無慳",
    "X37n0662_007:0420c15": "貪故云永斷。",
    "X37n0662_007:0420c16": "經唯有一子者一切眾生皆同佛性名一子無緣慈",
    "X37n0662_007:0420c17": "力天性相關故云憐念師喻法身諸佛所師所謂法",
    "X37n0662_007:0420c18": "也將以此機造詣法身受學圓頓。",
    "X37n0662_007:0420c19": "經懼不下以其大機未熟恐其聞大起謗墜墮三惡",
    "X37n0662_007:0420c20": "故云懼不速成故隱大施小以丈六應身為說漸教",
    "X37n0662_007:0420c21": "故曰將還。",
    "X37n0662_007:0420c22": "其文問答者經善男下佛問也不也世尊是迦葉答",
    "X37n0662_007:0420c23": "也。",
    "X37n0662_007:0420c24": "經如是下即是結文。經秘藏平聲。",
    "X37n0662_007:0421a01": "舊引下古師據常存之語是佛用大乘合毗伽羅滿",
    "X37n0662_007:0421a02": "字論喻也故知小半無常大滿是常。",
    "X37n0662_007:0421a03": "無常通大小者他人通難也古以十二年後悉是大",
    "X37n0662_007:0421a04": "乘而般若方等法華猶是無常唯今經明常住故大",
    "X37n0662_007:0421a05": "品是大乘而明無常也。",
    "X37n0662_007:0421a06": "並云下興皇並也汝既據半滿之論以喻大小既大",
    "X37n0662_007:0421a07": "有無常則滿亦應爾經既以滿字獨喻今經則使今",
    "X37n0662_007:0421a08": "經反成無常也。",
    "X37n0662_007:0421a09": "今明下約四教以明則常與無常不可剋判大小也",
    "X37n0662_007:0421a10": "以三藏唯小後三是大而此四教橫徧五時則前三",
    "X37n0662_007:0421a11": "味何妨明常但秘而未開偏小相隔。",
    "X37n0662_007:0421a12": "常無常是通者鈍根菩薩證與小同故無常利根被",
    "X37n0662_007:0421a13": "接見中道理故是常別教初心便知中理故是常圓",
    "X37n0662_007:0421a14": "人三諦始終融即故云即常等經云常存不變即圓",
    "X37n0662_007:0421a15": "教三一互融之常也。",
    "X37n0662_007:0421a16": "分別眾經者則華嚴二教鹿苑但小方等對三般若",
    "X37n0662_007:0421a17": "帶二常與無常區以別矣何妨大品有常無常。",
    "X37n0662_007:0421a18": "波斯匿者新云鉢邏犀那侍多此云勝軍。",
    "X37n0662_007:0421a19": "致招此過者抑實為權謗佛所證致感現報過應作",
    "X37n0662_007:0421a20": "禍謗佛是過[億音+(天*天)]舌落是禍報。",
    "X37n0662_007:0421a21": "彭城下引事顯經。",
    "X37n0662_007:0421a22": "猶尚不易者舌雖已爛猶說無常案梁僧傳即宋京",
    "X37n0662_007:0421a23": "師中興寺僧嵩也應是先居彭城故今云耳故傳第",
    "X37n0662_007:0421a24": "七云嵩亦兼明政論末年僻執謂佛不應常住臨終",
    "X37n0662_007:0421b01": "之日舌本先爛焉。",
    "X37n0662_007:0421b02": "佛答下先分經。聲聞下釋義。",
    "X37n0662_007:0421b03": "舉積明無積者先舉財寶是積聚物聲聞菩薩以不",
    "X37n0662_007:0421b04": "畜此名無積也。",
    "X37n0662_007:0421b05": "無積之積者不積世財而積智斷。",
    "X37n0662_007:0421b06": "積之無積者雖積智斷不積八不淨財。",
    "X37n0662_007:0421b07": "聲聞是有為等者正釋無積之積經文也非時取證",
    "X37n0662_007:0421b08": "即不待說所因也積聚智斷取證涅槃。",
    "X37n0662_007:0421b09": "菩薩下釋經如來行也如來是果行則是因行行之",
    "X37n0662_007:0421b10": "人名為菩薩。",
    "X37n0662_007:0421b11": "名無積聚下云云者菩薩不滯空邊名無積聚而實",
    "X37n0662_007:0421b12": "積聚中道智斷也故經云無為積聚即如來行准疏",
    "X37n0662_007:0421b13": "主意即約世財等展轉以論謂聲聞不積世財而積",
    "X37n0662_007:0421b14": "無漏菩薩不積無漏而積中道是故大小俱有二義",
    "X37n0662_007:0421b15": "經所謂下即八不淨財以此經扶律談常會漸歸頓",
    "X37n0662_007:0421b16": "是其正意故約聲聞更廣明之若菩薩僧則不積涅",
    "X37n0662_007:0421b17": "槃經文存略。",
    "X37n0662_007:0421b18": "經卷縮奇員反詩云有卷者阿傳曰卷曲也問經文",
    "X37n0662_007:0421b19": "前明積聚有二與後僧二何別答前約二僧所證法",
    "X37n0662_007:0421b20": "後約能證人。",
    "X37n0662_007:0421b21": "經是名知足者聲聞不貪不淨財名知足而捨生死",
    "X37n0662_007:0421b22": "貪求涅槃之食名不知足菩薩達生死即涅槃更無",
    "X37n0662_007:0421b23": "他求名為知足。",
    "X37n0662_007:0421b24": "經迹難尋者二乘之道非凡夫所知菩薩之道非偏",
    "X37n0662_007:0421c01": "小所知故知鳥迹人不能尋開小即大故近佛道。",
    "X37n0662_007:0421c02": "經雖去無至者雖去生死而證涅槃達生死即涅槃",
    "X37n0662_007:0421c03": "故無所至。",
    "X37n0662_007:0421c04": "知足是樂者無貪求之苦故難尋是我者自在無拘",
    "X37n0662_007:0421c05": "故無至是常者理無取捨故。",
    "X37n0662_007:0421c06": "有道故無集者煩惱即菩提故有滅故無苦者生死",
    "X37n0662_007:0421c07": "即涅槃故。",
    "X37n0662_007:0421c08": "經星辰諸宿者五星北辰為眾星所拱故別舉之諸",
    "X37n0662_007:0421c09": "宿即二十八宿也。",
    "X37n0662_007:0421c10": "三點不相離者廣大即法身無瘡疣即解脫處即般",
    "X37n0662_007:0421c11": "若以是智所照處故且從能以屬般若伊字三點既",
    "X37n0662_007:0421c12": "不縱橫故所譬三德一一相攝今此三段皆明解脫",
    "X37n0662_007:0421c13": "而具三義者是即一而三也。",
    "X37n0662_007:0421c14": "體用成就者法身為體二德為用。",
    "X37n0662_007:0421c15": "自他具足者佛證此三名自眾生理具名他既自他",
    "X37n0662_007:0421c16": "性同故至果位自乃益他。",
    "X37n0662_007:0421c17": "義理粗周者謂據經文三意而有三德互融體用成",
    "X37n0662_007:0421c18": "就自他具足之義也。",
    "X37n0662_007:0421c19": "貴在正法者謂一人具八也謂一少欲二知足三遠",
    "X37n0662_007:0421c20": "離四精進五正念六正定七正慧八不戲論如四依",
    "X37n0662_007:0421c21": "品初釋也又大乘藏中別有八大人覺經一卷須者",
    "X37n0662_007:0421c22": "往撿。",
    "X37n0662_007:0421c23": "此總翻彼總者大滅度是此方總名。",
    "X37n0662_007:0421c24": "經瘡疣羽求反肉之凸病釋名疣丘也出皮上聚高",
    "X37n0662_007:0422a01": "如丘並喻三惑亦可瘡喻三惑疣喻二死。",
    "X37n0662_007:0422a02": "經有信之人者即名字位人起圓信心加功不已定",
    "X37n0662_007:0422a03": "至分真涅槃也。",
    "X37n0662_007:0422a04": "舊解下出四師釋是色。",
    "X37n0662_007:0422a05": "佛果有色者謂應色無窮異彼灰斷。",
    "X37n0662_007:0422a06": "又一下次師自有二解。佛果無色者無應色也。",
    "X37n0662_007:0422a07": "而言下正釋經文是色之義蓋取妙慧有見理義故",
    "X37n0662_007:0422a08": "云是色實非質礙。",
    "X37n0662_007:0422a09": "二能應下即此師第二解也。",
    "X37n0662_007:0422a10": "又有下第三師。三聚謂色聚心聚非色非心聚。",
    "X37n0662_007:0422a11": "二聚非色者心與不相應行也。",
    "X37n0662_007:0422a12": "取色下正釋經義謂經云是色蓋從譬得名而所譬",
    "X37n0662_007:0422a13": "佛果實非色也。",
    "X37n0662_007:0422a14": "興皇下第四師也。不應安或者或是不定之辭經",
    "X37n0662_007:0422a15": "文既云或有是色等諸師何得定作色與非色解耶",
    "X37n0662_007:0422a16": "聲聞下約法身二用以消經文。",
    "X37n0662_007:0422a17": "桎梏械也在手曰梏在足曰桎音質谷。",
    "X37n0662_007:0422a18": "兩緣者大小機也為大機說色故常存為小機說非",
    "X37n0662_007:0422a19": "色故灰斷故云故言色非色也。",
    "X37n0662_007:0422a20": "非色下二句顯體性融即無常即常故云非色亦色",
    "X37n0662_007:0422a21": "常即無常故云色亦非色次一句結成故云色非色",
    "X37n0662_007:0422a22": "不可思議也有本云非非色者文悞故知興皇但云",
    "X37n0662_007:0422a23": "為小說無色為大言妙色者豈曉二體本融哉。",
    "X37n0662_007:0422a24": "經云何得住者假執昔教為難佛答舉非想天為喻",
    "X37n0662_007:0422b01": "以彰二乘得解脫非色亦色是以得住豈非二乘涅",
    "X37n0662_007:0422b02": "槃全是無明無明即法性故得住也。",
    "X37n0662_007:0422b03": "經非想亦色非色者佛說四空有色諸經大同華嚴",
    "X37n0662_007:0422b04": "宣說菩薩鼻根聞於無色宮殿之香阿含經中說舍",
    "X37n0662_007:0422b05": "利弗般涅槃時色無色天空中淚下如春細雨波闍",
    "X37n0662_007:0422b06": "波提般涅槃時色無色天佛前側立故云亦色。",
    "X37n0662_007:0422b07": "衡音者讀經應行字為句首云行解脫之義也。",
    "X37n0662_007:0422b08": "八十四五者但數又解脫為頭但八十四。",
    "X37n0662_007:0422b09": "九十七八者加十三夫解脫者只九十七。",
    "X37n0662_007:0422b10": "略不可解者不稱經旨故不引用。",
    "X37n0662_007:0422b11": "靈石寺名在台州黃巖懸。重言惜哉者嗟嘆之甚也",
    "X37n0662_007:0422b12": "備於下明句句中備上略說三義也橫竪即初舉廣",
    "X37n0662_007:0422b13": "大義以前文法橫譬竪義互現故。",
    "X37n0662_007:0422b14": "到解下前解脫處有二謂自解脫及調伏他。",
    "X37n0662_007:0422b15": "何者下徵釋各具前三所以也以即一而三故使解",
    "X37n0662_007:0422b16": "脫具斯三義。",
    "X37n0662_007:0422b17": "止可下謂百句一一攝三而三收盡百句即三而一",
    "X37n0662_007:0422b18": "即一而三其理幽遠只可內心懸照而已安可措置",
    "X37n0662_007:0422b19": "言辭而解說乎葢云言不盡意也。",
    "X37n0662_007:0422b20": "為力不足者疏主謙也雖欲効智者作方句廣明而",
    "X37n0662_007:0422b21": "且患智力不足論語冉求曰非不說子之道力不足",
    "X37n0662_007:0422b22": "也。",
    "X37n0662_007:0422b23": "鑽仰下明略釋之意雖力不足而鑽其堅仰其高躭",
    "X37n0662_007:0422b24": "玩不能休已因是專輙分文也論語云仰之彌高鑽",
    "X37n0662_007:0422c01": "之彌堅瞻之在前忽焉在後。",
    "X37n0662_007:0422c02": "廣上無瘡疣義者初句云遠離繫縛末句云於諸眾",
    "X37n0662_007:0422c03": "生無有逼切繫縛逼切即二死三惑俱名瘡疣其間",
    "X37n0662_007:0422c04": "諸句義皆可例故此三帋來文正明解脫義也。",
    "X37n0662_007:0422c05": "廣上解脫處義者初句云無動末句云闡提不生一",
    "X37n0662_007:0422c06": "念之善解脫無是事等豈非智能照境不為二邊所",
    "X37n0662_007:0422c07": "動故云無動無二邊惡故云解脫無是事等故此二",
    "X37n0662_007:0422c08": "十七行是明解脫具般若義。",
    "X37n0662_007:0422c09": "廣上性廣愽義者初云譬如穀聚其量可知真解脫",
    "X37n0662_007:0422c10": "者則不如是末云如幻物不可執持解脫亦爾不可",
    "X37n0662_007:0422c11": "執持廣故量不可知空故手不可執空體無量亦即",
    "X37n0662_007:0422c12": "廣也故此一帋十六行文是明解脫具法身義下之",
    "X37n0662_007:0422c13": "三段重廣上義比說可知讀者至文句句消釋令順",
    "X37n0662_007:0422c14": "三義遠法師云一句中應具五意一列名二解釋三",
    "X37n0662_007:0422c15": "結四即如來五難解者重更分別而文中多少不定",
    "X37n0662_007:0422c16": "或有初無後或有後無初或有中間而無初後於解",
    "X37n0662_007:0422c17": "釋中或但法說或兼喻說喻有反順其順喻者則云",
    "X37n0662_007:0422c18": "解脫亦爾其反喻者則云解脫不爾法喻相對前却",
    "X37n0662_007:0422c19": "不定或有初法次喻後合或有先喻次法後合或但",
    "X37n0662_007:0422c20": "法喻無合文相不定應預知之至文易曉前三段經",
    "X37n0662_007:0422c21": "疏文無釋。",
    "X37n0662_007:0422c22": "經清夷羊脂反說文夷平。經卒得蒼沒反。",
    "X37n0662_007:0422c23": "經聲[斯/瓦]蘇奚反埤蒼云瓦聲散也作嘶者非。",
    "X37n0662_007:0422c24": "蜱麻字宜作[卄/毗]三蒼布迷反艸名呂靜韻集云[卄/毗]麻",
    "X37n0662_007:0423a01": "其形似樹經文作蜱音脾螳螂子也非此所用。",
    "X37n0662_007:0423a02": "經爆裂方孝補角普剝三反說文爆灼也謂皮散起",
    "X37n0662_007:0423a03": "經婆師華正云婆利史迦此云雨以此華雨時開故",
    "X37n0662_007:0423a04": "經是名曰恒非不恒者以人天趣必歸磨滅故身壞",
    "X37n0662_007:0423a05": "命終是恒定法而喻解脫滅惑離苦是恒定故。",
    "X37n0662_007:0423a06": "彼此相對者對生死此岸說涅槃彼岸此相待義也",
    "X37n0662_007:0423a07": "若雙非下若絕待者生死涅槃一如無二故云如非",
    "X37n0662_007:0423a08": "彼此。",
    "X37n0662_007:0423a09": "此彼既去者謂相待既去故以雙非結顯絕待之名",
    "X37n0662_007:0423a10": "例如下舉例既許絕待涅槃理非小大而結名大般",
    "X37n0662_007:0423a11": "涅槃故可例今絕待解脫非彼非此而結為彼岸也",
    "X37n0662_007:0423a12": "經畏虎墮井畏生死虎墮涅槃井即小乘解脫故大",
    "X37n0662_007:0423a13": "解脫不爾也。",
    "X37n0662_007:0423a14": "經而子堅實者反迷成悟如從竹生子。",
    "X37n0662_007:0423a15": "經增益於我者理智自在名我。",
    "X37n0662_007:0423a16": "經食已而吐食涅槃吐諸有。",
    "X37n0662_007:0423a17": "經七葉中無者七葉華臭決定無香解脫法中無煩",
    "X37n0662_007:0423a18": "惱香。",
    "X37n0662_007:0423a19": "經脩無我自小入大故曰入中汲引小乘也。",
    "X37n0662_007:0423a20": "隨順於師譬智順於理。",
    "X37n0662_007:0423a21": "取四鈍者義通界外方合經旨。",
    "X37n0662_007:0423a22": "因斷多分者破十一品無明故。",
    "X37n0662_007:0423a23": "果斷一分者妙覺唯破一品故。",
    "X37n0662_007:0423a24": "皆稱佛智者四十二位悉圓證故。",
    "X37n0662_007:0423b01": "皆非斷非不斷者如法界理不當二途不斷性惡而",
    "X37n0662_007:0423b02": "斷脩惡即脩是性全事而理故云斷即不斷。",
    "X37n0662_007:0423b03": "理外下生死反理故云外涅槃順理故云內。",
    "X37n0662_007:0423b04": "有所得諸道者以有所得釋塞字義封執四句名有",
    "X37n0662_007:0423b05": "所得。",
    "X37n0662_007:0423b06": "若我下經文但列三句者以兩亦只是我無我相對",
    "X37n0662_007:0423b07": "故。四句皆除名無所得。",
    "X37n0662_007:0423b08": "理內之我者即法身自在即理內我四句執計名理",
    "X37n0662_007:0423b09": "外我。",
    "X37n0662_007:0423b10": "即是雙非者斷之一字是能非中道塞諸道三字是",
    "X37n0662_007:0423b11": "所非二邊。",
    "X37n0662_007:0423b12": "經所謂下列塞諸道耳。",
    "X37n0662_007:0423b13": "我即有邊無我即空兩亦是有雙非是空。",
    "X37n0662_007:0423b14": "明哲自見者哲智也。",
    "X37n0662_007:0423b15": "經不空空者有四德故不空脫二死故是空尼犍無",
    "X37n0662_007:0423b16": "四德故空又非解脫故曰空空。",
    "X37n0662_007:0423b17": "三跳他吊達澆二反謂懸擲也問經以三跳喻三諦",
    "X37n0662_007:0423b18": "何故疏主指此別結上文耶答據跳遠怖故對無疣",
    "X37n0662_007:0423b19": "三歸向正故對脫處此亦一往就義分文對之若論",
    "X37n0662_007:0423b20": "譬本譬法三跳離怖必有所歸則亦結脫處三歸向",
    "X37n0662_007:0423b21": "正理合翻邪則亦結無疣。",
    "X37n0662_007:0423b22": "他解下以獦師喻魔外。",
    "X37n0662_007:0423b23": "怖鴿下引證歸僧去魔尚近身子習氣故鴿戰怖習",
    "X37n0662_007:0423b24": "氣即煩惱魔也。",
    "X37n0662_007:0423c01": "前是下此文對後論義故云前也。",
    "X37n0662_007:0423c02": "文云怖畏生死等者即怖二死歸三德此明即一而",
    "X37n0662_007:0423c03": "三是三字義。",
    "X37n0662_007:0423c04": "以三下即三歸一故曰三歸是歸字義。",
    "X37n0662_007:0423c05": "經佛名為覺等者佛即能觀智故受覺名法是所觀",
    "X37n0662_007:0423c06": "境故名不覺境智和合覺即不覺不覺即覺十界依",
    "X37n0662_007:0423c07": "正悉我自心三寶一體其義皎爾。",
    "X37n0662_007:0423c08": "經虗空名非善者遠法師云非戒定慧中行善也謂",
    "X37n0662_007:0423c09": "法性空體是勝義善攝寶師云是無記性故對佛說",
    "X37n0662_007:0423c10": "名非善。",
    "X37n0662_007:0423c11": "經摩訶波闍此云大愛道瞿曇彌亦憍曇彌此云眾",
    "X37n0662_007:0423c12": "主出家為眾生故是佛姨母佛生七日母便命終波",
    "X37n0662_007:0423c13": "闍乳養佛後出家波闍憶戀手自織成金縷之氎待",
    "X37n0662_007:0423c14": "佛還宮擬用奉佛佛後還宮遂用奉獻佛時告曰恩",
    "X37n0662_007:0423c15": "愛心施無大功德當供養僧若供養僧即供三歸故",
    "X37n0662_007:0423c16": "今舉波闍次問佛後為解。",
    "X37n0662_007:0423c17": "初領旨者即經是義二字也。",
    "X37n0662_007:0423c18": "云何下者復應引上是義二字連云何字說之亦兩",
    "X37n0662_007:0423c19": "向取文耳。",
    "X37n0662_007:0423c20": "經是事不然者無生無滅其辭雖同其義全別以頑",
    "X37n0662_007:0423c21": "空無知解脫有知故也。",
    "X37n0662_007:0423c22": "經迦蘭陀亦云迦蘭馱迦下云迦蘭迦是也鳥名其",
    "X37n0662_007:0423c23": "形如鵲。",
    "X37n0662_007:0423c24": "經身亦不同者以佛但云聲不同故故以身同為難",
    "X37n0662_007:0424a01": "或言一三者即一而三是昔別相。",
    "X37n0662_007:0424a02": "或言三一者即三而一是今同體。",
    "X37n0662_007:0424a03": "害佛下以空譬身如逆罪成空不可喻如身不壞。",
    "X37n0662_007:0424a04": "經糓[卄/積]子四反埤蒼[卄/積]積也。",
    "X37n0662_007:0424a05": "經領解中具領三義如來至處是領上解脫處境智",
    "X37n0662_007:0424a06": "相應也處若無盡是橫周壽命無盡是竪窮即領上",
    "X37n0662_007:0424a07": "性廣博包攝無外也處壽既俱無盡則患累都除即",
    "X37n0662_007:0424a08": "領上無瘡疣也已蒙廣說三義故今具領其旨。",
    "X37n0662_007:0424a09": "四依品",
    "X37n0662_007:0424a10": "釋題中初略釋一切世間者謂九界三種世間依憑",
    "X37n0662_007:0424a11": "佛界四人得益也。",
    "X37n0662_007:0424a12": "憑有下廣釋文具四悉皆以今昔相對以昔教制不",
    "X37n0662_007:0424a13": "依人今經依人故須相對以成四義憑自即昔教憑",
    "X37n0662_007:0424a14": "他即今經。",
    "X37n0662_007:0424a15": "若唯下顯昔非若憑下明今是問昔令依法依義等",
    "X37n0662_007:0424a16": "本名四依何云不名為依答但得名四依不得名四",
    "X37n0662_007:0424a17": "依人以今云四者悉約人故。",
    "X37n0662_007:0424a18": "兼得法者昔簡無法之人故令不依今人有法故得",
    "X37n0662_007:0424a19": "依憑。",
    "X37n0662_007:0424a20": "利益義強者即赴他樂欲是世界益。",
    "X37n0662_007:0424a21": "直論下明昔若得下明今人若得法此人可依依人",
    "X37n0662_007:0424a22": "即依法故人必有法得法即是理善發生故屬為人",
    "X37n0662_007:0424a23": "人雜真偽者鹿苑初興外道猶盛儻令依人恐親賊",
    "X37n0662_007:0424a24": "住故須依四諦真法以簡外道偽人所說既邪不以",
    "X37n0662_007:0424b01": "形親所說苟正不以形疎。",
    "X37n0662_007:0424b02": "法混大小者昔已施小今方說大大雖會少而小教",
    "X37n0662_007:0424b03": "猶存故真空涅槃之名大小淆混新學初機無以甄",
    "X37n0662_007:0424b04": "別故令依大人簡小法人既大乘則所說非小。",
    "X37n0662_007:0424b05": "今依下對昔顯今昔不依人是簡邪人今令依人是",
    "X37n0662_007:0424b06": "依正人故此正人必有正法依憑取解以破邪小即",
    "X37n0662_007:0424b07": "對治義。",
    "X37n0662_007:0424b08": "法亦不徧者既捨人依法非但人處無法亦是法不",
    "X37n0662_007:0424b09": "該人故云不徧且法是真空空本一致故無二別若",
    "X37n0662_007:0424b10": "捨人求法何異捨此虗空以求彼空。",
    "X37n0662_007:0424b11": "人即秉法者人處有法妙理統收既無取捨有入理",
    "X37n0662_007:0424b12": "益。",
    "X37n0662_007:0424b13": "是用下總結。",
    "X37n0662_007:0424b14": "四果非正人者以大斥小故云非正。",
    "X37n0662_007:0424b15": "不得(至)之像者既在滅後若作佛形便濫佛出。",
    "X37n0662_007:0424b16": "餘像難者者若言作四果像化道易行則應作餘九",
    "X37n0662_007:0424b17": "界像化道難行也若言難行何故首楞嚴三昧經中",
    "X37n0662_007:0424b18": "明菩薩住楞嚴三昧現種種身化眾生耶。",
    "X37n0662_007:0424b19": "通論(至)四果者通論則現十界身無方利物別存則",
    "X37n0662_007:0424b20": "示四果像滅後弘通。",
    "X37n0662_007:0424b21": "自有下雖許通論悉作而順前問且以四依對如來",
    "X37n0662_007:0424b22": "四果各成四句共成八句約數雖八其實有七以四",
    "X37n0662_007:0424b23": "果不能為四依則是無四果為四依句也前四句中",
    "X37n0662_007:0424b24": "初句則是妙覺現八相也此亦本迹俱高次句即本",
    "X37n0662_007:0424c01": "是極果示為因人此亦本高迹下也如文殊本是古",
    "X37n0662_007:0424c02": "佛而於釋迦滅後結集宣通一性宗義即其人也三",
    "X37n0662_007:0424c03": "句即分真菩薩示為八相此如觀音應以佛身得度",
    "X37n0662_007:0424c04": "即現佛身此亦本下迹高也四句即是依其實證而",
    "X37n0662_007:0424c05": "言次位也此如馬鳴龍樹皆號菩薩也望前本迹俱",
    "X37n0662_007:0424c06": "高應是本迹俱下此第四句又為下對四果句中初",
    "X37n0662_007:0424c07": "句則須兩向取之次對四果明四句者前第四句於",
    "X37n0662_007:0424c08": "此成初即同前四中如來為如來句也次句如迦葉。",
    "X37n0662_007:0424c09": "阿難法華開顯已是分真滅後弘通還稱小聖則此",
    "X37n0662_007:0424c10": "句正是今品意也四句即如滅後小乘師也既小乘",
    "X37n0662_007:0424c11": "不能現大故無第三四果為四依句若據現文的唯",
    "X37n0662_007:0424c12": "六句若以四依為四依句兩向取之則有七句總舉",
    "X37n0662_007:0424c13": "則八問若言四果不能為四依像者且天魔尚為毱",
    "X37n0662_007:0424c14": "多變為佛形豈羅漢神通不能變身為菩薩耶答雖",
    "X37n0662_007:0424c15": "能變勝身不能說大法今品正依有法之人故云不",
    "X37n0662_007:0424c16": "能耳。",
    "X37n0662_007:0424c17": "今取一途者則取化道易行故然若曉此文各開四",
    "X37n0662_007:0424c18": "句方識付法藏傳二十四祖俱是四依大士而說其",
    "X37n0662_007:0424c19": "人或小或大即是四依為四依四依為四果二句所",
    "X37n0662_007:0424c20": "收或是如來為四依則具三句乃至此方古德果是",
    "X37n0662_007:0424c21": "小乘而弘大法者其例亦爾。",
    "X37n0662_007:0424c22": "今從(至)四依者涅槃即所證之理四依即能證之人",
    "X37n0662_007:0424c23": "雖所證理同而能證位別即理而事故云從涅槃開",
    "X37n0662_007:0424c24": "出四依。",
    "X37n0662_007:0425a01": "合則(至)是佛者四依位殊一理無異皆稱即佛佛即",
    "X37n0662_007:0425a02": "涅槃故云合則還是佛此乃即事而理也。",
    "X37n0662_007:0425a03": "是佛下多為四依三字蓋昧者妄添未治本云合則",
    "X37n0662_007:0425a04": "還是如來亦無為四依三宇荊溪但改如來為佛耳",
    "X37n0662_007:0425a05": "問何下初令阿含昔教後令即是今品答中初出世",
    "X37n0662_007:0425a06": "即道樹初成。",
    "X37n0662_007:0425a07": "今人鈍者正於滅後人根不如佛世故制依人言今",
    "X37n0662_007:0425a08": "人者滅後四依化世是今品所談故曰今人。",
    "X37n0662_007:0425a09": "文云下顯今亦令依法非獨依人法性是法如來是",
    "X37n0662_007:0425a10": "人。",
    "X37n0662_007:0425a11": "三十心前者即十信位也以未破見思故是弟子。",
    "X37n0662_007:0425a12": "是師位者以三十心中斷二惑故即初依也。",
    "X37n0662_007:0425a13": "皆師位者謂四依皆是師位。",
    "X37n0662_007:0425a14": "成論下約十住十行而以四番分師弟位。",
    "X37n0662_007:0425a15": "六心已前者六住已前斷思未盡故是弟子。",
    "X37n0662_007:0425a16": "七位下即七住斷思盡故得是師位。",
    "X37n0662_007:0425a17": "十二心即第二行。",
    "X37n0662_007:0425a18": "道種終心者出假位極故也此成論師四番定初依",
    "X37n0662_007:0425a19": "位極至十行即以十迴向去配後三依。",
    "X37n0662_007:0425a20": "初有煩惱等者即中論師消會經文以經說初依具",
    "X37n0662_007:0425a21": "煩惱性故彼謂初住方破一品存者尚多故云有也",
    "X37n0662_007:0425a22": "由具惑多故則無究竟涅槃。",
    "X37n0662_007:0425a23": "後有下涅槃究竟在不久故云有微細無明唯一品",
    "X37n0662_007:0425a24": "故云無。",
    "X37n0662_007:0425b01": "初後下以四十位皆有上地無明皆已分顯中理。",
    "X37n0662_007:0425b02": "他人下以於初地立二依故。",
    "X37n0662_007:0425b03": "中論下彼以初住破無明即是圓義若以初住配初",
    "X37n0662_007:0425b04": "依位則未全當。",
    "X37n0662_007:0425b05": "成論下若三十心中立初依者其義可然以初依具",
    "X37n0662_007:0425b06": "煩惱故但論師第四義初依極齊十行二依即十向",
    "X37n0662_007:0425b07": "十向仍具無明豈是二依須知經明二依已破別惑",
    "X37n0662_007:0425b08": "故云於中立依即是斥其於三十心中立二依有過",
    "X37n0662_007:0425b09": "耳別教二依定在初地圓在初住彼云十向故乖二",
    "X37n0662_007:0425b10": "教。",
    "X37n0662_007:0425b11": "今約下今師判位。",
    "X37n0662_007:0425b12": "地上(至)三依者者即初地至六地為二依七至九為",
    "X37n0662_007:0425b13": "三依十為四依。",
    "X37n0662_007:0425b14": "就圓下示圓位通別。四十心共作者十信為初十",
    "X37n0662_007:0425b15": "住為二行向為三地等為四。",
    "X37n0662_007:0425b16": "別者下以圓破惑位長故此配位。",
    "X37n0662_007:0425b17": "餘皆例爾者即行向地各各分對三依皆例十住但",
    "X37n0662_007:0425b18": "初依一位定在十信以經云有人出世具煩惱性是",
    "X37n0662_007:0425b19": "名第一其位則定。",
    "X37n0662_007:0425b20": "初依唯弟子者以別惑全在故。",
    "X37n0662_007:0425b21": "後依唯師者居分真之頂故。",
    "X37n0662_007:0425b22": "亦師亦弟子者望下稱師望上稱弟子。",
    "X37n0662_007:0425b23": "不令他緣者不令魔外凡小擾亂己行也此如毱多",
    "X37n0662_007:0425b24": "降魔龍樹破外則是於有法處能護也。",
    "X37n0662_007:0425c01": "於無下此如摩騰入漢僧會來吳則是於無法處建",
    "X37n0662_007:0425c02": "立也又有小無大處建立大乘益他中由前自無擾",
    "X37n0662_007:0425c03": "故令他增上由自興顯故使他見聞由自住持故他",
    "X37n0662_007:0425c04": "依止。",
    "X37n0662_007:0425c05": "不得(至)惱事者通惑已斷則無界內現行之事別惑",
    "X37n0662_007:0425c06": "被伏事亦不起但有別惑性在名具煩惱性問別惑",
    "X37n0662_007:0425c07": "事者何等是耶答理即凡夫不了自心徧處起著名",
    "X37n0662_007:0425c08": "別惑事今別圓內凡達了諸法無非佛性名伏別惑",
    "X37n0662_007:0425c09": "不起妄執名事不起。",
    "X37n0662_007:0425c10": "初地(至)六地者以教道所談則初地名見道二至六",
    "X37n0662_007:0425c11": "名脩道七至十名無學道故二依位齊脩道也。",
    "X37n0662_007:0425c12": "准通下二依既約通判則知初依位在性地所以但",
    "X37n0662_007:0425c13": "約三教判者以經明二依已去皆破惑故三藏菩薩",
    "X37n0662_007:0425c14": "煩惱全在故不約之又三藏教理俱權別教教權理",
    "X37n0662_007:0425c15": "實通教通別通圓故釋四依唯後三教。",
    "X37n0662_007:0425c16": "見地下見地與初果齊薄地已斷欲思六品故得薄",
    "X37n0662_007:0425c17": "名。",
    "X37n0662_007:0425c18": "若准下如金光明帝王經說圓人有一生超登十地",
    "X37n0662_007:0425c19": "之義故欲界身在尚有虎根之難例知通教亦有一",
    "X37n0662_007:0425c20": "生至第六離欲第七已辦地者故有未離欲界肉身",
    "X37n0662_007:0425c21": "之人。",
    "X37n0662_007:0425c22": "注云云者意在於此然文中[門@封]略應云見地至離欲",
    "X37n0662_007:0425c23": "地是二依若第七地屬第三依也。",
    "X37n0662_007:0425c24": "是八九地者應云七八九地文略七字圓云八住亦",
    "X37n0662_007:0426a01": "是略舉。",
    "X37n0662_007:0426a02": "准小下以三依人外現阿那含像故且準小乘判位",
    "X37n0662_007:0426a03": "則阿那含此云不還即不還生欲界也。",
    "X37n0662_007:0426a04": "準大下且約通教七地正是三依則思惑究盡與羅",
    "X37n0662_007:0426a05": "漢齊故不還三界。",
    "X37n0662_007:0426a06": "云云者若約別圓則不還變易然此三依既約大小",
    "X37n0662_007:0426a07": "以解名義則前二後一例亦應爾如初果逆流在小",
    "X37n0662_007:0426a08": "可解別圓則逆變易之流也。",
    "X37n0662_007:0426a09": "第四下約通是八地別圓即十地十住。",
    "X37n0662_007:0426a10": "注云云者如前約分真四十位各作三依以對住前",
    "X37n0662_007:0426a11": "為初依等。",
    "X37n0662_007:0426a12": "戒慧二學者經從若有人至正法戒學也從佛至文",
    "X37n0662_007:0426a13": "義慧學也。",
    "X37n0662_007:0426a14": "化他者即經云轉為他人已去說八大覺是生善教",
    "X37n0662_007:0426a15": "令悔懺是破惡。",
    "X37n0662_007:0426a16": "總而下即指經文善知去二句是約權實總結謂自",
    "X37n0662_007:0426a17": "行化他悉有權實也。",
    "X37n0662_007:0426a18": "遺教經者問馬鳴遺教經論判為大乘而天台智者",
    "X37n0662_007:0426a19": "於法華玄中判屬小乘云何會通答是析法六度故",
    "X37n0662_007:0426a20": "云大非談常辨性故云小以初教三乘同名小故。",
    "X37n0662_007:0426a21": "以凡簡聖者即初二句以聖簡凡即次二句以因簡",
    "X37n0662_007:0426a22": "果即後二句。",
    "X37n0662_007:0426a23": "而定下釋三番簡意謂前二番顯初依是內凡非分",
    "X37n0662_007:0426a24": "聖後一番顯初依是菩薩因人非佛果人有本於是",
    "X37n0662_007:0426b01": "凡字上多初字文悞也。",
    "X37n0662_007:0426b02": "用共地釋之者佛以通教位釋此乃名通義圓也疏",
    "X37n0662_007:0426b03": "解八人有二義初謂八人即是八忍故云是斷道即",
    "X37n0662_007:0426b04": "前十五心也。",
    "X37n0662_007:0426b05": "又從下從第十佛地逆數向前即八人地正當第八",
    "X37n0662_007:0426b06": "別惑等者即初住破無明顯中道也若約名通義圓",
    "X37n0662_007:0426b07": "則是八人見地也。",
    "X37n0662_007:0426b08": "脩道下即分證涅槃由住前脩道而得。",
    "X37n0662_007:0426b09": "心純是法者以無功用道自然流入故無非法。",
    "X37n0662_007:0426b10": "舊云下古人二釋初約三界即欲界定為第一色定",
    "X37n0662_007:0426b11": "為第二無色為第三次約四忍即以伏順合為第一",
    "X37n0662_007:0426b12": "無生第二寂滅第三。",
    "X37n0662_007:0426b13": "以前簡後者以前初依簡後二依則阿那正是第二。",
    "X37n0662_007:0426b14": "以後簡前等者第二即四依第三即三依。",
    "X37n0662_007:0426b15": "準小下引小乘例釋如阿育王經以身子為第二世",
    "X37n0662_007:0426b16": "尊等。",
    "X37n0662_007:0426b17": "此人者正指第二依人然依疏主所釋義已盡善今",
    "X37n0662_007:0426b18": "以管見聊助一釋應知經文正明二依則以本位為",
    "X37n0662_007:0426b19": "第一故三依去本依當第二四依當第三也。",
    "X37n0662_007:0426b20": "古來下重引二家河西之意即是果上從因受稱故",
    "X37n0662_007:0426b21": "第四依從三依昇進而得故使第四且名第三下二",
    "X37n0662_007:0426b22": "例爾觀師乃合四成三曲消經語。",
    "X37n0662_007:0426b23": "凡聖兩人者凡即初依聖即二依。",
    "X37n0662_007:0426b24": "依增下即觀師引所憑之文。",
    "X37n0662_007:0426c01": "同是功用者此二同破欲思未盡但名功用三依已",
    "X37n0662_007:0426c02": "離欲界且名無功。",
    "X37n0662_007:0426c03": "亦不應等者正破觀師既於初依已破通惑尚齊羅",
    "X37n0662_007:0426c04": "漢豈得依增一將二依作實行初果等釋耶。",
    "X37n0662_007:0426c05": "經客塵等者僧宗云三界外惑為舊三界內惑為客",
    "X37n0662_007:0426c06": "不藏下藏平聲。經云真實舍利即是法身則知應",
    "X37n0662_007:0426c07": "身肉骨名虗偽舍利也。",
    "X37n0662_007:0426c08": "骨肉下明昔施權覆實今法下明今開權顯實。",
    "X37n0662_007:0426c09": "經云我者即是邪我云無我者即是中道不思議空",
    "X37n0662_007:0426c10": "無二邊之我。",
    "X37n0662_007:0426c11": "經不久成菩提者即指究竟菩提耳。",
    "X37n0662_007:0426c12": "初文下釋證相中點出羅漢名含三義。",
    "X37n0662_007:0426c13": "果喪即無生義餘如文。",
    "X37n0662_007:0426c14": "不教菩薩降者自能體達魔界佛界一如無二故。",
    "X37n0662_007:0426c15": "經我今不依等者意謂如佛昔說魔尚能為佛像豈",
    "X37n0662_007:0426c16": "况四依是故我今依法即得何用依此四人。",
    "X37n0662_007:0426c17": "經面部圓滿者部應作輔後人妄改為部也左傳曰",
    "X37n0662_007:0426c18": "輔車相依脣亡齒寒先儒解云輔謂頰輔車謂牙車",
    "X37n0662_007:0426c19": "周易云咸其輔頰舌孔頴達曰輔頰俱為口旁之肉",
    "X37n0662_007:0426c20": "大論三十二云方頰車相是也。",
    "X37n0662_007:0426c21": "經汝當檢挍者令依小乘法義撿校也如來昔為美",
    "X37n0662_007:0426c22": "音說四諦彼悟初果如來去後魔來惑亂化作佛身",
    "X37n0662_007:0426c23": "告言長者我向為汝說法不盡於四諦外更有一種",
    "X37n0662_007:0426c24": "神我諦在長者推尋都無是理遂往白佛佛即教之",
    "X37n0662_007:0427a01": "若魔作佛汝當撿驗知已降伏。",
    "X37n0662_007:0427a02": "崔師羅新云具史羅。一然問者然猶許可也。",
    "X37n0662_007:0427a03": "智照下令依今教用實智圓信。",
    "X37n0662_007:0427a04": "於佛下以佛况魔權實二教俱佛所說尚須簡權信",
    "X37n0662_007:0427a05": "實况復餘人魔魔外等。",
    "X37n0662_007:0427a06": "偷狗者偷謂盜賊狗謂狗犬世此二物皆好乘暗私",
    "X37n0662_007:0427a07": "入人舍。",
    "X37n0662_007:0427a08": "五屍者未見文相傳死狗死虵死人死猪死狐也。",
    "X37n0662_007:0427a09": "五處謂頭及兩手兩足也若付法藏傳及阿育王經",
    "X37n0662_007:0427a10": "皆云三屍繫項不云五繫也故彼經第五云毱多說",
    "X37n0662_007:0427a11": "法魔王化作天女作天妓樂惑亂人心未得道者心",
    "X37n0662_007:0427a12": "皆惑著乃至無有一人得道毱多入定觀察魔便以",
    "X37n0662_007:0427a13": "華鬘着毱多項上尊者即觀知魔所作尊者作是念",
    "X37n0662_007:0427a14": "魔數壞我說法佛何不降觀佛本意欲使毱多而調",
    "X37n0662_007:0427a15": "伏之毱多即以三種死屍一者死虵二者死狗三者",
    "X37n0662_007:0427a16": "死人以此三種化作華鬘即往魔所魔即申頭受鬘",
    "X37n0662_007:0427a17": "多以三屍結於魔項魔見三屍着項而作是言豈應",
    "X37n0662_007:0427a18": "捉是死屍著我項頸耶尊者言如比丘不應著華鬘",
    "X37n0662_007:0427a19": "而汝著之亦知汝不應以死屍繫項而我繫之乃至",
    "X37n0662_007:0427a20": "魔自力不解乃詣梵王求解梵王答言十力世尊弟",
    "X37n0662_007:0427a21": "子所作我力微弱終不能解魔乃歸依毱多毱多語",
    "X37n0662_007:0427a22": "言先當與汝作要然當為解從今日後至于法盡更",
    "X37n0662_007:0427a23": "不聽女惱亂比丘魔曰當受尊教乃至令魔現作佛",
    "X37n0662_007:0427a24": "身魔言我本曾現佛形誑首羅長者彼時所作今為",
    "X37n0662_007:0427b01": "汝作(云云)與付法藏大同。",
    "X37n0662_007:0427b02": "五不淨謂種子不淨等如釋列眾記文。",
    "X37n0662_007:0427b03": "五門即苦等四及寂滅也。",
    "X37n0662_007:0427b04": "經若能如是等者謂佛令依四真諦法檢校於魔自",
    "X37n0662_007:0427b05": "近涅槃何必依人。",
    "X37n0662_007:0427b06": "言大般涅槃者且執昔日真空名為大耳。",
    "X37n0662_007:0427b07": "經未必可信者恐魔現作四人故。",
    "X37n0662_007:0427b08": "雖天而肉者雖有天眼徹山壁障而不徹心性之理",
    "X37n0662_007:0427b09": "何殊凡夫肉眼以俱不徹理故。",
    "X37n0662_007:0427b10": "雖肉而佛者學大乘者雖是肉眼既達妙理故即肉",
    "X37n0662_007:0427b11": "眼而是佛眼達魔即佛凡所有相皆是虗妄如是觀",
    "X37n0662_007:0427b12": "者魔無能為。",
    "X37n0662_007:0427b13": "注云云者聲聞已得慧眼但見偏空不見中道故與",
    "X37n0662_007:0427b14": "天肉二眼同不徹理經文從初且舉天肉佛教聲聞",
    "X37n0662_007:0427b15": "中釋譬皆依昔教不應濫用圓義。",
    "X37n0662_007:0427b16": "勇徤譬佛性者文剩性字只應云譬佛所謂佛具無",
    "X37n0662_007:0427b17": "畏稱曰勇徤十力摧邪說為威猛。",
    "X37n0662_007:0427b18": "念處如弓者下乘脩行道品念處最初其猶將射必",
    "X37n0662_007:0427b19": "先執弓應以彎時喻正勤五善根生喻如箭發又根",
    "X37n0662_007:0427b20": "深難拔亦如箭也運通化物如矟刺人疏闕長鉤應",
    "X37n0662_007:0427b21": "喻四辨。",
    "X37n0662_007:0427b22": "教戒者持戒嚴防豈怖毀犯。",
    "X37n0662_007:0427b23": "視他者即經云視人天也無漏三昧輕弱邪外。",
    "X37n0662_007:0427b24": "教慧者真慧觀察是名勇徤。",
    "X37n0662_007:0427c01": "經種種器杖者杖經典釋文直亮反左傳曰杖戈而",
    "X37n0662_007:0427c02": "先。",
    "X37n0662_007:0427c03": "大呼者呼虗故反恐他也招彼曰呼(平聲)。",
    "X37n0662_007:0427c04": "五諦下於諦陰界入之外皆計神我故也。",
    "X37n0662_007:0427c05": "經不生憂怖者如美音之檢察毱多之五繫也。",
    "X37n0662_007:0427c06": "經下從他習者下同怯弱者依附他人習持弓等也。",
    "X37n0662_007:0427c07": "內乘下解第二段釋不降經文也。",
    "X37n0662_007:0427c08": "外憑佛力者即指已曾供養去經文也。",
    "X37n0662_007:0427c09": "經如彼藥力者依經脩觀一切唯心不畏眾魔如藥",
    "X37n0662_007:0427c10": "消毒。",
    "X37n0662_007:0427c11": "經憋惡者脾滅反方言憋惡也郭璞云急性也。",
    "X37n0662_007:0427c12": "經或以眼視等者僧護經說有四種毒龍謂視噓聲",
    "X37n0662_007:0427c13": "觸今略舉二。",
    "X37n0662_007:0427c14": "聲聞受化者如今經及楞嚴中阿難為魔所罥也經",
    "X37n0662_007:0427c15": "以師子虎豹等以喻聲聞。",
    "X37n0662_007:0427c16": "喪命下失小乘善根即受化也此據初心以說問向",
    "X37n0662_007:0427c17": "以龍喻魔師子等喻聲聞今降魔中以呪力調伏亦",
    "X37n0662_007:0427c18": "及師子等應是降聲聞耶答小受魔化已是魔屬故",
    "X37n0662_007:0427c19": "大乘呪力皆令柔善。",
    "X37n0662_007:0427c20": "還本乃至發心者非但還復小善亦發大心。",
    "X37n0662_007:0427c21": "經怖畏魔事者斷見愛取菩提是怖煩惱魔故下經",
    "X37n0662_007:0427c22": "云於諸煩惱而生怖畏也捨生死求涅槃是怖陰死",
    "X37n0662_007:0427c23": "兩魔由怖此三故怖天魔。",
    "X37n0662_007:0427c24": "經乃生怖畏者大機發也怖無為深坑樂實相平地",
    "X37n0662_007:0428a01": "經而作障礙者不執小謗大也。",
    "X37n0662_007:0428a02": "出時下是時即滅後非時即佛世。",
    "X37n0662_007:0428a03": "飽德下稟法開悟德著道成如豐如飽當此之世豈",
    "X37n0662_007:0428a04": "假四依無醫譬上佛滅無藥譬上法衰。",
    "X37n0662_007:0428a05": "正像末者正像各千年末法一萬年義如前記。",
    "X37n0662_007:0428a06": "經純善眾生即四依也。",
    "X37n0662_007:0428a07": "經說不同下諸經異說不出此五。",
    "X37n0662_007:0428a08": "一云下次第列出蓋由下和會也。",
    "X37n0662_007:0428a09": "機緣濃厚者則見正像奢遠機緣淡薄者則見正像",
    "X37n0662_007:0428a10": "短促若據大愛道尼經說度女人出家滅五百年正",
    "X37n0662_007:0428a11": "法制行八敬復得千年。",
    "X37n0662_007:0428a12": "優波下育王經亦云毱多念曰我今雖見法身不覩",
    "X37n0662_007:0428a13": "如來色身相好有一比丘尼年百二十合得知之今",
    "X37n0662_007:0428a14": "當往問於是令人先報云尊者欲來尼乃入定觀之",
    "X37n0662_007:0428a15": "知問佛在時事從定出已滿鉢盛油置於戶後尊者",
    "X37n0662_007:0428a16": "入房推門不覺傾油數滴既問訊請坐已問佛在日",
    "X37n0662_007:0428a17": "教化有情何如今日尼曰豈不聞有六群耶答曰斯",
    "X37n0662_007:0428a18": "為麤暴之人何足言說尼曰彼雖麤暴佛在數入此",
    "X37n0662_007:0428a19": "房不曾傾油一滴明知今日羅漢不及六群毱多聞",
    "X37n0662_007:0428a20": "言深生慙耻尼安慰曰何用傷感世尊初日入滅二",
    "X37n0662_007:0428a21": "日不如三日已後轉復卑劣況於今日百有餘年去",
    "X37n0662_007:0428a22": "聖時遙何足可怪。",
    "X37n0662_007:0428a23": "毱多不能融會者僧祇律後序云佛泥洹後大迦葉",
    "X37n0662_007:0428a24": "集律藏為大師宗次阿難次未田地次舍那婆私皆",
    "X37n0662_007:0428b01": "具持八萬法藏次優波毱多世尊記無相佛而不具",
    "X37n0662_007:0428b02": "持八萬法藏於是遂有五部名生初曇摩掘多別為",
    "X37n0662_007:0428b03": "一部次彌沙塞次迦葉維次薩婆多於是五部竝立",
    "X37n0662_007:0428b04": "紛然競起各以自義為是時阿育王言我今何以測",
    "X37n0662_007:0428b05": "其是非於是問僧佛法斷事云何皆言法應從多王",
    "X37n0662_007:0428b06": "言若爾者當行籌知何眾多於是行籌取本眾籌者",
    "X37n0662_007:0428b07": "甚多以眾多故名摩訶僧祇摩訶僧祇者大眾也此",
    "X37n0662_007:0428b08": "以根本僧祇對前四部而為五也若準大集經說更",
    "X37n0662_007:0428b09": "有婆麤富羅部是則起計不同自分五部并根本僧",
    "X37n0662_007:0428b10": "祇乃成六部此乃佛滅百年也今云百一十六年乃",
    "X37n0662_007:0428b11": "據大天乖諍分為二部也謂向雖分五部並是聖人",
    "X37n0662_007:0428b12": "理和猶同一說戒後對大天乖諍事興分為二部即",
    "X37n0662_007:0428b13": "人法皆分向之六部悉名上座部(即窟內結集門人故取迦葉上座之",
    "X37n0662_007:0428b14": "號)大天所計名大眾部(大天是窟外結集之後裔故立大眾之名)。",
    "X37n0662_007:0428b15": "王作大會即阿育王也。澆醨者醨薄酒也。",
    "X37n0662_007:0428b16": "當知下迦葉阿難各二十年此二親覩佛化行法似",
    "X37n0662_007:0428b17": "佛故令法興。",
    "X37n0662_007:0428b18": "其年六十者以佛住世五十年故。",
    "X37n0662_007:0428b19": "四十年秉教者則年百二十也。",
    "X37n0662_007:0428b20": "過此下此據經云然後隱沒之言是不見始終人也",
    "X37n0662_007:0428b21": "迦葉長子者所有經法悉付迦葉利根智慧不同餘",
    "X37n0662_007:0428b22": "人。",
    "X37n0662_007:0428b23": "佛覺三昧者祇是佛加覺力如佛故名佛覺三昧由",
    "X37n0662_007:0428b24": "得此三昧故自能聞大論云阿難集法日自云佛初",
    "X37n0662_007:0428c01": "轉法輪我爾時不見如是展轉聞。",
    "X37n0662_007:0428c02": "經純食粟米者譬小乘人唯讚羅漢第一。",
    "X37n0662_007:0428c03": "經若是福人(至)不聞者明大乘人始從華嚴終至今",
    "X37n0662_007:0428c04": "經皆不聞無常苦等名也。",
    "X37n0662_007:0428c05": "粳粮譬常者以世人常食故。",
    "X37n0662_007:0428c06": "石蜜譬我者石蜜之性遇煖即軟遇冷即堅堅軟自",
    "X37n0662_007:0428c07": "在故以譬我。",
    "X37n0662_007:0428c08": "以求有心者即下經云為利養等五種過也又小機",
    "X37n0662_007:0428c09": "捨生死求涅槃離文字求解脫悉名求有。",
    "X37n0662_007:0428c10": "車載下即下經合云持是經典送至彼方也車即世",
    "X37n0662_007:0428c11": "間之車不約所表故屬事解。",
    "X37n0662_007:0428c12": "方便智曉者謂曲巧曉喻令悟大乘。",
    "X37n0662_007:0428c13": "大行訓之者以一心三觀而訓誨之汝等所行是菩",
    "X37n0662_007:0428c14": "薩道。",
    "X37n0662_007:0428c15": "為利是地獄有者以法易財是地獄因諂求虗譽故",
    "X37n0662_007:0428c16": "屬鬼因恃解凌他我慢自得是脩羅因欲他依止是",
    "X37n0662_007:0428c17": "好群聚屬畜生因將此妙典貿換餘經若小若外非",
    "X37n0662_007:0428c18": "解脫業徒成辯聰故是外道業也前四云有外道云",
    "X37n0662_007:0428c19": "業者望果名有就因稱業為有造業故得互明寄語",
    "X37n0662_007:0428c20": "後賢深宜自省弘通斯典作何有業能離四趣及以",
    "X37n0662_007:0428c21": "外道方逮佛因或起向心唯當自訟又此五過即九",
    "X37n0662_007:0428c22": "界因四趣如文應知外業含彼五界以餘經之語通",
    "X37n0662_007:0428c23": "諸教故若易戒善之經即人天因若易小乘三藏即",
    "X37n0662_007:0428c24": "二乘因若易方便大乘即菩薩因佛乘斥之咸名外",
    "X37n0662_007:0429a01": "道問既有五過何故經云無量菩薩耶答理即菩薩",
    "X37n0662_007:0429a02": "耳其猶通謂一切眾生為佛子也。",
    "X37n0662_007:0429a03": "王至深山者借前文喻來成今意。",
    "X37n0662_007:0429a04": "地即等者地是所依故譬理人能行地故譬行。",
    "X37n0662_007:0429a05": "餘八十下凡兩解初解不約正法延促但取正法將",
    "X37n0662_007:0429a06": "盡餘有八十年也次解先定延促。",
    "X37n0662_007:0429a07": "言一千五百者此據經說不同或云千年正法或云",
    "X37n0662_007:0429a08": "五百年正法也。",
    "X37n0662_007:0429a09": "未滅八十者若一千若五百但取未滅餘人十年在。",
    "X37n0662_007:0429a10": "分擘玄毫者玄謂黑色毫謂秋毫蓋喻深經妙義如",
    "X37n0662_007:0429a11": "黑色之隱奧秋毫之微細難以分別也。",
    "X37n0662_007:0429a12": "指南者博物志云黃帝戰蚩尤於涿鹿之野尤作百",
    "X37n0662_007:0429a13": "里霧使兵士迷方失所有智人造指南車於上作木",
    "X37n0662_007:0429a14": "人手常指南古今注云周公所作使越常氏載之以",
    "X37n0662_007:0429a15": "歸扶南也今以四依宣揚經義破迷指悟如彼車也",
    "X37n0662_007:0429a16": "宇宙者纂要云四方上下謂之宇往古來今謂之宙",
    "X37n0662_007:0429a17": "或謂天地為宇宙今謂分擘宣揚舒之則充滿法界",
    "X37n0662_007:0429a18": "卷之則莫知所有有無唯心開演在此。",
    "X37n0662_007:0429a19": "[怡台+藂]應作[恉匕+苗]說文才冬反慮也從心[苗/日]聲又音囟或作",
    "X37n0662_007:0429a20": "悰者亦悞當斯大任唯是四依尊妙之人耳。",
    "X37n0662_007:0429a21": "戒毀是命濁者由破殺戒受短命報又末法壽促之",
    "X37n0662_007:0429a22": "時人不持戒。",
    "X37n0662_007:0429a23": "五種法師者合受持為一但成五種。",
    "X37n0662_007:0429a24": "四河中大者恒沙長八萬四千由旬闊處四十里狹",
    "X37n0662_007:0429b01": "處十里方一肘直下至泥得一萬斛沙其沙細如麵",
    "X37n0662_007:0429b02": "若就行者謂聞而不謗等是所行之行也。",
    "X37n0662_007:0429b03": "四恒(至)則難者依今師判位三恒猶是初依四恒方",
    "X37n0662_007:0429b04": "是二依二依即初住位始破無明從凡入聖故云從",
    "X37n0662_007:0429b05": "惑取解故下經云發心畢竟二不別如是二心前心",
    "X37n0662_007:0429b06": "難只由從惑生解故難所以四恒但加一分五恒亦",
    "X37n0662_007:0429b07": "是二依而二住已上已證中道復入上位故是從解",
    "X37n0662_007:0429b08": "取解非無上惑以有真解故名從解此乃無功用道",
    "X37n0662_007:0429b09": "自然流入故加八分勝前七倍比前為易。",
    "X37n0662_007:0429b10": "六恒等者應先問云五恒既加四恒七倍何故六恒",
    "X37n0662_007:0429b11": "但加五恒四倍乃至八恒但加七恒二倍既並從取",
    "X37n0662_007:0429b12": "解豈前勝而後劣耶故答云更深細為難此謂顯理",
    "X37n0662_007:0429b13": "既深其惑轉細解義則難故倍前數少。",
    "X37n0662_007:0429b14": "如仕下喻上難易。",
    "X37n0662_007:0429b15": "太尉者齊軄儀云太尉司徒司空皆古官也應劭云",
    "X37n0662_007:0429b16": "自上安下曰尉魚豢曰太尉掌武事古者兵獄官皆",
    "X37n0662_007:0429b17": "以尉為名尉罻也言兵獄羅罻姧非又應劭云徒眾",
    "X37n0662_007:0429b18": "也司徒主人眾也空穴也同空主土古者穴居主穿",
    "X37n0662_007:0429b19": "土為穴以居人也隋唐之世皆以太尉司徒司空為",
    "X37n0662_007:0429b20": "三公。",
    "X37n0662_007:0429b21": "丞相者管子曰黃帝得六相而天下治神明至堯得",
    "X37n0662_007:0429b22": "舜殷湯得仲虺伊尹高宗得傅說周有周公邵公秦",
    "X37n0662_007:0429b23": "悼王置丞相分甘茂樗里疾為之秦莊公以呂不韋",
    "X37n0662_007:0429b24": "為之二世以李斯趙高為之漢高祖以簫何為之後",
    "X37n0662_007:0429c01": "拜曹參代為丞相後漢以三公主丞相務建安中復",
    "X37n0662_007:0429c02": "置丞相宋又置相國齊以丞相贈官梁又置大冢宰",
    "X37n0662_007:0429c03": "隋曰內史又曰納言亦以他官參掌機密或知政事",
    "X37n0662_007:0429c04": "或平章軍國重事竝是宰相也漢書百官公卿表曰",
    "X37n0662_007:0429c05": "相國或相應劭曰丞者承也相者助也掌亟天子助",
    "X37n0662_007:0429c06": "理萬機今謂太尉之官歷軄可至故易丞相之任簡",
    "X37n0662_007:0429c07": "自帝心故難以喻合法大旨可知。",
    "X37n0662_007:0429c08": "此猶難解者舊師雖以難易消文而未定判其位故",
    "X37n0662_007:0429c09": "云難若以今明四依位判此亦易明。",
    "X37n0662_007:0429c10": "四依云云者仙慧於初依前立弟子位如前釋題判",
    "X37n0662_007:0429c11": "位中明。",
    "X37n0662_007:0429c12": "開善下二家皆用四種性判位則習種十住性種十",
    "X37n0662_007:0429c13": "行道種十向聖種十地。",
    "X37n0662_007:0429c14": "九恒但是前三是地前賢位故屬初依。",
    "X37n0662_007:0429c15": "若全下今師徵難二家也文中有進退兩難皆先牒",
    "X37n0662_007:0429c16": "彼義次今難他既以九恒俱在初依且經舉十六分",
    "X37n0662_007:0429c17": "是數之極故成一斤此之一斤為喻極果為喻因法",
    "X37n0662_007:0429c18": "汝若進取極果喻一斤者則應地前已是究竟以彼",
    "X37n0662_007:0429c19": "九恒俱初依故既已究竟後之三依復顯何法應云",
    "X37n0662_007:0429c20": "至二三四依文逸二字若稱至一斤牒彼義也謂退",
    "X37n0662_007:0429c21": "取初依似解以喻一斤也以二家皆用地前配初依",
    "X37n0662_007:0429c22": "故。",
    "X37n0662_007:0429c23": "此乃下今難。",
    "X37n0662_007:0429c24": "何關佛法者且經云不謗是法等正指果德涅槃以",
    "X37n0662_007:0430a01": "為是法既一斤唯是初依所解則何關果佛法耶。",
    "X37n0662_007:0430a02": "今明下今師釋義乃取一斤正喻果法故四依所得",
    "X37n0662_007:0430a03": "分證階差則以九恒具收四位。",
    "X37n0662_007:0430a04": "一分八分為二依者定位既爾若解其義還依舊釋",
    "X37n0662_007:0430a05": "謂從惑取解等也但舊師不明其位故向疏主斥云",
    "X37n0662_007:0430a06": "猶難耳故知舊釋義不全非若仙慧等三義位全失",
    "X37n0662_007:0430a07": "文云下經既顯云具足豈非十六分全此以十地等",
    "X37n0662_007:0430a08": "覺已至極果之邊一生即入故名具足故今判位方",
    "X37n0662_007:0430a09": "了經旨。",
    "X37n0662_007:0430a10": "凞連已前者則是理即及名字入也問名字位人豈",
    "X37n0662_007:0430a11": "有謗耶答觀行未成或遇事起謗。",
    "X37n0662_007:0430a12": "其獨拒逆下合云三惡也恐是文略。",
    "X37n0662_007:0430a13": "不信下即總結謂初一惡是不信佛故言滅快二惡",
    "X37n0662_007:0430a14": "是不信僧故捨戒三惡是不信法故拒大乘。",
    "X37n0662_007:0430a15": "謗相者此三顯然可以覽別故云相也。",
    "X37n0662_007:0430a16": "經木頭幡者喻無用也。",
    "X37n0662_007:0430a17": "互舉一邊者經明自行云具足無量功德乃能信是",
    "X37n0662_007:0430a18": "大乘此舉已生善增長也經明化他乃云其人聞已",
    "X37n0662_007:0430a19": "過去惡業除滅此舉已生惡滅也既已生善增長必",
    "X37n0662_007:0430a20": "未生令生既已生惡除滅必未生惡不生各舉一條",
    "X37n0662_007:0430a21": "故云互舉又自行亦滅惡而且明生善化他亦生善",
    "X37n0662_007:0430a22": "且明滅惡亦是互舉。",
    "X37n0662_007:0430a23": "經讐郄正應作隟丘逆反舋也。",
    "X37n0662_007:0430a24": "作無戒譬者即經云未得受沙彌十戒也沙彌云息",
    "X37n0662_007:0430b01": "慈謂息惡行慈故也十戒名相如觀經疏。",
    "X37n0662_007:0430b02": "始自凡夫發心者即以無戒譬名字觀行發圓心人",
    "X37n0662_007:0430b03": "也。",
    "X37n0662_007:0430b04": "階十住者此乃名別義圓十地即圓十住三十心即",
    "X37n0662_007:0430b05": "當六根故十住之言正指六根似位。",
    "X37n0662_007:0430b06": "雖未下假名五品雖麤垢未落而落在不久故云位",
    "X37n0662_007:0430b07": "階十住即是二即因中說相似果也。",
    "X37n0662_007:0430b08": "上惡下三報以生望生一往是橫三障約次第前後",
    "X37n0662_007:0430b09": "一往是竪則近菩提者初住菩提也。",
    "X37n0662_007:0430b10": "鑒誡下引信者善果既深則知謗者惡報亦重勸福",
    "X37n0662_007:0430b11": "誡罪鑒照在茲。",
    "X37n0662_007:0430b12": "云何識田者云何識知四人是良福田相也。",
    "X37n0662_007:0430b13": "以重奪輕者身命尚捨而況財物。",
    "X37n0662_007:0430b14": "皆應供養者以禮拜是身業供養故故與昔日律制",
    "X37n0662_007:0430b15": "相違。",
    "X37n0662_007:0430b16": "經稊稗上音啼下蒲界反艸之似穀者。",
    "X37n0662_007:0430b17": "二結者經持戒至是說是結尊不禮少雖持禁戒禮",
    "X37n0662_007:0430b18": "少則犯不應吉。",
    "X37n0662_007:0430b19": "經世尊下結持不禮破。",
    "X37n0662_007:0430b20": "或言下若作三結則以初句兼結僧不禮俗故成三",
    "X37n0662_007:0430b21": "也。",
    "X37n0662_007:0430b22": "經如是所證下即請答也。",
    "X37n0662_007:0430b23": "文少意廣者但云為菩薩是文少則是許菩薩以持",
    "X37n0662_007:0430b24": "禮破以尊禮少以僧禮俗是意廣也。",
    "X37n0662_007:0430c01": "三三之疑者即定難結各三成九也。",
    "X37n0662_007:0430c02": "撥亂反正者撥除五濁之亂反復五清之正故云濁",
    "X37n0662_007:0430c03": "不濁也。",
    "X37n0662_007:0430c04": "未得機便者機緣未熟也。",
    "X37n0662_007:0430c05": "如此破戒等者謂四依和光不舉破戒則同其事業",
    "X37n0662_007:0430c06": "亦名破人也既是大權安得不禮。",
    "X37n0662_007:0430c07": "若年下例成二義。",
    "X37n0662_007:0430c08": "又大小乘者小乘不許持禮破等執小以難大也。",
    "X37n0662_007:0430c09": "故須下以持毀事消前二段以大小義消糾譬文也",
    "X37n0662_007:0430c10": "經儲君者直於反備也蔡邕勸學云副君也。",
    "X37n0662_007:0430c11": "經篡居又患反說文逆而奪取曰篡。",
    "X37n0662_007:0430c12": "如童子者即指婆羅門受募譬也。",
    "X37n0662_007:0430c13": "守邏郎佐反切韻遊兵也。",
    "X37n0662_007:0430c14": "作威作福者塞持戒路是作威開放逸門是作福。",
    "X37n0662_007:0430c15": "素貴等者謂婆羅門清素高貴也四分律云取白牛",
    "X37n0662_007:0430c16": "角盛四大海水及種子以王置金輦上使諸小王轝",
    "X37n0662_007:0430c17": "婆羅門以水灌頂白表眾色之本右角吉祥相海水",
    "X37n0662_007:0430c18": "表潤澤種子表生長如是作時若是四輪王各有輪",
    "X37n0662_007:0430c19": "寶現故名灌頂王縱非輪王亦如白蓋在空如無憂",
    "X37n0662_007:0430c20": "王等今云瓶盛四海水者即如華嚴第三十九云取",
    "X37n0662_007:0430c21": "四大海水置金瓶內灌太子頂也。",
    "X37n0662_007:0430c22": "如此下此方帝王傳禪寶位皆昇壇受禪書授璽紱",
    "X37n0662_007:0430c23": "璽斯是反玉印也秦始皇得楚之良玉琢之為璽李",
    "X37n0662_007:0430c24": "斯篆其文曰受命于天既壽永昌漢魏已降歷代相",
    "X37n0662_007:0431a01": "傳謂之國寶。",
    "X37n0662_007:0431a02": "分半國者謂共知僧事也。",
    "X37n0662_007:0431a03": "鳥迴下十律八法諍事法云鬪諍事云何以二毗尼",
    "X37n0662_007:0431a04": "滅隨以何住處有鬪諍相言比丘是事付闥賴吒比",
    "X37n0662_007:0431a05": "丘應受此事如法如毗尼如佛教滅若闥賴吒能如",
    "X37n0662_007:0431a06": "法如毗尼如佛教滅者是事名滅若是闥賴吒不能",
    "X37n0662_007:0431a07": "如法如毗尼如佛教斷是事者應捨付僧僧又不能",
    "X37n0662_007:0431a08": "斷者爾時應僧中立二鳥迴鳩羅應羯磨此人令斷",
    "X37n0662_007:0431a09": "是事等准望此方則是僧正僧都之軄也此方僧正",
    "X37n0662_007:0431a10": "始於偽秦僧[契大+石]為之僧都始於元魏文帝勑曇曜為",
    "X37n0662_007:0431a11": "之正者政也自正正人克敷政令也都者統攝僧倫",
    "X37n0662_007:0431a12": "使遵法度也。",
    "X37n0662_007:0431a13": "破戒者為主者即經云與旃陀羅共住等。",
    "X37n0662_007:0431a14": "弱冠者古玩反禮云男子二十冠而字之成人之道",
    "X37n0662_007:0431a15": "也釋名云弱冠者言雖成人而冠體尚弱也今以二",
    "X37n0662_007:0431a16": "十表權實二智長髮覆首如大慈被物。",
    "X37n0662_007:0431a17": "是不見機者佛九恒已前始行之者未能鑒機專守",
    "X37n0662_007:0431a18": "己道不解施權故嫌。",
    "X37n0662_007:0431a19": "任汝開化者既破戒之眾本具佛性任彼四依為其",
    "X37n0662_007:0431a20": "開曉。",
    "X37n0662_007:0431a21": "攝來大化也者此解即持歸家也謂攝彼戒眾歸大",
    "X37n0662_007:0431a22": "乘家以開化之。",
    "X37n0662_007:0431a23": "經躃脾伇反倒也。",
    "X37n0662_007:0431a24": "依律下將脩妙觀必先懺淨故依律制隨犯何罪用",
    "X37n0662_007:0431b01": "七種治如前長壽品疏今云苦切等言通該前七。",
    "X37n0662_007:0431b02": "佛海死屍者此據犯重為言。",
    "X37n0662_007:0431b03": "前大下通前束成三根也。",
    "X37n0662_007:0431b04": "破戒亂常者破戒之僧為眾主如亂常之賊為國君",
    "X37n0662_007:0431b05": "善機失益猶萬民擾亂旃陀篡位亂帝王之常道故",
    "X37n0662_007:0431b06": "曰亂常。",
    "X37n0662_007:0431b07": "經法不應者法式不應也。經經理者經營整理也",
    "X37n0662_007:0431b08": "實相懺悔之方者即令觀心實相我心本空罪福無",
    "X37n0662_007:0431b09": "主犯無犯相即是以解藥令醒前依律治罰是事懺",
    "X37n0662_007:0431b10": "生重憂悔故如服毒今示實相是理懺心悟本空故",
    "X37n0662_007:0431b11": "如服解故知今經無別事儀只以大乘理觀對前小",
    "X37n0662_007:0431b12": "乘治罰以為事理二懺不同諸經別施方法扶律談",
    "X37n0662_007:0431b13": "常開小即大意在茲矣。",
    "X37n0662_007:0431b14": "廢小乘等者內觀了達持犯一如名之為廢外之治",
    "X37n0662_007:0431b15": "罰一不可虧。",
    "X37n0662_007:0431b16": "經不失婆羅法者先同後異反常合道豈乖淨行。",
    "X37n0662_007:0431b17": "但合二者合同同糾也。",
    "X37n0662_007:0431b18": "以方(至)家法者方便是權家法是實捨實用權名捨",
    "X37n0662_007:0431b19": "家法。",
    "X37n0662_007:0431b20": "釋論下准論即有羞無差啞羊真實今云破戒即是",
    "X37n0662_007:0431b21": "無羞雜僧應是啞羊如釋通序中記。",
    "X37n0662_007:0431b22": "經爾時菩薩者始行人也。",
    "X37n0662_007:0431b23": "若見(至)比丘者即四依行權之人也以始行之實持",
    "X37n0662_007:0431b24": "禮四依之權破故云即往至禮拜等。",
    "X37n0662_007:0431c01": "經什物者三蒼什十也聚也雜也物即器也疏列八",
    "X37n0662_007:0431c02": "不淨名字未顯今依善生優婆塞戒經具列之一畜",
    "X37n0662_007:0431c03": "田宅二種殖根栽三貯聚稻粟居鹽求利四畜奴婢",
    "X37n0662_007:0431c04": "人民五畜養群畜六畜金銀錢寶七畜象牙諸寶大",
    "X37n0662_007:0431c05": "牀綿褥氍氀八畜一切銅鐵釜鑊畜此八種乖出家",
    "X37n0662_007:0431c06": "道能污淨戒故云污道等。",
    "X37n0662_007:0431c07": "經爾時菩薩(至)是人亦即始行禮四依。",
    "X37n0662_007:0431c08": "經受畜下又顯四依同彼事業受畜無罪故疏云是",
    "X37n0662_007:0431c09": "亦無罪故知佛明無罪雙關二人一明始行實持禮",
    "X37n0662_007:0431c10": "四依權毀無罪二明四依受八不淨亦無罪。",
    "X37n0662_007:0431c11": "釋無罪意者經文但釋四依受畜無罪耳。",
    "X37n0662_007:0431c12": "持受毀供等者文悞應云毀受持供即是四依權毀",
    "X37n0662_007:0431c13": "受始行持成人供養無罪也。",
    "X37n0662_007:0431c14": "經云讚護法之人如讚童子以喻顯法豈非權毀是",
    "X37n0662_007:0431c15": "所供耶。",
    "X37n0662_007:0431c16": "經以無憍慢者菩薩權施本無犯罪示同懺悔耳。",
    "X37n0662_007:0431c17": "經第二天者如三十二天奉帝釋也。",
    "X37n0662_007:0431c18": "只應是一問者據現文只是問緩答既有二則知問",
    "X37n0662_007:0431c19": "中云為具在不則當問失不失。",
    "X37n0662_007:0431c20": "數師(至)污戒者薩婆多云寧可一時發一切戒不可",
    "X37n0662_007:0431c21": "一時犯一切戒且如婬戒女人身上發得二十一戒",
    "X37n0662_007:0431c22": "(大小便道及口各歷七毒)男子身上得十四戒餘法界中男女亦",
    "X37n0662_007:0431c23": "爾今或貪心犯一女一道但名污一淫戒比丘自餘",
    "X37n0662_007:0431c24": "諸婬戒體光潔無行可違稱本受體如懺初篇還得",
    "X37n0662_007:0432a01": "清淨不言更受由有本戒故云戒體常在等。",
    "X37n0662_007:0432a02": "下文下引迦葉品二十一番諍論文也。",
    "X37n0662_007:0432a03": "經隄塘爾雅云隄謂之梁漢書云無隄之輿韋昭云",
    "X37n0662_007:0432a04": "積土為封限也。",
    "X37n0662_007:0432a05": "穿決音穴說文下流也周易藩決不羸王弼徐邈等",
    "X37n0662_007:0432a06": "皆音穴。淋漏漉水下也。",
    "X37n0662_007:0432a07": "得中道本者中道即理乘也其猶綱維戒即事戒如",
    "X37n0662_007:0432a08": "彼網目提綱目正故云自圓。",
    "X37n0662_007:0432a09": "今明下今師正釋也總斥二解故云不爾。",
    "X37n0662_007:0432a10": "經徧下若知徧舉自見二師解義之失。",
    "X37n0662_007:0432a11": "若具下正示今義若通論乘戒一切善法一切觀行",
    "X37n0662_007:0432a12": "皆通論乘戒人天亦得名乘中道亦得名戒故若別",
    "X37n0662_007:0432a13": "判者三歸五戒十善八齊出家律儀乃至定共能防",
    "X37n0662_007:0432a14": "身口遮惡道果得人天報名之為戒若聞經生解若",
    "X37n0662_007:0432a15": "觀智推尋四諦十二緣無生理智能破惑運出三界",
    "X37n0662_007:0432a16": "名之為乘經明急乘緩戒葢從別判。",
    "X37n0662_007:0432a17": "聲聞菩薩者聲聞且約三藏菩薩的指圓人今經對",
    "X37n0662_007:0432a18": "論率多此例。",
    "X37n0662_007:0432a19": "且聲聞四句者一戒乘俱急戒急受人天報乘急見",
    "X37n0662_007:0432a20": "佛聞生滅法悟道陳如五人即其事也二戒緩乘急",
    "X37n0662_007:0432a21": "戒緩墮三塗乘急得聖果諸小乘經列龍鬼眾即其",
    "X37n0662_007:0432a22": "人也三戒急乘緩戒急得人天身乘緩不得值佛設",
    "X37n0662_007:0432a23": "值佛亦不聞經悟道如佛出著樂諸天及舍衛六億",
    "X37n0662_007:0432a24": "即其類也四乘戒俱緩戒緩墮惡道乘緩不見佛流",
    "X37n0662_007:0432b01": "轉生死未有邊際菩薩四句例亦可見俱以圓頓為",
    "X37n0662_007:0432b02": "乘值佛悟大為異耳應知乘戒是因值佛是果今經",
    "X37n0662_007:0432b03": "即菩薩四句中偏舉第二句以斥第三句人也且約",
    "X37n0662_007:0432b04": "四依權現破戒故云戒緩耳故知此句比初句為劣",
    "X37n0662_007:0432b05": "對三四名勝且乘緩戒急之人雖得生天果報若盡",
    "X37n0662_007:0432b06": "終淪惡道如鬱頭藍弗雖生非想卒作飛狸故云於",
    "X37n0662_007:0432b07": "乘緩者乃名為緩此斥第三句也乘急戒緩者雖墮",
    "X37n0662_007:0432b08": "三塗終悟聖道如調達本得暖法造逆墮獄出得人",
    "X37n0662_007:0432b09": "身則成支佛故云於戒緩者不名為緩此讚第一句",
    "X37n0662_007:0432b10": "也此明四依權示毀戒故此比量寄語初心俱急為",
    "X37n0662_007:0432b11": "上故大師云幸在人天受樂何須苦入三塗。",
    "X37n0662_007:0432b12": "經云於此大乘至奉戒者此約通義理亦名戒又有",
    "X37n0662_007:0432b13": "因緣故犯亦名持例如末利祇陀唯酒唯戒故云是",
    "X37n0662_007:0432b14": "名奉戒。",
    "X37n0662_007:0432b15": "經結云不名為緩者則是乘戒俱急且約示同前云",
    "X37n0662_007:0432b16": "戒緩耳。",
    "X37n0662_007:0432b17": "如別記者則指法華淨名二疏及止觀中具約四教",
    "X37n0662_007:0432b18": "五時各為四句廣在彼文此不細釋。",
    "X37n0662_007:0432b19": "經有四種人者四依示毀則內熟外生四依持戒則",
    "X37n0662_007:0432b20": "內外俱熟假名比丘外熟內生惡比丘內外俱生。",
    "X37n0662_007:0432b21": "經耘除者耘除艸也或作芸者非艸名耳。",
    "X37n0662_007:0432b22": "使平等施者經云不問是田非田也。",
    "X37n0662_007:0432b23": "與此相違者此云是名聖眾福田應為人天供養豈",
    "X37n0662_007:0432b24": "非簡却破戒非田既有去有取則不平等故云相違",
    "X37n0662_007:0432c01": "故簡真偽者欲依於真故須簡偽。",
    "X37n0662_007:0432c02": "又此下誡福田則令出家眾忖己德行無濫受於信",
    "X37n0662_007:0432c03": "施俾離犯而成持誡施主則令在家眾運心普廣內",
    "X37n0662_007:0432c04": "不起於愛惡使無罪而有福請觀二誡主對有殊且",
    "X37n0662_007:0432c05": "俗易生嫌苟用今文則彌增其累僧多起過若依梵",
    "X37n0662_007:0432c06": "行則更益無慙以例諸經意不出此比有以簡田之",
    "X37n0662_007:0432c07": "文二菓之喻誡僧言教以示俗徒意欲重我輕他豈",
    "X37n0662_007:0432c08": "知彼此陷沒毗尼秘密不許俗聞深可思量無宜自",
    "X37n0662_007:0432c09": "負故南山云事起非法言成訛濫反生不善何名引",
    "X37n0662_007:0432c10": "接。",
    "X37n0662_007:0432c11": "譬於持犯者鎮頭是甘菓譬持戒迦羅是毒菓譬犯",
    "X37n0662_007:0432c12": "戒。",
    "X37n0662_007:0432c13": "凡愚執事者即不閑教法不別是非眾主也。",
    "X37n0662_007:0432c14": "經詣市喻眾生分僧於檀越之家也。",
    "X37n0662_007:0432c15": "衒者說文行且賣也。",
    "X37n0662_007:0432c16": "立清淨行者則是觀涅槃以行道也故使一止一作",
    "X37n0662_007:0432c17": "常冥三德名真持戒。",
    "X37n0662_007:0432c18": "詐狡執事者前女人不別甘毒悉皆拾取故喻凡愚",
    "X37n0662_007:0432c19": "眾主今賣者明識妙雜欺詐買人故喻姧狡眾主內",
    "X37n0662_007:0432c20": "雖精別持犯為利養故以破戒僧外誑檀那。",
    "X37n0662_007:0432c21": "毀者不別者外形與持戒無異也。",
    "X37n0662_007:0432c22": "不別者買者牒經也。",
    "X37n0662_007:0432c23": "非但別偽因等者由破戒因招惡道報天眼之通豈",
    "X37n0662_007:0432c24": "但別知現在破戒亦懸見未來受報本給施禮拜持",
    "X37n0662_007:0433a01": "戒之人今既破戒故不應禮施此別偽因也本為禮",
    "X37n0662_007:0433a02": "施敬田未來墮惡則屬悲田因中見果故應不禮施",
    "X37n0662_007:0433a03": "故云復能見果也。",
    "X37n0662_007:0433a04": "次第有異者阿含以依了義當第二今居第四。",
    "X37n0662_007:0433a05": "梁武(至)為定者意謂此經是終窮之說故依今經次",
    "X37n0662_007:0433a06": "第為定。",
    "X37n0662_007:0433a07": "諸法下迦葉既是舉昔為難故知次第須依阿含。",
    "X37n0662_007:0433a08": "或言下既指今文為譯人之誤則亦准阿含為定也",
    "X37n0662_007:0433a09": "或言下意指昔教對邪名了望今大教還是未了是",
    "X37n0662_007:0433a10": "故迦葉以昔第二居乎第四則是以了不了總判前",
    "X37n0662_007:0433a11": "三已上四說第三符順諸師第四似依梁武皆是人",
    "X37n0662_007:0433a12": "情非不一途故無所破。",
    "X37n0662_007:0433a13": "今且下今迦葉既是敘昔是故且依阿含然聖教難",
    "X37n0662_007:0433a14": "知或別有意故不應云出經者悞等也文中云常與",
    "X37n0662_007:0433a15": "大皆在昔教非對今經以今迦葉正舉昔故。",
    "X37n0662_007:0433a16": "昔人無常者佛教初興真化未洽魔外雜亂作四果",
    "X37n0662_007:0433a17": "像邪人濫正故無常准故云昔人無常苟令依人恐",
    "X37n0662_007:0433a18": "染邪法故不可依。",
    "X37n0662_007:0433a19": "法常者法謂苦空無常無我寂滅三印生死一印涅",
    "X37n0662_007:0433a20": "槃依此法門必出三界其或形服似邪而能說斯正",
    "X37n0662_007:0433a21": "法必須依法如薩遮尼乾經尼乾為王說佛相好等",
    "X37n0662_007:0433a22": "豈非大權外現邪人而揚正法斯則人無常定法有",
    "X37n0662_007:0433a23": "常定故可依法故法常之言不可濫作今經常住之",
    "X37n0662_007:0433a24": "解迦葉舉昔疏主釋成豈可章安乖文背義下云小",
    "X37n0662_007:0433b01": "大其例亦然。",
    "X37n0662_007:0433b02": "法有下此正依阿含生起也雖正法可依而藏教三",
    "X37n0662_007:0433b03": "乘俱名正法自調自度名不了義故不可依六度大",
    "X37n0662_007:0433b04": "乘志求作佛名為了義是故須依。",
    "X37n0662_007:0433b05": "語若下三乘之法悉是言教若著名相是一非諸煩",
    "X37n0662_007:0433b06": "惱從生安能會道故須得義妄言不生惑著。",
    "X37n0662_007:0433b07": "識著下識是有漏暗情智是無漏明解故妄情解義",
    "X37n0662_007:0433b08": "未免惑著依義脩觀觀察無漏方契真源是故依智",
    "X37n0662_007:0433b09": "正請會通者昔令不依於人今令依止四人今昔相",
    "X37n0662_007:0433b10": "違而皆佛說未知其意故請會通。",
    "X37n0662_007:0433b11": "先別下別會則但會昔教初依總會則通該昔教四",
    "X37n0662_007:0433b12": "義。",
    "X37n0662_007:0433b13": "人法不異者即經云依法者即是如來也法即所說",
    "X37n0662_007:0433b14": "之教如來是能說之人能所事殊心性理等若人若",
    "X37n0662_007:0433b15": "法唯心所變故使人法當體即心咸空假中融通無",
    "X37n0662_007:0433b16": "礙故經云即是法性等也。",
    "X37n0662_007:0433b17": "以法下謂以正法簡邪人也。",
    "X37n0662_007:0433b18": "結還下此指阿含第四依是依智不依識智還解法",
    "X37n0662_007:0433b19": "故是結法故知後三悉簡初法依了是大乘之法依",
    "X37n0662_007:0433b20": "義是法下之義故四依雖殊大意在法。",
    "X37n0662_007:0433b21": "以人下今經以依大乘四人故能簡去小乘之法。",
    "X37n0662_007:0433b22": "結還下即經結云是故如來常住不變也意云雖明",
    "X37n0662_007:0433b23": "人法不異事須依人是滅後正意也。",
    "X37n0662_007:0433b24": "昔人下昔二乘之人已被今破所說小法任運亦除",
    "X37n0662_007:0433c01": "以昔望今則昔之人法悉不可依。",
    "X37n0662_007:0433c02": "今人下令依四人故云今人既存人本傳法故云今",
    "X37n0662_007:0433c03": "法須取以今望昔則今之人法悉可依也。",
    "X37n0662_007:0433c04": "但今下顯今一如簡昔異體。",
    "X37n0662_007:0433c05": "昔人下解上昔人既破等也。若不下不悟須斥。",
    "X37n0662_007:0433c06": "若了下既悟妙理大小無殊汝等所行是菩薩道故",
    "X37n0662_007:0433c07": "云不除此法。",
    "X37n0662_007:0433c08": "明昔不依等者問昔但依小法簡邪人經云不知不",
    "X37n0662_007:0433c09": "見是法性者不應依止則是簡小乘之人豈是昔義",
    "X37n0662_007:0433c10": "耶答跨節明義約佛意說故於昔日便欲依大乘頓",
    "X37n0662_007:0433c11": "法簡去偏人機宜未堪且簡邪人依小法耳。",
    "X37n0662_007:0433c12": "經即名如來者初依名相似如來後三依名分真如",
    "X37n0662_007:0433c13": "來。",
    "X37n0662_007:0433c14": "外凡者即名字觀行位人。",
    "X37n0662_007:0433c15": "就今教會者名雖用昔義順今經。",
    "X37n0662_007:0433c16": "妙有之法者一念十界攝盡四教故觀言教唯見理",
    "X37n0662_007:0433c17": "具名妙有也。",
    "X37n0662_007:0433c18": "昔教下出昔所依之義是今所廢也。",
    "X37n0662_007:0433c19": "解脫具等者入無餘時灰身滅智故。",
    "X37n0662_007:0433c20": "解脫不滿者身智在時始得有餘未入無餘故云不",
    "X37n0662_007:0433c21": "滿。",
    "X37n0662_007:0433c22": "有二解者應以次解為正則經云諸論已指邪教如",
    "X37n0662_007:0433c23": "佛所說乃是權經。",
    "X37n0662_007:0433c24": "生凡夫過者佛說權經凡夫不了生於取著順文邪",
    "X37n0662_007:0434a01": "命也如昔許食三種淨肉故使凡夫貪求無猒。",
    "X37n0662_007:0434a02": "不得下今經已廢前教故不得依此脩行也又可諸",
    "X37n0662_007:0434a03": "論是權論。",
    "X37n0662_007:0434a04": "如佛下是權經律亦名經則是昔說三藏悉不可依",
    "X37n0662_007:0434a05": "亂正者謬云佛許畜不淨乃至不受而噉等以亂正",
    "X37n0662_007:0434a06": "教也。",
    "X37n0662_007:0434a07": "經真知即名字已去了達法身悉名真知。",
    "X37n0662_007:0434a08": "經方便之身即應化身也當知應化即法二身竝常",
    "X37n0662_007:0434a09": "若言三科攝者則是無常。",
    "X37n0662_007:0434a10": "兩緣來望者一乘本同聲聞疑怪故成不了菩薩知",
    "X37n0662_007:0434a11": "解故名了義法體無殊機緣見異。",
    "X37n0662_007:0434a12": "經隨其自心者謂達本還源心外無境即入秘藏故",
    "X37n0662_007:0434a13": "云無礙大智。",
    "X37n0662_007:0434a14": "辯宗者辯上五雙宗本也。",
    "X37n0662_007:0434a15": "經小大二文俱云方便者應以體內體外分之。",
    "X37n0662_007:0434a16": "人謂但三者自古人即分此文也。",
    "X37n0662_007:0434a17": "此初下文中先點示文節次正釋。",
    "X37n0662_007:0434a18": "次此後等者據此只明第二依耳但以因便明不依",
    "X37n0662_007:0434a19": "人致成共釋。",
    "X37n0662_007:0434a20": "語勢相仍者仍因也只因上文云而亦可見故隨語",
    "X37n0662_007:0434a21": "勢便云若有說言不可見者如是之人所不應依故",
    "X37n0662_007:0434a22": "云仍明不依人。",
    "X37n0662_007:0434a23": "即是依法者以圓融無礙法義無別故於依義文下",
    "X37n0662_007:0434a24": "即明依法。",
    "X37n0662_007:0434b01": "經云如來常者名為依法等是也。",
    "X37n0662_007:0434b02": "是故下由法與義同故使第二段經用第一依但有",
    "X37n0662_007:0434b03": "不依人一邊義耳。已上示文節竟此即下正釋現文",
    "X37n0662_007:0434b04": "也。",
    "X37n0662_007:0434b05": "後具等者此顯分經須作初兩共釋也以下結文具",
    "X37n0662_007:0434b06": "結二依故第二段經結云是故依法不依人第三段",
    "X37n0662_007:0434b07": "結云是故依義不依語是故今師依古分文總為三",
    "X37n0662_007:0434b08": "段而四依義足。",
    "X37n0662_007:0434b09": "經質直者三德之總名故下云質直名為常住也以",
    "X37n0662_007:0434b10": "三德圓融無邪偽故名為質直光明等三即三德之",
    "X37n0662_007:0434b11": "別稱光明即般若不羸即法身如來即解脫。",
    "X37n0662_007:0434b12": "經說言不可見者說小灰斷也。",
    "X37n0662_007:0434b13": "經以微妙語者綺飾文詞演說灰斷意令他信。",
    "X37n0662_007:0434b14": "經隨宜方便(至)執著者既體權識實不執權謗實故",
    "X37n0662_007:0434b15": "云不生執著。",
    "X37n0662_007:0434b16": "經以不了如是義者不了即權而實無常即常取著",
    "X37n0662_007:0434b17": "小乘毀謗大教故使果在地獄借使證小乘果乃是",
    "X37n0662_007:0434b18": "隨無為坑亦名墮獄故淨名云供養汝者墮三惡",
    "X37n0662_007:0434b19": "道。",
    "X37n0662_007:0434b20": "四緣者即經若諸弟子無有檀越去是也。",
    "X37n0662_007:0434b21": "解者下凡有三釋而第三釋雅符經旨以經文列上",
    "X37n0662_007:0434b22": "三緣然後聽畜故云我聽弟子受畜等而結云要常",
    "X37n0662_007:0434b23": "當淨施篤信檀越。",
    "X37n0662_007:0434b24": "皆須二緣者如無檀越供給雖許受畜要須淨施時",
    "X37n0662_007:0434c01": "飢建立其事亦然故云皆須二緣也。",
    "X37n0662_007:0434c02": "言淨施者薩婆多論云先求知法白衣語之若不知",
    "X37n0662_007:0434c03": "者告令解之至彼所云比丘之法不得畜錢寶金銀",
    "X37n0662_007:0434c04": "穀米等今以檀越為淨施主後得財寶盡施檀越。",
    "X37n0662_007:0434c05": "經說輕為重等者無二緣則不許是說輕為重有四",
    "X37n0662_007:0434c06": "緣則聽畜是說重為輕以不許為重聽畜為輕故使",
    "X37n0662_007:0434c07": "經文翻倒其語。",
    "X37n0662_007:0434c08": "障內外者肉見內天見外。",
    "X37n0662_007:0434c09": "凡聖之殊者分證聖人得中道慧眼也二乘空慧亦",
    "X37n0662_007:0434c10": "名為肉。",
    "X37n0662_007:0434c12": "涅槃經疏三德指歸卷第七"
}