{
    "X54n0872_001:0274c06": "肇論新疏游刃卷上",
    "X54n0872_001:0274c08": "五臺大萬聖祐國寺開山住持釋源大",
    "X54n0872_001:0274c09": "白馬寺宗主贈邽國公海印開法真覺",
    "X54n0872_001:0274c10": "大師長講沙門　　　文才　述",
    "X54n0872_001:0274c11": "將釋茲疏。啟以二門。初敘論詮旨。後隨釋疏義。初者。",
    "X54n0872_001:0274c12": "梵云阿毗達摩。此云無比法。謂詮慧最勝。故又翻對",
    "X54n0872_001:0274c13": "法。對有二義。一者對觀。觀于四諦。二者對向。向于涅",
    "X54n0872_001:0274c14": "槃。觀則剋聖。向則剋滅。能對之體即無漏淨慧。所對",
    "X54n0872_001:0274c15": "之法即四諦涅槃。是法之對。慧為主故。問。佛說三藏",
    "X54n0872_001:0274c16": "皆聖教攝。高僧述作何以與(去聲)焉。答。從乎本故。謂此",
    "X54n0872_001:0274c17": "論義本亦佛說。散在方廣分中。論主依經作之。至簡",
    "X54n0872_001:0274c18": "至要以攝第一中道理智。引攝上根樂略之機。此則",
    "X54n0872_001:0274c19": "唯在成立佛說。與摩訶衍中甚深性理平等一乘而",
    "X54n0872_001:0274c20": "相應故。亦得阿毗達摩聖教攝也。如佛世迦多演尼．",
    "X54n0872_001:0274c21": "舍利弗等。造發智論．集異門足論等。皆攝屬論藏故。",
    "X54n0872_001:0274c22": "然論通大小。此論唯大。大通權實。唯實非權。五教之",
    "X54n0872_001:0274c23": "中唯一乘終教攝也。五宗之中理事無礙宗也。何者。",
    "X54n0872_001:0274c24": "以四論之中皆辨非有非無中道之理故。如下云不",
    "X54n0872_001:0275a01": "釋動以求靜。又云即萬物之自虗等。亦兼頓說。下云",
    "X54n0872_001:0275a02": "目對真而不覺。又云觸事而真等。此同起信真如門。",
    "X54n0872_001:0275a03": "說諸法差別唯依妄念。若離心念則法法皆真皆如",
    "X54n0872_001:0275a04": "矣。以賢首大師判真如門為頓教分齊故。故論之終",
    "X54n0872_001:0275a05": "始極一乘之窈渺。盡性理之精深。羅有包空。開權示",
    "X54n0872_001:0275a06": "實。出不遷之理。即流動以明宗。發不真之談。依諦門",
    "X54n0872_001:0275a07": "而演邃。說般若無見無知之旨。盡玄中之玄。明涅槃",
    "X54n0872_001:0275a08": "不出不在之心。極妙中之妙。故遺民以謂。浴心方等",
    "X54n0872_001:0275a09": "之淵。悟懷絕冥之肆。不為過也。其文則含英綜花敲",
    "X54n0872_001:0275a10": "商擊羽。依理而起因質而生。非惠施之談虗。何晏之",
    "X54n0872_001:0275a11": "尚無所能彷彿也。可謂彬彬彧彧鬱鬱葱葱。談之口",
    "X54n0872_001:0275a12": "則[夕/肉]美梁馨。擲之地則金聲玉振。如遺民歎曰。理微",
    "X54n0872_001:0275a13": "辭險唱獨應稀。可謂知言矣。",
    "X54n0872_001:0275a14": "後隨釋疏義。分三。初釋論題目。　肇即等者。謂論主",
    "X54n0872_001:0275a15": "以徹法英悟之智。逗機善巧之辨。假聲名句文示中",
    "X54n0872_001:0275a16": "道之理。令物獲一乘平等之益。故作論也。人法下。准",
    "X54n0872_001:0275a17": "清涼鈔。通辨諸經得名之式。或以人為目。或以法為",
    "X54n0872_001:0275a18": "名。約因約果乍複乍單等。不同今以二字成題。即人",
    "X54n0872_001:0275a19": "法也。以四下。出立名所以。詳梁傳。什公出大品之後。",
    "X54n0872_001:0275a20": "師著無知論。次著不真空等二論。什公亡後始著涅",
    "X54n0872_001:0275a21": "槃無名論。其次如是。今不爾者。以意求之。葢論主作",
    "X54n0872_001:0275a22": "宗本時。大約題中之義排次也。謂初示不遷之理。次",
    "X54n0872_001:0275a23": "彰第一義真。依般若之神心。照涅槃之妙境。涅槃是",
    "X54n0872_001:0275a24": "三乘究竟之所歸。故最後也。然非作者之本意。且順",
    "X54n0872_001:0275b01": "次敘之。又各宗一義者。各隨論名。是所宗也。但實教",
    "X54n0872_001:0275b02": "了義經論中談諸法無生無滅之理。皆不遷論所宗。",
    "X54n0872_001:0275b03": "乃至談涅槃之旨。亦無名論宗之。欲合下。合四為一。",
    "X54n0872_001:0275b04": "不可題中併置四名。復作等者。葢宗本一章最後作",
    "X54n0872_001:0275b05": "之。冠於論初攝四為一也。宗釋皆屬者。宗即宗本。釋",
    "X54n0872_001:0275b06": "即四論。此四但演宗中之意。宗則略示綱要。如起信",
    "X54n0872_001:0275b07": "立義分。釋則廣陳理義。如彼解釋分。而言論者。疏略",
    "X54n0872_001:0275b08": "起信疏釋之。具云論者建立決了可軌文言。判說甚",
    "X54n0872_001:0275b09": "深法相道理。依決判義名之為論。又論者集法議論",
    "X54n0872_001:0275b10": "也。謂假立賓主往復徵析論量正理。故名為論。往復",
    "X54n0872_001:0275b11": "謂問答也。徵謂徵索。析謂分析。如逐論徵釋。及無知．",
    "X54n0872_001:0275b12": "無名二論各九次問答是也。示物修悟者。作論本意",
    "X54n0872_001:0275b13": "故欲令眾生悟理修觀。息妄顯真。證諸法實相。不為",
    "X54n0872_001:0275b14": "文字事業也。然有二種者。准龍樹末論說馬鳴大士",
    "X54n0872_001:0275b15": "宗百本了義經以作起信。唯識亦宗六經等。釋論如",
    "X54n0872_001:0275b16": "智度之釋大品。地論之解十地等。此是宗經攝義之",
    "X54n0872_001:0275b17": "論也。",
    "X54n0872_001:0275b18": "疏。大秦者。即國朝之名。當東晉穆帝以來二秦相",
    "X54n0872_001:0275b19": "繼而出。前秦符姓。後秦姚姓。二姓皆秦。故史官以",
    "X54n0872_001:0275b20": "前後字別之。非自號前後也。徤。蒲洪之子。洪改姓",
    "X54n0872_001:0275b21": "符氏。西羗人也。洪為趙將麻秋鳩死。徤受父命。據關",
    "X54n0872_001:0275b22": "內即天王位。葢亟谷以西皆號關中。堅即東海王雄",
    "X54n0872_001:0275b23": "之子也。徤死。太子符生繼立。生殘虐不道。堅殺之自",
    "X54n0872_001:0275b24": "立。末年者。即建元二十五年。堅率兵八十七萬以伐",
    "X54n0872_001:0275c01": "晉。至壽春為晉將謝玄所敗。歸長安。慕容冲．姚萇等",
    "X54n0872_001:0275c02": "皆叛之。冲圍長安。堅力戰不解乃北走五將山。復為",
    "X54n0872_001:0275c03": "萇圍之。遂執堅縊於新平佛寺。今豳州也。萇即姚仲",
    "X54n0872_001:0275c04": "弋之子也。亦西羗人。殺堅自立。萇薨。子興立。改元弘",
    "X54n0872_001:0275c05": "始。凡十九年。長安。縣名也。如來姓者。釋迦譜引彌沙",
    "X54n0872_001:0275c06": "塞云。過去有王名鬱摩。有庶子四人。一名昭目。二名",
    "X54n0872_001:0275c07": "聦目。三名調伏象。四名尼樓。聦明神武有大威德。第",
    "X54n0872_001:0275c08": "一夫人有子名長生。頑薄醜陋眾人所賤。夫人恐國",
    "X54n0872_001:0275c09": "位為四子所有。乃以嫵媚要王。王喜。遂譖四子出國。",
    "X54n0872_001:0275c10": "時四子之母并親屬諸力士人民等。見四子無罪被",
    "X54n0872_001:0275c11": "黜。皆樂隨之。王亦聽去。於是至雪山北。得遐逈曠大",
    "X54n0872_001:0275c12": "之地居數年。歸德如市。鬱為強國。王後思見。召之四",
    "X54n0872_001:0275c13": "子。辭過不還。王歎曰。我子釋迦。因名釋種。種亦姓也。",
    "X54n0872_001:0275c14": "釋迦翻能也。自尼樓有子名鳥頭羅。羅子名瞿頭羅。",
    "X54n0872_001:0275c15": "子尸休羅子。即智論師子頰王也。王四子。一曰淨飯。",
    "X54n0872_001:0275c16": "淨飯子即佛也。得姓至佛凡六世矣。安公等者。即東",
    "X54n0872_001:0275c17": "晉武帝世人。事業如梁傳。安公已前出家者皆從師",
    "X54n0872_001:0275c18": "姓。如竺道潛弟子竺法義等是也。安以大師之本莫",
    "X54n0872_001:0275c19": "尊於佛。乃以釋命氏。當時或從或不及。建元二十年",
    "X54n0872_001:0275c20": "三藏曇摩蘭提譯出增一阿含。彼經第二十一略云。",
    "X54n0872_001:0275c21": "今有四大河水從阿耨達泉出。各隨其方入於四海。",
    "X54n0872_001:0275c22": "無復本名。此亦如是。剎利．婆羅門．長者居士種。於如",
    "X54n0872_001:0275c23": "來所剃除鬚髮出家學道。無復本姓。但言沙門釋迦",
    "X54n0872_001:0275c24": "弟子。既懸與經符。遂為永式。叶。合也。迄。至也。本傳乃",
    "X54n0872_001:0276a01": "梁代會稽嘉祥寺慧皎法師作高僧傳。論主居義解",
    "X54n0872_001:0276a02": "科。傳略云。京兆人。家貧。傭書為業。因繕寫。遂歷觀經",
    "X54n0872_001:0276a03": "史(云云)。栖神等者。栖。止栖也。神謂神妙之心也。冥猶",
    "X54n0872_001:0276a04": "寂也。累謂生死。猶未盡善者。謂未究竟也。予亦忝讀",
    "X54n0872_001:0276a05": "莊老之書。大秪所宗虗無自然杳冥昏默之道。自此",
    "X54n0872_001:0276a06": "降冲和元氣。生天生地。神鬼神帝生物之用。或似不",
    "X54n0872_001:0276a07": "盈。其修之之方。必倣于道。內則谷神守靜挫銳解紛。",
    "X54n0872_001:0276a08": "外則和光同塵不矜不恃。如莊子說。廣成子授黃帝",
    "X54n0872_001:0276a09": "之道曰。夫至道之精杳杳冥冥。至道之極昏昏默默。",
    "X54n0872_001:0276a10": "此談道也。下明修云。無視無聽抱神以靜。必清必淨",
    "X54n0872_001:0276a11": "無勞汝形。無搖爾精乃可以長生。又云。我守其一以",
    "X54n0872_001:0276a12": "處其和。故我修身千二百歲。吾形未甞衰。釋曰。守一。",
    "X54n0872_001:0276a13": "守前道也。處和與物不競也。不競則生全。守一則道",
    "X54n0872_001:0276a14": "成。此莊老大旨也。據此未當吾宗擇滅無為。假令得",
    "X54n0872_001:0276a15": "之無知無覺。淪於太虗而已。至于般若神心涅槃妙",
    "X54n0872_001:0276a16": "有。依正自在相用圓明。寂照同源力通無礙。彼何與",
    "X54n0872_001:0276a17": "焉。故論主斥其未盡善也。不為激過。故冲云。放辭莫",
    "X54n0872_001:0276a18": "怪譏莊老。未入如來數仞墻。舊維摩者。即漢末支謙",
    "X54n0872_001:0276a19": "所譯。方等者。謂方正平等。即方廣分也。三藏即小乘",
    "X54n0872_001:0276a20": "教。諸師多憑智論呼小乘為三藏教。法華亦云不得",
    "X54n0872_001:0276a21": "親近小乘三藏學者。姑臧。今西涼也。論主聞之。越二",
    "X54n0872_001:0276a22": "千里之遠而從之受學。什亦賞其神明大器。歎之不",
    "X54n0872_001:0276a23": "盡。逍遙園者者。本國家園苑。以施什公為翻經之舘。",
    "X54n0872_001:0276a24": "疏辭皆本傳之文。具如傳。作猶等者。隨義訓也。以聖",
    "X54n0872_001:0276b01": "人創制名作。賢人祖之名述。中庸云。父作之。子述之。",
    "X54n0872_001:0276b02": "孔子亦自謂述而不作等。今法師之論但祖述經論",
    "X54n0872_001:0276b03": "之義。就文亦可云作也。",
    "X54n0872_001:0276b04": "疏。所崇者。崇謂中心宗尚。崇尚亦尊也。主也。然通能",
    "X54n0872_001:0276b05": "所。所宗者即此宗本一章也。即實相之一心者。什公",
    "X54n0872_001:0276b06": "以實相為宗。故不遷等法皆實相也。實相該通理事",
    "X54n0872_001:0276b07": "不二為一心也。吳僧淨源註釋此論。號中吳集。初解",
    "X54n0872_001:0276b08": "宗本義。立一心為宗。疏引全是彼文。雖殊等者。以一",
    "X54n0872_001:0276b09": "心全現諸法。法法皆心。妄心分別似有起滅。若離心",
    "X54n0872_001:0276b10": "念則無去來。差別之相非不遷而何。次即心所現有",
    "X54n0872_001:0276b11": "而非真。非真則其性自空。若此亦非有法亦非無法。",
    "X54n0872_001:0276b12": "真俗莫覊。空色一致。觸物而一。第一真也。般若為心",
    "X54n0872_001:0276b13": "不須會釋。涅槃之理。均天人。同一異。總六合以鏡心。",
    "X54n0872_001:0276b14": "一去來以成體。一心之義亦昭然無惑。故知四論皆",
    "X54n0872_001:0276b15": "述一心之義。且心即如來藏。恒沙佛法並蘊其中。矧",
    "X54n0872_001:0276b16": "四法邪。若心外談法便同外道。別者下。如不遷論以",
    "X54n0872_001:0276b17": "不遷為宗等。非一心下。一心為總相。四乃別相。攬別",
    "X54n0872_001:0276b18": "為總。離別無總。開總成別。離總無別。故一心攝四法",
    "X54n0872_001:0276b19": "而無遺。四法示一心而有在。義謂義理等者。如下四",
    "X54n0872_001:0276b20": "論之中。通取其義。皆一心法上之義。別取其義。如不",
    "X54n0872_001:0276b21": "遷一論唯不遷之義。餘三例之。凡解義理要在徹法。",
    "X54n0872_001:0276b22": "法義無分曷為精照。故圭峯云。今時聽學之人。但求",
    "X54n0872_001:0276b23": "文義不尋法體。亦不原此義是何法上之義。據此。下",
    "X54n0872_001:0276b24": "約能詮以明之。以宗本之義略與四論張本。但有統",
    "X54n0872_001:0276c01": "冠之功。而無委示之實。四論反之。可知以法為本。下",
    "X54n0872_001:0276c02": "作釋也。初二皆持業。後一依主。義為能顯。法是所顯。",
    "X54n0872_001:0276c03": "不言章者。尚義而不文也。",
    "X54n0872_001:0276c04": "疏。此五名下。放光有本無品。般若鈔經亦有本無",
    "X54n0872_001:0276c05": "品。餘之四名。經論中標相不須引明。義雖等者。如下",
    "X54n0872_001:0276c06": "隨名略釋可知。前四理也。緣會事也。所以相躡而解",
    "X54n0872_001:0276c07": "者。以論中排名本無居初。釋義本無居後。故為此釋。",
    "X54n0872_001:0276c08": "緣前元無者。以下論云。未生無有。故若約法由緣生",
    "X54n0872_001:0276c09": "無自性性。雖今現有有亦即空。因緣性殊。各亦不生。",
    "X54n0872_001:0276c10": "共亦不生。故諸法本無也。鈔經略云。如諸法本無。怛",
    "X54n0872_001:0276c11": "薩阿竭亦本無等。無相等者。謂本無之性。遠離男女",
    "X54n0872_001:0276c12": "根塵有無一異等差別之相。以凡所有相皆是虗妄",
    "X54n0872_001:0276c13": "故。即此等者。法為事法。事法無性。唯以實相為性也。",
    "X54n0872_001:0276c14": "此性真空者。實性之中無妄染等諸相名空。非混茫",
    "X54n0872_001:0276c15": "斷滅之空也。復由等者。謂依法顯理。如指波談水。依",
    "X54n0872_001:0276c16": "釧說金。理從於事。無理非事。事自緣生。故云緣會。依",
    "X54n0872_001:0276c17": "俗諦理。因緣和合共生諸法也。或名下。會異名可知。",
    "X54n0872_001:0276c18": "杜順下。總證法界觀文。",
    "X54n0872_001:0276c19": "疏。義依等者。顯猶明也。謂依法顯義。依義識法。今云",
    "X54n0872_001:0276c20": "一義。亦一體一義也。餘辭可解。此中下。乃依賢首大",
    "X54n0872_001:0276c21": "師起信疏解非一非異之義釋也。本謂本無等理。末",
    "X54n0872_001:0276c22": "謂緣會之事。唯末非本。即事能隱理門。唯緣會而非",
    "X54n0872_001:0276c23": "實相。唯本非末。即以理奪事門。唯實相而非緣會也。",
    "X54n0872_001:0276c24": "若本末下。以理事一體不可分其際限。如全水是波。",
    "X54n0872_001:0277a01": "舉器渾金。誰能際限。設使鵞王有擇乳之能。不能擇",
    "X54n0872_001:0277a02": "乎波水之殊也。尤。甚也。然此三義。亦正要第三。非前",
    "X54n0872_001:0277a03": "二義亦不能成立第三之義。故具彰之。若對等者。會",
    "X54n0872_001:0277a04": "釋為不遷論之宗可知。",
    "X54n0872_001:0277a05": "疏。徵也者。徵五名一義之所以也。疏。若色若心者。色",
    "X54n0872_001:0277a06": "心該於染淨等一切諸法故。如是諸法皆藉因緣會",
    "X54n0872_001:0277a07": "合而起。因無獨力能生而有共力能生之義。緣亦如",
    "X54n0872_001:0277a08": "此。此約俗諦說有生義也。故唐譯楞伽第二云。但隨",
    "X54n0872_001:0277a09": "世俗故。而說有生滅。依此世俗而入第一真諦。如下",
    "X54n0872_001:0277a10": "性空實相等。",
    "X54n0872_001:0277a11": "疏。因緣是因等者。因緣之因。望緣為親生之因。如穀",
    "X54n0872_001:0277a12": "芽從穀種生。眼識從識種子生等。因果之因。對果明",
    "X54n0872_001:0277a13": "因生法之因。因緣皆是其因也。因無下。釋未生無有",
    "X54n0872_001:0277a14": "也。謂一切法既由緣會方生。應知未會諸法元無。未",
    "X54n0872_001:0277a15": "會有法故無是處。謂道理不相應也。後句等者。且以",
    "X54n0872_001:0277a16": "比智推窮。諸法既自緣會而生。四相遷謝緣離之時",
    "X54n0872_001:0277a17": "法當滅謝也。故馬勝云。諸法從緣生。緣離法還滅。",
    "X54n0872_001:0277a18": "疏。真謂等者。謂法既緣生不能自起。若生若滅皆在",
    "X54n0872_001:0277a19": "於緣。緣起之相非真有也。法若真有應不待緣。亦無",
    "X54n0872_001:0277a20": "已生。亦無當滅。所引即不真空論及中觀第四卷文。",
    "X54n0872_001:0277a21": "疏。即末顯本等者。緣生現有之法。末也。性空之理。本",
    "X54n0872_001:0277a22": "也。豈待下。謂即會即離。因緣性空。第一義中無合無",
    "X54n0872_001:0277a23": "散。故其性本然。楞嚴經文謂諸法之性本來空寂。清",
    "X54n0872_001:0277a24": "涼者。即有唐德宗賜號也。故裴公休碑云。能以聖法",
    "X54n0872_001:0277b01": "清涼朕心。因賜清涼國師之號。觀乎志行凜凜。拔萃",
    "X54n0872_001:0277b02": "離羣。為帝王師。殆聖人也。大慧杲公呼為聖師。如彼",
    "X54n0872_001:0277b03": "正法眼說之。所引即懸談鈔辭。",
    "X54n0872_001:0277b04": "疏。真空下。謂法無自性。唯以真空為性耳。如波以水",
    "X54n0872_001:0277b05": "為性。",
    "X54n0872_001:0277b06": "疏。如是等者。謂此性空之中。無色無受想行識。乃至",
    "X54n0872_001:0277b07": "一切世出世法因緣所起。亦非有相亦非無相。離此",
    "X54n0872_001:0277b08": "諸相名實相也。",
    "X54n0872_001:0277b09": "疏。緣集下。問。論中但釋實相自無。疏中何以依緣生",
    "X54n0872_001:0277b10": "解邪。答。由一義故。如前本無中說。如鏡等者。約喻顯",
    "X54n0872_001:0277b11": "法也。鏡中之像。谷中之響。亦待緣而起。性相元空。推",
    "X54n0872_001:0277b12": "斥者。謂推排毀斥之。豈待下。亦不真空文。大論十八",
    "X54n0872_001:0277b13": "云。一切諸法性常自空。不以智慧方便觀故空等。此",
    "X54n0872_001:0277b14": "揀下。謂小乘不識體空之理。假以慧分折色法至極",
    "X54n0872_001:0277b15": "微邊始見空理。大乘體會色心因緣所生。即有即空",
    "X54n0872_001:0277b16": "也。列名等者。原究論中列名釋名之義。說有前後。法",
    "X54n0872_001:0277b17": "必同時。五名故非一。義故非異。",
    "X54n0872_001:0277b18": "疏。諸經論等者。放光第七云。十二緣起所有。亦無作",
    "X54n0872_001:0277b19": "者。六波羅蜜所有。亦無作者。以是因緣。諸法亦不有",
    "X54n0872_001:0277b20": "亦不無。謂有無下。以諸法緣起故有。性空故無。同時",
    "X54n0872_001:0277b21": "故亦有亦無。互奪故非有非無。而此四句。下論具有。",
    "X54n0872_001:0277b22": "引文恐繁。又約破計者。智論六十五云。有人說諸法",
    "X54n0872_001:0277b23": "有四種相。一者說有。二者說無。三者說亦有亦無。四",
    "X54n0872_001:0277b24": "者說非有非無。是中邪憶念著此四法名為邪道。是",
    "X54n0872_001:0277c01": "中正憶念故不著此四名為正道。遣謗者。謂計諸法",
    "X54n0872_001:0277c02": "是有。墮增益謗。故破云非有。計諸法是無。墮損減謗。",
    "X54n0872_001:0277c03": "故破云非無。又計諸法非有非無。墮戲論謗。故破云",
    "X54n0872_001:0277c04": "非非有非非無。又計諸法亦有亦無。墮相違謗。故破",
    "X54n0872_001:0277c05": "云非亦有亦無。由第三句轉有此計。謂聞前非非有。",
    "X54n0872_001:0277c06": "計云非謂是。非有言有也。聞前非非無。計云。非謂是。",
    "X54n0872_001:0277c07": "非無言無也。今云。為汝計非有非無。故破云。非非有。",
    "X54n0872_001:0277c08": "非非無。誰云非非有是有。非非無是無。故云非亦有",
    "X54n0872_001:0277c09": "亦無。此釋并出句與起信疏大同小異。為順四謗故。",
    "X54n0872_001:0277c10": "苟理有所通則可。所以下。偏牒此句之所以也。為明",
    "X54n0872_001:0277c11": "遣二見等。至下論自知。然細詳四論。皆此句中抽出。",
    "X54n0872_001:0277c12": "方信義句句含無邊。故金剛三昧經云。我所說者。義",
    "X54n0872_001:0277c13": "語非文。眾生說者。文語非義。誠哉是言也。",
    "X54n0872_001:0277c14": "疏。初約下。佛性論。天親所造。解如來藏經。成立一乘",
    "X54n0872_001:0277c15": "佛性之義。一切諸見者。謂斷常一異等。前之四句亦",
    "X54n0872_001:0277c16": "成四見。因有無起故。多在外道。所引全是論文。文亦",
    "X54n0872_001:0277c17": "易見。今隨難釋之。一切無因等者。不知前世修因。感",
    "X54n0872_001:0277c18": "今世果。今世立因。復招來報。撥。排弃也。不信之謂。此",
    "X54n0872_001:0277c19": "同莊老自然而然也。故莊子談風。云蓬蓬然起於北",
    "X54n0872_001:0277c20": "海而入於南海也。孰主張是。孰吹噓是。言自然也。斷",
    "X54n0872_001:0277c21": "見等者。謂信唯有現在五蘊等法。更無來報相續。此",
    "X54n0872_001:0277c22": "同儒宗。計有一身不談他世。如舜典曰。帝乃殂落。解",
    "X54n0872_001:0277c23": "者曰。殂。往也。言堯之魂往天也。落者。言堯之魄落地",
    "X54n0872_001:0277c24": "也。故唐李思慎論云。死則歸復天地。不續不存。准此",
    "X54n0872_001:0278a01": "下。若以兩句相對釋之。因有生常。因邪生斷。然邪斷",
    "X54n0872_001:0278a02": "二見皆無見也。故依佛性論解之。經中下。會歸不有",
    "X54n0872_001:0278a03": "不無可知。",
    "X54n0872_001:0278a04": "疏。相因者。因猶待也。疏釋取楞伽．密嚴之義釋之。楞",
    "X54n0872_001:0278a05": "伽云。大慧。兔角亦爾。觀待牛角。言彼角無。密嚴者。彼",
    "X54n0872_001:0278a06": "經第二卷初偈頌中文。後引密嚴亦次前之偈。文易",
    "X54n0872_001:0278a07": "可了。偉哉下。結歎善巧也。前後三次釋不有不無。各",
    "X54n0872_001:0278a08": "有經據。委曲窮盡聖經之妙也。",
    "X54n0872_001:0278a09": "疏。約觀行釋等者。意云。二執既去。二見又亡。法非有",
    "X54n0872_001:0278a10": "無。正解現前。依解造修。實相可會。有解無行譬有目",
    "X54n0872_001:0278a11": "無足。遙觀寶所無能至也。故華嚴問明品云。如人設",
    "X54n0872_001:0278a12": "美膳。自餓而不食。於法不修行。多聞亦如是。若有行",
    "X54n0872_001:0278a13": "無解。如盲者適遠。不免阬穽之患。故論主於此示觀",
    "X54n0872_001:0278a14": "行也。何以知之。以論云。觀法不存無。觀有不取相。非",
    "X54n0872_001:0278a15": "觀行而何。但論旨隱微不露頭面。說者麤心相背遠",
    "X54n0872_001:0278a16": "矣。法即等者。法雖通於一切。今據行說且屬三學等",
    "X54n0872_001:0278a17": "為法也。據疏法通善惡。順理之善三學六度等。逆理",
    "X54n0872_001:0278a18": "之惡五逆十惡等。今以善惡之法對而釋之。若云諸",
    "X54n0872_001:0278a19": "法緣生其性本空。善惡之行應皆無果。今觀法雖無。",
    "X54n0872_001:0278a20": "不取於無。惡雖空而須斷。善雖空而須修。故淨名云。",
    "X54n0872_001:0278a21": "無我無造無受者。善惡之業亦不亡。此則觀空不取。",
    "X54n0872_001:0278a22": "心無所係。一切法中見實相也。不取相下。大意云。於",
    "X54n0872_001:0278a23": "法心生取著。雖修三學止觀等行。生滅之心不能忘",
    "X54n0872_001:0278a24": "相。何由契真。由非下。不取於有也。則終日行於有中",
    "X54n0872_001:0278b01": "未嘗住相。建功立德舉善無遺皆與實相符合矣。故",
    "X54n0872_001:0278b02": "大論十五云。佛法實相。非有非無不受不著。釋云。若",
    "X54n0872_001:0278b03": "受若著不合實也。靡。無也。餘辭可解。此中等者。今略",
    "X54n0872_001:0278b04": "釋之。初句空觀。觀不存空。體真止也。是謂下。有觀不",
    "X54n0872_001:0278b05": "取有相。即方便隨緣止也。若雙取二句中止觀。觀無",
    "X54n0872_001:0278b06": "而不存無。即無而有。觀有而不取相。即有而無。是謂",
    "X54n0872_001:0278b07": "有無齊觀離二邊分別止也。廣如天台止觀及華嚴",
    "X54n0872_001:0278b08": "教迹等說。涅槃第二十卷中定慧捨三大意配之。定",
    "X54n0872_001:0278b09": "如止。慧如觀。定慧平等名捨。捨如此中中道止觀。但",
    "X54n0872_001:0278b10": "此論兼於心境。止觀定慧約心也。然行相尤多。理悟",
    "X54n0872_001:0278b11": "玄妙。修心之侶不可不學也。彼經第三十三十一中",
    "X54n0872_001:0278b12": "廣說。今示大槩云。善男子。十住菩薩智慧力多。三昧",
    "X54n0872_001:0278b13": "力少。是故不能明見佛性。聲聞緣覺三昧力多。智慧",
    "X54n0872_001:0278b14": "力少。以是因緣不見佛性。諸佛世尊定慧等故。明見",
    "X54n0872_001:0278b15": "佛性了了無礙。又云。奢摩他者名曰寂靜。即定也。毗",
    "X54n0872_001:0278b16": "婆奢那名為正見。即慧也。優畢叉者名曰平等。即捨",
    "X54n0872_001:0278b17": "也。捨即中道止觀。上三義等者。釋不有不無名也。問。",
    "X54n0872_001:0278b18": "前之二釋俱離二過。有何別目。答。初離斷常二見。此",
    "X54n0872_001:0278b19": "二因有無二見轉生起也。故中論第三云。定有則著",
    "X54n0872_001:0278b20": "常。定無則著斷等。第二但祛有無二種邊見。所以不",
    "X54n0872_001:0278b21": "同。詳論可了。非強穿鑿。",
    "X54n0872_001:0278b22": "疏。聖人者。依起信論中。住已去斷。執取計名。少分而",
    "X54n0872_001:0278b23": "見法身。亦名聖人。賢首教義中引梁攝論十解已去",
    "X54n0872_001:0278b24": "名曰聖人。若法相宗。登初地時得無分別之智方名",
    "X54n0872_001:0278c01": "聖人。論稱聖人通因及果。然地前下。依起信論會也。",
    "X54n0872_001:0278c02": "准彼論修行信心分中依未入正定聚眾生說此修",
    "X54n0872_001:0278c03": "行信心分。彼論以十住已上入正定聚。十信位中為",
    "X54n0872_001:0278c04": "不定聚。彼自有五行。第五名止觀門。故彼論云。若修",
    "X54n0872_001:0278c05": "止者。住於靜處端坐正意。一切諸想隨念皆除。乃至",
    "X54n0872_001:0278c06": "云久修淳熟其心得住。漸漸猛利隨順得入真如三",
    "X54n0872_001:0278c07": "昧等。性宗下。學性宗修行人也。雖具足煩惱繫縛之",
    "X54n0872_001:0278c08": "人。若曾夙生於此宗中。有見聞熏習之力。此生必聦",
    "X54n0872_001:0278c09": "明英哲成圓解法器。於此無住行中亦可留心而修",
    "X54n0872_001:0278c10": "也。問。何以論舉聖人也。答。今舉等。規模軌式也。",
    "X54n0872_001:0278c11": "疏。等謂下。謂性空是一。三乘觀之。各隨其器得果差",
    "X54n0872_001:0278c12": "別。聲聞觀之得聲聞菩提等。所以下。恐不了者見三",
    "X54n0872_001:0278c13": "乘小大之差。謂實相亦異。此義至涅槃論中自曉。不",
    "X54n0872_001:0278c14": "繁預解。而不知下。約性宗新熏義釋也。大鈔第五云。",
    "X54n0872_001:0278c15": "謂眾生遇緣熏習。三乘種性及不定無性故有五耳。",
    "X54n0872_001:0278c16": "何者。若唯習近聲聞成聲聞定性。習近緣覺成緣覺",
    "X54n0872_001:0278c17": "定性。習近菩薩則成菩薩定性。若俱習近三乘則成",
    "X54n0872_001:0278c18": "不定性人。若都不習近三乘則成無性。卒難教化。故",
    "X54n0872_001:0278c19": "知熏習成五種性。本有則無二。",
    "X54n0872_001:0278c20": "疏。正邪等者。如修淨土觀。雖兼修兜率亦為邪也。以",
    "X54n0872_001:0278c21": "心用雜想害往生故。今以實相為正觀。則一切事相",
    "X54n0872_001:0278c22": "之相皆邪。大論者。即智論。彼第五云。復次除諸法實",
    "X54n0872_001:0278c23": "相。餘殘一切盡名為魔。文多不引。",
    "X54n0872_001:0278c24": "疏。此有二說等者。三乘中二乘即般若等被學法空",
    "X54n0872_001:0279a01": "者。以二乘修無常苦空無我等觀。未達性空實相之",
    "X54n0872_001:0279a02": "理。滯於末四倒中不能證自乘果道也。此謂小果亦",
    "X54n0872_001:0279a03": "要見空。二則可知。今此下。謂三藏教中所被者。不達",
    "X54n0872_001:0279a04": "法空謂之愚法。餘可解。大疏等者。彼疏判教中說宋",
    "X54n0872_001:0279a05": "朝劉虬居士及道場慧觀法師。於漸教中開成五時",
    "X54n0872_001:0279a06": "之教。第一有相教。謂觀有得道。清涼疏妨云。自違成",
    "X54n0872_001:0279a07": "實。彼論云。我今等在疏意謂愚法亦觀性空而證也。",
    "X54n0872_001:0279a08": "以生空等者。然性空之中無我無法。眾生妄計執之",
    "X54n0872_001:0279a09": "為有。小乘但了蘊中無我。見一分理。若了我法俱空。",
    "X54n0872_001:0279a10": "性空全現。此則單雙在人。非性空有異也。",
    "X54n0872_001:0279a11": "疏。所趨下。趨。向也。器有下。釋大小之異也。通有五對。",
    "X54n0872_001:0279a12": "大乘器廣。謂發大心行大行等。小乘器狹。心行等皆",
    "X54n0872_001:0279a13": "劣可知。小乘生空般若為淺。大乘雙空般若為深。小",
    "X54n0872_001:0279a14": "乘羊鹿之車唯堪自運。大乘牛車力能兼他任重致",
    "X54n0872_001:0279a15": "遠。若大由小起名曰迂。不由小起名曰直。小乘唯證",
    "X54n0872_001:0279a16": "單空之理。大乘深證雙空。略釋如此。若約二執二障。",
    "X54n0872_001:0279a17": "摭諸教理細細出之。實為煩黷。",
    "X54n0872_001:0279a18": "疏。雙牒等者。此二名。諸經皆有。不必的引。智論下。彼",
    "X54n0872_001:0279a19": "云。摩訶。秦言大。般若。秦言慧。然慧即智慧。不同法相",
    "X54n0872_001:0279a20": "因中名慧。果中名智。故大論問曰何者是智慧。答曰",
    "X54n0872_001:0279a21": "般若波羅蜜攝一切智慧故。又四十三中譯為智慧",
    "X54n0872_001:0279a22": "故。漚和者。放光經云。漚和拘舍羅。具足梵語也。一念",
    "X54n0872_001:0279a23": "下。釋大義也。一念之中權實雙流。照二諦無二之境。",
    "X54n0872_001:0279a24": "中道之慧方為大慧。應云大智慧。就句穩順而言大",
    "X54n0872_001:0279b01": "慧也。以此推之。雙空之慧尚未為大。以真俗別照不",
    "X54n0872_001:0279b02": "能一念兼之。況二乘生空邪。故疏云爾。頴。秀也。亦出",
    "X54n0872_001:0279b03": "也。餘可知。",
    "X54n0872_001:0279b04": "疏。初二句下。有本云。諸法實相。殊失正理。實相雖通。",
    "X54n0872_001:0279b05": "般若詳論。義目性空之理。如下云般若之門觀空等。",
    "X54n0872_001:0279b06": "以實相該於理智。今以智為能見。理為所見。由見性",
    "X54n0872_001:0279b07": "空實相之理故成般若。下論云。萬法雖實。非照不得。",
    "X54n0872_001:0279b08": "內外相與以成其照功等。若以實相即般若。復欲證",
    "X54n0872_001:0279b09": "誰邪。亦對下方便之文。勢亦差異。可細求之。後二句",
    "X54n0872_001:0279b10": "下。由一念兩具。所以觀空不形容於證也。非智先悲",
    "X54n0872_001:0279b11": "後。復引令不滯於寂也。出二乘者。以彼厭棄有餘入",
    "X54n0872_001:0279b12": "無餘界。永沉不起。故下疏暗引楞伽及出現兩經。皆",
    "X54n0872_001:0279b13": "明二乘躭滅也。楞伽第三云。三昧酒所醉。住於無漏",
    "X54n0872_001:0279b14": "界。彼非究竟趣。亦復不退轉。以得三昧身。乃至劫不",
    "X54n0872_001:0279b15": "覺。譬如昏醉人。酒消然後悟。聲聞亦如是。覺後當成",
    "X54n0872_001:0279b16": "佛。出現品云。佛子如來智慧大藥王樹。唯除二處不",
    "X54n0872_001:0279b17": "能為作生長利益。所謂二乘墮於無為廣大深坑等。",
    "X54n0872_001:0279b18": "淨名云下。具釋。",
    "X54n0872_001:0279b19": "疏。亦初下。細詳經論之意。方便有二種。一離相。二化",
    "X54n0872_001:0279b20": "生。此以大悲利物為方便。後二下。謂處生死界廣行",
    "X54n0872_001:0279b21": "化利。亦不為塵欲所染者。以即悲之智。無緣之慈。了",
    "X54n0872_001:0279b22": "生界空。度而無度。所以不見染也。若以離相為方便。",
    "X54n0872_001:0279b23": "亦可悲智互為方便也。淨名下。經文頗多。略云。以愛",
    "X54n0872_001:0279b24": "見心莊嚴佛土。成就眾生。於空．無相．無作法中自調",
    "X54n0872_001:0279c01": "而伏。是名無方便慧縛。釋曰。此以植眾德本為慧。依",
    "X54n0872_001:0279c02": "愛見心中修之。不能妄想故成縛也。經云。不以愛見",
    "X54n0872_001:0279c03": "心莊嚴佛土等。名有方便慧解(云云)。又復觀身無常．",
    "X54n0872_001:0279c04": "苦．空．無我是名為慧。雖身有疾常在生死。饒益一切",
    "X54n0872_001:0279c05": "而不厭倦。是名方便等。釋曰。前則離相名方便。此則",
    "X54n0872_001:0279c06": "化生名方便。論取化生也。以無慧等者。愛謂悲愛。見",
    "X54n0872_001:0279c07": "謂取著。謂緣眾生界如己如親。見有可化。不唯化有",
    "X54n0872_001:0279c08": "疲厭。翻為見網所累。沒謂沉沒。生死界如林。故不了",
    "X54n0872_001:0279c09": "法緣無緣。故成有相之悲也。欲謂貪欲。坌污淨心名",
    "X54n0872_001:0279c10": "塵。此之五塵是凡夫所欲之境。",
    "X54n0872_001:0279c11": "疏。涅槃為空者。為對生死為有故也。然空有多門。隨",
    "X54n0872_001:0279c12": "宗各異。今順論意故云爾爾。後四句下。前二句成前",
    "X54n0872_001:0279c13": "不染塵累。後二句成前能不形證也。二智雙融者。由",
    "X54n0872_001:0279c14": "無二體一念具故。空有無二者。緣生無性即是涅槃。",
    "X54n0872_001:0279c15": "無性緣生即為生死。但有二義殊無二體。故法界無",
    "X54n0872_001:0279c16": "差別論云。眾生界清淨。應知即法身。法身即涅槃。涅",
    "X54n0872_001:0279c17": "槃即如來。瞥然者。說文曰。暫見也。今取一念少時之",
    "X54n0872_001:0279c18": "義。謂菩薩見色莫非見空。如良庖見牛目無全牛。下",
    "X54n0872_001:0279c19": "句反此者。解不厭有等之言也。如觀空時空即是色。",
    "X54n0872_001:0279c20": "以不離色何甞瞥然而滯空邪。符。合也。資。藉也。助也。",
    "X54n0872_001:0279c21": "性宗修行之人。初學是法。須悲公平等。成無住之行。",
    "X54n0872_001:0279c22": "苟偏一行即沒凡小。引喻可知。由空門下。不修理行",
    "X54n0872_001:0279c23": "無以剪生死之稠林。游涅槃之妙苑。不修事行。無以",
    "X54n0872_001:0279c24": "嚴清淨之佛土。盡染染之眾生。然理下。謂理量智量。",
    "X54n0872_001:0280a01": "生死涅槃義釋如前。",
    "X54n0872_001:0280a02": "疏。念謂等者。釋念二義。一具慧之念名為慧念。非念",
    "X54n0872_001:0280a03": "是慧也。二者極少一念。謂瞥然心起亦名一念。事智",
    "X54n0872_001:0280a04": "名權。與物推移。唯宜是從。故權有逆順隱顯等殊。如",
    "X54n0872_001:0280a05": "涅槃說。殺邪見婆羅門。逆也。權也。大悲海雲經。仙人",
    "X54n0872_001:0280a06": "不食兔兒施身之肉。赴火而死。順也。常也。儒者以權",
    "X54n0872_001:0280a07": "為反經合道。如孟子男女授受不親。禮之常也。嫂溺",
    "X54n0872_001:0280a08": "援之以手。義之權也。內教齋戒守信死而不犯。常也。",
    "X54n0872_001:0280a09": "大乘之戒成益即開。權也。今謂涉有利生。宜小宜大",
    "X54n0872_001:0280a10": "宜顯宜密。萬變千化不可一准。故名權智。理智名實。",
    "X54n0872_001:0280a11": "照實相之理而無虗妄分別。故歎其智妙者。以一念",
    "X54n0872_001:0280a12": "中二智無違。齊觀二諦幽深之理。非口舌能狀。唯力",
    "X54n0872_001:0280a13": "用其功者久之自倣爾。故下勉云好思。",
    "X54n0872_001:0280a14": "疏。華梵者。華謂中華。即此界神州大夏也。滅與盡理",
    "X54n0872_001:0280a15": "亦相近。累盡名滅諦。謂審諦亦實也。謂苦實苦等。",
    "X54n0872_001:0280a16": "疏。結使者。正取諸惑。我法二執下所有種現俱為集",
    "X54n0872_001:0280a17": "諦。亦兼取諸業增長生死名集。解理者。理。治也。",
    "X54n0872_001:0280a18": "疏。苦諦者。有漏色心逼迫名苦。一煩惱。二業繫。三生",
    "X54n0872_001:0280a19": "死。此三染事聚之一身。故云雜也。三障如下釋之。今",
    "X54n0872_001:0280a20": "約治道等者。治謂修治。此三治之已盡故。若別說下。",
    "X54n0872_001:0280a21": "依起信釋也。論廣。略云。十信凡夫覺知前念起惡。故",
    "X54n0872_001:0280a22": "能止後念令其不起。是信位能滅也。惑有下。根本惑",
    "X54n0872_001:0280a23": "即迷理而起。如論云。不如實知真如法一故。圭峰略",
    "X54n0872_001:0280a24": "鈔釋云。不。無也。覺。明也。即根本無明。枝末下。即迷事",
    "X54n0872_001:0280b01": "而起。然疏釋大略。論具云。復次依不覺故生三種相。",
    "X54n0872_001:0280b02": "與彼不覺相應不離。三相即業相。轉相。現相也。不覺",
    "X54n0872_001:0280b03": "即三相中無明也。此惑方是枝末不覺也。三相即名",
    "X54n0872_001:0280b04": "三細。四麤者。一智相。二相續相。三執取相。四計名字",
    "X54n0872_001:0280b05": "相。釋義如彼。生死亦二者。界內生死名為分段。分謂",
    "X54n0872_001:0280b06": "分限。或延或促有分齊故。段謂形段。或長或短有定",
    "X54n0872_001:0280b07": "量故。此則六道生死皆分段也。界外生死名曰變易。",
    "X54n0872_001:0280b08": "變。轉也。轉麤身為細質故。易。改也。改短壽作長年故。",
    "X54n0872_001:0280b09": "此則三乘生死皆變易也。廣釋如別。自地前下。即彼",
    "X54n0872_001:0280b10": "論生滅相中之文。論云。麤中之麤凡夫境界。彼疏云。",
    "X54n0872_001:0280b11": "三賢位名內凡。能覺此染故。染體即執取計名字我",
    "X54n0872_001:0280b12": "執也。又下論云。不了一法界義者。從信相應地觀察",
    "X54n0872_001:0280b13": "學斷等。自見道等者。疏亦大略。為見道中斷法執分",
    "X54n0872_001:0280b14": "別相續相。出見已去。乃至七地滿心斷法執俱生智",
    "X54n0872_001:0280b15": "相也。此二種惑俱名麤中之細。亦曰事識之惑。斷此",
    "X54n0872_001:0280b16": "惑盡。分段亡也。自八地等者。十地究竟名為盡地。謂",
    "X54n0872_001:0280b17": "八地中斷現相。入九地斷見相。十地窮至佛地始斷",
    "X54n0872_001:0280b18": "業相。爾時黎邪行苦變易生死盡也。前二細中之麤。",
    "X54n0872_001:0280b19": "菩薩所知境界。後一細中之細。是佛境界。餘文可知。",
    "X54n0872_001:0280b20": "疏。涅槃等者。若別有處應有邊際。有際則無常也。小",
    "X54n0872_001:0280b21": "乘下。世謂三世。時世即有為諸相。間謂中間。謂三界",
    "X54n0872_001:0280b22": "有漏墮在其間。四相遷滅。三世流轉。此釋該情非情",
    "X54n0872_001:0280b23": "一切法也。若唯約正報說者。五蘊始行名生。五蘊散",
    "X54n0872_001:0280b24": "滅名死。涅槃出世可知。以二乘厭世間生死。忻出世",
    "X54n0872_001:0280c01": "涅槃。故大乘可了。豈別等者。界內界外方域也。惑能",
    "X54n0872_001:0280c02": "下。惑性智性無二性故。仁王經云。菩薩未成佛。以菩",
    "X54n0872_001:0280c03": "提為煩惱。菩薩成佛時。以煩惱為菩提。煩惱之相須",
    "X54n0872_001:0280c04": "斷。其性無二即般若也。故云惑盡等。業能下。業能繫",
    "X54n0872_001:0280c05": "果。不自在故。名不解脫。業謝報亡。了無繫縛。名之解",
    "X54n0872_001:0280c06": "脫。故解脫者自在為義。苦能下。二種生死之苦能障",
    "X54n0872_001:0280c07": "法身真樂。二死既其謝滅。則法身之樂自顯。即以無",
    "X54n0872_001:0280c08": "苦為樂。無別樂矣。故此等者。言三障三德敵體相對。",
    "X54n0872_001:0280c09": "翻染成淨。故知三染即三德之詮門也。既依染門詮",
    "X54n0872_001:0280c10": "示。若無三染亦無三德自相可說。何容更有一盡處",
    "X54n0872_001:0280c11": "爾。又三德下。亦依涅槃釋。彼經第二云。何等名為秘",
    "X54n0872_001:0280c12": "密之藏。猶如伊字。三點若並則不成伊。縱亦不成。",
    "X54n0872_001:0280c13": "如摩醯首羅面上三目乃得成伊。三點若別亦不得",
    "X54n0872_001:0280c14": "成。我亦如是。解脫之法亦非涅槃。如來之身亦非涅",
    "X54n0872_001:0280c15": "槃。摩訶般若亦非涅槃。三法各異亦非涅槃。我今安",
    "X54n0872_001:0280c16": "住。如是三法為眾生故名入涅槃。如世伊字。釋曰。出",
    "X54n0872_001:0280c17": "現鈔略云。並乃合為一體。別乃各居一處。竪明此三",
    "X54n0872_001:0280c18": "曰縱。謂法身本有。次修般若。後得解脫等。四德者。常．",
    "X54n0872_001:0280c19": "樂．我．淨也。至本論釋之。恒沙義備者。不唯三德四德",
    "X54n0872_001:0280c20": "也。故起信略云。所謂自體。有大智慧光明義故。乃至",
    "X54n0872_001:0280c21": "具足如是過於恒沙不離不斷不異不思議佛法等。",
    "X54n0872_001:0280c22": "一心融拂者。謂上三法一心融之。無有差別之相。等",
    "X54n0872_001:0280c23": "同一味。一心三相曰融。三相一心曰拂。既融既拂。相",
    "X54n0872_001:0280c24": "不可得。名何名焉。尤可下。可解。",
    "X54n0872_001:0281a01": "疏。物即緣會等者。此論亦宗諸般若．智論．中論等作",
    "X54n0872_001:0281a02": "也。如下所引可見。物謂萬物。諸法之總名。染謂染分",
    "X54n0872_001:0281a03": "依他。如大品所列五陰．十二入．十八界等。淨謂淨分",
    "X54n0872_001:0281a04": "依他。亦如大品所列十力．四無所畏乃至十八不共",
    "X54n0872_001:0281a05": "法．薩雲若等。古今等者。亦攝一切之時也。以下論說",
    "X54n0872_001:0281a06": "寒暑古今等故。若唯約人事明之。則生死去來動靜",
    "X54n0872_001:0281a07": "遲速長幼逆順是非彼此得喪窮通壽夭貧富貴賤",
    "X54n0872_001:0281a08": "高低等。應世諦所攝皆物也。以內修言之。則行願因",
    "X54n0872_001:0281a09": "果地位等。然前後兼。以論宗般若。只可依經說諸法",
    "X54n0872_001:0281a10": "也。不遷等者。依宗中指之可知。以緣生等者。釋成不",
    "X54n0872_001:0281a11": "遷之理也。以一義故即一而弗化也。故宗鏡云。大乘",
    "X54n0872_001:0281a12": "之法緣生無性。生即不生。滅即不滅。故遷即不遷也。",
    "X54n0872_001:0281a13": "今約下。論亦兼有頓教之說也。初終教者。以此教說",
    "X54n0872_001:0281a14": "一切眾生成佛之義。極盡大乘之理。故亦名實教。詮",
    "X54n0872_001:0281a15": "如藏性中實之道故。隨緣下。謂隨染緣則有世間諸",
    "X54n0872_001:0281a16": "法。隨淨緣則有出世諸法。遷即不遷者。非遷外說不",
    "X54n0872_001:0281a17": "遷也。初門以理在乎事中。故隨事而遷也。以理有隨",
    "X54n0872_001:0281a18": "緣義。故起信云。謂如來藏不生不滅。與生滅和合即",
    "X54n0872_001:0281a19": "隨緣義。乃至成阿黎邪識。此識之相生滅即藏性生",
    "X54n0872_001:0281a20": "滅。以識相是真妄和合成故。具非異義。故引楞伽。即",
    "X54n0872_001:0281a21": "唐譯第五卷中文。具云。如來藏受苦樂。與因俱有生",
    "X54n0872_001:0281a22": "滅。言因者。善不善也。不增減經可知。第二門以事從",
    "X54n0872_001:0281a23": "理。從猶合也。引仁王彼初卷也。煩惱菩提。物也。第一",
    "X54n0872_001:0281a24": "義。理也。一義故遷即不遷也。楞伽下。同前卷。眼等五",
    "X54n0872_001:0281b01": "識者。體義。聚義。依義名身。非流轉者。五識性空故。亦",
    "X54n0872_001:0281b02": "即實相故。三此二下。謂前之二門隨義排次。法必同",
    "X54n0872_001:0281b03": "時矣。故此一門雙融前二。令二銷鎔。遷與不遷交徹",
    "X54n0872_001:0281b04": "一際也。此中取義正唯第三。然非前二。此門不成故。",
    "X54n0872_001:0281b05": "初門俱遷。次門俱不遷。此門即遷不遷。方盡一題之",
    "X54n0872_001:0281b06": "義。總包一論之玄也。又約唯遷。則墮斷見。無罪無福",
    "X54n0872_001:0281b07": "等。若唯不遷。則著常見。凡應定凡聖應定聖。有無窮",
    "X54n0872_001:0281b08": "之過。今明不遷而遷。遷即不遷。諸過齊喪。所引涅槃",
    "X54n0872_001:0281b09": "即第八卷云。善男子。鳥有二種。一名迦隣提。二名鴛",
    "X54n0872_001:0281b10": "鴦。遊止共俱。不相捨離。第三卷云云。何解滿字及與",
    "X54n0872_001:0281b11": "半字義。云何共聖行如娑羅娑鳥。迦隣提日月等。清",
    "X54n0872_001:0281b12": "涼云。如此方鴛鴦鳥配偶相將。古詩云。暫分嶋嶼猶",
    "X54n0872_001:0281b13": "迴首。只渡寒溪亦共飛。以喻常無常二不相離也。引",
    "X54n0872_001:0281b14": "淨名。即經第一卷。清涼下。即玄談大鈔說也。然此門",
    "X54n0872_001:0281b15": "中連引三文。皆證遷即不遷也。頓教者。謂直詮真性",
    "X54n0872_001:0281b16": "言絕之理。名之為頓。法法下。如起信云。所謂心性不",
    "X54n0872_001:0281b17": "生不滅。一切諸法唯依妄念而有差別等。若一念下。",
    "X54n0872_001:0281b18": "即清涼答順宗皇帝心要中文。次云此照體獨立。物",
    "X54n0872_001:0281b19": "我皆如。非遷下。雙遮令忘言會旨。仍名下。方便安立",
    "X54n0872_001:0281b20": "假以悟物也。華嚴。即第十九文。次此云。亦復無有滅。",
    "X54n0872_001:0281b21": "若能如是解。斯人見如來。若依下。彼鈔第一。今此下。",
    "X54n0872_001:0281b22": "初證終教。次證頓也。",
    "X54n0872_001:0281b23": "疏。將明等者。迷悟對辨也。言倒者不遷見遷故成迷",
    "X54n0872_001:0281b24": "倒。初句等者。如上列舉生死二法互待互謝遷變云",
    "X54n0872_001:0281c01": "為未嘗少息。列子天瑞篇亦云。死之與生一往一反。",
    "X54n0872_001:0281c02": "故死於是者安知不生於彼哉。莊子田子方篇云。日",
    "X54n0872_001:0281c03": "出東方。入於西極。萬物莫不比方。乃至是出則存。是",
    "X54n0872_001:0281c04": "入則亡。萬物亦然。有待也而死。有待也而生。又云。生",
    "X54n0872_001:0281c05": "有所乎萌。死有所乎歸。始終相反乎無端。而莫知乎",
    "X54n0872_001:0281c06": "所窮邪。次句通一切時者。大小諸劫四序晝夜古今",
    "X54n0872_001:0281c07": "延促乃至剎那一念也。緣有者。緣生之有也。後句等",
    "X54n0872_001:0281c08": "者。凡夫目未稟外內之教者。此輩心識麤淺。但知一",
    "X54n0872_001:0281c09": "期生死。不達剎那生滅。外道計冥性是常。微塵常。方",
    "X54n0872_001:0281c10": "常等。自冥生覺等皆無常。亦正為下。法相說法身是",
    "X54n0872_001:0281c11": "凝然常。報化之身皆有為無漏。如大疏具示。以一下。",
    "X54n0872_001:0281c12": "此論唯一乘之義。形對三乘唯見(云云)。在疏如涅槃",
    "X54n0872_001:0281c13": "說。吾今此身即是常身。法身是亦遷即不遷也。",
    "X54n0872_001:0281c14": "疏。論主等者。法華等經皆以一乘會破三乘。故涅槃",
    "X54n0872_001:0281c15": "第二十三卷說三種惡覺。一云實無三乘顛倒心故。",
    "X54n0872_001:0281c16": "言有三乘一實之道真實不虗。顛倒心故言無一實。",
    "X54n0872_001:0281c17": "乃至常為諸佛菩薩之所呵責。故論主將欲引攝遷",
    "X54n0872_001:0281c18": "與不遷殊見之流。故於文前舉其所謬以抑之也。",
    "X54n0872_001:0281c19": "疏。然實教下。涅槃．華嚴等經處尤多離文字也。經云。",
    "X54n0872_001:0281c20": "諸法不來不去。非因非緣。不生不滅。無取無捨。不增",
    "X54n0872_001:0281c21": "不減。乃至非是文字之所辨說。法華即第一上句。云",
    "X54n0872_001:0281c22": "是法住法位(云云)。釋云。法位即真如異名。法住於理",
    "X54n0872_001:0281c23": "故相常住也。",
    "X54n0872_001:0281c24": "疏。然動靜多體者。淺則非情名靜有情名動。息事名",
    "X54n0872_001:0282a01": "靜作事名動。向夜名靜涉晝名動等。深則定靜而慧",
    "X54n0872_001:0282a02": "動。真靜而俗動。世出世等可例說之。且約下。依理事",
    "X54n0872_001:0282a03": "無礙之境。權實雙彰之心釋也。問。真諦與理何別邪。",
    "X54n0872_001:0282a04": "答。真通而理狹。以真亦通事也。如八諦對分可知。今",
    "X54n0872_001:0282a05": "以真俗理事合取。真且屬理。動靜之意在文可知。心",
    "X54n0872_001:0282a06": "者下。起信疏解直心云。向理之心無別岐路。故漚和",
    "X54n0872_001:0282a07": "涉有。依有境說其動可知。餘文易了。論中等者。推繹",
    "X54n0872_001:0282a08": "約心境釋之所以也。求之捨之非心如何。",
    "X54n0872_001:0282a09": "疏。動靜等者。迷夫任生滅之心。遷則一向謂遷。不遷",
    "X54n0872_001:0282a10": "則一向謂不遷。焉知去住元空。動靜一理。若是芳舟",
    "X54n0872_001:0282a11": "運而岸亦何移。輕雲卷而月元無驟。世間下。世間動",
    "X54n0872_001:0282a12": "也。出世靜也。而殊見者不知世間相虗即出世間故。",
    "X54n0872_001:0282a13": "智論二十七廣破此見。略云。世間相即是出世間。更",
    "X54n0872_001:0282a14": "無所復。又依計者。依他遍計動也。圓成實性靜也。依",
    "X54n0872_001:0282a15": "計性空亦即圓成。如何異計。",
    "X54n0872_001:0282a16": "疏。了義者。揀權漸非了之教也。保執下。叔世澆浮智",
    "X54n0872_001:0282a17": "慧偏淺。愽識會理者尠。專門黨情者多。信有疑空向",
    "X54n0872_001:0282a18": "權背實。真如受熏謂起信之悞譯。談有為空斥清辨",
    "X54n0872_001:0282a19": "之謬陳。若輩多矣。聞亦寒心。何者。起信本攝經之論。",
    "X54n0872_001:0282a20": "奘尚弘傳。清辨實聖人之徒。護法見讓。寧容螢火輕",
    "X54n0872_001:0282a21": "議日光。戒之戒之。勿招犁舌。疏意可曉。但隨難釋之。",
    "X54n0872_001:0282a22": "伸。舒也。展也。正同下。圓覺序也。彼說圓覺了義隱匿",
    "X54n0872_001:0282a23": "於龍宮海藏之中無人弘闡。如陽春雪曲唱者稀而",
    "X54n0872_001:0282a24": "和者寡。權淺之典人竟傳之。如下里巴歌謳者多而",
    "X54n0872_001:0282b01": "應者繁也。然四論等者。略彰四論之因起也。排。挫也。",
    "X54n0872_001:0282b02": "所見乖於正理云異。敘異可知。",
    "X54n0872_001:0282b03": "疏。竟辨等者。羣異之中談不異之妙。從其人則乖法。",
    "X54n0872_001:0282b04": "順其法則違人。所以難言也。",
    "X54n0872_001:0282b05": "疏。初二句等者。出難言之所以也。疏頗明了不煩再",
    "X54n0872_001:0282b06": "述。寶所者。法華第三云。若有多眾欲過此道至珍寶",
    "X54n0872_001:0282b07": "處等。葢以一乘為珍寶處也。老氏者。彼執大象篇云。",
    "X54n0872_001:0282b08": "道之出口淡乎其無味。謂聞道清虗少私寡欲。不美",
    "X54n0872_001:0282b09": "常人也耶。",
    "X54n0872_001:0282b10": "疏。承前等者。謂立功者不辭乎難。成仁者不有乎躬。",
    "X54n0872_001:0282b11": "黨理者任逆其情。正物者弗顧其謗。上士下。老氏德",
    "X54n0872_001:0282b12": "篇云。上士聞道勤而行之。中士聞道若存若亡。下士",
    "X54n0872_001:0282b13": "聞道則大笑之。謂笑其道之質朴也。論擬彼書成辭。",
    "X54n0872_001:0282b14": "疏中避繁。故小變其文節而釋之也。",
    "X54n0872_001:0282b15": "疏。初句等者。目擊耳聞之事。色聲香味之相。故近也。",
    "X54n0872_001:0282b16": "此則事相故近。理性故遠。",
    "X54n0872_001:0282b17": "疏。然者下。此中必然。有三意焉。一要能詮了義之言",
    "X54n0872_001:0282b18": "不滯而流行。二在所詮不遷之理明了。三欲異見迷",
    "X54n0872_001:0282b19": "子悟入也。欲罷下。解不能自已也。然出論語。彼子罕",
    "X54n0872_001:0282b20": "篇云。欲罷不能。既竭吾才如有所立卓爾。雖欲從之",
    "X54n0872_001:0282b21": "未由也已。葢顏回歎孔子也。依言等者。謂真諦故無",
    "X54n0872_001:0282b22": "說無示。俗諦故因言顯理也。故寶性論初云。世諦者",
    "X54n0872_001:0282b23": "謂世間所用之事。名字章句言語所說故。真一等者。",
    "X54n0872_001:0282b24": "即中道不遷之理。不居動靜二邊故。謙也者。謙虗待",
    "X54n0872_001:0282c01": "物。焉知來者之不如今也。故易曰。勞謙君子有終吉。",
    "X54n0872_001:0282c02": "論主之謂焉。小人少有所得則語氣昂昂。眼高四海",
    "X54n0872_001:0282c03": "傍若無人。唯懷矜恃之情。焉有遜恭之節。未得尺寸",
    "X54n0872_001:0282c04": "名已落增上慢。",
    "X54n0872_001:0282c05": "疏。雙引等者。然此論式。初須略示正理。次出異見。後",
    "X54n0872_001:0282c06": "方廣陳。自引放光以下。略示正理。自緣使真言以下。",
    "X54n0872_001:0282c07": "出異見。為起論之由矣。然不能自已以降。方廣陳正",
    "X54n0872_001:0282c08": "論。餘文可曉。緣集等者。法之去來在緣之離合。法之",
    "X54n0872_001:0282c09": "自性何去何來。故來之與去竟無方處也。放光第十",
    "X54n0872_001:0282c10": "七云。諸法亦不來亦不去。亦不合亦不散等。疏引放",
    "X54n0872_001:0282c11": "光大品。全依南藏。頗異北本。如善財下。舉事以明。華",
    "X54n0872_001:0282c12": "嚴七十九略云。善財白彌勒言。唯願大聖開樓閣門",
    "X54n0872_001:0282c13": "令我得入。彌勒彈指其門即開。命善財入。善財入已",
    "X54n0872_001:0282c14": "乃至見樓閣中廣愽嚴事。於後彌勒菩薩即攝神力。",
    "X54n0872_001:0282c15": "上之嚴事悉不成就。善財問言。此莊嚴事何處去邪。",
    "X54n0872_001:0282c16": "彌勒答言。於來處去乃至云無有去處。不能具引。疏",
    "X54n0872_001:0282c17": "中撮略經之大義釋之。令人易見。當處等二句。楞嚴",
    "X54n0872_001:0282c18": "經文。中觀即第一破去來品。亦義引之也。論偈云。動",
    "X54n0872_001:0282c19": "處則有去。如今云觀方知彼去也。次前偈云。已去無",
    "X54n0872_001:0282c20": "有去。未去亦無去。離已去未去。去時亦無去。如今云。",
    "X54n0872_001:0282c21": "去者不至方。長行釋意云。已去故無有去。業若未去。",
    "X54n0872_001:0282c22": "未有去法去時亦無去者。名半去半未去。意云。如一",
    "X54n0872_001:0282c23": "步初舉未有所至。故云半去半不去。若此亦不離已",
    "X54n0872_001:0282c24": "去未去。故去相本空而不至方也。疏中所引是此品",
    "X54n0872_001:0283a01": "最後之文。示三法相待而起。其性本空。知不遷也。去",
    "X54n0872_001:0283a02": "法者即去業。故長行云。隨有作業處是中應有去等。",
    "X54n0872_001:0283a03": "此論下。會今論意。隨俗言遷。順真則不遷也。涅槃第",
    "X54n0872_001:0283a04": "二十一云。佛問東方琉璃光菩薩言。善男子。汝為到",
    "X54n0872_001:0283a05": "來。為不到來。答言。世尊。到亦不來。不到亦不來。乃至",
    "X54n0872_001:0283a06": "云若人見有眾生性者。有來不來。我今不見眾生定",
    "X54n0872_001:0283a07": "性。云何當言有來不來。有憍慢者見有去來。無憍慢",
    "X54n0872_001:0283a08": "者則無去來等。",
    "X54n0872_001:0283a09": "疏。經論下。指上所引釋捨也。",
    "X54n0872_001:0283a10": "疏。初三句等者。疏中間而釋之可見。",
    "X54n0872_001:0283a11": "疏。同見等者。物境是一。迷悟見殊。如二人同席一醒",
    "X54n0872_001:0283a12": "一醉。醉者見天地反覆房宇搖蕩。醒者見之無一動",
    "X54n0872_001:0283a13": "者。迷悟見法其亦如是。中吳下。惑者逆物未達不遷。",
    "X54n0872_001:0283a14": "茅塞其心。悟人順物能通。若發其覆也。",
    "X54n0872_001:0283a15": "疏。淨源下。道。目理也。亦性也。",
    "X54n0872_001:0283a16": "疏。無始等者。准起信論。謂一切染法始於無明。更無",
    "X54n0872_001:0283a17": "始於無明者。遍計妄想念念生滅名之為情。以情取",
    "X54n0872_001:0283a18": "法法法皆轉。致令昏衢劫劫苦海茫茫。論主見之故",
    "X54n0872_001:0283a19": "為傷也。",
    "X54n0872_001:0283a20": "疏。初句汎責者。汎然總責。六根所對六識所遇皆然。",
    "X54n0872_001:0283a21": "論中舉自例諸也。耳得之而為聲。目得之而為色。未",
    "X54n0872_001:0283a22": "達聲色性空之理。故云莫覺也。賢首下。還源觀序文。",
    "X54n0872_001:0283a23": "次此。前云真空滯於心首。恒為緣慮之場。意謂聲色",
    "X54n0872_001:0283a24": "性空即是實際。次二句下。迷者幸知往物不來。即可",
    "X54n0872_001:0283b01": "達其今物亦不去。如何却計今物遷往邪。故往物者",
    "X54n0872_001:0283b02": "唯住往者之法位。不能來今。今物者亦即今日之性",
    "X54n0872_001:0283b03": "空。何能至往。不遷之理申述至此。雖疑網千重亦可",
    "X54n0872_001:0283b04": "一時隳裂。莫嫌露布太曉。",
    "X54n0872_001:0283b05": "疏。以古等者。出意釋理。亦昭著可解。堯舜。五帝之二。",
    "X54n0872_001:0283b06": "仁義之主。人到于今稱之。故舉此也。此中等者。古。過",
    "X54n0872_001:0283b07": "去也。今。現在也。以過現例準未來。未來之物亦自在",
    "X54n0872_001:0283b08": "乎未來。不至于今也。然三世之時亦眾生妄想分別",
    "X54n0872_001:0283b09": "之所顯現。依物而說元無實體。故十卷楞伽第一云。",
    "X54n0872_001:0283b10": "佛告楞伽王。汝言過去者即分別相。未來．現在分別",
    "X54n0872_001:0283b11": "亦爾。",
    "X54n0872_001:0283b12": "疏。以今等者。義勢不殊於前。但互望不同。但改向作",
    "X54n0872_001:0283b13": "今。改今作向。來應作去。但去字不應作來也。",
    "X54n0872_001:0283b14": "疏。釋成等者。謂無今亦不立昔。去來亦爾。如前說凡",
    "X54n0872_001:0283b15": "諸二之數。如是非高下等。皆互緣互生實無自性。常",
    "X54n0872_001:0283b16": "情下。迷悟對釋。常情以所見之法。不識唯心所現。因",
    "X54n0872_001:0283b17": "緣所生。如幻如夢如影如響。於夢幻中謂生謂滅。反",
    "X54n0872_001:0283b18": "為虗相轉動分別之心。悟士了知緣生性空。唯心所",
    "X54n0872_001:0283b19": "現。去來無相。譬之同舟濟壑。一見岸移一了舟行。互",
    "X54n0872_001:0283b20": "不相是誰得誰失。不為所轉。予昔下。彼錄第七云。惑",
    "X54n0872_001:0283b21": "者則為無常不住新新生滅而謂之遷。若智者則了",
    "X54n0872_001:0283b22": "性空無知念念無生謂之不遷。又曰。若能見法是心。",
    "X54n0872_001:0283b23": "隨緣了性。無一法從外而入。無一法從內而生。無一",
    "X54n0872_001:0283b24": "法和合而有。無一法自然而成。如是則尚不見一微",
    "X54n0872_001:0283c01": "毫住相。寧觀萬法有去來。斯乃徹底明宗也(云云)。甚",
    "X54n0872_001:0283c02": "妙甚妙。可返照味之。不可下見論文談物。未知物即",
    "X54n0872_001:0283c03": "性空之理。一向物上求之。云前塵非後塵。前步非後",
    "X54n0872_001:0283c04": "步等。謬之謬矣。",
    "X54n0872_001:0283c05": "疏。南華者。莊子書亦名南華經。即彼田子房篇也。文",
    "X54n0872_001:0283c06": "多。略云。丘以是日徂吾終身等(云云)。在疏徂。往也。言",
    "X54n0872_001:0283c07": "世態遷流日日徂也。交臂之義。諸說不同。疏用郭象",
    "X54n0872_001:0283c08": "等舊義可見。然具詳莊子之說。孔顏談道其理深遠。",
    "X54n0872_001:0283c09": "亦彷彿有不遷之說。恨其人已去其書獨存。味乎糟",
    "X54n0872_001:0283c10": "粕不具見其真也。有心力者亦可以咀之。東坡赤壁",
    "X54n0872_001:0283c11": "賦亦云。蘇子曰。客亦知夫水與月乎。逝者如斯而未",
    "X54n0872_001:0283c12": "嘗往也。盈虗者如彼而卒莫消長也。葢將自其變者",
    "X54n0872_001:0283c13": "而觀之。則天地曾不能以一瞬。自其不變者而觀之。",
    "X54n0872_001:0283c14": "則物與我皆無盡也。",
    "X54n0872_001:0283c15": "疏。通結下。朕。初兆也。",
    "X54n0872_001:0283c16": "疏。連引等者。疏總示之。亦通於物者。時亦物也。旋嵐",
    "X54n0872_001:0283c17": "者。智論十一云。大劫盡時。毗藍風起。吹須彌如爛草",
    "X54n0872_001:0283c18": "等。大疏云。亦云隨嵐。皆梵音輕重。即興雲之風。北方",
    "X54n0872_001:0283c19": "風也。亦是壞劫時風。餘可知。白駒者。即窻隙日影中",
    "X54n0872_001:0283c20": "飛埃也。飄馳甚疾。古人亦喻光陰急促。如杜工部詩",
    "X54n0872_001:0283c21": "云。身世白駒催游氣。即莊子舊解。若鬳齋解又云。游",
    "X54n0872_001:0283c22": "絲即空中時有拂人之面者謂之游絲。眼力不可見",
    "X54n0872_001:0283c23": "之。然窻隙飛埃甚正。故鼓吹詩云。窻裏日光飛野馬",
    "X54n0872_001:0283c24": "是也。駛。馬行疾也。日月等者。俱舍頌云。夜半日沒中。",
    "X54n0872_001:0284a01": "日出四洲等。謂如此方夜半。西牛貨洲則日沒。北鬱",
    "X54n0872_001:0284a02": "單越日中。東弗提婆日出等。故一晝夜周四天下。餘",
    "X54n0872_001:0284a03": "文旨不異前。",
    "X54n0872_001:0284a04": "疏。情計等者。誕。虗也。妄也。達觀等者。達。悟也。亦通也。",
    "X54n0872_001:0284a05": "觀。洞視也。亦禪家所謂具眼者。體。猶會也。究也。文旨",
    "X54n0872_001:0284a06": "已備者。上乃約文敷旨。理亦極成也。自此而下。會通",
    "X54n0872_001:0284a07": "內外之典。令知殊途同歸也。",
    "X54n0872_001:0284a08": "疏。潛妨者。含其問意。梵網者。即彼經序文。諸經者。涅",
    "X54n0872_001:0284a09": "槃二十三云。人命不停。過於山水。今日雖存。明亦難",
    "X54n0872_001:0284a10": "保。云何縱心。令住惡法。壯色不停。猶如奔馬等。",
    "X54n0872_001:0284a11": "疏。初二句等者。如法華第二云。以佛教門出三界苦。",
    "X54n0872_001:0284a12": "謂聞四諦之教。悟生空之理。修無常等道。證預流等",
    "X54n0872_001:0284a13": "果。此中正要無常等行。若廣釋甚繁。緣謂下。智論第",
    "X54n0872_001:0284a14": "十八云。辟支佛有二種。一名獨覺。二名因緣覺。獨覺",
    "X54n0872_001:0284a15": "是今世成道。自覺不從他聞故。因緣覺者。是人先世",
    "X54n0872_001:0284a16": "因緣故。獨出智慧不從他聞。等如一國王出在園中",
    "X54n0872_001:0284a17": "游戲。清朝見林樹華果蔚茂甚可愛樂。王食已而臥。",
    "X54n0872_001:0284a18": "王諸夫人婇女皆共取華毀折林樹。王覺已見林毀",
    "X54n0872_001:0284a19": "壞而自覺悟一切世間無常變壞皆亦如是。思惟是",
    "X54n0872_001:0284a20": "已無漏道心生。斷諸結使。得辟支佛道。具六神通等。",
    "X54n0872_001:0284a21": "釋曰。論中覺緣離以即真。謂覺緣起諸法無常。離諸",
    "X54n0872_001:0284a22": "結使。得無漏智。名即真也。與智度因緣少殊。修無常",
    "X54n0872_001:0284a23": "是同。廣釋如別。",
    "X54n0872_001:0284a24": "疏。通前等者。前亦潛妨。此亦潛通。研。窮也。復。審也。言",
    "X54n0872_001:0284b01": "權旨實者。如談無常密顯常義等。以常無常亦相待",
    "X54n0872_001:0284b02": "起。不相離故。偏見之士如言生解。聞東迷西。圓見之",
    "X54n0872_001:0284b03": "流聞一知二。涅槃下。經第九略云。先陀婆。西域呼先",
    "X54n0872_001:0284b04": "陀婆。一名四實。如是鹽器水馬皆名先陀婆。",
    "X54n0872_001:0284b05": "疏。此理等者。可以神妙之智以會其理。不可隨識守",
    "X54n0872_001:0284b06": "名言事相之情求也。楞伽下。唐譯第五略云。爾時大",
    "X54n0872_001:0284b07": "慧菩薩摩訶薩復白佛言。世尊。如經中說過去未來",
    "X54n0872_001:0284b08": "現在諸佛如恒河沙。此當云何。為如言而受。為別有",
    "X54n0872_001:0284b09": "義。佛告大慧。勿如言而受乃至廣說。生公即竺法汰",
    "X54n0872_001:0284b10": "之資。亦學於什公。初法顯三藏出六卷泥洹經。彼第",
    "X54n0872_001:0284b11": "六卷除闡提不得成佛。生公講至於此。評曰。夫稟質",
    "X54n0872_001:0284b12": "二儀皆涅槃正因。闡提含生之類。何獨不得成佛。應",
    "X54n0872_001:0284b13": "此經度未盡爾。是時智公守文。生公執理。往復移時",
    "X54n0872_001:0284b14": "僧多從智。竟為宋文帝黜。生虎丘後至廬山。得新譯",
    "X54n0872_001:0284b15": "大經。生公且講且解。每至闡提有佛性之言。諸師俛",
    "X54n0872_001:0284b16": "首扼腕而慙。初生公被黜。含垢忍死以待聖經。此經",
    "X54n0872_001:0284b17": "既至。證白不謬。說經纔了。即囑累眾曰。生為此經未",
    "X54n0872_001:0284b18": "至。忍死來久(云云)。可善流布。見麈尾紛然墜地而化。",
    "X54n0872_001:0284b19": "時號忍死菩薩也。希聲者。老氏云。大音希聲。今謂生",
    "X54n0872_001:0284b20": "公違經談理千古絕唱。準式者。可為標準軌式也。然",
    "X54n0872_001:0284b21": "唯等者。却戒之也。世有好名之流。狂簡僭儗妄生穿",
    "X54n0872_001:0284b22": "鑿斐然成章者。是誠厲女效顰。梟慕鸚語。古人云。離",
    "X54n0872_001:0284b23": "經一字便同魔說。",
    "X54n0872_001:0284b24": "疏。既貴等者。躡前以明也。防。隄防也。此之二說等者。",
    "X54n0872_001:0284c01": "準略鈔。會涅槃經意。倒有二種。一凡夫本四倒。謂凡",
    "X54n0872_001:0284c02": "夫於身無常計常等。故佛初成道說無常等以破之。",
    "X54n0872_001:0284c03": "二二乘末四倒。二乘之人修前無常等行以出三界。",
    "X54n0872_001:0284c04": "然未識法身常樂之理。故此經中佛性妙有涅槃四",
    "X54n0872_001:0284c05": "德以破之。廣如彼經說。第二卷說非遷等者。第一義",
    "X54n0872_001:0284c06": "諦一切叵說。",
    "X54n0872_001:0284c07": "疏。雙引下。引成具經乃義引之。智論五十一云。一切",
    "X54n0872_001:0284c08": "諸法不動相故。是法無來處無去處無處住等。疏中",
    "X54n0872_001:0284c09": "分之。各證前義太曉然也。皆對治等者。即大論。彼有",
    "X54n0872_001:0284c10": "四種。疏略示二。若經中說中道佛性之理。名第一義",
    "X54n0872_001:0284c11": "諦悉檀也。",
    "X54n0872_001:0284c12": "疏。若經等者。經論但破執常非常之情。諸法之實不",
    "X54n0872_001:0284c13": "必隨言去留也。故經論之言雖各一偏。其旨未甞不",
    "X54n0872_001:0284c14": "圓也。",
    "X54n0872_001:0284c15": "疏。初二句等者。此一段疏節釋論文。顯非重繁。各有",
    "X54n0872_001:0284c16": "義意。然旨不殊前。所以下。前舉二乘稟非常之教以",
    "X54n0872_001:0284c17": "證小果。今此但會所稟之教含有權實。更不會人修",
    "X54n0872_001:0284c18": "之所以。故疏示之云爾。然以論意酌之。教含權實。二",
    "X54n0872_001:0284c19": "乘見權而昧實故。但住化城未及寶所。及至法華與",
    "X54n0872_001:0284c20": "開方便之門而示真實之相。",
    "X54n0872_001:0284c21": "疏。此會等者。內篇太宗師名也。彼有三藏。藏舟於壑。",
    "X54n0872_001:0284c22": "藏山於澤。藏天下於天下。文多不引。固。牢也。疏中直",
    "X54n0872_001:0284c23": "解。貴令易省。寓言者。謂假寓其辭。非實事也。彼書寓",
    "X54n0872_001:0284c24": "言者多。不能廣示。四梵志如常聞。新新下。亦全用朱",
    "X54n0872_001:0285a01": "文公熹註釋。",
    "X54n0872_001:0285a02": "疏。二典等者。方便善巧引攝他宗。令信內法也。",
    "X54n0872_001:0285a03": "疏。孔子等者。順世教說。智出人表。即名聖人。非如內",
    "X54n0872_001:0285a04": "宗。智與理冥為聖也。故孟子云。麒麟之於走獸。鳳凰",
    "X54n0872_001:0285a05": "之於飛鳥。泰山之於丘垤。河海之於行潦。類也。聖人",
    "X54n0872_001:0285a06": "之於民亦類也。出乎其類。拔乎其萃。自生民以來未",
    "X54n0872_001:0285a07": "有盛於孔子者也。莊周著書三十二篇。祖黃老。述自",
    "X54n0872_001:0285a08": "然。以毀仁義蔑禮樂故。儒者斥其不經。而為諸子之",
    "X54n0872_001:0285a09": "冠。人難盡之者。聖人之所到。聖典之妙趣。而凡情未",
    "X54n0872_001:0285a10": "盡識也。古人云。以小視大則不盡。",
    "X54n0872_001:0285a11": "疏。此出下。且一年為一變爾。細而求之。如楞嚴第二。",
    "X54n0872_001:0285a12": "波斯匿王云。豈唯年變亦兼月化。何直月化兼又日",
    "X54n0872_001:0285a13": "遷。沉思諦觀。剎那剎那念念之間不得停住等。形亦",
    "X54n0872_001:0285a14": "下。亦隨年月乃至剎那新新而變。少壯下。且約百年",
    "X54n0872_001:0285a15": "為論。實亦念念異也。若此則念念體異。執之為一故",
    "X54n0872_001:0285a16": "成倍迷。楞嚴云。迷中倍迷。謂迷相一倍之多也。若知",
    "X54n0872_001:0285a17": "下。出不遷之義。亦前後剎那隨變隨異。分分各住復",
    "X54n0872_001:0285a18": "何相到。故法華云。是法住法位。世間相常住。以諸法",
    "X54n0872_001:0285a19": "緣生體用俱離。即有即空有之分位。即實相性空之",
    "X54n0872_001:0285a20": "位也。所以即遷而不遷。問明品偈云。諸法無作用。亦",
    "X54n0872_001:0285a21": "無有體性。又云。譬如河中水。湍流竟奔逝。各各不相",
    "X54n0872_001:0285a22": "知。諸法亦如是。以體用俱空故不相知也。",
    "X54n0872_001:0285a23": "疏。此以等者。顯示論文善巧也。如前引內教以聲聞",
    "X54n0872_001:0285a24": "等內事明之。此引外典乃以梵志外事證之。不善作",
    "X54n0872_001:0285b01": "者之妙奇。何能知此論之巧辯哉。餘文可知。納婚曰",
    "X54n0872_001:0285b02": "娶。貴續其後也。似昔人諸法無分。不善於俗也。若是",
    "X54n0872_001:0285b03": "昔人則異位通同。不善於真也。故白首梵志特今日",
    "X54n0872_001:0285b04": "之新吾。朱顏梵志元在昔之故物矣。梵志一也。然朱",
    "X54n0872_001:0285b05": "白體殊。故似是而非真是也。莊子田子房略云。仲尼",
    "X54n0872_001:0285b06": "告顏回曰。汝雖忘乎故吾。吾有不忘之者存等。",
    "X54n0872_001:0285b07": "疏。源師下。負。載也。荷也。無常大化之力。負天地而趨。",
    "X54n0872_001:0285b08": "載萬法而走。實有力之大者也。",
    "X54n0872_001:0285b09": "疏。初至等者。此意謂圓器受法。覽之殊文。解其同理。",
    "X54n0872_001:0285b10": "與夫守株待兔執迹求象者天壤隔矣。根行下。根謂",
    "X54n0872_001:0285b11": "根器。即上中下。行謂信行。樂謂好樂。欲謂希欲。故起",
    "X54n0872_001:0285b12": "信云。以諸眾生根行不等。受解緣別。依一真等者。梁",
    "X54n0872_001:0285b13": "攝論意葢無不從此法界流。諸宗多引。此不疣贅。八",
    "X54n0872_001:0285b14": "萬下。且約對治八萬四千煩惱舉數。其實恒沙。俱舍",
    "X54n0872_001:0285b15": "等云。牟尼說法蘊。數有八十千。起信云。如是具足恒",
    "X54n0872_001:0285b16": "沙不思議佛法等。梵網下。彼經略云。時佛觀諸大梵",
    "X54n0872_001:0285b17": "天王網羅幢。因為說無量世界猶如網孔。各各不同",
    "X54n0872_001:0285b18": "別異無量。佛教門亦復如是。其旨下。教雖差別。皆為",
    "X54n0872_001:0285b19": "中道實相爾。如法華說。三世諸佛種種譬喻言詞演",
    "X54n0872_001:0285b20": "說諸法。是法皆為一佛乘故。故人之學教不應偏解。",
    "X54n0872_001:0285b21": "以教望機若常非常皆防情之說。以聖人望。教唯宜",
    "X54n0872_001:0285b22": "捨權入實。以於凡有益故。原佛下。亦法華第一云。如",
    "X54n0872_001:0285b23": "來唯以一大事因緣故出現於世。一事謂一乘知見",
    "X54n0872_001:0285b24": "也。而為眾生演說諸法。以此量之。說非常教本為常",
    "X54n0872_001:0285c01": "也。若以理推之。則一切諸法必二義兼之。如娑羅娑",
    "X54n0872_001:0285c02": "鳥等。若反迷之悟。則唯示不遷。故題云物不遷也。",
    "X54n0872_001:0285c03": "疏。隨聲等者。責守文滯理之士也。聲。名言也。然隨聲",
    "X54n0872_001:0285c04": "取義有五過失。如十地論說圓音者。略示云。謂如來",
    "X54n0872_001:0285c05": "一音之中具一切音。說種種法。徧投諸類。如出現廣",
    "X54n0872_001:0285c06": "示。今此取義。令於一法圓解多義。多義歸於一實。不",
    "X54n0872_001:0285c07": "可聞遷只悟無常等。",
    "X54n0872_001:0285c08": "疏。古今下。謂不可指古是今等。",
    "X54n0872_001:0285c09": "疏。初有等者。謂依不動不來各陳三句也。甚易。",
    "X54n0872_001:0285c10": "疏。初二句等者。眾典萬殊故曰羣籍。千門異說故曰",
    "X54n0872_001:0285c11": "百家。然上等者。通指向上論文。例諸者。謂苦空無我",
    "X54n0872_001:0285c12": "等。或說苦下多在小乘。或說常下多在大乘。然大乘",
    "X54n0872_001:0285c13": "中亦有一經而雙彰者。如涅槃說藥分千品。喻教差。",
    "X54n0872_001:0285c14": "愈病無殊。喻旨一也。教海等者。以悟心為主也。封。守",
    "X54n0872_001:0285c15": "也。昔有江行而失劒者。刻舟以記之。隨行殊方猶指",
    "X54n0872_001:0285c16": "刻舟處失之。迷之甚矣。刻舟喻守文。失劒譬迷旨。刻",
    "X54n0872_001:0285c17": "舟弗獲于劒。守文焉能悟真。瘡疣者。謂不能忘言求",
    "X54n0872_001:0285c18": "旨。反成文字之病。役心焦思徒致功力爾。",
    "X54n0872_001:0285c19": "疏。自此等者。分科也。上論雖談今古三世之時。仍對",
    "X54n0872_001:0285c20": "物明之。故成異也。",
    "X54n0872_001:0285c21": "疏。謂凡下。迷悟對辨可了。雲泥者。儒者以高低相懸",
    "X54n0872_001:0285c22": "謂雲泥也。",
    "X54n0872_001:0285c23": "疏。言似相反者。謂互相違反。亦老氏文。如前指去住",
    "X54n0872_001:0285c24": "雖殊其致一也。",
    "X54n0872_001:0286a01": "疏。執遷等者。求。推求也。謂於今日尋古日也。下但反",
    "X54n0872_001:0286a02": "此。",
    "X54n0872_001:0286a03": "疏。文通等者。疏以古今二相雙釋之。然執者下。迷人",
    "X54n0872_001:0286a04": "常情但計今去古為遷。如古詩云。昨見春條綠。那知",
    "X54n0872_001:0286a05": "秋葉黃。蟬聲猶未斷。寒鴈已成行。又云。屈指千萬世。",
    "X54n0872_001:0286a06": "過如霹靂忙。皆謂世態迅速遷去也。遷之漸久以成",
    "X54n0872_001:0286a07": "古。且以理求之。但積時以成古。終不遷時而成於古。",
    "X54n0872_001:0286a08": "況時者剎那墮滅。性亦無在。特妄想分別計有三世。",
    "X54n0872_001:0286a09": "故維摩經云。非謂菩提有去來今。",
    "X54n0872_001:0286a10": "論智者解達也。疏中括而示之。",
    "X54n0872_001:0286a11": "疏。四象即四時下易繫辭云。易有太極是生兩儀。兩",
    "X54n0872_001:0286a12": "儀生四象等。解云。四象。木火金水也。今謂四時者。以",
    "X54n0872_001:0286a13": "論云風馳。故曰時也。葢依四象轉取之。木王於春。火",
    "X54n0872_001:0286a14": "王於夏。金王於秋。水王於冬也。璿璣等者。瑤疏云。一",
    "X54n0872_001:0286a15": "天樞。二璿。三璣。四權。五衡。六開陽。七瑤光。辰謂辰星",
    "X54n0872_001:0286a16": "一點。此方觀之在北。即論語云。譬如北辰居其所而",
    "X54n0872_001:0286a17": "眾星拱之是也。謂三台七星等皆繞此而行。一晝夜",
    "X54n0872_001:0286a18": "一周天。如電而卷。言疾遷也。源師下。以所解理正。故",
    "X54n0872_001:0286a19": "名而取之。遠公即廬山遠法師。答什公之偈略云。本",
    "X54n0872_001:0286a20": "端竟何從。起滅有無際。一毫涉動境。成此頹山勢。釋",
    "X54n0872_001:0286a21": "曰。生死二法。窮之無本端也。如中論說。生在前邪。不",
    "X54n0872_001:0286a22": "死何生。死在前也。不生何死。如是推之無端首也。起",
    "X54n0872_001:0286a23": "滅即生死。有無際者。謂此二法緣會而有。有非真有",
    "X54n0872_001:0286a24": "緣離則無。如論初說。一毫等者。謂迷此性空之理。迷",
    "X54n0872_001:0286b01": "情一毫初起。即涉生死紛動之境。山崩曰頹。謂生死",
    "X54n0872_001:0286b02": "一起。勢難可止。如山一頹落也。此約迷說。悟可例知。",
    "X54n0872_001:0286b03": "疏。初句利他者。且依法相宗說。二利之行經三阿僧",
    "X54n0872_001:0286b04": "祇劫方滿因位。論言萬世百劫。且屬對以舉數。修鍊",
    "X54n0872_001:0286b05": "者。謂修進鍊磨也。問者。假問以起下文。",
    "X54n0872_001:0286b06": "疏。初句下。論語之義。勸人進學。具云。譬如為山。雖覆",
    "X54n0872_001:0286b07": "一簣。進。吾進也。解云。為山九仞。功始一簣。進之不已。",
    "X54n0872_001:0286b08": "九仞遂成。進之在我。故云吾進也。老氏亦云。九層之",
    "X54n0872_001:0286b09": "臺起於累土。積土下。就喻以明。運行下。約法以明。謂",
    "X54n0872_001:0286b10": "果自因招。非因不果。果既昭然。知因不化。後句下。彼",
    "X54n0872_001:0286b11": "六十四篇中文。仗亦託也。由初下。亦喻顯也。千謂千",
    "X54n0872_001:0286b12": "里。就其句法但云千。由行下。亦就法顯理不異前。通",
    "X54n0872_001:0286b13": "喻二行者。行雖有二果。法唯一故。通證也。但舉下。中",
    "X54n0872_001:0286b14": "間之行例同初因。皆不滅也。大疏者。即華嚴大疏。說",
    "X54n0872_001:0286b15": "佛身十種無礙。此即因果無礙也。彼宗以因果交徹",
    "X54n0872_001:0286b16": "互不相礙為玄門無礙之義。今取果中見因一分之",
    "X54n0872_001:0286b17": "義以證因行不化。云云者。經云。一切功用猶如一念。",
    "X54n0872_001:0286b18": "即不遷也。圭峯釋云。今一念備知。炳然齊現。猶琉璃",
    "X54n0872_001:0286b19": "瓶盛多芥子。義甚同前。前問下。指疏謂三世互因互",
    "X54n0872_001:0286b20": "待而起。念若不生三世相泯。則一性顯矣。論約下。若",
    "X54n0872_001:0286b21": "因若時皆名為事。事法體虗即同真也。",
    "X54n0872_001:0286b22": "疏。真流等者。亦懸談文。彼云。非真流之行無以契真。",
    "X54n0872_001:0286b23": "為此宗中先悟毗盧法界。後修普賢行海。悟理起行",
    "X54n0872_001:0286b24": "名為真流。此行無相無住。一一契真。以契真故所以",
    "X54n0872_001:0286c01": "不遷。若住下。意用永嘉禪師證道歌。彼云。住相布施",
    "X54n0872_001:0286c02": "生天福。猶如仰箭射虗空。勢力盡。箭還墜。招得來生",
    "X54n0872_001:0286c03": "不如意等。",
    "X54n0872_001:0286c04": "疏。三灾等者。準劫章頌。一增一減為一劫。經八十增",
    "X54n0872_001:0286c05": "減火灾方起壞三千界。乃至初禪八火之後水灾乃",
    "X54n0872_001:0286c06": "起。七水灾後風灾乃動。如彼廣說。酷。虐也。淪。滅也。餘",
    "X54n0872_001:0286c07": "可省。",
    "X54n0872_001:0286c08": "疏。初句中等者。佛性論以佛性因中名應得。果中名",
    "X54n0872_001:0286c09": "至得。二位相遠者。因不至果故。因若至果。果應是因。",
    "X54n0872_001:0286c10": "亦因果同位。有無窮過。因因而果者。顯果自因招也。",
    "X54n0872_001:0286c11": "果非因招。應是自然。亦無窮過。又果不俱因。顯因非",
    "X54n0872_001:0286c12": "常。因因而果。知因不斷。雖舉果下。恐人悞解。唯依因",
    "X54n0872_001:0286c13": "果事上談不遷之義。故會歸性空之理。問者。假此以",
    "X54n0872_001:0286c14": "辨論旨也。前者。如前論云。諸法無所從來等。當知因",
    "X54n0872_001:0286c15": "行諸法之一也。何勞再辨。答義可知。故知論之義脉",
    "X54n0872_001:0286c16": "始終有在。唐捐者。唐。虗也。捐。棄也。童子下。約喻辨因。",
    "X54n0872_001:0286c17": "讀書喻因。至熟喻果。若云書功隨滅。應不至熟。既至",
    "X54n0872_001:0286c18": "於熟。知前功不化。隨相等者。如童子讀書之相。意識",
    "X54n0872_001:0286c19": "心思與眼識等俱。前念熏後。後念引前。尚至於熟。此",
    "X54n0872_001:0286c20": "法相義也。但約熏引剎那相續連至後位。其實前滅",
    "X54n0872_001:0286c21": "後生。因化果起。不同性宗稱理之行。與理終始。理不",
    "X54n0872_001:0286c22": "違事。因相歷然。事不違理。即因不化。所以下。前論雖",
    "X54n0872_001:0286c23": "有如來之稱。但舉果顯因。因理既明。果性自顯。疏引",
    "X54n0872_001:0286c24": "佛果亦清涼義。報身有為也。法身無為也。由非一異",
    "X54n0872_001:0287a01": "即遷不遷。吾今下。涅槃文。此身即化身也。常身即法",
    "X54n0872_001:0287a02": "身也。",
    "X54n0872_001:0287a03": "疏。無謂等者。此中二義。一假設之辭。假令天崩地陷",
    "X54n0872_001:0287a04": "亦無謂不靜等。二據實而說。天地亦緣生之法。有成",
    "X54n0872_001:0287a05": "有壞。當天地倒覆之時亦變之大者。苟識性空即無",
    "X54n0872_001:0287a06": "變。洪流如水灾者。至二禪是也。列子湯問篇云。然則",
    "X54n0872_001:0287a07": "天地亦物也。物有不足。故昔者女媧氏鍊五色石以",
    "X54n0872_001:0287a08": "補天。缺斷鼇足以立四極。其後共工氏與顓頊爭為",
    "X54n0872_001:0287a09": "帝。怒而觸不周之山。折天柱。絕地維。故天傾西北。日",
    "X54n0872_001:0287a10": "月星辰就焉。地不滿東南。百川水潦歸焉。此亦言有",
    "X54n0872_001:0287a11": "壞。未知所以大壞之理也。又天瑞篇略云。杞人憂天",
    "X54n0872_001:0287a12": "地崩墜。身無所寄。人曉之曰。天積氣而成。地積塊而",
    "X54n0872_001:0287a13": "成。終日於中行止。柰何憂崩墜乎。長盧子聞而笑之",
    "X54n0872_001:0287a14": "曰。虹霓雲霧風雨四時積氣以成天。山岳河海金石",
    "X54n0872_001:0287a15": "水火積形以成地。既積之矣。奚謂不壞。夫天地空中",
    "X54n0872_001:0287a16": "一細物有中之巨者。憂其壞者誠為大遠。言其不壞",
    "X54n0872_001:0287a17": "亦未是也。然論亦潛用莊子意。彼逍遙篇云。夫大浸",
    "X54n0872_001:0287a18": "稽天而不溺。稽。猶至也。旨不別前。疏詞可了。清寧者。",
    "X54n0872_001:0287a19": "老氏云。昔之得一者。天得一以清。地得一以寧等。今",
    "X54n0872_001:0287a20": "以清寧目不遷也。千門下。以宗中會緣性空但一義",
    "X54n0872_001:0287a21": "爾。論詞風雲變化霞彩交張。百態千狀乍現乍隱。但",
    "X54n0872_001:0287a22": "以宗義求之無不通矣。",
    "X54n0872_001:0287a23": "疏。反顯等者。賢首宗中物外談空為斷。空外明有為",
    "X54n0872_001:0287a24": "常。即有而空即空而有。中道見解也。清涼下。引證。次",
    "X54n0872_001:0287b01": "云言象非近。虗懷體之而目擊。禪書載秦主覽此論",
    "X54n0872_001:0287b02": "以盞擲地而辟問法師曰。豈非遷乎。論主默然。是何",
    "X54n0872_001:0287b03": "鄙野之談。不近理甚矣。以秦主之識法。不應有斯問。",
    "X54n0872_001:0287b04": "以論主之英悟。亦不應有斯默。假令問之。則必答曰。",
    "X54n0872_001:0287b05": "盞緣生一物也。以生滅之心對之。有完有破。性空之",
    "X54n0872_001:0287b06": "智印之。無生無滅。以體用本寂。完破異位。故緣集則",
    "X54n0872_001:0287b07": "完。緣離則破。完破在緣不在於盞。若此完不自於破",
    "X54n0872_001:0287b08": "來。破亦不從完至。兩不相至。性各住於一世矣。鄙解",
    "X54n0872_001:0287b09": "淺淺亦可以通。況論主之高悟哉。此論亦宗諸般若",
    "X54n0872_001:0287b10": "及中論等而作之。",
    "X54n0872_001:0287b11": "疏。一切等者。除第一真諦。於世諦中所有世間五陰．",
    "X54n0872_001:0287b12": "十二入．十八界。以至出世諸法十力．四無所畏．十八",
    "X54n0872_001:0287b13": "不共．薩云若等。有為之法從緣所生皆不真也。不真",
    "X54n0872_001:0287b14": "故空。如放光第七云。五陰不真故空。及五陰菩薩等",
    "X54n0872_001:0287b15": "無有異。六波羅蜜三十七品乃至佛十八法皆無端",
    "X54n0872_001:0287b16": "緒。諸佛法空。佛法寂。佛法不真。等如幻等者。經有十",
    "X54n0872_001:0287b17": "喻。如夢。如光。如影。如響。如陽焰。如變化。如鏡中像。如",
    "X54n0872_001:0287b18": "水中月。如乾闥婆城等。故自體空也。當知諸法但有",
    "X54n0872_001:0287b19": "名字。何有實體。於相不真。於性本空。相雖不真緣起",
    "X54n0872_001:0287b20": "非無。性本自空從緣非有。非有非無第一真也。下論",
    "X54n0872_001:0287b21": "云。萬物果有其所以不有。有其所以不無等。又曰。觸",
    "X54n0872_001:0287b22": "物而一等。廣引恐繁。放光第七云。須菩提告舍利弗。",
    "X54n0872_001:0287b23": "諸法亦不聚亦不散。舍利弗言。何等不聚。何等不散。",
    "X54n0872_001:0287b24": "須菩提言。五陰乃至善法惡法。有為無為。有漏無漏",
    "X54n0872_001:0287c01": "法。亦不聚亦不散。何以故。自性爾故。以是諸法亦不",
    "X54n0872_001:0287c02": "有亦不無等。其文非一。",
    "X54n0872_001:0287c03": "疏。初句依經標牒者。亦義引。此辨無生之理也。諸摩",
    "X54n0872_001:0287c04": "訶衍中皆示此理為大乘之標相。般若尤多。中論宗",
    "X54n0872_001:0287c05": "而釋之。今疏從之也。約心下。般若心也。以無生之般",
    "X54n0872_001:0287c06": "若。照無生之妙理。亦非有照亦非無照。故論云。玄鑑",
    "X54n0872_001:0287c07": "之妙趣也。宗體者。此性空之理是萬物所宗之體。勝",
    "X54n0872_001:0287c08": "義下。謂諸法約相名世俗諦。約性名勝義諦。此諦超",
    "X54n0872_001:0287c09": "出俗世。故疏云無上。廣解諸諦差別之相如別。有無",
    "X54n0872_001:0287c10": "者。下論云。緣起故非無。從緣故非有等。一異者。中論",
    "X54n0872_001:0287c11": "明中道離於八法。故論初云。不生亦不滅。不常亦不",
    "X54n0872_001:0287c12": "斷。不一亦不異。不來亦不去等。今略云一異。論又云。",
    "X54n0872_001:0287c13": "若一則無緣。若異則無相續等言。等者。等餘生滅斷",
    "X54n0872_001:0287c14": "常來去也。文多不引。非自下。論義也。破因緣品偈云。",
    "X54n0872_001:0287c15": "諸法不自生。亦不從他生。不共不無因。是故知無生。",
    "X54n0872_001:0287c16": "然中論本頌龍樹菩薩造。長行即青目梵志所釋。今",
    "X54n0872_001:0287c17": "略依長行以解前頌。不自生者。謂萬物無有從自體",
    "X54n0872_001:0287c18": "生。必待眾因緣而後起。亦不從他生者。謂自無故他",
    "X54n0872_001:0287c19": "亦無有。何者。以有自故有他。自既不生。他豈能有。釋",
    "X54n0872_001:0287c20": "曰。此義以諸法為自。以因緣為他。故前云萬物無有",
    "X54n0872_001:0287c21": "從自體生。必待眾因緣。若餘宗亦以因為自。以緣為",
    "X54n0872_001:0287c22": "他。然義亦相有廣破。如大鈔。不共者破自他和合共",
    "X54n0872_001:0287c23": "生義也。論中共生則有二過。一自生過。二他生過。不",
    "X54n0872_001:0287c24": "無因者。無因而有則為常也。應善惡果報不從因招。",
    "X54n0872_001:0288a01": "布施持戒應墮地獄。十惡五逆應生天上。言亦非作",
    "X54n0872_001:0288a02": "者者。西域外道計萬物生滅謂有作者。準中論。或計",
    "X54n0872_001:0288a03": "萬物從自在天生。從韋紐天生。從時從世生。從變化",
    "X54n0872_001:0288a04": "從自然生等。然此方亦計造化有主。古人云。造物小",
    "X54n0872_001:0288a05": "兒多伎倆。又接華詩云。可笑化工無定準。翻紅弄紫",
    "X54n0872_001:0288a06": "只由人。皆見萬物生滅變化遷移由化工使之。以西",
    "X54n0872_001:0288a07": "域計有作者。自然之計。此方有之。下亦略示。尚未達",
    "X54n0872_001:0288a08": "因緣生法之理。況識緣生虗假其性本空之理乎。無",
    "X54n0872_001:0288a09": "生下。會釋中道第一義真。以二諦相即。故云無生而",
    "X54n0872_001:0288a10": "生等。餘可知。",
    "X54n0872_001:0288a11": "疏。反顯者。唯聖人無生之智照前無生之理也。",
    "X54n0872_001:0288a12": "疏。果極一句。依佛位明之。示化一句。同類成名。如下",
    "X54n0872_001:0288a13": "云。在天而天在人而人等。無上士者。會如來十號之",
    "X54n0872_001:0288a14": "一也。內通者。照理名內。出。超也。釋神心。悉覺下。華嚴",
    "X54n0872_001:0288a15": "第六十卷中文。外應者。照事名外。極視下。謂權智縱",
    "X54n0872_001:0288a16": "目觀色。極耳聽聲。具於五欲之境。略言聲色也。了本",
    "X54n0872_001:0288a17": "虗故色不能膠。聲亦不制也。難陀愛孫陀羅而歸家。",
    "X54n0872_001:0288a18": "為色膠也。迦葉聽琉璃琴而起舞。為聲制也。故知未",
    "X54n0872_001:0288a19": "了物虗物即累其神明爾。智論十七說有優婆塞一",
    "X54n0872_001:0288a20": "與眾估客遠出治生。是時寒雪。夜行失伴。在一石窟",
    "X54n0872_001:0288a21": "中住。時山神變為一女。來欲試之。說此偈言。白雪覆",
    "X54n0872_001:0288a22": "山地。鳥獸皆隱藏。我獨無所恃。惟願見愍傷。優婆塞",
    "X54n0872_001:0288a23": "兩手掩耳而答偈言。無羞弊惡人。設此不淨言。水漂",
    "X54n0872_001:0288a24": "火燒去。不欲聞此聲。有婦心不欲。何況造邪婬。乃至",
    "X54n0872_001:0288b01": "為之失身命。如蛾赴燈火。山神聞此偈已。即擎此人",
    "X54n0872_001:0288b02": "送至伴中。著聲者。如五百仙人在山中住。甄陀羅女",
    "X54n0872_001:0288b03": "於雪山池中浴。聞其歌聲即失禪定。心醉狂逸不能",
    "X54n0872_001:0288b04": "自持。譬如大風吹諸林樹。聞此細妙柔軟清淨。生邪",
    "X54n0872_001:0288b05": "念想。是故不覺心狂。今世失諸功德。後世當墮惡道。",
    "X54n0872_001:0288b06": "著香者。如阿羅漢常入龍宮。食已以鉢授沙彌令洗。",
    "X54n0872_001:0288b07": "鉢中有殘飯數粒。沙彌嗅之甚美。便作方便入師繩",
    "X54n0872_001:0288b08": "床下。兩手捉繩床俱入龍宮。龍言。此未得道何以將",
    "X54n0872_001:0288b09": "來。師言不覺。沙彌得飯食。又見龍女身體端正香妙",
    "X54n0872_001:0288b10": "無比。心大染著。即作要願。我當作福奪此龍處。居其",
    "X54n0872_001:0288b11": "宮殿。龍言。後莫將此沙彌來。沙彌還已。一心布施持",
    "X54n0872_001:0288b12": "戒專求所願。願早作龍。是時遶寺足下水出。自知必",
    "X54n0872_001:0288b13": "得作龍。徑至師本入處大池邊。以袈裟覆頭而入即",
    "X54n0872_001:0288b14": "死。變為大龍。福德大故即殺彼龍。舉池盡赤。未爾之",
    "X54n0872_001:0288b15": "前諸師及僧呵之。沙彌言。我心已定。心相已出。時師",
    "X54n0872_001:0288b16": "將眾僧就池觀之。如是因緣由著香故。著味者。如一",
    "X54n0872_001:0288b17": "沙彌心常愛酪。檀越餉僧酪時。沙彌每得殘分。心中",
    "X54n0872_001:0288b18": "愛著樂喜不離。命終之後生此殘酪瓶中。沙彌師得",
    "X54n0872_001:0288b19": "阿羅漢道。分酪時語言。徐徐莫傷此愛酪沙彌。諸人",
    "X54n0872_001:0288b20": "言。此是蟲。何以言愛酪沙彌。答言。此蟲本是我沙彌。",
    "X54n0872_001:0288b21": "但坐貪愛殘酪。故生此瓶中。師得酪分。蟲在中來。師",
    "X54n0872_001:0288b22": "言。愛酪人。汝何以來。即以酪與之。著觸者。如波羅柰",
    "X54n0872_001:0288b23": "國山中有仙人。以仲春之月於澡槃中小便。見鹿合",
    "X54n0872_001:0288b24": "會婬心即動。精流槃中。鹿飲有孕。產子似人。鹿足一",
    "X54n0872_001:0288c01": "角。仙庵邊而生。見子是人。付仙而去。仙知事己兒。養",
    "X54n0872_001:0288c02": "育年大。學通經書。又學坐禪。行四無量心得五神通。",
    "X54n0872_001:0288c03": "上山值雨。足不便故泥滑躃地。破其軍持又傷其足。",
    "X54n0872_001:0288c04": "便大嗔恚。以軍持盛水呪令不雨。穀果不生人民窮",
    "X54n0872_001:0288c05": "乏。國王憂惱。命臣集議雨事。明者議言。我聞山中有",
    "X54n0872_001:0288c06": "一角仙人。以足不便躃地傷足。嗔呪此雨。令十二年",
    "X54n0872_001:0288c07": "不墮。王思惟言。若十二年不雨。無復人民矣。王即開",
    "X54n0872_001:0288c08": "募。有能令此仙失通。屬我為民者。當分國半治。時本",
    "X54n0872_001:0288c09": "國有婬女名曰善陀。端正無雙。來應募。問諸人言。此",
    "X54n0872_001:0288c10": "是人非人。眾言人耳。仙人所生。女言。若是人者我能",
    "X54n0872_001:0288c11": "壞之。語已取金槃盛好寶物語王言。我當騎此仙人",
    "X54n0872_001:0288c12": "項來。即求美女五百。將歡喜丸以藥草和之。彩似雜",
    "X54n0872_001:0288c13": "果。及持大力美酒。色味如水。服樹皮衣草衣似象仙",
    "X54n0872_001:0288c14": "人。既至仙庵。別庵而住。仙遊見之。眾女出迎花香供",
    "X54n0872_001:0288c15": "養。仙人大喜。女以美言敬辭問訊仙人。將入房中坐",
    "X54n0872_001:0288c16": "好床褥。與清酒為水。與歡喜丸為果。食已語諸女言。",
    "X54n0872_001:0288c17": "我生已來初未得此果水。女言。我行善故天與我願",
    "X54n0872_001:0288c18": "得此果水。又問。汝何故膚色肥盛。答。我曹食此果水",
    "X54n0872_001:0288c19": "故。女白仙言。何不住此間。仙曰亦可住耳。女言可共",
    "X54n0872_001:0288c20": "澡洗。即亦可之。女手柔軟。觸之心動。與女相洗遂成",
    "X54n0872_001:0288c21": "婬事。即失神通。天為大雨七日七夜。七日後酒果皆",
    "X54n0872_001:0288c22": "盡。繼山水木果其味不美。更索前者。答言已盡矣。今",
    "X54n0872_001:0288c23": "當共行。有可得處。仙言隨意。即便共出。去城不遠。女",
    "X54n0872_001:0288c24": "在道中臥言。我疲極不能復行。仙言騎我頂上。女先",
    "X54n0872_001:0289a01": "遣信白王。可觀我能。王出觀之已而問言。何由得爾。",
    "X54n0872_001:0289a02": "曰以方便故。令住城中供養恭敬。拜為大臣。身漸羸",
    "X54n0872_001:0289a03": "瘦。王問仙言。汝何不樂。答。雖得五欲。常憶閑靜。諸仙",
    "X54n0872_001:0289a04": "遊處不能去得。王自思惟。旱患已除。當復何緣強奪",
    "X54n0872_001:0289a05": "其志。即放還山中。精進不久還得五通。",
    "X54n0872_001:0289a06": "疏。雙出等者。出二智不滯之所以。此上等者。辨二智",
    "X54n0872_001:0289a07": "體一。但依照成二。如仁王經云。於諦常自二。於解常",
    "X54n0872_001:0289a08": "自一。疏意舉二諦相即為一源。真應相融為一心。疏",
    "X54n0872_001:0289a09": "中應字謂權智。非約身說。",
    "X54n0872_001:0289a10": "疏。復釋等者。謂再以前文研窮審詳申明其理也。此",
    "X54n0872_001:0289a11": "文甚隱。故疏具示之。向下隨難釋之。順法等者。釋上",
    "X54n0872_001:0289a12": "順也。但順法之自虗。不如小乘析之令空也。若依法",
    "X54n0872_001:0289a13": "析破。故不通於無窮之玅。不滯寂者。不離物故。不滯",
    "X54n0872_001:0289a14": "物者。了物虗故。一氣下。如老氏云。一生二。一謂氣也。",
    "X54n0872_001:0289a15": "意云下。謂以性空之理而觀諸法。無一法而非性空",
    "X54n0872_001:0289a16": "也。凡所下。六根所對之境。六識所生之觸。觸所染者",
    "X54n0872_001:0289a17": "色等諸欲。其性本空也。反聞自性者。密用楞嚴經觀",
    "X54n0872_001:0289a18": "音圓通之義。具云。反聞聞自性。聞復翳根除等。反聞",
    "X54n0872_001:0289a19": "不循外聲也。聞自性者。謂聞聲之性不自聲生。唯自",
    "X54n0872_001:0289a20": "性也。聞性既復。十方洞聽。碍塵翳根自除滅矣。此根",
    "X54n0872_001:0289a21": "既爾。諸根皆然。故經云。一根既返源。六用成休復。前",
    "X54n0872_001:0289a22": "文下。揀別前後可知。",
    "X54n0872_001:0289a23": "疏。觸謂等者。心染於境名觸。若細說者。根境識三和",
    "X54n0872_001:0289a24": "合生觸。觸染於色等諸境。今言觸物者。凡六識所遇",
    "X54n0872_001:0289b01": "之物也。清涼下。引大鈔文。居然者。猶顯然也。謂二諦",
    "X54n0872_001:0289b02": "交徹顯然中也。又只可下。辨論旨致淳而一之意。若",
    "X54n0872_001:0289b03": "依二諦交徹會之。亦合云混雜而恒一。派一而恒雜。",
    "X54n0872_001:0289b04": "今但言致淳而一。故依此會也。",
    "X54n0872_001:0289b05": "疏。雲庵下。現行本中失此二句。檢唐本有之。於理甚",
    "X54n0872_001:0289b06": "足。",
    "X54n0872_001:0289b07": "疏。將破下。敘論旨可知。心境相收至下當知生公下。",
    "X54n0872_001:0289b08": "大鈔引之。但以真為是。俗為非。皆相待起也。相待則",
    "X54n0872_001:0289b09": "俱生。不待則俱滅。故唯一無生諦也。四言。四諦也。莊",
    "X54n0872_001:0289b10": "子齊物篇云。彼亦一是非。此亦一是非。彼是不得其",
    "X54n0872_001:0289b11": "偶。謂之道樞。三家者。論語文。彼云。三家者以雍徹。魯",
    "X54n0872_001:0289b12": "桓公之後。一曰季孫。二曰仲孫。三曰孟孫。雍徹。詩名",
    "X54n0872_001:0289b13": "也。世執魯政。僭天子之禮。今謂下之三師。",
    "X54n0872_001:0289b14": "疏。時謬者。謂學法之士。未知緣生空有之理。謬見紛",
    "X54n0872_001:0289b15": "綸。如下道恒等。由正理下。指前物我同根等文。七宗",
    "X54n0872_001:0289b16": "者。彼疏云。梁僧寶昌作續法論。述宋僧談清作七宗",
    "X54n0872_001:0289b17": "論。一本無宗。二玄宗。三即色宗。乃至第七體會宗等。",
    "X54n0872_001:0289b18": "然世遠無行。不必屑屑。性理隨殊者。隨彼所述。詮旨",
    "X54n0872_001:0289b19": "成異。",
    "X54n0872_001:0289b20": "疏。據梁傳等者。有云支慜度作。恐非。予按梁傳。度師",
    "X54n0872_001:0289b21": "殊無他述。竺法汰傳中載云。道恒頗有才力。常執心",
    "X54n0872_001:0289b22": "無義。大行荊土。既云有才力。或只此師作之。自執己",
    "X54n0872_001:0289b23": "說而行也。汰曰。此是邪說。應須破之。乃集名僧令弟",
    "X54n0872_001:0289b24": "子曇壹難之。恒辨給弗屈。翌日更集慧遠攻之。關責",
    "X54n0872_001:0289c01": "鋒起。恒自覺差異。麈尾扣案未即有答。坐者皆笑。心",
    "X54n0872_001:0289c02": "無之義於此而息。心無諸法等者。瑤疏敘云。謂我之",
    "X54n0872_001:0289c03": "本心元無諸法。諸法自有。非我心有。",
    "X54n0872_001:0289c04": "疏。由心等者。心不生於諸法。心自無事。以當懷故心",
    "X54n0872_001:0289c05": "神寧靜。以此為得。然大乘正說。萬法無體皆唯心現。",
    "X54n0872_001:0289c06": "緣會而生其性本空。未達此理。乃云諸法自有。我心",
    "X54n0872_001:0289c07": "無法。此其所以失之遠矣。又與小乘心外執法實有",
    "X54n0872_001:0289c08": "符同。",
    "X54n0872_001:0289c09": "疏。東晉下。即高僧支遁。字道林。據瑤疏。林公作色不",
    "X54n0872_001:0289c10": "自色猶存假色宗。疏依北山錄敘之。大義同也。彼謂",
    "X54n0872_001:0289c11": "下。名青名黃乃至大小長短等皆人之妄情計而名",
    "X54n0872_001:0289c12": "之。非色自謂。故林公云。色不自色。心若下。達妄計性",
    "X54n0872_001:0289c13": "空。苟不執之為實青等。諸相自不成立。故云雖色非",
    "X54n0872_001:0289c14": "色。",
    "X54n0872_001:0289c15": "疏。齊(去聲)此者。論主欲破彼說。故先示正理。正理既達。",
    "X54n0872_001:0289c16": "偏見自殞。次句下。但前之所名青等質碍之色。皆依",
    "X54n0872_001:0289c17": "緣生。緣生之法元無青黃長短之名。無名之法質碍",
    "X54n0872_001:0289c18": "即色。豈待人名青等法隨起邪見。受想下。以諸般若",
    "X54n0872_001:0289c19": "破有之教。始自世間五蘊。終至出世十八不共等法。",
    "X54n0872_001:0289c20": "皆悉空故。不獨色也。以一切法依乎妄計皆有名相。",
    "X54n0872_001:0289c21": "然因緣所生無實體性。故皆空也。以青等者。青黃之",
    "X54n0872_001:0289c22": "名妄計而起。青黃之相因緣所生。",
    "X54n0872_001:0289c23": "疏。初句等者。了遍計空。釋論初句。未達下。釋論後句。",
    "X54n0872_001:0289c24": "然緣起下。潛以起信敘之。論說黎邪有二種義。一者",
    "X54n0872_001:0290a01": "覺義。二者不覺義。依不覺義復生三種相。一者業相。",
    "X54n0872_001:0290a02": "同法相宗中自證分。二者轉相。同見分。三者見相。同",
    "X54n0872_001:0290a03": "相分。故言亦心之相分。能見之心者。謂智相相續。隨",
    "X54n0872_001:0290a04": "相轉者。隨彼黎邪心中所現根身器界五塵等法轉",
    "X54n0872_001:0290a05": "生取著。即執取計名字相也。故論釋智相等略云。依",
    "X54n0872_001:0290a06": "於境界。心起分別。相續不斷。緣念境界。心起著故。妄",
    "X54n0872_001:0290a07": "執分別假名言相等。名屬下。依三性釋也。名是遍計。",
    "X54n0872_001:0290a08": "相是依他。如密嚴經義。下具引釋。",
    "X54n0872_001:0290a09": "疏。竺法汰者。據傳。與安公相友之人。圭峯略鈔第四",
    "X54n0872_001:0290a10": "云。本無者下至無即無。鈔云。上皆是先敘所計也。賓。",
    "X54n0872_001:0290a11": "客也。客皆向主。今立本無之人。言皆趣向於無。又引",
    "X54n0872_001:0290a12": "爾雅云。賓。服也。中情賓服於無也。尋夫立文下至即",
    "X54n0872_001:0290a13": "物之情哉。略鈔釋曰。不言非有。無却此有。非無。無却",
    "X54n0872_001:0290a14": "彼無也。",
    "X54n0872_001:0290a15": "疏。初二句下。斥謂斥破可見。今詳等者。以三家對而",
    "X54n0872_001:0290a16": "辨之。心無則實有諸法。本無則執法元空。皆著一偏",
    "X54n0872_001:0290a17": "故。林公則遍計空而不涉有。依他有而不即空。亦各",
    "X54n0872_001:0290a18": "在於一偏故也。若論主者。但依緣生諸法上明之。緣",
    "X54n0872_001:0290a19": "會故非無。從緣故非有。中道妙旨爛然懸解。以中破",
    "X54n0872_001:0290a20": "偏。故三家所以皆不立也。問。緣生之法非有非無已",
    "X54n0872_001:0290a21": "聞命矣。遍計之性如何。答。有無二見本自情生。故以",
    "X54n0872_001:0290a22": "非有非無斥之。苟祛此見。則一切諸法皆不可說。言",
    "X54n0872_001:0290a23": "語道斷心行處滅。如起信真如門及大品等廣說。然",
    "X54n0872_001:0290a24": "汰公之作。實與般若一十八空之理相應。但不可說",
    "X54n0872_001:0290b01": "於偏空也。若以五教之理隼之。恒公多入小教。支公",
    "X54n0872_001:0290b02": "同在法相。汰公合於空始。論主則終教之中空有無",
    "X54n0872_001:0290b03": "碍中道之理。然前前淺而後後深。以深破淺得俊尤",
    "X54n0872_001:0290b04": "易。著空等者。空本治有之藥。病去藥亡可也。服之不",
    "X54n0872_001:0290b05": "已返成其病。無可治也。非特等者。敘見惡猶甚也。謂",
    "X54n0872_001:0290b06": "為善惡之惡。食鹽者。彼論第十八略云。譬如田舍人",
    "X54n0872_001:0290b07": "初不識鹽。見人以鹽著肉菜中。問言何以故。爾語言",
    "X54n0872_001:0290b08": "此鹽能令諸物味美故。此人便念。此鹽能美諸物。自",
    "X54n0872_001:0290b09": "味必多。便空抄鹽滿口食之。醎苦傷口。而問言。汝何",
    "X54n0872_001:0290b10": "以言鹽能作美。人言。癡人。此當籌量多少和之令美。",
    "X54n0872_001:0290b11": "云何純食鹽。無智人聞空解脫門。不行諸功德。但欲",
    "X54n0872_001:0290b12": "得空。是為邪見。斷諸善根等。世間下。非世世有斯人",
    "X54n0872_001:0290b13": "也。大意以佛法雖起東漢。行之猶尠。兩晉以降。經論",
    "X54n0872_001:0290b14": "未廣。圓解明哲如什公者誠罕有也。恐人見論主破",
    "X54n0872_001:0290b15": "彼。便謂二師聊爾。不可不可。請覽本傳。自生鄭重。自",
    "X54n0872_001:0290b16": "下等者。敘論旨脉也。然此一論旨脉微隱。諸師區別",
    "X54n0872_001:0290b17": "亦以不同。予前後研覈。漸漸得之。理似有據。可詳逐",
    "X54n0872_001:0290b18": "節疏文。不廣敘也。初理絕下。名謂能詮名言。相即所",
    "X54n0872_001:0290b19": "詮義相。了法等者。華嚴十忍品文。二寄詮下。若不寄",
    "X54n0872_001:0290b20": "其言相。亦不能識中道之性。無離文字。淨名文。三故",
    "X54n0872_001:0290b21": "我下。金剛經文。文字性空亦淨名文。十二分教下。金",
    "X54n0872_001:0290b22": "剛三昧經義。餘可了。",
    "X54n0872_001:0290b23": "疏。若依等者。謂若依世俗諦說隨相立名。依名取相。",
    "X54n0872_001:0290b24": "凡是等(云云)者。故般若論云。可物於物則名相異陳。",
    "X54n0872_001:0290c01": "莊子山木篇云。浮遊乎萬物之祖。物物而不物於物。",
    "X54n0872_001:0290c02": "則烏得而累也。論文亦本諸此。",
    "X54n0872_001:0290c03": "疏。以所名等者。大意云。名依法有。法尚空寂。名尤虗",
    "X54n0872_001:0290c04": "假。引密嚴者。前二句證物空。後二句證名空。下論亦",
    "X54n0872_001:0290c05": "云。不物於物則物而即真。",
    "X54n0872_001:0290c06": "疏。釋此有二等者。於疏易了。但逐難釋之。性各異者。",
    "X54n0872_001:0290c07": "名是遍計。相是依他故。初句下。大意物雖即是名。名",
    "X54n0872_001:0290c08": "不即是物。顯兩異也。見物不知名者。謂見未識之物。",
    "X54n0872_001:0290c09": "雖覩其相不知其名。是物非名也。俗假等者。於第一",
    "X54n0872_001:0290c10": "義二不相即。性本空也。局者下。謂一論能詮之名。所",
    "X54n0872_001:0290c11": "詮之義。皆方便安布建立以悟將來。",
    "X54n0872_001:0290c12": "疏。第一義者。承上名相兩虗。致令第一義真獨出於",
    "X54n0872_001:0290c13": "名相之表。名虗故離言說。相虗故離心緣。故寶性論",
    "X54n0872_001:0290c14": "第一義諦者所謂心緣尚不能知。何況名字章句等。",
    "X54n0872_001:0290c15": "疏。初引等者。摩訶衍即智論也。以大品廣說摩訶衍",
    "X54n0872_001:0290c16": "義。故論具說四句之義也。今但引所用一句。復引中",
    "X54n0872_001:0290c17": "論亦同言。轉釋者。即論主轉以第一真諦釋也。以第",
    "X54n0872_001:0290c18": "一真諦二論皆有。故引此為下色空真俗等諸法所",
    "X54n0872_001:0290c19": "依之宗。皆云者。指前二論。次下等者。謂次此以下凡",
    "X54n0872_001:0290c20": "六節論文。初約色空乃至後引二論。依有無之法種",
    "X54n0872_001:0290c21": "種開示。皆依非有非無以示第一真也。細詳疏意自",
    "X54n0872_001:0290c22": "識論旨。若迷旨脉何以知作者之意。予意凡解經論",
    "X54n0872_001:0290c23": "須善三相。一貴識其宗。二善解旨脉。三深了文義。三",
    "X54n0872_001:0290c24": "者不備號虧聖教。真俗非二者。雙是之中故。非真俗",
    "X54n0872_001:0291a01": "之二者。雙非之中故。",
    "X54n0872_001:0291a02": "疏。二論等者。以撥喪釋滌除也。杜猶閉也。滅聲曰寂。",
    "X54n0872_001:0291a03": "絕色曰寥。無色碍處名曰虗豁。目斷空也。混茫者謂",
    "X54n0872_001:0291a04": "混混茫茫。廣遠之相。目頑凝之空也。",
    "X54n0872_001:0291a05": "疏。就物等者。謂順物性之自虗。不待洗除以通其性。",
    "X54n0872_001:0291a06": "乃即偽而真也。",
    "X54n0872_001:0291a07": "疏。初四句等者。謂躡跡釋成互存互亡句也。餘可了。",
    "X54n0872_001:0291a08": "疏。密嚴下。即彼下卷。二合。名相也。由名相故生起心．",
    "X54n0872_001:0291a09": "心所等諸識分別。次句顯名空。自下等者。分文亦總",
    "X54n0872_001:0291a10": "示下文大義也。",
    "X54n0872_001:0291a11": "疏。初依等者。空色之義乃法之標相。諸般若等皆有。",
    "X54n0872_001:0291a12": "故首示也。即彼經不二品云。色即是空。非色滅空。色",
    "X54n0872_001:0291a13": "性自空等。",
    "X54n0872_001:0291a14": "疏。空非下。色即物也。如水非波外。即波是水。金非器",
    "X54n0872_001:0291a15": "外。全器為金。非一者。空色兩分。事理二殊。如法界觀。",
    "X54n0872_001:0291a16": "事理相非二門也。新譯般若心經亦有色非是空空",
    "X54n0872_001:0291a17": "非是色之文。析滅者。釋論文宰割也。如穿井鑿穴見",
    "X54n0872_001:0291a18": "空之類。然即空之義遠矣。斷見者。外道以蘊滅不續",
    "X54n0872_001:0291a19": "為斷。大乘謂小乘析滅為斷。如懸談鈔說。亂意者。一",
    "X54n0872_001:0291a20": "乘究竟實性論說。初發心菩薩於空未了。有三種疑。",
    "X54n0872_001:0291a21": "如下示之。",
    "X54n0872_001:0291a22": "疏。問疾品者。釋曰病亦緣生一法也。真有則若來若",
    "X54n0872_001:0291a23": "去應不從緣。從緣生滅非真非有。超日等者。受者五",
    "X54n0872_001:0291a24": "蘊之一。命者不相應行中之一。皆緣生故諸法空也。",
    "X54n0872_001:0291b01": "疏。文則等者。教逐機異。其旨元和。",
    "X54n0872_001:0291b02": "疏。二依等者。放光具云。舍利弗問尊者須菩提言。欲",
    "X54n0872_001:0291b03": "使從無所生逮得。欲使從有所生逮得。須菩提言。我",
    "X54n0872_001:0291b04": "亦不使從無所生逮得。亦復不使從有所生逮得。舍",
    "X54n0872_001:0291b05": "利弗言。如所言。為無所逮無所得邪。須菩提言。有所",
    "X54n0872_001:0291b06": "逮有所得。不以二世俗之事有逮有得。但以世事故",
    "X54n0872_001:0291b07": "有須陀洹．斯陀含．阿那含．阿羅漢．辟支佛有佛。欲論",
    "X54n0872_001:0291b08": "最第一者無有得。無有得。從須陀洹上至佛亦無逮",
    "X54n0872_001:0291b09": "亦無得。釋曰。舍利弗問。從無生真諦有成得邪。從有",
    "X54n0872_001:0291b10": "生俗諦有成得邪。須菩提答。以般若無所得雙遣之。",
    "X54n0872_001:0291b11": "舍利弗以謂於有於無俱無所得。故須菩提復答有",
    "X54n0872_001:0291b12": "得無得亦非有異於世俗中有逮有得。第一真諦中",
    "X54n0872_001:0291b13": "逮得雙絕。此義至無名論知之。故下疏指玄得。",
    "X54n0872_001:0291b14": "疏。勝義下。隨論會歸中道。",
    "X54n0872_001:0291b15": "疏。義引者。彼二十四云。世尊。世諦第一義諦有異邪。",
    "X54n0872_001:0291b16": "須菩提。世諦第一義諦無異也。何以故。世諦如即是",
    "X54n0872_001:0291b17": "第一義諦如等。前雖下。分前後各殊可知。",
    "X54n0872_001:0291b18": "疏。二諦下。宛然殊也。故仁王經云。於諦常自二。譬如",
    "X54n0872_001:0291b19": "牛二角。然真以俗為相。俗以真為性。有何太異哉。",
    "X54n0872_001:0291b20": "疏。初二句等者。謂萬法皆有一非有義非無義也。次",
    "X54n0872_001:0291b21": "四句。如疏可知。次四句。超斷常者不絕於虗。所以出",
    "X54n0872_001:0291b22": "斷。非真有故。所以出常。後二句下。若有者。謂依此而",
    "X54n0872_001:0291b23": "見法之有。亦不即真。亦合云若無不夷跡。疏中超文",
    "X54n0872_001:0291b24": "而躡。釋之尤明。",
    "X54n0872_001:0291c01": "疏。古人者。相傳靜法苑公。未詳。齊立曰並。並則為二",
    "X54n0872_001:0291c02": "亦非雙。真俗相違故云恒乖。未曾各亦恒一也。",
    "X54n0872_001:0291c03": "疏。連引等者。淨名之意。明言說即如。於真諦中亦非",
    "X54n0872_001:0291c04": "有說亦非無說。後句不壞言說之相。於俗諦中師資",
    "X54n0872_001:0291c05": "因緣會合。不生之中言說生也。後經者。如疏。非轉下。",
    "X54n0872_001:0291c06": "此談如來一代利生說法凡三百餘會也。不捨下。智",
    "X54n0872_001:0291c07": "論第二十六云。如一長老目闇。自縫僧伽黎。針絍脫。",
    "X54n0872_001:0291c08": "語諸人言。誰樂福德。為我針絍。爾時佛現其前。語言",
    "X54n0872_001:0291c09": "我是樂欲福德無厭足人。持汝針來。比丘知是佛。白",
    "X54n0872_001:0291c10": "言。佛無量功德海。云何無厭。佛言。我於福德雖盡邊",
    "X54n0872_001:0291c11": "底。然無厭足。乃至佛為說法。肉眼即明。慧眼成就等。",
    "X54n0872_001:0291c12": "轉而下。大般若四百二十五云。我從成佛已來不說",
    "X54n0872_001:0291c13": "一字。汝亦不聞等。放光第十七云。如來坦然而不說",
    "X54n0872_001:0291c14": "法。舌覆下。諸經多說如來將欲說法。出廣長舌相遍",
    "X54n0872_001:0291c15": "覆三千大千世界。表所說誠諦故。身默下。淨名不二",
    "X54n0872_001:0291c16": "品中事。此意淨名默住亦是說法。令人了法無言入",
    "X54n0872_001:0291c17": "無言際。故大疏云。語默視瞬皆說。見聞覺知盡聽。得",
    "X54n0872_001:0291c18": "法契神即是說義。如楞伽第四云。有佛國土。直視不",
    "X54n0872_001:0291c19": "瞬口無言說。名為說法等。",
    "X54n0872_001:0291c20": "疏。文通等者。覈。研詰也。物雖等者。以此但辨前之所",
    "X54n0872_001:0291c21": "引二經之義故。",
    "X54n0872_001:0291c22": "疏。順顯下。邪見執無。所以是惑。今云非無。以轉此見。",
    "X54n0872_001:0291c23": "下句可得。",
    "X54n0872_001:0291c24": "疏。真諦等者。第一義諦。轉與非轉二義俱絕。故言非",
    "X54n0872_001:0292a01": "有非無。",
    "X54n0872_001:0292a02": "疏。如來藏者。廣如本經。以要言之。即隨緣真如中道",
    "X54n0872_001:0292a03": "妙有之心。然隨言顯示亦有二種。一者空如來藏。無",
    "X54n0872_001:0292a04": "二十五有故。二者不空如來藏。具足無量性功德故。",
    "X54n0872_001:0292a05": "以含此功德。所以名藏也。廣釋如佛性論。",
    "X54n0872_001:0292a06": "疏。義引等者。以經但云心非有無。故義引中論轉釋",
    "X54n0872_001:0292a07": "云物從等。物雖通名。順前經義正且目心。亦該一切。",
    "X54n0872_001:0292a08": "言義引也。",
    "X54n0872_001:0292a09": "疏。推尋等者。以經具繩墨義。揩定邪正故。衡。秤衡也。",
    "X54n0872_001:0292a10": "亦平也。理量稱而平之。義自見爾。",
    "X54n0872_001:0292a11": "疏。一徵辭者。如何者。何故。牒者為前中觀謂物不有",
    "X54n0872_001:0292a12": "不無。何以知然。故今牒云。所以然者。然即如是義。葢",
    "X54n0872_001:0292a13": "指前不有不無。下方反釋云。夫有若等。異喻下。喻有",
    "X54n0872_001:0292a14": "同異。今其異也。與前義全殊。亦相例而顯。以此照彼。",
    "X54n0872_001:0292a15": "理極成立也。",
    "X54n0872_001:0292a16": "疏。初二句等者。此釋非有也。摘句出之。更無別釋。",
    "X54n0872_001:0292a17": "疏。初句等者。此中引論但合集智論上下之義。引之",
    "X54n0872_001:0292a18": "釋不無也。",
    "X54n0872_001:0292a19": "疏。通成等者。初對中大旨亦不異前。但加一切爾。此",
    "X54n0872_001:0292a20": "乃最後引文辨法。故明諸法因緣有無及有無二法",
    "X54n0872_001:0292a21": "因緣有無。悉舉明之。舉此之外。更無一法可舉也。疏",
    "X54n0872_001:0292a22": "釋前後可知。後對等者。前依諸法以辨有無。有無是",
    "X54n0872_001:0292a23": "義。此辨有無。有無是法。此之二法亦因緣故有等。大",
    "X54n0872_001:0292a24": "品十八空中最後云。無法有法空。論釋甚廣。疏略引",
    "X54n0872_001:0292b01": "也。涅槃亦略。具云。一切世間有四種無。一者未生名",
    "X54n0872_001:0292b02": "無。如泥團時未有瓶用。二者滅已名無。如瓶壞已是",
    "X54n0872_001:0292b03": "名為無。三者各異互無。如牛中無馬馬中無牛。釋曰。",
    "X54n0872_001:0292b04": "若以人事言之。如羅云無善星善星無羅云。顏子無",
    "X54n0872_001:0292b05": "盜跖盜跖無顏子等。四者畢竟名無。如兔角龜毛。緣",
    "X54n0872_001:0292b06": "亦無數者。各隨諸法因緣差殊故。如穀種為因。必以",
    "X54n0872_001:0292b07": "水土等為緣。識種為因。所緣等為緣是也。",
    "X54n0872_001:0292b08": "疏。初句等者。以前引論文諸法有無及有無二法皆",
    "X54n0872_001:0292b09": "不出有無故。相反者。謂有之與無敵體相反也。收前",
    "X54n0872_001:0292b10": "初三等者。以初句明諸法因緣故應有。三句明無法",
    "X54n0872_001:0292b11": "因緣故應有。所以收也。不應言無。顯違反也。收前二",
    "X54n0872_001:0292b12": "四等者。以前第二句明諸法因緣故不應有。第四句",
    "X54n0872_001:0292b13": "明有法因緣故不應有。故收之也。後三下。但例前說",
    "X54n0872_001:0292b14": "之。餘可領。",
    "X54n0872_001:0292b15": "疏。初二句等者。應有亦該前初與三也。不應有亦該",
    "X54n0872_001:0292b16": "前二與四也。釋義如疏。事一等者。諸法及有無之法",
    "X54n0872_001:0292b17": "皆事也。同謂非有非無之中道。",
    "X54n0872_001:0292b18": "疏。初有等者。定執有無即成見取。意言者。舉要而言。",
    "X54n0872_001:0292b19": "即心意分別未形於口謂之意言。題示者。不真空一",
    "X54n0872_001:0292b20": "題顯示其義也。前已通敘者。指前破三家之後疏文",
    "X54n0872_001:0292b21": "也。知彼則會此義。若下。意謂上述不真空之義至此",
    "X54n0872_001:0292b22": "已周。故結之也。推。尋也。繹。細繹思審之貌。謂前後思",
    "X54n0872_001:0292b23": "究審玩可知。",
    "X54n0872_001:0292b24": "疏。彼經下。依世諦名相以顯第一真諦名相無生。即",
    "X54n0872_001:0292c01": "真諦也。已見前文者。指前自下之疏也。二十四云。菩",
    "X54n0872_001:0292c02": "薩以名相行般若波羅蜜。亦不當入名相中。葢論主",
    "X54n0872_001:0292c03": "依方便道。於無名相之法用名相說。今復引經示名",
    "X54n0872_001:0292c04": "相本空。令不著也。故大論八十九云。以方便道。以無",
    "X54n0872_001:0292c05": "名相說等。譬如下。亦放光經文。非無下。論辭。幻。如結",
    "X54n0872_001:0292c06": "巾為兔。擲竹成龍。孟欽畫地作平野之溝。欒巴噀醪",
    "X54n0872_001:0292c07": "成蜀川之雨等。化。如蓮色尼作輪王。首迎佛於寶階。",
    "X54n0872_001:0292c08": "提婆達化小兒。惑闍王於內苑等。",
    "X54n0872_001:0292c09": "疏。此與等者。前云物不即名而就實。此云物無當名",
    "X54n0872_001:0292c10": "之實等。義實無別。但文少不同。名自情生者。遍計性",
    "X54n0872_001:0292c11": "故。好惡者。情識虗誑。苟美一物立以好名。苟惡一物",
    "X54n0872_001:0292c12": "立以惡名。故云何定。一物立多名者。如月亦云蟾輪．",
    "X54n0872_001:0292c13": "桂輪．金波．兔魄等。一名召多物者。如修多羅呼井索",
    "X54n0872_001:0292c14": "席經等。如以下。本草以蚯蚓名地龍。何有龍之實乎。",
    "X54n0872_001:0292c15": "木賊非盜也。但順下。俗諦故有。真諦故無。諸法且自",
    "X54n0872_001:0292c16": "當。論名相。以從緣起故假也。",
    "X54n0872_001:0292c17": "疏。一切等者。以世俗諦中物物皆有名相。名相體空。",
    "X54n0872_001:0292c18": "本來不立。則一切諸法悉皆空寂。已上者。指放光以",
    "X54n0872_001:0292c19": "降。",
    "X54n0872_001:0292c20": "疏。初句論文者。即物無彼此也。而人下。論主釋之也。",
    "X54n0872_001:0292c21": "如二等者。非約喻顯。且於諸法中舉此以示其空也。",
    "X54n0872_001:0292c22": "故寶藏論云。約天地為上下。約日月為東西。約身為",
    "X54n0872_001:0292c23": "彼此。約情為是非等。",
    "X54n0872_001:0292c24": "疏。正舉等者。疏釋可見。元空者。訓初為元也。亦可等",
    "X54n0872_001:0293a01": "者。又訓初為始也。無暫始有者。無萌兆之始也。無暫",
    "X54n0872_001:0293a02": "始無者。迷情念念不停剎那相續也。餘喻況可了。",
    "X54n0872_001:0293a03": "疏。初句等者。悟無彼此之定相。則所執之法亦寂然。",
    "X54n0872_001:0293a04": "彼此之相託法而現。如託繩現蛇。能所皆妄者遍計。",
    "X54n0872_001:0293a05": "蛇所託繩謂依他。繩所依麻方為圓成。晉書樂廣傳",
    "X54n0872_001:0293a06": "說。有客至廣家。廣舉杯酌之。璧間弓影入客杯中。客",
    "X54n0872_001:0293a07": "謂悞吞其蛇。尋而病生。經年弗愈。後見廣。廣與辨析。",
    "X54n0872_001:0293a08": "客豁然有得。病亦即瘳。似此類者誠多。應識遍計生",
    "X54n0872_001:0293a09": "滅。如此論旨以依他諸法即非有非空。妄計取之為",
    "X54n0872_001:0293a10": "有為無。彼此是非物我等殊。雜然而起不知已已。苟",
    "X54n0872_001:0293a11": "悟情空則法法非有非無也。故論云。既悟等。故唯識",
    "X54n0872_001:0293a12": "頌曰。此遍計所執。自性無所有。妄執者依性宗說枝",
    "X54n0872_001:0293a13": "末。不覺在六麤事識之中。法相正唯六七二識如彼",
    "X54n0872_001:0293a14": "(云云)。楞伽等經名為妄想。或云分別取體。即五見四",
    "X54n0872_001:0293a15": "取等惑皆遍計也。",
    "X54n0872_001:0293a16": "疏。成具下。具云。是法無所有。法無故強為其名。園林",
    "X54n0872_001:0293a17": "下。準莊子林希逸序云。莊周。宋人。字子休等。吏者。曾",
    "X54n0872_001:0293a18": "為漆園吏。故云園林。疏所引者全是彼文。釋詞亦彼",
    "X54n0872_001:0293a19": "疏義。此辨是非無定體亦空也。與此無殊。",
    "X54n0872_001:0293a20": "疏。次二句等者。名相等法生滅非常。聖人情念已亡。",
    "X54n0872_001:0293a21": "即化而見不變之常。常通下。謂凡夫妄想紛紜。見諸",
    "X54n0872_001:0293a22": "法定相彼此森然。未甞一念而通。聖人反之。即惑而",
    "X54n0872_001:0293a23": "智矣。故大疏開因性云。良以眾生包性德而為體。依",
    "X54n0872_001:0293a24": "智海以為源。但相變體殊。情生智隔。有人問予華嚴",
    "X54n0872_001:0293b01": "宗中相容之義。指柱曰。使此柱入彼柱。令彼柱容此",
    "X54n0872_001:0293b02": "柱乎。余曰。汝所問者正犯圓宗太忌。彼必超情離見。",
    "X54n0872_001:0293b03": "汝用情見求之。情見既碍。法何相容。可去情思之。",
    "X54n0872_001:0293b04": "疏。放光下。依般若論引用。彼經第二十九云。不動真",
    "X54n0872_001:0293b05": "際為諸法立處。謂不壞俗諦名為立處。葢真即俗也。",
    "X54n0872_001:0293b06": "疏。聖即智也者。得無分別之心名為聖人。初地已上",
    "X54n0872_001:0293b07": "皆名聖人。神心也者。起信疏云。中實神解名心。神。靈",
    "X54n0872_001:0293b08": "也。即靈妙覺心。圭峯序云。冲虗妙粹。炳煥靈明等。仁",
    "X54n0872_001:0293b09": "王經。意示惑性智性無二性故。但迷悟相翻爾。今詳",
    "X54n0872_001:0293b10": "下。通會前文。前隨論文亦旋發其義。文旨煥爛。確然",
    "X54n0872_001:0293b11": "非謬。好思歷歷可解。密嚴初句。因相立名。如謂彼此",
    "X54n0872_001:0293b12": "等。次句。依他因緣而起諸相。此之二句辨名相生起。",
    "X54n0872_001:0293b13": "此二者又依名相二法生妄想分別也。故楞伽云。相",
    "X54n0872_001:0293b14": "名常相隨。能生諸妄想。故此三法但互緣而起。其性",
    "X54n0872_001:0293b15": "本空。空則法性如如。於斯下。若了此三法性空之理。",
    "X54n0872_001:0293b16": "即是正智。名為下。辨定三性。相是依他起者。細推經",
    "X54n0872_001:0293b17": "意。相含二義。一遍計所執。如依繩見蛇。依杌見鬼。此",
    "X54n0872_001:0293b18": "之名相皆是遍計。二依他心心所等。如繩如杌。名相",
    "X54n0872_001:0293b19": "也。冥搜者。冥猶寂也。搜。求也。謂靜意求之始可見理。",
    "X54n0872_001:0293b20": "指掌者。見理明白如指掌中之物也。文用論語。",
    "X54n0872_001:0293b22": "肇論新疏游刃卷上"
}