{
    "T03n0153_001:0052b06": "菩薩本緣經卷上",
    "T03n0153_001:0052b08": "僧伽斯那撰",
    "T03n0153_001:0052b09": "吳月支優婆塞支謙字恭明譯",
    "T03n0153_001:0052b10": "毘羅摩品第一",
    "T03n0153_001:0052b11": "　若心狹劣者，　　雖多行布施，",
    "T03n0153_001:0052b12": "　受者不清淨，　　故令果報少；",
    "T03n0153_001:0052b13": "　若行惠施時，　　福田雖不淨，",
    "T03n0153_001:0052b14": "　能生廣大心，　　果報無有量。",
    "T03n0153_001:0052b15": "我昔曾聞：過去有王，名地自在，受性暴惡，",
    "T03n0153_001:0052b16": "好行征伐。時，有小國八萬諸王，首戴寶冠常",
    "T03n0153_001:0052b17": "來朝侍；其王口惡，身行無善，常為非法侵",
    "T03n0153_001:0052b18": "陵他境。王有輔相——大婆羅門，修清淨行，智",
    "T03n0153_001:0052b19": "人所讚，口言柔軟，不宣麤惡，有所造作，能速",
    "T03n0153_001:0052b20": "成辦，面目端嚴，為世所敬，四毘陀典靡不",
    "T03n0153_001:0052b21": "綜練；諸婆羅門所有經論，通達解了無有",
    "T03n0153_001:0052b22": "遺餘。是時，輔相年已衰邁，遇病未久，奄爾即",
    "T03n0153_001:0052b23": "亡。王及人民聞其終歿，悉生懊惱，思慕",
    "T03n0153_001:0052b24": "難忍。時，王思念不去須臾，即為臣民而說偈",
    "T03n0153_001:0052b25": "言：",
    "T03n0153_001:0052b26": "「如何此大地，　　一旦無人治，",
    "T03n0153_001:0052b27": "　如海無主船，　　隨風而東西。",
    "T03n0153_001:0052b28": "　我所尊敬者，　　出家已成就，",
    "T03n0153_001:0052b29": "　口善言柔軟，　　常能利益世。",
    "T03n0153_001:0052c01": "　如何便終歿，　　令我心惱悶，",
    "T03n0153_001:0052c02": "　猶如無燈明，　　而入於闇室。」",
    "T03n0153_001:0052c03": "爾時，諸臣即白王言：「唯願大王寬意莫愁，勿",
    "T03n0153_001:0052c04": "謂國中更無有任為輔相者。是法婆羅門雖",
    "T03n0153_001:0052c05": "復命終，其子年幼聰明黠慧，顏貌端正世",
    "T03n0153_001:0052c06": "無及者；發言柔軟悅可眾心，修行忍辱心",
    "T03n0153_001:0052c07": "常寂靜，無有憍慢貢高自大，博學多聞無書",
    "T03n0153_001:0052c08": "不綜，利益眾生猶如梵王，名毘羅摩。唯願",
    "T03n0153_001:0052c09": "大王，即命此人以為輔相。」時王答言：「彼若",
    "T03n0153_001:0052c10": "有子如汝說者，我從昔來所未曾聞。」臣復",
    "T03n0153_001:0052c11": "言：「大王！是婆羅門子常求正法離於邪法，",
    "T03n0153_001:0052c12": "愛護己法未能為人。」王即答言：「子若是才",
    "T03n0153_001:0052c13": "人，何得違毀先人家法，若離先業則不得名",
    "T03n0153_001:0052c14": "求正法者，是人先父常以正法佐吾治國，能",
    "T03n0153_001:0052c15": "令吾等遠離眾惡，雖作如是治國治務，終",
    "T03n0153_001:0052c16": "不破失婆羅門法，如其彼人如汝說者，便可",
    "T03n0153_001:0052c17": "召來。」諸臣奉命，即遣使者，召毘羅摩，將詣",
    "T03n0153_001:0052c18": "王所。到已就坐，歛容而踞，說如是言：「大王！",
    "T03n0153_001:0052c19": "今日以何因緣而見顧命？」王即答言：「汝不",
    "T03n0153_001:0052c20": "知耶！我之薄祐，汝父輔相不幸薨殞，大地傾",
    "T03n0153_001:0052c21": "喪人民擾動，我為之憂，其心迷悶。」時，毘羅摩",
    "T03n0153_001:0052c22": "即白王言：「夫愛別離非王獨有如此，皆是有",
    "T03n0153_001:0052c23": "為法相也。大王昔來不曾聞耶！若天、龍、鬼",
    "T03n0153_001:0052c24": "神、阿修羅、乾闥婆、迦樓羅、緊那羅、摩睺羅",
    "T03n0153_001:0052c25": "伽、沙門、婆羅門，若老若少，悉無得離是終",
    "T03n0153_001:0052c26": "歿者。大王！一切眾生決定有之。大王！譬如火",
    "T03n0153_001:0052c27": "性悉能燒然一切之物，無常之法亦復如是，",
    "T03n0153_001:0052c28": "悉能壞滅一切眾生。王不知耶！是老、病、死，能",
    "T03n0153_001:0052c29": "喪眾生，如四衢道頭華果之樹，常為多人之",
    "T03n0153_001:0053a01": "所抖擻。大王！譬如駃河常流不停，眾生壽",
    "T03n0153_001:0053a02": "命亦復如是；大王！如金翅鳥投龍宮中，搏撮",
    "T03n0153_001:0053a03": "諸龍而食噉之；亦如師子在麞鹿群威猛；",
    "T03n0153_001:0053a04": "一切眾生在三界中流迴，死法亦復如是。大",
    "T03n0153_001:0053a05": "王！如是死法，非以親近財貨求贖軟言誘恤而",
    "T03n0153_001:0053a06": "可得脫，亦不可以四兵威力逼迫禦之，令其",
    "T03n0153_001:0053a07": "退散，如是死法決定而有，是眾生常法。",
    "T03n0153_001:0053a08": "以是義故，大王於此不應生憂。」時，王聞已心",
    "T03n0153_001:0053a09": "生歡喜，復向諸臣說如是言：「未曾有也，如",
    "T03n0153_001:0053a10": "是童子，年雖幼稚乃說先宿耆舊之言。」時，",
    "T03n0153_001:0053a11": "王即語毘羅摩言：「汝不知耶！汝之先父愛護",
    "T03n0153_001:0053a12": "於吾猶如赤子，是故我今感其恩重，憂愁迷",
    "T03n0153_001:0053a13": "悶；吾今輕弱頑嚚無智，如汝所說吾永無分，",
    "T03n0153_001:0053a14": "汝今若見垂顧矜哀，願先承嗣纂繼家業，",
    "T03n0153_001:0053a15": "我當誠心盡壽歸依。」時，毘羅摩即作是念：「我",
    "T03n0153_001:0053a16": "今如何一旦對至，今聞此言莫知所作，猶如",
    "T03n0153_001:0053a17": "羸人步涉高山。」復作是念：「今者，承嗣毘輔國",
    "T03n0153_001:0053a18": "政，於諸人民雖多利益，然我所修純善之",
    "T03n0153_001:0053a19": "法則為虧損。君治國土稱萬姓心，當有無",
    "T03n0153_001:0053a20": "量諸過患事，所謂刑罰，劫奪他財威陵天",
    "T03n0153_001:0053a21": "下，或擯或驅，要當隨王行如是法，若行正",
    "T03n0153_001:0053a22": "法，我善則損；今我若故修行善法，則不上",
    "T03n0153_001:0053a23": "稱大王聖懷，若稱王法，善法日衰。」作是念",
    "T03n0153_001:0053a24": "時，王復白言：「大師今日何所思慮？」時，毘",
    "T03n0153_001:0053a25": "羅摩即答王言：「我今所念，當以何術令王身",
    "T03n0153_001:0053a26": "及國人民悉得利益無諸衰耗，亦復思惟王",
    "T03n0153_001:0053a27": "與國人福德過患，若先行善後行於惡，則不",
    "T03n0153_001:0053a28": "名人。大王！寧為實語，而作怨憎；不為諂言，",
    "T03n0153_001:0053a29": "而作親厚；寧說正法，墮於地獄；不說邪諂，",
    "T03n0153_001:0053b01": "生於天上。大王！我今思惟籌量是事。大",
    "T03n0153_001:0053b02": "王！若有人能思惟是義，當知是人則能利益",
    "T03n0153_001:0053b03": "一切眾生。」王聞是語，心生歡喜，復作是言：",
    "T03n0153_001:0053b04": "「大師！我等若能如是行法，所修善法，則為",
    "T03n0153_001:0053b05": "不損。」時，毘羅摩即奉王命纂承先父輔相",
    "T03n0153_001:0053b06": "之業，然後漸漸勸化，是王及八萬四千小",
    "T03n0153_001:0053b07": "王修持正法；亦令其國所有人民，背捨遠惡，",
    "T03n0153_001:0053b08": "不貪五欲。時王修行無量善法，如毘羅摩等",
    "T03n0153_001:0053b09": "無差別也。時毘羅摩見王如是，心生歡喜而",
    "T03n0153_001:0053b10": "作是言：「我今已為修治國土，然我善法無",
    "T03n0153_001:0053b11": "所衰損。」復作是念：「我今當以何等因緣勸",
    "T03n0153_001:0053b12": "諸眾生，悉令安住阿耨多羅三藐三菩提道。",
    "T03n0153_001:0053b13": "然諸眾生受性不同，或欲聞法、或貪財貨、或",
    "T03n0153_001:0053b14": "嗜五欲、或樂愛語、或好憒鬧多人親附、或好",
    "T03n0153_001:0053b15": "隨逐善人之行、或樂多愛心無厭足。我今",
    "T03n0153_001:0053b16": "幸有大智方便，悉能攝取一切眾生，安止",
    "T03n0153_001:0053b17": "住於阿耨多羅三藐三菩提，我亦復有餘方",
    "T03n0153_001:0053b18": "便。譬如日出，雖能照了一切天下，然不能",
    "T03n0153_001:0053b19": "為盲者作明；我亦如是，雖復能為一切眾",
    "T03n0153_001:0053b20": "生說無上道，然不能為無慧目者而作利益。",
    "T03n0153_001:0053b21": "我今復當以衣服、飲食而給足之，令其飽滿，",
    "T03n0153_001:0053b22": "心歡喜已，然後復當為之說法，令其信受。」時，",
    "T03n0153_001:0053b23": "毗羅摩思是義已，即至王所，作如是言：「我今",
    "T03n0153_001:0053b24": "已為無量眾生作法事已。聚集三法，所謂修",
    "T03n0153_001:0053b25": "行正法，聚集錢財所願成就，則令一切國土",
    "T03n0153_001:0053b26": "安樂無有怨讎，正法增長猶如初月，好名流",
    "T03n0153_001:0053b27": "布八方上下。唯願大王，聽我修行無上正",
    "T03n0153_001:0053b28": "法。」爾時，大王聞是語已，心生驚喜，衣毛為",
    "T03n0153_001:0053b29": "竪，白言：「大師！諸欲所作，願具告勅。」毘羅摩",
    "T03n0153_001:0053c01": "言：「我今欲作一切大施，施中所須願為我",
    "T03n0153_001:0053c02": "辦。爾時大王即於城外，安曠之處莊嚴施場，",
    "T03n0153_001:0053c03": "唯願大王，善言誘喻，諸作使者無令於我而",
    "T03n0153_001:0053c04": "生瞋恨；爾時大王及給使者，皆悉歡喜敬意，",
    "T03n0153_001:0053c05": "供辦飲食所須；尋於諸方擊皷宣令，若諸眾",
    "T03n0153_001:0053c06": "生凡有所須——衣服、飲食、臥具、醫藥、象馬、車乘",
    "T03n0153_001:0053c07": "香華、瓔珞、末香、塗香、舍宅、燈明悉來集此，當",
    "T03n0153_001:0053c08": "相奉給。」復說偈言：",
    "T03n0153_001:0053c09": "「我為利益，　　諸世間故，",
    "T03n0153_001:0053c10": "　隨諸眾生，　　所須之物，",
    "T03n0153_001:0053c11": "　乃至身體，　　手足肉血，",
    "T03n0153_001:0053c12": "　捨離之時，　　猶如草芥。",
    "T03n0153_001:0053c13": "　汝等若受，　　是供養時，",
    "T03n0153_001:0053c14": "　則當一心，　　思惟善法；",
    "T03n0153_001:0053c15": "　受供養已，　　不應貪著，",
    "T03n0153_001:0053c16": "　當以善法，　　利益一切。",
    "T03n0153_001:0053c17": "　若以我力，　　能速涅槃，",
    "T03n0153_001:0053c18": "　以為眾生，　　流轉生死。",
    "T03n0153_001:0053c19": "　是故久住，　　不取涅槃，",
    "T03n0153_001:0053c20": "　無量眾生，　　墮老死獄，",
    "T03n0153_001:0053c21": "　我欲拔之，　　永離遠離。」",
    "T03n0153_001:0053c22": "時，毘羅摩菩薩摩訶薩所設供具，令無量百",
    "T03n0153_001:0053c23": "千萬億眾生，隨意所須悉得充足，善言說法：",
    "T03n0153_001:0053c24": "「諸大德！我今忘身以憂汝身，汝等今已受",
    "T03n0153_001:0054a01": "我供養。好自利益當觀正法，若死至時雖有",
    "T03n0153_001:0054a02": "父母、妻子、親族無量財寶，不能令命住一念",
    "T03n0153_001:0054a03": "頃，及其命盡獨至他世；父母、妻子、親族財寶",
    "T03n0153_001:0054a04": "無隨去者，唯有業行不能捨離。」復為大眾",
    "T03n0153_001:0054a05": "而說偈言：",
    "T03n0153_001:0054a06": "「為父母親族，　　修行於惡法，",
    "T03n0153_001:0054a07": "　命終墮三趣，　　無有隨逐者。",
    "T03n0153_001:0054a08": "　於今現在世，　　若受苦惱時，",
    "T03n0153_001:0054a09": "　雖有父母兄，　　不能受少分。",
    "T03n0153_001:0054a10": "　況於未來世，　　而當有代者，",
    "T03n0153_001:0054a11": "　是故當一心，　　莫為他行惡。",
    "T03n0153_001:0054a12": "「諸大德！汝等今身安隱無患，所謂衰老、肺病、",
    "T03n0153_001:0054a13": "欬逆、頭痛已無是病，當勤修行一切善法。」",
    "T03n0153_001:0054a14": "是毘羅摩菩薩摩訶薩，以二攝法攝取眾生，",
    "T03n0153_001:0054a15": "所謂財法：滿九十日過夏已訖奉施嚫願。所",
    "T03n0153_001:0054a16": "謂金盤具足八萬盛以銀粟、八萬銀盤盛以",
    "T03n0153_001:0054a17": "金粟、八萬小牛、八萬乳牛悉從一犢，是一一",
    "T03n0153_001:0054a18": "牛乳日一斛，純以白疊纏覆其身，金角銀",
    "T03n0153_001:0054a19": "蹄莊嚴映飾；八萬童女形體端正，金寶瓔珞",
    "T03n0153_001:0054a20": "以自莊嚴，一一女人有一侍女，供給使令令",
    "T03n0153_001:0054a21": "皆淨潔，是諸女人各有一床，或金、或銀、琉璃",
    "T03n0153_001:0054a22": "頗梨、象牙、香木，種種茵蓐以敷其上；牛車",
    "T03n0153_001:0054a23": "八萬、象馬八萬，及諸倉庫，錢財珍寶不可",
    "T03n0153_001:0054a24": "稱計。如是等物悉莊嚴已，而作是念：「今是",
    "T03n0153_001:0054a25": "施物將無少耶？」爾時，菩薩為諸婆羅門說如",
    "T03n0153_001:0054a26": "是言：「汝等當知，我今集聚如是種種金銀、女",
    "T03n0153_001:0054a27": "人、車乘、象馬、倉穀、珍寶，正為汝等，幸可少時",
    "T03n0153_001:0054a28": "寂然無言，聽我所願，然後隨意共分而去。」爾",
    "T03n0153_001:0054a29": "時，一切諸婆羅門寂然無聲。是時，菩薩為諸",
    "T03n0153_001:0054b01": "眾生自諫其心：「汝心所作常求果報，猶如",
    "T03n0153_001:0054b02": "獼猴入於稠林。」而說偈言：",
    "T03n0153_001:0054b03": "「我今所布施，　　普為諸眾生，",
    "T03n0153_001:0054b04": "　如是之布施，　　實不望其報。",
    "T03n0153_001:0054b05": "　願悉施眾生，　　等受於快樂，",
    "T03n0153_001:0054b06": "　以汝貪善故，　　久在於天上，",
    "T03n0153_001:0054b07": "　亦以貪惡故，　　久住於地獄。",
    "T03n0153_001:0054b08": "　復以貪著故，　　作此大施主，",
    "T03n0153_001:0054b09": "　或作貧窮人，　　或行於大施，",
    "T03n0153_001:0054b10": "　或時以自在，　　守財而慳貪，",
    "T03n0153_001:0054b11": "　或以自在故，　　自墜於貧苦。",
    "T03n0153_001:0054b12": "　或復以縱逸，　　久在於生死，",
    "T03n0153_001:0054b13": "　輪轉無窮已，　　猶如輪轉地。",
    "T03n0153_001:0054b14": "　我在久遠來，　　隨順敬事汝，",
    "T03n0153_001:0054b15": "　雖作如是事，　　不能今汝喜，",
    "T03n0153_001:0054b16": "　汝令當安住，　　不動寂靜中，",
    "T03n0153_001:0054b17": "　我今所布施，　　悉為諸眾生。」",
    "T03n0153_001:0054b18": "爾時，毘羅摩菩薩即以右手執持澡灌，以大",
    "T03n0153_001:0054b19": "慈悲熏修其心，憐愍一切諸眾生故，涕泣",
    "T03n0153_001:0054b20": "流淚而作是念：「我今所施，不為梵王、摩醯首",
    "T03n0153_001:0054b21": "羅、釋提桓因，假使更有勝是三者，亦不悕",
    "T03n0153_001:0054b22": "求；唯求佛道，欲利眾生斷諸煩惱。我今當",
    "T03n0153_001:0054b23": "捨己身、妻子、奴婢、僕使、珍寶、舍宅，唯求解脫，",
    "T03n0153_001:0054b24": "不求生死。我今所施柔軟女人，願諸眾生於",
    "T03n0153_001:0054b25": "未來世，悉得斷除所有貪欲；今我所施五種",
    "T03n0153_001:0054b26": "牛味，願諸眾生，於未來世常能惠施他人",
    "T03n0153_001:0054b27": "法味；今我所施如是敷具，願諸眾生，於未",
    "T03n0153_001:0054b28": "來世悉得如來金剛坐處；我今所施種種珍",
    "T03n0153_001:0054b29": "寶，願諸眾生，於未來世悉得如來七菩提",
    "T03n0153_001:0054c01": "寶。」作是語已，從上坐所循行澡水，而水不",
    "T03n0153_001:0054c02": "下，猶如慳人不肯布施。爾時，菩薩即作是念：",
    "T03n0153_001:0054c03": "「今此澡水何緣不下？」復作是念：「將非我願，",
    "T03n0153_001:0054c04": "未來之世不得成耶？誰之遮制令水不下，將",
    "T03n0153_001:0054c05": "非此中無有大德，其餘不應受我供耶？或我",
    "T03n0153_001:0054c06": "所施不周普耶？或是我僕使不歡喜耶？將非",
    "T03n0153_001:0054c07": "此中有殺生耶？我今定知不困眾生，我今",
    "T03n0153_001:0054c08": "所施亦是時施，亦不觀採是受非受。而此",
    "T03n0153_001:0054c09": "灌水何緣不下？」爾時，菩薩見婆羅門為此諸",
    "T03n0153_001:0054c10": "女生貪嫉心，而起瞋恨，各各說言：「彼女端",
    "T03n0153_001:0054c11": "正，我應取之，汝不應取。彼牛肥壯，我應取之，",
    "T03n0153_001:0054c12": "汝不應取。」金銀盤粟，乃至珍寶，亦復如是。",
    "T03n0153_001:0054c13": "爾時，菩薩見諸婆羅門貪心諍物，互相瞋恚，",
    "T03n0153_001:0054c14": "即作是言：「是諸受者，貪欲、瞋恚、愚癡、亂心不",
    "T03n0153_001:0054c15": "能堪受，如是供養如車軸折，輻輞破壞不",
    "T03n0153_001:0054c16": "任運載，我亦如是。種子良善而田薄惡，以",
    "T03n0153_001:0054c17": "此受者，心不善故令是澡水不肯流下，我今",
    "T03n0153_001:0054c18": "雖作如是布施，亦無有人教我令發阿耨多",
    "T03n0153_001:0054c19": "羅三藐三菩提心，而我自為一切眾生故發",
    "T03n0153_001:0054c20": "是心。今當自試，若我審能愍眾生者，灌水",
    "T03n0153_001:0054c21": "當下。」即以左手執罐瀉之，水即流下菩薩",
    "T03n0153_001:0054c22": "右手。諸婆羅門見是事已，各生慚愧，離所施",
    "T03n0153_001:0054c23": "物修行梵行，諸婆羅門尋共稽首，求請菩薩",
    "T03n0153_001:0054c24": "以為和尚。菩薩憐愍即便受之，教令修學四",
    "T03n0153_001:0054c25": "無量心，以是因緣命終即得生梵天上，令無",
    "T03n0153_001:0054c26": "量眾生發阿耨多羅三藐三菩提心。菩薩摩",
    "T03n0153_001:0054c27": "訶薩行檀波羅蜜時，不見此是福田此非福",
    "T03n0153_001:0054c28": "田，亦不分別多親少疑。是故菩薩若布施",
    "T03n0153_001:0054c29": "時，或多、或少、或好、或惡，應以一心清淨奉",
    "T03n0153_001:0055a01": "上，莫於受者生下劣心。",
    "T03n0153_001:0055a02": "菩薩本緣經一切施品第二",
    "T03n0153_001:0055a03": "　一切諸菩薩，　　為利眾生故，",
    "T03n0153_001:0055a04": "　捨棄己身命，　　猶如草糞穢。",
    "T03n0153_001:0055a05": "如我曾聞：過去有王，名一切施；是王初生，即",
    "T03n0153_001:0055a06": "向父母說如是言：「我於一切無量眾生，尚能",
    "T03n0153_001:0055a07": "棄捨所重身命，況復其餘外物珍寶。」是故父",
    "T03n0153_001:0055a08": "母敬而重之，為立名字，字一切施。從其初生，",
    "T03n0153_001:0055a09": "身與行施，漸漸增長，譬如初月至十五日。其",
    "T03n0153_001:0055a10": "後不久父王崩背，即承洪業霸治國土，如法",
    "T03n0153_001:0055a11": "化民不抂萬姓，擁護自身不豫他事，終不",
    "T03n0153_001:0055a12": "侵陵他餘隣國。隣國若故來討罰之，希能擒",
    "T03n0153_001:0055a13": "獲，救攝貧民給施以財，恭敬沙門婆羅門等。",
    "T03n0153_001:0055a14": "常以淨手施眾生食，口常宣唱與是人衣、與",
    "T03n0153_001:0055a15": "是人食、及與財寶，愛護是人、瞻視是人。爾時，",
    "T03n0153_001:0055a16": "菩薩常行如是善布施，時隣國人民聞王功",
    "T03n0153_001:0055a17": "德，悉來歸化，其土充滿間無空處，猶如山頂",
    "T03n0153_001:0055a18": "暴漲之水，流注溝坑谿澗深處；亦如半月海",
    "T03n0153_001:0055a19": "水潮出，其國外來歸化之民，充滿側塞，亦復",
    "T03n0153_001:0055a20": "如是。其餘隣國漸失人民，各生瞋恨，即共集",
    "T03n0153_001:0055a21": "議，當共往討。作是議已，尋嚴四兵來向其國。",
    "T03n0153_001:0055a22": "爾時，邊方守禦之人，遠來白王：「隣國怨賊今",
    "T03n0153_001:0055a23": "已相逼，猶如暴風黑雲惡雨。」王即告言：「卿",
    "T03n0153_001:0055a24": "等不應惱亂我心。」即說偈言：",
    "T03n0153_001:0055a25": "「隣國所以，　　來討我國，",
    "T03n0153_001:0055a26": "　正為人民，　　庫藏珍寶，",
    "T03n0153_001:0055a27": "　快哉甚善，　　當相施與，",
    "T03n0153_001:0055a28": "　我當捨之，　　出家學道。",
    "T03n0153_001:0055a29": "　多有國土，　　為五欲故，",
    "T03n0153_001:0055b01": "　侵奪人民，　　貯聚無厭，",
    "T03n0153_001:0055b02": "　當知是王，　　命終之後，",
    "T03n0153_001:0055b03": "　即墮地獄，　　畜生餓鬼。",
    "T03n0153_001:0055b04": "「是故，我今不能為身侵害眾生，奪他財物以自",
    "T03n0153_001:0055b05": "免者。」爾時，大臣及諸人民各作是言：「唯願，大",
    "T03n0153_001:0055b06": "王！莫便捨去，臣等自能當御此敵，王且觀",
    "T03n0153_001:0055b07": "之，臣等今日當以五兵戟牟劍矟，奮擊此賊，",
    "T03n0153_001:0055b08": "足如暴風吹破雨雲。」王即答言：「咄哉卿等！",
    "T03n0153_001:0055b09": "吾已久知，卿等於吾，生大愛護，尊重恭敬；亦",
    "T03n0153_001:0055b10": "知卿等勇健、難勝、雄猛、武略、策謀第一。但彼",
    "T03n0153_001:0055b11": "敵王今作此舉，都不為卿，正為吾耳。假使",
    "T03n0153_001:0055b12": "彼來不損卿等，何得乃生如是惡心？吾久知",
    "T03n0153_001:0055b13": "此，五盛陰身為眾箭鏑，卿不知耶？吾久為",
    "T03n0153_001:0055b14": "卿說，諸菩薩應於眾生生一子想，汝不應於",
    "T03n0153_001:0055b15": "他眾生所生瞋害心，畢定當知墮于地獄，",
    "T03n0153_001:0055b16": "是故應當一心修善。」當說是時，賊已來至，高",
    "T03n0153_001:0055b17": "聲大叫。王聞聲已，即問群臣：「此是何聲？」諸",
    "T03n0153_001:0055b18": "群臣寮各懷悲感，舉聲哀號，咸作是言：「惡賊",
    "T03n0153_001:0055b19": "無辜，多害人民，譬如惡雹傷害五穀，亦如猛",
    "T03n0153_001:0055b20": "火焚燒乾草，又如暴風吹拔大樹，又如師子",
    "T03n0153_001:0055b21": "殺害諸禽獸，怨賊殺害，亦復如是。」爾時，諸臣",
    "T03n0153_001:0055b22": "不受王教，即各散出，莊嚴四兵便逆共戰。軍",
    "T03n0153_001:0055b23": "無主將，尋即退散，兵眾喪命，不可稱計。時，王",
    "T03n0153_001:0055b24": "登樓說如是言：「因惡欲故令人行惡，如是諸",
    "T03n0153_001:0055b25": "欲，猶如死尸行廁糞穢，如何為此而行惡耶！",
    "T03n0153_001:0055b26": "愚人貪國，興諍競心，猶如眾鳥競諍段肉，",
    "T03n0153_001:0055b27": "是諸眾生常有怨憎，謂老病死，云何不自觀",
    "T03n0153_001:0055b28": "察是怨，反更於他而生諍競？」一切施王思",
    "T03n0153_001:0055b29": "是義時，敵國怨王即入宮中。王於爾時便",
    "T03n0153_001:0055c01": "從水竇逃入深山，至稠林中，得免怨賊。其",
    "T03n0153_001:0055c02": "地清淨，林木種種，華果無量，不可稱計；水清",
    "T03n0153_001:0055c03": "柔軟，八味具足，眾鳥鳧鴈，禽獸難計。王見",
    "T03n0153_001:0055c04": "是已，心生歡喜，復作是言：「吾今真實得離家",
    "T03n0153_001:0055c05": "過患，無量眾生常為老病死怖逼惱，今得此",
    "T03n0153_001:0055c06": "處清淨安樂快不可言，此林乃是修悲菩薩",
    "T03n0153_001:0055c07": "之所住處，亦是破壞四魔之人堅固牢城，",
    "T03n0153_001:0055c08": "我今已得清潔洗浴、離眾垢故，我今與此眾",
    "T03n0153_001:0055c09": "鹿為伴，身心安隱極受上樂。」爾時，怨王得",
    "T03n0153_001:0055c10": "其國已，即便唱令求覔本王：「若有能得一",
    "T03n0153_001:0055c11": "切施王，若殺、若縛將來至此，吾當重賞隨其",
    "T03n0153_001:0055c12": "所須，一切給與，以其先時常自稱讚能行正",
    "T03n0153_001:0055c13": "法，呰毀吾等暴虐行惡，是故吾今欲得見",
    "T03n0153_001:0055c14": "之，示其修善所得果報。」爾時，他方有一婆羅",
    "T03n0153_001:0055c15": "門，貧窮、孤悴、唯仰乞活，兼遇官事，無所恃",
    "T03n0153_001:0055c16": "賴。聞王名字，好行惠施，即從其國來欲造詣，",
    "T03n0153_001:0055c17": "乞求所須。即於中路，飢渴、疲乏止息林中，即",
    "T03n0153_001:0055c18": "便譖言：「是處寂靜聖人住處，亦是神仙離",
    "T03n0153_001:0055c19": "欲之人，求解脫者斷絕飲食、不畜奴婢、不乘",
    "T03n0153_001:0055c20": "車馬、少欲知足、食噉稗子諸根藥草；大悲心",
    "T03n0153_001:0055c21": "者之所住處，亦是一切飛鳥、走獸無怖畏處，",
    "T03n0153_001:0055c22": "自在天王為令眾生，見家過患，故化是處。」爾",
    "T03n0153_001:0055c23": "時，一切施王聞是語已，心生歡喜，便往見之，",
    "T03n0153_001:0055c24": "共相問訊，便命令坐。時，婆羅門即便前坐，坐",
    "T03n0153_001:0055c25": "已，一切施王便以所有眾味甘果而奉上之。",
    "T03n0153_001:0055c26": "既飽滿已，王即問言：「大婆羅門！是處可畏",
    "T03n0153_001:0055c27": "無有人民，是中唯是閑靜修道之人獨住之",
    "T03n0153_001:0055c28": "處，仁何緣來？」婆羅門言：「汝不應問我是",
    "T03n0153_001:0055c29": "事，汝是福德清淨之人，遠離家居牢獄繫",
    "T03n0153_001:0056a01": "縛，何緣問我如是之事？汝不應聞濁惡之",
    "T03n0153_001:0056a02": "聲，若他犯我，我則犯他；若他奪我，我則奪",
    "T03n0153_001:0056a03": "他，喪失財賄，親族凋零，以在家故，受如是",
    "T03n0153_001:0056a04": "事。大德！汝今已斷一切繫縛，安住山林，如",
    "T03n0153_001:0056a05": "大龍象自在無礙。」一切施菩薩，即作是言：「汝",
    "T03n0153_001:0056a06": "今發言，清淨柔軟，何故不共於此住止？」婆羅",
    "T03n0153_001:0056a07": "門言：「若欲聞者，我當為汝具陳說之。我本生",
    "T03n0153_001:0056a08": "處去此懸遠，薄祐所致，遇王暴虐，猶如師子",
    "T03n0153_001:0056a09": "在鹿群中，終無一念慈善之心。我王暴虐亦",
    "T03n0153_001:0056a10": "復如是，於諸人民無有慈愍，有罪無罪唯貨",
    "T03n0153_001:0056a11": "是從。我從生來小心畏慎，曾無毫釐犯王憲",
    "T03n0153_001:0056a12": "制，橫收我家繫之囹圄，從我責索金錢五",
    "T03n0153_001:0056a13": "十：『若能辦者，我當赦汝居家罪戾；若不肯",
    "T03n0153_001:0056a14": "輸，吾終不捨，要當繫縛幽執鞭撻。』尅日下",
    "T03n0153_001:0056a15": "期當輸金錢，家窮貧苦無由能辦。曾聞此國",
    "T03n0153_001:0056a16": "一切施王，好行惠施攝護貧人，所行惠施無",
    "T03n0153_001:0056a17": "有斷絕，如春夏樹華果相續，亦如曠野清冷",
    "T03n0153_001:0056a18": "之水，渴人過遇自恣飲之；猶如大會無人遮",
    "T03n0153_001:0056a19": "止，我今略說，假使有人，人有千頭、頭有千",
    "T03n0153_001:0056a20": "口、口有千舌、舌解千義，欲歎是王所有功",
    "T03n0153_001:0056a21": "德，不能得盡。彼王成就如是名德。我今居家",
    "T03n0153_001:0056a22": "遇王暴虐，橫罹罪戾更無恃賴，故欲造詣陳",
    "T03n0153_001:0056a23": "乞所須。然我心中常作此念：『我今何時當到",
    "T03n0153_001:0056a24": "其所，隨意乞求？若彼大王必見憐愍能給少",
    "T03n0153_001:0056a25": "多，我家可得全其生命，若不得者，我亦不久",
    "T03n0153_001:0056a26": "當復殞歿。』」爾時，菩薩聞是事已，心悶躃地，猶",
    "T03n0153_001:0056a27": "如惡風崩倒大樹。時，婆羅門即以冷水灑其",
    "T03n0153_001:0056a28": "王身，還得穌息。時，婆羅門復問：「大仙！汝聞我",
    "T03n0153_001:0056a29": "家受是苦惱，心迷悶耶？是中清淨，汝所愛樂",
    "T03n0153_001:0056b01": "能生悲心，我今遇之尚無愁苦，汝今何緣生",
    "T03n0153_001:0056b02": "是苦惱？」王即答言：「汝本發意欲造彼王，是",
    "T03n0153_001:0056b03": "汝薄相正值不在，汝今若往必不得見，故令",
    "T03n0153_001:0056b04": "我愁。」爾時，婆羅門言：「為何處去？」施王答",
    "T03n0153_001:0056b05": "言：「有敵國王，來奪其國位，今者逃命，在空山",
    "T03n0153_001:0056b06": "林，唯與禽獸而為等侶。」時，婆羅門聞是語已，",
    "T03n0153_001:0056b07": "尋復悶絕。一切施王復以冷水灑之令悟，即",
    "T03n0153_001:0056b08": "慰喻言：「汝今可坐，且莫愁苦。」婆羅門言：「我",
    "T03n0153_001:0056b09": "於今日命必不全。所以者何？本所願求，今悉",
    "T03n0153_001:0056b10": "滅壞，我何能起？定當捨命。」一切施王，爾時即",
    "T03n0153_001:0056b11": "起慈悲之心，作如是念：「可愍道士所願不",
    "T03n0153_001:0056b12": "果，譬如餓鬼遠望清水到已不獲，心悶躃地，",
    "T03n0153_001:0056b13": "是婆羅門，亦復如是。」復更喚言：「咄，婆羅門！",
    "T03n0153_001:0056b14": "汝可起坐，汝可起坐。一切施王，即我身是。汝",
    "T03n0153_001:0056b15": "本欲見，今得遇之，何故愁苦？」婆羅門問王：「今",
    "T03n0153_001:0056b16": "善言慰喻，於我有錢財耶！」王即答言：「我無錢",
    "T03n0153_001:0056b17": "財，但有方便，可能令汝大得珍寶。」婆羅門言：",
    "T03n0153_001:0056b18": "「云何方便？」王復答言：「我先聞彼怨家之言",
    "T03n0153_001:0056b19": "居我國，已於大眾中唱如是言：『若有能得",
    "T03n0153_001:0056b20": "一切施王，若斷其命撿繫將來，吾當重賞隨",
    "T03n0153_001:0056b21": "意所須。』我從昔來，未曾教人行於惡法，是",
    "T03n0153_001:0056b22": "故不令汝斬我頭，但以繩縛送詣彼王。所",
    "T03n0153_001:0056b23": "以者何？除身之外更無錢財。然我此身今",
    "T03n0153_001:0056b24": "得自在，幸可易財以相救濟。善哉，善哉！婆",
    "T03n0153_001:0056b25": "羅門！吾今得利，以不堅身易堅牢身。道士且",
    "T03n0153_001:0056b26": "觀，設使我身在此命終，屍棄曠野草木無異，",
    "T03n0153_001:0056b27": "雖有禽獸而來食噉，為何所利？今以如此灰",
    "T03n0153_001:0056b28": "土之身，貿易乃得真金寶物，我復何情而當",
    "T03n0153_001:0056b29": "惜之？」時，婆羅門聞是語已，悲涕而言：「何有",
    "T03n0153_001:0056c01": "此理？所以者何？汝今乃是無上調御、眾生",
    "T03n0153_001:0056c02": "父母，善為愛護大歸依處，能滅一切無量",
    "T03n0153_001:0056c03": "眾生所有怖畏，所作廣大不望相報，於諸眾",
    "T03n0153_001:0056c04": "生常生憐愍，能於闇世作大錠燎。我當云",
    "T03n0153_001:0056c05": "何破滅正法，繫縛汝身送怨王耶？假使將王",
    "T03n0153_001:0056c06": "至彼怨所得獲金寶，我復何心舒手受之？",
    "T03n0153_001:0056c07": "假使受者，手當落地；譬如男子為長養身噉",
    "T03n0153_001:0056c08": "父母肉，是人雖得存濟生命，與怨何異？我",
    "T03n0153_001:0056c09": "亦如是，設縛王身將送彼怨，雖多得財以贖",
    "T03n0153_001:0056c10": "家居，我所不貴。」時，王答言：「如此之言，復何",
    "T03n0153_001:0056c11": "足計？汝若於我必生憐愍，我自束縛，隨汝",
    "T03n0153_001:0056c12": "後行詣彼怨家，汝無罪咎，我可得福。」婆羅",
    "T03n0153_001:0056c13": "門言：「敬如王命，當隨意作。」說是語已，王即",
    "T03n0153_001:0056c14": "自縛，共婆羅門相隨至城。其王舊臣及諸人",
    "T03n0153_001:0056c15": "民，當見王時，悉生驚怪：「咄，婆羅門！汝是羅",
    "T03n0153_001:0056c16": "剎非婆羅門，汝是羅剎非婆羅門。汝本實是",
    "T03n0153_001:0056c17": "暴惡鬼神，姧偽詐現婆羅門像，無有悲心，真",
    "T03n0153_001:0056c18": "是死魔常求殺人。汝今令此王身滅沒，猶如",
    "T03n0153_001:0056c19": "月蝕，七日並照大海乾竭，無上法燈今日盡",
    "T03n0153_001:0056c20": "滅，旃陀羅種，汝今云何手不落地？汝身何故",
    "T03n0153_001:0056c21": "不陷入地？如師子王，已死之後誰不能害？是",
    "T03n0153_001:0056c22": "一切施王久已遠離國城、妻子、倉庫、珍寶、一",
    "T03n0153_001:0056c23": "切諍競，退入深山，修寂滅行；於汝何怨，",
    "T03n0153_001:0056c24": "而將來此？」舉城人民，同聲願言：「諸大仙聖、",
    "T03n0153_001:0056c25": "護世四王！願加威神擁護是王，令全生命。」時，",
    "T03n0153_001:0056c26": "婆羅門聞是語已，心生怖畏，將一切施疾至",
    "T03n0153_001:0056c27": "王所，作如是言：「大王當知，我今已得一切施",
    "T03n0153_001:0056c28": "王。」怨王見已，心即生念：「是王年壯，身體姝好、",
    "T03n0153_001:0056c29": "容貌端正、其力難制；是婆羅門，年在衰弊，形",
    "T03n0153_001:0057a01": "容枯悴、顏貌醜惡、其力無幾，云何能得是王",
    "T03n0153_001:0057a02": "將來？」竊復生念：「將非梵王、自在天王、那羅",
    "T03n0153_001:0057a03": "延天、釋提桓因、四天王耶！」怨王即問：「誰為汝",
    "T03n0153_001:0057a04": "縛？」婆羅門言：「我自縛之。」怨王詛言：「遠去，癡",
    "T03n0153_001:0057a05": "人！」復更問言：「汝將非以呪術之力而繫縛",
    "T03n0153_001:0057a06": "耶！汝身羸劣，彼身端嚴猶如帝釋，云何能",
    "T03n0153_001:0057a07": "繫？假使有人自言：『能吹須彌山王令如碎",
    "T03n0153_001:0057a08": "末。』是可信不？」爾時，怨王即告大臣：「汝等當知",
    "T03n0153_001:0057a09": "今此難事，為是夢中，是幻化耶？將非我心悶",
    "T03n0153_001:0057a10": "絕失志，錯謬見乎？是老獼猴云何能縛帝釋",
    "T03n0153_001:0057a11": "身耶？諸臣當知，豈可以藕根中絲懸須彌山",
    "T03n0153_001:0057a12": "耶？可以兔身渡大海耶？可以蚊[此/束]盡海底",
    "T03n0153_001:0057a13": "耶？」時婆羅門，聞是語已，即向怨王而說偈",
    "T03n0153_001:0057a14": "言：",
    "T03n0153_001:0057a15": "「大王今當知，　　我實不能縛，",
    "T03n0153_001:0057a16": "　是王慈悲故，　　為我而自來。",
    "T03n0153_001:0057a17": "　如以網盛風，　　是事為甚難，",
    "T03n0153_001:0057a18": "　正使天帝釋，　　亦復不能為。」",
    "T03n0153_001:0057a19": "爾時，怨王即向一切施王說如是言：「汝以哀",
    "T03n0153_001:0057a20": "我，故入深山、谿谷、林木空曠之處，唯與禽獸",
    "T03n0153_001:0057a21": "共相娛樂，少欲知足、飲水食果，以草為敷，不",
    "T03n0153_001:0057a22": "與我諍。然我怨心猶未得滅，我今自在能相",
    "T03n0153_001:0057a23": "誅戮，以何因緣來至此耶？」爾時，一切施王嬉",
    "T03n0153_001:0057a24": "怡微笑，無有畏懼，身心容豫如師子王，而作",
    "T03n0153_001:0057a25": "是言：「汝不知耶！我身即名一切施王，我欲",
    "T03n0153_001:0057a26": "成就本誓願故。今來在此，有三因緣：一者、為",
    "T03n0153_001:0057a27": "婆羅門而求錢財；二者、以汝先募，若得我身",
    "T03n0153_001:0057a28": "將來此者，當重賞之；三者、我先誓願當一切",
    "T03n0153_001:0057a29": "施，是故我來欲捨身命。汝今當觀，若我此身",
    "T03n0153_001:0057b01": "命終入地，為何所益？我本所以逃入山林，非",
    "T03n0153_001:0057b02": "以畏故，但為愛護諸眾生耳。汝今自在怨",
    "T03n0153_001:0057b03": "心未滅，我今來此，隨意屠割而得除怨，心則",
    "T03n0153_001:0057b04": "安隱，是故汝今應早為之。」即說偈言：",
    "T03n0153_001:0057b05": "「於怨生瞋恨，　　則自燋其心，",
    "T03n0153_001:0057b06": "　譬如灰下火，　　猶能燒萬物。",
    "T03n0153_001:0057b07": "　因心著瞋恚，　　命終墮地獄，",
    "T03n0153_001:0057b08": "　猶如惡毒箭，　　中則身命滅。",
    "T03n0153_001:0057b09": "　若瞋於怨憎，　　心不得寂靜，",
    "T03n0153_001:0057b10": "　譬如痛目者，　　不能見正色。",
    "T03n0153_001:0057b11": "　此身肉血成，　　骨髓肪膏腦，",
    "T03n0153_001:0057b12": "　屎尿涕唾等，　　薄皮裹其上。",
    "T03n0153_001:0057b13": "　是身如行廁，　　無主無有我，",
    "T03n0153_001:0057b14": "　於王有何怨，　　而常生瞋恚。",
    "T03n0153_001:0057b15": "　生老病死賊，　　常來侵王身，",
    "T03n0153_001:0057b16": "　何故於是中，　　返生親友想。",
    "T03n0153_001:0057b17": "　我身四大成，　　王身亦復然，",
    "T03n0153_001:0057b18": "　今若見瞋者，　　是則為自瞋。",
    "T03n0153_001:0057b19": "「是故大王不應生瞋，若故瞋者今得自在，幸",
    "T03n0153_001:0057b20": "可隨意早見屠戮。先所開募，可賞是人；我",
    "T03n0153_001:0057b21": "今必定捨命不悔。以是因緣，願諸眾生能一",
    "T03n0153_001:0057b22": "切施及得捨名。」爾時，怨王聞是語已，從御",
    "T03n0153_001:0057b23": "座起，合掌敬禮一切施王，作如是言：「唯願，大",
    "T03n0153_001:0057b24": "王！還坐本座，汝是法王正化之主，我是羅",
    "T03n0153_001:0057b25": "剎暴惡之人；汝是世燈為世父母，我是世",
    "T03n0153_001:0057b26": "間弊惡大賊，專行惡法劫奪他財；汝是法",
    "T03n0153_001:0057b27": "稱正法明鏡，我非法稱常欺誑他，猶如盲",
    "T03n0153_001:0057b28": "人不自見過。如我等輩罪過深重，是身久",
    "T03n0153_001:0057b29": "應陷入此地，所以遷延得至今日，實賴仁者",
    "T03n0153_001:0057c01": "執持故耳，今捨此地，及以己身奉施仁者。」一",
    "T03n0153_001:0057c02": "切施王即為怨王廣說法要，令其安住於正",
    "T03n0153_001:0057c03": "法中，大以財寶與婆羅門遣還本土。菩薩摩",
    "T03n0153_001:0057c04": "訶薩如是修行檀波羅蜜時，尚捨如是所重",
    "T03n0153_001:0057c05": "之身，況復外物所有財寶。◎",
    "T03n0153_001:0057c06": "◎菩薩本緣經一切持王子品第三之一",
    "T03n0153_001:0057c07": "　菩薩摩訶薩，　　為諸眾生故，",
    "T03n0153_001:0057c08": "　一切所重物，　　無不以惠施。",
    "T03n0153_001:0057c09": "如我昔曾聞：過去有王，其王有子，名一切持。",
    "T03n0153_001:0057c10": "年在幼少，形容端正，猶如滿月眾星中明，眾",
    "T03n0153_001:0057c11": "生視之，無有厭足，威儀安諦，如須彌山；智",
    "T03n0153_001:0057c12": "慧甚深，猶如大海；忍辱成就，猶如大地；心無",
    "T03n0153_001:0057c13": "變易，如閻浮檀金，常為一切人天所愛。猶如",
    "T03n0153_001:0057c14": "八味清淨之水，於諸世間其心平等；猶如日",
    "T03n0153_001:0057c15": "月等照於物，滿眾生願；如如意寶見諸乞者，",
    "T03n0153_001:0057c16": "心生歡喜；猶如慈母，見所愛子。是時，王子當",
    "T03n0153_001:0057c17": "說偈言：",
    "T03n0153_001:0057c18": "「我今得自在，　　所有無量財，",
    "T03n0153_001:0057c19": "　悉與眾生共，　　如日皆等照。",
    "T03n0153_001:0057c20": "　見有乞求者，　　終不言無有，",
    "T03n0153_001:0057c21": "　無所求索者，　　亦復施與之。」",
    "T03n0153_001:0057c22": "王子菩薩，諸根寂靜，猶如梵天；財賄具足，如",
    "T03n0153_001:0057c23": "毗沙門。王為諸眾生供給走使，猶如弟子事",
    "T03n0153_001:0057c24": "師和尚；心常愛念一切眾生，猶如父母念所",
    "T03n0153_001:0057c25": "生子；教化眾生法則禮儀，如大博士。王子菩",
    "T03n0153_001:0057c26": "薩，悉得成就如是功德，心常樂施一切眾生，",
    "T03n0153_001:0057c27": "如是之物施與是人、如是之物施與某甲；是",
    "T03n0153_001:0057c28": "人恐怖，我當安慰修行正法無有廢捨。所施",
    "T03n0153_001:0057c29": "之物，謂金銀、瑠璃、頗梨、真珠、車璩、馬瑙、珊",
    "T03n0153_001:0058a01": "瑚、璧玉、種種器物，及諸衣服、床臥、敷具、車乘、",
    "T03n0153_001:0058a02": "舍宅、田地、穀米、奴婢、僕使、象馬、牛羊，隨有所",
    "T03n0153_001:0058a03": "須，悉能與足。譬如天雨，百穀滋長，恒以五",
    "T03n0153_001:0058a04": "指施人財物；猶如五龍，降注大雨。王子菩薩",
    "T03n0153_001:0058a05": "常行布施，日日不絕。設使一日，無人來乞，顏",
    "T03n0153_001:0058a06": "色燋悴，心為愁慼，猶如初月烟霧所覆，無",
    "T03n0153_001:0058a07": "有光明。爾時，諸臣於此王子，悉生嫌恨：",
    "T03n0153_001:0058a08": "「咄哉我王愚癡無智，　　有財不食後世安在，",
    "T03n0153_001:0058a09": "　見不能用亦不呵子，　　分散庫藏施無功者。",
    "T03n0153_001:0058a10": "　庫藏盡已民當迸散，　　民既散已怨至誰護，",
    "T03n0153_001:0058a11": "　假設無護命當不全，　　命既不全國復誰居。」",
    "T03n0153_001:0058a12": "爾時，大臣及諸人民各思是事。爾時，父王有",
    "T03n0153_001:0058a13": "一白象，行蓮華上，力能降伏敵國怨讎，以有",
    "T03n0153_001:0058a14": "此象，故令他國不能侵陵。時，有邊方怨敵之",
    "T03n0153_001:0058a15": "王常作是念：「我當云何而設方便，得彼白象？」",
    "T03n0153_001:0058a16": "即遣諸人，詐為苦行婆羅門像，往詣王子求",
    "T03n0153_001:0058a17": "索白象。爾時，王子見諸大臣生瞋恚心故，乘",
    "T03n0153_001:0058a18": "白象出城遊觀，欲向一林，即於其路見婆羅",
    "T03n0153_001:0058a19": "門。既見王子，心大歡喜呪願且言：「願使王子",
    "T03n0153_001:0058a20": "紹繼大王無上之位，壽命無量；隣國歸德，天",
    "T03n0153_001:0058a21": "下太平。王子！我等悉是婆羅門也，居在遠方，",
    "T03n0153_001:0058a22": "常承王子好喜布施，故從遠來，道路飢渴，備",
    "T03n0153_001:0058a23": "受眾苦。王子！當知我等，受持清淨禁戒，多所",
    "T03n0153_001:0058a24": "讀誦，無有不綜。王子功德流布十方，聞風",
    "T03n0153_001:0058a25": "稱讚無不愛樂，能令眾生所願滿足，有來",
    "T03n0153_001:0058a26": "乞者無一空還，汝所乘象願見施與。」爾時，",
    "T03n0153_001:0058a27": "王子即作是念：「今若不與，則違本要；設當與",
    "T03n0153_001:0058a28": "者，非我所有，復是父王所愛重者。」即便語言：",
    "T03n0153_001:0058a29": "「君等若須金銀、琉璃、種種車乘、奴婢之屬，我",
    "T03n0153_001:0058b01": "悉能與；此白象者，既非我有，不得自在，復是",
    "T03n0153_001:0058b02": "父王所乘之象，云何輒當以相惠施？計是白",
    "T03n0153_001:0058b03": "象價直幾許，我當與直，不令汝等有貧乏也。",
    "T03n0153_001:0058b04": "何必正欲得此白象？汝婆羅門！憐愍眾生，出",
    "T03n0153_001:0058b05": "家受戒，已遠離一切之物，何用是象？汝若得",
    "T03n0153_001:0058b06": "者，或更有患。」諸婆羅門復作是言：「我等不",
    "T03n0153_001:0058b07": "用錢財珍寶，唯須是象乘之入山，求覓好",
    "T03n0153_001:0058b08": "華供養諸天已，當令眾生若生天上、或入涅",
    "T03n0153_001:0058b09": "槃。王子本願欲利益他，我亦如是欲利益",
    "T03n0153_001:0058b10": "他。」爾時，王子聞是語已，即生悲心，便下白",
    "T03n0153_001:0058b11": "象，覆作是念：「此象雖是父王所有，今以布施，",
    "T03n0153_001:0058b12": "大臣人民必當見嫌，欲利益他，何得計是！",
    "T03n0153_001:0058b13": "然我所施，不求名聲生天人中，以是因緣，令",
    "T03n0153_001:0058b14": "諸眾生斷諸煩惱。」作是願已，便持白象施婆",
    "T03n0153_001:0058b15": "羅門，自乘一馬，還欲入城。諸婆羅門既得",
    "T03n0153_001:0058b16": "象已，便共累騎，迴還而去。忽爾之間，已到本",
    "T03n0153_001:0058b17": "國。時諸大臣即共集聚，疾至王所，白言：「大",
    "T03n0153_001:0058b18": "王！今日快善所重白象，王子已持施婆羅門，",
    "T03n0153_001:0058b19": "諸婆羅門得已乘去，今到敵國；以王先時見",
    "T03n0153_001:0058b20": "其布施金銀珍寶，不呵責故，致令今日復以",
    "T03n0153_001:0058b21": "白象施與怨家。大王！世間惡子多諸過患，飲",
    "T03n0153_001:0058b22": "酒樗蒲貪色費用，臣等敢奏不咎責，王子",
    "T03n0153_001:0058b23": "若能從今已往，更不以財惠施於人，則可聽",
    "T03n0153_001:0058b24": "住；若不止者，便當擯之遠著深山。」爾時，父",
    "T03n0153_001:0058b25": "王即召其子作是念言：「怪哉！我今云何一旦",
    "T03n0153_001:0058b26": "為諸大臣不令我子隨意行施；我今慚愧，猶",
    "T03n0153_001:0058b27": "如婦人怖畏姑妐。」即向其子而說是言：「卿",
    "T03n0153_001:0058b28": "從今始，莫復貪著，一切功德可離捨；心行正",
    "T03n0153_001:0058b29": "法者，應著草衣服、噉水果遠處深山；卿今不",
    "T03n0153_001:0058c01": "應挑其右目以治左眼，卿於今日如何一旦",
    "T03n0153_001:0058c02": "惱亂我心及諸大臣？夫為人法，先安其親，然",
    "T03n0153_001:0058c03": "後乃當及餘他人，卿今云何以我白象施與",
    "T03n0153_001:0058c04": "怨家？」◎",
    "T03n0153_001:0058c05": "菩薩本緣經卷上",
    "T03n0153_001:0058c06": "右經第三幅十四行，鹿群威猛(之下)丹本有「如我曾聞，菩",
    "T03n0153_001:0058c07": "薩往昔以恚因緣墮於龍中，(乃至)五穀臨熟遇天惡雹(等)。」",
    "T03n0153_001:0058c08": "凡二十六行四百四十二字；國本、宋本所無者，今撿",
    "T03n0153_001:0058c09": "彼文，則是此經下卷。〈龍品〉第八之文，《丹藏》錯亂，妄",
    "T03n0153_001:0058c10": "安于茲耳，故今不取。"
}