{
    "T17n0816_004:0813a11": "佛說道神足無極變化經卷第四",
    "T17n0816_004:0813a13": "西晉安息三藏安法欽譯",
    "T17n0816_004:0813a14": "「復次目連！於是三千大千剎土東南方，去是",
    "T17n0816_004:0813a15": "剎八萬四千四天下國土，名三幔陀質晉言：",
    "T17n0816_004:0813a16": "遍等，其佛名質多拘冲怛薩阿竭、阿羅訶、三耶",
    "T17n0816_004:0813a17": "三佛晉言：幻華如來、無所著、等正覺，現在說法。彼四天下世界",
    "T17n0816_004:0813a18": "盡甚好，東西南北十八街巷珍寶滿地，柔軟",
    "T17n0816_004:0813a19": "譬如天衣，地生柔軟之草，高四寸，其地所有，",
    "T17n0816_004:0813a20": "各各異種眾色，如是皆悉遍。行步若下足",
    "T17n0816_004:0813a21": "蹈地，草皆柔軟可意，足舉則生如故，其地皆",
    "T17n0816_004:0813a22": "平如掌。目連！是遍等世界皆如此。有城名",
    "T17n0816_004:0813a23": "颰陀欝沈晉言：善尊。其城中人，安隱豐饒熾盛大",
    "T17n0816_004:0813a24": "樂，東西長三十二俞旬，南北廣十二俞旬，如",
    "T17n0816_004:0813a25": "是目連！彼善尊城人皆共居其中。其國人民",
    "T17n0816_004:0813a26": "繁裔，多於鴦迦、摩竭、拘留諸人民數。如是目",
    "T17n0816_004:0813a27": "連！其幻華如來世尊於善尊城中遊行止",
    "T17n0816_004:0813a28": "頓其中，一會說法為師子吼，令三十那術人",
    "T17n0816_004:0813a29": "皆得阿羅漢；復有三十那術人得阿那含；復",
    "T17n0816_004:0813b01": "有三十那術人得斯陀含；復有三十那術人",
    "T17n0816_004:0813b02": "得須陀洹；復有三十那術人發辟支佛行；復",
    "T17n0816_004:0813b03": "倍不可計數發阿耨多羅三耶三菩提心；復",
    "T17n0816_004:0813b04": "異不可計數人皆悉作功德。目連！是彼四",
    "T17n0816_004:0813b05": "天下世界，有樹名末頭三被晉言：此樹譬如蜜，其",
    "T17n0816_004:0813b06": "華果實常有不乏，其華果實味譬如百味飲",
    "T17n0816_004:0813b07": "食。彼若男子、母人，欲得一華一果，得以食",
    "T17n0816_004:0813b08": "之安隱飽滿，七日不飢不羸，色貌不減，身體",
    "T17n0816_004:0813b09": "康強輕便有氣力，食是已訖如服甘露，亦無",
    "T17n0816_004:0813b10": "小便、亦不大行、亦無涕唾。彼無田種殖者，",
    "T17n0816_004:0813b11": "無舉賈償債者，其國中皆共食是華果，彼",
    "T17n0816_004:0813b12": "國初不知有貧富，俱等無異。彼世界如來，目",
    "T17n0816_004:0813b13": "連！有九十六億那術百千弟子眾，其菩薩眾",
    "T17n0816_004:0813b14": "復倍於弟子。有園名三曼陀拘冲晉言：法園，有",
    "T17n0816_004:0813b15": "雜果。諸弟子眾食飲，常在是園中坐。其弟子",
    "T17n0816_004:0813b16": "眾、菩薩眾皆坐樹下，若欲食時樹自然動，搖",
    "T17n0816_004:0813b17": "華果落，墮皆在鉢中。食飲飽訖，樹不動搖，華",
    "T17n0816_004:0813b18": "果不墮，還如本故。如是目連！彼世界所有事",
    "T17n0816_004:0813b19": "物，過倍於是不可計。目連！彼世界如來則我",
    "T17n0816_004:0813b20": "身是！我於彼世界以法而教導。如是目連！名",
    "T17n0816_004:0813b21": "為如來道神足無極之變化也，一切諸弟子、",
    "T17n0816_004:0813b22": "緣一覺所不及知。",
    "T17n0816_004:0813b23": "「復次目連！於是三千大千剎土西南方，去是",
    "T17n0816_004:0813b24": "四天下世界七萬四天下世界，其世界名比",
    "T17n0816_004:0813b25": "實颰填晉言：容受。有八萬國王，一一天下有八萬",
    "T17n0816_004:0813b26": "城，城外有八萬聚落。八萬王所治處八萬城，",
    "T17n0816_004:0813b27": "八萬四千小城。一一處城聚落處城小城拘",
    "T17n0816_004:0813b28": "利百千，皆滿其中，彼諸王皆奉行法，非法之",
    "T17n0816_004:0813b29": "事皆悉除盡。是諸王各有八萬四千夫人、婇",
    "T17n0816_004:0813c01": "女。爾時婇女端正，世之最上。一一諸王各有",
    "T17n0816_004:0813c02": "五百太子，一一諸王各有萬二千女。是萬二",
    "T17n0816_004:0813c03": "千女皆端正，於世最上。是諸王法無鞭杖亦",
    "T17n0816_004:0813c04": "無兵器，是諸王各各自治在其國。目連！彼容",
    "T17n0816_004:0813c05": "受世界佛號波勿多羅陀那賴比怛薩阿竭、",
    "T17n0816_004:0813c06": "阿羅訶、三耶三佛晉言：寶放光明如來、無所着、等正覺，現在說法。",
    "T17n0816_004:0813c07": "彼如來，目連！得阿耨多羅三耶三菩時，於",
    "T17n0816_004:0813c08": "彼四天下踊在虛空中，去地七刃結加趺",
    "T17n0816_004:0813c09": "坐，一加趺坐放大光明。彼時四天下世界皆",
    "T17n0816_004:0813c10": "悉相見，雨於天華，諸音樂器不鼓自鳴，一一",
    "T17n0816_004:0813c11": "樂器出百千音聲，地為六反震動，諸伎樂",
    "T17n0816_004:0813c12": "音譬如梵音聲，不可計百千所作功德所致。",
    "T17n0816_004:0813c13": "轉於法輪，一切諸欲垢皆悉盡，無餘泥洹，持",
    "T17n0816_004:0813c14": "菩薩所知為眾說法。「彼如來說法，以是四天",
    "T17n0816_004:0813c15": "下世界，八萬諸王及夫人、婇女、諸子、諸女見",
    "T17n0816_004:0813c16": "佛變化已，乃皆發阿耨多羅三耶三菩心。彼",
    "T17n0816_004:0813c17": "國中一切人民男子、女人、男兒、女兒，皆遠塵",
    "T17n0816_004:0813c18": "離垢，諸法法眼生。是諸王及夫人、婇女、諸兒、",
    "T17n0816_004:0813c19": "諸女，從佛求作沙門。是時如來皆悉聽為沙",
    "T17n0816_004:0813c20": "門。為沙門已，在在所處，在所處及城郭，縣邑、",
    "T17n0816_004:0813c21": "聚落，其所至到處，皆步行不乘車馬，臥起",
    "T17n0816_004:0813c22": "飲食常於寺舍，不復田作種殖，皆食自然，天",
    "T17n0816_004:0813c23": "人來下而悉供養。「是時如來再會說法時，一",
    "T17n0816_004:0813c24": "切諸弟子行者皆得斯陀含，菩薩行者皆得",
    "T17n0816_004:0813c25": "歡喜忍。三會說法時，一切人皆得阿那含，菩",
    "T17n0816_004:0813c26": "薩行者皆逮得五通。四會說法時，一切皆得",
    "T17n0816_004:0813c27": "阿羅漢，菩薩行者皆得不起法忍，夫人、婇女、",
    "T17n0816_004:0813c28": "男女皆得不起法忍。爾時夫人、婇女及諸女",
    "T17n0816_004:0813c29": "皆轉女人身悉得男子，不復見女像。時彼如",
    "T17n0816_004:0814a01": "來皆授決為阿耨多羅三耶三菩。「於目連意",
    "T17n0816_004:0814a02": "云何？乃知彼土寶放光明如來、無所著、等正",
    "T17n0816_004:0814a03": "覺不？」目連言：「不及。天中天！」佛言：「則我身是！名",
    "T17n0816_004:0814a04": "為如來道神足無極之變化也。是故目連！一",
    "T17n0816_004:0814a05": "切弟子、緣一覺所不能及知也。",
    "T17n0816_004:0814a06": "「復次目連！於是三千大千剎土西北方，去是",
    "T17n0816_004:0814a07": "五萬五千四天下世界，其世界名揵沓提晉言：",
    "T17n0816_004:0814a08": "香氣，世界純以污勒迦挱羅栴檀，其栴檀大如",
    "T17n0816_004:0814a09": "一錢者，價當是世。彼世界有樹三曼陀揵陀",
    "T17n0816_004:0814a10": "晉言：其香普熏。彼世界一一樹其香四百里，其土皆",
    "T17n0816_004:0814a11": "生蓮華大如車輪，一華者有不可計百千葉、",
    "T17n0816_004:0814a12": "無央數色，其華柔軟如天綩綖。華生高二丈",
    "T17n0816_004:0814a13": "華，其香遍四天下，香甚香。彼世界四天下栴",
    "T17n0816_004:0814a14": "檀為交露，經行處亦皆栴檀，波曇華來在兩",
    "T17n0816_004:0814a15": "邊。彼世界無城郭、縣邑、聚落，但有交露帳覆",
    "T17n0816_004:0814a16": "蓋其上。其世界人民食飲，譬如第五尼曼羅",
    "T17n0816_004:0814a17": "天上。復次彼放香普熏世界，佛號揵陀勿賴",
    "T17n0816_004:0814a18": "比晉言：香氣放光明如來、無所著、等正覺，現在說法。彼",
    "T17n0816_004:0814a19": "如來世界純是菩薩行，無有弟子、緣一覺行",
    "T17n0816_004:0814a20": "者，其彼世界四天下悉遍滿皆得神足，其菩",
    "T17n0816_004:0814a21": "薩皆得不可思議忍。彼菩薩輩中，有菩薩名",
    "T17n0816_004:0814a22": "薩惒曇無惟屈羅遊晉言：一切法無極積聚，得不可思",
    "T17n0816_004:0814a23": "議願事，已得三忍，神通為達，其所報答皆悉",
    "T17n0816_004:0814a24": "過上，供養甚多不可計諸佛。「復次目連！彼一",
    "T17n0816_004:0814a25": "切法無極積聚菩薩自念：『今欲問佛，儻肯說",
    "T17n0816_004:0814a26": "者而欲問之。』作是念已便從坐起，放身一一",
    "T17n0816_004:0814a27": "毛之光明照四百里，放身光明遍境界，若",
    "T17n0816_004:0814a28": "干百千種華無央數色色甚鮮好，是華在",
    "T17n0816_004:0814a29": "於虛空去地七刃，心念欲持是供養。應時",
    "T17n0816_004:0814b01": "虛空中聞柔軟音樂之聲，譬如天樂，是音",
    "T17n0816_004:0814b02": "樂聲皆出八種法印之聲，一一法印之聲，出",
    "T17n0816_004:0814b03": "八萬四千拘利經卷，出七萬二千偈。是時菩",
    "T17n0816_004:0814b04": "薩，便踊在虛空中結加趺坐，會九十六拘利",
    "T17n0816_004:0814b05": "那術百千人，皆住阿惟越致地，皆得無所",
    "T17n0816_004:0814b06": "從生法忍，當為阿耨多羅三耶三菩。如是",
    "T17n0816_004:0814b07": "像色貌菩薩，目連！滿彼世界。一切人無有",
    "T17n0816_004:0814b08": "盲者，亦無瘂者；亦無跛者亦無聾者、無貧者、",
    "T17n0816_004:0814b09": "無醜惡者。彼一切人民皆是菩薩，有三十二",
    "T17n0816_004:0814b10": "大人相，其世界無有他餘異雜行，彼國中亦",
    "T17n0816_004:0814b11": "無飲食者，但以禪歡喜為飲食。其國中無有",
    "T17n0816_004:0814b12": "羗、虜、夷、狄雜類之人；亦無三惡道；亦無邊地；",
    "T17n0816_004:0814b13": "亦不於彼間沒而致他方國土生，若有沒",
    "T17n0816_004:0814b14": "滅者便逮得如來。」佛言：「如是目連！彼世界",
    "T17n0816_004:0814b15": "如來則我身是！我於彼土以法而教導，是名",
    "T17n0816_004:0814b16": "道神足無極之變化也，一切弟子、緣一覺所",
    "T17n0816_004:0814b17": "不能及知。",
    "T17n0816_004:0814b18": "「復次目連！於是三千大千剎土東北，去是",
    "T17n0816_004:0814b19": "四萬二千四天下世界，其世界名榆末陀那",
    "T17n0816_004:0814b20": "晉言：應時。彼世界人民婬欲甚多，貪婬、瞋恚、愚癡、",
    "T17n0816_004:0814b21": "慳貪、閙憒強額，諸根習邪，無信、嫉妬、犯惡、多",
    "T17n0816_004:0814b22": "疑、弊惡、急性、嬾惰、懈怠，憙忘憨無所畏，有",
    "T17n0816_004:0814b23": "吾我人壽命，無黠智，譬如野禽畜獸不知慚",
    "T17n0816_004:0814b24": "羞，無有禮節心意癡狂。彼世界醜惡面目無",
    "T17n0816_004:0814b25": "色無所省錄，其處土地但有污泥及諸不",
    "T17n0816_004:0814b26": "淨，生活勤苦衣食不充，憙鬪更相罵詈。六月",
    "T17n0816_004:0814b27": "一雨，一歲再雨，五穀不豐。惡行所致，其世界",
    "T17n0816_004:0814b28": "地堅如鐵石𡻬嶽不平，譬如蒺蔾蹈傷人脚，",
    "T17n0816_004:0814b29": "毒惡止上及地但生荊棘。彼世界所出水，人",
    "T17n0816_004:0814c01": "民飲之，濁惡醎苦臭穢不淨，衣被皆用草蒭，",
    "T17n0816_004:0814c02": "貧窮困厄更相看視轉相作使。彼世界國王",
    "T17n0816_004:0814c03": "急性常喜瞋恚，其中人民役使作務甚大，勤",
    "T17n0816_004:0814c04": "苦治生田作，穀粟、錢財王皆𡙸取，鞭杖暴瘧",
    "T17n0816_004:0814c05": "無不被殃。如是目連！其國界中現世受殃甚",
    "T17n0816_004:0814c06": "劇乃爾！如是比類彼復倍過此。其世界中人",
    "T17n0816_004:0814c07": "命盡，皆墮地獄、餓鬼、畜生三惡道中。「復次目",
    "T17n0816_004:0814c08": "連！彼四天下世界，如來名振波迦論真陀摩",
    "T17n0816_004:0814c09": "那迦樓晉言：傷悲憐念如來、無所著、等正覺，而為說",
    "T17n0816_004:0814c10": "法。彼佛如來，目連！現十八大變化而為說法，",
    "T17n0816_004:0814c11": "七百歲說法竟，七百歲無有一人解法者。是",
    "T17n0816_004:0814c12": "時世尊亦不厭惓，說法如故，常持大悲而為",
    "T17n0816_004:0814c13": "解說。如是目連！彼佛世尊若至聚落、郡國、縣",
    "T17n0816_004:0814c14": "邑，若散居恒遊，行無一處，所到其國人民罵",
    "T17n0816_004:0814c15": "詈，輕易挽滅唾言持怒作等，其世尊悉忍",
    "T17n0816_004:0814c16": "誘恤養護，欲使度脫得至泥洹。目連！是時如",
    "T17n0816_004:0814c17": "來於爾所歲中說法常養護之，說法時有八",
    "T17n0816_004:0814c18": "萬四千那術人皆得阿羅漢；復八萬四千那",
    "T17n0816_004:0814c19": "術人得阿那含；復八萬四千那術人得斯陀",
    "T17n0816_004:0814c20": "含；復八萬四千那術人得須陀洹。諸大眾一",
    "T17n0816_004:0814c21": "日之中皆除鬚髮，作沙門悉受大戒，是時學",
    "T17n0816_004:0814c22": "者不學者，於三月中前所諸惡，從佛受誨皆",
    "T17n0816_004:0814c23": "得離之，一時俱般泥洹。彼佛恒常在，復養護",
    "T17n0816_004:0814c24": "緣一覺及菩薩行者，其所作罪惡故而生彼",
    "T17n0816_004:0814c25": "國，彼受苦痛乃爾！一時皆得畢離。」於是目",
    "T17n0816_004:0814c26": "連復白佛言：「惟，世尊！是輩菩薩作何等罪，生",
    "T17n0816_004:0814c27": "於彼國土？」佛告目連：「菩薩有四事法往生彼",
    "T17n0816_004:0814c28": "國。何等為四？一者、倚菩薩名而求供養，不",
    "T17n0816_004:0814c29": "學菩薩事。二者、目連！於菩薩事不能行而懈",
    "T17n0816_004:0815a01": "怠，雖見亦復不能持。三者、目連！菩薩見餘菩",
    "T17n0816_004:0815a02": "薩得供養，便妬嫉之言：『何以供養？』是斷截他",
    "T17n0816_004:0815a03": "人功德而輕易之。四者、目連！菩薩不能護身、",
    "T17n0816_004:0815a04": "口、意，以是故得是。用是事，目連！得生彼",
    "T17n0816_004:0815a05": "國。」佛言：「目連！彼佛則我身是！我於彼國以",
    "T17n0816_004:0815a06": "法教導人，名為如來權道神足無極之變化",
    "T17n0816_004:0815a07": "也，弟子、緣一覺所不能及知。其如是。目連！如",
    "T17n0816_004:0815a08": "來於是三千大千世界作佛事如是。目連！如",
    "T17n0816_004:0815a09": "汝輩不盡悉現。所以者何？弟子不能及持，以",
    "T17n0816_004:0815a10": "是故不能悉現。",
    "T17n0816_004:0815a11": "「復次目連！於是三千大千世界百拘利四天",
    "T17n0816_004:0815a12": "下世界，彼如來隨一切意而為說法。復次有",
    "T17n0816_004:0815a13": "四天下世界，如梵天形像被服而為說法，彼",
    "T17n0816_004:0815a14": "世界如來不出家除鬚髮。復次有如釋提桓",
    "T17n0816_004:0815a15": "因形體被服而為說法；或如日天王形體被",
    "T17n0816_004:0815a16": "服而為說法；或復如遮迦越王形體被服而",
    "T17n0816_004:0815a17": "為說法。如是比，目連！於是三千大千世界中，",
    "T17n0816_004:0815a18": "如一切人之所願而為說法，如是比無央數。",
    "T17n0816_004:0815a19": "復有異無央數，不可計數佛剎土，所為一切",
    "T17n0816_004:0815a20": "弟子、緣一覺所不能及知。譬如目連！月宮殿、",
    "T17n0816_004:0815a21": "日宮殿，日月天各坐其殿，亦復不出亦復不",
    "T17n0816_004:0815a22": "入，坐照見天下。如是目連！佛世尊亦不從",
    "T17n0816_004:0815a23": "是起，亦不到彼坐，悉見不可計佛剎悉皆示",
    "T17n0816_004:0815a24": "現，隨一切人上中下之所願，皆養護之而為",
    "T17n0816_004:0815a25": "說法。」是賢者大目揵連白佛言：「何所審是",
    "T17n0816_004:0815a26": "佛世尊者？若忉利天、若閻浮利、若天宮、若三",
    "T17n0816_004:0815a27": "千世界？此彼四天下世界，復異世界說法，乃",
    "T17n0816_004:0815a28": "爾所世界，何所審是佛者？我曹當云何知無",
    "T17n0816_004:0815a29": "極大嚫之議、大界之服？云何得知？目連所問",
    "T17n0816_004:0815b01": "如是。世尊！」佛告大目揵連言：「如汝所問，能",
    "T17n0816_004:0815b02": "受持不？今為汝說之。目連！譬如幻師化作人，",
    "T17n0816_004:0815b03": "若男子若女人，何所審是男女者？」目連白佛",
    "T17n0816_004:0815b04": "言：「無有審是者。何以故？是幻呪術力之所成，",
    "T17n0816_004:0815b05": "於是無有持。」佛語目連：「是幻誰之所化？是幻",
    "T17n0816_004:0815b06": "能所作耶？」目連白佛言：「可作。世尊！」佛語目連：",
    "T17n0816_004:0815b07": "「如是一切諸法如幻化而無持，在所作為。如",
    "T17n0816_004:0815b08": "是目連！幻師所化術力所成化幻，多有所作",
    "T17n0816_004:0815b09": "為，是幻皆等無有持。如是目連！如來以智慧，",
    "T17n0816_004:0815b10": "一切諸剎而等示現，如是皆悉無持，為一切",
    "T17n0816_004:0815b11": "所作而常等，如是為佛事，以是故為大無極",
    "T17n0816_004:0815b12": "達嚫。如是等所為之大報，如，目連！諸佛世尊",
    "T17n0816_004:0815b13": "皆一等無若干。如是比，目連！諸法常等住；如",
    "T17n0816_004:0815b14": "諸法等住，成道亦爾！法界而無持亦不若干。",
    "T17n0816_004:0815b15": "目連！汝熟思惟，如來於廣遠諦尋跡求佛，能",
    "T17n0816_004:0815b16": "化作恒邊沙如來三十二相一等無異，亦能",
    "T17n0816_004:0815b17": "令說法六十眾事所說同聲，是諸如來悉皆",
    "T17n0816_004:0815b18": "知一切人心之所行；是諸如來皆悉知一切",
    "T17n0816_004:0815b19": "人當得解脫者，如解脫印印六情根而為說",
    "T17n0816_004:0815b20": "法，令稍稍得滿智；是諸如來為一切現說法，",
    "T17n0816_004:0815b21": "以一切聞之皆奉行，等知諸苦皆盡；是諸如",
    "T17n0816_004:0815b22": "來有三事變化說法為四面等說法；是諸如",
    "T17n0816_004:0815b23": "來悉現諸佛事。於目連意云何？乃爾所諸佛",
    "T17n0816_004:0815b24": "何所審是最持者？如來幻幻，如來何者為",
    "T17n0816_004:0815b25": "持？」目連白佛言：「於是中如來無有能得知",
    "T17n0816_004:0815b26": "持者。何以故？如怛薩。如怛薩所作而無增",
    "T17n0816_004:0815b27": "減，於怛薩無若干作，若色、若像、若報答、若慧、",
    "T17n0816_004:0815b28": "若神足、若說法、若脫一切人。如是如來！於是",
    "T17n0816_004:0815b29": "眾事不能若干說。如是目連！所作如是！作",
    "T17n0816_004:0815c01": "如是見，如化幻分諸法亦爾！是故諸法無有",
    "T17n0816_004:0815c02": "持無若干。」「如此，目連！化幻分，知諸法亦爾！",
    "T17n0816_004:0815c03": "凡人於此不能作若干，乃況諸佛世尊！何以",
    "T17n0816_004:0815c04": "故？目連！一切諸法習於空故，念厭，不用欲不",
    "T17n0816_004:0815c05": "欲、若有若無，即住其中，能所作如所得，於法",
    "T17n0816_004:0815c06": "界亦不起亦不滅。目連！如法界，如來皆見、皆",
    "T17n0816_004:0815c07": "知、皆覺。如是目連！如令閻浮利地人滿其中，",
    "T17n0816_004:0815c08": "如來示現，示現變化，若作如來、若作比丘僧！",
    "T17n0816_004:0815c09": "其人展轉不自知為如來、若比丘僧。置是閻",
    "T17n0816_004:0815c10": "浮利中人。目連！滿是四天下若天、若人及蜎",
    "T17n0816_004:0815c11": "蜚蠕動之類，諸可所生者。目連！爾所人皆住",
    "T17n0816_004:0815c12": "佛前，乃爾久遠前世是一切皆住於佛前，皆",
    "T17n0816_004:0815c13": "現如來、若比丘，展轉不相知。復置是四天下。",
    "T17n0816_004:0815c14": "目連！於是三千大千剎土中，一切蜎蜚蠕動",
    "T17n0816_004:0815c15": "之類滿其中，皆令得人身，得人身已皆令一",
    "T17n0816_004:0815c16": "等。如是，目連！得人身，得人身已皆一種類，皆",
    "T17n0816_004:0815c17": "現如來、比丘僧，展轉不相知。「目連！復置是三",
    "T17n0816_004:0815c18": "千大千剎土人民。如是目連！東方恒邊沙剎",
    "T17n0816_004:0815c19": "土，東方、南方、西方、北方、四維、上方下方，如是",
    "T17n0816_004:0815c20": "十方一切諸世界，是為甚多不可計界，都普",
    "T17n0816_004:0815c21": "一切皆令得作人身。得作人身已，如是人輩，",
    "T17n0816_004:0815c22": "目連！如來一種類，一一皆使如如來，皆復作",
    "T17n0816_004:0815c23": "比丘僧！如是輩展轉復不能自知。「復置，目連！",
    "T17n0816_004:0815c24": "十方十恒邊沙佛剎中，目連！如如來今坐，於",
    "T17n0816_004:0815c25": "是持佛眼，視諸佛剎中，持佛所知，譬如是數",
    "T17n0816_004:0815c26": "於百千劫說不能究竟。如是不可計佛剎，於",
    "T17n0816_004:0815c27": "是間坐見，乃爾所佛剎如怛薩阿竭慧譬喻",
    "T17n0816_004:0815c28": "所說，令一切皆如辟支佛，索不能知、不能數、",
    "T17n0816_004:0815c29": "不能稱、不能視。辟支佛常皆不能知，何",
    "T17n0816_004:0816a01": "況弟子？以是故，如來皆見知，如是百、如是",
    "T17n0816_004:0816a02": "千、如是百千、如是拘利百千、如是恒迦羅、如",
    "T17n0816_004:0816a03": "是頻颰、如是阿壽、如是阿僧祇、如是不可",
    "T17n0816_004:0816a04": "計數、如是恒邊沙、如是三千大千不可計數",
    "T17n0816_004:0816a05": "國，皆悉遍滿中。如是目連！」佛言：「如是數無所",
    "T17n0816_004:0816a06": "罣礙，眼所見直一而視，而不睥睨視，亦不延",
    "T17n0816_004:0816a07": "頸視，持佛眼一而視，遍悉見十方不可計無",
    "T17n0816_004:0816a08": "央數難思議無邊無際剎土中。如是比論佛",
    "T17n0816_004:0816a09": "剎土，其中人民及蜎蜚蠕動之類，如是。如是",
    "T17n0816_004:0816a10": "比一切薩惒薩之界，多於地土之分。如是薩",
    "T17n0816_004:0816a11": "惒薩前世初未曾有行，皆令得人身已，皆使",
    "T17n0816_004:0816a12": "作遮迦越王。一一遮迦越王，各各坐有官",
    "T17n0816_004:0816a13": "屬。一遮迦越王者，其官屬都盧皆如爾所，遮",
    "T17n0816_004:0816a14": "迦越王展轉如是！如是目連！都盧爾所遮",
    "T17n0816_004:0816a15": "迦越王官屬，為一遮迦越王官屬。如此數",
    "T17n0816_004:0816a16": "如是比，皆為如來，其像色貌皆一種類。如是",
    "T17n0816_004:0816a17": "因緣一切皆住前，一一遮迦越王及其官",
    "T17n0816_004:0816a18": "屬在前，皆各自見有如來、諸比丘僧，諸遮迦",
    "T17n0816_004:0816a19": "越王各自呼：『獨有如來！』謂其餘皆無，各各皆",
    "T17n0816_004:0816a20": "悉各各自見一如來，謂餘為無，各各皆悉爾！",
    "T17n0816_004:0816a21": "如是諸遮迦越王及其官屬，身一一諸毛皆各",
    "T17n0816_004:0816a22": "一如來；一如來皆各有比丘僧。如是，非是如",
    "T17n0816_004:0816a23": "來道神足無極之變化？其聞是者，不敢微意",
    "T17n0816_004:0816a24": "言非是如來無極示現之變化也。若有起念，",
    "T17n0816_004:0816a25": "是真為如來無極示現變化之所為。如是為",
    "T17n0816_004:0816a26": "不可計慧所為事。「目連！如是於目連意云何？",
    "T17n0816_004:0816a27": "如我令乃爾所人，皆立之於遮迦越王處如",
    "T17n0816_004:0816a28": "是品福分。如是品福分，皆使得作遮迦越王，",
    "T17n0816_004:0816a29": "七寶皆具，如是福分寧多不？」目連白佛言：「甚",
    "T17n0816_004:0816b01": "多甚多。天中天！使一人得者，其福無能計量，",
    "T17n0816_004:0816b02": "乃爾所人不可計、不可限，其多安過之安。」佛",
    "T17n0816_004:0816b03": "言：「目連！如是所說當受持，熟思惟之！如是諸",
    "T17n0816_004:0816b04": "薩惒薩作遮迦越王所福分，如是福分甚多，",
    "T17n0816_004:0816b05": "不如如來一毛之福，出過是上無央數。」",
    "T17n0816_004:0816b06": "於是目連白佛言：「如是為是如來之德，是為",
    "T17n0816_004:0816b07": "如來、為大神足、為大分、為大能。如是世界我",
    "T17n0816_004:0816b08": "悔無所及。何以故？於諸法神通達而自損。」目",
    "T17n0816_004:0816b09": "連復白佛言：「彼諸一切，聞是如來道神足無",
    "T17n0816_004:0816b10": "極之大變化，皆逮得大德，其有聞已，發一心",
    "T17n0816_004:0816b11": "念其中事，欲求解脫、欲學逮滿、欲得是道",
    "T17n0816_004:0816b12": "神足無極之變化者，為發阿耨多羅三耶三",
    "T17n0816_004:0816b13": "菩心。世尊！如此輩人當頭面禮之。所以者",
    "T17n0816_004:0816b14": "何？如是人得不久，是輩終不復畏墮三惡道，",
    "T17n0816_004:0816b15": "亦不復疑，如是如是議；亦不願天、龍、鬼神",
    "T17n0816_004:0816b16": "揵沓惒；亦不願作梵天。如是世尊！」目連於",
    "T17n0816_004:0816b17": "是聞道神足無極變化，起住叉手發聲言：「南",
    "T17n0816_004:0816b18": "無佛世尊！當為聞是輩人作禮，令是人疾逮",
    "T17n0816_004:0816b19": "所願。欲發者、已發者，皆令是輩人逮得無極",
    "T17n0816_004:0816b20": "如佛無極，令心於是不復轉、不猶豫、不復疑",
    "T17n0816_004:0816b21": "信。」爾時諸天、龍、閱叉、揵沓惒、釋梵護持世者，",
    "T17n0816_004:0816b22": "供養於佛，以及於法言皆悉願樂。是時百千",
    "T17n0816_004:0816b23": "種諸音樂器不鼓而自鳴，天優鉢羅、波曇、拘",
    "T17n0816_004:0816b24": "文、芬陀利華，滿於忉利天上。聞是法言品所",
    "T17n0816_004:0816b25": "說時，七萬二千那術諸天，從本來作功德，",
    "T17n0816_004:0816b26": "皆發阿耨多羅三耶三菩心，皆說是言：「我曹",
    "T17n0816_004:0816b27": "於後當來世，當在諸天及世間人前作大師",
    "T17n0816_004:0816b28": "子吼，如今日佛世尊師子之吼。」",
    "T17n0816_004:0816b29": "爾時月天子、月星天子前白佛言：「世尊！是族",
    "T17n0816_004:0816c01": "姓子、族姓女，於是法言品所說，若受、若持、若",
    "T17n0816_004:0816c02": "念、若說，於大眾中普廣說之，當得幾所福祐",
    "T17n0816_004:0816c03": "功德？」佛語天子：「於是三寶，若族姓子、族姓女，",
    "T17n0816_004:0816c04": "不斷不忘求逮以於是法言，若自持、為他人",
    "T17n0816_004:0816c05": "說。何以故？如天子聞是法，亦不於弟子心有",
    "T17n0816_004:0816c06": "所求；亦不於辟支佛心有所求，心常在阿耨",
    "T17n0816_004:0816c07": "多羅三耶三菩。何以故？持淨解脫。天子！得",
    "T17n0816_004:0816c08": "利諸根，於是法言為逮為起道起歡喜心，於",
    "T17n0816_004:0816c09": "解脫而不疑。天子！當持是法言而廣說之，不",
    "T17n0816_004:0816c10": "斷三寶而得住。於是法言若持、若諷誦、若為",
    "T17n0816_004:0816c11": "人說，於天子意云何？不斷三寶而常住。若有",
    "T17n0816_004:0816c12": "於是法若持、若說，於天子云何？不斷於三寶",
    "T17n0816_004:0816c13": "而住。供養於千佛衣被、飲食、床臥具、病瘦醫",
    "T17n0816_004:0816c14": "藥所當得於百千劫中，寧有能計是人所得",
    "T17n0816_004:0816c15": "功德者？」「不，無有能知者。世尊！」佛言：「如是天",
    "T17n0816_004:0816c16": "子！於是所說法言，有智黠者知是福不可",
    "T17n0816_004:0816c17": "計無有限量。若有於是法言若持、於眾中說，",
    "T17n0816_004:0816c18": "其福過是，無能計者。」於是彌勒白佛言：「世尊！",
    "T17n0816_004:0816c19": "是法言名為何等？當云何持奉行？」佛語彌勒：",
    "T17n0816_004:0816c20": "「卿彌勒！是法言名為『於忉利天所說』持，一名",
    "T17n0816_004:0816c21": "為『道神足無極變化』持。是屬累以相寄。卿彌",
    "T17n0816_004:0816c22": "勒當審諦持，於大會中審諦具足說之。彌勒！",
    "T17n0816_004:0816c23": "如是像經，於閻浮利天下甚難得聞。如是彌",
    "T17n0816_004:0816c24": "勒！如我所說。」佛說已，皆歡喜，月天子、月星天",
    "T17n0816_004:0816c25": "子、彌勒菩薩、賢者大目揵連，諸天、龍、閱叉、",
    "T17n0816_004:0816c26": "揵陀羅、阿須倫、阿須倫民，莫不樂聞歡喜，前",
    "T17n0816_004:0816c27": "為佛作禮。",
    "T17n0816_004:0816c28": "佛說道神足無極變化經卷第四"
}