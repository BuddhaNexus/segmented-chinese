{
    "T20n1109_001:0484a09": "No. 1109",
    "T20n1109_001:0484a19": "白救度佛母讚",
    "T20n1109_001:0484a21": "北京淨住寺住持阿旺扎什譯",
    "T20n1109_001:0484a22": "納摩至尊聖救度佛母。",
    "T20n1109_001:0484a23": "唵救度輪迴答阿哷母",
    "T20n1109_001:0484a24": "以都答答阿哷脫八難",
    "T20n1109_001:0484a25": "一切病愆都哷救　　救度母前敬讚禮",
    "T20n1109_001:0484a26": "白淨蓮華之中間　　其上敷陳月輪座",
    "T20n1109_001:0484a27": "坐現金剛跏趺母　　施願母前致敬禮",
    "T20n1109_001:0484a28": "面如秋月光明相　　佛母身依皓魄輪",
    "T20n1109_001:0484a29": "一切莊嚴俱滿足　　持優鉢花前敬禮",
    "T20n1109_001:0484b01": "體相具圓十六歲　　一切正覺彼之子",
    "T20n1109_001:0484b02": "勝躬持施隨欲應　　敬禮救度聖母前",
    "T20n1109_001:0484b03": "皎潔白輪光色白　　八輻條上現八字",
    "T20n1109_001:0484b04": "而有普同旋轉相　　向具輪前至敬禮",
    "T20n1109_001:0484b05": "一切剎土皆清淨　　多寶花遍佈其中",
    "T20n1109_001:0484b06": "誕生三世諸佛母　　是母尊前致敬禮",
    "T20n1109_001:0484b07": "聖母度母救度母　　增益壽母如意輪",
    "T20n1109_001:0484b08": "佛母尊前勇祈禱　　為消我等壽緣魔",
    "T20n1109_001:0484b09": "病及一切苦難中　　仗爾有能祈保護",
    "T20n1109_001:0484b10": "勝及通常諸成就　　為皆賜我盡無餘",
    "T20n1109_001:0484b11": "聖母尊前誠敬者　　彼常憶念悉如子",
    "T20n1109_001:0484b12": "尊前我亦致禱祝　　惟祈常持慈悲鉤",
    "T20n1109_001:0484b13": "佛母勝身如月色　　窈窕柔善體端嚴",
    "T20n1109_001:0484b14": "妙相俱著寶莊飾　　而以佳絹為裙裳",
    "T20n1109_001:0484b15": "蓮華月輪寶座上　　兩足金剛跏趺坐",
    "T20n1109_001:0484b16": "一面二臂具喜顏　　生三世諸佛之母",
    "T20n1109_001:0484b17": "佛母尊前常與跪　　今在尊前以微讚",
    "T20n1109_001:0484b18": "所為我等修道時　　從此以往至菩提",
    "T20n1109_001:0484b19": "消除其中諸逆緣　　願於順緣獲豐足",
    "T20n1109_001:0484b20": "唵答阿哷都答答阿哷都哷嘛嘛阿俞喇逋",
    "T20n1109_001:0484b21": "吶葉雜尼鴉阿納逋斯真沽嚕葉娑訶此呪遵御製大藏全",
    "T20n1109_001:0484b22": "呪校正書之",
    "T20n1109_001:0484b23": "此讚係西藏格隆羅卜藏薩木丹祈請二輩達󰪯喇嘛佛說于別蚌寺內落薩嶺堂中。",
    "T20n1109_001:0484b24": "白救度佛母讚竟"
}