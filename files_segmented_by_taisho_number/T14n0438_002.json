{
    "T14n0438_002:0111b02": "佛說大乘大方廣佛冠經卷下",
    "T14n0438_002:0111b04": "西天譯經三藏朝散大夫試鴻臚卿傳梵",
    "T14n0438_002:0111b05": "大師賜紫沙門臣法護等奉　詔譯",
    "T14n0438_002:0111b06": "「復次，迦葉！南方去此佛剎過三十千世界，",
    "T14n0438_002:0111b07": "有世界名悅意聲，彼土有佛，號無邊步跡如",
    "T14n0438_002:0111b08": "來、應供、正等正覺，今現住彼教化利益。",
    "T14n0438_002:0111b09": "「迦葉！若有住菩薩乘諸善男子及善女人，聞",
    "T14n0438_002:0111b10": "彼無邊步跡如來、應供、正等正覺名號，能稱",
    "T14n0438_002:0111b11": "念受持者，是人轉生得宿命智，獲得月輪清",
    "T14n0438_002:0111b12": "淨菩薩三摩地，住是三摩地已，所有東方殑",
    "T14n0438_002:0111b13": "伽沙數等諸佛世尊，親得瞻覩。如是南、西、北",
    "T14n0438_002:0111b14": "方四維上下，普遍十方，彼一一方所有殑伽",
    "T14n0438_002:0111b15": "沙數等諸佛世尊，悉得瞻覩，而於彼彼佛世",
    "T14n0438_002:0111b16": "尊所，聽受說法皆能解了；常得值遇諸佛",
    "T14n0438_002:0111b17": "出世，於一切時不暫捨離諸佛世尊，乃至證",
    "T14n0438_002:0111b18": "成菩提畢竟邊際，永得不退轉於阿耨多羅",
    "T14n0438_002:0111b19": "三藐三菩提；三十五千劫中背於生死，而能",
    "T14n0438_002:0111b20": "攝集無量福蘊。",
    "T14n0438_002:0111b21": "「復次迦葉，南方去此佛剎過三十五世界，",
    "T14n0438_002:0111b22": "有世界名妙香最上香，彼土有佛，號無邊香",
    "T14n0438_002:0111b23": "最上王如來、應供、正等正覺，今現住彼教化",
    "T14n0438_002:0111b24": "利益。",
    "T14n0438_002:0111b25": "「迦葉！彼無邊香最上王如來，往昔修行菩薩",
    "T14n0438_002:0111b26": "道時，發大誓願：『願我當來得成佛時，若有",
    "T14n0438_002:0111b27": "住菩薩乘諸善男子及善女人，聞我名號能稱",
    "T14n0438_002:0111b28": "念受持者，是人獲彼多種功德，所謂於一切",
    "T14n0438_002:0111b29": "處在在所生得宿命智；梵行圓滿，具三十二",
    "T14n0438_002:0111c01": "大丈夫相莊嚴其身；又復餘佛剎中蒙光照",
    "T14n0438_002:0111c02": "觸者，皆悉來集，我為彼等圓滿一切菩提勝",
    "T14n0438_002:0111c03": "行。又復若此，大地大火充滿普遍燒然，火",
    "T14n0438_002:0111c04": "燒然已，大地出現種種珍寶，諸來求者而周",
    "T14n0438_002:0111c05": "給之，然彼一切亦無少分差動之相；當得不",
    "T14n0438_002:0111c06": "退轉於阿耨多羅三藐三菩提，三十千劫中",
    "T14n0438_002:0111c07": "背於生死，而能攝集無量福蘊。』",
    "T14n0438_002:0111c08": "「復次，迦葉！南方去此佛剎過一殑伽沙數等",
    "T14n0438_002:0111c09": "世界此下合有世界之名，梵本元闕，彼土有佛，號寶上如來、應",
    "T14n0438_002:0111c10": "供、正等正覺，今現住彼教化利益。",
    "T14n0438_002:0111c11": "「迦葉！若有住菩薩乘諸善男子及善女人，聞",
    "T14n0438_002:0111c12": "彼寶上如來、應供、正等正覺名號，能稱念受",
    "T14n0438_002:0111c13": "持者，是人轉生得宿命智，又復當生在母胎",
    "T14n0438_002:0111c14": "中即得見佛，彼佛勸讚作如是言：『善男子！",
    "T14n0438_002:0111c15": "汝當成熟阿耨多羅三藐三菩提，故速出母",
    "T14n0438_002:0111c16": "胎。』千劫之中背於生死，而能攝集無量福蘊。",
    "T14n0438_002:0111c17": "「復次，迦葉！西方去此佛剎過三殑伽沙數等",
    "T14n0438_002:0111c18": "世界，有世界名不知遍知，彼土有佛，號大",
    "T14n0438_002:0111c19": "光明照如來、應供、正等正覺，今現住彼教化",
    "T14n0438_002:0111c20": "利益。",
    "T14n0438_002:0111c21": "「迦葉！若有住菩薩乘諸善男子及善女人，聞",
    "T14n0438_002:0111c22": "彼大光明照如來、應供、正等正覺名號，能稱",
    "T14n0438_002:0111c23": "念受持者，是人轉生得宿命智，獲得日輪光",
    "T14n0438_002:0111c24": "明最上三摩地，住是三摩地已，得見殑伽沙",
    "T14n0438_002:0111c25": "數等諸佛世尊，如無能勝等諸大菩薩所有",
    "T14n0438_002:0111c26": "功德，亦同稱讚是人功德。",
    "T14n0438_002:0111c27": "「迦葉！又若女人在母胎中得聞彼如來名者，",
    "T14n0438_002:0111c28": "是人後生不復成彼女人之相，此報終已當",
    "T14n0438_002:0111c29": "成男子。何以故？為由得聞如是大神通、大威",
    "T14n0438_002:0112a01": "德如來名號，能受持故。」",
    "T14n0438_002:0112a02": "爾時世尊，即說頌曰：",
    "T14n0438_002:0112a03": "「若有女人處母胎，　　聞佛大仙勝名號，",
    "T14n0438_002:0112a04": "是人轉此女身已，　　當成有智之男子；",
    "T14n0438_002:0112a05": "證成無上大菩提，　　利益一切眾生類，",
    "T14n0438_002:0112a06": "能於天上及人間，　　普為眾生作趣向。",
    "T14n0438_002:0112a07": "「復次，迦葉！若有住菩薩乘諸善男子及善女",
    "T14n0438_002:0112a08": "人，聞彼如來名號能稱念受持者，是人阿僧",
    "T14n0438_002:0112a09": "祇劫中背於生死，而能攝集無量福蘊，近證",
    "T14n0438_002:0112a10": "阿耨多羅三藐三菩提果。",
    "T14n0438_002:0112a11": "「復次，迦葉！北方去此佛剎過四十千世界，",
    "T14n0438_002:0112a12": "有世界名有寶，彼土有佛，號寶開花普燿吉",
    "T14n0438_002:0112a13": "祥如來、應供、正等正覺，今現住彼教化利益。",
    "T14n0438_002:0112a14": "「迦葉！若有住菩薩乘諸善男子及善女人，聞",
    "T14n0438_002:0112a15": "彼寶開花普耀吉祥如來、應供、正等正覺名",
    "T14n0438_002:0112a16": "號，能稱念受持者，是人轉生得宿命智，獲",
    "T14n0438_002:0112a17": "得寶月菩薩三摩地，住是三摩地已，能解一",
    "T14n0438_002:0112a18": "切眾生語言音聲，得佛加持，無礙語言辯才",
    "T14n0438_002:0112a19": "成就。若有眾生樂求見彼住虛空中宣說諸",
    "T14n0438_002:0112a20": "法，是人即時隨意能現；又此閻浮提中，一切",
    "T14n0438_002:0112a21": "眾生隨有樂求所出音聲，是人各各悉能了",
    "T14n0438_002:0112a22": "知。又若此三千大千世界一切眾生，隨有樂",
    "T14n0438_002:0112a23": "求所出音聲、諸言說等，是人悉知，如其信解",
    "T14n0438_002:0112a24": "各為說法；當得不退轉於阿耨多羅三藐三",
    "T14n0438_002:0112a25": "菩提，六十千劫中背於生死。「復次，迦葉！東",
    "T14n0438_002:0112a26": "方去此佛剎過六十千世界，有世界名眾寶，",
    "T14n0438_002:0112a27": "彼土有佛，號曰寶藏如來、應供、正等正覺，今",
    "T14n0438_002:0112a28": "現住彼教化利益。",
    "T14n0438_002:0112a29": "「迦葉！若有住菩薩乘諸善男子及善女人，聞",
    "T14n0438_002:0112b01": "彼寶藏如來、應供、正等正覺名號，能稱念受",
    "T14n0438_002:0112b02": "持者，是人轉生得宿命智，當得成就七覺支",
    "T14n0438_002:0112b03": "法。",
    "T14n0438_002:0112b04": "「復次迦葉，東方去此佛剎過阿僧祇世界，",
    "T14n0438_002:0112b05": "有世界名寶耀，彼土有佛，號曰寶勝如來、應",
    "T14n0438_002:0112b06": "供、正等正覺，今現住彼說法教化。",
    "T14n0438_002:0112b07": "「迦葉！若有住菩薩乘諸善男子及善女人，聞",
    "T14n0438_002:0112b08": "彼寶勝如來、應供、正等正覺名號，能稱念受",
    "T14n0438_002:0112b09": "持者，是人能生多種福蘊。",
    "T14n0438_002:0112b10": "「迦葉！正使住菩薩乘諸善男子及善女人，廣",
    "T14n0438_002:0112b11": "集珍寶其積量如須彌山王，以如是相行於",
    "T14n0438_002:0112b12": "布施，廣大奉獻諸佛世尊，如是行施經俱胝",
    "T14n0438_002:0112b13": "那庾多百千歲中曾無間斷；又若有人聞彼",
    "T14n0438_002:0112b14": "寶勝如來、應供、正等正覺名號，能稱念受持",
    "T14n0438_002:0112b15": "者，前之布施無量功德，比是功德百分不及",
    "T14n0438_002:0112b16": "一，千分不及一，百千分不及一，阿僧祇分",
    "T14n0438_002:0112b17": "不及一，算分、喻分皆不及一。」",
    "T14n0438_002:0112b18": "爾時世尊，說伽陀曰：",
    "T14n0438_002:0112b19": "「所有東方諸佛剎，　　南方、西方及北方，",
    "T14n0438_002:0112b20": "諸方現住諸世尊，　　光照眾生作利益。",
    "T14n0438_002:0112b21": "若時非時悉應知，　　晝夜常起尊重想，",
    "T14n0438_002:0112b22": "合掌虔恭發志誠，　　信禮最上人中勝。",
    "T14n0438_002:0112b23": "何能知名而表了，　　意想禮奉人中尊，",
    "T14n0438_002:0112b24": "所謂於其千劫中，　　極難得值佛出世。",
    "T14n0438_002:0112b25": "若欲恭敬於諸佛，　　為求無上菩提者，",
    "T14n0438_002:0112b26": "聞佛所說諸佛名，　　應當於彼常歸命。",
    "T14n0438_002:0112b27": "我今無復諸所求，　　唯求佛智中出生，",
    "T14n0438_002:0112b28": "於彼所得眾善根，　　迴向佛智不思議。",
    "T14n0438_002:0112b29": "若人欲供於諸佛，　　佛不思議常作意，",
    "T14n0438_002:0112c01": "彼諸佛名得聞已，　　當為他人廣宣說。",
    "T14n0438_002:0112c02": "欲令俱胝眾生類，　　出離二有得解脫，",
    "T14n0438_002:0112c03": "彼諸佛名得聞已，　　受持不復生人間。",
    "T14n0438_002:0112c04": "欲令俱胝諸佛剎，　　能以足指而震動，",
    "T14n0438_002:0112c05": "彼諸佛名得聞已，　　受持廣為多人說。",
    "T14n0438_002:0112c06": "若曾供養於諸佛，　　彼聞佛名得受持，",
    "T14n0438_002:0112c07": "非一非十二十生，　　此即多生種善本。",
    "T14n0438_002:0112c08": "若聞佛名能受持，　　若以河沙金寶施，",
    "T14n0438_002:0112c09": "較量受持佛名人，　　福蘊百分不及一。",
    "T14n0438_002:0112c10": "若聞佛名受持者，　　當得最上人身相，",
    "T14n0438_002:0112c11": "妙色端嚴處世間，　　出家堪受人天供。」",
    "T14n0438_002:0112c12": "佛說此經已，彼諸苾芻、諸大菩薩摩訶薩眾，",
    "T14n0438_002:0112c13": "尊者大迦葉，并諸世間天、人、阿修羅、乾闥婆",
    "T14n0438_002:0112c14": "等，聞佛所說，皆大歡喜，信受奉行。",
    "T14n0438_002:0112c15": "佛說大乘大方廣佛冠經卷下"
}