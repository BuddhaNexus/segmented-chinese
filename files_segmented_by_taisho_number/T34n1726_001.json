{
    "T34n1726_001:0877a03": "No. 1726 [cf. Nos. 262(25), 1727]",
    "T34n1726_001:0877a04": "觀音玄義卷上",
    "T34n1726_001:0877a06": "隋天台智者大師說　門人灌頂記",
    "T34n1726_001:0877a07": "夫法界圓融，像無所像；真如清淨，化無所化。",
    "T34n1726_001:0877a08": "雖像無所像，無所而不像；化無所化，無所而",
    "T34n1726_001:0877a09": "不化。故無在、無不在，化應九道之身，處有不",
    "T34n1726_001:0877a10": "永寂，入不二之旨，是以三業致請蒙脫苦涯，",
    "T34n1726_001:0877a11": "四弘為誓使霑上樂，故娑婆世界受無畏之",
    "T34n1726_001:0877a12": "名，寶藏佛所稟觀音之目，已成種覺，號正法",
    "T34n1726_001:0877a13": "明，次當補處，稱為普光功德。其本迹若此，寧",
    "T34n1726_001:0877a14": "可測知？方便隨緣，趣舉一名耳。今言觀世音",
    "T34n1726_001:0877a15": "者，西土正音名阿耶婆婁吉低輸，此言觀世",
    "T34n1726_001:0877a16": "音。能、所圓融，有、無兼暢，照窮正性，察其本末，",
    "T34n1726_001:0877a17": "故稱觀也。世音者，是所觀之境也。萬像流動，",
    "T34n1726_001:0877a18": "隔別不同，類音殊唱，俱蒙離苦，菩薩弘慈，一",
    "T34n1726_001:0877a19": "時普救，皆令解脫，故曰觀世音。此即境智雙",
    "T34n1726_001:0877a20": "舉，能所合標。經者由義，文理表發，織成行者",
    "T34n1726_001:0877a21": "之心，故曰經。普門者，普是遍義，門曰能通，用",
    "T34n1726_001:0877a22": "一實相開十普門，無所障閡故稱普門。品者",
    "T34n1726_001:0877a23": "類也，義類相從，故名為品也。大部既有五章",
    "T34n1726_001:0877a24": "明義，今品例為此釋。五意者：一釋名、二出",
    "T34n1726_001:0877a25": "體、三明宗、四辯用、五教相。釋名為二：一通",
    "T34n1726_001:0877a26": "釋、二別釋。通者，人法合明。別者，人法各辯。何",
    "T34n1726_001:0877a27": "故爾？緣有利鈍，說有廣略。今就通釋，為四：一",
    "T34n1726_001:0877a28": "列名、二次第、三解釋、四料簡。一列名者，十義",
    "T34n1726_001:0877a29": "以為通釋。所以者何？至理清淨，無名、無相，非",
    "T34n1726_001:0877b01": "法、非人，過諸數量，非一、二、三，但妙理虛通，無",
    "T34n1726_001:0877b02": "名相中假名相說，故立無名之名，假稱人法，",
    "T34n1726_001:0877b03": "雖非數量，亦論數量。故《大論》云「般若是一法，",
    "T34n1726_001:0877b04": "佛說種種名，隨諸眾生類，為之立異字。」今處",
    "T34n1726_001:0877b05": "中說，略用十義以釋通意也。十義者，一人法、",
    "T34n1726_001:0877b06": "二慈悲、三福慧、四真應、五藥珠、六冥顯、七",
    "T34n1726_001:0877b07": "權實、八本迹、九緣了、十智斷。第二次第者，",
    "T34n1726_001:0877b08": "此有兩意：一約觀明次第、二約教明次第。約",
    "T34n1726_001:0877b09": "觀則總，初、中、後心因圓果滿；約教則該，括漸、",
    "T34n1726_001:0877b10": "頓，小、大諸經。約觀以人法為初者，欲明觀行，",
    "T34n1726_001:0877b11": "必有其人，人必秉法。譬如人受一期果報，攬",
    "T34n1726_001:0877b12": "陰成人，雖具無量德行，必先標名字，故以人",
    "T34n1726_001:0877b13": "法居初，意亦例此。人法居九義之初可爾，何",
    "T34n1726_001:0877b14": "意乘以人法為次耶？此須據經，經云「以是因",
    "T34n1726_001:0877b15": "緣名觀世音」，即前辯人，後云「方便之力，普門",
    "T34n1726_001:0877b16": "示現」，即却論於法，人能秉法，故言人法也。二",
    "T34n1726_001:0877b17": "次慈悲者，良由觀音之人觀於實相普門之",
    "T34n1726_001:0877b18": "法，達於非人、非法實相之理，一切眾生亦復",
    "T34n1726_001:0877b19": "如是，故《華嚴》云「心、佛及眾生，是三無差別。」此",
    "T34n1726_001:0877b20": "理圓足，無有缺減，云何眾生理具情迷，顛倒",
    "T34n1726_001:0877b21": "苦惱？既觀是已，即起慈悲，誓拔苦與樂，是故",
    "T34n1726_001:0877b22": "明慈悲也。復次，若就言說為便，初慈後悲，亦",
    "T34n1726_001:0877b23": "是就菩薩本懷，欲大慈與樂，既不得樂，次大",
    "T34n1726_001:0877b24": "悲拔苦，故初慈後悲。若從用次第者，初以大",
    "T34n1726_001:0877b25": "悲拔苦，後方以大慈與樂，又就行者先脫苦、",
    "T34n1726_001:0877b26": "後蒙樂，故先悲後慈。今從前義次第也。三福",
    "T34n1726_001:0877b27": "慧者，初則人法相成，此據其信；次則慈悲與",
    "T34n1726_001:0877b28": "拔者，此明其願。欲滿此願必須修行，修行不",
    "T34n1726_001:0877b29": "出福、慧，慧即般若、福即五度，互相資導，以行順",
    "T34n1726_001:0877c01": "願，事理圓足。若智慧增明，則大悲誓滿，拔苦",
    "T34n1726_001:0877c02": "義成；若福德深厚，則大慈誓滿，與樂義成。故",
    "T34n1726_001:0877c03": "福慧居三也。復次，言說為便，先福後慧；若化",
    "T34n1726_001:0877c04": "他本意，先欲實慧利益，如其不堪，方示福德。",
    "T34n1726_001:0877c05": "又，資故先福、導故先慧。四真應者，若智慧轉",
    "T34n1726_001:0877c06": "明則契於法性，法性即實相，名為法身。法身",
    "T34n1726_001:0877c07": "既顯，能從真起應，真顯應起，只由福慧開發，",
    "T34n1726_001:0877c08": "故次第四也。又，若就方便化物，先用應、後用",
    "T34n1726_001:0877c09": "真。今從前義為次第也。五明藥珠二身者，先",
    "T34n1726_001:0877c10": "明真應，直語證得，未涉利人，今明兩身俱能",
    "T34n1726_001:0877c11": "益物，真身破取相諭如藥，應身對萬機類於",
    "T34n1726_001:0877c12": "珠。就兩字明次第者，與慈悲相似也。六明冥",
    "T34n1726_001:0877c13": "顯者，前明二身道理即能顯益，今辯被緣得",
    "T34n1726_001:0877c14": "冥益、或得顯益，故次二身後明也。七明權實",
    "T34n1726_001:0877c15": "者，前緣得益，何意不同？良由權巧無方，赴機",
    "T34n1726_001:0877c16": "允當，不失其宜，二智之力，故以此為次也。先",
    "T34n1726_001:0877c17": "權後實者，此就淺深為次也。若依文者，先以",
    "T34n1726_001:0877c18": "實益，次以權度，此隨物為次。若就佛本意，先",
    "T34n1726_001:0877c19": "只為一大事因緣，先顯實益，眾生未堪，後用",
    "T34n1726_001:0877c20": "權度。八明本迹者，雖復益物，權實之巧，而巧",
    "T34n1726_001:0877c21": "有優降，必是上、中、下智本迹之殊，權實略而且",
    "T34n1726_001:0877c22": "橫，今欲細判高下以明次位，若其本高，所作",
    "T34n1726_001:0877c23": "權實之迹則妙，是故次總略之後，辯其細妙",
    "T34n1726_001:0877c24": "之能也。非本無以垂迹，故先明本；非迹無以",
    "T34n1726_001:0877c25": "顯本，應先迹也。九明了因緣因者，上來行人",
    "T34n1726_001:0877c26": "發心修行，從因剋果，化他利物，深淺不同，從",
    "T34n1726_001:0877c27": "人法至真應是自行次第，藥珠至本迹是化他",
    "T34n1726_001:0877c28": "次第，此乃順論，未是却討根本。今原其性德",
    "T34n1726_001:0877c29": "種子，若觀智之人悲心誓願，智慧莊嚴顯出",
    "T34n1726_001:0878a01": "真身，皆是了因為種子；若是普門之法，慈心",
    "T34n1726_001:0878a02": "誓願，福德莊嚴，顯出應身者，皆是緣因為種",
    "T34n1726_001:0878a03": "子，故次第九也。十明智斷者，前明緣了是却",
    "T34n1726_001:0878a04": "討因源，今明智斷是順論究竟。始則起自了",
    "T34n1726_001:0878a05": "因，終則菩提大智；始則起自緣因，終則涅槃",
    "T34n1726_001:0878a06": "斷德。若入涅槃，眾行休息，故居第十也。二約",
    "T34n1726_001:0878a07": "諸教明次第者，又為通別，通義可解，別今當",
    "T34n1726_001:0878a08": "說。如華嚴頓教，教名大方廣佛華嚴。依題初",
    "T34n1726_001:0878a09": "明人法，此人秉法必具慈悲。菩薩修因，居然",
    "T34n1726_001:0878a10": "福慧，既入地位，必證真應；既能利物，則辯藥",
    "T34n1726_001:0878a11": "珠，物得其益，有冥有顯，而未得別論權實本",
    "T34n1726_001:0878a12": "迹。緣了智斷者，通義則有，別意則無。何故爾？",
    "T34n1726_001:0878a13": "佛一期化物明於頓漸，頓教雖說，漸教未彰，",
    "T34n1726_001:0878a14": "故不明四意也。所以不明者，彼經明小隔於",
    "T34n1726_001:0878a15": "大，如聾如瘂，覆於此權，未顯其實，故云「久默",
    "T34n1726_001:0878a16": "斯要，不務速說」，故言無權實也。言無本迹者，",
    "T34n1726_001:0878a17": "彼經未發王宮生身之迹、寂滅道場法身之",
    "T34n1726_001:0878a18": "迹、未彈指謦欬發久遠所得生法二身之本，",
    "T34n1726_001:0878a19": "故言無本迹。言無緣了智斷者，不明小乘根",
    "T34n1726_001:0878a20": "性及有心之者，本自有常住之因，當剋智斷",
    "T34n1726_001:0878a21": "菩提本果，故言無也。次約三藏教，但明人法、",
    "T34n1726_001:0878a22": "慈悲、福慧三義，無真應等七種。何故爾？二乘",
    "T34n1726_001:0878a23": "教中但明灰身滅智，那得從真起應？既無真",
    "T34n1726_001:0878a24": "應，將何益物？私難：通論備十，別語但三，此三",
    "T34n1726_001:0878a25": "若約真諦，則隨通義乃具十意，何止但三？若",
    "T34n1726_001:0878a26": "言是別，別應約中道。既得有中道，人法三種，",
    "T34n1726_001:0878a27": "何意無七？私答：通論十意，此約三乘，別語三",
    "T34n1726_001:0878a28": "科，的據菩薩三藏。菩薩得有慈、悲、福、慧、伏惑",
    "T34n1726_001:0878a29": "之義，既伏而不斷，故無真應七法。師云：「齊教",
    "T34n1726_001:0878b01": "止三。」若約方等教對小明大，得有中道、大乘、",
    "T34n1726_001:0878b02": "人、法、至冥、顯兩益等六意，然猶帶方便調熟",
    "T34n1726_001:0878b03": "眾生，故不得說權實等四意。若明般若教，雖",
    "T34n1726_001:0878b04": "未會小乘之人，已會小法，皆是摩訶衍，但明",
    "T34n1726_001:0878b05": "人、法等六意，亦帶方便，未明權實等也。若約",
    "T34n1726_001:0878b06": "法華教則會小乘之人，汝實我子，我實汝父，",
    "T34n1726_001:0878b07": "汝等所行是菩薩道，開權顯實，發本顯迹，了",
    "T34n1726_001:0878b08": "義決定，不相疑難。故知法華得明中道人法",
    "T34n1726_001:0878b09": "至本迹八意，前諸教所不明，法華方說，故云",
    "T34n1726_001:0878b10": "「未曾向人說如此事。」今所說者，即是今當為",
    "T34n1726_001:0878b11": "汝說最實事也。三世諸佛調熟眾生，大事因",
    "T34n1726_001:0878b12": "緣究竟圓滿，備在法華，故二萬燈明但說法",
    "T34n1726_001:0878b13": "華息化入滅，迦葉如來亦復如是。若約涅槃，",
    "T34n1726_001:0878b14": "即有二種，所謂利、鈍，如身子之流皆於法華",
    "T34n1726_001:0878b15": "悟入，八義具足，不待涅槃。若鈍根弟子於法",
    "T34n1726_001:0878b16": "華未悟者，更為此人却討源由，廣說緣了，明",
    "T34n1726_001:0878b17": "三佛性。若論性德了因種子，修德即成般若，",
    "T34n1726_001:0878b18": "究竟即成智德菩提；性德緣因種子，修德成",
    "T34n1726_001:0878b19": "解脫斷德涅槃。若性德非緣非了即是正因，",
    "T34n1726_001:0878b20": "若修德成就則是不縱不橫三點法身。故知",
    "T34n1726_001:0878b21": "涅槃所明，却說八法之始終成智斷，十義具",
    "T34n1726_001:0878b22": "足。此歷五味論十法次第，約四教則可解，故",
    "T34n1726_001:0878b23": "知十法收束觀教、結撮始終，商略大意，何觀",
    "T34n1726_001:0878b24": "而不攝？何教而不收？意氣宏遠，義味深邃，前",
    "T34n1726_001:0878b25": "後有次第、麁細不相違，以釋生起意也。問：法",
    "T34n1726_001:0878b26": "華前教同有六意，云何為異？答：華嚴六意，於",
    "T34n1726_001:0878b27": "利人成醍醐、於鈍人成乳；三藏中三意，於利",
    "T34n1726_001:0878b28": "人密去、於鈍人成酪；方等六意，於利人成醍",
    "T34n1726_001:0878b29": "醐、於鈍人成生酥；般若六意，約利人成醍醐、",
    "T34n1726_001:0878c01": "於鈍人成熟酥；若法華八意，於鈍人成醍醐。",
    "T34n1726_001:0878c02": "第三解釋者，人即假名所成之人也，法即五",
    "T34n1726_001:0878c03": "陰能成之法，此之人法通於凡聖。若色、受、想、",
    "T34n1726_001:0878c04": "行、識是凡鄙法，攬此法能成生死之人；戒、定、",
    "T34n1726_001:0878c05": "慧、解脫、解脫知見是出世法，攬此成出世聖",
    "T34n1726_001:0878c06": "人。故《大論》云「眾生無上者，佛是；法無上者，涅",
    "T34n1726_001:0878c07": "槃是。」雖通凡聖，不無差別，上、中、下惡即成三",
    "T34n1726_001:0878c08": "途之人法，上、中、下善即成三善道之人法，故",
    "T34n1726_001:0878c09": "有六趣階差。若更細論，百千萬品聖人，人法",
    "T34n1726_001:0878c10": "亦復不同。若三藏有門，觀眾生、我、人，如龜毛、",
    "T34n1726_001:0878c11": "兔角，畢竟不可得，但有五陰之法，此即人空",
    "T34n1726_001:0878c12": "法不空。觀此法無常，生滅不住，發生煖頂等",
    "T34n1726_001:0878c13": "位，即是攬方便之法，成似道賢人；若發真成",
    "T34n1726_001:0878c14": "聖，生方便有餘土，攬法性、色識等，成彼土行",
    "T34n1726_001:0878c15": "人；若空門，明有實法之體，攬此實法得有假",
    "T34n1726_001:0878c16": "名之人。觀三假浮虛，會入空平，煖頂即攬方",
    "T34n1726_001:0878c17": "便法，成似道賢人；若發真成無學，生方便土，",
    "T34n1726_001:0878c18": "攬法性五陰，成彼土行人；餘兩門人法，例此",
    "T34n1726_001:0878c19": "可知。摩訶衍中明人法者，亦不言人空法不",
    "T34n1726_001:0878c20": "空，亦不言體有假用，但觀假名、陰入等性本",
    "T34n1726_001:0878c21": "自空。故《大品》云「色性如我性，我性如色性。」始",
    "T34n1726_001:0878c22": "從初心，終于後心，常觀人、法俱空。故《大論》云",
    "T34n1726_001:0878c23": "「菩薩常觀涅槃行道。」以觀人空即是了因種子",
    "T34n1726_001:0878c24": "者，論云「眾生無上者，佛是。」佛者即覺，覺是智",
    "T34n1726_001:0878c25": "慧，始覺人空，終覺法空，故知觀人空是了因",
    "T34n1726_001:0878c26": "種也。觀法空是緣因種者，《大論》云「法無上者，",
    "T34n1726_001:0878c27": "涅槃是。」以生死陰斷，涅槃陰興。《大經》云「因滅",
    "T34n1726_001:0878c28": "是色，獲得常色；乃至識亦如是。」《大品》云「菩薩",
    "T34n1726_001:0878c29": "行般若時，得無等等色，無等等受、想、行、識。」當知",
    "T34n1726_001:0879a01": "涅槃是無上法也。攬此法成無上之眾生，號",
    "T34n1726_001:0879a02": "之為佛，故知觀法空是緣因種也。以觀人法",
    "T34n1726_001:0879a03": "空即識三種佛性，故《大經》云「眾生佛性不即",
    "T34n1726_001:0879a04": "六法，不離六法。」不即者，此明正因，佛性非陰、",
    "T34n1726_001:0879a05": "非我，非陰故非法、非我故非人、非人故非了、",
    "T34n1726_001:0879a06": "非陰故非緣，故言不即六法也。不離六法者，",
    "T34n1726_001:0879a07": "不離眾生空而有了因，不離陰空而有緣因，",
    "T34n1726_001:0879a08": "故言不離六法也。佛從初發心觀人法空，修",
    "T34n1726_001:0879a09": "三佛性，歷六即位，成六即人法。今觀世音未",
    "T34n1726_001:0879a10": "是究竟之人法，即是分證之人法，前一番問",
    "T34n1726_001:0879a11": "答是分釋無上之人稱觀世音，後一番問答",
    "T34n1726_001:0879a12": "分釋攬無上之法故稱普門，當知人法因緣",
    "T34n1726_001:0879a13": "故，故名觀世音普門也。二釋慈悲者，悲名愍",
    "T34n1726_001:0879a14": "傷，慈名愛念，愍故拔苦，念故與樂。菩薩若但",
    "T34n1726_001:0879a15": "起慈悲，心不牢固，故須發弘誓加持使堅。譬",
    "T34n1726_001:0879a16": "如工匠造物節廨雖復相應，若無膠漆則有零",
    "T34n1726_001:0879a17": "落，誓願如膠亦復如是。悲心愍傷，拔於世間",
    "T34n1726_001:0879a18": "苦集因果，興兩誓願：所謂眾生無邊誓願度、",
    "T34n1726_001:0879a19": "煩惱無量誓願斷，此兩誓願從大悲心起。以",
    "T34n1726_001:0879a20": "慈愛故，欲與道滅出世因果之樂，興兩誓願：",
    "T34n1726_001:0879a21": "所謂法門無邊誓願知、無上佛道誓願成，此",
    "T34n1726_001:0879a22": "兩誓願從大慈心起。但前明人法，凡聖不同；",
    "T34n1726_001:0879a23": "今辯慈悲，大小亦異。若三藏行人，觀分段生老",
    "T34n1726_001:0879a24": "病死八苦，即起誓願：眾生無邊誓願度；若觀",
    "T34n1726_001:0879a25": "分段顛倒結業，而起誓願：煩惱無量誓願斷；",
    "T34n1726_001:0879a26": "欲令眾生觀此因果無常生滅念念流動，修",
    "T34n1726_001:0879a27": "於道品，即起誓願：法門無量誓願知；若觀真",
    "T34n1726_001:0879a28": "諦無為之理，即起誓願：無上佛道誓願成。如",
    "T34n1726_001:0879a29": "此慈悲緣有作四諦所起也。復次，通教觀老",
    "T34n1726_001:0879b01": "死八苦如幻如化，眾生顛倒謂為真實，即起",
    "T34n1726_001:0879b02": "誓願；貪、恚、癡等如幻如化，眾生顛倒為之受",
    "T34n1726_001:0879b03": "惱，即起誓願；觀即色是空、即識是空，即貪、癡",
    "T34n1726_001:0879b04": "等是空，非色滅空，色性自空，空亦不可得，而",
    "T34n1726_001:0879b05": "眾生不能即色是空，即起誓願；又觀涅槃，若",
    "T34n1726_001:0879b06": "有一法過涅槃者我亦說如幻化，而眾生謂",
    "T34n1726_001:0879b07": "有佛道可求，即起誓願。是約無生四諦起慈",
    "T34n1726_001:0879b08": "悲誓願也。別教觀假名之法森羅萬象，應須",
    "T34n1726_001:0879b09": "分別導利眾生，那得沈空取證？觀此苦果非",
    "T34n1726_001:0879b10": "止一種，即起誓願；無量之苦由無量集，集既",
    "T34n1726_001:0879b11": "無量，治亦無量，滅亦無量，如此誓願緣界內",
    "T34n1726_001:0879b12": "外苦集因果無量四諦而起誓願也。圓教觀",
    "T34n1726_001:0879b13": "法界圓融，本非違、非順，非明、非闇。無明闇故",
    "T34n1726_001:0879b14": "則違，違之則有苦集因果；智慧明故則順，順",
    "T34n1726_001:0879b15": "之則有道滅因果，緣此違順因果而起慈悲。",
    "T34n1726_001:0879b16": "譬如磁石不作心想，任運吸鐵，今此慈悲不",
    "T34n1726_001:0879b17": "作眾生及以法想，任運拔苦與樂，故名無緣",
    "T34n1726_001:0879b18": "慈悲也。菩薩從初發心修無緣慈悲歷六即",
    "T34n1726_001:0879b19": "位，今此觀音是分證慈悲，若前一番問答明",
    "T34n1726_001:0879b20": "無緣大悲拔苦，一心稱名即得解脫；後一番",
    "T34n1726_001:0879b21": "問答從無緣大慈普門與樂，皆令得度。故知",
    "T34n1726_001:0879b22": "以大慈大悲因緣故，名觀世音普門也。三釋",
    "T34n1726_001:0879b23": "福慧者，亦名定慧。定名靜愛，慧名觀策。《大論》",
    "T34n1726_001:0879b24": "云「定愛慧策，寂照之智無幽不朗。如明鏡高",
    "T34n1726_001:0879b25": "堂，福德禪定純厚資發。如明燈淨油，亦稱為",
    "T34n1726_001:0879b26": "目，足備得入清涼池。」池即涅槃，涅槃稱為二",
    "T34n1726_001:0879b27": "種莊嚴莊嚴法身。釋此定慧自有多種，三藏",
    "T34n1726_001:0879b28": "以無常觀理為慧、以事中諸禪定為福，以定",
    "T34n1726_001:0879b29": "資慧發真無漏天然之理名為法身。若通教，",
    "T34n1726_001:0879c01": "但以體法異於析法爾。若別教，以緣修智慧",
    "T34n1726_001:0879c02": "與諸禪定，助開中道法身也。圓教以實相觀",
    "T34n1726_001:0879c03": "為慧、實相寂定為福，共顯非定、非慧之理名",
    "T34n1726_001:0879c04": "實相法身。今圓教菩薩從初發心修此不二",
    "T34n1726_001:0879c05": "定慧，歷於六即，觀音所以用智光照苦者，苦",
    "T34n1726_001:0879c06": "是顛倒迷惑所致，智慧是破惑之法，故智慧",
    "T34n1726_001:0879c07": "能拔苦。《華嚴》云「又放光明名智慧；又放光明",
    "T34n1726_001:0879c08": "名無惱。」《思益》亦然。《請觀音》云「普放淨光明，滅",
    "T34n1726_001:0879c09": "除癡闇瞑。」故知前問答應機拔苦，是從慧莊",
    "T34n1726_001:0879c10": "嚴以得名；後問答住首楞嚴普現色身，不起",
    "T34n1726_001:0879c11": "滅定現此威儀，安禪千偈讚諸法王，故知普",
    "T34n1726_001:0879c12": "門示現從福德受名，良以福慧因緣故名觀",
    "T34n1726_001:0879c13": "世音普門也。四釋真應者，真名不偽、不動，應",
    "T34n1726_001:0879c14": "名稱適根緣、集藏名身，若契實相不偽、不動",
    "T34n1726_001:0879c15": "之理，即能稱機而應，譬如攬鏡像對即形。此",
    "T34n1726_001:0879c16": "之真應不得相離，苦外道作意修通，雖能變",
    "T34n1726_001:0879c17": "化，譬如瓦石光影不現，豈可以此為應？尚未",
    "T34n1726_001:0879c18": "破四住顯偏真理，那忽有中道真應？若二乘",
    "T34n1726_001:0879c19": "變化修通所得，此亦非應，譬如圖畫作意乃",
    "T34n1726_001:0879c20": "成，了不相似。大乘不爾，得實相真，譬得明鏡，",
    "T34n1726_001:0879c21": "不須作意，法界色像即對即應，如鏡寫像與",
    "T34n1726_001:0879c22": "真不殊，是時乃名真寂身應。菩薩從初發心",
    "T34n1726_001:0879c23": "歷於六即，今經前問答明於真寂而不動法",
    "T34n1726_001:0879c24": "界大益，觀音從真身得名；後問答明隨機廣",
    "T34n1726_001:0879c25": "利，出沒多端，普門是從應身得名。良以真應",
    "T34n1726_001:0879c26": "因緣故，名觀世音普門也。五釋藥樹王身如",
    "T34n1726_001:0879c27": "意珠王身者，藥王療治苦患，出《柰女經》。珠是",
    "T34n1726_001:0879c28": "如意之寶，廣歷諸教明治病得寶。今約圓教",
    "T34n1726_001:0879c29": "明者，如《華嚴》云「有上藥樹，其根深入，枝葉四",
    "T34n1726_001:0880a01": "布，根、莖、枝、葉皆能愈病，聞香、觸身無不得益。」",
    "T34n1726_001:0880a02": "菩薩亦如是，大悲熏身，形聲利物，名大藥王，",
    "T34n1726_001:0880a03": "身又如如意珠，能雨大千珍寶，隨意而不窮",
    "T34n1726_001:0880a04": "不盡。菩薩大慈熏身，與眾生樂，名如意珠王，",
    "T34n1726_001:0880a05": "身此亦約六即判位。就前問答，遍救幽厄苦",
    "T34n1726_001:0880a06": "難，此從藥王身以得名；從後問答，稱適所求，",
    "T34n1726_001:0880a07": "雨實相雨，得涅槃樂，此從如意珠王身以得",
    "T34n1726_001:0880a08": "名。故知二身因緣名觀世音普門也。六釋冥",
    "T34n1726_001:0880a09": "顯兩益者，冥是冥密、顯是彰露，大聖恒以二",
    "T34n1726_001:0880a10": "益利安一切，而眾生及以下地日用不知。譬",
    "T34n1726_001:0880a11": "如日月照世，盲雖不見，實荷深恩，故《藥草喻》",
    "T34n1726_001:0880a12": "云「而諸草木不覺不知」。只同是一地，下品不",
    "T34n1726_001:0880a13": "知上品，冥顯兩益，如文殊不知妙音神力所",
    "T34n1726_001:0880a14": "作，以不知故，名為冥益，此亦約六即判位。若",
    "T34n1726_001:0880a15": "就前問答，不見形聲，密荷深祐，名為冥益，聖",
    "T34n1726_001:0880a16": "人之益雖不可知，聖欲使知，蜫蟲能知；如後",
    "T34n1726_001:0880a17": "問答，親覩色身，得聞說法，視聽彰灼，法利顯",
    "T34n1726_001:0880a18": "然。故知觀音從冥益得名，普門從顯益得名，",
    "T34n1726_001:0880a19": "以冥、顯因緣故，名觀世音普門也。七釋權實",
    "T34n1726_001:0880a20": "者，權是暫用，實非暫用。略言權實則有三種：",
    "T34n1726_001:0880a21": "一自行論權實，自觀中道為實，二觀為權；二",
    "T34n1726_001:0880a22": "就化他論權實，他根性不同，或說權為實、說",
    "T34n1726_001:0880a23": "實為權，不可定判，但約他意以明權實也；三",
    "T34n1726_001:0880a24": "自行化他合明權實者，若自觀三諦，有權、有",
    "T34n1726_001:0880a25": "實，皆名為實，化他隨緣亦有權、有實，皆名為",
    "T34n1726_001:0880a26": "權。用此三義歷四教。復就自行權實明六即",
    "T34n1726_001:0880a27": "判位，尋此品意是明自行化他論權實，前問",
    "T34n1726_001:0880a28": "答從自行化他之實智益物，後問答從自行",
    "T34n1726_001:0880a29": "化他之權以益物，故知權實因緣故，名觀世",
    "T34n1726_001:0880b01": "音普門也。八釋本迹者，本名實得，迹名應現。",
    "T34n1726_001:0880b02": "若通途作本迹者，世智凡夫本意難測，乃至",
    "T34n1726_001:0880b03": "別教本迹。若圓教無始發心，初破無明所得",
    "T34n1726_001:0880b04": "法身者，名之為本；垂形百億，高下不定，稱之",
    "T34n1726_001:0880b05": "為迹。若一往判真應，多用上地為真、為本，下",
    "T34n1726_001:0880b06": "地為應、為迹。地地傳作此判，真本唯據於高，",
    "T34n1726_001:0880b07": "應迹唯指於下。此義不可，今細明本迹則與",
    "T34n1726_001:0880b08": "真應異。本是實得，始坐道場及初住所得法",
    "T34n1726_001:0880b09": "身即是其本；迹為上地之佛及作上地菩薩",
    "T34n1726_001:0880b10": "悉名為迹。不可以上地高故稱之為本，始得",
    "T34n1726_001:0880b11": "初住目之為迹。何以故？實不得上地，上地非",
    "T34n1726_001:0880b12": "本；實得下地，下地非迹。故〈壽量〉云「隨自意、隨",
    "T34n1726_001:0880b13": "他意，是本迹意也。」就本迹明六即，就前問答",
    "T34n1726_001:0880b14": "不可說示，但冥祐前人，從本地得名；後問答",
    "T34n1726_001:0880b15": "殊形異狀，應現度脫，從迹地得名。故知本迹",
    "T34n1726_001:0880b16": "因緣故，名觀世音普門也。九釋了因緣因者，",
    "T34n1726_001:0880b17": "了是顯發，緣是資助，資助於了，顯發法身。了",
    "T34n1726_001:0880b18": "者，即是般若觀智，亦名慧行正道，智慧莊嚴。",
    "T34n1726_001:0880b19": "緣者，即是解脫，行行助道，福德莊嚴。《大論》云",
    "T34n1726_001:0880b20": "「一人能耘，一人能種。」種喻於緣，耘喻於了，通",
    "T34n1726_001:0880b21": "論教教皆具緣了義，今正明圓教二種莊嚴",
    "T34n1726_001:0880b22": "之因，佛具二種莊嚴之果，原此因果根本即",
    "T34n1726_001:0880b23": "是性德緣了也，此之性德本自有之，非適今",
    "T34n1726_001:0880b24": "也。《大經》云「一切諸法本性自空。」亦用菩薩修",
    "T34n1726_001:0880b25": "習空故，見諸法空，即了因種子本自有之。又",
    "T34n1726_001:0880b26": "云「一切眾生皆有初地味禪。」《思益》云「一切眾",
    "T34n1726_001:0880b27": "生即滅盡定。」此即緣因種子本自有之。以此",
    "T34n1726_001:0880b28": "二種方便修習，漸漸增長，起於毫末，得成修",
    "T34n1726_001:0880b29": "得合抱大樹，摩訶般若首楞嚴定，此一科不",
    "T34n1726_001:0880c01": "論六即，但就根本性德義爾。前問答從了種",
    "T34n1726_001:0880c02": "受名，後問答從緣種受名，故知了因、緣因，故",
    "T34n1726_001:0880c03": "名觀世音普門也。十釋智斷者，通途意智即",
    "T34n1726_001:0880c04": "有為功德滿，亦名圓淨涅槃。言有為功德者，",
    "T34n1726_001:0880c05": "即是因時智慧，有照用修成之義，故稱有為。",
    "T34n1726_001:0880c06": "因雖無常，而果是常，將因來名果，故言有為",
    "T34n1726_001:0880c07": "功德滿也。斷即無為功德滿，亦名解脫，亦名",
    "T34n1726_001:0880c08": "方便淨涅槃。言無為者，若小乘但取煩惱滅、",
    "T34n1726_001:0880c09": "無為斷，但離虛妄，名為解脫，其實未得一切",
    "T34n1726_001:0880c10": "解脫，此乃無體之斷德也。大乘是有體之斷，",
    "T34n1726_001:0880c11": "不取滅無為斷，但取隨所調伏眾生之處惡",
    "T34n1726_001:0880c12": "不能染，縱任自在，無有累縛，名為斷德，指此",
    "T34n1726_001:0880c13": "名無為功德。故《淨名》云「不斷癡愛起諸明脫。」",
    "T34n1726_001:0880c14": "又云「於諸見不動而修三十七品，愛見為侍，",
    "T34n1726_001:0880c15": "亦名如來種，乃至五無間皆生解脫。」無所染",
    "T34n1726_001:0880c16": "礙名為一切解脫，即是斷德，無為也，寂而常",
    "T34n1726_001:0880c17": "照即智德也。小乘灰身滅智，既其無身，將何",
    "T34n1726_001:0880c18": "入生死而論調伏無礙、無染？滅智何所照寂？",
    "T34n1726_001:0880c19": "如此智斷圓極，故法身顯著，即是三種佛性",
    "T34n1726_001:0880c20": "義圓也。法身滿足即是非因非果正因滿，故",
    "T34n1726_001:0880c21": "云「隱名如來藏，顯名法身。」雖非是因而名為",
    "T34n1726_001:0880c22": "正因，雖非是果而名為法身。《大經》云「非因非",
    "T34n1726_001:0880c23": "果名佛性」者，即是此正因佛性也。又云「是因",
    "T34n1726_001:0880c24": "非果名為佛性」者，此據性德緣了，皆名為因",
    "T34n1726_001:0880c25": "也。又云「是果非因名佛性」者，此據修德緣了",
    "T34n1726_001:0880c26": "皆滿，了轉名般若，緣轉名解脫，亦名菩提果，",
    "T34n1726_001:0880c27": "亦名大涅槃果果，皆稱為果也。佛性通於因",
    "T34n1726_001:0880c28": "果，不縱不橫性德時三因，不縱不橫果滿時",
    "T34n1726_001:0880c29": "名三德，故《普賢觀》云「大乘因者，諸法實相；大",
    "T34n1726_001:0881a01": "乘果者，亦諸法實相。」智德既滿，湛然常照，隨",
    "T34n1726_001:0881a02": "機即應，一時解脫；斷德處處調伏，皆令得度。",
    "T34n1726_001:0881a03": "前問答從智德分滿受名，後問答從斷德分",
    "T34n1726_001:0881a04": "滿受名，故知以智斷因緣名觀世音普門也。",
    "T34n1726_001:0881a05": "問：此十義名字出餘經，那得用釋此品？答：大",
    "T34n1726_001:0881a06": "乘義通，眾經共用。若不許此者，佛性出《涅槃》、",
    "T34n1726_001:0881a07": "五住二死出《勝鬘》，諸師那得浪用通眾經耶？",
    "T34n1726_001:0881a08": "此品在文雖無十名，總將二問答帖十義意，",
    "T34n1726_001:0881a09": "宛然可解。今已如前，今更別點句句來證十",
    "T34n1726_001:0881a10": "義者，如文云：「以何因緣名觀世音」，又云「以是",
    "T34n1726_001:0881a11": "因緣名觀世音」，即是據人名也。後文云「普門",
    "T34n1726_001:0881a12": "示現」，即是明法也。「有如是等大威神力多所",
    "T34n1726_001:0881a13": "饒益」，即慈也。「愍諸四眾」，即悲也。欲知智在說，",
    "T34n1726_001:0881a14": "「十九說法」即智慧也。「一時禮拜，得無量無邊",
    "T34n1726_001:0881a15": "福德之利」，即福德也。「自在之業」，即法身也。何",
    "T34n1726_001:0881a16": "故爾？法身於一切得自在，智慧契此，故名為",
    "T34n1726_001:0881a17": "業。〈壽量〉云「慧光照無量，久修業所得。」威神之",
    "T34n1726_001:0881a18": "力巍巍如是，如是滿足之名即是真身也；普",
    "T34n1726_001:0881a19": "門示現神通力，即應身也。遊諸國土度脫眾",
    "T34n1726_001:0881a20": "生，即藥樹王身也；於怖畏急難之中能施無",
    "T34n1726_001:0881a21": "畏，即如意珠王身也。福不唐捐，即冥益也；三",
    "T34n1726_001:0881a22": "十三身，即顯益也。現佛身即實智也，現餘身",
    "T34n1726_001:0881a23": "即權智也。觀音身即本，餘身即迹也。又，大威",
    "T34n1726_001:0881a24": "神力是本，方便力是迹。聞是觀世音菩薩名",
    "T34n1726_001:0881a25": "者，若有聞是品者，即證了因；功德不少，即緣",
    "T34n1726_001:0881a26": "因。不肯受，常捨行故。及即時觀其音聲，觀即",
    "T34n1726_001:0881a27": "智；皆得解脫，種種調伏眾生八萬四千發心",
    "T34n1726_001:0881a28": "等是利益，即斷也。第四料簡者，問：人對觀音、",
    "T34n1726_001:0881a29": "法對普門者，方等有普門法王子標於人名，",
    "T34n1726_001:0881b01": "此義云何同？答：此應作四句分別：人非法、法",
    "T34n1726_001:0881b02": "非人、人即法、法即人。若約華嚴次第意，地前",
    "T34n1726_001:0881b03": "生死行人未是實相之法，此法亦非彼人；若",
    "T34n1726_001:0881b04": "作不次第意者，人即實相、實相即人，人、法不",
    "T34n1726_001:0881b05": "二也。若三藏有門，明無假人、但實法，此法非",
    "T34n1726_001:0881b06": "人；若空門攬實法成假人，人、法兩異；若其不",
    "T34n1726_001:0881b07": "離人論法、不離法論人，此乃是二諦意，非中",
    "T34n1726_001:0881b08": "道之人法也。若方等對小明大論人法者，明",
    "T34n1726_001:0881b09": "小同三藏、明大同華嚴，般若涅槃等例爾。今",
    "T34n1726_001:0881b10": "方等中明普門者，即大乘意。今明普門是法，",
    "T34n1726_001:0881b11": "何得有法無人？彼明普門是人，何得但人無",
    "T34n1726_001:0881b12": "法？此則人法互舉，彼經標人，此處標法爾。例",
    "T34n1726_001:0881b13": "如小乘明身子智慧第一，餘弟子各就餘法",
    "T34n1726_001:0881b14": "門論第一，本以智慧斷惑，發真無漏，餘人無",
    "T34n1726_001:0881b15": "慧，那得入道？既得道果，果知有慧，但各舉其",
    "T34n1726_001:0881b16": "初門，別稱第一。譬如刀刃斷物，必藉於背方",
    "T34n1726_001:0881b17": "有利用，諸數如刀背，慧數如刀刃。今普門義",
    "T34n1726_001:0881b18": "亦爾，但以因緣之法當普門之名，何得無了",
    "T34n1726_001:0881b19": "因之人耶？若併從觀音標名者，此則通漫。欲",
    "T34n1726_001:0881b20": "使世諦不亂，互舉別名，如身具六根，但稱為",
    "T34n1726_001:0881b21": "淨眼淨意，豈得無餘根耶？料簡慈悲者，問：若",
    "T34n1726_001:0881b22": "大悲拔苦，苦除即是得樂；大慈與樂，樂至即",
    "T34n1726_001:0881b23": "是拔苦。何意兩分？答：通論如此，別則不然。譬",
    "T34n1726_001:0881b24": "如拔罪於獄，未施五塵，身雖免痛，根情未娛，",
    "T34n1726_001:0881b25": "此但拔苦，未名與樂。又如施五塵於獄，耳、眼",
    "T34n1726_001:0881b26": "雖悅，不名拔苦。為從別義，各顯一邊，故別說",
    "T34n1726_001:0881b27": "爾。問：此中何意不論喜捨？答：四無量心名雖",
    "T34n1726_001:0881b28": "有四，但是三義。《大經》云「憂畢叉」，畢叉名捨，捨",
    "T34n1726_001:0881b29": "者，兩捨也，即是非慈、非悲，不二之意，不二而",
    "T34n1726_001:0881c01": "二即是慈悲。喜者，從樂生喜，初欲與樂，眾生",
    "T34n1726_001:0881c02": "苦重，不能得樂，則無所可喜；若拔苦竟，即能",
    "T34n1726_001:0881c03": "得樂，還遂本懷，故樂後加喜。苦後無此，故不",
    "T34n1726_001:0881c04": "開喜。如阿輸加王七日應死，雖有五欲之樂，",
    "T34n1726_001:0881c05": "憂苦切心；又如一身少許痛惱能奪一身之",
    "T34n1726_001:0881c06": "樂，故知苦重不得樂也。問：禪支明喜在前，樂",
    "T34n1726_001:0881c07": "支在後，復云何？答：禪支就從麁入細，此中慶",
    "T34n1726_001:0881c08": "彼得樂，故喜心在後也。復次，外道修四無量，",
    "T34n1726_001:0881c09": "自證禪定，作想虛運，彼無實益，不能令他拔",
    "T34n1726_001:0881c10": "苦得樂，雖自獲定，虛妄世法，報盡還墮，不免",
    "T34n1726_001:0881c11": "於苦，自、他俱無利益。若二乘修四無量，但自",
    "T34n1726_001:0881c12": "拔苦，於他無益，自拔分段未免變易，灰身滅",
    "T34n1726_001:0881c13": "智非究竟樂。今菩薩不爾，非凡夫行、非賢聖",
    "T34n1726_001:0881c14": "行。非凡夫者，不同自受禪樂；非賢聖者，不同",
    "T34n1726_001:0881c15": "自拔於苦。不同自受樂故，即與他樂；不同自",
    "T34n1726_001:0881c16": "拔苦故，即拔他苦。亦是即拔苦是即與樂、即",
    "T34n1726_001:0881c17": "與樂亦即是拔苦，但分別說之，誓願相對，前",
    "T34n1726_001:0881c18": "明拔苦，後明與樂爾。料簡福慧者，問：觀音對",
    "T34n1726_001:0881c19": "智稱之而拔苦，普門對福見之而得樂，何也？",
    "T34n1726_001:0881c20": "答：智是光明，正治闇惑，惑是生死苦惱，若治",
    "T34n1726_001:0881c21": "闇惑之苦，豈不用智解之光？故稱智慧人名",
    "T34n1726_001:0881c22": "即拔苦也。法是法門，門名能通，通至涅槃安",
    "T34n1726_001:0881c23": "樂之處，初習此法是得樂因，後證此法是得",
    "T34n1726_001:0881c24": "樂果，故對此普門明其與樂也。問：福慧相須，",
    "T34n1726_001:0881c25": "本不相離，若定而無慧者，此定名癡定。譬如",
    "T34n1726_001:0881c26": "盲兒騎瞎馬，必墮坑落塹而無疑也。若慧而",
    "T34n1726_001:0881c27": "無定者，此慧名狂慧，譬如風中然燈搖颺，搖",
    "T34n1726_001:0881c28": "颺照物不了。故知福慧相資，二輪平等，堪能",
    "T34n1726_001:0881c29": "運載也。若爾，何意以智慧拔苦、福德與樂耶？",
    "T34n1726_001:0882a01": "自有福德是智慧、智慧是福德，自有福德非",
    "T34n1726_001:0882a02": "智慧、智慧非福德，大小乘皆備四句，如六度",
    "T34n1726_001:0882a03": "菩薩修般若，分閻浮提為七分，此是世智，不",
    "T34n1726_001:0882a04": "能斷惑，此猶屬福德攝，即名此福是智故，此",
    "T34n1726_001:0882a05": "智是福，不斷惑故。若聲聞人智慧能斷，若名",
    "T34n1726_001:0882a06": "智慧非福德，如餓羅漢也。若福德非世智、亦",
    "T34n1726_001:0882a07": "非出世智者，如白象也。若大乘四句者，別教",
    "T34n1726_001:0882a08": "地前三十心，行行名福德，慧行名智慧，此慧",
    "T34n1726_001:0882a09": "不能破無明，此慧還屬福德攝，不破無明故，",
    "T34n1726_001:0882a10": "此福是智慧方便治取相故。若地前皆名福",
    "T34n1726_001:0882a11": "德，地上皆名智慧，此智慧非福德，福德非智",
    "T34n1726_001:0882a12": "慧。方等般若帶小明大，若帶小，福慧如前四",
    "T34n1726_001:0882a13": "句；明大，福慧如向四句。今此普門名福慧者，",
    "T34n1726_001:0882a14": "福即是慧、慧即是福，福、慧不二，故《大論》云「如",
    "T34n1726_001:0882a15": "是尊妙人則能見般若。」此慧那得無定？得首",
    "T34n1726_001:0882a16": "楞嚴定。何曾無慧？論云「健相三昧，能破彊敵。」",
    "T34n1726_001:0882a17": "《大經》云「佛性者，有五種名：亦名般若、亦名師",
    "T34n1726_001:0882a18": "子吼、亦名首楞嚴、亦名金剛。」佛性等即是定",
    "T34n1726_001:0882a19": "慧具足之名也。非禪不慧、非慧不禪，禪慧不",
    "T34n1726_001:0882a20": "二，不二而二，分門別說作定慧二解，故《釋論》",
    "T34n1726_001:0882a21": "解般若明十八空、解禪定明百八三昧，此是",
    "T34n1726_001:0882a22": "二說，二即不二。料簡真應者，亦有四句之殊，",
    "T34n1726_001:0882a23": "非真非應、應而非真、真而非應、亦真亦應。若",
    "T34n1726_001:0882a24": "非真非應，此就理可解，又就凡夫不見理故，",
    "T34n1726_001:0882a25": "非真無用故非應，此亦可解。應而非真者，外",
    "T34n1726_001:0882a26": "道亦得五通，同他施化，通論亦得，是應而不",
    "T34n1726_001:0882a27": "得名真。真而非應者，二乘人入真斷結，灰身",
    "T34n1726_001:0882a28": "滅智不能起應，此亦是通論其真爾。亦真亦",
    "T34n1726_001:0882a29": "應者，此則別顯中道為真，即真而論用為應，",
    "T34n1726_001:0882b01": "真應不二，不二而二者，故言真應爾。今依文",
    "T34n1726_001:0882b02": "互舉，一往言其真應，前番問答明真身常益，",
    "T34n1726_001:0882b03": "後番問答明應身間益，常間不得相離，二鳥",
    "T34n1726_001:0882b04": "俱游，二往為論，真身亦恒、亦不恒，應身亦間、",
    "T34n1726_001:0882b05": "亦不間。若小乘明義，例如善吉石窟觀空見",
    "T34n1726_001:0882b06": "佛法身，蓮華尼則不見，此豈非小乘中真身",
    "T34n1726_001:0882b07": "恒益、不恒益義？丈六之應亦有見、不見，此豈",
    "T34n1726_001:0882b08": "非應身有間、有不間義？大乘法身亦爾，於理",
    "T34n1726_001:0882b09": "為恒益、於情為不恒益；應身亦爾，此緣滅、彼",
    "T34n1726_001:0882b10": "緣興，無有斷絕是不間義，同質異見是其間",
    "T34n1726_001:0882b11": "義。而今分別，一往前問答屬恒益，後問答屬",
    "T34n1726_001:0882b12": "不恒益也。料簡藥珠二身者，藥有差病拔苦",
    "T34n1726_001:0882b13": "之功，亦有全身增命致寶之用，故經云「若全",
    "T34n1726_001:0882b14": "身命，便為已得玩好之具也。」如意珠王非但",
    "T34n1726_001:0882b15": "雨寶，亦能除病，大施太子入海得珠，還治父",
    "T34n1726_001:0882b16": "母眼，《大品》云「若人眼痛，珠著身上，病即除愈。」",
    "T34n1726_001:0882b17": "故知通具二義。若別據一邊，約除患以譬藥，",
    "T34n1726_001:0882b18": "證樂以況珠爾。料簡冥顯兩益，凡有三十六",
    "T34n1726_001:0882b19": "句。料簡權實二智者，前問答，實智照真而眾",
    "T34n1726_001:0882b20": "生得脫，權智照假而眾生得度。度為度權，亦",
    "T34n1726_001:0882b21": "度於實；脫為脫真，亦脫於假。答此亦具四句，",
    "T34n1726_001:0882b22": "或因真智解脫於權，七難消除，二求願滿是",
    "T34n1726_001:0882b23": "也；或因真智解脫於實，三毒皆離是也；或因",
    "T34n1726_001:0882b24": "權智得度於實，三十三身得度是也；或因權",
    "T34n1726_001:0882b25": "智得度於權，於怖畏急難之中得無畏是也。",
    "T34n1726_001:0882b26": "或二俱度脫、或二俱不度不脫，今依文判，互",
    "T34n1726_001:0882b27": "出一邊，前文脫權、後文度實。料簡本迹者，通",
    "T34n1726_001:0882b28": "論本迹俱能拔苦與樂，故〈壽量〉云「聞佛壽無",
    "T34n1726_001:0882b29": "量，得清淨無漏無量之果報。」即是從本得樂。",
    "T34n1726_001:0882c01": "《請觀音》云「或遊戲地獄，大悲代受苦。」此是從",
    "T34n1726_001:0882c02": "迹拔苦。眾生不達本源，後流轉苦惱，若識本",
    "T34n1726_001:0882c03": "理即於苦而得解脫也。眾生若不見迹中施",
    "T34n1726_001:0882c04": "化，不能三業種福，則無功德之因，焉致樂果？",
    "T34n1726_001:0882c05": "非本無以垂迹，非迹無以顯本，前問答是明",
    "T34n1726_001:0882c06": "迹本，後問答是明本迹。問：本迹與真應云何",
    "T34n1726_001:0882c07": "異？答：真應就一世橫辯，如諸經所明。本迹就",
    "T34n1726_001:0882c08": "三世豎論，如〈壽量〉所說。料簡緣了者，問：緣了",
    "T34n1726_001:0882c09": "既有性德善，亦有性德惡否？答：具。問：闡提與",
    "T34n1726_001:0882c10": "佛斷，何等善惡？答：闡提斷修善盡，但性善在；",
    "T34n1726_001:0882c11": "佛斷修惡盡，但性惡在。問：性德善惡何不可",
    "T34n1726_001:0882c12": "斷？答：性之善惡但是善惡之法門，性不可改，",
    "T34n1726_001:0882c13": "歷三世無誰能毀，復不可斷壞。譬如魔雖燒",
    "T34n1726_001:0882c14": "經，何能令性善法門盡？縱令佛燒惡譜，亦不",
    "T34n1726_001:0882c15": "能令惡法門盡。如秦焚典坑儒，豈能令善惡",
    "T34n1726_001:0882c16": "斷盡耶？問：闡提不斷性善，還能令修善起；佛",
    "T34n1726_001:0882c17": "不斷性惡，還令修惡起耶？答：闡提既不達性",
    "T34n1726_001:0882c18": "善，以不達故還為善所染，修善得起，廣治諸",
    "T34n1726_001:0882c19": "惡。佛雖不斷性惡，而能達於惡，以達惡故於",
    "T34n1726_001:0882c20": "惡自在，故不為惡所染，修惡不得起，故佛永",
    "T34n1726_001:0882c21": "無復惡，以自在故，廣用諸惡法門化度眾生，",
    "T34n1726_001:0882c22": "終日用之、終日不染，不染故不起，那得以闡",
    "T34n1726_001:0882c23": "提為例耶？若闡提能達此善惡，則不復名為",
    "T34n1726_001:0882c24": "一闡提也。若依他人明闡提斷善盡，為阿梨",
    "T34n1726_001:0882c25": "耶識所熏更能起善，梨耶即是無記無明，善",
    "T34n1726_001:0882c26": "惡依持為一切種子，闡提不斷無明無記故",
    "T34n1726_001:0882c27": "還生善。佛斷無記無明盡，無所可熏，故惡不",
    "T34n1726_001:0882c28": "復還生；若欲以惡化物，但作神通變現度眾",
    "T34n1726_001:0882c29": "生爾。問：若佛地斷惡盡，作神通以惡化物者，",
    "T34n1726_001:0883a01": "此作意方能起惡。如人畫諸色像，非是任運，",
    "T34n1726_001:0883a02": "如明鏡不動，色像自形，可是不可思議理能",
    "T34n1726_001:0883a03": "應惡，若作意者與外道何異？今明闡提不斷",
    "T34n1726_001:0883a04": "性德之善，遇緣善發；佛亦不斷性惡，機緣所",
    "T34n1726_001:0883a05": "激，慈力所熏，入阿鼻同一切惡事化眾生。以",
    "T34n1726_001:0883a06": "有性惡故名不斷，無復修惡名不常，若修性",
    "T34n1726_001:0883a07": "俱盡則是斷，不得為不斷不常。闡提亦爾，性",
    "T34n1726_001:0883a08": "善不斷還生善根。如來性惡不斷，還能起惡，",
    "T34n1726_001:0883a09": "雖起於惡，而是解心無染，通達惡際即是實",
    "T34n1726_001:0883a10": "際，能以五逆相而得解脫，亦不縛不脫，行於",
    "T34n1726_001:0883a11": "非道，通達佛道；闡提染而不達，與此為異也。",
    "T34n1726_001:0883a12": "料簡智斷者，此是一法異名，不得相離，如人",
    "T34n1726_001:0883a13": "一體，何故從智拔苦、從斷與樂？然而慧解之",
    "T34n1726_001:0883a14": "心稱智，無縛礙身稱斷。譬如人被縛，運力屬",
    "T34n1726_001:0883a15": "智，肅然附外屬斷；運力屬心，故名智慧莊嚴；",
    "T34n1726_001:0883a16": "附斷體散屬色身，名福德莊嚴。今經文言說",
    "T34n1726_001:0883a17": "不得一時，故互舉智斷。若深得此十義意者，",
    "T34n1726_001:0883a18": "解一千從，廣釋觀世音普門義則不可盡也。",
    "T34n1726_001:0883a19": "第二別釋名者，為二：先明觀世音、次明普門。",
    "T34n1726_001:0883a20": "以何因緣名觀世音？通釋如前；別者則以境",
    "T34n1726_001:0883a21": "智因緣故名觀世音。云何境智？境智有二：一",
    "T34n1726_001:0883a22": "思議境智、二不思議境智。思議境智又二：一",
    "T34n1726_001:0883a23": "約理外、二約理內。理外為四：一天然境智，只",
    "T34n1726_001:0883a24": "問此境為當，由境故境、由智故境；此智為當，",
    "T34n1726_001:0883a25": "由智故智、由境故智。若由境故境，此境是境，",
    "T34n1726_001:0883a26": "境即自生境；若智由智故智，亦是自生智，自",
    "T34n1726_001:0883a27": "生名性自爾，非佛、天、人所作，照與不照恒是",
    "T34n1726_001:0883a28": "境智，故名天然境智。二明相待者，若境不自",
    "T34n1726_001:0883a29": "境，因智故境；智不自智，因境故智，此即他生",
    "T34n1726_001:0883b01": "義。何故爾？境自生境，既稱為自，以境望智，智",
    "T34n1726_001:0883b02": "即是他。今境從智生，豈非他境？智亦如是，故",
    "T34n1726_001:0883b03": "名相待。次明因緣境智者，若境不由智故境，",
    "T34n1726_001:0883b04": "亦不由境故境，智境因緣故境；智亦如是，此",
    "T34n1726_001:0883b05": "即境智因緣共生義。共生有二過，墮自他性",
    "T34n1726_001:0883b06": "中。次絕待明境智者，非境非智而說境智，此",
    "T34n1726_001:0883b07": "即離境離智，無因緣而辯境智者，此是無因",
    "T34n1726_001:0883b08": "緣絕待，從因緣尚不可得，何況無因緣？一往",
    "T34n1726_001:0883b09": "謂絕理而窮之，不成絕待，並是理外行心妄",
    "T34n1726_001:0883b10": "想推計，故《中論》云「諸法不自生，亦不從他生，",
    "T34n1726_001:0883b11": "不共不無因，是故說無生。」那得如前四種計",
    "T34n1726_001:0883b12": "執是實，餘妄語。性實之執，見愛生著，九十八",
    "T34n1726_001:0883b13": "使，苦集浩然，流轉不息，云何執此而生苦集？",
    "T34n1726_001:0883b14": "隨執一種境智謂以為是，隨順讚歎，心則愛",
    "T34n1726_001:0883b15": "著而生歡喜，即是貪使；若人違逆責毀，心則",
    "T34n1726_001:0883b16": "忿怒而生瞋恚，即是瞋使。貪、恚既起，豈非癡",
    "T34n1726_001:0883b17": "使？我解此境智，他所不解，以其所執矜傲於",
    "T34n1726_001:0883b18": "人，豈非慢使？既執此為是，今雖無疑，後當大",
    "T34n1726_001:0883b19": "疑，豈非疑使？我知解此法，法中計我，豈非身",
    "T34n1726_001:0883b20": "見？六十二見隨墮一邊，豈非邊見？如此妄執",
    "T34n1726_001:0883b21": "不當道理，豈非邪見？執此是實，計為涅槃，豈",
    "T34n1726_001:0883b22": "非見取果盜？謂此為道，依之進行，豈非戒取",
    "T34n1726_001:0883b23": "因盜？十使宛然，皆從所執境智上起，將此歷",
    "T34n1726_001:0883b24": "三界四諦則有八十八使，就思惟歷三界則",
    "T34n1726_001:0883b25": "有九十八使，此則集諦結業，顛倒浩然，方招",
    "T34n1726_001:0883b26": "苦果，生死不絕。於其境智不識苦集，何處有",
    "T34n1726_001:0883b27": "道滅？既不識四諦，則破世間、出世間因果，無",
    "T34n1726_001:0883b28": "世、出世法，故無法寶；不識出世果，無佛寶；不",
    "T34n1726_001:0883b29": "識出世因，無僧寶，賢聖之義，一切俱失。若作",
    "T34n1726_001:0883c01": "如此執自生境智者，只是結構生死，增長結",
    "T34n1726_001:0883c02": "業，過患甚多。若非理外境智，更將何等為理",
    "T34n1726_001:0883c03": "外耶？故《大論》云「凡夫三種語，見、慢、名字；聖人，",
    "T34n1726_001:0883c04": "但一種語，名字。」今凡夫見慢取著，謬用佛語，",
    "T34n1726_001:0883c05": "介爾取著，乖理成諍。雖傍經論，引證文字，如",
    "T34n1726_001:0883c06": "蟲蝕木，偶得成字；尋其內心，實不能解是字",
    "T34n1726_001:0883c07": "非字，口言境智，不解境智，以不解故，如服甘",
    "T34n1726_001:0883c08": "露，則以境智起見，傷命早夭，故為龍樹所破，",
    "T34n1726_001:0883c09": "今不取此為境智以釋觀世音。自生境智既",
    "T34n1726_001:0883c10": "爾，餘三句亦然。二明思議理內境智者，亦作",
    "T34n1726_001:0883c11": "上四門，名字雖同，觀智淳熟，不生執見，畢故",
    "T34n1726_001:0883c12": "不造新，成方便道，發生煖頂乃至十六心眼",
    "T34n1726_001:0883c13": "智明覺，豁然得悟，破諸見惑，與理相應。譬如",
    "T34n1726_001:0883c14": "盲人金󰝨抉膜，灼然不謬，此之真觀名之為",
    "T34n1726_001:0883c15": "智，所照之理名之為境，以發無漏故稱理內",
    "T34n1726_001:0883c16": "境智；雖見此理，終是作意入真，故名思議境",
    "T34n1726_001:0883c17": "智也。今明觀世音，亦不從此境智因緣得名",
    "T34n1726_001:0883c18": "也。次明不思議境智者，若自他共無因等四",
    "T34n1726_001:0883c19": "句俱非境智者，今諸經論所明，或從自生、他生、",
    "T34n1726_001:0883c20": "共生、無因等，若不爾者，云何辯境智耶？答：經",
    "T34n1726_001:0883c21": "中所明，皆是四悉檀赴緣，假名字說，無四性",
    "T34n1726_001:0883c22": "執。若人樂聞自生境智，即說境是自境、智是",
    "T34n1726_001:0883c23": "自智，以赴其欣欲之心；或時宜聞自境、自智，",
    "T34n1726_001:0883c24": "聞必生善；或時對治，說自生境智，說必破惑；",
    "T34n1726_001:0883c25": "有時說此，令即悟道。若無四悉檀益，諸佛如",
    "T34n1726_001:0883c26": "來不空說法，雖作四說，無四種執，無執故無",
    "T34n1726_001:0883c27": "見愛，眾生聞者如快馬見鞭影，即破惑入道，",
    "T34n1726_001:0883c28": "故名為智，此智所照名之為境。如是通達則",
    "T34n1726_001:0883c29": "識苦集道滅，三寶四諦宛然具足。若以智照",
    "T34n1726_001:0884a01": "境，入空取證，成真諦理內思議境智，如前說。",
    "T34n1726_001:0884a02": "若不以果為證，知此境智但有名字，名為境",
    "T34n1726_001:0884a03": "智。是字不在內、外、中間，是字不住亦不不住，",
    "T34n1726_001:0884a04": "是字無所有故。雖作四句明境智，實不分別",
    "T34n1726_001:0884a05": "四句境智；雖作四句聞境智，實不得四句境",
    "T34n1726_001:0884a06": "智；雖體達四句境智，實不作四句思量境智。",
    "T34n1726_001:0884a07": "言語道斷，心行處滅，不可四句思惟圖度，故",
    "T34n1726_001:0884a08": "名不思議境智。《金光明》云「不思議智照不思",
    "T34n1726_001:0884a09": "議智境。」此具如《大本玄義》境智妙中廣說。龍",
    "T34n1726_001:0884a10": "樹先破一異時方，然後釋如是我聞等義，今",
    "T34n1726_001:0884a11": "類此先破理外境智，後明不思議四悉檀，悉",
    "T34n1726_001:0884a12": "檀義如《大本玄義》。夫依名字為便，應先明觀",
    "T34n1726_001:0884a13": "智，次辯世境之音；若解義為便，前明世境，次",
    "T34n1726_001:0884a14": "辯觀智。如先有境可得論觀，若未有境，何所",
    "T34n1726_001:0884a15": "可觀？譬如境鼓後方映擊，今從義便，先明世",
    "T34n1726_001:0884a16": "音，後論觀智也。世者為三：一五陰世間、二眾",
    "T34n1726_001:0884a17": "生世間、三國土世間。既有實法，即有假人，假",
    "T34n1726_001:0884a18": "實正成即有依報，故名三種世間也。世是隔",
    "T34n1726_001:0884a19": "別，即十法界之世，亦是十種五陰、十種假名、",
    "T34n1726_001:0884a20": "十種依報，隔別不同，故名為世也。間是間",
    "T34n1726_001:0884a21": "差，三十種世間差別，不相謬亂，故名為間。各",
    "T34n1726_001:0884a22": "各有因、各各有果，故名為法。各各有界畔分",
    "T34n1726_001:0884a23": "齊，故名為界。今就一法界復有十法，所謂如",
    "T34n1726_001:0884a24": "是相性究竟等，十界即有百法，十界相互則",
    "T34n1726_001:0884a25": "有千法，如是等法皆是因緣生法，六道是惑",
    "T34n1726_001:0884a26": "因緣法、四聖是解因緣法。《大經》云「無漏亦有",
    "T34n1726_001:0884a27": "因緣，因滅無明即是三菩提燈。」是諸因緣法",
    "T34n1726_001:0884a28": "即是三諦，「因緣所生法，我說即是空，亦名為",
    "T34n1726_001:0884a29": "假名，亦名中道義」，故明十種法界、三十種世",
    "T34n1726_001:0884b01": "間即是所觀之境也。此境復為二：所謂自、他。",
    "T34n1726_001:0884b02": "他者，謂眾生、佛；自者，即心而具。如《華嚴》云「心",
    "T34n1726_001:0884b03": "如工畫師，造種種五陰，一切世間中，莫不由",
    "T34n1726_001:0884b04": "心造。」問：自、他那得各具十法界？答：觀身實相，",
    "T34n1726_001:0884b05": "觀佛亦然，《華嚴》云「心然佛亦然，心、佛及眾生，",
    "T34n1726_001:0884b06": "是三無差別」，豈不各各具三諦境耶？音者，即",
    "T34n1726_001:0884b07": "十法界口業之機也。界既不同，音亦有異。問",
    "T34n1726_001:0884b08": "眾生各有三業，何意但觀音然？通論皆得。常",
    "T34n1726_001:0884b09": "念恭敬，得離三毒，即是觀世音；禮拜供養，所",
    "T34n1726_001:0884b10": "求願滿，即是觀世身。而今但言觀世音者，舊",
    "T34n1726_001:0884b11": "釋此義為六：一趣立者，諸名不可累出，舉一",
    "T34n1726_001:0884b12": "趣以標名，「若稱為觀世身者」已，復還問此言",
    "T34n1726_001:0884b13": "「何意不名觀世音」，此則非問。二隨俗者，釋迦",
    "T34n1726_001:0884b14": "所說以音聲為佛事，故言觀世音，若遊諸國",
    "T34n1726_001:0884b15": "土隨彼所宜。三互舉者，能觀所觀，所觀即眾",
    "T34n1726_001:0884b16": "生色心也，今從能觀故但言觀。能聞所聞，能",
    "T34n1726_001:0884b17": "聞是聖人耳識，所聞是眾生音聲，今取所聞",
    "T34n1726_001:0884b18": "之音聲。舉所聞得能聞，舉能觀得所觀，從此",
    "T34n1726_001:0884b19": "為名故言觀世音。舊問：能所既爾，何不取所",
    "T34n1726_001:0884b20": "觀之色心、能聞之耳識以標名稱，為聞色心",
    "T34n1726_001:0884b21": "菩薩耶？舊答云：菩薩一觀於色心，此是應廣；",
    "T34n1726_001:0884b22": "眾生之一音，此是機狹。若從難者，則機有兩",
    "T34n1726_001:0884b23": "字，應但一字，便是應狹機廣，故不如所難。今",
    "T34n1726_001:0884b24": "更作難，此語應從義理，那得逐字？菩薩以能",
    "T34n1726_001:0884b25": "觀色心，何意不能觀音聲？眾生何意但以聲",
    "T34n1726_001:0884b26": "感色，心不能感耶？若其俱感、俱應，此逐字為",
    "T34n1726_001:0884b27": "觀，則感應齊等，若為判其廣狹？今不作此明，",
    "T34n1726_001:0884b28": "互舉凡聖感應皆通三業，而聖人與意、凡夫",
    "T34n1726_001:0884b29": "與聲，故言觀世音爾。四義攝者，如發聲必先",
    "T34n1726_001:0884c01": "假意，氣觸脣口，其音能出；口業若成，則攝得",
    "T34n1726_001:0884c02": "身意。若觀於口業，亦攝得身意，觀餘不爾，故",
    "T34n1726_001:0884c03": "言義攝。五隱顯者，身雖禮拜、意雖存想，未知",
    "T34n1726_001:0884c04": "歸趣何等？故名隱。若口音宣暢，事義則彰，故",
    "T34n1726_001:0884c05": "名顯。舉顯沒隱，故言觀世音。六難易者，臨危",
    "T34n1726_001:0884c06": "在厄，意則十念難成，身則拜跪遲鈍，口唱為",
    "T34n1726_001:0884c07": "急故成機，從易受名也。又，第六為有緣，觀音",
    "T34n1726_001:0884c08": "昔為凡夫，居茲忍界，見苦發誓；今生西方，多",
    "T34n1726_001:0884c09": "還此土，既有誓緣，急須稱名。今明若如前六",
    "T34n1726_001:0884c10": "義，皆遍有所舉。若依《釋論》其義即圓。何以故？",
    "T34n1726_001:0884c11": "出入息是身行、覺觀是口行、受為心行，心覺",
    "T34n1726_001:0884c12": "觀故尚具三業，何況發音成聲而不備三業",
    "T34n1726_001:0884c13": "耶？但舉一觀即備三應、但舉一音即備三機，",
    "T34n1726_001:0884c14": "而凡情謂聲彊智利，逐物標名；圓義往推，悉",
    "T34n1726_001:0884c15": "皆具足。",
    "T34n1726_001:0884c16": "觀音玄義卷上"
}