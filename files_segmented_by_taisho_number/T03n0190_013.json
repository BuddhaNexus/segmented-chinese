{
    "T03n0190_013:0710a21": "佛本行集經卷第十三",
    "T03n0190_013:0710a23": "隋天竺三藏闍那崛多譯",
    "T03n0190_013:0710a24": "捔術爭婚品下",
    "T03n0190_013:0710a25": "「爾時，太子報頞誰那大算師言：『汝等諦聽！其",
    "T03n0190_013:0710a26": "一由旬，微塵多少，漸漸積滿一阿芻婆，如是",
    "T03n0190_013:0710a27": "更復一那由他，更復二十億那由他百千，復",
    "T03n0190_013:0710a28": "六十億百千，復三十二億，復五百千，復一百",
    "T03n0190_013:0710a29": "千。如是等數，微塵多少，總計足滿此一由旬。",
    "T03n0190_013:0710b01": "如是次第，展轉而數由旬大小。此閻浮提，縱",
    "T03n0190_013:0710b02": "廣正等，七千由旬；西瞿耶尼，八千由旬；東弗",
    "T03n0190_013:0710b03": "婆提，九千由旬；北欝單越，十千由旬。是一三",
    "T03n0190_013:0710b04": "千大千世界由旬之數。縱廣如是，次第大小，",
    "T03n0190_013:0710b05": "依此由旬，如是計取，若干百由旬，若干千由",
    "T03n0190_013:0710b06": "旬，若干百千由旬，其一由旬，復有若干微塵",
    "T03n0190_013:0710b07": "之數，總計可得。所以者何？此之計數，過一切",
    "T03n0190_013:0710b08": "數，故名算計，不可數得、不可計知，諸微塵",
    "T03n0190_013:0710b09": "等，三千大千世界之內，所有之者。』",
    "T03n0190_013:0710b10": "「時頞誰那大算計師，及諸釋種一切宗族，生",
    "T03n0190_013:0710b11": "大歡喜，踊躍無量，遍滿其體，不能自勝，身上",
    "T03n0190_013:0710b12": "唯留一箇單衣，餘衣悉解，以施太子。復脫無",
    "T03n0190_013:0710b13": "量無邊瓔珞，散施太子，而讚歎言：『善哉善哉！",
    "T03n0190_013:0710b14": "太子甚深，快知快解。如是次第，於算計中，太",
    "T03n0190_013:0710b15": "子復勝。所謂書數智計淵玄，太子無比。』彼等",
    "T03n0190_013:0710b16": "諸釋，而作是言：『我等已知，今此太子，於書算",
    "T03n0190_013:0710b17": "中，最勝無比。其次戎仗兵法須試，是誰最勝？",
    "T03n0190_013:0710b18": "是誰最勝？』",
    "T03n0190_013:0710b19": "「爾時彼諸釋種宗族，推其姓中一大臣名娑",
    "T03n0190_013:0710b20": "呵提婆，置為證察，而白之言：『大德和上！願",
    "T03n0190_013:0710b21": "好用心，觀何童子武技之中誰最勝妙？所謂",
    "T03n0190_013:0710b22": "不空，及聞聲等，射遠射剛，挽強牽臂。』",
    "T03n0190_013:0710b23": "「爾時戲場為阿難陀童子，置立安施鐵鼓，去",
    "T03n0190_013:0710b24": "於射所二拘盧奢，以為其表；提婆達多童子",
    "T03n0190_013:0710b25": "所射，安置鐵鼓四拘盧奢；乃至為於難陀童",
    "T03n0190_013:0710b26": "子，安置鐵鼓六拘盧奢；為於大臣婆私吒氏",
    "T03n0190_013:0710b27": "摩訶那摩，安置鐵鼓八拘盧奢。如是次第，自",
    "T03n0190_013:0710b28": "餘童子，各各相去，隨遠及近，安置射表；為於",
    "T03n0190_013:0710b29": "悉達太子，安置十拘盧奢，牢剛鐵鼓以為射",
    "T03n0190_013:0710c01": "表。",
    "T03n0190_013:0710c02": "「時阿難陀彎弓射彼二拘盧奢所置鐵鼓纔得",
    "T03n0190_013:0710c03": "中及，以外更遠則不能過。提婆達多童子",
    "T03n0190_013:0710c04": "所射四拘盧奢安置之鼓，射而即著，更不能",
    "T03n0190_013:0710c05": "過。",
    "T03n0190_013:0710c06": "「摩訶那摩大臣所射八拘盧奢鐵鼓得著，遠",
    "T03n0190_013:0710c07": "不能過。是諸釋子，各各所立鐵鼓遠近悉皆",
    "T03n0190_013:0710c08": "射著，其分已外不能越過。",
    "T03n0190_013:0710c09": "「爾時次第至悉達多太子欲射，有司進上所",
    "T03n0190_013:0710c10": "奉之弓，太子暫欲以手施張，按弓強弱，拼弦",
    "T03n0190_013:0710c11": "牢靳，其弓及弦應時碎斷。悉達太子即便問",
    "T03n0190_013:0710c12": "言：『此之城內，誰有好弓，堪我牽挽，禁我氣",
    "T03n0190_013:0710c13": "力？』時淨飯王心懷歡喜，即報言：『有。』太子問言：",
    "T03n0190_013:0710c14": "『大王言有，今在何處？』王報太子：『汝之祖父，名",
    "T03n0190_013:0710c15": "師子頰，彼有一弓，見在天寺，常以香花，而供",
    "T03n0190_013:0710c16": "養之。然其彼弓，一切城內釋種眷屬，乃至不",
    "T03n0190_013:0710c17": "能施張彼弓，况復牽挽？』太子語言：『大王！速疾",
    "T03n0190_013:0710c18": "遣取弓來。』是時使人，將彼弓來，既至眾中先",
    "T03n0190_013:0710c19": "持授於一切釋種諸童子輩，所執之者，不能",
    "T03n0190_013:0710c20": "施張，況復欲挽？其後次將付與摩訶摩那大",
    "T03n0190_013:0710c21": "臣，時彼大臣盡其所有一切身力，不能施張",
    "T03n0190_013:0710c22": "彼弓之弦，況復牽挽？然後乃將奉進太子。太",
    "T03n0190_013:0710c23": "子執已，安坐不搖，微用少力，不動身體，左手",
    "T03n0190_013:0710c24": "執弓，右手捋弦，以指纔挽，而拼作聲。彼聲",
    "T03n0190_013:0710c25": "遍滿迦毘羅城，城內所有一切人民，悉皆恐",
    "T03n0190_013:0710c26": "怖，各各問言：『此是何聲？』或復有人，從他聞",
    "T03n0190_013:0710c27": "言：『悉達太子取其祖父師子頰王所用之弓，",
    "T03n0190_013:0710c28": "而暫施張牽挽作聲。為此因緣，淨飯大王將",
    "T03n0190_013:0710c29": "於無量無邊諸物，用供太子。』是時太子施張",
    "T03n0190_013:0711a01": "彼弓右手執箭，出現如是微妙身力，牽挽彼",
    "T03n0190_013:0711a02": "箭，平胸而射，過阿難陀及提婆達乃至大臣",
    "T03n0190_013:0711a03": "摩訶那摩三人等鼓，其箭射逮十拘盧奢所",
    "T03n0190_013:0711a04": "安置處，皆悉洞過，沒於虛空。爾時，諸天在於",
    "T03n0190_013:0711a05": "虛空，而說偈言：",
    "T03n0190_013:0711a06": "「『如是最勝善地中，　　坐於往昔諸佛座，",
    "T03n0190_013:0711a07": "摩伽陀國人民眾，　　今覩利箭善勝弓。",
    "T03n0190_013:0711a08": "六度成就智慧力，　　降伏一切諸怨敵，",
    "T03n0190_013:0711a09": "天魔煩惱及陰等，　　當得常樂我淨因。",
    "T03n0190_013:0711a10": "不退菩提真實道，　　永斷生死苦根栽，",
    "T03n0190_013:0711a11": "病老憂畏悉蠲除，　　證彼涅槃微妙智。』",
    "T03n0190_013:0711a12": "「爾時諸天說是偈已，各將種種天妙雜花，散",
    "T03n0190_013:0711a13": "太子上，散已忽然沒身不現。是時太子所射",
    "T03n0190_013:0711a14": "之箭，天主帝釋從虛空中，秉執將向三十三",
    "T03n0190_013:0711a15": "天。至天上已，為此箭故，於彼天中，建立箭",
    "T03n0190_013:0711a16": "節，常以吉日，諸天聚集，以諸香華，供養此",
    "T03n0190_013:0711a17": "箭。乃至於今，諸天猶有此箭節日。",
    "T03n0190_013:0711a18": "「爾時釋種諸眷屬等，復作是言：『悉達太子射",
    "T03n0190_013:0711a19": "技最遠，已勝眾人。今更須試射䩕之物，是",
    "T03n0190_013:0711a20": "誰能過？』是時彼地，相去不遠，自然而有多羅",
    "T03n0190_013:0711a21": "樹行。其中或有諸釋童子用一箭射，即穿過",
    "T03n0190_013:0711a22": "於一多羅樹，或有穿過二多羅樹，或三或四",
    "T03n0190_013:0711a23": "及過五者；是時太子，執箭一射，即便穿過七",
    "T03n0190_013:0711a24": "多羅樹，彼箭穿七多羅樹已，箭便墮地碎為",
    "T03n0190_013:0711a25": "百段。時諸釋種，復更別立鐵猪之形，其內或",
    "T03n0190_013:0711a26": "有釋種童子，執箭射一鐵猪形過，或二三四",
    "T03n0190_013:0711a27": "及過五者；太子執箭一射，便穿七鐵猪過。七",
    "T03n0190_013:0711a28": "猪過已，彼箭入地，至於黃泉，其箭所穿，入地",
    "T03n0190_013:0711a29": "之處，即成一井，於今人民，常稱箭井。時諸釋",
    "T03n0190_013:0711b01": "族，復更立於七口鐵甕，滿中盛水，其中或有",
    "T03n0190_013:0711b02": "釋種童子，熟燒箭鏃極令猛赤，而用射於",
    "T03n0190_013:0711b03": "一鐵甕徹，或二或三止至四五；太子執彼燒",
    "T03n0190_013:0711b04": "熱赤箭，一射便過七鐵水甕，去甕不遠，即有",
    "T03n0190_013:0711b05": "一大娑羅樹林，其箭過已，悉燒彼林，一時蕩",
    "T03n0190_013:0711b06": "盡。時諸釋族復作是言：『射䩕技能，太子已",
    "T03n0190_013:0711b07": "勝。今復試斫，須一下斷。』其中或有諸釋種子，",
    "T03n0190_013:0711b08": "手執利劒，一下斫一多羅樹斷，或二或三，乃",
    "T03n0190_013:0711b09": "至四五；太子之手執於劒已，一下斫七多羅",
    "T03n0190_013:0711b10": "樹斷，而彼七根多羅之樹，雖復被斫，其樹不",
    "T03n0190_013:0711b11": "倒。彼諸釋種作如是言：『太子不能斫一樹",
    "T03n0190_013:0711b12": "徹。』是時色界淨居諸天，即便化作大猛威風，",
    "T03n0190_013:0711b13": "吹彼樹倒。其次難陀，將一束竹來太子前，其",
    "T03n0190_013:0711b14": "內密置按摩所用鐵棒著中，以奉太子。太子",
    "T03n0190_013:0711b15": "見此一束之竹，不謂其間有於鐵棒，不用多",
    "T03n0190_013:0711b16": "力，左手執劒，一下釤斷，譬如壯士手執利刀",
    "T03n0190_013:0711b17": "斫一莖竹，或斫一箭。如是如是，太子釤彼按",
    "T03n0190_013:0711b18": "摩鐵棒，謂言竹束，左手執劒，不用多力，一下",
    "T03n0190_013:0711b19": "斬斫，隨時徹過。時諸釋種復作是言：『已試斬",
    "T03n0190_013:0711b20": "斫，太子最勝。今復更須作諸象技跳擲上",
    "T03n0190_013:0711b21": "下，誰復為能？』其中復有諸釋童子，從象鼻前，",
    "T03n0190_013:0711b22": "跳上象背；或有童子，從脚跳上；或有童子，",
    "T03n0190_013:0711b23": "從尾跳上。其跳上時，或手執持麁大鐵棒，或",
    "T03n0190_013:0711b24": "執鐵輪，或執鐵排，或執戟槊，或執長刀；左",
    "T03n0190_013:0711b25": "執跳上，上已右接，即以擲地。太子跳時偝立",
    "T03n0190_013:0711b26": "却走，脚蹋象牙，上於象頂，左手執持種種諸",
    "T03n0190_013:0711b27": "器，或棒或輪，或棑或槊，及以長刀，左執右",
    "T03n0190_013:0711b28": "擲，右執左擲，而投於地。諸釋種族，既不能",
    "T03n0190_013:0711b29": "及，復作是言：『今須馬上，更共相試。』其中或有",
    "T03n0190_013:0711c01": "釋種童子，手執槊騰或執箭跳，從於一馬，",
    "T03n0190_013:0711c02": "騎第二馬，槃槊弄刀；或復以箭，射於指環，或",
    "T03n0190_013:0711c03": "有遇中，或不著者；或有釋子，跳過二馬，騎第",
    "T03n0190_013:0711c04": "三馬，乃至射著及以不著；或跳三馬，跳已",
    "T03n0190_013:0711c05": "即便騎第四馬，射著不著；或跳四馬，騎第五",
    "T03n0190_013:0711c06": "馬，及著不著。太子是時，手執於槊，或執弓",
    "T03n0190_013:0711c07": "箭，跳過六馬，騎第七馬，箭射乃至頭髮毛端，",
    "T03n0190_013:0711c08": "皆悉得著。如是次第，或於車上，示現輕便，或",
    "T03n0190_013:0711c09": "現筋陡。「如是種種，或試音聲，或試歌舞，或",
    "T03n0190_013:0711c10": "試相嘲，或試漫話戲謔言談，或試染衣，或造",
    "T03n0190_013:0711c11": "珍寶及真珠等，或畫草葉，和合雜香，博弈",
    "T03n0190_013:0711c12": "摴蒱，圍碁雙六，握槊投壺，擲絕跳坑，種",
    "T03n0190_013:0711c13": "種諸技，皆悉備現。如是技能，所試之者，",
    "T03n0190_013:0711c14": "而一切處，太子皆勝。時諸釋種復作是言：『我",
    "T03n0190_013:0711c15": "等今知，悉達太子，一切技能，悉皆精勝。今",
    "T03n0190_013:0711c16": "須相撲，得知誰能。』是時太子却坐一面，其諸",
    "T03n0190_013:0711c17": "釋種一切童子，雙雙而出，各各相撲，如是次",
    "T03n0190_013:0711c18": "第，三十二𤳖。諸童子等，相撲各休，却住一",
    "T03n0190_013:0711c19": "面。次阿難陀忽前著來，對於太子，欲共相撲，",
    "T03n0190_013:0711c20": "太子始欲手執難陀，太子身力及威德力，而",
    "T03n0190_013:0711c21": "彼不禁，即便倒地。其後次至提婆達多童子",
    "T03n0190_013:0711c22": "前行，以貢高心我慢之心，不曾比數悉達太",
    "T03n0190_013:0711c23": "子，欲共太子捔競威力，欲共太子一種齊等，",
    "T03n0190_013:0711c24": "挺身起出，巡彼戲場，面向太子，疾走而來，欲",
    "T03n0190_013:0711c25": "撲太子。",
    "T03n0190_013:0711c26": "「爾時太子不急不緩，安詳用心，右手執持",
    "T03n0190_013:0711c27": "提婆達多童子而行，擎舉其身，足不著地，三",
    "T03n0190_013:0711c28": "繞試場，三於空旋。為欲降伏其貢高故，不生",
    "T03n0190_013:0711c29": "害心，起於慈悲，安徐而撲臥於地上，使其身",
    "T03n0190_013:0712a01": "體不損不傷。太子復言：『咄汝等輩！不假人人",
    "T03n0190_013:0712a02": "共我相撲，饒汝一切一時盡來共我相撲。』爾",
    "T03n0190_013:0712a03": "時彼諸釋種童子，一切皆起憍慢之心，並各",
    "T03n0190_013:0712a04": "奔來，走向太子而欲撲之。是諸童子各以手",
    "T03n0190_013:0712a05": "觸，彼等以是太子身力復威德力，各各不",
    "T03n0190_013:0712a06": "禁，皆悉倒地。爾時，彼釋一切，皆生奇特之心，",
    "T03n0190_013:0712a07": "各相謂言：『希有希有！從生已來不曾學習，",
    "T03n0190_013:0712a08": "今日乃出於如是等種種諸技。』時彼場內所",
    "T03n0190_013:0712a09": "有人民，觀看之者，悉唱呼呼叫喚之聲，或出",
    "T03n0190_013:0712a10": "種種諸異音聲，弄珠瓔珞及衣服等。於上虛",
    "T03n0190_013:0712a11": "空無量諸天，同以一音而說偈言：",
    "T03n0190_013:0712a12": "「『十方一切世界中，　　所有勇健諸力士，",
    "T03n0190_013:0712a13": "悉皆力敵如調達，　　不及太子聖一毛。",
    "T03n0190_013:0712a14": "大人威德力無邊，　　暫以手觸皆倒地，",
    "T03n0190_013:0712a15": "聖者威神力廣大，　　汝等云何欲比方？",
    "T03n0190_013:0712a16": "假使不動須彌山，　　大小鐵圍甚牢固，",
    "T03n0190_013:0712a17": "并及十方諸山等，　　一觸能碎如微塵。",
    "T03n0190_013:0712a18": "鐵等強䩕金剛珠，　　及以諸餘一切寶，",
    "T03n0190_013:0712a19": "大智力能末如粉，　　况復撲此少力人？』",
    "T03n0190_013:0712a20": "「爾時諸天說此偈已，將種種華散太子上，於",
    "T03n0190_013:0712a21": "虛空中隱身不現。如是次第，悉達太子一切",
    "T03n0190_013:0712a22": "處勝。時淨飯王知其太子所有技能，皆悉勝",
    "T03n0190_013:0712a23": "彼一切諸人，自眼既見，心復證知，踊躍喜",
    "T03n0190_013:0712a24": "歡遍滿其體，心意適悅，不能自勝。以尊上",
    "T03n0190_013:0712a25": "心，勅喚白象瓔珞莊嚴辦具悉竟，而作是",
    "T03n0190_013:0712a26": "言：『我息太子，乘此白象，將入城內。』彼大白",
    "T03n0190_013:0712a27": "象，擬太子乘，從城門出。是時提婆達多童子",
    "T03n0190_013:0712a28": "城外而入，見此白象，而問人言：『此象誰許？欲",
    "T03n0190_013:0712a29": "將何處？』其人報言：『欲將出城擬悉達乘，欲入",
    "T03n0190_013:0712b01": "城內。』時提婆達多以釋意氣種姓尊豪，我慢",
    "T03n0190_013:0712b02": "興盛，倚身力強，縱逸放蕩，無諸忌憚，兼復",
    "T03n0190_013:0712b03": "妬嫉，於彼象前，少許地走，便以左手，執於",
    "T03n0190_013:0712b04": "象鼻，右手築額，一下倒地，宛轉三匝，遂即命",
    "T03n0190_013:0712b05": "終。白象臥地，塞彼城門眾人往來，不通出入",
    "T03n0190_013:0712b06": "道路填咽。調達過已，於後又復有童子至，名",
    "T03n0190_013:0712b07": "曰難陀，相續而來，欲入城內。見此白象臥在",
    "T03n0190_013:0712b08": "城門，死已大身塞於道路，諸人民過不能得",
    "T03n0190_013:0712b09": "行。即問諸人：『誰作是事？』人輩答言：『此大白",
    "T03n0190_013:0712b10": "象，為於提婆達多所殺，左手執鼻，右手築額，",
    "T03n0190_013:0712b11": "一下倒地，三旋命終。』難陀思惟：『提婆達多童",
    "T03n0190_013:0712b12": "子試其自身之力，以殺白象，但此象身，極大",
    "T03n0190_013:0712b13": "極麤，污泥城門，妨人出入。』即以右手，執彼",
    "T03n0190_013:0712b14": "象尾，牽取離門，可七步許。其難陀後次太子",
    "T03n0190_013:0712b15": "來，欲入城內，見此白象在於城門，見已借問",
    "T03n0190_013:0712b16": "諸行人言：『誰殺是象？』眾人報言：『提婆達多一",
    "T03n0190_013:0712b17": "築而殺。』太子即言：『提婆達多此為不善，何故",
    "T03n0190_013:0712b18": "殺也？』太子復問：『誰牽離門？』眾人復言：『難陀",
    "T03n0190_013:0712b19": "童子以其右手，執彼象尾，而牽離門，至於七",
    "T03n0190_013:0712b20": "步。』太子復言：『善哉難陀！作事善也。』太子思",
    "T03n0190_013:0712b21": "惟：『彼等二人雖能示現其自氣力，但此象身，",
    "T03n0190_013:0712b22": "甚大麤壯，於後壞爛，臭熏此城。』作於如是思",
    "T03n0190_013:0712b23": "惟訖已，左手舉象，以右手承，從於空中，擲",
    "T03n0190_013:0712b24": "置城外，越七重牆，度七重塹，既擲過已，離",
    "T03n0190_013:0712b25": "城可有一拘盧奢，而象墜地，即成大坑。乃至",
    "T03n0190_013:0712b26": "今者，諸人相傳，詺於此處為象墮坑，即此是",
    "T03n0190_013:0712b27": "也。爾時，無量無邊百千諸眾生等，一時唱言：",
    "T03n0190_013:0712b28": "『希有希有！如是之事，甚大可怪！』各各皆唱：",
    "T03n0190_013:0712b29": "『善哉善哉！大人大士！希有希奇！未曾聞見。』",
    "T03n0190_013:0712c01": "而說偈言：",
    "T03n0190_013:0712c02": "「『調達築殺白象已，　　難陀七步牽離門，",
    "T03n0190_013:0712c03": "太子手擎在虛空，　　如以土塊擲城外。』",
    "T03n0190_013:0712c04": "「爾時大臣摩訶那摩，見於太子一切技藝、",
    "T03n0190_013:0712c05": "勝妙智能最為上首，而作是言：『唯願太子！受",
    "T03n0190_013:0712c06": "我懺悔。我於先時，謂言太子不解多種技巧",
    "T03n0190_013:0712c07": "藝能，令我心疑不嫁女與。我今已知，願受我",
    "T03n0190_013:0712c08": "女，用以為妃。』爾時，太子占良善日及吉宿時，",
    "T03n0190_013:0712c09": "稱自家資而辦具度，持大王勢、將大王威，而",
    "T03n0190_013:0712c10": "用迎納耶輸陀羅，以諸瓔珞，莊嚴其身。又復",
    "T03n0190_013:0712c11": "共於五百婇女，相隨而往，迎取入宮，共相娛",
    "T03n0190_013:0712c12": "樂，受五欲樂。是故偈言：",
    "T03n0190_013:0712c13": "「『耶輸陀羅大臣女，　　名聞蓋國遠近知，",
    "T03n0190_013:0712c14": "占卜吉日取為妃，　　迎將來入宮殿內。",
    "T03n0190_013:0712c15": "太子共其受慾樂，　　歡娛縱逸不知厭，",
    "T03n0190_013:0712c16": "猶如天主憍尸迦，　　共彼舍脂夫人戲。』」",
    "T03n0190_013:0712c17": "爾時，世尊得成道已，尊者優陀夷白佛言：「世",
    "T03n0190_013:0712c18": "尊如來！云何往昔之時，初欲納於耶輸陀羅，",
    "T03n0190_013:0712c19": "不以其生大家故取，不以種姓大故而取，不",
    "T03n0190_013:0712c20": "以富貴多財故取，不以端正華色故取，唯出",
    "T03n0190_013:0712c21": "技藝，而取得彼耶輸陀羅，用以為妃？」是時佛",
    "T03n0190_013:0712c22": "答優陀夷言：「汝優陀夷！至心善聽。非但今日",
    "T03n0190_013:0712c23": "耶輸陀羅我取之時，不以大姓尊豪故取，乃",
    "T03n0190_013:0712c24": "至不為端正故取，唯用技藝而取得之，往",
    "T03n0190_013:0712c25": "昔亦然。」優陀夷言：「世尊！此事云何？願為說",
    "T03n0190_013:0712c26": "之。」爾時，佛告優陀夷言：「我念往昔，過於無量",
    "T03n0190_013:0712c27": "無邊世時，波羅㮈城有一工巧鐵作之師，",
    "T03n0190_013:0712c28": "其有一女，端嚴可喜，身體正等，面目廣平，",
    "T03n0190_013:0712c29": "世所少雙，多人敬愛。爾時，彼國波羅㮈城，",
    "T03n0190_013:0713a01": "有一長者，其子可喜端正，如前所說無異。",
    "T03n0190_013:0713a02": "而於一時，其長者子，見彼工巧鐵師之女，在",
    "T03n0190_013:0713a03": "於樓上窓內現面，向外觀看。彼長者子，見此",
    "T03n0190_013:0713a04": "女已，即生愛心。彼長者子，私心之中，記此女",
    "T03n0190_013:0713a05": "已，速往歸家，告其父母，作如是言：『某工巧",
    "T03n0190_013:0713a06": "家，有於一女，我意貪愛，欲取為妻。』彼子父母",
    "T03n0190_013:0713a07": "報其兒言：『汝今不須取此工巧鐵師之女污",
    "T03n0190_013:0713a08": "辱我門，我當別覓長者之女，或大臣女，或居",
    "T03n0190_013:0713a09": "士女，與汝為妻。』彼長者子作如是言：『我永",
    "T03n0190_013:0713a10": "不用餘人之女以為我妻，我意唯欲取此工",
    "T03n0190_013:0713a11": "巧鐵師之女，我若不得此女為妻，必自害身",
    "T03n0190_013:0713a12": "終不用活。』時長者子父母心愁，畏兒沒命，即",
    "T03n0190_013:0713a13": "喚於彼工巧鐵師，來至其家，而語之言：『汝所",
    "T03n0190_013:0713a14": "有女，今可嫁與我子為妻。』工巧鐵師作如是",
    "T03n0190_013:0713a15": "言：『我今不與非工巧者共作婚姻。』其長者子",
    "T03n0190_013:0713a16": "父母答言：『仁者何用工巧之人共作婚為？莫",
    "T03n0190_013:0713a17": "愁汝女飢寒辛苦不豐衣食。』鐵師復言：『雖知",
    "T03n0190_013:0713a18": "如是，但我今覓同類之人，若解工巧，我與彼",
    "T03n0190_013:0713a19": "女；假令無大資財之具，但取彼有工巧之",
    "T03n0190_013:0713a20": "技，隨家所辦，我即當與。』時長者子父母，聞",
    "T03n0190_013:0713a21": "彼如是言已，即語其子，如前所說。時長者子，",
    "T03n0190_013:0713a22": "既共彼女心意相當，兼復足解工巧之事，精",
    "T03n0190_013:0713a23": "心細意，快便作針，即於別時，造作多針，以",
    "T03n0190_013:0713a24": "油脂洗，善好明淨，作一大束，置竹筒中，詣",
    "T03n0190_013:0713a25": "向工巧鐵師之家。到近巷已，在於道頭，唱此",
    "T03n0190_013:0713a26": "偈頌，以賣其針偈言：",
    "T03n0190_013:0713a27": "「『不澀滑澤鐵，　　光明洗清淨，",
    "T03n0190_013:0713a28": "巧人所造作，　　誰能買此針？』",
    "T03n0190_013:0713a29": "「爾時，彼家工巧之女，在於樓上窓門之內，聞",
    "T03n0190_013:0713b01": "長者子說偈賣針，聞已即復以此偈，答長者",
    "T03n0190_013:0713b02": "子言：",
    "T03n0190_013:0713b03": "「『咄哉狂顛人，　　汝甚無心意，",
    "T03n0190_013:0713b04": "忽來鐵師舍，　　而唱欲賣針。』",
    "T03n0190_013:0713b05": "「時，長者子更復說偈，報彼女言：",
    "T03n0190_013:0713b06": "「『可喜端正女，　　我實非顛狂，",
    "T03n0190_013:0713b07": "性是巧智人，　　善能造針作。",
    "T03n0190_013:0713b08": "汝父若知我，　　妙解如是事，",
    "T03n0190_013:0713b09": "必將汝妻我，　　兼送無量財。』",
    "T03n0190_013:0713b10": "「爾時，鐵師工巧之女，聞長者子如是語已，速",
    "T03n0190_013:0713b11": "疾而往其父母前，作如是言：『願耶孃聽外",
    "T03n0190_013:0713b12": "有一人，如上說偈。』向父母陳，善解造針，高",
    "T03n0190_013:0713b13": "聲唱說。時彼工巧鐵師父母，即喚於彼長者",
    "T03n0190_013:0713b14": "子來，入至家內，而問之言：『善哉童子！汝實善",
    "T03n0190_013:0713b15": "解造作針乎？』童子報言：『我甚能為。』鐵師復言：",
    "T03n0190_013:0713b16": "『出汝針來，我試觀看。』時長者子，從竹筒裏",
    "T03n0190_013:0713b17": "拔出一針，示彼鐵師，『此是。汝看。』時彼鐵師既",
    "T03n0190_013:0713b18": "見針已，作如是言：『善哉童子！汝巧作針，大能",
    "T03n0190_013:0713b19": "穿孔。』時彼童子語鐵師言：『此針非是竹筒所",
    "T03n0190_013:0713b20": "出，別更復有勝於此者。』更出一針示彼鐵師，",
    "T03n0190_013:0713b21": "鐵師看已，復讚歎言：『大能善穿。』童子復言：『非",
    "T03n0190_013:0713b22": "此為好，更有勝者。』第三別復更出一針，以示",
    "T03n0190_013:0713b23": "鐵師，鐵師如前美言稱讚：『善能善穿。』童子復",
    "T03n0190_013:0713b24": "言：『此亦未精，更有勝者。』第四更出一針以示，",
    "T03n0190_013:0713b25": "鐵師看已，復讚歎言：『大能造作，大能鑽孔。』",
    "T03n0190_013:0713b26": "童子復言：『此猶未善。』更出一針示現，鐵師看",
    "T03n0190_013:0713b27": "已復言：『善作善穿。』童子復言：『此非巧者。』第六",
    "T03n0190_013:0713b28": "復出一針以示，鐵師復言：『此實最勝，最妙善",
    "T03n0190_013:0713b29": "穿。』時長者子，還取彼針，置於手上，一一次",
    "T03n0190_013:0713c01": "第，下著水中，而針悉浮。時彼鐵師，覩是希有",
    "T03n0190_013:0713c02": "未曾見事，歡喜踊躍，向長者子而說偈言：",
    "T03n0190_013:0713c03": "「『我未曾聞見，　　能造如是針，",
    "T03n0190_013:0713c04": "今以歡喜心，　　嫁女與於汝。』」",
    "T03n0190_013:0713c05": "爾時，佛告優陀夷言：「優陀夷！欲知爾時長者",
    "T03n0190_013:0713c06": "子者，今我身是；工巧之女，今耶輸陀羅是。當",
    "T03n0190_013:0713c07": "於爾時，我取於彼以為妻時，不以大家，不以",
    "T03n0190_013:0713c08": "種姓，乃至不以端正故取，但以工巧試驗故",
    "T03n0190_013:0713c09": "得。今亦復然，耶輸陀羅不以種姓端正故得，",
    "T03n0190_013:0713c10": "乃至以於工巧而得。",
    "T03n0190_013:0713c11": "14 常飾納妃品佛本行集經常飾納妃品第十四上",
    "T03n0190_013:0713c12": "「爾時，釋種所有童子，皆悉端正，殊妙可喜，",
    "T03n0190_013:0713c13": "世間少雙，多為眾人之所樂見，並皆先通一",
    "T03n0190_013:0713c14": "切諸技，無有能勝。所謂書畫算計造印，及",
    "T03n0190_013:0713c15": "聞聲著諸神射等，一切悉解，捷利巧智，聰明",
    "T03n0190_013:0713c16": "黠慧。彼童子內，其悉達多最為初首，第二",
    "T03n0190_013:0713c17": "難陀，第三即是提婆達多，唯除於此童子三",
    "T03n0190_013:0713c18": "人，餘更無勝。",
    "T03n0190_013:0713c19": "「時迦毗羅城內，有一釋種大臣，姓檀荼氏，名",
    "T03n0190_013:0713c20": "曰波尼。彼臣大富，錢帛豐饒，資財備具，如法",
    "T03n0190_013:0713c21": "而得，不違理求。五穀七珍，積如山岳，二足四",
    "T03n0190_013:0713c22": "足，象馬牛羊，奴婢僕僮，作使受雇，眾事自",
    "T03n0190_013:0713c23": "滿，皆悉充盈。復更別有無量無邊金銀、琉璃、",
    "T03n0190_013:0713c24": "摩尼、真珠、車𤦲、碼瑙、珊瑚、虎珀，如是等寶，",
    "T03n0190_013:0713c25": "須者稱心，無所乏少。彼之大臣家內，猶如毗",
    "T03n0190_013:0713c26": "沙門宮，無有異也。時彼波尼有於一女，名瞿",
    "T03n0190_013:0713c27": "多彌，彼女端正，可喜少雙，不短不長，不肥",
    "T03n0190_013:0713c28": "不瘦，不白不黑，不偉不纖，處在幼年，為國內",
    "T03n0190_013:0713c29": "寶。時淨飯王聞其化內有釋大臣檀荼波尼",
    "T03n0190_013:0714a01": "有如是女，聞已選擇良善宿日，即喚國師諸",
    "T03n0190_013:0714a02": "婆羅門，使向波尼大臣之家，作如是言：『聞汝",
    "T03n0190_013:0714a03": "有女，名瞿多彌，彼女今可與我太子悉達為",
    "T03n0190_013:0714a04": "妃。』其難陀父復聞大臣檀荼波尼有女，欲為",
    "T03n0190_013:0714a05": "悉達太子求娉為妃，聞已亦遣使人，語彼檀",
    "T03n0190_013:0714a06": "荼大臣，作如是言：『汝瞿多彌！可與我子難陀",
    "T03n0190_013:0714a07": "作妻，若不與者我必損汝。』提婆達多復聞檀",
    "T03n0190_013:0714a08": "荼波尼大臣有女，欲為悉達太子求娉作妃，",
    "T03n0190_013:0714a09": "彼亦遣使，語檀荼言：『汝瞿多彌！今可媒嫁與",
    "T03n0190_013:0714a10": "我作妻，若不與我，我當為汝生於大禍。』",
    "T03n0190_013:0714a11": "「爾時，檀荼波尼大臣如是思惟：『此等三人釋",
    "T03n0190_013:0714a12": "種童子，皆悉端正，可喜無雙，一切技能並",
    "T03n0190_013:0714a13": "各具足，悉達太子最為第一，其次難陀復為",
    "T03n0190_013:0714a14": "第二，提婆達多即是第三。我唯一女，今若",
    "T03n0190_013:0714a15": "偏與悉達太子，彼二童子必當為我作大怨",
    "T03n0190_013:0714a16": "讐；若與難陀，則為悉達及以提婆作於嫌隙；",
    "T03n0190_013:0714a17": "若與提婆達多童子，則為悉達及以難陀搆",
    "T03n0190_013:0714a18": "造怨惡。』是時檀荼波尼大臣如是不悅，憂惱",
    "T03n0190_013:0714a19": "懷愁，顏色不怡，思惟而坐，自念：『我今作何方",
    "T03n0190_013:0714a20": "便？』時瞿多彌見父如是默然而坐，至其父邊",
    "T03n0190_013:0714a21": "而作是言：『阿爺今者何故不樂憂愁而坐？』作",
    "T03n0190_013:0714a22": "是語已，其父報女瞿多彌言：『汝瞿多彌！莫問",
    "T03n0190_013:0714a23": "此事，非爾所知。』其女第二復問父言，其父",
    "T03n0190_013:0714a24": "又報非爾所聞。第三復問，又報如前。乃至第",
    "T03n0190_013:0714a25": "四其女重問：『阿爺必定須語女知，不得藏",
    "T03n0190_013:0714a26": "隱。』爾時，檀荼波尼大臣以女慇懃顧問不已，",
    "T03n0190_013:0714a27": "第四乃報其女是言：『汝瞿多彌！三問於我，汝",
    "T03n0190_013:0714a28": "今諦聽，我當說之。今淨飯王遣使語我：「知汝",
    "T03n0190_013:0714a29": "有女，名瞿多彌，可嫁與我太子為妃。」難陀童",
    "T03n0190_013:0714b01": "子復遣使來，索瞿多彌持欲作婦：「若不與我，",
    "T03n0190_013:0714b02": "必當損汝。」提婆達多亦遣使人索瞿多彌欲",
    "T03n0190_013:0714b03": "得作婦：「若不與我，要當生禍。」彼三使人如是",
    "T03n0190_013:0714b04": "索汝，我聞愁悶，作是思惟：「與一太子，則二童",
    "T03n0190_013:0714b05": "子與我作怨。」是故我今悵怏不樂，懷愁而坐。』",
    "T03n0190_013:0714b06": "時瞿多彌語其父言：『阿爺莫愁！我當自作智",
    "T03n0190_013:0714b07": "慧方便，必使一人為我作主。事理雖然，阿爺",
    "T03n0190_013:0714b08": "但且放女寬恣，我當自嫁。』",
    "T03n0190_013:0714b09": "「爾時，檀荼波尼大臣聞瞿多彌作是言已，即",
    "T03n0190_013:0714b10": "奏王知，然後乃於迦毗羅城四衢道頭，振鈴",
    "T03n0190_013:0714b11": "告白：『一切遠近，從今日後，至第七日，釋種",
    "T03n0190_013:0714b12": "有女，名瞿多彌，當求自嫁。誰欲取者，過六日",
    "T03n0190_013:0714b13": "後，至第七日，當共集聚。』聞此語已，至第七",
    "T03n0190_013:0714b14": "日，五百釋種諸童子輩，悉達為首，皆悉在於",
    "T03n0190_013:0714b15": "宮門集聚。時淨飯王將諸耆舊釋種大臣，復",
    "T03n0190_013:0714b16": "有無量無邊人眾，若男若女、童男童女，並皆",
    "T03n0190_013:0714b17": "集聚在王宮門。是時悉達所有左右，自餘",
    "T03n0190_013:0714b18": "童子，所有左右皆共觀看，瞿多彌女取誰作",
    "T03n0190_013:0714b19": "夫？",
    "T03n0190_013:0714b20": "「爾時，釋氏女瞿多彌六日已過，至第七日，於",
    "T03n0190_013:0714b21": "晨朝時，澡浴清淨，將好種種微妙之香，用塗",
    "T03n0190_013:0714b22": "其身，著於種種雜色衣服，種種瓔珞，莊嚴其",
    "T03n0190_013:0714b23": "身，復著種種香華之鬘，多將侍從左右圍",
    "T03n0190_013:0714b24": "遶。復有乳母及諸宮監，部領導引，前後遮擁，",
    "T03n0190_013:0714b25": "漸至宮門，安庠而行，入宮門內。彼諸釋種",
    "T03n0190_013:0714b26": "童子，難陀、提婆達多，最為上首，皆於晨朝，",
    "T03n0190_013:0714b27": "香湯沐浴，以種種香，用塗其身，如前所說莊",
    "T03n0190_013:0714b28": "嚴之事。唯除悉達不莊嚴身，服於常服，唯著",
    "T03n0190_013:0714b29": "耳璫，頭上三重，細金華鬘。時瞿多彌有一",
    "T03n0190_013:0714c01": "乳母，語瞿多彌作如是言：『女欲取誰以為夫",
    "T03n0190_013:0714c02": "主？』其瞿多彌次第觀看五百童子，報乳母言：",
    "T03n0190_013:0714c03": "『阿母當知！此諸童子極大瓔珞莊嚴其身，猶",
    "T03n0190_013:0714c04": "如婦女，我女人意情下所見，此相怯弱，非是",
    "T03n0190_013:0714c05": "男兒大丈夫相，此是婦女媚惑之飾，男兒不",
    "T03n0190_013:0714c06": "假莊嚴其身。丈夫相者自有服飾，悉達太子",
    "T03n0190_013:0714c07": "自身威光，不以瓔珞莊嚴其身，非假外物用",
    "T03n0190_013:0714c08": "為容飾，自有內潤丈夫之相，是故我心樂彼",
    "T03n0190_013:0714c09": "悉達以為我夫。』時瞿多彌右手執持須摩那",
    "T03n0190_013:0714c10": "鬘，遍歷大眾，向悉達所，到已立住，將此華鬘",
    "T03n0190_013:0714c11": "繫悉達頸，擐已抱項，而作是言：『悉達太子！",
    "T03n0190_013:0714c12": "我今取汝以為我夫。』悉達答言：『如是如是，如",
    "T03n0190_013:0714c13": "汝所言。』是時，悉達還復將一須摩那鬘，繫於",
    "T03n0190_013:0714c14": "彼女瞿多彌頸，作如是語：『我今取汝用以",
    "T03n0190_013:0714c15": "為妃，汝今應當作於我妃。』",
    "T03n0190_013:0714c16": "「時，淨飯王見於如是希有之事，心生歡喜，踊",
    "T03n0190_013:0714c17": "躍無量，遍滿其體，不能自勝。時其眾中。所",
    "T03n0190_013:0714c18": "有人民，或有心中愛悉達者，彼等一切高聲",
    "T03n0190_013:0714c19": "唱喚，跳躑躃轉，大叫大呼，大歡大喜，舞弄",
    "T03n0190_013:0714c20": "珠璣衣冠服飾。自餘諸釋五百童子，及其左",
    "T03n0190_013:0714c21": "右，彼等眷屬，所圍遶者，面失顏色，慘慘無",
    "T03n0190_013:0714c22": "光，皆悉不歡，低頭𧹞愧，各懷悵怏，四散而",
    "T03n0190_013:0714c23": "還。是時悉達稱意所有珍寶資財，眾雜廣營",
    "T03n0190_013:0714c24": "種種禮事，莫不辦具，復以種種妙好瓔珞，莊",
    "T03n0190_013:0714c25": "嚴顯飾瞿多彌身，即遣使將五百婇女，圍遶",
    "T03n0190_013:0714c26": "迎入宮內，為妃娛樂，受於五慾之樂。」",
    "T03n0190_013:0714c27": "佛本行集經卷第十三"
}