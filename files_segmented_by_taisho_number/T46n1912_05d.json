{
    "T46n1912_05d:0300c18": "folio_5d 止觀輔行傳弘決卷第五之四",
    "T46n1912_05d:0300c20": "唐毘陵沙門湛然述",
    "T46n1912_05d:0300c21": "即起下正明起誓中。初約眾生起於初",
    "T46n1912_05d:0300c22": "誓。次約煩惱起於次誓。若己若他並緣",
    "T46n1912_05d:0300c23": "無始經歷之境。故並約事以辨悲心及論",
    "T46n1912_05d:0300c24": "發誓。並須緣理。故下諸誓皆約三諦。三諦",
    "T46n1912_05d:0300c25": "復須寄別顯總。下慈誓意比此可知。次眾",
    "T46n1912_05d:0300c26": "生下正明誓相。亦寄次第以辨不次。初文",
    "T46n1912_05d:0300c27": "即是空觀誓相也。次雖知下假觀誓相也。次",
    "T46n1912_05d:0300c28": "雖知下中觀誓相也。一一觀相皆有兩誓。誓",
    "T46n1912_05d:0300c29": "願既廣苦集亦長。何者下重釋誓相。兼斥偏",
    "T46n1912_05d:0301a01": "小。初斥三藏。次若偏下斥於通教鈍根菩",
    "T46n1912_05d:0301a02": "薩。次若偏見下斥別教教道。亦兼通教出假",
    "T46n1912_05d:0301a03": "菩薩。未得真應猶同見愛。二觀猶為無明",
    "T46n1912_05d:0301a04": "所縛名非解脫。今則下顯正中先法次譬。",
    "T46n1912_05d:0301a05": "法中正明中道故雙非毒偽。毒偽者如前",
    "T46n1912_05d:0301a06": "已釋。次譬中飛空不住空。譬即空而假。雖",
    "T46n1912_05d:0301a07": "不住去。譬即假而空。雖空而度下合譬也。",
    "T46n1912_05d:0301a08": "度即是假。即是空假不二故也。是故下更以",
    "T46n1912_05d:0301a09": "鬪空帖合前譬。次明慈誓者。亦初明誓",
    "T46n1912_05d:0301a10": "境境中亦初總牒前妙境不思議樂。道滅二",
    "T46n1912_05d:0301a11": "諦俱名為樂。義攝四教秖在一念。故云一",
    "T46n1912_05d:0301a12": "樂一切樂。不說妙境一念三千。如何可識",
    "T46n1912_05d:0301a13": "一攝一切。三千不出一念法性。是故唯有",
    "T46n1912_05d:0301a14": "樂因樂果。由知法性秖是無明。是故起慈。",
    "T46n1912_05d:0301a15": "我及眾生下別明誓境明無道滅。言昔雖",
    "T46n1912_05d:0301a16": "等者。但求人天二乘之樂明無滅也。而不",
    "T46n1912_05d:0301a17": "知發菩提之心。習諸佛法為究竟樂因。明",
    "T46n1912_05d:0301a18": "無道也。前悲誓中明無道滅。義兼於此。故",
    "T46n1912_05d:0301a19": "此文略但舉譬云如執瓦礫譬不識滅。妄",
    "T46n1912_05d:0301a20": "指螢光譬不識道。妄謂世間及小因果。以",
    "T46n1912_05d:0301a21": "之為實。今方始解下正依境發誓。初約道",
    "T46n1912_05d:0301a22": "諦起於初誓。次約滅諦起於次誓。雖知下",
    "T46n1912_05d:0301a23": "次明誓相。亦寄次第以辨不次。初文即是",
    "T46n1912_05d:0301a24": "空觀誓相。次雖知下假觀誓相。次雖知下中",
    "T46n1912_05d:0301a25": "觀誓相。畫空種樹並思益文。中觀文中法門",
    "T46n1912_05d:0301a26": "是標初誓佛果是標次誓。非修等者釋初",
    "T46n1912_05d:0301a27": "誓也。非證等者釋次誓也。中道之體雖非",
    "T46n1912_05d:0301a28": "修證亦可修證。是故發誓自為為他。是名",
    "T46n1912_05d:0301a29": "下顯正也。此中圓教真正發心。應約三教",
    "T46n1912_05d:0301b01": "以簡毒偽。所謂非空及非愛見也。三教菩",
    "T46n1912_05d:0301b02": "薩未證中道通名為毒。兩教二乘及九非",
    "T46n1912_05d:0301b03": "心。通名為偽。兩教二乘及以通別入空菩薩。",
    "T46n1912_05d:0301b04": "俱名為空。三教出假通名愛見。從初發心",
    "T46n1912_05d:0301b05": "常觀中道。故永不同毒偽空假。如此下結",
    "T46n1912_05d:0301b06": "束也。初明誓願與境智相即。次慈悲下明",
    "T46n1912_05d:0301b07": "智慧與慈悲相即。智秖是解。依境生解依",
    "T46n1912_05d:0301b08": "解起願。境為所緣誓為能緣。以無緣慈",
    "T46n1912_05d:0301b09": "悲緣不思議境。境名無緣誓名無念。運此",
    "T46n1912_05d:0301b10": "慈悲遍覆法界。故能任運拔苦自然與樂。",
    "T46n1912_05d:0301b11": "不同下重總斥前次第慈悲也。前二文後雖",
    "T46n1912_05d:0301b12": "各斥竟。今二文竟復更總斥。是名下亦總結",
    "T46n1912_05d:0301b13": "之。義不異前故還指上。此中應具云慈",
    "T46n1912_05d:0301b14": "悲。單云悲者隨語便耳。又此四弘更互相",
    "T46n1912_05d:0301b15": "資。一念具足無前無後。具如第一及下諸",
    "T46n1912_05d:0301b16": "文云云。觀心者。約一念心無作四諦。寄於弘",
    "T46n1912_05d:0301b17": "誓略明觀心。亦應可解。如前誓相即其相",
    "T46n1912_05d:0301b18": "也。○三明安心中初文釋名也。善以法性",
    "T46n1912_05d:0301b19": "自安其心。故云安心。上深達下結前生後。",
    "T46n1912_05d:0301b20": "既自達妙境結前正境深也。故云淵奧。",
    "T46n1912_05d:0301b21": "次博運去結前弘誓廣也。故云亘蓋博廣",
    "T46n1912_05d:0301b22": "也。國語曰。東西曰廣南北曰運。即橫遍也。",
    "T46n1912_05d:0301b23": "亘亦遍也。境攝諸法非不橫廣。依理發心",
    "T46n1912_05d:0301b24": "非不竪深。且寄事理釋名為便。正境是理",
    "T46n1912_05d:0301b25": "理深也。慈悲屬事事廣也。具如前說故云",
    "T46n1912_05d:0301b26": "若此。雖有事理但是空願。從須行下即是",
    "T46n1912_05d:0301b27": "生後。若不安心無所剋獲。故次正願而",
    "T46n1912_05d:0301b28": "明安心。初妙境中一念具足無作四諦故四",
    "T46n1912_05d:0301b29": "弘中依無作諦而發弘誓。今以能安安於",
    "T46n1912_05d:0301c01": "所安。能所相稱名為妙行。既安心已廣能利",
    "T46n1912_05d:0301c02": "物填初誓也。欲利眾生先須斷惑填次",
    "T46n1912_05d:0301c03": "誓也。欲利眾生復須習法填第三誓也。",
    "T46n1912_05d:0301c04": "分分證實填第四誓也。至究竟位四誓方",
    "T46n1912_05d:0301c05": "滿。若爾。從此安心乃至正助通名填願。若",
    "T46n1912_05d:0301c06": "有解無行名枉死人。如譬喻經云。如一母",
    "T46n1912_05d:0301c07": "二子。一善習浮。二不習浮。不習浮者墮",
    "T46n1912_05d:0301c08": "水而死。其母不哭。先習浮者墮水而死。其",
    "T46n1912_05d:0301c09": "母大哭。人問其故。答云習浮者死名為枉",
    "T46n1912_05d:0301c10": "死。是故哭耳。願如習浮無行如死。大文有",
    "T46n1912_05d:0301c11": "二。於中先總明安心。次別明安心。總別俱",
    "T46n1912_05d:0301c12": "是依於妙境。以隨人故總別不同。惑重觀",
    "T46n1912_05d:0301c13": "微應須隨事。故使行相若信若法。四悉迴",
    "T46n1912_05d:0301c14": "轉。人不見之。便於別安而生異計。則失",
    "T46n1912_05d:0301c15": "大師逐宜之能。初總安中秖是止觀。於中先",
    "T46n1912_05d:0301c16": "重明法體。以為所安。法體者何。即妙境也。",
    "T46n1912_05d:0301c17": "先法次譬。初法文中但指無明即是法性。但",
    "T46n1912_05d:0301c18": "觀法性不觀無明。故大論六十九云。若以",
    "T46n1912_05d:0301c19": "常無常等求之皆錯。若入法性則無有錯。",
    "T46n1912_05d:0301c20": "九十一云。法性即是實相。實相秖是法性。如",
    "T46n1912_05d:0301c21": "寒來下為體舉譬。寒譬無明水譬法性。無",
    "T46n1912_05d:0301c22": "明法法性名寒結水。眠覆於心準水水",
    "T46n1912_05d:0301c23": "說。水本是水夢不異心。寄事引迷云覆云",
    "T46n1912_05d:0301c24": "結。今當下次示能安止觀安於法性。觀前",
    "T46n1912_05d:0301c25": "無明秖是法性。如融水為水覺無明眠。於",
    "T46n1912_05d:0301c26": "中先止次觀。初正明用止。如旋下舉譬。但",
    "T46n1912_05d:0301c27": "信其火不信於輪。不信去合。以法性念",
    "T46n1912_05d:0301c28": "法性。文似於觀但成止義繫之與念俱止",
    "T46n1912_05d:0301c29": "法性故也。體達下止成相。觀者下次明用",
    "T46n1912_05d:0302a01": "觀。譬如下火空水三共譬於觀。初劫火者劫",
    "T46n1912_05d:0302a02": "如前釋。三災者略如通釋十境中說。虛空",
    "T46n1912_05d:0302a03": "藏海慧此二並是大集經中菩薩。彼經廣集",
    "T46n1912_05d:0302a04": "十方諸佛諸大菩薩於欲色二界大空亭中。",
    "T46n1912_05d:0302a05": "故云大集。此菩薩欲來於眾會中先現此",
    "T46n1912_05d:0302a06": "相。凡諸菩薩皆從德立名。故入眾現相亦",
    "T46n1912_05d:0302a07": "隨其德。所以空藏現空海慧現水。並不見",
    "T46n1912_05d:0302a08": "大眾唯見空水。修觀亦爾法外無法。介爾",
    "T46n1912_05d:0302a09": "下明觀成相并結二空。亦先法次譬後合。",
    "T46n1912_05d:0302a10": "初法說中言介爾者。非緣妄境但生一念。",
    "T46n1912_05d:0302a11": "謂我觀成名為介爾。介者助也。助謂微弱",
    "T46n1912_05d:0302a12": "之念。此念起時念與念者。隨念即亡名為",
    "T46n1912_05d:0302a13": "性空。空無空相名不可得。即是相空。所念",
    "T46n1912_05d:0302a14": "謂法性。念者謂介爾。此中且指觀行未論",
    "T46n1912_05d:0302a15": "入真。如前下舉譬。能所俱燒可以譬於亡",
    "T46n1912_05d:0302a16": "能亡所。能空亦空故也。法界洞朗去合也。不",
    "T46n1912_05d:0302a17": "可得亦不可得。止秖是下明止觀體一。即不",
    "T46n1912_05d:0302a18": "二而二寂照無殊。故云止秖是智。為令下",
    "T46n1912_05d:0302a19": "文別安可識。故今預辨止觀別相。故知此中",
    "T46n1912_05d:0302a20": "別而不別。下文別中不別而別。不動下重",
    "T46n1912_05d:0302a21": "釋相即。初明止即是觀。不動智下明觀秖",
    "T46n1912_05d:0302a22": "是止。不動智照法性下。雙明止觀同照法",
    "T46n1912_05d:0302a23": "性。止觀得法性故方始名安。故云觀智得",
    "T46n1912_05d:0302a24": "安亦是止安。不動於法性下更却。覆釋也。上",
    "T46n1912_05d:0302a25": "句觀安故止安。此中止安故觀安。並由法",
    "T46n1912_05d:0302a26": "性故無二無別。故金光明第一云。依於法",
    "T46n1912_05d:0302a27": "身大智大定。法身者即法性。智定者即止觀。",
    "T46n1912_05d:0302a28": "即是法界繫緣一念。若俱不安下欲明別安。",
    "T46n1912_05d:0302a29": "先序別意。俱謂止觀。俱不得安則總非其",
    "T46n1912_05d:0302b01": "宜。雖以法性自安其心。彌增暗散。既俱不",
    "T46n1912_05d:0302b02": "安當復云何者。問生後別。夫心神下欲明",
    "T46n1912_05d:0302b03": "別安。先辨不定之相。為別安之由。冥昧者",
    "T46n1912_05d:0302b04": "是觀不安。梭利者是止不安。梭字應作𫐩。",
    "T46n1912_05d:0302b05": "疾也。息和反。汩為筆反。去貌。亦疾亦流急",
    "T46n1912_05d:0302b06": "也。字從曰于月反。若從日是亡的反。此音",
    "T46n1912_05d:0302b07": "即是屈原所沈之水。非今所用。儵者駛也。",
    "T46n1912_05d:0302b08": "亦驚也。亦可作倐。楚辭云。往來速疾也。敵",
    "T46n1912_05d:0302b09": "強下引事以況不安之相。明須事安。禮云。",
    "T46n1912_05d:0302b10": "知天文鳥也說文云。水鳥能知天雨。暗散",
    "T46n1912_05d:0302b11": "如敵強觀微如力弱。事在六國時。六國者",
    "T46n1912_05d:0302b12": "韓齊楚魏燕趙。并秦以為七雄。趙將伐燕。",
    "T46n1912_05d:0302b13": "蘇代為燕說趙王曰。今者臣從外來遇小",
    "T46n1912_05d:0302b14": "水。蚌方出暴而鷸啄其肉。蚌合而夾其啄。",
    "T46n1912_05d:0302b15": "鷸曰。今日不雨明日不雨必見蚌脯。蚌亦",
    "T46n1912_05d:0302b16": "謂鷸曰。今日不出明日不出必見死鷸。兩",
    "T46n1912_05d:0302b17": "者不捨漁次得而併擒之。今趙且伐燕燕",
    "T46n1912_05d:0302b18": "趙相支以弊其眾。臣恐強秦為漁父也。故",
    "T46n1912_05d:0302b19": "願。大王熟計之。趙王乃止。出春秋後語。今",
    "T46n1912_05d:0302b20": "文但取相扼義邊。不用強秦得便意也。凡",
    "T46n1912_05d:0302b21": "用俗書皆取少分非全其意。如總修止",
    "T46n1912_05d:0302b22": "觀而非其宜但增暗散。不可常與暗散",
    "T46n1912_05d:0302b23": "相扼。應誓以別安破其暗散。如蘇說趙",
    "T46n1912_05d:0302b24": "也。當殉命等者。總示事安之儀。以生從死",
    "T46n1912_05d:0302b25": "曰殉。如魏時有人發周王塚。得殉葬女子。",
    "T46n1912_05d:0302b26": "今以生從死不捨精進。薦獻也。肌皮也。假",
    "T46n1912_05d:0302b27": "使皮骨銷盡盡命奉道。專修止觀誓死不",
    "T46n1912_05d:0302b28": "休堅志別安以令入品。故云誓巧。乃至入",
    "T46n1912_05d:0302b29": "位謂初住也。安心下正明別安。乃是望總",
    "T46n1912_05d:0302c01": "名別。不得以為次第之別。若望下文結會",
    "T46n1912_05d:0302c02": "數中。別仍成總。總即是圓下之一心即指",
    "T46n1912_05d:0302c03": "此圓也。以於法性分於信法及四悉檀迴",
    "T46n1912_05d:0302c04": "轉相資故別。還用總中一止一觀對法對",
    "T46n1912_05d:0302c05": "信。自他並然。於中先明教他者。菩薩運懷",
    "T46n1912_05d:0302c06": "利他為本。故先他後自。聖師三力者。中道空",
    "T46n1912_05d:0302c07": "慧名為慧眼。慧眼鑒機名為法眼。任運逗",
    "T46n1912_05d:0302c08": "藥名為化道。此是不可思議之三力也。故",
    "T46n1912_05d:0302c09": "於一眼以分二名。如毱多下次引毱多化",
    "T46n1912_05d:0302c10": "弟子相。以證聖師。毱多雖在羅漢之位。既",
    "T46n1912_05d:0302c11": "在付法聖師之類。故知即是四依人也。教弟",
    "T46n1912_05d:0302c12": "子上樹者如第四卷引。以食悟者。有一比",
    "T46n1912_05d:0302c13": "丘性嗜飲食。由此嗜欲不得聖果。毱多請",
    "T46n1912_05d:0302c14": "令就房以香乳麋與之。語言。待冷可食。",
    "T46n1912_05d:0302c15": "比丘口吹尋冷。白尊者曰。麋已冷也。尊者",
    "T46n1912_05d:0302c16": "曰。麋雖冷汝欲火熱。應以觀水滅汝心火。",
    "T46n1912_05d:0302c17": "復以空器令吐食出。還使食之。比丘曰。",
    "T46n1912_05d:0302c18": "涎唾已合。云何可食。尊者語云。一切飲食與",
    "T46n1912_05d:0302c19": "此無異。汝不觀察妄生貪著。汝今當觀",
    "T46n1912_05d:0302c20": "食不淨想。即為說法得阿羅漢。應以訶責等",
    "T46n1912_05d:0302c21": "者像者似也。文選海賦云。倣像其色。毱多",
    "T46n1912_05d:0302c22": "現者似女人故。多弟子中有一比丘信心",
    "T46n1912_05d:0302c23": "出家。獲得四禪謂為四果。毱多方便令往",
    "T46n1912_05d:0302c24": "他處。於路化作群賊復化作五百賈客。賊",
    "T46n1912_05d:0302c25": "劫賈客殺害狼藉。比丘生怖即便自念。我",
    "T46n1912_05d:0302c26": "非羅漢應是第三果。賈客亡後。有長者女",
    "T46n1912_05d:0302c27": "語比丘言。唯願大德與我共去。比丘答言。",
    "T46n1912_05d:0302c28": "佛不許我與女人行。女言。我望大德而",
    "T46n1912_05d:0302c29": "隨其後。比丘憐憫相望而行。尊者次復變作",
    "T46n1912_05d:0303a01": "大河。女人言。大德可共我渡。比丘在下女",
    "T46n1912_05d:0303a02": "在上流。女便墮水。白言。大德濟我。爾時比",
    "T46n1912_05d:0303a03": "丘手接而出。生細滑想起愛欲心。即便自",
    "T46n1912_05d:0303a04": "知非阿那含。於此女人極生愛著。將向屏",
    "T46n1912_05d:0303a05": "處欲共交通。方見是師生大慚愧低頭而",
    "T46n1912_05d:0303a06": "立尊者語言。汝昔自謂是阿羅漢。云何欲",
    "T46n1912_05d:0303a07": "為如此惡事。將至僧中教其懺悔。為說",
    "T46n1912_05d:0303a08": "法要得阿羅漢。故知習聖教者薄知次位。",
    "T46n1912_05d:0303a09": "縱生逾濫亦易開解。曾聞有人自謂成佛。",
    "T46n1912_05d:0303a10": "待天不曉謂為魔障。曉已不見梵王請說。",
    "T46n1912_05d:0303a11": "自知非佛。仍便自謂是阿羅漢。他人罵之",
    "T46n1912_05d:0303a12": "心生異念。自知非是阿羅漢。仍謂是第三",
    "T46n1912_05d:0303a13": "果也。見女起欲知非聖人。此亦良由知",
    "T46n1912_05d:0303a14": "教相故。不待不過者。非未熟而化名不待",
    "T46n1912_05d:0303a15": "時。非機熟不化名不過時。故金光明第",
    "T46n1912_05d:0303a16": "一釋化身云。以自在力隨眾生心行。隨眾",
    "T46n1912_05d:0303a17": "生界多種了別。不待時不過時。處相應時",
    "T46n1912_05d:0303a18": "相應行相應說法相應。現身而度。今但引兩",
    "T46n1912_05d:0303a19": "句。攝經意盡。故知聖師位在初住。初住得",
    "T46n1912_05d:0303a20": "法身之本。能起應化也。盲龜下譬聖師難",
    "T46n1912_05d:0303a21": "遇。如大海中有一盲龜。爾時海中復有浮",
    "T46n1912_05d:0303a22": "木。木唯一孔可立龜身。此龜三千年方得",
    "T46n1912_05d:0303a23": "一出。億百千出何由可值浮木之孔。故大經",
    "T46n1912_05d:0303a24": "第二云。生世為人難值佛生信難。猶如大",
    "T46n1912_05d:0303a25": "海中盲龜遇浮木。亦如針鋒竪閻浮提。以",
    "T46n1912_05d:0303a26": "一芥子從忉利天投閻浮提。何由可得貫",
    "T46n1912_05d:0303a27": "針鋒上。佛去世後非無四依。眾生薄德何",
    "T46n1912_05d:0303a28": "由可值。次明凡師施化。劣於聖師無三力",
    "T46n1912_05d:0303a29": "故。譬如下譬有三力而亦無益。故令凡師",
    "T46n1912_05d:0303b01": "施化。如世醫法。上醫視色中醫聽聲下醫",
    "T46n1912_05d:0303b02": "診脈。猶如聖師觀諸眾生三業之機現三",
    "T46n1912_05d:0303b03": "輪化。視色如觀身業。聽身如觀口業。診",
    "T46n1912_05d:0303b04": "脈如觀意業。障重無機雖是聖師亦不能",
    "T46n1912_05d:0303b05": "化。故云亦不能起死等也。若不解下明無",
    "T46n1912_05d:0303b06": "三術或亦有益。但牒不能觀於意業。但",
    "T46n1912_05d:0303b07": "觀餘兩。依語作方亦有得益。則大師自斥",
    "T46n1912_05d:0303b08": "我為凡師。眾生既無值聖之緣。遇此凡師",
    "T46n1912_05d:0303b09": "亦遇然得益。故云挑脫。即大師自謙被物",
    "T46n1912_05d:0303b10": "不周也。兼示後代勿廢化道。皆問病者故",
    "T46n1912_05d:0303b11": "云依語。如下諸文皆云師應問言。及其人",
    "T46n1912_05d:0303b12": "若言等。即是其相。身子下舉小乘中善說法",
    "T46n1912_05d:0303b13": "者。轉法輪將智慧第一尚自差機。大經三十",
    "T46n1912_05d:0303b14": "四云。雖有身子目連非真知識。生一闡提",
    "T46n1912_05d:0303b15": "心因緣故。如我昔於波羅奈時。舍利弗教",
    "T46n1912_05d:0303b16": "二弟子。一令骨觀。一令數息。經歷多年皆",
    "T46n1912_05d:0303b17": "不得定。以是緣故皆生邪見。言無涅槃",
    "T46n1912_05d:0303b18": "無漏之法。若其有者我應得之。我能善持",
    "T46n1912_05d:0303b19": "所受戒故。我於爾時見是二人生邪見心。",
    "T46n1912_05d:0303b20": "喚舍利弗而訶責之。云何乃為此二弟子",
    "T46n1912_05d:0303b21": "顛倒說法。汝二弟子其性各異。一主浣衣。",
    "T46n1912_05d:0303b22": "一主金師。金師之子應教數息。浣衣之子",
    "T46n1912_05d:0303b23": "應教骨觀。以錯教令生邪見。我即為其",
    "T46n1912_05d:0303b24": "如應說法。二人聞已俱得羅漢。是故我為",
    "T46n1912_05d:0303b25": "眾生真善知識。莊嚴論云。浣衣漸淨白如",
    "T46n1912_05d:0303b26": "骨。能調鞴囊善知息。凡夫具縛者。若通論",
    "T46n1912_05d:0303b27": "者六根五品皆屬凡師。未破無明通皆具",
    "T46n1912_05d:0303b28": "縛。若別論者。五品位也。六根清淨離二縛",
    "T46n1912_05d:0303b29": "故。相似聖師。準第一卷料簡文中。通取六",
    "T46n1912_05d:0303c01": "根以為凡師。前指聖師在初住故。六根尚",
    "T46n1912_05d:0303c02": "稱為病導師。況三藏菩薩一切未斷。次結",
    "T46n1912_05d:0303c03": "示。如文。他有下判行。薩婆多下泛引二論",
    "T46n1912_05d:0303c04": "以出同異。非用論意。彼在小宗各依一",
    "T46n1912_05d:0303c05": "門。未為通方遍被之道。如毘曇十五云。鈍",
    "T46n1912_05d:0303c06": "名信行利名法行。信行者少觀察故。法行",
    "T46n1912_05d:0303c07": "者多觀察故。與薩婆多同。彼但判位在於",
    "T46n1912_05d:0303c08": "見道。少觀察者正當因門。今引曇無德",
    "T46n1912_05d:0303c09": "兩行俱在世第一前。故云方便。然數下從容",
    "T46n1912_05d:0303c10": "和通。數據行成故在見道。論據根性故在",
    "T46n1912_05d:0303c11": "方便若多論云所因不同。即似今家一向根",
    "T46n1912_05d:0303c12": "性。德宗多少不同。即似今家相資根性。是故",
    "T46n1912_05d:0303c13": "為會而復兩存。又阿毘曇使楗度中云。堅信",
    "T46n1912_05d:0303c14": "人有如許慧。堅法人有如許信。何故一人但",
    "T46n1912_05d:0303c15": "名堅信。一人但名堅法。答各隨所因從勝",
    "T46n1912_05d:0303c16": "立名非不互有。此亦似於相資意也。毘曇",
    "T46n1912_05d:0303c17": "又云。定入名信慧入名法。若據初文定慧",
    "T46n1912_05d:0303c18": "並以內思為法。聞定慧者名之為信。是",
    "T46n1912_05d:0303c19": "故今文止觀各立信法二行。今師下正明今",
    "T46n1912_05d:0303c20": "師二行之相。則以久因為現種子。明現有",
    "T46n1912_05d:0303c21": "者必藉久因。久因異於德宗方便。現在亦",
    "T46n1912_05d:0303c22": "異多論行成。是故今家但論由宿種故。現",
    "T46n1912_05d:0303c23": "堪修觀及以聞法。驗今知昔得二行名。大",
    "T46n1912_05d:0303c24": "經二十云。如有呪術若有一聞。後二十年",
    "T46n1912_05d:0303c25": "不中毒藥。若有誦持。乃至命終無有眾病。",
    "T46n1912_05d:0303c26": "是大乘法亦復如是。若有眾生一經於耳。",
    "T46n1912_05d:0303c27": "却後七劫不墮惡道。思惟其義必得菩提",
    "T46n1912_05d:0303c28": "淨見佛性。經耳即是信行種也。思惟即是法",
    "T46n1912_05d:0303c29": "行種也。法華云。若有聞解思惟修習。又大",
    "T46n1912_05d:0304a01": "經云。一聽聞正法。二思惟其義。經論此",
    "T46n1912_05d:0304a02": "類並是久遠信法種也。若論下今家判利鈍",
    "T46n1912_05d:0304a03": "也。更互得名不同兩論一向判之。已說下",
    "T46n1912_05d:0304a04": "結前生後。師應下欲為說法先審根性。定",
    "T46n1912_05d:0304a05": "秖是止。慧秖是觀。汝於此二為志聞耶。",
    "T46n1912_05d:0304a06": "為志思耶。其人下述彼根性所尚之相。既",
    "T46n1912_05d:0304a07": "知下既知根性病相定已。於一人所依語",
    "T46n1912_05d:0304a08": "作方。止觀各四故旦為八。一一文中各有",
    "T46n1912_05d:0304a09": "三意。一示法相。二指廣。三結成悉檀。初文",
    "T46n1912_05d:0304a10": "初意。咄男子下正為說法。說法之相隨有",
    "T46n1912_05d:0304a11": "相應。即便引用或儒或小或偏或漸。言近意",
    "T46n1912_05d:0304a12": "遠。且為助成圓教圓觀。四悉信法止觀之",
    "T46n1912_05d:0304a13": "相。為後來者作於化他說法之式。乃至據",
    "T46n1912_05d:0304a14": "下結文。於一一文有次與不次。意且在圓。",
    "T46n1912_05d:0304a15": "文中所列四教及似次第三觀語者。意在",
    "T46n1912_05d:0304a16": "聞咸歡喜。是善並生惡無不破。見一切理。",
    "T46n1912_05d:0304a17": "故遍列耳。故知至下結文。方開次第。次第",
    "T46n1912_05d:0304a18": "則歷於三諦。不次唯約一心。一一番中以",
    "T46n1912_05d:0304a19": "後望前皆成四意。謂次第三觀有三。一心",
    "T46n1912_05d:0304a20": "三觀為一。一其意者。老子曰。天得一以清。",
    "T46n1912_05d:0304a21": "地得一以寧。侯王得一以為天下正。老意",
    "T46n1912_05d:0304a22": "但以合陰陽之道。以為天地得一。合君臣",
    "T46n1912_05d:0304a23": "之道為侯王得一。今廢彼理但借彼名以",
    "T46n1912_05d:0304a24": "證今理。苦集得一謂滅諦。因緣得一謂",
    "T46n1912_05d:0304a25": "無明滅則行滅等。六蔽得一謂至彼岸。凡",
    "T46n1912_05d:0304a26": "引俗典例皆如此。一是三乘之最。故云唯",
    "T46n1912_05d:0304a27": "此為快。快故適其樂欲。如天亢旱等者。亢",
    "T46n1912_05d:0304a28": "亦旱也。萬之與百並小數之極。隨便互彰。",
    "T46n1912_05d:0304a29": "卉是草之總名。舉彼不生欲顯降雨以成",
    "T46n1912_05d:0304b01": "於生。生即生善。娑伽龍者華嚴文也。長含又",
    "T46n1912_05d:0304b02": "云。阿耨達龍王身心降雨滿閻浮提。今文云",
    "T46n1912_05d:0304b03": "四方霔雨者。是也。言七日者。是摩那斯龍",
    "T46n1912_05d:0304b04": "王欲降雨時。先七日布雲。令一切眾生究",
    "T46n1912_05d:0304b05": "竟諸業。漸降微雨恐損物故。人亦如是下",
    "T46n1912_05d:0304b06": "合譬。而不合七日及以四方。但合通途霔",
    "T46n1912_05d:0304b07": "雨意耳。合河兼池加道品樹。既非全出正",
    "T46n1912_05d:0304b08": "經盈縮隨時。初反合善根不生。若能下正",
    "T46n1912_05d:0304b09": "合善根生也。可對三觀四教釋之。發諸",
    "T46n1912_05d:0304b10": "禪如雨者。禪定若發。無量善法一切法門並",
    "T46n1912_05d:0304b11": "因禪發。燸頂等三藏也。眼智等見道中位也。",
    "T46n1912_05d:0304b12": "苦法忍為眼。苦法智為智。苦比忍為明。苦",
    "T46n1912_05d:0304b13": "比智為覺。順忍等通教中諸善根也。外凡為",
    "T46n1912_05d:0304b14": "信內凡為順。餘文並略。寂滅無生是別圓中",
    "T46n1912_05d:0304b15": "善根也。此等並因禪靜而生。即生善義。緣",
    "T46n1912_05d:0304b16": "喻等者。種種因緣種種譬喻。因緣秖是廣引",
    "T46n1912_05d:0304b17": "今昔共成此義。下去例然。醉象如卷初釋。",
    "T46n1912_05d:0304b18": "穴駝出大論三十三。第七又引。亦同無鉤",
    "T46n1912_05d:0304b19": "意也。五翳等者經論大同。成論云。譬如天",
    "T46n1912_05d:0304b20": "日月其性本明淨。煙雲塵霧等五翳則不現。",
    "T46n1912_05d:0304b21": "等者等取阿修羅手。爾雅云。陰而風曰翳。",
    "T46n1912_05d:0304b22": "翳謂障光。今則通取五皆能障通名為翳。",
    "T46n1912_05d:0304b23": "又風動塵起曰埃。煙雲霧起曰靄。靄謂雲",
    "T46n1912_05d:0304b24": "等掩也。曜靈者日名也。謂日被掩。亦可曜",
    "T46n1912_05d:0304b25": "謂七曜。七曜圖云。日月五星名為七曜。日",
    "T46n1912_05d:0304b26": "是陽精月是陰精。五星者東歲南熒惑西太",
    "T46n1912_05d:0304b27": "白北辰及中央鎮。所言靈者大戴禮云。陽之",
    "T46n1912_05d:0304b28": "精氣曰神陰之精氣曰靈。爾雅云。八方神",
    "T46n1912_05d:0304b29": "為八靈。五翳翳於八方故也。是故俗典凡",
    "T46n1912_05d:0304c01": "釋神靈變化精微及道性等。不出陰陽。彼",
    "T46n1912_05d:0304c02": "教未知出世道故。又大經譬日月又為煙",
    "T46n1912_05d:0304c03": "雲塵霧及修羅手因緣故。令諸眾生不能",
    "T46n1912_05d:0304c04": "得見。既為煩惱翳之所障。故須對治。睫",
    "T46n1912_05d:0304c05": "近霄遠等者。霄者近天赤氣也。雲得日光",
    "T46n1912_05d:0304c06": "雖赤色可見。雲無實體而可見也。中論大",
    "T46n1912_05d:0304c07": "經大同小異。大經二十六云。有因緣不可",
    "T46n1912_05d:0304c08": "見者如空中鳥迹。近不可見者如眼睫。壞",
    "T46n1912_05d:0304c09": "不可見者如根敗。亂不可見者如不專",
    "T46n1912_05d:0304c10": "一。細不可見者如微塵。障不可見者如雲",
    "T46n1912_05d:0304c11": "外月。多不可見者如稻中麻。相似不可見",
    "T46n1912_05d:0304c12": "者如豆中豆。中論加遠不可見者如霄。則",
    "T46n1912_05d:0304c13": "無根敗。今文意者。由煩惱故故不可見。遠",
    "T46n1912_05d:0304c14": "不可見如不見中。近不可見如不見俗。",
    "T46n1912_05d:0304c15": "從夫散心來至皆不可見者。舉彼諸惡顯",
    "T46n1912_05d:0304c16": "此修定。以為所治。故膜塵等皆是所破。密室",
    "T46n1912_05d:0304c17": "中燈除外風也。破內暗也。金錍等者。大",
    "T46n1912_05d:0304c18": "經第八如來性品迦葉問佛。云何佛性難見",
    "T46n1912_05d:0304c19": "難入。佛言。如百盲人為治眼故造詣良醫。",
    "T46n1912_05d:0304c20": "良醫即以金錍決其眼膜。一指示之。問言",
    "T46n1912_05d:0304c21": "見不。答言不見。復以二指三指示之。問言",
    "T46n1912_05d:0304c22": "見不。答言。少見。合喻云。無量菩薩雖具足",
    "T46n1912_05d:0304c23": "行六波羅蜜。乃至十住猶未能見。如來既說",
    "T46n1912_05d:0304c24": "則便少見。此乃別教十住故云未見。疏引他",
    "T46n1912_05d:0304c25": "釋。一云。三指譬三乘。二云。譬三慧。三云。譬",
    "T46n1912_05d:0304c26": "三教。初譬小乘初教為一。般若至法華為",
    "T46n1912_05d:0304c27": "一。涅槃為一。四云。信順無生為三。章安云。",
    "T46n1912_05d:0304c28": "既譬佛信不應餘解。即以三諦而為三",
    "T46n1912_05d:0304c29": "指。初指如空觀故云不見。三指如十住故",
    "T46n1912_05d:0305a01": "云少見。即圓十住也。金錍如教。故下文云。",
    "T46n1912_05d:0305a02": "如是菩薩位階十地尚不了了。今從決膜",
    "T46n1912_05d:0305a03": "除惑義邊。故云對治。心若等者。世間是生",
    "T46n1912_05d:0305a04": "滅法。出世是不生不滅法。由定能了故云",
    "T46n1912_05d:0305a05": "也。亦可世間生滅是界內俗。出世不生不滅",
    "T46n1912_05d:0305a06": "是界外真。界內略真界外略俗。內外真俗即",
    "T46n1912_05d:0305a07": "三諦也。三諦是理。理即第一義意也。如來成",
    "T46n1912_05d:0305a08": "道即第一義意。猶尚樂定。入定復是第一義",
    "T46n1912_05d:0305a09": "意。況諸凡夫。凡夫理合修第一義。佛示凡",
    "T46n1912_05d:0305a10": "故。故諸經中多處有文明佛入定。有禪定者",
    "T46n1912_05d:0305a11": "等者。電光者如第九卷釋。見道即是第一義",
    "T46n1912_05d:0305a12": "意也。雖成論中本譬欲定今通用之。凡初",
    "T46n1912_05d:0305a13": "見諦理皆名電光皆名見道。破無數等者。",
    "T46n1912_05d:0305a14": "意以一切種智為第一義。破惡之言因便",
    "T46n1912_05d:0305a15": "來耳。其人若言下信行約觀四悉。前雙問故",
    "T46n1912_05d:0305a16": "今但出答。我聞等者斥法行也。三惡等者",
    "T46n1912_05d:0305a17": "舉世間苦況出世苦。燒然是地獄。駝驢是",
    "T46n1912_05d:0305a18": "畜生。如是等苦苦有期限。癡暗無明障三",
    "T46n1912_05d:0305a19": "諦苦。終至實報故云大苦。方隅可譬權實",
    "T46n1912_05d:0305a20": "理也。四方曰方四維曰隅。隅如權方如實。",
    "T46n1912_05d:0305a21": "爾雅曰。西北隅謂之屋漏。東北隅謂之宦。",
    "T46n1912_05d:0305a22": "宦音怡。郭云。未詳。麻杲云。養養萬物也。東",
    "T46n1912_05d:0305a23": "南隅謂之突烏釣切。西南隅謂之隩。謂屋",
    "T46n1912_05d:0305a24": "中隱隩之處。亦可以生滅四諦如隅。無生",
    "T46n1912_05d:0305a25": "四諦如方。界外兩教方隅亦然。多聞分別等",
    "T46n1912_05d:0305a26": "者。據此四句皆以樂為名。初句云多聞等",
    "T46n1912_05d:0305a27": "者。樂即樂欲聞即信行可對世界。攻惡等言",
    "T46n1912_05d:0305a28": "相從來耳。若盡一偈文意四悉義足。四句次",
    "T46n1912_05d:0305a29": "第以對四悉可見。如教至道非道者。四種",
    "T46n1912_05d:0305b01": "道品名之為道。分段變易名為非道。界內",
    "T46n1912_05d:0305b02": "以三途為坑坎。界外以分段為坑坎。若",
    "T46n1912_05d:0305b03": "作陷字戶懺切非今所用。分別苦樂道非道",
    "T46n1912_05d:0305b04": "等間隔不同。即世界意。月開等者。青蓮華因",
    "T46n1912_05d:0305b05": "月而開。赤蓮華因日而開。有人云。白蓮華",
    "T46n1912_05d:0305b06": "因日。並取開生。是為人義。大經第九云。譬",
    "T46n1912_05d:0305b07": "如蓮華為日所照無不開敷。日興等者。大",
    "T46n1912_05d:0305b08": "經第九云。譬如營作至暗皆息。若未成就",
    "T46n1912_05d:0305b09": "要待日明。義同於月。主膠火導並譬於觀。",
    "T46n1912_05d:0305b10": "商畫坯盲並譬於行。行即善也。從勝別舉",
    "T46n1912_05d:0305b11": "一切種智亦推於觀。種智即是善中之最故",
    "T46n1912_05d:0305b12": "也。自餘諸善但是莊嚴觀耳。怨即是惡。識",
    "T46n1912_05d:0305b13": "即能治觀也。武將有謀者。如秦將王剪。魏將",
    "T46n1912_05d:0305b14": "吳起廉頗。李牧張良樊噲之徒。善破陣故。以",
    "T46n1912_05d:0305b15": "譬破惡。並須委釋破三惑惡。次雲熱火暗",
    "T46n1912_05d:0305b16": "並譬所破之惡。薪縛例之可以意得。井中",
    "T46n1912_05d:0305b17": "七寶等者。大經十九。佛告德王。如暗室中",
    "T46n1912_05d:0305b18": "井種種七寶。人亦知之暗故不見。有善方",
    "T46n1912_05d:0305b19": "便然大明燈持往照了悉得見之。是人",
    "T46n1912_05d:0305b20": "終不念言是水及寶本無今有。涅槃亦爾。不",
    "T46n1912_05d:0305b21": "可說言本無今有。瓶盆亦爾。今云日明者。",
    "T46n1912_05d:0305b22": "舉明中之盛。眾生如井佛性如寶。眾生如",
    "T46n1912_05d:0305b23": "室佛性如瓶。並以無明如暗燈日如智日",
    "T46n1912_05d:0305b24": "照如見。今此文中以日替燈。須以智慧去。",
    "T46n1912_05d:0305b25": "般若偈文。能見於寶及觀法實。即第一義",
    "T46n1912_05d:0305b26": "意也。等觀入者至第一義故名為入。知諸",
    "T46n1912_05d:0305b27": "法實及等觀入。般若為最。故須用觀入第",
    "T46n1912_05d:0305b28": "一義。默復默者明思不移。損之又損之等",
    "T46n1912_05d:0305b29": "者。周易云。以至於無損。肇公改用。今且依",
    "T46n1912_05d:0305c01": "肇。以真理極名為無損。煩惱損盡亦名無",
    "T46n1912_05d:0305c02": "損。斥信行聞屬有為故。坐馳等者。莊周貴",
    "T46n1912_05d:0305c03": "坐亡故云馳無益。今借彼意忘聞觀理。",
    "T46n1912_05d:0305c04": "隨文曰馳。思理之外餘皆曰馳。又外篇云。",
    "T46n1912_05d:0305c05": "敬孝易愛孝難。愛孝易亡親難。亡親易使",
    "T46n1912_05d:0305c06": "親亡我難。使親亡我易兼亡天下難。兼亡",
    "T46n1912_05d:0305c07": "天下易使天下亡我難。注云恣之使天下",
    "T46n1912_05d:0305c08": "自得。安得不亡我耶。以是而言。秖是莊生",
    "T46n1912_05d:0305c09": "無亡他之智。反斥他不亡。而令天下亡",
    "T46n1912_05d:0305c10": "己。注家云恣未足釋亡。今之天下可由",
    "T46n1912_05d:0305c11": "不恣。恣若是亡何曾不亡。而展轉比云最",
    "T46n1912_05d:0305c12": "後難耶。故知汝之所恣非他之亡。他之所",
    "T46n1912_05d:0305c13": "亡何關汝恣。是則坐亡有言無行。今借語",
    "T46n1912_05d:0305c14": "成理依理曰亡。當為下諸句皆須知。是諸",
    "T46n1912_05d:0305c15": "法是止。隨四悉意。話戶夬切何法不備下止具",
    "T46n1912_05d:0305c16": "十度。一一度中一切法足。善雖無量不出",
    "T46n1912_05d:0305c17": "此十故是生善中最。前六可見。因止等者。",
    "T46n1912_05d:0305c18": "止為雙非之方便故。故云也。止中具諸願",
    "T46n1912_05d:0305c19": "亦遂眾生願。是故云一切。有除惑功故",
    "T46n1912_05d:0305c20": "名為力。此是中智故云無二。止具一切即總",
    "T46n1912_05d:0305c21": "結也。且約當機故云何用別修。壁定者。室",
    "T46n1912_05d:0305c22": "有四壁則八風不入。若得止已離界內外",
    "T46n1912_05d:0305c23": "違順惡覺。八風秖是四違四順。書中八風者。",
    "T46n1912_05d:0305c24": "爾雅曰。南為凱風東為谷風。北為涼風西",
    "T46n1912_05d:0305c25": "為泰風。從上下為頹風。從下上為飈風。與",
    "T46n1912_05d:0305c26": "火俱為庉風。庉字徒昆切迴轉為旋風。室壁",
    "T46n1912_05d:0305c27": "亦免此之八風。故以為喻。亦是四方四維之",
    "T46n1912_05d:0305c28": "八風也。朝露見陽者。露如散陽如止也。晞",
    "T46n1912_05d:0305c29": "乾也如定。止是大慈等者。慈定治瞋。大明",
    "T46n1912_05d:0306a01": "呪如釋籤。大明呪是般若故。能除惡覺貪",
    "T46n1912_05d:0306a02": "婬恚怒癡疑朝露之惡。止即是佛等者。念佛",
    "T46n1912_05d:0306a03": "治障道。今修於止如法佛故。治障妙道。",
    "T46n1912_05d:0306a04": "阿伽陀及妙良藥。并呪枯起死之術等。並",
    "T46n1912_05d:0306a05": "舉能治之止。止即體真等者。用彼釋名中",
    "T46n1912_05d:0306a06": "次第之名。以成不思議理。止是佛母等者。實",
    "T46n1912_05d:0306a07": "母權父共生佛子。父母相即準上可知。即",
    "T46n1912_05d:0306a08": "淨名經意。理體寂照是佛師也。止是佛身即",
    "T46n1912_05d:0306a09": "法應二身也。亦可三身具足。因名止果名",
    "T46n1912_05d:0306a10": "眼。定慧能嚴今止屬定。故名相好。具一切",
    "T46n1912_05d:0306a11": "法故名為藏。為諸法依故名住處。何法不",
    "T46n1912_05d:0306a12": "具牒前便宜。何法不除牒前對治。乃是",
    "T46n1912_05d:0306a13": "見理故惡滅善生。正覺等者。在因名觀",
    "T46n1912_05d:0306a14": "在果名覺。正大遍等。借用果上之稱。能",
    "T46n1912_05d:0306a15": "生等者。信戒等五即五分法身。既能生於",
    "T46n1912_05d:0306a16": "五分即生善中最。化道大行者。即應病授",
    "T46n1912_05d:0306a17": "藥也。能照道者亦取破暗之意。能得寶者",
    "T46n1912_05d:0306a18": "除貧苦之惡。但當勤觀開示悟入等者。此四",
    "T46n1912_05d:0306a19": "皆是無生觀也。具如疏中約觀心釋故第",
    "T46n1912_05d:0306a20": "一義也。次明迴轉者。先序二論中言始終",
    "T46n1912_05d:0306a21": "者。二論並以始鈍終利。今言須臾故不同",
    "T46n1912_05d:0306a22": "彼。次明自行則止觀並說。亦先標二行。教",
    "T46n1912_05d:0306a23": "他以說法為本。故先信後法。自行多在",
    "T46n1912_05d:0306a24": "於思惟。故先法後信。前教他中十六番各",
    "T46n1912_05d:0306a25": "屬一人。故止觀離明。今自行中並在一人。",
    "T46n1912_05d:0306a26": "故止觀合明。又前非不合今非不離云云。",
    "T46n1912_05d:0306a27": "次樂寂下正釋法行。於四悉中各一止一",
    "T46n1912_05d:0306a28": "觀。樂欲中初是止。若欲下觀。並依世界以",
    "T46n1912_05d:0306a29": "赴樂欲。以在初故未論過生。故但直舉一",
    "T46n1912_05d:0306b01": "止一觀。次其心下明為人等三。皆先明因",
    "T46n1912_05d:0306b02": "前生過次用止觀。初文是因世界中用觀",
    "T46n1912_05d:0306b03": "生過。過謂毫善不生。次即當下用止。若凝",
    "T46n1912_05d:0306b04": "停下因止生過。次當校計下用觀。若念念",
    "T46n1912_05d:0306b05": "下對治中一止一觀。初文是因為人中用觀",
    "T46n1912_05d:0306b06": "生過。過謂長惡。即當下以止治之。次若靜",
    "T46n1912_05d:0306b07": "下用止生過。即當下用觀治之。修止下次",
    "T46n1912_05d:0306b08": "第一義中一止一觀。初文雖上治中用止用",
    "T46n1912_05d:0306b09": "觀理不開發。初文用止不開。即是過也。本",
    "T46n1912_05d:0306b10": "為見理理既不發。故名為過。次即應下用",
    "T46n1912_05d:0306b11": "觀令開。次修觀下過生。次宜更下用止令",
    "T46n1912_05d:0306b12": "開。信行下。次信行中四悉各一止一觀。初樂",
    "T46n1912_05d:0306b13": "欲中亦如前意。但直赴樂欲。明一止一觀。",
    "T46n1912_05d:0306b14": "聽觀下次為人中一止一觀。先明生過等。初",
    "T46n1912_05d:0306b15": "文生過。即應下聽止令益。或聽下生過。即",
    "T46n1912_05d:0306b16": "應下聽觀令益。或時下對治中一止一觀。初",
    "T46n1912_05d:0306b17": "聽觀生過。即應下聽止治之。或沈下聽止",
    "T46n1912_05d:0306b18": "生過。即當下聽觀治之。或聽下第一義中",
    "T46n1912_05d:0306b19": "一止一觀。不語生過。直云豁豁朗朗得益",
    "T46n1912_05d:0306b20": "之相。前之三悉如世醫治。此第一義如如來",
    "T46n1912_05d:0306b21": "治。故不生過。次迴轉。可見復次下相資",
    "T46n1912_05d:0306b22": "先標來意。如法行下正示相資之相。若法多",
    "T46n1912_05d:0306b23": "信少名信資法。若信多法少名法資信。亦",
    "T46n1912_05d:0306b24": "曰正助。初明信資法。既云相資乃是信法",
    "T46n1912_05d:0306b25": "二行俱有益也。初止中四悉。言法行者。既",
    "T46n1912_05d:0306b26": "信資法。以法為正從法行立名。故云如",
    "T46n1912_05d:0306b27": "法行者。初總明信以為能資。冠下四悉。若",
    "T46n1912_05d:0306b28": "具廣說應一一悉上皆云隨聞一句乃至皆",
    "T46n1912_05d:0306b29": "遣。為避煩文故標初一句。還坐下法行樂",
    "T46n1912_05d:0306c01": "欲。次下有三箇又聞。即法行中為人等三。又",
    "T46n1912_05d:0306c02": "聞下觀中四悉。信資於法即初二悉有聞觀",
    "T46n1912_05d:0306c03": "之言。下二悉略例止可知。破惡即對治。欲",
    "T46n1912_05d:0306c04": "悟即第一義問。何不云悟而云欲悟耶。答。",
    "T46n1912_05d:0306c05": "此四悉中第一義者。何必證理名第一義。但",
    "T46n1912_05d:0306c06": "取非前三悉之相。附理氣分即屬第一義",
    "T46n1912_05d:0306c07": "故。前文但云豁豁朗朗等耳。此乃下結信",
    "T46n1912_05d:0306c08": "資法。信行下法資信。比前法行可以意",
    "T46n1912_05d:0306c09": "知。是為下結法資信。夫心地下結安心意。",
    "T46n1912_05d:0306c10": "以總安中唯止唯觀。今以四悉等故云逐",
    "T46n1912_05d:0306c11": "願加以飲食丸散陰陽三雙譬之。一一雙",
    "T46n1912_05d:0306c12": "中皆遍前意。合成四悉意也。隨其所願樂",
    "T46n1912_05d:0306c13": "欲也。飲食生善也。丸散對治也。陰陽云見",
    "T46n1912_05d:0306c14": "性即第一義也。一種下明偏修之失。故知二",
    "T46n1912_05d:0306c15": "師非但止觀偏用。亦乃並無信法等中一止",
    "T46n1912_05d:0306c16": "一觀故也。二師引偈並未見正典。各隨一",
    "T46n1912_05d:0306c17": "門得入。以自行所稟未遇通途。便以偏",
    "T46n1912_05d:0306c18": "門遍令他學。致令學者彼彼相非。若爾。則",
    "T46n1912_05d:0306c19": "人天之善尚無。安剋至真之妙。故引大經",
    "T46n1912_05d:0306c20": "一向服乳。經第三中佛告迦葉。譬如長者",
    "T46n1912_05d:0306c21": "佛也多有諸牛教也。色雖種種隨機同共一群理一。付",
    "T46n1912_05d:0306c22": "放牧人弘教令逐水草被機。唯為醍醐常住不求",
    "T46n1912_05d:0306c23": "乳酪人天二乘。時放牧人𤚲已自食弘者自益。長者命終",
    "T46n1912_05d:0306c24": "佛滅所有諸牛悉為群賊之所抄掠盜佛教法。賊得",
    "T46n1912_05d:0306c25": "牛已無有婦女無慈。𤚲已自食利養群賊相謂。長",
    "T46n1912_05d:0306c26": "者畜牛唯為醍醐不求乳酪。當設何計",
    "T46n1912_05d:0306c27": "而得之耶欽慕我等無器非根雖復得乳無安置",
    "T46n1912_05d:0306c28": "處設復持戒非常住本復共相謂唯有皮囊可以盛之。",
    "T46n1912_05d:0307a01": "人天陰果雖有盛處不知鑽搖。漿猶難得況復",
    "T46n1912_05d:0307a02": "酪酥無定慧方便名不知鑽搖。似道尚無況復真常爾時群賊為醍醐",
    "T46n1912_05d:0307a03": "故加之以水起見以水多故一切皆失起見墮惡失人",
    "T46n1912_05d:0307a04": "天果今此二師偏執大理寂照定慧。義當群賊",
    "T46n1912_05d:0307a05": "不知鑽搖等。佛何故說種種耶者。引諸四",
    "T46n1912_05d:0307a06": "悉重斥偏迷。若就下更歷三種止觀以結",
    "T46n1912_05d:0307a07": "前數。言若就者別立之辭。文雖唯頓若更",
    "T46n1912_05d:0307a08": "別約次第三觀。則一一各有百二十八。故",
    "T46n1912_05d:0307a09": "著若就之言。次第三合故立一心。依前重",
    "T46n1912_05d:0307a10": "舉故云又耳。人見三番之後更云一心。便",
    "T46n1912_05d:0307a11": "謂頓等三止觀外。更立一心。謂此一心不",
    "T46n1912_05d:0307a12": "關前頓。今安心者依前妙境及前妙願。故",
    "T46n1912_05d:0307a13": "前文云須行填願。則願行相稱。故向安心若",
    "T46n1912_05d:0307a14": "總若別。並是圓頓填圓頓願。更開對於次第",
    "T46n1912_05d:0307a15": "三觀。一一觀中皆具前來一百二十八。對本",
    "T46n1912_05d:0307a16": "一心乃成四番一百二十八。合五百一十二。",
    "T46n1912_05d:0307a17": "人不見之妄生穿鑿。況復空假中三。不異",
    "T46n1912_05d:0307a18": "頓漸不定之三。故前不思議未會異名中",
    "T46n1912_05d:0307a19": "所發為三觀。觀成為三智。教他為三語。歸",
    "T46n1912_05d:0307a20": "宗為三趣。三趣即是頓等三也。以一部文",
    "T46n1912_05d:0307a21": "共成一意。尚恐疎漏。豈有潛於結數之中",
    "T46n1912_05d:0307a22": "秖云一心即令妙行成之於此。此則上下",
    "T46n1912_05d:0307a23": "諸文便為繁芿。具如卷初及第四第三中撮",
    "T46n1912_05d:0307a24": "說文旨。不見此意自失安心。自安既無。教",
    "T46n1912_05d:0307a25": "他何在。應從初已來鉤鎖相承橫竪高濬。前",
    "T46n1912_05d:0307a26": "後冠帶方成行儀。豈有輒爾立斯異計。如",
    "T46n1912_05d:0307a27": "破遍中一一句見。一一品思。塵沙無明皆云",
    "T46n1912_05d:0307a28": "信法相資迴轉。即是見品思品無知無明。各",
    "T46n1912_05d:0307a29": "六十四番。橫竪不二即是一心。故自他相對",
    "T46n1912_05d:0307b01": "亦各須有一百二十八。此云五百一十二",
    "T46n1912_05d:0307b02": "番者。且從合說隨諦言之。若作相顯說",
    "T46n1912_05d:0307b03": "者。即以次第顯不次第。具如前後諸文料",
    "T46n1912_05d:0307b04": "簡。又何但約於不次第義。後立三箇一百二",
    "T46n1912_05d:0307b05": "十八。秖約不可思議一中之三。以為三番。",
    "T46n1912_05d:0307b06": "三中之一而為一心。三一共論亦有五百一",
    "T46n1912_05d:0307b07": "十二也。問。圓人那得三觀別論。有此信法",
    "T46n1912_05d:0307b08": "相資等別。答。如後第六云多入空少入假",
    "T46n1912_05d:0307b09": "中等。既許偏入亦可偏觀。又破遍初。無生",
    "T46n1912_05d:0307b10": "為首無生即空。空門既爾餘門亦然。隨宜乃",
    "T46n1912_05d:0307b11": "成七句不同。尚成七番一百二十八。何啻三",
    "T46n1912_05d:0307b12": "耶。故知自他皆有七句。若次第觀唯得為",
    "T46n1912_05d:0307b13": "三。三悉下判前四悉。雖復五百一十二番。",
    "T46n1912_05d:0307b14": "但語信法。或以止觀無不攝盡。為判權",
    "T46n1912_05d:0307b15": "實須約四悉。所言世醫等者。借大論中文",
    "T46n1912_05d:0307b16": "以成今意。故但屬世諦判為世醫。如世界",
    "T46n1912_05d:0307b17": "後復須生善。善若不生復須破惡。惡去不",
    "T46n1912_05d:0307b18": "去皆須見理。故云三悉差已更生。至第一",
    "T46n1912_05d:0307b19": "義縱未無生。於斯必契。故云差已更不復",
    "T46n1912_05d:0307b20": "發。況復結云世出世法互相成顯。故一一行",
    "T46n1912_05d:0307b21": "皆歷四悉。雖行三悉必須見理。若入第",
    "T46n1912_05d:0307b22": "一義見理未深。還須更以三悉成之。況",
    "T46n1912_05d:0307b23": "復三悉本為期於第一義故。故云相顯。況",
    "T46n1912_05d:0307b24": "開權顯實次第四悉。尚皆入於不次第四。",
    "T46n1912_05d:0307b25": "況此本是不思議悉四中之三。況不思議中",
    "T46n1912_05d:0307b26": "三皆第一義。若離下重示前妙境。為所安",
    "T46n1912_05d:0307b27": "處。止觀四悉但是能安之方法耳。若心安下",
    "T46n1912_05d:0307b28": "釋疑。疑云。為一一行者。必須如前諸句",
    "T46n1912_05d:0307b29": "安耶。故今釋曰。若心安於諦一句即足。如",
    "T46n1912_05d:0307c01": "前總安但安法性。如其不安則置總用別。",
    "T46n1912_05d:0307c02": "別中或唯一悉即足。以觀世界即第一義",
    "T46n1912_05d:0307c03": "故。或用二句乃至多句。乃至具用六十四",
    "T46n1912_05d:0307c04": "番。乃至用多六十四番。故云巧用方便令",
    "T46n1912_05d:0307c05": "心得安。一目下舉譬也為逗多人或一人",
    "T46n1912_05d:0307c06": "初後故須廣設。若隨其得入則不須多。故",
    "T46n1912_05d:0307c07": "云得鳥羅之一目。言一目者。乃據最後入",
    "T46n1912_05d:0307c08": "法之言。一生行之豈唯一目。是故或一人",
    "T46n1912_05d:0307c09": "用多。或多人用一。況一人始末非一可",
    "T46n1912_05d:0307c10": "辨。故下合云如為眾多。一人亦爾。羅者。",
    "T46n1912_05d:0307c11": "爾雅云。鳥罟曰羅。兔罟曰第。亦曰罝。眾",
    "T46n1912_05d:0307c12": "生下合。捕者陸獵也。逐也。四破法遍者。初略",
    "T46n1912_05d:0307c13": "明來意中。初徵起設問。即約上不思議境",
    "T46n1912_05d:0307c14": "正設問也。故云法性清淨不合不散等。即",
    "T46n1912_05d:0307c15": "是境中一念三千離四性計。是故略云不合",
    "T46n1912_05d:0307c16": "不散。合謂一念散謂三千。但眾生下答中",
    "T46n1912_05d:0307c17": "意者。約不思議理之與惑。不當一異破不",
    "T46n1912_05d:0307c18": "破等。隨迷妄故事須設破。眾生無始全體",
    "T46n1912_05d:0307c19": "顛倒誰論多少。但曾解境發心安心。心既",
    "T46n1912_05d:0307c20": "未安故云少耳。全未破故故復云破。前以",
    "T46n1912_05d:0307c21": "定慧處於法性。故名為安。今以準教四句",
    "T46n1912_05d:0307c22": "推責不安之心。故名為破。破非不安安非",
    "T46n1912_05d:0307c23": "不破。得名隨事心境唯一。上善巧下約上安",
    "T46n1912_05d:0307c24": "心對辨破否。若已安於諦定慧已發。彼即",
    "T46n1912_05d:0307c25": "是破。何須至今更須論破。次若未下正明",
    "T46n1912_05d:0307c26": "破意。由未安故。若未破故今更論破故云",
    "T46n1912_05d:0307c27": "若未相應等也。言有定之慧等者。然安心",
    "T46n1912_05d:0307c28": "破遍並是絕待。咸具定慧。今據初心欲入",
    "T46n1912_05d:0307c29": "未入。隨事調熟用與不同。或宜有慧之定",
    "T46n1912_05d:0308a01": "如前安心。或宜有定之慧如今破遍故從",
    "T46n1912_05d:0308a02": "行立名名不虛說。又前安中先推法性",
    "T46n1912_05d:0308a03": "以多從定。是故云安。今此破中先準教門",
    "T46n1912_05d:0308a04": "義多從慧。是故云破。二文兼具法體無遍。",
    "T46n1912_05d:0308a05": "故前信法莫非法性止觀故也。今此無生亦",
    "T46n1912_05d:0308a06": "由同體止觀故也。然破法下欲明無生破",
    "T46n1912_05d:0308a07": "法之門。且先通舉諸門不同。從廣之狹以",
    "T46n1912_05d:0308a08": "指無生。故先列經論所出諸門。謂教行智",
    "T46n1912_05d:0308a09": "理。文字即是教為門也。大品四十二字大論",
    "T46n1912_05d:0308a10": "廣釋。南嶽大師分為二解。一通約三乘。二",
    "T46n1912_05d:0308a11": "別約圓頓。今廢通從頓。大品云。菩薩摩訶",
    "T46n1912_05d:0308a12": "衍所謂語等字等。諸字入阿字門。阿字門",
    "T46n1912_05d:0308a13": "具一切法。乃至荼字盡諸法邊。究竟窮底",
    "T46n1912_05d:0308a14": "不終不生。過荼無字可說。不可說不可盡。",
    "T46n1912_05d:0308a15": "一切法如虛空。或觀行下明行為門。三昧",
    "T46n1912_05d:0308a16": "是行。大論云。菩薩修三三昧名諸三昧門。",
    "T46n1912_05d:0308a17": "能通至實相。是故能為實相作門。若十六",
    "T46n1912_05d:0308a18": "行為三三昧門。但為真諦作門。非今文意。",
    "T46n1912_05d:0308a19": "或智慧下以智慧為門云云。或理下以理為",
    "T46n1912_05d:0308a20": "門云云。依教下且生起前所列教等四門次",
    "T46n1912_05d:0308a21": "第。教既居初故今依教。復為令知教有功",
    "T46n1912_05d:0308a22": "能。能通至於觀智理等。是教光顯。是故生",
    "T46n1912_05d:0308a23": "起。三門下明去取。三藏下教中復簡藏等三",
    "T46n1912_05d:0308a24": "教。言三藏先破見等者。若佛弟子必先破見",
    "T46n1912_05d:0308a25": "或慧行欣厭。或聞善來等成羅漢者。或佛",
    "T46n1912_05d:0308a26": "三十四心等。並俱斷也。通教大同。但俱破之",
    "T46n1912_05d:0308a27": "言不在佛耳。別但次第從淺至深故云竪",
    "T46n1912_05d:0308a28": "遍。且寄教道故云竪遍。依實但斷一十二",
    "T46n1912_05d:0308a29": "品。竪尚未遍況復橫耶。言橫不遍者。如初",
    "T46n1912_05d:0308b01": "觀見思具攝諸惑。能觀之智攝一切智。位",
    "T46n1912_05d:0308b02": "位皆然故云橫遍。別教不爾故須簡之。今",
    "T46n1912_05d:0308b03": "不思議下示圓門相。一境一切境指前不思",
    "T46n1912_05d:0308b04": "議境。一心一切心指前發心安心。依此論破",
    "T46n1912_05d:0308b05": "故名破遍。餘門下正明簡意正用圓門。所",
    "T46n1912_05d:0308b06": "謂下正列圓門。今於圓門復論去取。理雖",
    "T46n1912_05d:0308b07": "相即初心從易。及隨便宜多用無生。故於",
    "T46n1912_05d:0308b08": "圓門去三存一。無生門下正示無生橫竪",
    "T46n1912_05d:0308b09": "破遍攝法功能。於中先略次廣。初中先明竪",
    "T46n1912_05d:0308b10": "門者。初標能通光顯二意。何者下釋。通釋",
    "T46n1912_05d:0308b11": "二意。先釋到因。淨名下引證也。淨名大品",
    "T46n1912_05d:0308b12": "皆以教門通行至因。並以無生為首。故",
    "T46n1912_05d:0308b13": "彼淨名三十二菩薩中。初法自在云。生滅為",
    "T46n1912_05d:0308b14": "二不生不滅為不二。不生不滅即圓無生。大",
    "T46n1912_05d:0308b15": "品四十二字亦無生居首。故今亦然。文列雖",
    "T46n1912_05d:0308b16": "以有門居首。依前諸意且用無生。止觀下",
    "T46n1912_05d:0308b17": "明止觀能顯。雖有此教必須行顯。故前生",
    "T46n1912_05d:0308b18": "起云依教通行。若無教者行無所剋。以",
    "T46n1912_05d:0308b19": "有教故令行智門通至於理。初住見理外",
    "T46n1912_05d:0308b20": "用自在。令無生門一重光顯。故云縱橫無礙",
    "T46n1912_05d:0308b21": "觸處皆通。故生起中云雖無所通。遍通一",
    "T46n1912_05d:0308b22": "切。譬如下舉譬也。人謂行人位謂入住。若",
    "T46n1912_05d:0308b23": "空有其門教何所被。空有其人行何所稟。",
    "T46n1912_05d:0308b24": "稟教行行得至於理。故云有人有位。如人",
    "T46n1912_05d:0308b25": "入相門方榮顯。次通果者。初出所通之果",
    "T46n1912_05d:0308b26": "即涅槃不生。次定慧俱滿故名不生。智斷俱",
    "T46n1912_05d:0308b27": "滿故名不生。故定慧二法至果方滿。大品文",
    "T46n1912_05d:0308b28": "者。無生理滿故云不來不去。至佛方名無",
    "T46n1912_05d:0308b29": "生故也。法華文意例涅槃可知。止觀下明",
    "T46n1912_05d:0308c01": "能顯果。由果滿故。自他依正一切俱滿。巍",
    "T46n1912_05d:0308c02": "巍等者。巍巍高出貌。堂堂者爾雅云。堂堂容",
    "T46n1912_05d:0308c03": "也。白虎通云。堂堂明也。如月高明即是果",
    "T46n1912_05d:0308c04": "智。諸明中最如月在星。灌頂經云。巍巍堂",
    "T46n1912_05d:0308c05": "堂如星之月。銷除生死之雲。今明果滿能",
    "T46n1912_05d:0308c06": "益他也。照十寶山等者。華嚴二十一云。佛",
    "T46n1912_05d:0308c07": "子。菩薩十地因於佛智而有差別。如因大",
    "T46n1912_05d:0308c08": "地有十寶山。謂雪香軻黎羅仙聖由乾陀。",
    "T46n1912_05d:0308c09": "馬耳尼民陀斫迦羅宿慧。并及須彌山。一一",
    "T46n1912_05d:0308c10": "皆云王雪集一切藥。香集一切香。軻黎羅",
    "T46n1912_05d:0308c11": "集華。仙聖集五通。由乾陀藥叉。馬耳集妙",
    "T46n1912_05d:0308c12": "果。尼民陀集龍。斫迦羅自在。宿慧集修羅。",
    "T46n1912_05d:0308c13": "須彌集諸天。言自在者。謂諸大力。即以十",
    "T46n1912_05d:0308c14": "山所集功能。對於十地。初地已上心證佛",
    "T46n1912_05d:0308c15": "智階降不同。唯佛能知。此地亦爾。故云因",
    "T46n1912_05d:0308c16": "於佛智而有十地。今文用喻與經稍別。經",
    "T46n1912_05d:0308c17": "以十山譬於十地。十山依地地喻智果。今",
    "T46n1912_05d:0308c18": "亦以十山喻於十地。月喻佛智。下照十山",
    "T46n1912_05d:0308c19": "譬佛果智起於諸地。故合喻云。功高十地。",
    "T46n1912_05d:0308c20": "影臨四海喻起應也。果亦下合也。汲引四機",
    "T46n1912_05d:0308c21": "者。水如機影如應。四教四門四悉並是垂應",
    "T46n1912_05d:0308c22": "設教。金光明經佛禮骨塔者。新譯第十云。爾",
    "T46n1912_05d:0308c23": "時世尊為諸大眾說十千天子本緣已。於",
    "T46n1912_05d:0308c24": "座上結跏趺坐。告諸比丘。汝等樂見菩薩",
    "T46n1912_05d:0308c25": "本身已不。諸比丘言。我等樂見。爾時世尊",
    "T46n1912_05d:0308c26": "即以百福莊嚴手按地。即便開裂。有七寶",
    "T46n1912_05d:0308c27": "制多忽然踊出。眾寶莊嚴爾時世尊即從座",
    "T46n1912_05d:0308c28": "起。作禮右繞還就本座。告阿難言。汝開塔",
    "T46n1912_05d:0308c29": "戶。阿難如教開已見七寶函。見有舍利白",
    "T46n1912_05d:0309a01": "如珂雪。告諸比丘。汝等禮拜菩薩本身。阿",
    "T46n1912_05d:0309a02": "難白佛。如來世尊出過一切。為諸有情之",
    "T46n1912_05d:0309a03": "所恭敬。何因緣故禮此身骨。佛告阿難。由",
    "T46n1912_05d:0309a04": "此速能證得菩提。為報法恩我今敬禮。因",
    "T46n1912_05d:0309a05": "為大眾說薩埵本緣。彼薩埵者即我身是。",
    "T46n1912_05d:0309a06": "故知佛地因果由止觀教。雖得佛果敬稟",
    "T46n1912_05d:0309a07": "教身。是故佛今而禮身骨。無生下次明橫",
    "T46n1912_05d:0309a08": "攝。此即先結前生後。大品下正示橫門。問。",
    "T46n1912_05d:0309a09": "前無生竪門。亦見四十二字之初。何故而今",
    "T46n1912_05d:0309a10": "乃以字門為橫。答。前於無生一門竪入。故",
    "T46n1912_05d:0309a11": "有因果相望淺深。所以名竪。今以二十四",
    "T46n1912_05d:0309a12": "字各各相望。已自成橫。又各各攝於四十二",
    "T46n1912_05d:0309a13": "字。則一一字中所攝又橫。故知橫竪備攝其",
    "T46n1912_05d:0309a14": "中。此亦非橫非竪而論橫竪。此意下欲廣",
    "T46n1912_05d:0309a15": "示相釋義功能。故先提起。但云因果橫竪",
    "T46n1912_05d:0309a16": "無生意猶難見。是故更須約佛藏等。今此",
    "T46n1912_05d:0309a17": "文中釋佛藏義。先事次觀。事釋中先正引經",
    "T46n1912_05d:0309a18": "以明外用。次合無生門。言外用者。經上卷",
    "T46n1912_05d:0309a19": "云。無名相中假名相說。皆是如來不思議",
    "T46n1912_05d:0309a20": "力。譬如有人嚼須彌山飛行虛空。石筏渡",
    "T46n1912_05d:0309a21": "海。負四天下及須彌山。蚊脚為梯登至梵",
    "T46n1912_05d:0309a22": "宮。劫盡燒時。一唾劫火即滅。一吹世界即成。",
    "T46n1912_05d:0309a23": "以藕絲懸須彌山。手接四天下雨。如來所",
    "T46n1912_05d:0309a24": "說一切諸法。無相無為無生無滅。令人信解",
    "T46n1912_05d:0309a25": "甚為難有。甚為希有。若少有所得與佛法",
    "T46n1912_05d:0309a26": "僧諍。入於邪道不聽出家受戒。飲一杯",
    "T46n1912_05d:0309a27": "水。當知經明無生外用。以顯妙理因果無",
    "T46n1912_05d:0309a28": "生。是則不了一體三寶常住。不聽出家。言",
    "T46n1912_05d:0309a29": "不聽者。若不解此戒不具足。此即同前第",
    "T46n1912_05d:0309b01": "三卷末勝鬘後解。彼經下內合無生者。吹唾",
    "T46n1912_05d:0309b02": "秖是智斷之用。智斷不二故吹唾同時。若有",
    "T46n1912_05d:0309b03": "自言得無生者。請驗外用。須識下次明觀",
    "T46n1912_05d:0309b04": "心釋佛藏義。觀心即是修智斷因。是故更",
    "T46n1912_05d:0309b05": "須約觀心釋。一剎那起名一眾生。即起即",
    "T46n1912_05d:0309b06": "滅名為一期。念念之中恒起三毒。即當劫",
    "T46n1912_05d:0309b07": "盡三災義也。三毒貪為首。三災火為端。以",
    "T46n1912_05d:0309b08": "不思議止觀。觀此三毒云云。",
    "T46n1912_05d:0309b09": "止觀輔行傳弘決卷第五之四"
}