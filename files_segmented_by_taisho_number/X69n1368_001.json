{
    "X69n1368_001:0725b05": "偃溪禪師。八坐道場。學者奔赴。如水赴壑。所存句語。",
    "X69n1368_001:0725b06": "流傳諸方。一則並無一句踏襲。二則亦無一句重疊。",
    "X69n1368_001:0725b07": "三則塞盡知見理路。四則截斷葛藤窠臼。只此四著。",
    "X69n1368_001:0725b08": "盡掃近日法門獘病。宜其傑出一時也。吾因知偃溪",
    "X69n1368_001:0725b09": "平昔昔無說之說。學者讀之。當以無聞之聞。所謂單",
    "X69n1368_001:0725b10": "單只賣死猫頭。喫者通身冷汗流。作用不愧前輩矣。",
    "X69n1368_001:0725b11": "余不足以與此。聊提帙端。以識欣快。",
    "X69n1368_001:0725b12": "開慶改元結夏日。晉陵尤焴。",
    "X69n1368_001:0725b15": "得道之士。不言非少。有言非多。故曰。吾無隱乎爾。予",
    "X69n1368_001:0725b16": "豈好辯哉。以閉口為隱。以開口為辯。是盲者過。非日",
    "X69n1368_001:0725b17": "月咎。予觀　偃溪。平居泊然如閑雲。悄然如枯木。及",
    "X69n1368_001:0725b18": "其振衣踞座。隱隱鍧鍧。則有口者喪。伸紙奮筆。灑灑",
    "X69n1368_001:0725b19": "落落。則有手者縮。豈所謂大辯若訥。深藏若虗者耶。",
    "X69n1368_001:0725b20": "近代法末。號大尊宿者。未免重名聞著施利。履踐未",
    "X69n1368_001:0725b21": "離濁惡。說法豈有靈驗。偃溪獨忘懷聲利。味如嚼蠟。",
    "X69n1368_001:0725b22": "故其胸中流出。一一高妙。二十年後。話當大行。或問",
    "X69n1368_001:0725b23": "予。何以知之。曰我知言。",
    "X69n1368_001:0725b24": "寶祐戊午。日南至。湯(漢)伯紀書。",
    "X69n1368_001:0725c04": "佛智禪師偃溪和尚語錄目次",
    "X69n1368_001:0725c06": "上卷",
    "X69n1368_001:0725c07": "尤焴東澗序文(二首)",
    "X69n1368_001:0725c08": "顯應淨慈禪寺語錄",
    "X69n1368_001:0725c09": "香山智度禪寺語錄",
    "X69n1368_001:0725c10": "慶元萬壽禪寺語錄",
    "X69n1368_001:0725c11": "應夢山雪竇資聖禪寺語錄",
    "X69n1368_001:0725c12": "阿育王山廣利禪寺語錄",
    "X69n1368_001:0725c13": "淨慈報恩光孝禪寺語錄",
    "X69n1368_001:0725c14": "景德靈隱禪寺語錄",
    "X69n1368_001:0725c15": "下卷",
    "X69n1368_001:0725c16": "徑山興聖萬壽禪寺語錄",
    "X69n1368_001:0725c17": "普說法語偈頌佛祖讚",
    "X69n1368_001:0725c18": "自讚小佛事題跋遺表",
    "X69n1368_001:0725c19": "塔銘跋",
    "X69n1368_001:0726a07": "偃溪和尚語錄卷上",
    "X69n1368_001:0726a09": "佛智禪師初住慶元府顯應山淨慈禪寺語錄",
    "X69n1368_001:0726a10": "侍者　如珠　編",
    "X69n1368_001:0726a11": "師於紹定元年。七月二十四日入院。指三門云。不落",
    "X69n1368_001:0726a12": "化門。掃除露布。擬覓行蹤。鐵蛇橫臥。",
    "X69n1368_001:0726a13": "佛殿。世尊三昧。迦葉不知。迦葉三昧。阿難不知。只今",
    "X69n1368_001:0726a14": "禮拜燒香。且道。是何三昧。喝一喝。",
    "X69n1368_001:0726a15": "拈制府帖。行摩竭令。全憑者箇。用魔王印。亦憑者箇。",
    "X69n1368_001:0726a16": "只者箇是甚麼。度帖云。公驗分明。",
    "X69n1368_001:0726a17": "拈法衣。提持也提持不起。絕毫絕釐。抖擻也抖擻不",
    "X69n1368_001:0726a18": "下。如山如嶽。噁。抹過小塘袈裟角。",
    "X69n1368_001:0726a19": "指法座。目前機。向上著。掉臂因行。傾湫倒嶽。須彌燈",
    "X69n1368_001:0726a20": "王踏不著。遂陞座。拈香云。此一瓣香。恭為",
    "X69n1368_001:0726a21": "今上皇帝。祝延　聖壽。萬歲萬歲萬萬歲。恭願。",
    "X69n1368_001:0726a22": "聖恩溥洽。徧十方無量剎塵。叡筭無疆。過三大阿僧",
    "X69n1368_001:0726a23": "祗劫。次拈香云。此一瓣香。奉為　判府節制尚書。洎",
    "X69n1368_001:0726a24": "闔府尊官。增陪祿筭。次拈香云。此香。輕如山嶽。重似",
    "X69n1368_001:0726b01": "毫毛。大江已南。天台已北。本於此。根於此。有來由無",
    "X69n1368_001:0726b02": "香氣。供養　前住徑山興　聖萬壽禪寺。",
    "X69n1368_001:0726b03": "特賜佛心禪師。浙翁大和尚。用酬法乳。趺座云。衲僧",
    "X69n1368_001:0726b04": "相見。啐啄猶乖。達士相逢。握鞭回首。有傍不甘底麼。",
    "X69n1368_001:0726b05": "致將一問來。僧出問云。諸佛出世。說法度人。和尚出",
    "X69n1368_001:0726b06": "世。有何方便。師云。知恩者少。僧云。恁麼則粉骨碎身。",
    "X69n1368_001:0726b07": "師云。莫鈍置。僧云。只如三聖道。逢人即出。出則不為",
    "X69n1368_001:0726b08": "人。意旨如何。師云。斬釘截鐵。僧云。既出。因甚不為人。",
    "X69n1368_001:0726b09": "師云。賴是禪客。有此一問。僧云。興化道。逢人即不出。",
    "X69n1368_001:0726b10": "出則便為人。師云。截鐵斬釘。僧云。既逢人。因甚麼不",
    "X69n1368_001:0726b11": "出。師云。須是山僧答你者話。僧云。正當今日。和尚如",
    "X69n1368_001:0726b12": "何為人。師云。喫棒得也未。僧云。利劒拂開天地靜。霜",
    "X69n1368_001:0726b13": "刀舉起斗牛寒。便禮拜　師乃云。智不到處。道著頭",
    "X69n1368_001:0726b14": "角生。意在目前。非耳目所到。放過一著。坐斷十虗。卷",
    "X69n1368_001:0726b15": "舒立方外乾坤。縱橫挂域中日月。全殺全活。有放有",
    "X69n1368_001:0726b16": "収。正與麼時。還當得出世邊事也無。慣從五鳳樓前",
    "X69n1368_001:0726b17": "過。手握金鞭賀太平(敘謝不錄)。",
    "X69n1368_001:0726b18": "復舉。寶公和尚。令人傳語思大禪師云。何不下山。教",
    "X69n1368_001:0726b19": "化眾生。目視雲漢。作甚麼。思大云。三世諸佛。被我一",
    "X69n1368_001:0726b20": "口吞盡。何處更有眾生。可以教化。師云。思大一條脊",
    "X69n1368_001:0726b21": "梁硬似鐵。被草繩輕輕一絆絆倒。至今草窠裡頭出",
    "X69n1368_001:0726b22": "頭沒。",
    "X69n1368_001:0726b23": "當晚小參。釋迦不出世。秤尾無星。達磨不西來。尺頭",
    "X69n1368_001:0726b24": "有寸。峭巍巍處平坦坦。平坦坦處峭巍巍。拈拄杖云。",
    "X69n1368_001:0726c01": "拈起也地轉天回。放下也風行草偃。摠不與麼時如",
    "X69n1368_001:0726c02": "何。靠拄杖。家住東州　復舉。藥山和尚小參。示眾云。",
    "X69n1368_001:0726c03": "有一句子。待特牛生兒。却向你道。時有僧出云。特牛",
    "X69n1368_001:0726c04": "生兒也。請和尚道。藥山云。將火來。僧抽身歸眾。師云。",
    "X69n1368_001:0726c05": "藥山。探頭太過。傍若無人。者僧眼目精明。見機而作。",
    "X69n1368_001:0726c06": "若是一句子。猶欠悟在。",
    "X69n1368_001:0726c07": "上堂。拈拄杖云。若作一句商量。淨慈謾諸人不得。不",
    "X69n1368_001:0726c08": "作一句商量。諸人謾淨慈不得。卓一下。事到理到。天",
    "X69n1368_001:0726c09": "平地平。因甚主山高案山低。",
    "X69n1368_001:0726c10": "上堂。楊岐眼裡睛。臨濟頂中髓。一不成。二不是。點著",
    "X69n1368_001:0726c11": "不來。白雲萬里。",
    "X69n1368_001:0726c12": "上堂。壁立千仞險。拍禪牀左邊。南院和尚。過者邊著。",
    "X69n1368_001:0726c13": "石火電光鈍。拍禪牀右邊。臨濟大師。過者邊著。摩訶",
    "X69n1368_001:0726c14": "衍法。離四句絕百非。喝一喝。三段不同。収歸上科。",
    "X69n1368_001:0726c15": "中秋故舊至上堂。若論此事。如十五夜月相似。猶是",
    "X69n1368_001:0726c16": "滯在目前。光不透脫。直下頂門[翟*欠]瞎。黯黑乾坤。不妨",
    "X69n1368_001:0726c17": "於衲僧門下。有箇相見處。為甚如此。是我山中人。愛",
    "X69n1368_001:0726c18": "說山中話。",
    "X69n1368_001:0726c19": "上堂。森羅及萬象。一法之所印。晝見日夜見星。松本",
    "X69n1368_001:0726c20": "直棘本曲。如何是一法。一冬二冬。叉手當胸。",
    "X69n1368_001:0726c21": "上堂。德山入門便棒。蔗咬甜頭。臨濟入門便喝。飢過",
    "X69n1368_001:0726c22": "心荒。拈拄杖云。二大老性命。只今落在淨慈手裡。若",
    "X69n1368_001:0726c23": "不放過。盡大地瓦解冰消。靠拄杖。下座。",
    "X69n1368_001:0726c24": "上堂。如佛見佛。佛無異見。如法說法。法無異說。觀音",
    "X69n1368_001:0727a01": "菩薩。將錢買餬餅。因甚放手却是饅頭。喝一喝。",
    "X69n1368_001:0727a02": "蠲免墳事上堂。舉古德道。此事如一片田地相似。四",
    "X69n1368_001:0727a03": "至界畔。契券分明。一時分付諸人了也。只是中心樹",
    "X69n1368_001:0727a04": "子。猶屬老僧。師云。古人但有受璧之心。且無割城之",
    "X69n1368_001:0727a05": "意。爭知寺是　皇朝寺。僧為宋地僧。無私王化裡。依",
    "X69n1368_001:0727a06": "舊好山青。",
    "X69n1368_001:0727a07": "佛成道上堂。錯錯。六載草繩空自縛。了了。開得眼來",
    "X69n1368_001:0727a08": "天大曉。古今天地。古今日月。古今星辰。拍膝云。劒去",
    "X69n1368_001:0727a09": "久矣。切忌刻舟。",
    "X69n1368_001:0727a10": "上堂。語是謗默是誑。語默向上有事在。淨慈直下為",
    "X69n1368_001:0727a11": "汝說破。若也會得。向北黃河倒流。若也不會。城南草",
    "X69n1368_001:0727a12": "作黃色。",
    "X69n1368_001:0727a13": "浴佛上堂。馬腹驢胎輥過來。通身滿面是塵埃。謾將",
    "X69n1368_001:0727a14": "香水年年洗。有人續得末後句。許你親見釋迦老子。",
    "X69n1368_001:0727a15": "結夏小參。無為無事人。猶是金鎖難。何況立解立結。",
    "X69n1368_001:0727a16": "立修立證。無途轍中。翻成途轍。無計較中。翻成計較。",
    "X69n1368_001:0727a17": "大似好肉剜瘡。枷上著杻。且如何免得此過。若不入",
    "X69n1368_001:0727a18": "水。爭見長人　復舉。藥山和尚。久不上堂。知事請為",
    "X69n1368_001:0727a19": "眾說法。藥山云。槌鐘著。知事鳴鐘。大眾齊集。藥山歸",
    "X69n1368_001:0727a20": "方丈。知事云。承許為眾說法。為甚一詞不措。藥山云。",
    "X69n1368_001:0727a21": "經有經師。論有論師。爭怪得老僧。師云。絲不如竹。竹",
    "X69n1368_001:0727a22": "不如肉。還他藥山老人。只如末後恁麼道時如何。猶",
    "X69n1368_001:0727a23": "把琵琶半遮面。不令人見轉風流。",
    "X69n1368_001:0727a24": "次日上堂。大無外。小無內。南來北來。東倒西擂。不著",
    "X69n1368_001:0727b01": "佛求。不著法求。山中九十日。雲外幾千年。",
    "X69n1368_001:0727b02": "謝新舊知事上堂。玉以火試。金以石試。水以杖試。劒",
    "X69n1368_001:0727b03": "以毛試。淨慈不恁麼。雪後始知松栢操。事難方見丈",
    "X69n1368_001:0727b04": "夫心。",
    "X69n1368_001:0727b05": "上堂。聞佛生冤家。悟道染泥土。一日鉢盂兩度濕。人",
    "X69n1368_001:0727b06": "人欠他一點不得。總似今日。老胡有望。",
    "X69n1368_001:0727b07": "道士至上堂。道生一。一生二。二生三。三生萬物。盡大",
    "X69n1368_001:0727b08": "地十箇有五雙。向者裡不疑。只如老子化胡成佛。何",
    "X69n1368_001:0727b09": "不化胡成道。畢竟誵訛在甚麼處。此去切忌舉著。",
    "X69n1368_001:0727b10": "上堂。難難。幾何般。易易。直下是。也不難。也不易。常憶",
    "X69n1368_001:0727b11": "江南二三月。鷓鴣啼在深花裡。",
    "X69n1368_001:0727b12": "上堂。拈拄杖云。恁麼會。便不是了也。乃橫按云。不恁",
    "X69n1368_001:0727b13": "麼會時如何。靠拄杖。洎合停囚長智。",
    "X69n1368_001:0727b14": "中秋上堂。八月十五。月圓當戶。撩起便行。掀翻露布。",
    "X69n1368_001:0727b15": "長空雲暗雨漫漫。一段光明無著處。",
    "X69n1368_001:0727b16": "上堂。捻聚也在我。放開也在我。三九二十七。菩提涅",
    "X69n1368_001:0727b17": "槃。真如解脫。拍膝云。明明向汝道。尚自不會。何況蓋",
    "X69n1368_001:0727b18": "覆將來。",
    "X69n1368_001:0727b19": "開爐上堂。古佛心。只如今。拈拄杖卓云。繩牀震動。火",
    "X69n1368_001:0727b20": "鑪震動。靠拄杖。餬餅裡討甚麼汁。",
    "X69n1368_001:0727b21": "上堂。巢知風。穴知雨。衲僧未舉先知。淨慈不敢相許。",
    "X69n1368_001:0727b22": "何故。發機須是千鈞弩。",
    "X69n1368_001:0727b23": "至節上堂。說法不應機。總是非時語。長至令辰。天清",
    "X69n1368_001:0727b24": "地寧。伏惟知事。為眾竭力。首座大眾。心無二用。各各",
    "X69n1368_001:0727c01": "應時納祜。不存窠臼。慶無不宜。左之右之。管取十八",
    "X69n1368_001:0727c02": "不共。",
    "X69n1368_001:0727c03": "上堂。說不到處。一句是一句。行不到處。一步是一步。",
    "X69n1368_001:0727c04": "行到說到。一狀領過。缺齒老臊胡。嵩山破竈墮。",
    "X69n1368_001:0727c05": "上堂。拈拄杖云。若喚作拄杖子。埋沒己靈。不喚作拄",
    "X69n1368_001:0727c06": "杖子。辜負先聖。擲下拄杖。豈不見。雲門大師道。一大",
    "X69n1368_001:0727c07": "藏教。只說者箇。",
    "X69n1368_001:0727c08": "歲旦上堂。元正新改旦。舉則舊公案。料掉沒交涉。閏",
    "X69n1368_001:0727c09": "年春色晚。",
    "X69n1368_001:0727c10": "上堂。欲見太平。須撥亂乾坤。欲求知己。須掀翻海嶽。",
    "X69n1368_001:0727c11": "淨慈沒者閑工夫。端坐受供養。施主長安樂。",
    "X69n1368_001:0727c12": "閏二月上堂。大盡小盡。三年一閏。全提半提。眼上安",
    "X69n1368_001:0727c13": "眉。有誵訛。沒巴鼻。放過一著。落在第二。",
    "X69n1368_001:0727c14": "上堂。從來共住不知名。漆桶漆桶。任運相將只麼行。",
    "X69n1368_001:0727c15": "只恐不恁麼。自古上賢猶不識。癩兒牽伴。造次凡流",
    "X69n1368_001:0727c16": "豈可明。賴有者一句。",
    "X69n1368_001:0727c17": "上堂。從上已來。一人傳虗。萬人傳實。便是棒頭喝下。",
    "X69n1368_001:0727c18": "截鐵斬釘。也只屙漉漉地。乃竪起拂子云。者箇因甚",
    "X69n1368_001:0727c19": "却到今日。",
    "X69n1368_001:0727c20": "解夏小參。佛法二千年。毫髮不移。山中九十日。終始",
    "X69n1368_001:0727c21": "無間。窮十方三世。盡此土西天。一切處不留。一切處",
    "X69n1368_001:0727c22": "成就。何必南詢。在在覺城東際。不勞彈指。日月樓閣",
    "X69n1368_001:0727c23": "門開。衲僧門下。未為極則。若是箇漢。不墮時人功幹。",
    "X69n1368_001:0727c24": "不涉諸佛階梯。畢竟如何。拍禪牀云。一鏃破三關。分",
    "X69n1368_001:0728a01": "明箭後路　復舉。巴陵和尚。問僧云。遊山來。為佛法",
    "X69n1368_001:0728a02": "來。僧云。清平世界。說甚麼佛法。陵云。好箇無事禪客。",
    "X69n1368_001:0728a03": "僧云。早是多事了也。陵云。上座去年。曾在此過夏來。",
    "X69n1368_001:0728a04": "僧云。不曾。陵云與麼則先來不相識。下去。師云。巴陵",
    "X69n1368_001:0728a05": "可謂孟嘗之門。者僧亦自慣能作客。進則進。退則退。",
    "X69n1368_001:0728a06": "直是賓主諧和。只如巴陵道。與麼則先來不相識下",
    "X69n1368_001:0728a07": "去。意在於何。三盞酒裝公子面。一枝花插美人頭。",
    "X69n1368_001:0728a08": "上堂。馬祖陞堂。百丈卷席。淨慈看來。寸不如尺。",
    "X69n1368_001:0728a09": "上堂。雲門放洞山三頓棒。嚼飯餧嬰孩。黃檗打臨濟",
    "X69n1368_001:0728a10": "三頓棒。按牛頭喫草。只今不犯絲毫。有箇方便。良久",
    "X69n1368_001:0728a11": "云。大事為你不得。小事自家擔當。",
    "X69n1368_001:0728a12": "至節上堂。群陰剝盡。一陽來復。拈拄杖云。拄杖子隨",
    "X69n1368_001:0728a13": "鄉入俗。卓一下。六六不成三十六。",
    "X69n1368_001:0728a14": "上堂。舉一明三。問十答百。風塵草動。剔起便行。一箇",
    "X69n1368_001:0728a15": "箇。謾他一點不得。伸手云。我手何似佛手。",
    "X69n1368_001:0728a16": "除夜小參。一塵入正受。乾坤寂爾。諸塵三昧起。世界",
    "X69n1368_001:0728a17": "崢嶸。便見年窮歲盡。物換時移。東村王老夜燒錢。張",
    "X69n1368_001:0728a18": "公喫酒李公醉。直下大機頓發。不妨正眼流通。正與",
    "X69n1368_001:0728a19": "麼時。還有物不遷義也無。喝一喝。",
    "X69n1368_001:0728a20": "復舉。古德云。我若向你道。又怕禿却我舌。我若不向",
    "X69n1368_001:0728a21": "你道。又怕啞却我口。還有為人處也無。師云。說也說",
    "X69n1368_001:0728a22": "了。註也註了。意圖為人。却成賺人。",
    "X69n1368_001:0728a23": "歲旦上堂。昨夜送殘年。今朝賀新歲。無量法門。百千",
    "X69n1368_001:0728a24": "三昧。拍禪牀云。又是從頭起。",
    "X69n1368_001:0728b01": "謝新舊兩班上堂。祖令當行。全機穎脫。東過西。西過",
    "X69n1368_001:0728b02": "東。放則總放。收則總收。比如馬前撕撲相似。山僧只",
    "X69n1368_001:0728b03": "管看。",
    "X69n1368_001:0728b04": "佛涅槃上堂。諸佛不出世。四十九年說。莫謗釋迦老",
    "X69n1368_001:0728b05": "子好。諸佛不出世。亦無有涅槃。莫謗釋迦老子好。有",
    "X69n1368_001:0728b06": "問今日因何特地。莫謗釋迦老子好。",
    "X69n1368_001:0728b07": "上堂。拈拄杖。卓一下云。果滿菩提圓。又卓一下。花開",
    "X69n1368_001:0728b08": "世界起。為復神通妙用。為復法爾如然。連卓二下。將",
    "X69n1368_001:0728b09": "謂春歸無覓處。不知移向此中來。",
    "X69n1368_001:0728b10": "結夏上堂。終日圓覺。未嘗圓覺。開眼溺牀。具足圓覺。",
    "X69n1368_001:0728b11": "住持圓覺。死水淹殺。何也。我王庫內。無如是刀。",
    "X69n1368_001:0728b12": "謝都寺夏齋上堂。一句子。百味具足。盡情拈出。供養",
    "X69n1368_001:0728b13": "諸人。不是東山鐵酸豏。亦非楊岐栗棘蓬。顧視左右",
    "X69n1368_001:0728b14": "云。今日供養。何似昨日。",
    "X69n1368_001:0728b15": "上堂。舉雲門因僧問。如何是諸佛出身處。門云。東山",
    "X69n1368_001:0728b16": "水上行。後來圓悟和尚云。若是天寧即不然。如何是",
    "X69n1368_001:0728b17": "諸佛出身處。薰風自南來。殿閣生微凉。師云。恁麼會",
    "X69n1368_001:0728b18": "去。見雲門則易。見圓悟則難。不恁麼會去。見圓悟則",
    "X69n1368_001:0728b19": "易。見雲門則難。今日有人問。如何是諸佛出身處。只",
    "X69n1368_001:0728b20": "向他道。初三十一。中九下七。",
    "X69n1368_001:0728b21": "開鑪上堂。三乘十二分教。大似說食。教外別傳。正是",
    "X69n1368_001:0728b22": "畵餅。端的要應時如風。應機如電。切忌暖處商量。",
    "X69n1368_001:0728b23": "上堂。纔有所重。便成窠臼。卓拄杖云。山僧只管打開。",
    "X69n1368_001:0728b24": "諸人只管坐斷。暫時安在暗窻前。明日與君重計筭。",
    "X69n1368_001:0728c01": "靠拄杖下座。",
    "X69n1368_001:0728c02": "元日上堂。新年佛法有。一舉四十九。新年佛法無。東",
    "X69n1368_001:0728c03": "壁挂葫蘆。今日重關還巨闢。幾多春色滿江湖。",
    "X69n1368_001:0728c04": "佛涅槃上堂。四月八日生。二月半入滅。雖然生滅元",
    "X69n1368_001:0728c05": "空。正是全提時節。珊瑚枝枝撐著月。",
    "X69n1368_001:0728c06": "住慶元府香山智度禪寺語錄",
    "X69n1368_001:0728c07": "侍者　如珠　編",
    "X69n1368_001:0728c08": "佛殿。雲門行棒。不可放過。香山禮拜。放過不可。從來",
    "X69n1368_001:0728c09": "献佛。不在香多。",
    "X69n1368_001:0728c10": "踞方丈。要入香山室。須是香山人。未跨門時。攢眉回",
    "X69n1368_001:0728c11": "去。拍膝云。為汝保任此事。",
    "X69n1368_001:0728c12": "拈府帖。箇是大丞相。只今與新香山。同入神通大光",
    "X69n1368_001:0728c13": "明藏底消息。若是沒量大人。切忌語脉裡轉却。",
    "X69n1368_001:0728c14": "拈山門疏。叢林紀綱。衲僧巴鼻。詞鋒若差。鄉關萬里。",
    "X69n1368_001:0728c15": "指法座。未舉步前踏著。未開口前道著。道著踏著。四",
    "X69n1368_001:0728c16": "海浪平。百川潮落。",
    "X69n1368_001:0728c17": "當晚小參。大道只在目前。明破即不堪。要且目前難",
    "X69n1368_001:0728c18": "覩。未在更道。欲識大道真體。切忌跺跟。不離聲色言",
    "X69n1368_001:0728c19": "語。果然。從上以來。若佛若祖。無途轍中。翻成途轍。無",
    "X69n1368_001:0728c20": "露布中。翻成露布。新香山。有條活路。要與諸人共行。",
    "X69n1368_001:0728c21": "卓拄杖一下(謝詞不錄)　復舉。南泉和尚云。老僧自小牧",
    "X69n1368_001:0728c22": "一頭水牯牛。擬向谿東放。不免食他國王水草。擬向",
    "X69n1368_001:0728c23": "谿西放。不免食他國王水草。不如隨分納些些。師云",
    "X69n1368_001:0728c24": "大小南泉。坐在者裡。何如東過西西過東。不妨水雲",
    "X69n1368_001:0729a01": "自若。忽若有云。也跳南泉不出。只向他道。非汝境界。",
    "X69n1368_001:0729a02": "上堂。居一切時。不起妄念。與麼與麼。於諸妄心。亦不",
    "X69n1368_001:0729a03": "息滅。不與麼不與麼。住妄想境。不加了知。與麼中却",
    "X69n1368_001:0729a04": "不與麼。於無了知。不辨真實。不與麼中却與麼。拍禪",
    "X69n1368_001:0729a05": "牀。不因樵子徑。爭到葛洪家。",
    "X69n1368_001:0729a06": "上堂。富貴却易。雪中斷却孃生臂。貧窮却難。覓心無",
    "X69n1368_001:0729a07": "處更何安。難難。夜來風色緊。孤客已先寒。",
    "X69n1368_001:0729a08": "上堂。香巖門下。無禪無道。只有一座大蓬山。來者一",
    "X69n1368_001:0729a09": "一平分破。忽有人問。一座大蓬山。爭得人人周足。只",
    "X69n1368_001:0729a10": "向他道。恰好。",
    "X69n1368_001:0729a11": "保福介石和尚至上堂。徑山末後句。開口成露布。拈",
    "X69n1368_001:0729a12": "拄杖云。香巖拄杖。路見不平。噁。同參面前。幾乎錯舉。",
    "X69n1368_001:0729a13": "靠拄杖下座。",
    "X69n1368_001:0729a14": "聖節上堂。盡力道不得底句。不在天台。定在南嶽。山",
    "X69n1368_001:0729a15": "林千載。一時分明拈出。天台華頂秀。南嶽石橋高。",
    "X69n1368_001:0729a16": "除夜小參。一法若有。山河大地平沈。萬法若無。森羅",
    "X69n1368_001:0729a17": "萬像顯煥。舊歲今宵去。去去實不去。新年明日來。來",
    "X69n1368_001:0729a18": "來實不來。擊拂子云。盡向者裡。一時擊碎了也。一法",
    "X69n1368_001:0729a19": "萬法。新年舊年。大地全收。千差一舉。絕去來。沒回互。",
    "X69n1368_001:0729a20": "回時更相涉。不爾依位住。",
    "X69n1368_001:0729a21": "復舉。趙州因僧問。毫釐有差時如何。州云。天地懸隔。",
    "X69n1368_001:0729a22": "又僧問。毫釐無差時如何。州云。天地懸隔。師云。肥不",
    "X69n1368_001:0729a23": "露肉。瘦不露骨。",
    "X69n1368_001:0729a24": "歲旦上堂。達磨西來。是箇賣卜漢。為汝錐破卦文。至",
    "X69n1368_001:0729b01": "今未有人斷得。香巖新年頭。拈拄杖云。試為斷看。天",
    "X69n1368_001:0729b02": "地合其德。日月合其明。卓杖三下。却是地天泰卦。雖",
    "X69n1368_001:0729b03": "則內卦已明。更求外象。拄杖子。莫順人情。莫順人意。",
    "X69n1368_001:0729b04": "又卓三下。向下文長。吉無不利。",
    "X69n1368_001:0729b05": "聖節滿散上堂。雲從龍。風從虎。聖人作而萬物覩。須",
    "X69n1368_001:0729b06": "彌槌。虗空鼓。而以音聲為佛事。拈拄杖云。更看拄杖",
    "X69n1368_001:0729b07": "子。作云何梵去也。卓三下。上來講讚。無限勝因。",
    "X69n1368_001:0729b08": "上元上堂。百燈千燈。從一燈起。有處動地放光。無處",
    "X69n1368_001:0729b09": "放光動地。問訊燈明如來。慣打者般行市。",
    "X69n1368_001:0729b10": "浴佛上堂。佛身無為。不墮諸數。且道作麼生浴。若人",
    "X69n1368_001:0729b11": "道得。可謂知恩報恩。脫或未然。隨汝世諦流布。",
    "X69n1368_001:0729b12": "結夏小參。安住如來圓覺伽藍。黑牛臥死水。游戲文",
    "X69n1368_001:0729b13": "殊大人境界。癩馬繫枯樁。中道不居。二邊不立。入林",
    "X69n1368_001:0729b14": "不動草。入水不動波。無異狐貍渡水。有甚快活。直下",
    "X69n1368_001:0729b15": "掀翻大海。要覓知音。喝散白雲。始張意氣。何也。不入",
    "X69n1368_001:0729b16": "虎穴。爭得虎子　復舉。古德云。我若全舉宗乘。汝諸",
    "X69n1368_001:0729b17": "人。向甚麼處領會。所以古今獨露。隱顯無方。師云。曙",
    "X69n1368_001:0729b18": "色未分人盡望。及乎天曉也尋常。",
    "X69n1368_001:0729b19": "次日上堂。十五日已前。走殺闍黎。十五日已後。縛殺",
    "X69n1368_001:0729b20": "闍黎。正當十五日如何。從前汗馬無人識。只要重論",
    "X69n1368_001:0729b21": "蓋代功。",
    "X69n1368_001:0729b22": "上堂。會得成障礙。不會不自在。山僧自小。不曾學脫",
    "X69n1368_001:0729b23": "空。會與不會。為汝一錘粉碎。擊拂子下座。",
    "X69n1368_001:0729b24": "上堂。五日不陞堂。三八不入室。供是眾人辦。飯是借",
    "X69n1368_001:0729c01": "米喫。一夏以來。打淨潔毬子。要且不曾錯誤諸人。一",
    "X69n1368_001:0729c02": "絲毫許。還知麼。雖是善因。而招惡果。",
    "X69n1368_001:0729c03": "上堂。達磨未來東土。官路少人行。皮髓分張之後。私",
    "X69n1368_001:0729c04": "酒多人喫。東頭賣賤。西頭賣貴。住住。近日王令稍嚴。",
    "X69n1368_001:0729c05": "不許攙行奪市。",
    "X69n1368_001:0729c06": "上堂。炎炎普熱。紛紛下雪。百丈耳聾。黃檗吐舌。",
    "X69n1368_001:0729c07": "中秋上堂。拈拄杖云。我若拈起。汝便向未拈起時作",
    "X69n1368_001:0729c08": "道理。腦後㧞箭。我若不拈起。汝便向拈起處作主宰。",
    "X69n1368_001:0729c09": "眼中添屑。卓一下。一片月生海。幾家人上樓。",
    "X69n1368_001:0729c10": "至節上堂。便恁麼散去。已是俗氣不除。那更說佛說",
    "X69n1368_001:0729c11": "法。雪上加霜。拍禪牀起云。且救得一半。",
    "X69n1368_001:0729c12": "上堂。舉芭蕉因僧問。如何是透法身句。蕉云。一不得",
    "X69n1368_001:0729c13": "問。二不得休。僧云。某甲不會。蕉云。第二度來。與汝相",
    "X69n1368_001:0729c14": "見。師云。芭蕉與麼道。且道答者僧話。為者僧說。鴛鴦",
    "X69n1368_001:0729c15": "繡出從君看。不把金針度與人。",
    "X69n1368_001:0729c16": "歲旦上堂。新年頭。舊年尾。第一句下明宗旨。三世諸",
    "X69n1368_001:0729c17": "佛不知有。是第二句。貍奴白牯却知有。是第二句。且",
    "X69n1368_001:0729c18": "如何是第一句。惱亂春風。",
    "X69n1368_001:0729c19": "上元上堂。風瀟瀟。雨瀟瀟。黑漫漫。明皎皎。過去燈明",
    "X69n1368_001:0729c20": "佛。面皮厚多少。",
    "X69n1368_001:0729c21": "慶元府萬壽禪寺語錄",
    "X69n1368_001:0729c22": "侍者　光從　道鑑　編",
    "X69n1368_001:0729c23": "佛殿。者一坐具地。阿誰無分。釋迦自釋迦。彌勒自彌",
    "X69n1368_001:0729c24": "勒。且還聞上座。全放全收去也。",
    "X69n1368_001:0730a01": "指法座。向下轉去。誰不知有。向上轉去。如十日竝照。",
    "X69n1368_001:0730a02": "若是覆盆之下。爭恠得山僧。",
    "X69n1368_001:0730a03": "上堂。六祖不會。誰云卞璧無瑕纇。達磨不識。生鐵蒺",
    "X69n1368_001:0730a04": "藜當面擲。碓搗磨磨。風吹日炙。無位真人汗滴滴。",
    "X69n1368_001:0730a05": "因池鰻現上堂。拈拄杖云。是則如龍無角。非則似蛇",
    "X69n1368_001:0730a06": "有足。平地上走殺多少人。見也見得。識也識得。萬壽",
    "X69n1368_001:0730a07": "道不是不是。畢竟是箇甚麼。擲下拄杖。龍蛇易辨。衲",
    "X69n1368_001:0730a08": "子難謾。",
    "X69n1368_001:0730a09": "上堂。唯一堅密身。一切塵中現。近見不如遠聞。千聞",
    "X69n1368_001:0730a10": "不如一見。西風一陣來。落葉兩三片。",
    "X69n1368_001:0730a11": "上堂。青天白日。閙市人多。鳥道玄途。龍門客少。目前",
    "X69n1368_001:0730a12": "機頂門竅。一語不來。三十年後。",
    "X69n1368_001:0730a13": "上堂。用東山暗號。虎頭戴角出荒草。唱少林一曲。六",
    "X69n1368_001:0730a14": "六不成三十六。看不足。聽不足。斷絃須是鸞膠續。",
    "X69n1368_001:0730a15": "冬夜小參。聲前一句。有祖以來互狼籍。末後一機。劫",
    "X69n1368_001:0730a16": "空已前早漏逗。天不能蓋。地不能載。顢顢頇頇。七花",
    "X69n1368_001:0730a17": "八裂。儱儱侗侗。收拾不上。眼目定動底。言下自合知",
    "X69n1368_001:0730a18": "時。機思遲回底。目前未免蹉路。還知萬壽落處麼。花",
    "X69n1368_001:0730a19": "須連夜發。待曉風吹。",
    "X69n1368_001:0730a20": "復舉。法昌和尚。與感首座。喫果子次。昌拈起橘子云。",
    "X69n1368_001:0730a21": "者箇滋味。何似黃龍。感云。須待嘗過始得。昌云。驗人",
    "X69n1368_001:0730a22": "端的處。下口便知音。感云。末代禪師。多虗少實。師云。",
    "X69n1368_001:0730a23": "法昌香餌輕拋。首座上他鉤線。當時待他拈起橘子",
    "X69n1368_001:0730a24": "抽身便起。不唯坐斷法昌舌頭。亦乃表顯黃龍頭角。",
    "X69n1368_001:0730b01": "至節上堂。日南長至。第一義諦。未舉先行。討甚巴鼻。",
    "X69n1368_001:0730b02": "畢竟如何。鮎魚上竹竿。一日一萬里。",
    "X69n1368_001:0730b03": "上堂。佛未出世時會得。將經寺裡看。達磨既來後會",
    "X69n1368_001:0730b04": "得。擔水河頭賣。別有生機一著。不落今時。因甚也道",
    "X69n1368_001:0730b05": "未在。臨濟三玄。浮山九帶。",
    "X69n1368_001:0730b06": "上堂。諸人被十二時辰使。彩奔齪家。老僧使得十二",
    "X69n1368_001:0730b07": "時辰。飯飽弄箸。趙州雖是傾腸倒腹。天堂未就。地獄",
    "X69n1368_001:0730b08": "先成。",
    "X69n1368_001:0730b09": "結夏小參。單明自己。不了目前。鬼窟裡頭出頭沒。若",
    "X69n1368_001:0730b10": "了目前。不明自己。平地上脚後脚前。暗透兩重關。不",
    "X69n1368_001:0730b11": "行心處路。掃除窠臼。別有生涯。正是鄭州出曹門。料",
    "X69n1368_001:0730b12": "掉沒交涉。何況發大機顯大用。活鱍鱍如鳥雙翼。轉",
    "X69n1368_001:0730b13": "轆轆如車二輪。解結兩忘。目足竝用。不啻死水裡作",
    "X69n1368_001:0730b14": "活計。若約衲僧門下。十萬八千。未為遠在。",
    "X69n1368_001:0730b15": "復舉。巖頭因僧問。浩浩塵中。如何辨主。頭云。銅砂鑼",
    "X69n1368_001:0730b16": "裡滿盛油。又僧問雲峰悅和尚。浩浩塵中。如何辨主。",
    "X69n1368_001:0730b17": "峰云。波斯入閙市。師云。二老宿。有開天下人眼。有瞎",
    "X69n1368_001:0730b18": "天下人眼。",
    "X69n1368_001:0730b19": "結夏上堂。十字街頭。大圓覺海。逐色隨聲。家風落賴。",
    "X69n1368_001:0730b20": "討甚西天樣子。一任東倒西擂。",
    "X69n1368_001:0730b21": "上堂。過橋斷橋。得路塞路。須是千人萬人中。羅籠一",
    "X69n1368_001:0730b22": "箇半箇。其餘隨分著衣喫飯。倚墻靠壁。守死而善道",
    "X69n1368_001:0730b23": "者。敗軍之兆。",
    "X69n1368_001:0730b24": "中夏上堂。九旬過半。見成公案。明眼衲僧。打疊不辦。",
    "X69n1368_001:0730c01": "萬壽棗子渾崙吞。打鼓普請諸人看。看看。睦州擔板。",
    "X69n1368_001:0730c02": "佛心禪師忌拈香。三十年已前。聞名不如見面。三十",
    "X69n1368_001:0730c03": "年已後。見面不如聞名。一不是。二不成。盞子裡燒香。",
    "X69n1368_001:0730c04": "紫雲靉靆。拈起香云。見麼面目見在。",
    "X69n1368_001:0730c05": "開鑪上堂。行脚僧無一箇。法昌賣弄風流。古鏡闊如",
    "X69n1368_001:0730c06": "火爐。雪峰起模畫樣。撿點將來。熱時熱殺。寒時寒殺。",
    "X69n1368_001:0730c07": "誰知冷灰裡。九轉透缾香。",
    "X69n1368_001:0730c08": "上堂。非風旛動。仁者心動。浣盆浣盆。非風鈴鳴。我心",
    "X69n1368_001:0730c09": "鳴耳。漆桶漆桶。盡古往今來。和泥脫墼。有甚麼限。還",
    "X69n1368_001:0730c10": "知萬壽落處麼。劫石有銷日。虗空無盡時。",
    "X69n1368_001:0730c11": "聖節啟建上堂。調雲門曲。發向上機。唱太平歌。樂無",
    "X69n1368_001:0730c12": "為化卓拄杖一下。只將千古意。傾盡此時心。",
    "X69n1368_001:0730c13": "上堂。祖師不來。曹溪路上生深棘。善財別後。樓閣門",
    "X69n1368_001:0730c14": "前草自青。直下穿過髑髏。換却眼睛。欲入洪波裡。須",
    "X69n1368_001:0730c15": "是弄潮人。",
    "X69n1368_001:0730c16": "聖節滿散上堂。盡大地為全機。縱橫挂域中日月。徧",
    "X69n1368_001:0730c17": "世界為妙用。卷舒立方外乾坤。正與麼時。如何是知",
    "X69n1368_001:0730c18": "恩報恩句。黃河三千年一度清。",
    "X69n1368_001:0730c19": "佛生日上堂。佛未出世時。脚跟下好與一錐。拈拄杖",
    "X69n1368_001:0730c20": "卓一下。予命唐天。口食唐土。佛出世後。頂門上好與",
    "X69n1368_001:0730c21": "一劄。又卓一下。唐禮過三。唐樂過五。",
    "X69n1368_001:0730c22": "結夏小參。十方同聚會。前三三後三三。箇箇學無為。",
    "X69n1368_001:0730c23": "切忌喚鐘作甕。此是選佛場。深坑萬丈。荊棘參天。心",
    "X69n1368_001:0730c24": "空及第歸。有處著你在。者些子。如水上按葫蘆相似。",
    "X69n1368_001:0731a01": "觸著便動。捺著便轉。百草頭閙市裡。逢佛殺佛。逢祖",
    "X69n1368_001:0731a02": "殺祖。活鱍鱍地。方顯其英靈。自餘清風月下。不知凉",
    "X69n1368_001:0731a03": "兔漸遙。洞庭湖邊。不知片帆已過。懵懵懂懂。何足較",
    "X69n1368_001:0731a04": "之。何故。選佛若無如是眼。假饒千載又奚為。",
    "X69n1368_001:0731a05": "復舉。臨濟因定上座問。如何是佛法大意。濟下禪牀",
    "X69n1368_001:0731a06": "搊住。定擬議。濟與一掌拓開。定佇思。傍僧云。定上座",
    "X69n1368_001:0731a07": "何不禮拜。定禮拜起。忽然契悟。師云。當時黃檗處。喫",
    "X69n1368_001:0731a08": "六十棒底。向甚麼處去。若盡令而行。說甚麼定上座",
    "X69n1368_001:0731a09": "便是傍僧。也痛與一頓。佛法大意。未到斷滅。",
    "X69n1368_001:0731a10": "謝夏齋上堂。諸方雙行。萬壽獨用。果然一箇半箇。放",
    "X69n1368_001:0731a11": "箸忘恩。便知世法即是佛法。佛法即是世法。其或未",
    "X69n1368_001:0731a12": "然。拍禪牀云。且放此話大行。",
    "X69n1368_001:0731a13": "砌僧堂入堂上堂。身淨則佛土淨。心平則世界平。擡",
    "X69n1368_001:0731a14": "脚不起底。游戲神通。下脚不得處。縱橫十字。龍象蹴",
    "X69n1368_001:0731a15": "踏非驢所堪。要知麼。保福入僧堂。",
    "X69n1368_001:0731a16": "蔣山石谿和尚至上堂。破圓悟一關。開衲僧活路。雲",
    "X69n1368_001:0731a17": "離鍾阜。潮打空城。盡大地人。知是石谿和尚。出沒卷",
    "X69n1368_001:0731a18": "舒之用。只如擘破面門。現大人相。又且如何湊泊。杖",
    "X69n1368_001:0731a19": "頭曲尺并翦刀。須知不是閑和尚。",
    "X69n1368_001:0731a20": "至節上堂。一冬二冬。叉手當胸。廿一廿二。兩手摸鼻。",
    "X69n1368_001:0731a21": "前輩恁麼道。萬壽恁麼舉。只是諸人。不得恁麼會。若",
    "X69n1368_001:0731a22": "恁麼會。天地懸殊。",
    "X69n1368_001:0731a23": "除夜小參。鐘聲纔動鼓聲催。看取如今是甚時。閙浩",
    "X69n1368_001:0731a24": "浩中靜悄悄。須臾小立是便宜。敢問法筵清眾。那裡",
    "X69n1368_001:0731b01": "是便宜處。擬為說舊年尾佛法。劒去久矣。切忌刻舟。",
    "X69n1368_001:0731b02": "擬為說新年頭佛法。見彈求炙。又恐早計。不如將我",
    "X69n1368_001:0731b03": "五祖師翁。所陳家宴。重向風前燈下。長吹慢打。淺斟",
    "X69n1368_001:0731b04": "低唱。管顧諸人一上。遂舉拂子云。囉囉招。囉囉搖。囉",
    "X69n1368_001:0731b05": "囉送。其間忽有人出云。長老長老。大年三十夜。幸是",
    "X69n1368_001:0731b06": "清寥寥白滴滴。似者般殘杯冷炙。何堪拈出。只向他",
    "X69n1368_001:0731b07": "道。但管喫果子。莫問樹曲六。",
    "X69n1368_001:0731b08": "復舉。石門聰和尚。因僧問。年窮歲盡時如何。門云。東",
    "X69n1368_001:0731b09": "村王老夜燒錢。又僧問洞山初和尚。生死以何為津",
    "X69n1368_001:0731b10": "梁。山云。年盡不燒錢。師云。善行無轍迹。善擊無繩縛。",
    "X69n1368_001:0731b11": "二大老。突出本分鉗鎚。不勞餘刃。叢林後世。追風捕",
    "X69n1368_001:0731b12": "影。要見古人。遠之遠矣。",
    "X69n1368_001:0731b13": "歲旦上堂。識得一。萬事畢。上下四維無等匹。張公醉",
    "X69n1368_001:0731b14": "倒街頭。元是李公喫酒。置之莫問。拽占波國。與新羅",
    "X69n1368_001:0731b15": "國闘額。是何境界。舉頭天外看。誰是我般人。",
    "X69n1368_001:0731b16": "上堂。真正舉揚。人荒道絕。隨家豐儉。尺短寸長。衲僧",
    "X69n1368_001:0731b17": "門下。有價數。沒商量。一夜落花雨。滿城流水香。",
    "X69n1368_001:0731b18": "拈度牒上堂。幸自可憐生。須要護身符子作麼。拍禪",
    "X69n1368_001:0731b19": "牀。者裡一提提得。人人頂門眼正。箇箇肘後符靈。方",
    "X69n1368_001:0731b20": "知傾國不換。黃金不博。雖然。畢竟誰是得者。良久云。",
    "X69n1368_001:0731b21": "但辦肯心。必不相賺。",
    "X69n1368_001:0731b22": "結夏上堂。如來圓覺。三月安居。良醫之門。藥多病甚。",
    "X69n1368_001:0731b23": "萬壽通汝活路。拍禪牀云。鐵壁鐵壁。",
    "X69n1368_001:0731b24": "上堂。盡山河大地。只作一句道却。普使有情無情。同",
    "X69n1368_001:0731c01": "向句下明宗。萬壽緩緩地向伊道。不是不是。",
    "X69n1368_001:0731c02": "慶元府應夢名山雪竇資聖禪寺語錄",
    "X69n1368_001:0731c03": "門人　師夔　編",
    "X69n1368_001:0731c04": "指三門。者裡聚集少時。為汝諸人三門頭。良久云。還",
    "X69n1368_001:0731c05": "知麼。寶所在近。",
    "X69n1368_001:0731c06": "佛殿。前是千丈懸崖。後是萬仞孤峰。直下若不放一",
    "X69n1368_001:0731c07": "頭低。坐者立者。轉動不得。",
    "X69n1368_001:0731c08": "拈制府帖。從上以來。無不知有。因甚被渠一把把定。",
    "X69n1368_001:0731c09": "不把定。裂破重關。行摩竭令。",
    "X69n1368_001:0731c10": "法座。千聖頭邊。星移斗換。八面絕遮攔。打皷普請看。",
    "X69n1368_001:0731c11": "陞座。拈香祝",
    "X69n1368_001:0731c12": "聖罷。(問答不錄)乃云。大用現前。不存知見。得路塞路。過橋",
    "X69n1368_001:0731c13": "斷橋。如月到中峰。如風行萬壑。人境互顯。賓主交參。",
    "X69n1368_001:0731c14": "嶺頭多白雲。有曲誰聽。澗下足流水。無絃不彈。且聲",
    "X69n1368_001:0731c15": "和響順一句如何。主山高案山低(謝詞不錄)。",
    "X69n1368_001:0731c16": "復舉。臨濟侍德山次。山云。今日困。濟云。寐語作麼。山",
    "X69n1368_001:0731c17": "便打。濟掀倒禪牀。明覺和尚拈云。二員作者。具啐啄",
    "X69n1368_001:0731c18": "同時眼。有啐啄同時用。雪竇擬向饑鷹爪下奪肉。饑",
    "X69n1368_001:0731c19": "虎口裡分餐。敢道二俱瞎漢。若檢點得出。許你天下",
    "X69n1368_001:0731c20": "橫行。師云。毫釐上定當。絲髮裡無差。莫道二俱瞎漢。",
    "X69n1368_001:0731c21": "三箇也有。",
    "X69n1368_001:0731c22": "當晚小參。住翠峰好。住雪竇好。大小明覺。性命落在",
    "X69n1368_001:0731c23": "別人手裡。分疎不下。新雪竇。要行便行。大地從教荊",
    "X69n1368_001:0731c24": "棘生。得住且住。靈蹤更在猿啼處。不是格外機。亦非",
    "X69n1368_001:0732a01": "量外事。雖然如是。蠱毒之鄉。水也不可嘗他一滴。",
    "X69n1368_001:0732a02": "復舉。開山通禪師。因僧問。如何是密室。通禪師云。不",
    "X69n1368_001:0732a03": "通風信。僧又問。如何是密室中人。通禪師云。諸聖要",
    "X69n1368_001:0732a04": "覩不見。師云。通禪師。[鈃-廾+(尸@向)]鐍太固。不知堂奧俱露。若要",
    "X69n1368_001:0732a05": "語離巢道。須是別有出身一路始得。何也。只有照壁",
    "X69n1368_001:0732a06": "月。且無吹葉風。",
    "X69n1368_001:0732a07": "留兩班上堂。過去一年復一年。未來一日是一日。拶",
    "X69n1368_001:0732a08": "到力盡神疲。依舊正好著力。豈不見道。一切自仍舊",
    "X69n1368_001:0732a09": "中得。",
    "X69n1368_001:0732a10": "上堂。默默。無上菩提從此得。了了。金雞一拍扶桑曉。",
    "X69n1368_001:0732a11": "衲僧門下。二俱漏逗。",
    "X69n1368_001:0732a12": "上堂。不用低頭。思量難得。物有定價。錢是足陌。",
    "X69n1368_001:0732a13": "九日上堂。菊花開時是重陽。又言。九日是重陽。西風",
    "X69n1368_001:0732a14": "無帽落。西風索索。南山何處是。南山蒼蒼。恁麼也得。",
    "X69n1368_001:0732a15": "不恁麼也得。仰面不見天。低頭不見地。誰知遠煙浪。",
    "X69n1368_001:0732a16": "別有好商量。",
    "X69n1368_001:0732a17": "上堂。適間從僧堂中來。人人如白衣拜相。少間從法",
    "X69n1368_001:0732a18": "堂下去。箇箇如晝錦還鄉。若也知得。諸人有沒量罪",
    "X69n1368_001:0732a19": "過。若也不知。山僧今日失利。",
    "X69n1368_001:0732a20": "至節上堂。拈拄杖云。天地與我同根。萬物與我一體。",
    "X69n1368_001:0732a21": "竪四橫三。橫三竪四。全無巴鼻。討甚巴鼻。卓拄杖。陽",
    "X69n1368_001:0732a22": "氣發時無硬地。",
    "X69n1368_001:0732a23": "謝首座藏主秉拂。都寺冬齋上堂。好日多同。好本多",
    "X69n1368_001:0732a24": "同。東山會裡。通事舍人。今日却在雪竇門下。要人吞",
    "X69n1368_001:0732b01": "底。是楊岐栗棘蓬。要人透底。是楊岐金剛圈。且道一",
    "X69n1368_001:0732b02": "大藏教中。還有者箇消息也無。兩處打開。一處捻聚。",
    "X69n1368_001:0732b03": "聖節上堂。河清海晏。天平地成。佛手遮不得。鑿井而",
    "X69n1368_001:0732b04": "而飲。耕田而食。帝力何有哉。合掌云。吾禱久矣。",
    "X69n1368_001:0732b05": "佛成道上堂。雪竇雪寒。雪山雪寒。悟與未悟時。大地",
    "X69n1368_001:0732b06": "鐵一團。不妨北斗面南看。",
    "X69n1368_001:0732b07": "臘月廿五。供土地上堂。年窮歲盡。水冷雲寒。靈從何",
    "X69n1368_001:0732b08": "來。聖從何起。有知音者。便謂。今日敲唱雙行。大與雲",
    "X69n1368_001:0732b09": "門古曲同調。只向他道。土地前更添一分。",
    "X69n1368_001:0732b10": "御書至上堂。拈香祝",
    "X69n1368_001:0732b11": "聖罷。趺座(問答不錄)乃云。大人具大見。大智得大用。為此",
    "X69n1368_001:0732b12": "一大事。顯此一大緣。體大道之無門。信大方之無外。",
    "X69n1368_001:0732b13": "發山川無窮之祕。大為特書。示文彩未彰已前。大作",
    "X69n1368_001:0732b14": "佛事。如天普葢。似地普擎。遂令入夢之山。寅奉有神",
    "X69n1368_001:0732b15": "之筆。直得含珠林與祥風競起。錦鏡水與和氣爭流。",
    "X69n1368_001:0732b16": "正與麼時。發揚格外之機。上侈域中之大。一句如何。",
    "X69n1368_001:0732b17": "帝基磅礴三千界。　聖壽延鴻億萬年。(臣)僧　(廣聞)",
    "X69n1368_001:0732b18": "恭奉",
    "X69n1368_001:0732b19": "聖旨。特賜本寺應夢名山四大字宸翰(臣)僧領眾迎",
    "X69n1368_001:0732b20": "接。歸寺永鎮此山。陞于此座。舉揚正法眼藏。上祝",
    "X69n1368_001:0732b21": "聖壽無疆(臣)上感　聖恩。上感　聖恩。下情無任感",
    "X69n1368_001:0732b22": "天荷　聖。激切屏營之至。復說偈云。含珠林上碧崔",
    "X69n1368_001:0732b23": "嵬。曾入　仁皇夢裡來。今日恩從九天下。無邊剎海",
    "X69n1368_001:0732b24": "走風雷。",
    "X69n1368_001:0732c01": "上堂。達磨九年面壁。不敢正眼覰著。神光三拜而立。",
    "X69n1368_001:0732c02": "至竟何曾踏著。覰著踏著。彩石渡頭看。陳年斷貫索。",
    "X69n1368_001:0732c03": "上堂。說心說性。說玄說妙。雪竇者裡。是小家惡口。學",
    "X69n1368_001:0732c04": "佛學法。學禪學道。諸人分上。是鶻臭布衫。秦不收。漢",
    "X69n1368_001:0732c05": "不管。閒來石上從頭數。得到清平有幾人。",
    "X69n1368_001:0732c06": "佛生日上堂。古釋迦出世。點胸點肋。傍若無人。老雲",
    "X69n1368_001:0732c07": "門令行。眼親手辦。泥裡撼樁。用底是銅公塘。使底是",
    "X69n1368_001:0732c08": "鐵奉化。佛法那時早是與麼了也。入鄉隨俗。又爭怪",
    "X69n1368_001:0732c09": "得今日。卓拄杖一下。",
    "X69n1368_001:0732c10": "結夏小參。陞法華堂。未入法華室。喫溈山飯。不參溈",
    "X69n1368_001:0732c11": "山禪。便令一步進得百尺竿頭。正好一時颺在千丈",
    "X69n1368_001:0732c12": "巖下。茲夏百二十日長期。來日當獻最初供之辰。移",
    "X69n1368_001:0732c13": "在今夜。吹唱不比東山家宴。須別作箇管顧。拈拄杖",
    "X69n1368_001:0732c14": "云。借水獻花。借花獻水。不妨制禮作樂。竪拄杖。云還",
    "X69n1368_001:0732c15": "見麼。禮云禮云玉帛云乎哉。卓拄杖云還聞麼。樂云",
    "X69n1368_001:0732c16": "樂云。鐘鼓云乎哉。從來美食難中飽人。若是良馬。不",
    "X69n1368_001:0732c17": "由鞭影。",
    "X69n1368_001:0732c18": "復舉。溈山在方丈內臥。見仰山入來。溈乃轉面向裡",
    "X69n1368_001:0732c19": "臥。仰云。某甲是和尚弟子。不用形迹。溈作起勢。仰便",
    "X69n1368_001:0732c20": "出去。溈召云。寂子。仰乃回來。溈云。聽老僧說箇夢。仰",
    "X69n1368_001:0732c21": "低頭作聽勢。溈云。為我原看。仰取一盆水。一條手巾",
    "X69n1368_001:0732c22": "來。溈遂洗面了。纔坐。香嚴入來。溈云。我適來與寂子。",
    "X69n1368_001:0732c23": "作一上神通。不同小小。嚴云。某甲在下面。了了得知。",
    "X69n1368_001:0732c24": "溈云。子試道看。嚴乃點一椀茶來。溈歎云。二子神通。",
    "X69n1368_001:0733a01": "過於鶖子。師云。神僊祕訣。父子不傳。溈山帶水拕泥",
    "X69n1368_001:0733a02": "無大人相。雪竇道。擎茶度水。不無二子。若是神通。未",
    "X69n1368_001:0733a03": "夢見在。",
    "X69n1368_001:0733a04": "次日上堂。貞女不著嫁時衣。好兒不使分時財。只如",
    "X69n1368_001:0733a05": "一夏九十日。如何排遣。拍禪牀云。切忌坐在者裡。",
    "X69n1368_001:0733a06": "端午上堂。舉古有老宿。於門上書心字。窻上書心字。",
    "X69n1368_001:0733a07": "壁上書心字。後來法眼和尚道。門上但書門字。牕上",
    "X69n1368_001:0733a08": "但書窻字。壁上但書壁字。今日看來。一等是隨邪逐",
    "X69n1368_001:0733a09": "惡。若無白澤之圖。豈有如是妖怪。雪竇不然。以拂子",
    "X69n1368_001:0733a10": "畫一畫云。天行已過。使者須知。",
    "X69n1368_001:0733a11": "上堂。一人所在也須到。命若懸絲。半人所在也須到。",
    "X69n1368_001:0733a12": "失却鼻孔。只如無人所在也須到時如何。拍禪牀云。",
    "X69n1368_001:0733a13": "三段不同。收歸上科。",
    "X69n1368_001:0733a14": "請監收上堂。一番兩番新雨過。前村後村年已熟。試",
    "X69n1368_001:0733a15": "問蒲團上打坐。何如催人打禾穀。五祖道底。",
    "X69n1368_001:0733a16": "上堂。赤肉團上。壁立千仞。好與三十棒。孤峯頂上。目",
    "X69n1368_001:0733a17": "視雲霄。好與三十棒。此六十棒。一棒也較不得。雖然。",
    "X69n1368_001:0733a18": "未必善因。而招惡果。",
    "X69n1368_001:0733a19": "上堂。行棒行喝。好肉剜瘡。舉古舉今。潑人惡水。直饒",
    "X69n1368_001:0733a20": "說得。地搖六震。天雨四花。不如歸堂喫茶。",
    "X69n1368_001:0733a21": "上堂。聞時富貴。見後貧窮。妙高臺上。打得一轉。便道",
    "X69n1368_001:0733a22": "山是山。飛雪亭外。著得隻眼。便道水是水。殊不知。正",
    "X69n1368_001:0733a23": "是東西不辨。涇渭不分。忽有箇出來道。山不是山。水",
    "X69n1368_001:0733a24": "不是水時如何。學語之流。",
    "X69n1368_001:0733b01": "上堂。難難。幾何般。時節難。道路難。貧窮布施難。富貴",
    "X69n1368_001:0733b02": "學道難。難難。達磨不會。大難大難。",
    "X69n1368_001:0733b03": "至節上堂。物理有代謝。時節不相饒。西家君子道長。",
    "X69n1368_001:0733b04": "東家小人道消。有甚麼限。拈拄杖云。雪竇者裡不然。",
    "X69n1368_001:0733b05": "有人會得。堂前露柱放光。分文不直。若人不會。壁邊",
    "X69n1368_001:0733b06": "拄杖生節。價增十倍。卓一下。貴買賤賣。",
    "X69n1368_001:0733b07": "上堂。了了了。家近扶桑最先照。知知知。一雙紅杏換",
    "X69n1368_001:0733b08": "消梨。莫莫莫。金雞啄破瑠璃殻。住住住。鳳棲不在梧",
    "X69n1368_001:0733b09": "桐樹。過者四重關了。五里牌在郭門外。",
    "X69n1368_001:0733b10": "上堂。不挂本來衣。莫行心處路。雪竇說一丈。諸人行",
    "X69n1368_001:0733b11": "一丈。雪竇說一尺。諸人行一尺。是則是。靈利衲僧。要",
    "X69n1368_001:0733b12": "且未在。何故。曹谿波浪如相似。無限平人被陸沉。",
    "X69n1368_001:0733b13": "聖節上堂。客從遠方來。遺我徑寸璧。中有四箇字。字",
    "X69n1368_001:0733b14": "字無人識。且道是甚麼字。起身立云。天子萬年。",
    "X69n1368_001:0733b15": "謝牛太尉上堂。若論衲僧門下事。如兩刃交鋒相似。",
    "X69n1368_001:0733b16": "戰必勝。攻必取。眼親手辦。雷動風行。具殺活之機。人",
    "X69n1368_001:0733b17": "天罔測。全卷舒之用。佛祖猶迷。只如中軍帳內。坐致",
    "X69n1368_001:0733b18": "太平。功歸何所。箭穿紅日影。須是射鵰人。",
    "X69n1368_001:0733b19": "淨慈無極和尚遺書至上堂。放出焦尾大蟲。咬殺南",
    "X69n1368_001:0733b20": "山猛虎。動地號悲風。白日無行路。笑中擺手出長安",
    "X69n1368_001:0733b21": "拶得虗空筋骨露。流水落花攔不住。",
    "X69n1368_001:0733b22": "佛生日上堂。佛之一字。吾不喜聞。出商君令。道著佛",
    "X69n1368_001:0733b23": "字。潄口三日。用司農印。古人與麼。是則是。殺人一萬。",
    "X69n1368_001:0733b24": "自損三千。雪竇普請浴他。意在於何。良久云。皇天無",
    "X69n1368_001:0733c01": "親。惟德是輔。",
    "X69n1368_001:0733c02": "結夏上堂。日消萬兩黃金。斷定不著。水消一滴不得。",
    "X69n1368_001:0733c03": "斫額有分。西天禁制令嚴。雪竇有箇方便。普請山河",
    "X69n1368_001:0733c04": "大地。若草若木。若佛若祖。情與無情。出拂子。擊禪牀",
    "X69n1368_001:0733c05": "云。咸入此宗。須知死水不藏龍。",
    "X69n1368_001:0733c06": "上堂。天平地平。河滿井滿。臨濟口門窄。德山棒頭短。",
    "X69n1368_001:0733c07": "鐵蒺藜。黃金彈。直下來也。急著眼看。",
    "X69n1368_001:0733c08": "謝眾僧焙經上堂。鑪鞴之所。鈍鐵猶多。黃面老子。具",
    "X69n1368_001:0733c09": "正徧知。只知撒土拋沙。欺胡謾漢。不知性命。落在弟",
    "X69n1368_001:0733c10": "子手中。二千年後。橫拕倒拽。只如雪竇恁麼舉。也是",
    "X69n1368_001:0733c11": "把火助熱。",
    "X69n1368_001:0733c12": "中夏上堂。二千年前舊公案。九十日夏過一半。雪竇",
    "X69n1368_001:0733c13": "道得十成。猶虧一半。諸人全身擔荷。未搆一半。靈利",
    "X69n1368_001:0733c14": "漢。不赴兩頭。不住中間。要且只救得一半。且如何是",
    "X69n1368_001:0733c15": "那一半。雲行雨施。三草二木。",
    "X69n1368_001:0733c16": "大慈大川和尚至上堂。咄咄咄。力囗希。大慈知處。雪",
    "X69n1368_001:0733c17": "竇不知。雪竇知處。大慈不知。且道。不知箇甚麼。禪子",
    "X69n1368_001:0733c18": "訝中眉埀。",
    "X69n1368_001:0733c19": "上堂。極小同大。極大同小。官路行人少。私酒醉人多。",
    "X69n1368_001:0733c20": "風前三三兩兩。不妨水雲自若。忽若下山三步。有人",
    "X69n1368_001:0733c21": "問著東山下左邊底。須是對他始得。若對不得。前頭",
    "X69n1368_001:0733c22": "大有事在。",
    "X69n1368_001:0733c23": "赴育王辭眾上堂。飛雪亭前水。妙高聲頂雲。雲有出",
    "X69n1368_001:0733c24": "山勢。水無投澗聲。恁麼會去。不隔絲毫。若也眼目定",
    "X69n1368_001:0734a01": "動。別峰相見。",
    "X69n1368_001:0734a02": "慶元府阿育王山廣利禪寺語錄",
    "X69n1368_001:0734a03": "侍者　復森　編",
    "X69n1368_001:0734a04": "佛殿。你若坐時我須立。我若立時你須坐。展坐具云。",
    "X69n1368_001:0734a05": "黃面老瞿曇。透者些不過。",
    "X69n1368_001:0734a06": "踞方丈。見法堂悟去。望剎竿回去。鄮峰未點頭在。何",
    "X69n1368_001:0734a07": "故。大海若知足。百川應倒流。",
    "X69n1368_001:0734a08": "拈勑黃。龍蟠鳳逸。日照天臨。如來三昧門。寰中天子",
    "X69n1368_001:0734a09": "勑。其或見聞不脫。觀聽尚留。和大地人。一時領過。",
    "X69n1368_001:0734a10": "拈制府疏。用毗盧正印。揭仲尼日月。一字不著畫。八",
    "X69n1368_001:0734a11": "字無兩丿。藏主但恁麼拈出。",
    "X69n1368_001:0734a12": "指法座。先大慧。不持寸鐵。向者裡。布徧地刀鎗。先佛",
    "X69n1368_001:0734a13": "照。不動一塵。向者裡。種參天荊棘。新育王。快便難逢。",
    "X69n1368_001:0734a14": "破二作三去也。便陞座。拈香祝",
    "X69n1368_001:0734a15": "聖罷。(問答不錄)乃云。威音王已前。早是不著便。何況然燈",
    "X69n1368_001:0734a16": "後。麻纏紙裹。證據師承。三令五申。七花八裂。千鈞不",
    "X69n1368_001:0734a17": "立錘處。進得步。拶得行。左手斫方。右手斫圓。萬德不",
    "X69n1368_001:0734a18": "將來時。轉得身。通得氣。閉門造車。出門合轍。明月照",
    "X69n1368_001:0734a19": "無盡。清風來未休。(謝詞不錄)復舉。阿育王。問賓頭盧尊者。",
    "X69n1368_001:0734a20": "承聞尊者。親見佛來。是否。尊者策起眉毛。良久云。會",
    "X69n1368_001:0734a21": "麼。王云。不會。尊者云。阿耨達池龍王請佛齋。貧道是",
    "X69n1368_001:0734a22": "時亦預其數。師云。神通妙用則不無尊者。被阿育王",
    "X69n1368_001:0734a23": "一問。直得額頭汗出。口裡膠生。",
    "X69n1368_001:0734a24": "上堂。善言言者。言所不能言。善迹迹者。迹所不能迹。",
    "X69n1368_001:0734b01": "明眼衲僧。撞墻撞壁。既是明眼衲僧。因甚撞墻撞壁。",
    "X69n1368_001:0734b02": "文殊蹉過維摩詰。",
    "X69n1368_001:0734b03": "歲旦上堂。拈拄杖云。大機圓應。大用現前。卓一下。斬",
    "X69n1368_001:0734b04": "新日月。特地乾坤。知恩方解報恩。",
    "X69n1368_001:0734b05": "謝前堂遠無外上堂。多子塔前。平分半座。險崖句裡。",
    "X69n1368_001:0734b06": "水泄不通。風從虎兮雲從龍。",
    "X69n1368_001:0734b07": "端午上堂。五月五天中節。盡大地人。無不向門頭戶",
    "X69n1368_001:0734b08": "底。呪土書符。育王門下。身心一如。身外無餘。四明山",
    "X69n1368_001:0734b09": "色開畫圖。",
    "X69n1368_001:0734b10": "上堂。朝入伽藍。暮成正覺。俊哉俊哉。一念成道。三世",
    "X69n1368_001:0734b11": "情盡。快哉快哉。衲僧門下。猶是鈍在。何故。若是箇漢。",
    "X69n1368_001:0734b12": "從孃肚裡。跳將出來。便解作獅子吼也。擊拂子下座。",
    "X69n1368_001:0734b13": "解夏小參。機不離位。墮在毒海。撥轉向上竅。大地亡",
    "X69n1368_001:0734b14": "鋒結舌。點出當頭著。豁開金鎖玄路。朝遊南嶽。暮往",
    "X69n1368_001:0734b15": "天台。不動一塵。一移一步。一夏與兄弟。東說西話。看",
    "X69n1368_001:0734b16": "翠巖眉毛在麼。老老大大。有年無德。保福道。作賊人",
    "X69n1368_001:0734b17": "心虗。是精識精。長慶云。生也。看錮鏴著生鐵。雲門云。",
    "X69n1368_001:0734b18": "關。虎頭虎尾一時收。直下有人。著得隻眼。不妨出一",
    "X69n1368_001:0734b19": "叢林。入一叢林　復舉。青林虔和尚到洞山。山問近",
    "X69n1368_001:0734b20": "離甚處。林云。武陵。山云。武陵法道。何似此間。林云。胡",
    "X69n1368_001:0734b21": "地冬抽笋。山云。別甑炊香飯。供養於此人。林便出去。",
    "X69n1368_001:0734b22": "山云。此子。向後走殺天下人在。師云。青林雖然見機",
    "X69n1368_001:0734b23": "而作。盡力[跳-兆+孛]跳。未免只在洞山架子下。",
    "X69n1368_001:0734b24": "上堂。無下脚處。拶得一步。正是藤蛇纏足。無下口處。",
    "X69n1368_001:0734c01": "突得一句。正是露布纏身。一處不通。兩處失功。兩處",
    "X69n1368_001:0734c02": "不通。觸途成滯。如何得脫灑去。南有雪峰。北有趙州。",
    "X69n1368_001:0734c03": "重九謝兩藏主上堂。人間九月又九日。善財去後無",
    "X69n1368_001:0734c04": "消息。何止門前草自青。黃花滿地成狼藉。六祖不會。",
    "X69n1368_001:0734c05": "達磨不識。大藏小藏。以拂子擊禪牀。盡從者裡流出",
    "X69n1368_001:0734c06": "臘八上堂。入山還出山。鐵壁復鐵壁。衲僧門下。擊拂",
    "X69n1368_001:0734c07": "子云。不消一擊。黃面瞿曇。散宅亡家。盡大地人。眼橫",
    "X69n1368_001:0734c08": "鼻直。喝一喝。",
    "X69n1368_001:0734c09": "聖節散上堂。六殊勝地。無越此山極殊勝。八吉祥中。",
    "X69n1368_001:0734c10": "唯有今朝最吉祥。於殊勝中顯殊勝。於吉祥中顯吉",
    "X69n1368_001:0734c11": "祥。萬年千載壽。一瓣九天香。",
    "X69n1368_001:0734c12": "佛涅槃上堂。四十九年。已是収拾不上。涅槃會裡。欺",
    "X69n1368_001:0734c13": "得當時無人。今日即有。明日即無。若是育王。便與推",
    "X69n1368_001:0734c14": "倒紫磨金軀。何也。死在弟子手中。不為分外。",
    "X69n1368_001:0734c15": "謝後堂秀首座上堂。控佛祖大機。廓人天正眼。便恁",
    "X69n1368_001:0734c16": "麼夫。入得育王門。要見育王人。遠之又遠。試看海上",
    "X69n1368_001:0734c17": "明公秀。何似堂中首座簡。",
    "X69n1368_001:0734c18": "上堂。牛頭橫說竪說。不知有向上關棙。興化在大覺",
    "X69n1368_001:0734c19": "棒下。見臨濟先師。於黃檗處。喫棒底道理。獅子咬人。",
    "X69n1368_001:0734c20": "韓獹逐塊。",
    "X69n1368_001:0734c21": "開鑪上堂。雪峰輥毬。祕魔擎杈。德山行棒。臨濟下喝。",
    "X69n1368_001:0734c22": "諸大老。何用許多氣力。拈拄杖云。山僧尋常。只是因",
    "X69n1368_001:0734c23": "風吹火。卓一下。今日失利。",
    "X69n1368_001:0734c24": "謝等慈上堂。行羅漢慈。破劫賊故。行菩薩慈。安眾生",
    "X69n1368_001:0735a01": "故。行如來慈。續慧命故。行平等慈。又且如何。嶺雲海",
    "X69n1368_001:0735a02": "月俱耕徧。拽杷拕犁卒未休。",
    "X69n1368_001:0735a03": "上堂。達磨面壁。雲門念七。玉本無瑕。彫文喪德。",
    "X69n1368_001:0735a04": "上堂。畫龍看頭。畫蛇看尾。雪山冷坐六年。此處無金",
    "X69n1368_001:0735a05": "二兩。少林面壁九年。俗人沽酒三升。喝一喝。向道莫",
    "X69n1368_001:0735a06": "行山下路。果然猨呌斷腸聲。",
    "X69n1368_001:0735a07": "住臨安府淨慈報恩光孝禪寺語錄",
    "X69n1368_001:0735a08": "侍者　元清　淨志　編",
    "X69n1368_001:0735a09": "三門。南屏山高。西湖水急。還聞偃溪水聲麼。左右顧",
    "X69n1368_001:0735a10": "視云。從者裡入。",
    "X69n1368_001:0735a11": "拈勑黃。坐斷天下人舌頭。諸佛不知。捩轉天下人鼻",
    "X69n1368_001:0735a12": "孔。達磨不識。人天儼臨。　皇帝有勑。",
    "X69n1368_001:0735a13": "拈府疏。釋迦已往。彌勒未生。正當今日。佛法委在大",
    "X69n1368_001:0735a14": "資相公手中。機梭不動。文彩縱橫。不墮聲前。亦非句",
    "X69n1368_001:0735a15": "後。但只恁麼拈出。貴圖兩得相見。",
    "X69n1368_001:0735a16": "陞座。拈香云。此一瓣香。恭為",
    "X69n1368_001:0735a17": "今上皇帝。祝延　聖壽萬歲萬歲萬萬歲。恭願",
    "X69n1368_001:0735a18": "聖心廣大。盡夷夏莫不包容。叡筭綿長。等河沙安可",
    "X69n1368_001:0735a19": "紀極。次拈香云。此一瓣香。恭為",
    "X69n1368_001:0735a20": "中殿皇后。　皇子公主。暨中宮天眷。竝同伏願",
    "X69n1368_001:0735a21": "福壽高固。如五須彌。智慧淵冲。過四大海。次拈香云。",
    "X69n1368_001:0735a22": "此一瓣香。奉為　大丞相樞使國公　大參樞使相",
    "X69n1368_001:0735a23": "公　同知參政相公。竝同伏願　德尊周召。措天下",
    "X69n1368_001:0735a24": "於泰山之安。威懾蠻夷。復境土於三河之舊。次拈香",
    "X69n1368_001:0735b01": "云。此一瓣香。奉為　判府安撫　大資相公。都運大",
    "X69n1368_001:0735b02": "監殿撰侍郎。伏願　股肱　上聖。膏澤下民。一日九",
    "X69n1368_001:0735b03": "遷。千秋五福。次拈香云。此一瓣香。奉為前住徑山興",
    "X69n1368_001:0735b04": "聖萬壽禪寺。特賜佛心禪師大和尚。用酬法乳之恩。",
    "X69n1368_001:0735b05": "趺座。(問答不錄)乃云。法爾不爾。建立則乖宗。掃除則失旨。",
    "X69n1368_001:0735b06": "不建立。不掃除。新淨慈。有水船行。無水步行。借路經",
    "X69n1368_001:0735b07": "過。入王舍城。南山起雲。北山下雨。佛法未怕爛却。何",
    "X69n1368_001:0735b08": "故。九天雲靜封疆闊。王道無私掉臂行(敘謝不錄)　復舉",
    "X69n1368_001:0735b09": "巨宋太宗皇帝。因臥雲菴僧朝見。太宗問云。臥雲深",
    "X69n1368_001:0735b10": "處不朝天。因甚到者裡。僧無語。雪竇明覺代云。難逃",
    "X69n1368_001:0735b11": "至化。師云。天開地闢。日照月臨。者僧遇而不遇。掣金",
    "X69n1368_001:0735b12": "殿鎖。撞玉樓鐘。明覺鼓舞盛時。如何是今日對揚一",
    "X69n1368_001:0735b13": "句。良久云。報恩有分。",
    "X69n1368_001:0735b14": "當晚小參。水歸滄海。萬派朝宗。月到中天。無幽不燭。",
    "X69n1368_001:0735b15": "似衲僧行處。如衲僧用處。明頭合暗頭合。盡情打入",
    "X69n1368_001:0735b16": "宗鏡光中。爾時雷峰塔。與慧日閣。交頭偶語。不覺不",
    "X69n1368_001:0735b17": "知。被鏡光一爍。於是議論鋒起。統一為多。統多為一。",
    "X69n1368_001:0735b18": "知他是祖意教意。於此光中。分疎不下。是致永明忍",
    "X69n1368_001:0735b19": "俊不禁。為之剖決佛祖要妙。非競辯而可求。新官不",
    "X69n1368_001:0735b20": "理舊事。向下文長。付在來日　復舉。黃檗云。自達磨",
    "X69n1368_001:0735b21": "大師到中國。唯說一心。唯傳一佛。以佛傳佛。不說餘",
    "X69n1368_001:0735b22": "佛。以法傳法。不說餘法。法即不可說之法。佛即不可",
    "X69n1368_001:0735b23": "取之佛。乃是本源清淨心也。師云。黃檗是箇作家。因",
    "X69n1368_001:0735b24": "甚作座主見解。法即不可說。佛即不可取。果然以此",
    "X69n1368_001:0735c01": "為極則。達磨一宗。掃地而盡。",
    "X69n1368_001:0735c02": "謝新舊兩班上堂。建立法幢。扶持法社。左之右之。風",
    "X69n1368_001:0735c03": "流儒雅。全卷全舒珠走盤。正法眼藏增高價。",
    "X69n1368_001:0735c04": "徽宗皇帝忌日上堂。彩儀仙仗五雲間。只作先皇舊",
    "X69n1368_001:0735c05": "日看。莫道空餘弓劒在。威風凜凜逼人寒。",
    "X69n1368_001:0735c06": "中殿慶寶蓋。祝　聖上堂。風動旛動。非風旛動。仁者",
    "X69n1368_001:0735c07": "心動。一語歸宗萬國朝。風鳴鈴鳴。非風鈴鳴。即汝心",
    "X69n1368_001:0735c08": "鳴。六鰲隨掣三山起。豁開頂門正眼。提持向上大機。",
    "X69n1368_001:0735c09": "騰今耀古絕遮攔。帀地普天沒回互。一一交羅。如華",
    "X69n1368_001:0735c10": "藏界。重重無盡。若帝網珠。意在目前。花添錦上。數百",
    "X69n1368_001:0735c11": "衲子。同聲慶讚。半千尊者。動地放光。頭頭現富壽多",
    "X69n1368_001:0735c12": "男。物物藹春風和氣。可謂奇特中示奇特事。殊勝中",
    "X69n1368_001:0735c13": "顯殊勝因。正與麼時。如何是報恩一句。帝力丘山重。",
    "X69n1368_001:0735c14": "君恩宇宙寬　復說偈云。吾佛廣大華藏海。法隨法",
    "X69n1368_001:0735c15": "行隨建立。此寶華王獅子座。上有寶蓋從天垂。古來",
    "X69n1368_001:0735c16": "寶積長者子。手持此蓋同供佛。佛以智慧威神力。一",
    "X69n1368_001:0735c17": "一寶蓋合為一。南山去天尺五近。王城不異毗耶城。",
    "X69n1368_001:0735c18": "彼時心即此時心。以此莊嚴作佛事。綵幢寶旛雜金",
    "X69n1368_001:0735c19": "碧。問見層出生光輝。猶如微風吹萎花。而復更雨新",
    "X69n1368_001:0735c20": "好者。仰觀三千大千界。於此蓋中悉充徧。一一世界",
    "X69n1368_001:0735c21": "既亦爾。線蹊針孔無不然。豈止一佛與二佛。盡十方",
    "X69n1368_001:0735c22": "佛現其中。廣長舌相熾然說。萬法一法靡不周。　皇",
    "X69n1368_001:0735c23": "上心與佛心通　皇上壽與南山齊。無負此恩與此",
    "X69n1368_001:0735c24": "蓋。臣心有如此山爾。",
    "X69n1368_001:0736a01": "上堂。今日熱似昨日。諸人各宜保愛。",
    "X69n1368_001:0736a02": "中秋上堂。正好修行。簷前捧月。正好供養。水中撈月。",
    "X69n1368_001:0736a03": "拂袖便行。掉棒打月。一即三。三即一。馬駒踏殺天下",
    "X69n1368_001:0736a04": "人。兔子何曹離得窟。",
    "X69n1368_001:0736a05": "上堂。山前一片閑田地。將謂忘却。叉手叮嚀問祖翁。",
    "X69n1368_001:0736a06": "好不丈夫。幾度賣來還自買。契書是甚麼人作。為憐",
    "X69n1368_001:0736a07": "松竹引清風。以拂子擊禪牀。利動君子。",
    "X69n1368_001:0736a08": "上堂。如來禪祖師意。一不成二不是。直下拶得行。轉",
    "X69n1368_001:0736a09": "得身。吐得氣。又何待鼇山店上。古佛廟前。方始瞥地。",
    "X69n1368_001:0736a10": "上堂。十字街頭石幢子。無你遮護處。一聲江上侍郎",
    "X69n1368_001:0736a11": "來。無你回避處。衲僧家。朝出暮入。脚前脚後。也須子",
    "X69n1368_001:0736a12": "細。忽然築著磕著。淨慈拄杖。別有分付。",
    "X69n1368_001:0736a13": "上堂。六年冷坐。九年面壁。碓搗東南。磨推西北。",
    "X69n1368_001:0736a14": "聖節上堂。風不鳴條。雨不破塊。塵塵剎剎全彰。總是",
    "X69n1368_001:0736a15": "大人境界。北極高照南山外。",
    "X69n1368_001:0736a16": "上堂。禪非意想。道絕功勳。去此二途。比如太平時節。",
    "X69n1368_001:0736a17": "駕輕車行熟路。無往不可。要望德山臨濟門下遠矣。",
    "X69n1368_001:0736a18": "何也。畫前元有易。刪後更無詩。",
    "X69n1368_001:0736a19": "結夏小參。會則事同一家。不會則萬別千差。同天而",
    "X69n1368_001:0736a20": "天。處人而人。原夫。能天能人者。豈天人之所能哉。肇",
    "X69n1368_001:0736a21": "法師。道則太煞。只得八成。仁者見之謂之仁。智者見",
    "X69n1368_001:0736a22": "之謂之智。百姓日用而不知。故君子之道鮮矣。先儒",
    "X69n1368_001:0736a23": "似則也似。猶虧一半。南山從來不曾脫空。所至以九",
    "X69n1368_001:0736a24": "十日為一夏。未甞錯誤諸人。一絲毫許。若也會得。東",
    "X69n1368_001:0736b01": "勝身洲打皷。西瞿耶尼上堂。其或未然。長連牀上。有",
    "X69n1368_001:0736b02": "粥有飯　復舉。僧問曹山。清稅孤貧。乞師賑濟。曹山",
    "X69n1368_001:0736b03": "召稅闍梨。稅應喏。山云。清原白家三盞酒。喫了猶道",
    "X69n1368_001:0736b04": "未沾唇。師云。稅闍黎。用影身術。老曹山。用縛虎機。雖",
    "X69n1368_001:0736b05": "然。且道那裡是佗喫酒處。",
    "X69n1368_001:0736b06": "次日上堂。人有南北。道無南北。上中下座。虗空逼塞。",
    "X69n1368_001:0736b07": "其中有一人半人肯去。說甚開粥相待。南山別甑炊",
    "X69n1368_001:0736b08": "香。未為分外。",
    "X69n1368_001:0736b09": "上堂。召大眾。是法非思量分別之所能解。三七日思",
    "X69n1368_001:0736b10": "惟是事。好不丈夫。十萬里遠泛重溟。誣罔後世。汝等",
    "X69n1368_001:0736b11": "諸人。寮舍中來。僧堂內去。如虎插翼相似。却來者裡。",
    "X69n1368_001:0736b12": "眼眨眨地。欠箇甚麼。",
    "X69n1368_001:0736b13": "掛御書華嚴法界。正徧知閣牌。大機圓應。具正徧知。",
    "X69n1368_001:0736b14": "大用現前。提向上著。袖裡神鋒未動。目前文彩全彰。",
    "X69n1368_001:0736b15": "闡開百千三昧妙門。不墮二十四家書法。來自黃金",
    "X69n1368_001:0736b16": "殿。高垂日月之光。照映白玉毫。益壯湖山之勝。即此",
    "X69n1368_001:0736b17": "華嚴法界。何殊寶樓閣前。一點水墨。兩處成龍。二千",
    "X69n1368_001:0736b18": "年事。盡在今日。且如何是今日事。　天子萬年。",
    "X69n1368_001:0736b19": "端午上堂。寫王公符。用商君令。師多鬼亂。藥多病甚。",
    "X69n1368_001:0736b20": "南山門下。却有一這真言。只欲行其所無事。即說呪",
    "X69n1368_001:0736b21": "曰。牀窄先臥。粥稀後坐。耳聵要聲高。眼昏宜字大。彈",
    "X69n1368_001:0736b22": "指一下。",
    "X69n1368_001:0736b23": "上堂。知見立知。即無明本。知見無見。斯即涅槃。安楞",
    "X69n1368_001:0736b24": "嚴破句讀了。剛道。有箇悟處。未免聽事不真。喚鐘作",
    "X69n1368_001:0736c01": "甕。春草碧色。春水綠波。送君南浦。傷如之何。竹原菴",
    "X69n1368_001:0736c02": "主。破句讀了。剛道。有箇見處。莫將鶴唳。誤作鶯啼。南",
    "X69n1368_001:0736c03": "山雖是弓弦上結紐。貴圖兩得相見。且道。誵訛在甚",
    "X69n1368_001:0736c04": "麼處。孔門弟子無人識。碧眼胡僧笑點頭。",
    "X69n1368_001:0736c05": "上堂。拄杖頭邊。天台南嶽。草鞋跟底。峨嵋五臺。超方",
    "X69n1368_001:0736c06": "衲子。便令搆得跨門一機。猶隔關在。若是三千里外。",
    "X69n1368_001:0736c07": "有定誵訛眼目。須喫南山拄杖始得。何也。重賞之下。",
    "X69n1368_001:0736c08": "必有勇夫。",
    "X69n1368_001:0736c09": "佛心禪師忌辰拈香。用東山暗號。誑謼盲聾。起東菴",
    "X69n1368_001:0736c10": "正派。渾無氣息。淨慈當時於無氣息處。已是自謾。今",
    "X69n1368_001:0736c11": "無可酬之恩。又無可雪之屈。仁義道中。不問缾香楓",
    "X69n1368_001:0736c12": "香。一時拈出。惱亂叢林無了日。",
    "X69n1368_001:0736c13": "謝源靈叟慶雲谷二首座至上堂。閙市無人。龍門有",
    "X69n1368_001:0736c14": "客。漆桶相揩。渾無軌則。一時輥入草窠中。盡西湖之",
    "X69n1368_001:0736c15": "西。北山之北。還道著接手句麼。山上鯉魚。南山白額。",
    "X69n1368_001:0736c16": "何山雲山和尚。遺書至上堂。一法若有。脫羅籠處。萬",
    "X69n1368_001:0736c17": "象平沉。萬法若無。沒遮護時。紅塵滿地。如孤雲行空。",
    "X69n1368_001:0736c18": "如寒月即水。擬從於此覓雲山。何啻白雲千萬里。",
    "X69n1368_001:0736c19": "中秋上堂。水清月現。動隨影轉。水清月不現。背手新",
    "X69n1368_001:0736c20": "羅箭。踏翻水椀便行。墮在解脫深坑。三大老。總似閉",
    "X69n1368_001:0736c21": "目中秋坐。只知第二月。如何是第一月　以拂子打",
    "X69n1368_001:0736c22": "圓相云。切忌眼花。",
    "X69n1368_001:0736c23": "謝日東山垠方菴上堂。相逢不拈出。猶是東山左邊",
    "X69n1368_001:0736c24": "底。舉意便知有。又是方菴外邊事。南山快便難逢。聲",
    "X69n1368_001:0737a01": "東擊西。持方入圓。貴要諸人知有。擊拂子云。一點成",
    "X69n1368_001:0737a02": "龍兩處全。何如兄弟添十字。",
    "X69n1368_001:0737a03": "九月初十上堂。九日已無黃栗糕。十日依然有黃菊。",
    "X69n1368_001:0737a04": "何須九日記重陽。黃花開時意自足。東籬若謂見南",
    "X69n1368_001:0737a05": "山。鷂子已過新羅國。",
    "X69n1368_001:0737a06": "冬夜少參。聲前敲唱。腋下剜襟。格外提持。袖頭打領。",
    "X69n1368_001:0737a07": "不有通天作用。未免總涉周由。真淨道。石霜普會云。",
    "X69n1368_001:0737a08": "休去歇去。冷湫湫地去。是謂二乘寂滅之樂。雲門云。",
    "X69n1368_001:0737a09": "一切智通無障礙。拈起扇子云。釋迦老子來也。是謂",
    "X69n1368_001:0737a10": "法喜禪悅之樂。德山棒臨濟喝。是謂三世諸佛。慈悲",
    "X69n1368_001:0737a11": "喜捨之樂。除此三種樂。不為樂也。真淨老子。以己方",
    "X69n1368_001:0737a12": "人。不唯埋沒先賢。亦乃失却隻眼。淨慈門下。無孔笛",
    "X69n1368_001:0737a13": "氈拍板。隨分酬唱。只貴應時納祜。豈不見道。飯蔬食",
    "X69n1368_001:0737a14": "飲水。曲肱而枕之。樂亦在其中矣　復舉。溈山問仰",
    "X69n1368_001:0737a15": "山云。仲冬嚴寒年年事。晷運推移事若何。仰山叉手",
    "X69n1368_001:0737a16": "近前而立。溈山云。情知子答者話不得。香嚴云。某甲",
    "X69n1368_001:0737a17": "偏答得者話。溈山理前問。香嚴亦叉手近前而立。溈",
    "X69n1368_001:0737a18": "山云。賴遇寂子不會。師云。仰山前不搆村。香嚴後不",
    "X69n1368_001:0737a19": "迭店。還知溈山。年老心孤麼。",
    "X69n1368_001:0737a20": "至節上堂。日南長至。吉無不利。凍破泥團。花開碓觜。",
    "X69n1368_001:0737a21": "臘八上堂。言而足。終日言而盡道。言而不足。終日言",
    "X69n1368_001:0737a22": "而盡物。道物之極。言默不足以載。非言非默。義有所",
    "X69n1368_001:0737a23": "極。者些說話。盡大地人。無有不知者。要見黃面老子。",
    "X69n1368_001:0737a24": "直是天地懸殊。何也。天上星地下木。",
    "X69n1368_001:0737b01": "元日上堂。盡大地撮來。如粟米粒大。拋向而前。打鼓",
    "X69n1368_001:0737b02": "普請看。老雪峰。當時向人面前。寫了一本曆日。天下",
    "X69n1368_001:0737b03": "後世。只知夜暗晝明。往往蹉過中間事。南山何以謝",
    "X69n1368_001:0737b04": "昇平。今日當陽盡拈出。寶祐改元。王春書月。萬派朝",
    "X69n1368_001:0737b05": "宗。千車合轍。",
    "X69n1368_001:0737b06": "聖節上堂。夫說法者。如法而說。香祝南山。壽比北闕。",
    "X69n1368_001:0737b07": "大川和尚。遺書至上堂。來無地頭。大川全在一毫収。",
    "X69n1368_001:0737b08": "去無方所。靈蹤更在猿啼處。虗空迸綻。等閑換却諸",
    "X69n1368_001:0737b09": "方眼。山河起舞。撼動天關搖地戶。大眾還知澗東末",
    "X69n1368_001:0737b10": "後句麼。彼彼三昧。彼彼不知。此意分明說向誰。",
    "X69n1368_001:0737b11": "上堂。舉處微和尚。因僧問。三乘十二分教。體理得妙。",
    "X69n1368_001:0737b12": "與祖意。是同是別。微云。須向六句外鑑。不得隨他聲",
    "X69n1368_001:0737b13": "色轉。僧云。如何是六句。微云。語底默底。不語不默底。",
    "X69n1368_001:0737b14": "總是總不是。汝今作麼生。僧無語。師云。者僧好箇問",
    "X69n1368_001:0737b15": "頭。又却龍頭蛇尾。處微來風深辨。墮在句後聲前。撿",
    "X69n1368_001:0737b16": "點將來。唱教門中則不無。若是祖師門下。也大遠在。",
    "X69n1368_001:0737b17": "謝兩班上堂。一喝分賓主。照用一時行。喝一喝。也有",
    "X69n1368_001:0737b18": "賓也有主。也有照也有用。龍得水時添意氣。虎逢山",
    "X69n1368_001:0737b19": "色長威獰。",
    "X69n1368_001:0737b20": "上堂。習學謂之聞。多口阿師。絕學謂之隣。是汝見處。",
    "X69n1368_001:0737b21": "過此二者。是為真過。是則是。未免和矢合溺。何故。毗",
    "X69n1368_001:0737b22": "婆尸佛早留心。直至如今不得妙。",
    "X69n1368_001:0737b23": "解夏小參。纔有所重。便成窠臼。拍禪牀云。長期短期。",
    "X69n1368_001:0737b24": "望雲種樹。義學玄學。緣木求魚。便令窺藩不入。據鼎",
    "X69n1368_001:0737c01": "不甞。正是聖量未忘。無轉身路。三世諸佛。口掛壁上。",
    "X69n1368_001:0737c02": "六代祖師。舌上生茅。天下老和尚。竝在架子下。討頭",
    "X69n1368_001:0737c03": "鼻不著。淨慈門下。如何通信。四海如今清似鏡。行人",
    "X69n1368_001:0737c04": "莫與路為酬　復舉。仰山問僧。甚處來。僧云廬山。仰",
    "X69n1368_001:0737c05": "山云。曾到五老峯麼。僧云。不曾到。仰山云。闍黎不曾",
    "X69n1368_001:0737c06": "遊山。雲門云。此語慈悲之故。有落草之談。師云。者僧",
    "X69n1368_001:0737c07": "不道不曾遊山。只欠慎初護末。不能坐斷仰山舌頭。",
    "X69n1368_001:0737c08": "仰山不道勘者僧不破。只欠些子慈悲。不能截斷雲",
    "X69n1368_001:0737c09": "門葛藤。淨慈恁麼道。不圖打草驚蛇。只要後人檢責。",
    "X69n1368_001:0737c10": "上堂。召大眾。祖師意百草頭。衲僧眼拄杖頭。得路塞",
    "X69n1368_001:0737c11": "路。看樓打樓。須知眾穴一毫収。",
    "X69n1368_001:0737c12": "九月初十上堂。採菊東籬下。悠然見南山。與麼說話。",
    "X69n1368_001:0737c13": "十箇有五雙。盡道南山錯舉。即今人人總在南山者",
    "X69n1368_001:0737c14": "裡。且道。有何所見。若有所見。自緣今日人心別。若無",
    "X69n1368_001:0737c15": "所見。未必秋香一夜衰。",
    "X69n1368_001:0737c16": "大拙西堂。赴嚴州天寧上堂。大辯若訥。大巧若拙。如",
    "X69n1368_001:0737c17": "說而行。如行而說。只如行說不到時如何。瀟灑谿山。",
    "X69n1368_001:0737c18": "一天風月。",
    "X69n1368_001:0737c19": "東谷和尚遺書至上堂。唱新豐曲。風清古格。聲前轉",
    "X69n1368_001:0737c20": "調入無生。恰應雲門臘月拍。無影樹下。古渡頭邊。要",
    "X69n1368_001:0737c21": "知東谷末後句子。須待洞水逆流。",
    "X69n1368_001:0737c22": "上堂。世事悠悠。不如山丘。臥藤蘿下。塊石枕頭。先德",
    "X69n1368_001:0737c23": "道。正好喚起了打。著甚來由。南山道。慙愧慙愧。若是",
    "X69n1368_001:0737c24": "箇漢。自然別有生涯。",
    "X69n1368_001:0738a01": "上堂。舉趙州因僧問。狗子還有佛性也無。州云無。師",
    "X69n1368_001:0738a02": "頌云。忽地晴天霹靂聲。禹門三級浪滂澎。幾多頭角",
    "X69n1368_001:0738a03": "成龍去。鰕蟹徒勞努眼睛。",
    "X69n1368_001:0738a04": "住景德靈隱禪寺語錄",
    "X69n1368_001:0738a05": "侍者　普暉　元偉　編",
    "X69n1368_001:0738a06": "三門。一句語具三玄門。一玄門具三要路。直下重重",
    "X69n1368_001:0738a07": "透徹。許你縱橫十字。",
    "X69n1368_001:0738a08": "踞方丈。開却門。達磨來也。拈起拄杖云。還喫得棒也",
    "X69n1368_001:0738a09": "未。良久。靠拄杖云。果然。",
    "X69n1368_001:0738a10": "拈勑黃。示眾云。卷動地風雷。揭麗天日月。盡大地情",
    "X69n1368_001:0738a11": "與無情。只眨得眼。何故。正勑已行。",
    "X69n1368_001:0738a12": "拈府疏。箇是判府安撫詳定尚書。無量妙義門。廣大",
    "X69n1368_001:0738a13": "言辭海。若也會得。當知二千年事。毫髮不移。",
    "X69n1368_001:0738a14": "陞座拈香。祝　聖罷。僧出問云。地搖六震。天雨四花。",
    "X69n1368_001:0738a15": "大眾臨筵。請師祝　聖。師云。須彌頂上擊金鐘。僧云。",
    "X69n1368_001:0738a16": "三春果滿菩提樹。一夜花開徧界香。師云。逼塞虗空。",
    "X69n1368_001:0738a17": "僧云。欲識佛性義。當觀時節因緣。時節因緣即不問。",
    "X69n1368_001:0738a18": "如何是佛性義。師云。山僧今日開堂。僧云。記得肅宗",
    "X69n1368_001:0738a19": "皇帝。問忠國師。如何是十身調御。國師云。檀越踏毗",
    "X69n1368_001:0738a20": "盧頂上行。此意如何。師云。皇天無親。惟德是輔。僧云。",
    "X69n1368_001:0738a21": "恁麼則頂門一著輝天地。耀古騰今作者知。師云。古",
    "X69n1368_001:0738a22": "之今之。僧云。山河增瑞氣。草木盡霑恩。師云。道得著。",
    "X69n1368_001:0738a23": "乃云。拈花未曾。盡十方世界。風颯颯地。是句非句。全",
    "X69n1368_001:0738a24": "提半提。甚處得來。所以道。目前無法。一點靈犀自通。",
    "X69n1368_001:0738b01": "意在目前。九曲明珠暗度。不是目前法。非耳目所到。",
    "X69n1368_001:0738b02": "千車合轍。萬派朝宗。正與麼時。有定古今之機。分緇",
    "X69n1368_001:0738b03": "素之眼。方知靈山一會。何異今日(敘謝不錄)　復舉。",
    "X69n1368_001:0738b04": "孝宗皇帝。宣問佛照禪師云。釋迦雪山六年。所成者",
    "X69n1368_001:0738b05": "何事。佛照奏云。將謂陛下忘却。師云　孝宗皇帝問",
    "X69n1368_001:0738b06": "處。當陽乾坤獨露。佛照禪師。仰酬至化。鐘鼎刻銘。還",
    "X69n1368_001:0738b07": "知太平無象一句麼。但見皇風成一片。不知何處是",
    "X69n1368_001:0738b08": "封疆。",
    "X69n1368_001:0738b09": "當晚小參。德山小參不答話。迅雷不及掩耳。趙州小",
    "X69n1368_001:0738b10": "參要答話。倚天長劒逼人。一等是箇時節。其奈土曠",
    "X69n1368_001:0738b11": "人稀。今夜一塵不動。要與從上爭鋒去也。良久。吽吽。",
    "X69n1368_001:0738b12": "　復舉。乳源和尚示眾云。西來的的意。不易舉唱。時",
    "X69n1368_001:0738b13": "有僧出禮拜。乳源云。是甚麼時節出頭來。便歸方丈。",
    "X69n1368_001:0738b14": "師云。乳源入泥入水。傍若無人。者僧一往可觀。雖活",
    "X69n1368_001:0738b15": "如死。可惜當時一眾。若具衲僧氣息。纔聞舉著。各自",
    "X69n1368_001:0738b16": "散去。直饒乳源全機。也較三十里。",
    "X69n1368_001:0738b17": "上堂。一升三合。拄杖頭邊。萬水千山。草鞋跟底。未言",
    "X69n1368_001:0738b18": "先領。誰家竈裡無烟。撩起便行。是處井中有水。莫道",
    "X69n1368_001:0738b19": "空來又空去。許多途路不相辜。",
    "X69n1368_001:0738b20": "謝府施法被上堂。花添錦上幾重重。針劄將來不露",
    "X69n1368_001:0738b21": "鋒。佛手分明遮不得。蓋天蓋地顯吾宗。",
    "X69n1368_001:0738b22": "上堂。朝看東南。暮看西北。一見便見。一得永得。靈雲",
    "X69n1368_001:0738b23": "謾道見桃花。臨濟未是白拈賊。",
    "X69n1368_001:0738b24": "浴佛上堂。有世界。以音聲為佛事。有世界。以香飯為",
    "X69n1368_001:0738c01": "佛事。若是大用現前。不存軌則。靈山今日。普與大眾。",
    "X69n1368_001:0738c02": "同出隻手。同用一機。說甚黃面老子。便是千佛出頭。",
    "X69n1368_001:0738c03": "免者一杓不得。擊拂子一下。",
    "X69n1368_001:0738c04": "結夏小參。盡十方世界。是沙門一隻眼。頂門上脚跟",
    "X69n1368_001:0738c05": "底。時時九夏。日日三秋。若是行時無說路。正在半途。",
    "X69n1368_001:0738c06": "說時無行路。猶欠一著。正當今夜。行到說到時如何。",
    "X69n1368_001:0738c07": "山僧從來。不曾與人葛藤　復舉。雪峯示眾。拈拄杖",
    "X69n1368_001:0738c08": "云。我者箇。為中下機人。時有僧出云。忽遇上上機人",
    "X69n1368_001:0738c09": "來時如何。峯拈起拄杖。雲門云。我不似雪峯打葛藤。",
    "X69n1368_001:0738c10": "遂拈拄杖云。我者箇。為中下機人。忽有人問。上上機",
    "X69n1368_001:0738c11": "人來時如何。劈脊便棒。師云。雪峯葛藤猶可。雲門葛",
    "X69n1368_001:0738c12": "藤愈甚。若是靈隱則不然。忽有人問。上上機人來時",
    "X69n1368_001:0738c13": "如何。且坐喫茶。",
    "X69n1368_001:0738c14": "次日上堂。大無外。小無內。南來北來。上載下載。忽有",
    "X69n1368_001:0738c15": "一人半人。不入者保社。靈隱却許佗。因甚如此。老胡",
    "X69n1368_001:0738c16": "有望。",
    "X69n1368_001:0738c17": "謝秉拂幹齋上堂。聲前収。句後殺。兩堂賓主歷然。少",
    "X69n1368_001:0738c18": "處減。多處添。一味法門平等。平如鏡面。險似懸崖。若",
    "X69n1368_001:0738c19": "是眼裡瞇[目*黎][目*麻][目*累]。看即有分。",
    "X69n1368_001:0738c20": "上堂。祕魔擎杈。魯祖面壁。官路不行。拗曲作直。雖然",
    "X69n1368_001:0738c21": "如是。一日不作。一日不食。",
    "X69n1368_001:0738c22": "上堂。舉利山因僧問。眾色歸空。空歸何所。山云。舌頭",
    "X69n1368_001:0738c23": "不出口。僧云。為甚如此。山云。內外一如故。大慧云。事",
    "X69n1368_001:0738c24": "存函蓋合。理應箭鋒拄。須還利山始得。若是徑山。即",
    "X69n1368_001:0739a01": "不然。或問。眾色歸空。空歸何所。芍藥花開菩薩面。椶",
    "X69n1368_001:0739a02": "櫚葉散夜叉頭。為甚如此。但辨肯心。必不相賺。師云。",
    "X69n1368_001:0739a03": "言前定旨。句後明宗。須還徑山始得。靈隱即不然。或",
    "X69n1368_001:0739a04": "問。眾色歸空。空歸何所。即向佗道。天高東南。地傾西",
    "X69n1368_001:0739a05": "北。為甚如此。疑則別參。",
    "X69n1368_001:0739a06": "中夏上堂。百二十日長期。今朝恰過半。過去己過。不",
    "X69n1368_001:0739a07": "用說破。未來未至。切忌擬議。現在無住。何須再舉。拍",
    "X69n1368_001:0739a08": "禪牀一下。須信鑊湯無冷處。",
    "X69n1368_001:0739a09": "上堂。目前機。量外事。巢知風。穴知雨。百鍊鋼。千鈞弩。",
    "X69n1368_001:0739a10": "擊拂子。擬不擬。箭後路。",
    "X69n1368_001:0739a11": "上堂。世界恁麼熱。今日何似昨日。庭柯一葉落。前秋",
    "X69n1368_001:0739a12": "不覺後秋。通方達士。未舉先知。不是俊流。徒勞啗啄。",
    "X69n1368_001:0739a13": "謝雲門此軒新承天中際和尚上堂。撥開若耶谿上",
    "X69n1368_001:0739a14": "雲。高挂峨嵋峯頂月。大用不存軌則。瞎人何止一城。",
    "X69n1368_001:0739a15": "無毫髮間。無前後際。只今吳越令行。惱亂春風未已。",
    "X69n1368_001:0739a16": "中秋上堂。有則水裡月。無則形名兆。以拂子。打圓相",
    "X69n1368_001:0739a17": "云。即此是達磨眼睛。亦謂之衲僧頂門竅。若也會得。",
    "X69n1368_001:0739a18": "二十年到。曾與麼來。苟或未然。吞吐機前。二俱失照。",
    "X69n1368_001:0739a19": "上堂。從上發大機。顯大用。捩手翻羹。轉喉觸諱。須知",
    "X69n1368_001:0739a20": "有德山棒。無下手處。有臨濟喝。無啟口分。雖然。不是",
    "X69n1368_001:0739a21": "苦心人不知。",
    "X69n1368_001:0739a22": "九月旦。石屏赴護國上堂。東去西去。脚頭脚尾沒回",
    "X69n1368_001:0739a23": "互。南來北來。鐵壁銀山盡豁開。擬即失。動即乖。試看",
    "X69n1368_001:0739a24": "楊岐跨驢。何似玄沙斫牌。",
    "X69n1368_001:0739b01": "上堂。法法本來法。無法無非法。釋迦老子。向諸人眉",
    "X69n1368_001:0739b02": "毛上。豁開百千妙門。眼睫內。廣演無量妙義。見你諸",
    "X69n1368_001:0739b03": "人。不知不覺已。入摩竭陀國去也。何於一法中。有法",
    "X69n1368_001:0739b04": "有不法。",
    "X69n1368_001:0739b05": "資壽如菴一都寺。施法被陞座。說偈。吾佛舒廣長舌",
    "X69n1368_001:0739b06": "相。不即此座亦不離。爾時寶積諸長者。持七寶蓋而",
    "X69n1368_001:0739b07": "獻佛。如菴道人道機熟。今亦即色以明心。攢花簇錦",
    "X69n1368_001:0739b08": "出新好。而以組綉作佛事。一一針孔一世界。一一花",
    "X69n1368_001:0739b09": "葉一如來。森羅萬象影重重。莫不一法之所印。此座",
    "X69n1368_001:0739b10": "非高亦非廣。此被非闊亦非狹。舒即大千悉彌滿。收",
    "X69n1368_001:0739b11": "入微塵不迫窄。譬如隨色摩尼珠。是被光明亦如是。",
    "X69n1368_001:0739b12": "晝夜常轉如是輪。須彌燈王為作證。",
    "X69n1368_001:0739b13": "佛成道上堂。雪山六年覰不破。七處九會說不到。合",
    "X69n1368_001:0739b14": "水和泥。招因帶果。殊不知。衲僧門下。北斗東轉。南斗",
    "X69n1368_001:0739b15": "西移。",
    "X69n1368_001:0739b16": "上堂。拶得行時。方知玄路絕。智不到處。道著頭角生。",
    "X69n1368_001:0739b17": "縱使驅耕夫牛。奪飢人食。別有生涯。猶是不著便。不",
    "X69n1368_001:0739b18": "見道。纔有一絲頭。便有一絲頭。",
    "X69n1368_001:0739b19": "聖節上堂。河清海晏。含有象於不言。天成地平。謝無",
    "X69n1368_001:0739b20": "私於何處。靈山蘊界不居。萬緣不涉。只於出入息間。",
    "X69n1368_001:0739b21": "供養承事無量壽世尊。而作佛事。且道。是知恩耶。報",
    "X69n1368_001:0739b22": "恩耶。",
    "X69n1368_001:0739b23": "元宵謝新首座。兼開平西堂。赴東山上堂。燃無盡燈。",
    "X69n1368_001:0739b24": "示無盡意。藕絲竅裡逗須彌。蟭螟眼中放夜市。一等",
    "X69n1368_001:0739c01": "是舊話重行。且道。是多子塔前。險崖句裏。良久云。東",
    "X69n1368_001:0739c02": "山下左邊底。",
    "X69n1368_001:0739c03": "上堂。始從鹿野苑。大驚小怪。終至跋提河。伎倆已盡。",
    "X69n1368_001:0739c04": "於是二中間。未暇鞠勘汝在。未甞談一字。葛藤窠裡",
    "X69n1368_001:0739c05": "出頭來。黃面老子。教佗踏著衲僧向上關棙。何處有",
    "X69n1368_001:0739c06": "今日。",
    "X69n1368_001:0739c07": "上堂。舉長慶云。寧說阿羅漢。有三種毒。不說如來。有",
    "X69n1368_001:0739c08": "二種語。不道如來無語。只是無二種語。保福云。如何",
    "X69n1368_001:0739c09": "是如來語。長慶云。聾人爭得聞。保福云。情知儞向第",
    "X69n1368_001:0739c10": "二頭道去也。長慶云。如何是如來語。保福云。喫茶云。",
    "X69n1368_001:0739c11": "師云。七出八沒。七縱八橫。是則二俱作家。不是則二",
    "X69n1368_001:0739c12": "俱漏逗。畢竟誵訛。在甚麼處。良久云。欲得不招無間",
    "X69n1368_001:0739c13": "業。莫謗如來正法輪。",
    "X69n1368_001:0739c14": "端午上堂。盡大地是藥。善財善採不善用。文殊能殺",
    "X69n1368_001:0739c15": "不能活。拈拄杖云。靈山今日。信手拈來。應箇時節。但",
    "X69n1368_001:0739c16": "是有病之病。與夫無病之病。普令一箇箇。一人人。卓",
    "X69n1368_001:0739c17": "一下。換骨洗腸。眼橫鼻直。",
    "X69n1368_001:0739c18": "上堂。一句絕離微。渾崙無縫罅。善財七日。尋覓不得。",
    "X69n1368_001:0739c19": "趙州五年。分疎不下。靈山今日。快便難逢。為通一線。",
    "X69n1368_001:0739c20": "六月賣松風。人間恐無價。",
    "X69n1368_001:0739c21": "上堂。佛法無人說。雖慧不能了。是何言歟。菩提離言",
    "X69n1368_001:0739c22": "說。從來無得人。救得一半。盡大地撮來。如粟米粒。會",
    "X69n1368_001:0739c23": "則便會。無端老雪峯。打鼓普請看。",
    "X69n1368_001:0739c24": "解夏小參。文殊三處度夏。龍象蹴踏。非驢所堪。老宿",
    "X69n1368_001:0740a01": "一夏不說話。鵝王擇乳。素非鴨類。靈隱九十日內。一",
    "X69n1368_001:0740a02": "且不住本覺。二且不守佗玄。畢竟如何。修身鍊行。恐",
    "X69n1368_001:0740a03": "辱先也。",
    "X69n1368_001:0740a04": "復舉。馬大師云。一切語言。是提婆宗。以者箇為主。雲",
    "X69n1368_001:0740a05": "門云。好語。只是無人問我。時有僧問。如何是提婆宗。",
    "X69n1368_001:0740a06": "門云。西天九十六種。汝是最下種。雪竇云。赤旛被者",
    "X69n1368_001:0740a07": "僧奪了也。師云。雲門以勢欺人。雪竇抑強扶弱。撿點",
    "X69n1368_001:0740a08": "將來。總是外道見解。",
    "X69n1368_001:0740a09": "次日上堂。靈山又見一夏不說。陳年舊話。青州衫重",
    "X69n1368_001:0740a10": "七斤。廬陵米作麼價。",
    "X69n1368_001:0740a11": "謝勤維那。虎維那。泉南持鉢歸上堂。海外同歸用亦",
    "X69n1368_001:0740a12": "同。靈山有此兩雲峰。萬人叢裡高標上。只貴重論蓋",
    "X69n1368_001:0740a13": "代功。",
    "X69n1368_001:0740a14": "中秋上堂。圓處圓還缺。缺處缺還圓。人爭看今日。月",
    "X69n1368_001:0740a15": "只是常年。南泉拂袖便行。鼓山拂袖歸眾。說甚衲僧",
    "X69n1368_001:0740a16": "門下。直是重處偏墜。薄處先穿。",
    "X69n1368_001:0740a17": "謝書記上堂。舉雲門因僧問。如何是清淨法身。門云。",
    "X69n1368_001:0740a18": "六不収。後來圓悟云。雲門只道得一半。若問道林。如",
    "X69n1368_001:0740a19": "何是清淨法身。只向他道。一不立。師云。圓悟與麼。也",
    "X69n1368_001:0740a20": "只道得八成。靈隱今日。更資一路。又要二大老。兩得",
    "X69n1368_001:0740a21": "相見。妙處無私。辭鋒可驗。十字縱橫。文不加點。",
    "X69n1368_001:0740a22": "上堂。色心不二。彼我無差。以拂子。擊禪牀云。主山高。",
    "X69n1368_001:0740a23": "案山低。森羅顯煥。萬象樅然。更待截鶴續鳧。夷岳盈",
    "X69n1368_001:0740a24": "壑。何啻白雲千里萬里。",
    "X69n1368_001:0740b01": "至節上堂。一年復一年。一冬復一冬。海水知天寒。枯",
    "X69n1368_001:0740b02": "桑知天風。諸人了了常知。甚處是如如不動。拍禪牀",
    "X69n1368_001:0740b03": "云。一陽生也。",
    "X69n1368_001:0740b04": "上堂。大智發於心。且莫草草匇匇。於心何處尋。果然。",
    "X69n1368_001:0740b05": "古人與麼。大似大開口。了合不得。",
    "X69n1368_001:0740b06": "聖節上堂。十方國土中。惟有一乘法。如天普蓋。似地",
    "X69n1368_001:0740b07": "普擎。野老謳歌。漁人舞棹。只如蒲團上打坐。佛殿裡",
    "X69n1368_001:0740b08": "燒香。又且如何。恩大難酬。",
    "X69n1368_001:0740b09": "除夜小參。道無蹊徑。平地裡礙却潼關。其數河沙。法",
    "X69n1368_001:0740b10": "離見聞。劒刃上翻得身來。萬中無一。除是不存窠臼。",
    "X69n1368_001:0740b11": "不立孤危。戢玄機未兆已前。進得一步。家貧難辦素",
    "X69n1368_001:0740b12": "食。藏冥運即化之際。突得一句。事忙不及草書。三九",
    "X69n1368_001:0740b13": "二十七。菩提涅槃。真如解脫。睦州陳蒲鞋。倒腹傾膓。",
    "X69n1368_001:0740b14": "猶欠一著。如何是那一著。角吹新歲曲。梅放去年花。",
    "X69n1368_001:0740b15": "復舉。丹霞一日。與龐居士行次。見一泓水。士以手指",
    "X69n1368_001:0740b16": "云。得恁麼也還辨不出。霞云灼然。是辨不出。士乃戽",
    "X69n1368_001:0740b17": "水。潑霞三下。霞云。莫恁麼。莫恁麼。士云。須恁麼。須恁",
    "X69n1368_001:0740b18": "麼。霞戽水。潑士三下。士云。正當恁麼時。堪作甚麼。霞",
    "X69n1368_001:0740b19": "云。無外物。士云。得便宜者少。霞不語。士云。誰是落便",
    "X69n1368_001:0740b20": "宜者。師云。莫恁麼。須恁麼。得便宜。落便宜。戽水相潑。",
    "X69n1368_001:0740b21": "小兒子戲。",
    "X69n1368_001:0740b22": "上堂。智門蓮花。趙州庭栢。不用低頭。思量難得。",
    "X69n1368_001:0740b23": "上堂。吾本來茲土。傳法救迷情。面皮厚多少。一花開",
    "X69n1368_001:0740b24": "五葉。結果自然成。蕪纇清平。盡西天此土之鐵。不能",
    "X69n1368_001:0740c01": "鑄此一錯。且諸人向甚處見祖師。",
    "X69n1368_001:0740c02": "佛涅槃上堂。舉世尊。臨入涅槃。文殊請再轉法輪。世",
    "X69n1368_001:0740c03": "尊云。文殊。吾四十九年住世。未甞談一字。今請吾再",
    "X69n1368_001:0740c04": "轉法輪。是吾曾轉法輪耶。師云。文殊為眾竭力。世尊",
    "X69n1368_001:0740c05": "滿口含霜。雖然如是。千言萬語無人會。又逐流鶯過",
    "X69n1368_001:0740c06": "短墻。",
    "X69n1368_001:0740c07": "三月旦上堂。陌上桃花。庭前翠竹。竹無省人之意。花",
    "X69n1368_001:0740c08": "無悟人之心。靈雲香嚴。合著石調。玄沙寂子。逐惡隨",
    "X69n1368_001:0740c09": "邪。良久云。誰在畫樓沽酒處。相邀來喫趙州茶。",
    "X69n1368_001:0740c10": "安撫供水陸上堂。舉王常侍。一日判事次。米和尚至。",
    "X69n1368_001:0740c11": "常侍竪起筆。米和尚云。還判得虗空麼。常侍擲下筆。",
    "X69n1368_001:0740c12": "入去。師頌云。機輪活脫走珠盤。妙處都盧在筆端。竪",
    "X69n1368_001:0740c13": "起依然還放下。靈鋒寶劒倚天寒。",
    "X69n1368_001:0740c14": "結夏上堂。四月十五。靈山直舉。捻聚處放開。放開處",
    "X69n1368_001:0740c15": "捻聚。且道。與西天阿蘭那寺所說。是同是別。良久云。",
    "X69n1368_001:0740c16": "百丈耳聾。黃檗吐舌。",
    "X69n1368_001:0740c17": "上堂。佛子住此地。踏著依前不相似。即是佛受用。切",
    "X69n1368_001:0740c18": "忌喚鐘而作甕。經行及坐臥。常在於其中。鶴有九臯",
    "X69n1368_001:0740c19": "難翥翼。馬無千里謾追風。",
    "X69n1368_001:0740c20": "青苗上堂。口欲談而詞喪。心欲緣而慮忘。滿慈鶖子",
    "X69n1368_001:0740c21": "曾未知。龍樹馬鳴齊卷舌。靈山今日破微塵。拍禪牀",
    "X69n1368_001:0740c22": "云。出經卷。明朝後日。釘釘膠粘。一箇半箇。破句讀却。",
    "X69n1368_001:0740c23": "說甚麼。一周佛事。十方虗空。悉皆消殞。",
    "X69n1368_001:0740c24": "徑山石谿佛海禪師遺書至上堂。多添少減。滅却白",
    "X69n1368_001:0741a01": "雲正傳。詐啞佯聾。摟盡松源窟穴。攪翻四大海。話行",
    "X69n1368_001:0741a02": "三十年。若謂歐峯破鐵連寨。碎鐵蒺藜。要見徑山。猶",
    "X69n1368_001:0741a03": "未可在。畢竟甚處相見。十方無壁落。徧界黑漫漫。",
    "X69n1368_001:0741a04": "開鑪上堂。舉趙州因僧侍次。州挾火示之云。你不得",
    "X69n1368_001:0741a05": "喚作火。老僧道了也。復挾起火云。會麼。僧云不會。州",
    "X69n1368_001:0741a06": "云。此去舒州。有投子和尚。汝去必能為汝說。僧到投",
    "X69n1368_001:0741a07": "子。投子問。近離甚處。僧云趙州。投子云。趙州有何言",
    "X69n1368_001:0741a08": "句。僧舉前話。投子云。汝會麼。僧云不會。乞師指示。投",
    "X69n1368_001:0741a09": "子下禪牀。行三步。却問會麼。僧云不會。投子云。汝歸",
    "X69n1368_001:0741a10": "舉似趙州。僧歸舉似趙州。州云。投子與麼。不較多也。",
    "X69n1368_001:0741a11": "師云。二大老。更相發明。兩箇五百。要成一貫。不覺墮",
    "X69n1368_001:0741a12": "在者僧手中。畢竟那裡是不較多處。",
    "X69n1368_001:0741a13": "上堂。天寒人寒。風動旛動。與麼與麼。大難大難。一二",
    "X69n1368_001:0741a14": "三四五。放待冷來看。",
    "X69n1368_001:0741a16": "偃溪和尚語錄卷上"
}