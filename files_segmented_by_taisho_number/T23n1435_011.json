{
    "T23n1435_011:0077c02": "3十誦律卷第十一第二誦之五",
    "T23n1435_011:0077c04": "後秦北印度三藏弗若多羅譯",
    "T23n1435_011:0077c05": "九十波逸提法之三",
    "T23n1435_011:0077c06": "佛在舍衛國。爾時有二客比丘向暮來，次",
    "T23n1435_011:0077c07": "第得一房共住，一人得床、一人得草敷。二人",
    "T23n1435_011:0077c08": "夜宿已，不舉便去。時草敷中生蟲，噉是草、噉",
    "T23n1435_011:0077c09": "床脚、床梐、床檔、床繩、噉被褥枕，噉已入壁",
    "T23n1435_011:0077c10": "中住。爾時有一居士，請佛及僧明日食，佛",
    "T23n1435_011:0077c11": "默然受。居士知佛默然受已，即從座起頭",
    "T23n1435_011:0077c12": "面禮足右遶而去，還到自舍。是夜辦種種多",
    "T23n1435_011:0077c13": "美飲食，早起敷坐處已遣使白佛：「食具已辦，",
    "T23n1435_011:0077c14": "唯聖知時。」諸比丘往居士舍，佛自住房迎食",
    "T23n1435_011:0077c15": "分。諸佛常法，諸比丘往居士舍，爾時佛自",
    "T23n1435_011:0077c16": "持戶鉤，從一房至一房看諸房舍。佛即持戶",
    "T23n1435_011:0077c17": "鉤從一房至一房，開一房戶，見是草敷蟲生",
    "T23n1435_011:0077c18": "噉草、噉床脚、床梐、床檔、床繩被褥枕。佛見已",
    "T23n1435_011:0077c19": "入是舍內，徐徐舉被褥枕、安徐舉床，漸漸舉",
    "T23n1435_011:0077c20": "敷草却蟲已，掃灑埿塗竟。抖擻被褥枕，打",
    "T23n1435_011:0077c21": "床却蟲還著本處。敷臥具已閉戶下扂，還",
    "T23n1435_011:0077c22": "在房舍，獨坐床上結加趺坐。是時居士見僧",
    "T23n1435_011:0077c23": "坐已，自手行水，自與多美飲食自恣飽滿。爾",
    "T23n1435_011:0077c24": "時居士知僧飽滿已攝鉢竟，自手與水，取小",
    "T23n1435_011:0077c25": "床坐眾僧前欲聽說法。上座說法已，從座起",
    "T23n1435_011:0077c26": "去，諸比丘隨次第出，還詣佛所。諸佛常法，",
    "T23n1435_011:0077c27": "諸比丘食後還時，以如是語勞問諸比丘：「飲",
    "T23n1435_011:0077c28": "食多美，僧飽滿不？」佛即問諸比丘：「飲食多",
    "T23n1435_011:0077c29": "美，僧飽滿不？」諸比丘言：「飲食多美，眾僧飽",
    "T23n1435_011:0078a01": "滿。」佛語諸比丘：「汝等入居士舍已，我持戶鉤",
    "T23n1435_011:0078a02": "遊行諸房，開一房戶，見草敷中生蟲，蟲噉",
    "T23n1435_011:0078a03": "是草、噉床脚、床梐、床檔、床繩、噉被褥枕，",
    "T23n1435_011:0078a04": "噉已入壁中住欲齧人，是事不是、非法、不",
    "T23n1435_011:0078a05": "應爾。云何僧臥具，取用踐蹋不知護惜？諸",
    "T23n1435_011:0078a06": "居士血肉乾竭，為福德故，布施供養，汝等應",
    "T23n1435_011:0078a07": "少用，守護者善。」佛語諸比丘：「誰是中宿？」諸比",
    "T23n1435_011:0078a08": "丘言：「世尊！有二客比丘來，次第是中共住，",
    "T23n1435_011:0078a09": "一人得床、一人得草敷，夜宿已地了便去。」佛",
    "T23n1435_011:0078a10": "種種因緣訶責：「云何名比丘，用僧臥具，無所",
    "T23n1435_011:0078a11": "付囑便去？」種種因緣訶已，語諸比丘：「以十利",
    "T23n1435_011:0078a12": "故與諸比丘結戒。從今是戒應如是說：若比",
    "T23n1435_011:0078a13": "丘，比丘房中敷僧臥具，若自敷、若使人敷，",
    "T23n1435_011:0078a14": "是中坐臥，去時不舉、不教舉者，波逸提。」比丘",
    "T23n1435_011:0078a15": "房者，或屬眾僧、或屬一人，極小乃至容四",
    "T23n1435_011:0078a16": "威儀行立坐臥。自敷者，自手敷。使敷者，教他",
    "T23n1435_011:0078a17": "敷。坐者，坐上。臥者，身臥上。不舉者，不自手舉。",
    "T23n1435_011:0078a18": "不教舉者，不教他舉。波逸提者，煮燒覆障，若",
    "T23n1435_011:0078a19": "不悔過，能障礙道。是中犯者，若客比丘，比",
    "T23n1435_011:0078a20": "丘房中敷僧臥具，出界去，波逸提。若舊比丘，",
    "T23n1435_011:0078a21": "比丘房中敷僧臥具，出界去，作是念：「即日當",
    "T23n1435_011:0078a22": "還。」有急因緣不得即還，出界至地了時，突吉",
    "T23n1435_011:0078a23": "羅。佛言：「從今日聽付囑僧臥具已便行。」囑",
    "T23n1435_011:0078a24": "者，有三種言：「此是戶鑰、此是房舍、此是臥",
    "T23n1435_011:0078a25": "具。」若說：「此是戶鑰、此是房舍、此是臥具，應付",
    "T23n1435_011:0078a26": "囑誰耶？」應付囑敷臥具者。若無敷臥具者，應",
    "T23n1435_011:0078a27": "付囑典房者。若無典房者，應囑修治房舍人。",
    "T23n1435_011:0078a28": "若無是人，應付囑是中舊比丘、善好有功德",
    "T23n1435_011:0078a29": "持戒者。若無是人，是僧坊中，若有善好賢者、",
    "T23n1435_011:0078b01": "若守僧坊民，應付囑。不應付囑無慚愧破",
    "T23n1435_011:0078b02": "戒比丘，亦不應囑小沙彌。若不能得好人，若",
    "T23n1435_011:0078b03": "有衣架、象牙杙，應持被褥枕著上便去。若無",
    "T23n1435_011:0078b04": "衣架、象牙杙，是中有兩床者，持被褥枕著一",
    "T23n1435_011:0078b05": "床上，以一床覆上，去壁四寸便去。不犯者，是",
    "T23n1435_011:0078b06": "房中留物去，乃至留盛富羅囊。十五事竟",
    "T23n1435_011:0078b07": "佛在舍衛國。爾時長老耶舍，與五百眷屬俱，",
    "T23n1435_011:0078b08": "來向舍衛國欲安居。時諸比丘皆作安居先",
    "T23n1435_011:0078b09": "事，謂塞壁孔罅、塞土墮孔、罅補缺壞、解治",
    "T23n1435_011:0078b10": "繩床、抖擻被枕。爾時六群比丘懈惰不作，",
    "T23n1435_011:0078b11": "遙見他作便生是念：「我等上座，須彼作竟受",
    "T23n1435_011:0078b12": "臥具已，當於後入隨上座驅起。」作是念已，諸",
    "T23n1435_011:0078b13": "比丘作竟受臥具已，六群比丘便隨後入。諸",
    "T23n1435_011:0078b14": "比丘問六群比丘：「汝共我等來作先事不？」答",
    "T23n1435_011:0078b15": "言：「不作。」諸比丘言：「汝等共我等來不作先",
    "T23n1435_011:0078b16": "事，我等作先事竟，我不起。」六群比丘言：「如佛",
    "T23n1435_011:0078b17": "所說：『隨上座次第受房。』不說不作先事者不",
    "T23n1435_011:0078b18": "與。我是上座，云何不起？」六群比丘大力勦",
    "T23n1435_011:0078b19": "健，不大謹慎，即強牽出。是比丘柔軟樂人，",
    "T23n1435_011:0078b20": "頭手傷壞鉢破衣裂。是中有比丘少欲知足",
    "T23n1435_011:0078b21": "行頭陀，聞是事已心不喜，種種因緣訶責：",
    "T23n1435_011:0078b22": "「云何名比丘，比丘房中瞋恨不憙，便強牽出？」",
    "T23n1435_011:0078b23": "種種因緣訶已，向佛廣說。佛以是事集比丘",
    "T23n1435_011:0078b24": "僧，知而故問六群比丘：「汝等實作是事不？」答",
    "T23n1435_011:0078b25": "言：「實作。世尊！」佛以種種因緣訶責：「云何名",
    "T23n1435_011:0078b26": "比丘，比丘房中瞋恨不憙，便強牽出？」種種因",
    "T23n1435_011:0078b27": "緣訶已，語諸比丘：「以十利故與諸比丘結戒。",
    "T23n1435_011:0078b28": "從今是戒應如是說：若比丘，比丘房中瞋恨",
    "T23n1435_011:0078b29": "不憙，便自牽出、若使人牽出，癡人遠去，不應",
    "T23n1435_011:0078c01": "住此，除彼因緣，波逸提。」比丘房者，或屬僧、或",
    "T23n1435_011:0078c02": "屬一人，極小乃至容四威儀行立坐臥。瞋恨",
    "T23n1435_011:0078c03": "者，不隨意故。不憙者，瞋不憙見故。自牽者，自",
    "T23n1435_011:0078c04": "手牽出。使牽者，教他牽。若從床上至地、從房",
    "T23n1435_011:0078c05": "內至戶、從戶至行來處、從高上至下處、從土",
    "T23n1435_011:0078c06": "埵上至地，波逸提。波逸提者，煮燒覆障，若不",
    "T23n1435_011:0078c07": "悔過，能障礙道。是中犯者，若比丘瞋恨不憙",
    "T23n1435_011:0078c08": "牽捉比丘，能牽者，波逸提；不能牽，突吉羅。若",
    "T23n1435_011:0078c09": "使他牽，能者波逸提，不能者突吉羅。若從坐",
    "T23n1435_011:0078c10": "床上，能牽者，波逸提；不能者，突吉羅。若從臥",
    "T23n1435_011:0078c11": "床上、房內、戶外行處、高上、土埵上，若能牽者，",
    "T23n1435_011:0078c12": "波逸提；不能者，突吉羅。隨自牽、隨教牽，皆",
    "T23n1435_011:0078c13": "波逸提、突吉羅。若房舍欲破故牽出，不犯。",
    "T23n1435_011:0078c14": "十六竟",
    "T23n1435_011:0078c15": "佛在舍衛國。爾時長老迦留陀夷，惡眠不一",
    "T23n1435_011:0078c16": "心眠，鼾眠齘齒䆿語頻申，拍手動足作大",
    "T23n1435_011:0078c17": "音聲。諸比丘聞是聲，不得眠故食不消，食",
    "T23n1435_011:0078c18": "不消故身體患癢，惱悶吐逆不樂。諸比丘各",
    "T23n1435_011:0078c19": "各共相近敷臥具，作是念：「莫令迦留陀夷入",
    "T23n1435_011:0078c20": "中臥。」時迦留陀夷，強來入中敷臥具。諸比丘",
    "T23n1435_011:0078c21": "言：「迦留陀夷，汝莫強入中臥。何以故？汝惡",
    "T23n1435_011:0078c22": "眠不一心眠，鼾眠齘齒䆿語頻申，拍手動足",
    "T23n1435_011:0078c23": "作大音聲。諸比丘聞是聲，不得眠故食不消，",
    "T23n1435_011:0078c24": "食不消故身體患癢，惱悶吐逆不樂。」迦留",
    "T23n1435_011:0078c25": "陀夷言：「我自安樂，汝不樂者便自出去。」作是",
    "T23n1435_011:0078c26": "語已強敷臥具。是中有比丘少欲知足行頭",
    "T23n1435_011:0078c27": "陀，聞是事心不喜，種種因緣訶責：「云何名",
    "T23n1435_011:0078c28": "比丘，知比丘房中先敷臥具，後來強敷？」種",
    "T23n1435_011:0078c29": "種因緣訶已，向佛廣說。佛以是事集比丘",
    "T23n1435_011:0079a01": "僧，知而故問迦留陀夷：「汝實作是事不？」答",
    "T23n1435_011:0079a02": "言：「實作。世尊！」佛以種種因緣訶責迦留陀夷：",
    "T23n1435_011:0079a03": "「云何名比丘，知比丘房中先敷臥具，後來強",
    "T23n1435_011:0079a04": "敷？」種種因緣訶已，語諸比丘：「以十利故與",
    "T23n1435_011:0079a05": "諸比丘結戒。從今是戒應如是說：若比丘知",
    "T23n1435_011:0079a06": "比丘房中先敷臥具，後來強敷、若使人敷，不",
    "T23n1435_011:0079a07": "樂者自當出去，除彼因緣，波逸提。」知者，若",
    "T23n1435_011:0079a08": "自知、若從他聞、若彼人語。強敷者，不隨他",
    "T23n1435_011:0079a09": "意，自強敷故。使敷者，教人敷。若敷坐床前、若",
    "T23n1435_011:0079a10": "敷臥床前、若敷房內、若戶外行處、若高處、若",
    "T23n1435_011:0079a11": "土埵前敷者，波逸提。波逸提者，煮燒覆障，若",
    "T23n1435_011:0079a12": "不悔過，能障礙道。是中犯者，若比丘，知比",
    "T23n1435_011:0079a13": "丘在比丘房中先敷臥具竟，後來於坐床前",
    "T23n1435_011:0079a14": "強敷臥具，若能敷者，波逸提；不能敷者，突吉",
    "T23n1435_011:0079a15": "羅。若臥床前、若房內、戶外行處、高處、土埵前，",
    "T23n1435_011:0079a16": "若自敷、若使人敷，能敷者，波逸提；不能者，",
    "T23n1435_011:0079a17": "突吉羅。如是處隨自敷、教敷，一一波逸提、突",
    "T23n1435_011:0079a18": "吉羅。若比丘為惱他故，閉戶開戶、閉向開向；",
    "T23n1435_011:0079a19": "然火滅火、然燈滅燈；若唄、呪願、讀經、說法、問",
    "T23n1435_011:0079a20": "難，隨他所不憙樂事作，一一波逸提。十七竟",
    "T23n1435_011:0079a21": "佛在舍衛國。爾時有二客比丘向暮來，是二",
    "T23n1435_011:0079a22": "客比丘次得一房，一人得閣上、一人得閣下。",
    "T23n1435_011:0079a23": "得閣下者是坐禪人，寂靜早入房中，敷床褥",
    "T23n1435_011:0079a24": "結加趺坐，樂默然故。在閣上者多憙調戲，經",
    "T23n1435_011:0079a25": "唄、呪願、問難、大聲戲笑，作種種無益語言，然",
    "T23n1435_011:0079a26": "後入房，用力坐尖脚床上。以葦棧故，床脚及",
    "T23n1435_011:0079a27": "支陷下，傷比丘頭垂死。是比丘從房出，語諸",
    "T23n1435_011:0079a28": "比丘：「汝看是比丘，不一心坐臥故，床脚陷下",
    "T23n1435_011:0079a29": "傷我頭垂死。」是中有比丘少欲知足行頭陀，",
    "T23n1435_011:0079b01": "聞是事心不喜，種種因緣訶責：「云何名比丘，",
    "T23n1435_011:0079b02": "不一心坐臥，用力坐故，令床脚陷下，傷比丘",
    "T23n1435_011:0079b03": "頭垂死？」種種因緣訶已，向佛廣說。佛以是事",
    "T23n1435_011:0079b04": "集比丘僧，知而故問是比丘：「汝實作是事不？」",
    "T23n1435_011:0079b05": "答言：「實作。世尊！」佛以種種因緣訶責：「云何名",
    "T23n1435_011:0079b06": "比丘，不一心坐臥，令床脚陷下，傷比丘頭垂",
    "T23n1435_011:0079b07": "死？」種種因緣訶責已，語諸比丘：「以十利故",
    "T23n1435_011:0079b08": "與諸比丘結戒。從今是戒應如是說：若比丘，",
    "T23n1435_011:0079b09": "比丘房閣中，尖脚床用力坐臥，波逸提。」比",
    "T23n1435_011:0079b10": "丘房者，或屬僧、或屬一人、極小乃至容四威",
    "T23n1435_011:0079b11": "儀行立坐臥。閣者，一重已上皆名為閣。床者，",
    "T23n1435_011:0079b12": "臥床。臥床者，五種：阿珊蹄脚、波郎劬脚、羝",
    "T23n1435_011:0079b13": "羊角脚、尖脚、曲脚。坐禪床亦有五種：阿珊",
    "T23n1435_011:0079b14": "蹄脚、波郎劬脚、羝羊角脚、尖脚、曲脚。坐者，",
    "T23n1435_011:0079b15": "身坐上。臥者，身臥上。波逸提者，煮燒覆障，",
    "T23n1435_011:0079b16": "若不悔過，能障礙道。是中犯者，若比丘臥床，",
    "T23n1435_011:0079b17": "一脚尖、三脚阿珊蹄，若二脚尖、二脚阿珊蹄，",
    "T23n1435_011:0079b18": "若三脚尖、一脚阿珊蹄，若四脚尖，是中隨用",
    "T23n1435_011:0079b19": "力坐臥，一一波逸提。若臥床，一脚尖、三脚波",
    "T23n1435_011:0079b20": "郎劬，若二脚尖、二脚波郎劬，若三脚尖、一脚",
    "T23n1435_011:0079b21": "波郎劬，若四脚尖，是中隨用力坐臥，一一波",
    "T23n1435_011:0079b22": "逸提。若是臥床，一脚尖、三脚羝羊角，若二脚",
    "T23n1435_011:0079b23": "尖、二脚羝羊角，若三脚尖、一脚羝羊角，若四",
    "T23n1435_011:0079b24": "脚尖，是中隨用力坐臥，一一波逸提。若是臥",
    "T23n1435_011:0079b25": "床，一脚尖、三脚曲，若二脚尖、二脚曲，若三脚",
    "T23n1435_011:0079b26": "尖、一脚曲，若四脚尖，是中隨用力坐臥，一",
    "T23n1435_011:0079b27": "一波逸提。坐禪床亦如是。若以石支尖脚床，",
    "T23n1435_011:0079b28": "波逸提。若以甎支、若以木支、若以白鑞支、若",
    "T23n1435_011:0079b29": "鉛錫支，一一波逸提。若以材棧、板棧、櫂子棧、",
    "T23n1435_011:0079c01": "若厚泥、若是床脚支木朽腐、若草團支、若衣",
    "T23n1435_011:0079c02": "團支、若納團支，不犯木支朽則軟，不能傷人，故言不犯。十八竟",
    "T23n1435_011:0079c03": "佛在俱舍彌國。爾時長老闡那，用有蟲水",
    "T23n1435_011:0079c04": "澆草和泥。諸比丘語闡那言：「汝莫用有蟲水",
    "T23n1435_011:0079c05": "澆草、和泥，殺諸小蟲。」闡那答言：「我用水和泥，",
    "T23n1435_011:0079c06": "不用蟲。」諸比丘言：「汝知是水有蟲，云何用和",
    "T23n1435_011:0079c07": "泥？汝於畜生中無憐愍心。」是中有比丘少欲",
    "T23n1435_011:0079c08": "知足行頭陀，聞是事心不喜，種種因緣訶",
    "T23n1435_011:0079c09": "責：「云何名比丘，知水有蟲用澆草和泥？」種",
    "T23n1435_011:0079c10": "種因緣訶已，向佛廣說。佛以是事集比丘僧，",
    "T23n1435_011:0079c11": "知而故問闡那：「汝實作是事不？」答言：「實作。世",
    "T23n1435_011:0079c12": "尊！」佛以種種因緣訶責：「云何名比丘，知水有",
    "T23n1435_011:0079c13": "蟲用澆草和泥？」種種因緣訶已，語諸比丘：「以",
    "T23n1435_011:0079c14": "十利故與諸比丘結戒。從今是戒應如是說：",
    "T23n1435_011:0079c15": "若比丘知水有蟲，自用澆草和泥、若使人用，",
    "T23n1435_011:0079c16": "波逸提。」知者，若自知、若從他聞。蟲者，若眼",
    "T23n1435_011:0079c17": "所見、若漉水囊所漉。澆草者，自手澆。使澆者，",
    "T23n1435_011:0079c18": "教他澆。和泥者，自手和。使和者，教他和。波",
    "T23n1435_011:0079c19": "逸提者，煮燒覆障，若不悔過，能障礙道。是中",
    "T23n1435_011:0079c20": "犯者，若比丘知水有蟲用澆草，隨蟲死，一一",
    "T23n1435_011:0079c21": "波逸提。若使他澆草，隨蟲死，一一波逸提。若",
    "T23n1435_011:0079c22": "比丘知水有蟲用和泥，隨蟲死，一一波逸",
    "T23n1435_011:0079c23": "提。若使他和泥，隨蟲死，一一波逸提。牛屎、",
    "T23n1435_011:0079c24": "乾土乃至以竹蘆葉著有蟲水中，隨蟲死，一",
    "T23n1435_011:0079c25": "一波逸提。若比丘，有蟲水中有蟲想用者，波",
    "T23n1435_011:0079c26": "逸提。有蟲水中無蟲想用，波逸提。有蟲水疑",
    "T23n1435_011:0079c27": "用，波逸提。無蟲水中有蟲想用，突吉羅。無",
    "T23n1435_011:0079c28": "蟲水生疑用，突吉羅。無蟲水中無蟲想用，不",
    "T23n1435_011:0079c29": "犯。十九竟",
    "T23n1435_011:0080a01": "佛在俱舍彌國。爾時長老闡那，欲起大房",
    "T23n1435_011:0080a02": "閣，是人性懈墮，作是念：「誰能日日看視？」即",
    "T23n1435_011:0080a03": "一日掘地築基累壁竟，安戶向成第二重。安",
    "T23n1435_011:0080a04": "施戶向泥壁塗治架椽覆訖，即日作竟即日",
    "T23n1435_011:0080a05": "崩倒。是中有比丘少欲知足行頭陀，聞是",
    "T23n1435_011:0080a06": "事心不喜，種種因緣訶責：「云何名比丘，起",
    "T23n1435_011:0080a07": "大房閣大用草木泥土，即日作成即日崩倒？」",
    "T23n1435_011:0080a08": "種種因緣訶已，向佛廣說。佛以是事集比丘",
    "T23n1435_011:0080a09": "僧，知而故問闡那：「汝實作是事不？」答言：「實",
    "T23n1435_011:0080a10": "作。世尊！」佛以種種因緣訶責闡那：「云何名比",
    "T23n1435_011:0080a11": "丘，起大房閣大用草木泥土，即日作成即",
    "T23n1435_011:0080a12": "日崩倒？」種種因緣訶已，語諸比丘：「以十利",
    "T23n1435_011:0080a13": "故與諸比丘結戒。從今是戒應如是說：若比",
    "T23n1435_011:0080a14": "丘欲起大房，當壘壁安梁戶向治地，應再三",
    "T23n1435_011:0080a15": "覆。過是覆者，波逸提。」大房者，溫室、講堂、合",
    "T23n1435_011:0080a16": "霤堂、高樓、重閣、狹長屋。壁者，四壁若木、",
    "T23n1435_011:0080a17": "若土。梁者，棟所依處。戶者，安扇處。向者，",
    "T23n1435_011:0080a18": "窓向通明處。治地者，泥地、麁泥、糠泥。用赤",
    "T23n1435_011:0080a19": "白黑堊灑，塗治、彩畫、黑畫、青畫、白畫、赤畫。",
    "T23n1435_011:0080a20": "再三覆者，應若二若三覆。波逸提者，煮燒覆",
    "T23n1435_011:0080a21": "障，若不悔過，能障礙道。是中犯者，若比丘",
    "T23n1435_011:0080a22": "自知覆者，應自覆一分竟，第二分應發頭，第",
    "T23n1435_011:0080a23": "三分應約勅言：「當如是覆。」約勅已便去。是",
    "T23n1435_011:0080a24": "比丘若在中，即竟第三覆者，是舍若用草覆，",
    "T23n1435_011:0080a25": "隨所用草，一一波逸提。若用木簀覆，隨用木",
    "T23n1435_011:0080a26": "簀，一一簀波逸提。若以瓦覆，隨所用瓦，一",
    "T23n1435_011:0080a27": "一波逸提。不犯者，若用板覆，若用鳥翅覆，",
    "T23n1435_011:0080a28": "若用優尸羅草根覆，不犯。二十竟",
    "T23n1435_011:0080a29": "佛在舍衛國。爾時佛告諸比丘：「我教化四眾",
    "T23n1435_011:0080b01": "疲極，令諸比丘當教誡比丘尼。」爾時諸比丘",
    "T23n1435_011:0080b02": "受佛教已，次第教誡比丘尼。上座比丘次第",
    "T23n1435_011:0080b03": "教誡竟，次至長老般特。時阿難往語般特言：",
    "T23n1435_011:0080b04": "「汝知不？汝明日次應教誡比丘尼。」般特語阿",
    "T23n1435_011:0080b05": "難言：「我鈍根、不多聞，未有所知。我夏四月",
    "T23n1435_011:0080b06": "乃能誦得一拘摩羅偈：『智者身口意，不作一",
    "T23n1435_011:0080b07": "切惡，常繫念現前，捨離於諸欲，亦不受世間，",
    "T23n1435_011:0080b08": "無益之苦行。』阿難！得過是次者善。」阿難再三",
    "T23n1435_011:0080b09": "語般特言：「諸上座已教誡竟，今次到汝。」般特",
    "T23n1435_011:0080b10": "比丘亦再三報阿難言：「我鈍根、不多聞，未有",
    "T23n1435_011:0080b11": "所知。夏四月乃能誦得拘摩羅一偈，得過次",
    "T23n1435_011:0080b12": "者善。」阿難復言：「汝明日次教誡比丘尼。」即受",
    "T23n1435_011:0080b13": "阿難語。夜過已，中前著衣持鉢，入舍衛城",
    "T23n1435_011:0080b14": "次第乞食。食後還自房舍，空地敷坐床已入",
    "T23n1435_011:0080b15": "室坐禪。爾時諸比丘尼聞今日般特比丘次",
    "T23n1435_011:0080b16": "教誡比丘尼，皆生輕心：「是不多聞、誦讀經",
    "T23n1435_011:0080b17": "少。夏四月過誦得一拘摩羅偈：『智者身口意，",
    "T23n1435_011:0080b18": "不作一切惡，常繫念現前，捨離於諸欲，亦不",
    "T23n1435_011:0080b19": "受世間，無益之苦行。』我等所未聞法云何得",
    "T23n1435_011:0080b20": "聞？我等所未知法云何得知？所誦拘摩羅",
    "T23n1435_011:0080b21": "偈，我等先已誦。」諸有比丘尼，先不入祇",
    "T23n1435_011:0080b22": "陀林聽法者，時皆共來。有五百比丘尼，出王",
    "T23n1435_011:0080b23": "園比丘尼精舍，往祇桓聽法。詣長老般特",
    "T23n1435_011:0080b24": "房前立，謦欬作聲扣戶言：「大德般特出來！」長",
    "T23n1435_011:0080b25": "老般特即從禪起出房，至獨坐床上端身",
    "T23n1435_011:0080b26": "大坐。諸比丘尼頭面禮竟，皆在前坐。時長老",
    "T23n1435_011:0080b27": "般特以柔軟語言：「諸姊妹！當知我鈍根、少",
    "T23n1435_011:0080b28": "所讀誦，夏四月過誦得一偈：『智者身口意，",
    "T23n1435_011:0080b29": "不作一切惡，常繫念現前，捨離於諸欲，亦不",
    "T23n1435_011:0080c01": "受世間，無益之苦行。』雖然我當隨所知說，汝",
    "T23n1435_011:0080c02": "等當一心行不放逸法。何以故？乃至諸佛，皆",
    "T23n1435_011:0080c03": "從一心不放逸行得阿耨多羅三藐三菩提。",
    "T23n1435_011:0080c04": "所有助道善法，皆以不放逸為本。」作是語已，",
    "T23n1435_011:0080c05": "用神通力於座上沒，在於東方虛空之中，現",
    "T23n1435_011:0080c06": "四威儀行立坐臥，入火光三昧身出光焰，青",
    "T23n1435_011:0080c07": "黃赤白種種色光，身下出火身上出水，身下",
    "T23n1435_011:0080c08": "出水身上出火，南西北方四維上下亦復如",
    "T23n1435_011:0080c09": "是，種種現神力已還坐本處。諸比丘尼見長",
    "T23n1435_011:0080c10": "老般特如是神力已，輕心滅盡，生信敬心故",
    "T23n1435_011:0080c11": "尊重淨心折伏憍慢。即隨比丘尼所憙樂法、",
    "T23n1435_011:0080c12": "所應解法而為演說。眾中有得須陀洹果、斯",
    "T23n1435_011:0080c13": "陀含果、阿那含果、阿羅漢果。有種聲聞道因",
    "T23n1435_011:0080c14": "緣、有種辟支佛道因緣、有發阿耨多羅三",
    "T23n1435_011:0080c15": "藐三菩提因者。爾時眾中，得如是種種大利",
    "T23n1435_011:0080c16": "益，是戒初因緣。",
    "T23n1435_011:0080c17": "佛在王舍城。爾時六群比丘次教誡比丘尼，",
    "T23n1435_011:0080c18": "時置教誡事、置教誨事、置說法語，作二種惡",
    "T23n1435_011:0080c19": "說麁惡說。爾時有下座年少比丘尼不深樂",
    "T23n1435_011:0080c20": "持戒，共六群比丘調戲輕語大笑，更相字名",
    "T23n1435_011:0080c21": "種種不清淨事。是中有上座長老比丘尼，深",
    "T23n1435_011:0080c22": "樂持戒在餘處經行，或立住待欲聞說法。又",
    "T23n1435_011:0080c23": "一時摩訶波闍波提比丘尼，與大比丘尼眾",
    "T23n1435_011:0080c24": "五百人俱，出王園精舍往詣佛所，頭面禮足",
    "T23n1435_011:0080c25": "在一面立。五百比丘尼亦頭面禮佛足在一",
    "T23n1435_011:0080c26": "面立，瞿曇彌比丘尼一面立已，白佛言：「世尊！",
    "T23n1435_011:0080c27": "佛為利益故，聽教誡比丘尼，我等不得是利。」",
    "T23n1435_011:0080c28": "佛問瞿曇彌：「云何我為利益故，聽教誡比丘",
    "T23n1435_011:0080c29": "尼，不得是利？」瞿曇彌比丘尼，向佛廣說是",
    "T23n1435_011:0081a01": "事。佛言：「實爾！我為利益故，聽教誡比丘尼，",
    "T23n1435_011:0081a02": "汝等實不得是利。」時佛為瞿曇彌及五百比",
    "T23n1435_011:0081a03": "丘尼，說種種法示教利喜已默然。時瞿曇彌",
    "T23n1435_011:0081a04": "五百比丘尼，知佛示教利喜已，頭面禮佛足",
    "T23n1435_011:0081a05": "右繞而去。時瞿曇彌五百比丘尼去不久，佛",
    "T23n1435_011:0081a06": "以是事集比丘僧，知而故問六群比丘：「汝實",
    "T23n1435_011:0081a07": "作是事不？」答言：「實作。世尊！」佛以種種因緣",
    "T23n1435_011:0081a08": "訶責六群比丘：「云何名比丘，僧不差便教誡",
    "T23n1435_011:0081a09": "比丘尼？」佛種種因緣訶已，語諸比丘：「以十利",
    "T23n1435_011:0081a10": "故與諸比丘結戒。從今是戒應如是說：若比",
    "T23n1435_011:0081a11": "丘，僧不差教誡比丘尼，教誡比丘尼者，波逸",
    "T23n1435_011:0081a12": "提。」僧不差者，僧未一心和合差令教誡。波逸",
    "T23n1435_011:0081a13": "提者，煮燒覆障，若不悔過，能障礙道。是中",
    "T23n1435_011:0081a14": "犯者，若一比丘，僧未差教誡一比丘尼者，一",
    "T23n1435_011:0081a15": "波逸提。若一比丘，教誡二、三、四比丘尼者，四",
    "T23n1435_011:0081a16": "波逸提。若二比丘，教誡二比丘尼者，二波逸",
    "T23n1435_011:0081a17": "提。若教誡三、四、一比丘尼者，一波逸提。若三",
    "T23n1435_011:0081a18": "比丘，教誡三比丘尼者，三波逸提。若教誡四、",
    "T23n1435_011:0081a19": "一、二比丘尼者，二波逸提。若四比丘，教誡四",
    "T23n1435_011:0081a20": "比丘尼者，四波逸提。若教誡一、二、三比丘尼",
    "T23n1435_011:0081a21": "者，三波逸提。",
    "T23n1435_011:0081a22": "佛在王舍城。爾時六群比丘，知僧不差教誡",
    "T23n1435_011:0081a23": "比丘尼，便出界外自相差次教誡比丘尼，然",
    "T23n1435_011:0081a24": "後入界。諸比丘尼來時，便語諸比丘尼言：「僧",
    "T23n1435_011:0081a25": "差我教誡比丘尼，汝來我當說教法。」以是因",
    "T23n1435_011:0081a26": "緣集比丘尼眾已，置教誡事、置教誨事、置說",
    "T23n1435_011:0081a27": "法語，作二種惡。是中有年少比丘尼不深樂",
    "T23n1435_011:0081a28": "持戒，共六群比丘調戲，輕語大笑更相字名",
    "T23n1435_011:0081a29": "種種不清淨事。是中有上座長老比丘尼，深",
    "T23n1435_011:0081b01": "樂持戒在餘處經行、或立住待，是時比丘尼",
    "T23n1435_011:0081b02": "僧共和合相近。佛遙見比丘尼僧共和合相",
    "T23n1435_011:0081b03": "近，佛知故問阿難：「何以故？比丘尼僧共和",
    "T23n1435_011:0081b04": "合相近。」阿難答言：「世尊！是六群比丘，知僧",
    "T23n1435_011:0081b05": "不羯磨令教誡比丘尼，便出界外自相羯磨",
    "T23n1435_011:0081b06": "教誡比丘尼，然後入界，見諸比丘尼來，便作",
    "T23n1435_011:0081b07": "是言：『僧一心羯磨我教誡比丘尼，汝等來，",
    "T23n1435_011:0081b08": "我當說教法。』以是因緣故集比丘尼，置教誡",
    "T23n1435_011:0081b09": "事、置教誨事、置說法語，作二種惡。是中有年",
    "T23n1435_011:0081b10": "少下座比丘尼不深樂持戒，共六群比丘調",
    "T23n1435_011:0081b11": "戲輕語更相字名。是中有上座長老比丘",
    "T23n1435_011:0081b12": "尼，深樂持戒在餘處經行立待。世尊！以是因",
    "T23n1435_011:0081b13": "緣故，比丘尼僧共和合相近。」佛以是因緣",
    "T23n1435_011:0081b14": "集比丘僧，語諸比丘：「從今日比丘有五法，",
    "T23n1435_011:0081b15": "不應差令教誡比丘尼。何等五？一者未滿二",
    "T23n1435_011:0081b16": "十歲、未過二十歲；二者不能持戒；三者不能",
    "T23n1435_011:0081b17": "多聞；四者不能正語說法；五者犯十三事處",
    "T23n1435_011:0081b18": "處污三眾。未滿二十歲者，從受具戒來未滿",
    "T23n1435_011:0081b19": "二十歲。不能持戒者，破佛所結戒、不隨具",
    "T23n1435_011:0081b20": "戒中教、不知威儀、不知應行處不應行處，乃",
    "T23n1435_011:0081b21": "至破小戒無怖畏心，不能次第學持戒。不多",
    "T23n1435_011:0081b22": "聞者，二部具戒不合義讀誦。不能正語說法",
    "T23n1435_011:0081b23": "者，不能善知世間正語上好言辭。犯十三事",
    "T23n1435_011:0081b24": "者，若十三事中，處處污式叉摩尼、沙彌、沙彌",
    "T23n1435_011:0081b25": "尼，是三眾邊犯罪，雖悔過亦不得教誡比丘",
    "T23n1435_011:0081b26": "尼。若比丘有是五法者，不得差教誡比丘尼。",
    "T23n1435_011:0081b27": "若比丘成就五法，應差教誡比丘尼。何等五？",
    "T23n1435_011:0081b28": "滿二十歲、若過二十歲；能持戒；能多聞；能",
    "T23n1435_011:0081b29": "正語說法；不犯十三事不污三眾。滿二十歲",
    "T23n1435_011:0081c01": "者，受具戒來滿二十歲若過。持戒者，不",
    "T23n1435_011:0081c02": "犯佛所結戒，隨大戒教，知威儀、知應行處、",
    "T23n1435_011:0081c03": "不應行處，乃至破小戒生大怖畏，知次第學、",
    "T23n1435_011:0081c04": "持戒。多聞者，二部大戒合義誦讀。能正語說",
    "T23n1435_011:0081c05": "法者，善知世間正語上好言辭。不犯十三事",
    "T23n1435_011:0081c06": "者，十三事中不處處污。三眾者，式叉摩尼、沙",
    "T23n1435_011:0081c07": "彌、沙彌尼。若比丘成就此五法者，僧應差教",
    "T23n1435_011:0081c08": "誡比丘尼。若比丘不滿二十歲、不能持戒、不",
    "T23n1435_011:0081c09": "能多聞、不能正語說法、犯十三事處處污三",
    "T23n1435_011:0081c10": "眾。若僧差是人教誡比丘尼者不成差，若是",
    "T23n1435_011:0081c11": "人教誡比丘尼者，波逸提。若滿二十歲若過、",
    "T23n1435_011:0081c12": "不能持戒、不能多聞、不能正語說法、犯十三",
    "T23n1435_011:0081c13": "事污三眾，若僧差是人者不成差，若差是人",
    "T23n1435_011:0081c14": "教誡比丘尼者，波逸提。若滿二十歲若過、能",
    "T23n1435_011:0081c15": "持戒、不能多聞、不能正語說法、犯十三事",
    "T23n1435_011:0081c16": "污三眾，若僧差是人者不成差，是人教誡比",
    "T23n1435_011:0081c17": "丘尼者，波逸提。若滿二十歲若過、能持戒、",
    "T23n1435_011:0081c18": "能多聞、不能正語說法、犯十三事污三眾，若",
    "T23n1435_011:0081c19": "僧差是人者不成差，是人教誡比丘尼者，波",
    "T23n1435_011:0081c20": "逸提。若滿二十歲若過、能持戒、能多聞、能",
    "T23n1435_011:0081c21": "正語說法、犯十三事污三眾，若僧差是人者",
    "T23n1435_011:0081c22": "不成差，是人教誡比丘尼者，波逸提。若滿",
    "T23n1435_011:0081c23": "二十歲若過、能持戒、能多聞、能正語說法、不",
    "T23n1435_011:0081c24": "犯十三事不污三眾，若僧未差便教誡比丘",
    "T23n1435_011:0081c25": "尼者，波逸提。成就五法已差，未僧中差便",
    "T23n1435_011:0081c26": "教誡者，波逸提。成就五法已差、已僧中差，未",
    "T23n1435_011:0081c27": "語便教誡者，突吉羅。成就五法已差、已僧中",
    "T23n1435_011:0081c28": "差，已語、未僧中語，便教誡者，突吉羅。成",
    "T23n1435_011:0081c29": "就五法已差、已僧中差，已語、已僧中語，不",
    "T23n1435_011:0082a01": "問來者言：『諸妹一切皆來集不？』便教誡者，突",
    "T23n1435_011:0082a02": "吉羅。成就五法已差，已僧中差，已語、已僧",
    "T23n1435_011:0082a03": "中語，已問：『諸妹一切皆來集不？』未說八敬法，",
    "T23n1435_011:0082a04": "便語後比丘者，突吉羅。成就五法已差、已僧",
    "T23n1435_011:0082a05": "中差，已語、已僧中語，已問：『諸妹一切皆來",
    "T23n1435_011:0082a06": "集不？』已說八敬法，次語後比丘者，不犯。」二十一竟",
    "T23n1435_011:0082a07": "佛在舍衛國。爾時佛告難陀言：「汝當教誡",
    "T23n1435_011:0082a08": "比丘尼，當教誨比丘尼，當為比丘尼說法。",
    "T23n1435_011:0082a09": "何以故？若汝教誡比丘尼，與我無異。」即時長",
    "T23n1435_011:0082a10": "老難陀默然受教。佛即時告諸比丘：「汝等差",
    "T23n1435_011:0082a11": "難陀教誡比丘尼。若更有如是比丘，亦當差",
    "T23n1435_011:0082a12": "令教誡比丘尼。應如是作，一心和合僧，一",
    "T23n1435_011:0082a13": "比丘唱言：『大德僧聽！是難陀比丘，僧差令",
    "T23n1435_011:0082a14": "教誡比丘尼。若僧時到僧忍聽，僧差難陀教",
    "T23n1435_011:0082a15": "誡比丘尼。白如是。』作白二羯磨。『僧差難陀比",
    "T23n1435_011:0082a16": "丘教誡比丘尼竟，僧忍，默然故，是事如是持！』」",
    "T23n1435_011:0082a17": "是夜過已，難陀比丘中前著衣持鉢入城乞",
    "T23n1435_011:0082a18": "食，食後還房，空地敷獨坐床，入室坐禪。時",
    "T23n1435_011:0082a19": "諸比丘尼聞難陀教誡比丘尼，先未來聽法",
    "T23n1435_011:0082a20": "者皆來集聽。五百比丘尼俱出王園精舍，入",
    "T23n1435_011:0082a21": "祇陀林詣難陀房前，立謦欬作聲扣戶言：「大",
    "T23n1435_011:0082a22": "德難陀！為我等說法教誡來。」時難陀從禪起",
    "T23n1435_011:0082a23": "開戶出，至獨坐床上端身大坐。時諸比丘尼",
    "T23n1435_011:0082a24": "頭面禮難陀足，皆在前坐。難陀即時說種種",
    "T23n1435_011:0082a25": "法示教利喜，示教利喜已默然。時諸比丘尼",
    "T23n1435_011:0082a26": "得善法味，深愛樂故不欲起去。難陀作是念：",
    "T23n1435_011:0082a27": "「是諸比丘尼得法味故，猶欲聞法。」即更為說",
    "T23n1435_011:0082a28": "種種法示教利喜，乃至日沒。語諸比丘尼言：",
    "T23n1435_011:0082a29": "「日沒可去。」諸比丘尼即起，頭面禮足右繞而",
    "T23n1435_011:0082b01": "去。出祇陀林欲入城，城門已閉，即住城下",
    "T23n1435_011:0082b02": "塹邊宿者、或在樹下、或在井邊、或在屏處障",
    "T23n1435_011:0082b03": "處宿。晨朝開門，諸比丘尼即便先入。時守門",
    "T23n1435_011:0082b04": "人問諸比丘尼：「諸善女！今從何來？」答言：「我",
    "T23n1435_011:0082b05": "從祇陀林聽法，日沒來還城門已閉，不及",
    "T23n1435_011:0082b06": "得入。」問曰：「何處宿？」各隨宿處答。有城下宿",
    "T23n1435_011:0082b07": "者答言：「城下。」樹下宿者答言：「樹下。」井邊宿",
    "T23n1435_011:0082b08": "者答言：「井邊。」屏障處宿者答言：「屏障處。」守",
    "T23n1435_011:0082b09": "門人言：「何有此法？諸沙門釋子破梵行，至",
    "T23n1435_011:0082b10": "夜共作惡，早起放來。如賊得婬女共宿，早起",
    "T23n1435_011:0082b11": "放來門下，諸釋子比丘亦如是，暮共宿已早",
    "T23n1435_011:0082b12": "起放來。」如是一人語二人，二人語三人，如是",
    "T23n1435_011:0082b13": "展轉惡名流布滿舍衛城。是中有比丘少欲",
    "T23n1435_011:0082b14": "知足行頭陀，聞是事心不喜，向佛廣說。佛以",
    "T23n1435_011:0082b15": "是事集比丘僧，知而故問難陀：「汝實作是事",
    "T23n1435_011:0082b16": "不？」答言：「實作。世尊！」佛以種種因緣訶責難",
    "T23n1435_011:0082b17": "陀：「汝不知時不知量，樂說法乃至日沒。」語諸",
    "T23n1435_011:0082b18": "比丘：「以十利故與諸比丘結戒。從今是戒應",
    "T23n1435_011:0082b19": "如是說：若比丘，僧差教誡比丘尼，至日沒",
    "T23n1435_011:0082b20": "者，波逸提。」波逸提者，煮燒覆障，若不悔過，",
    "T23n1435_011:0082b21": "能障礙道。是中犯者，若比丘地了時教誡比",
    "T23n1435_011:0082b22": "丘尼，乃至日沒竟時，波逸提。若比丘，地了竟",
    "T23n1435_011:0082b23": "時、中前時、日中時、晡時、下晡時、日沒時教",
    "T23n1435_011:0082b24": "誡比丘尼，至日沒竟時，波逸提。若日沒竟",
    "T23n1435_011:0082b25": "時，生日沒竟想教誡，波逸提。若日沒竟時，",
    "T23n1435_011:0082b26": "生不沒竟想教誡，波逸提。若日沒竟時，生疑",
    "T23n1435_011:0082b27": "教誡，波逸提。若日未沒，生沒竟想教誡，突",
    "T23n1435_011:0082b28": "吉羅。若日未沒，生疑教誡，突吉羅。若日未",
    "T23n1435_011:0082b29": "沒，生未沒想教誡，不犯。二十二竟",
    "T23n1435_011:0082c01": "佛在王舍城。爾時六群比丘，自知不復得教",
    "T23n1435_011:0082c02": "誡比丘尼，妬瞋作是言：「諸比丘為利養故教",
    "T23n1435_011:0082c03": "誡比丘尼，謂衣鉢、戶鉤、時藥、夜分藥、七日藥、",
    "T23n1435_011:0082c04": "終身藥。以是利故，諸比丘教誡比丘尼，不為",
    "T23n1435_011:0082c05": "善好法。」是中有比丘少欲知足，行頭陀聞",
    "T23n1435_011:0082c06": "是事心不喜，種種因緣訶責：「云何名比丘，",
    "T23n1435_011:0082c07": "作是言：『諸比丘為財利故教誡比丘尼。』」種種",
    "T23n1435_011:0082c08": "因緣訶已，向佛廣說。佛以是事集比丘僧，知",
    "T23n1435_011:0082c09": "而故問六群比丘：「汝實作是事不？」答言：「實作。",
    "T23n1435_011:0082c10": "世尊！」佛以種種因緣訶責：「云何名比丘，作",
    "T23n1435_011:0082c11": "是言：『諸比丘為財利故，教誡比丘尼。』」種種因",
    "T23n1435_011:0082c12": "緣訶已，語諸比丘：「以十利故與諸比丘結",
    "T23n1435_011:0082c13": "戒。從今是戒應如是說：若比丘作是言：『諸比",
    "T23n1435_011:0082c14": "丘為財利故，教誡比丘尼。』波逸提。」波逸提",
    "T23n1435_011:0082c15": "者，煮燒覆障，若不悔過，能障礙道。是中犯",
    "T23n1435_011:0082c16": "者，若比丘言：「諸比丘為鉢故教誡比丘尼。」",
    "T23n1435_011:0082c17": "者，波逸提。若為衣、戶鉤、時藥、夜分藥、七日",
    "T23n1435_011:0082c18": "藥、終身藥故，教誡比丘尼，皆波逸提。隨所說，",
    "T23n1435_011:0082c19": "隨得爾所波逸提。二十三竟",
    "T23n1435_011:0082c20": "佛在王舍城。爾時六群比丘，與助提婆達多",
    "T23n1435_011:0082c21": "比丘尼，共期同道行，調戲大笑、作麁惡語、種",
    "T23n1435_011:0082c22": "種不淨業。是中有居士逆道來者，有隨後",
    "T23n1435_011:0082c23": "來者，見已共相謂言：「汝等看是，為是婦耶？",
    "T23n1435_011:0082c24": "為是私通？必共作婬欲事。」是中有比丘少欲",
    "T23n1435_011:0082c25": "知足行頭陀，聞是事心不喜，向佛廣說。佛以",
    "T23n1435_011:0082c26": "是事集比丘僧，知而故問六群比丘：「汝實作",
    "T23n1435_011:0082c27": "是事不？」答言：「實作。世尊！」佛以種種因緣訶",
    "T23n1435_011:0082c28": "責：「云何名比丘，與比丘尼共期同道行，從一",
    "T23n1435_011:0082c29": "聚落至一聚落？」佛種種因緣訶已，語諸比",
    "T23n1435_011:0083a01": "丘：「以十利故與諸比丘結戒。從今是戒應如",
    "T23n1435_011:0083a02": "是說：若比丘與比丘尼共期同道行，從一聚",
    "T23n1435_011:0083a03": "落至一聚落，波逸提。」期者，若比丘作期、若",
    "T23n1435_011:0083a04": "比丘尼作期。道者，有二種：陸道、水道。波逸",
    "T23n1435_011:0083a05": "提者，煮燒覆障，若不悔過，能障礙道。是中",
    "T23n1435_011:0083a06": "犯者，若比丘與比丘尼，共期陸道行，從一",
    "T23n1435_011:0083a07": "聚落至一聚落，波逸提。若中道還，突吉羅。",
    "T23n1435_011:0083a08": "若向空地、無聚落處，乃至一拘盧舍五百弓量，波",
    "T23n1435_011:0083a09": "逸提。若中道還，突吉羅。水道亦如是。佛在",
    "T23n1435_011:0083a10": "舍衛國。爾時諸比丘尼，從憍薩羅國遊行",
    "T23n1435_011:0083a11": "向舍衛國，到險道中待多伴。時有諸比丘，亦",
    "T23n1435_011:0083a12": "從憍薩羅遊行向舍衛國。諸比丘尼遙見諸",
    "T23n1435_011:0083a13": "比丘，作是念：「我等共諸比丘去者，安隱得",
    "T23n1435_011:0083a14": "過。」諸比丘來漸近，比丘尼問言：「諸大德！欲",
    "T23n1435_011:0083a15": "何所去？」諸比丘答言：「向舍衛國。」比丘尼言：",
    "T23n1435_011:0083a16": "「我等當共諸大德去。」諸比丘答言：「佛結戒，",
    "T23n1435_011:0083a17": "諸比丘不得與比丘尼共期同道行。云何共",
    "T23n1435_011:0083a18": "去？」諸比丘尼言：「若然者大德前去。」時諸比丘",
    "T23n1435_011:0083a19": "眾多，安隱得過險道，賊不敢發。諸比丘尼隨",
    "T23n1435_011:0083a20": "後緩來，賊見女人眾少，尋出奪衣，悉皆裸形",
    "T23n1435_011:0083a21": "放去。諸比丘遊行，漸到舍衛國詣佛所，頭",
    "T23n1435_011:0083a22": "面禮足一面坐。諸佛常法，有客比丘來，以如",
    "T23n1435_011:0083a23": "是語勞問言諸比丘：「忍不？足不？安樂住不？",
    "T23n1435_011:0083a24": "乞食易不？道路不極耶？」諸比丘答言：「世尊！",
    "T23n1435_011:0083a25": "忍足、安樂住、乞食易得、道路不極。」即以是事",
    "T23n1435_011:0083a26": "向佛廣說。佛以是事集比丘僧，種種因緣讚",
    "T23n1435_011:0083a27": "戒、讚持戒，讚戒、讚持戒已，語諸比丘：「從今是",
    "T23n1435_011:0083a28": "戒應如是說：若比丘與比丘尼共期同道行，",
    "T23n1435_011:0083a29": "從一聚落至一聚落，除因緣，波逸提。因緣",
    "T23n1435_011:0083b01": "者，若是道中要須多伴，所行道有疑怖畏，",
    "T23n1435_011:0083b02": "是名因緣。」疑者有二種：一疑失衣鉢，二疑失",
    "T23n1435_011:0083b03": "糧食。若疑失糧食者，比丘尼飲食，比丘應取",
    "T23n1435_011:0083b04": "持去。若疑失衣鉢者，比丘尼衣鉢，比丘應",
    "T23n1435_011:0083b05": "取持去。若至安隱豐樂處，爾時應還比丘尼",
    "T23n1435_011:0083b06": "衣食，應語言：「姊妹！汝等隨意，不得共行。」若",
    "T23n1435_011:0083b07": "爾時即共同道行，至一聚落，波逸提。若中",
    "T23n1435_011:0083b08": "道還，突吉羅。若從聚落向空地，乃至一拘盧",
    "T23n1435_011:0083b09": "舍，波逸提。中道還，突吉羅。水道亦如是。不犯",
    "T23n1435_011:0083b10": "者，不期去、若有王夫人共行，不犯。二十四竟",
    "T23n1435_011:0083b11": "十誦律卷第十一"
}