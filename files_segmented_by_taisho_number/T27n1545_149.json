{
    "T27n1545_149:0760a17": "阿毘達磨大毘婆沙論卷第一百",
    "T27n1545_149:0760a18": "四十九",
    "T27n1545_149:0760a20": "五百大阿羅漢等造",
    "T27n1545_149:0760a21": "三藏法師玄奘奉　詔譯",
    "T27n1545_149:0760a22": "3 觸納息1根蘊第六中觸納息第三之一",
    "T27n1545_149:0760a23": "有十六觸謂有對觸。增語觸。明觸。無明觸。",
    "T27n1545_149:0760a24": "非明非無明觸。愛觸。恚觸。順樂受觸。順苦受",
    "T27n1545_149:0760a25": "觸。順不苦不樂受觸。眼觸。耳觸。鼻觸。舌觸。",
    "T27n1545_149:0760a26": "身觸。意觸。云何有對觸。乃至云何意觸。如",
    "T27n1545_149:0760a27": "是等章。及解章義既領會已。當廣分別。問",
    "T27n1545_149:0760a28": "何故作此論。答為止他宗顯己義故。謂譬",
    "T27n1545_149:0760a29": "喻者說。觸非實有。所以者何。契經說故。如",
    "T27n1545_149:0760b01": "契經說。眼及色為緣生眼識。三和合觸等。",
    "T27n1545_149:0760b02": "離眼色眼識外實觸體不可得。為遮彼",
    "T27n1545_149:0760b03": "意顯觸體是實有。若觸體非實有者。便違",
    "T27n1545_149:0760b04": "經說。如契經說。觸為緣受。若無觸者但應",
    "T27n1545_149:0760b05": "說六處緣受。或說無緣不應言觸緣受。",
    "T27n1545_149:0760b06": "又若觸體非實有者。應說緣起唯十一支。",
    "T27n1545_149:0760b07": "契經不應說有十二。又若觸體非實有者。",
    "T27n1545_149:0760b08": "但應說有九大地法。然說有十故觸實有。",
    "T27n1545_149:0760b09": "問若觸實有云何會釋彼所引經。答彼經意",
    "T27n1545_149:0760b10": "說三法和合為緣生觸非於無體得有生",
    "T27n1545_149:0760b11": "義。此若不生云何緣受。譬如月月愛珠。及",
    "T27n1545_149:0760b12": "器和合為緣生水。非無水生得有水用。",
    "T27n1545_149:0760b13": "又如日日愛珠。粖薪和合為緣生火。非無",
    "T27n1545_149:0760b14": "火生得有火用。如是根境及識和合為緣",
    "T27n1545_149:0760b15": "生觸非無觸生得有觸用。觸用謂能為緣",
    "T27n1545_149:0760b16": "生受。是故欲止他說顯觸實有而作斯論。",
    "T27n1545_149:0760b17": "問何緣根蘊分別觸耶。答彼作論者意欲",
    "T27n1545_149:0760b18": "爾故乃至廣說。復次此不應問。所以者何。",
    "T27n1545_149:0760b19": "前已說一一蘊中具一切義故。復次一切法",
    "T27n1545_149:0760b20": "觸所集起。根由觸生故分別觸。復次心心",
    "T27n1545_149:0760b21": "所以觸為命。觸所引觸所轉觸力故現在",
    "T27n1545_149:0760b22": "前此中有根故分別觸。復次先安立諸觸",
    "T27n1545_149:0760b23": "後辯根相應。根以觸為章故應先分別觸。",
    "T27n1545_149:0760b24": "問諸聖教中。或說一觸如心所中立觸心",
    "T27n1545_149:0760b25": "所。十大地法中立觸大地法。或說二觸謂",
    "T27n1545_149:0760b26": "有漏無漏縛解繫不繫。或說三觸。謂下中",
    "T27n1545_149:0760b27": "上善不善無記。或說四觸。謂三界繫及不繫。",
    "T27n1545_149:0760b28": "或說五觸。謂三界繫及學無學。或說六觸。",
    "T27n1545_149:0760b29": "謂眼觸乃至意觸。或說七觸。謂見苦所斷。乃",
    "T27n1545_149:0760c01": "至修所斷。并學無學或說八觸。謂見苦所斷",
    "T27n1545_149:0760c02": "乃至修所斷。及見道修道無學道。或說九觸",
    "T27n1545_149:0760c03": "謂下下乃至上上。或說十觸。謂欲界繫。乃至",
    "T27n1545_149:0760c04": "非想非非想處繫及不繫。若約相續剎那分",
    "T27n1545_149:0760c05": "別則有無量。何故此中於一等廣說十六。",
    "T27n1545_149:0760c06": "於無量略說十六耶。答由六因緣不略不",
    "T27n1545_149:0760c07": "廣說十六觸。謂所緣故。障治故自性故。違",
    "T27n1545_149:0760c08": "順故相應故所依故。由所緣故立有對觸",
    "T27n1545_149:0760c09": "增語觸。由障治故立明觸無明觸。由自性",
    "T27n1545_149:0760c10": "故立非明非無明觸。由違順故立愛觸恚",
    "T27n1545_149:0760c11": "觸。由相應故立順樂受觸。順苦受觸順不",
    "T27n1545_149:0760c12": "苦不樂受觸由所依故立眼觸乃至意觸。",
    "T27n1545_149:0760c13": "云何有對觸。答五識身相應觸。問何故此觸",
    "T27n1545_149:0760c14": "名有對答以有對法為所緣故。問增語觸",
    "T27n1545_149:0760c15": "亦以有對法為所緣。何故此觸獨名有對。",
    "T27n1545_149:0760c16": "答此觸以初故得名增語觸。更以餘緣建",
    "T27n1545_149:0760c17": "立。有說。此觸但以有對法為所緣。增語觸",
    "T27n1545_149:0760c18": "亦緣餘法。有說。此觸所依所緣皆是有對。",
    "T27n1545_149:0760c19": "增語觸所緣雖或有對所依不爾故別立",
    "T27n1545_149:0760c20": "名。云何增語觸。答意識身相應觸問何故此",
    "T27n1545_149:0760c21": "觸名增語。答由此觸自性語增故名增語。",
    "T27n1545_149:0760c22": "問云何此觸自性語增。答有對觸唯欲色界",
    "T27n1545_149:0760c23": "繫。此觸通三界繫及不繫。又有對觸唯欲界。",
    "T27n1545_149:0760c24": "初靜慮地可得。此觸一切地可得。又有對觸",
    "T27n1545_149:0760c25": "唯有漏。此觸通有漏無漏。由此等故自性",
    "T27n1545_149:0760c26": "語增。有說。此觸所緣語增故名增語。問云何",
    "T27n1545_149:0760c27": "此觸所緣語增。答有對觸唯以有色法為所",
    "T27n1545_149:0760c28": "緣。此觸通緣有色無色。又有對觸但以有對",
    "T27n1545_149:0760c29": "法為所緣。此觸通緣有對無對。又有對觸但",
    "T27n1545_149:0761a01": "以有漏法為所緣。此觸通緣有漏無漏。又",
    "T27n1545_149:0761a02": "有對觸但以有為法為所緣此觸通緣有",
    "T27n1545_149:0761a03": "為無為。由此等故所緣語增。有說。增語者。",
    "T27n1545_149:0761a04": "謂名此觸緣名故名增語。雖亦緣義而非",
    "T27n1545_149:0761a05": "不共故。隨不共立名依別立通名。如苦",
    "T27n1545_149:0761a06": "集智等。云何明觸。答無漏觸即三無漏根相",
    "T27n1545_149:0761a07": "應觸。云何無明觸。答染污觸即一切煩惱隨",
    "T27n1545_149:0761a08": "煩惱相應觸。云何非明非無明觸。答不染有",
    "T27n1545_149:0761a09": "漏觸。此中問答各有二遮。謂非明者遮明觸。",
    "T27n1545_149:0761a10": "非無明者遮無明觸。不染者遮染污觸。有漏",
    "T27n1545_149:0761a11": "者遮無漏觸。由此遮故此體唯攝一切有",
    "T27n1545_149:0761a12": "漏善無覆無記觸。云何愛觸。答貪相應觸。即",
    "T27n1545_149:0761a13": "三界五部所斷六識身俱貪相應觸。云何恚",
    "T27n1545_149:0761a14": "觸。答瞋相應觸。即五所斷六識身俱瞋相應",
    "T27n1545_149:0761a15": "觸。云何順樂受觸。答樂受相應觸。即樂喜根",
    "T27n1545_149:0761a16": "相應觸。云何順苦受觸。答苦受相應觸。即苦",
    "T27n1545_149:0761a17": "憂根相應觸。云何順不苦不樂受觸。答不苦",
    "T27n1545_149:0761a18": "不樂受相應觸。即捨根相應觸。云何眼觸。答",
    "T27n1545_149:0761a19": "眼識身相應觸。乃至云何意觸。答意識身相",
    "T27n1545_149:0761a20": "應觸謂依眼等根生故名眼等觸。顯自性",
    "T27n1545_149:0761a21": "已當辯相攝。然有一觸攝諸觸盡。謂心所",
    "T27n1545_149:0761a22": "中一觸自性。此中二觸攝諸觸盡。謂有對觸",
    "T27n1545_149:0761a23": "增語觸復有三觸攝諸觸盡。謂明無明。非",
    "T27n1545_149:0761a24": "明非無明觸。及順樂順苦順不苦不樂受觸。",
    "T27n1545_149:0761a25": "復有六觸攝諸觸盡。謂眼觸乃至意觸。問",
    "T27n1545_149:0761a26": "有對觸攝幾觸。乃至意觸攝幾觸耶。答有對",
    "T27n1545_149:0761a27": "觸攝六觸全七觸少分。六全者。謂有對觸",
    "T27n1545_149:0761a28": "眼耳鼻舌身觸。七少分者。謂無明非明非無",
    "T27n1545_149:0761a29": "明觸。愛恚觸。順樂順苦。順不苦不樂受觸。問",
    "T27n1545_149:0761b01": "云何此攝彼七少分。答彼七通與六識相應。",
    "T27n1545_149:0761b02": "此唯攝五識相應故言少分。增語觸攝三",
    "T27n1545_149:0761b03": "觸全。七觸少分。三全者。謂增語觸明觸意觸。",
    "T27n1545_149:0761b04": "七少分者如前說。問云何此攝彼七少分。答",
    "T27n1545_149:0761b05": "彼七通與六識相應。此唯攝意識相應故",
    "T27n1545_149:0761b06": "言少分。明觸攝明觸全。四觸少分。謂增語",
    "T27n1545_149:0761b07": "觸。順樂順不苦不樂受觸意觸。問云何此攝",
    "T27n1545_149:0761b08": "彼四少分。答彼四通有漏無漏。此唯攝無漏",
    "T27n1545_149:0761b09": "故言少分。無明觸攝三觸全。十一觸少分。",
    "T27n1545_149:0761b10": "三全者。謂無明觸愛恚觸。十一少分者。謂有",
    "T27n1545_149:0761b11": "對增語觸。順樂順苦順不苦不樂受觸。眼觸",
    "T27n1545_149:0761b12": "乃至意觸。問云何此攝彼十一少分。答彼十",
    "T27n1545_149:0761b13": "一通染不染。此唯攝染故言少分。非明非",
    "T27n1545_149:0761b14": "無明觸。攝非明非無明觸全。十一觸少分。謂",
    "T27n1545_149:0761b15": "如前說。問云何此攝彼十一少分。答即前十",
    "T27n1545_149:0761b16": "一通染不染。不染有通有漏無漏。此唯攝",
    "T27n1545_149:0761b17": "不染有漏故言少分。愛觸攝愛觸全。十一",
    "T27n1545_149:0761b18": "觸少分。謂有對增語觸。無明觸。順樂順不苦",
    "T27n1545_149:0761b19": "不樂受觸。眼觸乃至意觸。問云何此攝彼十",
    "T27n1545_149:0761b20": "一少分。答彼十一通與貪俱生不俱生。此唯",
    "T27n1545_149:0761b21": "攝俱生故言少分。恚觸攝恚觸全。十一觸",
    "T27n1545_149:0761b22": "少分。謂有對增語觸。無明觸。順苦順不苦不",
    "T27n1545_149:0761b23": "樂受觸。眼觸乃至意觸。問云何此攝彼十一",
    "T27n1545_149:0761b24": "少分。答彼十一通與瞋俱生不俱生。此唯攝",
    "T27n1545_149:0761b25": "俱生故言少分。順樂受觸攝順樂受觸全。十",
    "T27n1545_149:0761b26": "二觸少分。謂有對增語觸。明無明。非明非無",
    "T27n1545_149:0761b27": "明觸愛觸。眼觸乃至意觸。問云何此攝彼十",
    "T27n1545_149:0761b28": "二少分。答彼十二通與樂受俱生不俱生。此",
    "T27n1545_149:0761b29": "唯攝俱生故言少分。順苦受觸攝順苦受",
    "T27n1545_149:0761c01": "觸全。十一觸少分。謂有對增語觸。無明。非明",
    "T27n1545_149:0761c02": "非無明觸。恚觸眼觸乃至意觸。問云何此攝",
    "T27n1545_149:0761c03": "彼十一少分。答彼十一通與苦受俱生不俱",
    "T27n1545_149:0761c04": "生。此唯攝俱生故言少分。順不苦不樂受",
    "T27n1545_149:0761c05": "觸。攝順不苦不樂受觸全。十三觸少分。謂有",
    "T27n1545_149:0761c06": "對增語觸明無明。非明非無明觸。愛恚觸。眼",
    "T27n1545_149:0761c07": "觸乃至意觸。問云何此攝彼十三少分。答彼",
    "T27n1545_149:0761c08": "十三通與捨受俱生不俱生。此唯攝俱生",
    "T27n1545_149:0761c09": "故言少分。眼觸攝眼觸全。八觸少分。謂有對",
    "T27n1545_149:0761c10": "觸。無明。非明非無明觸。愛恚觸。順樂順苦。順",
    "T27n1545_149:0761c11": "不苦不樂受觸。問云何此攝彼八少分。答彼",
    "T27n1545_149:0761c12": "八通與眼識相應不相應。此唯攝相應故言",
    "T27n1545_149:0761c13": "少分。如眼觸。耳鼻舌身觸亦爾。是中差別者。",
    "T27n1545_149:0761c14": "各攝自觸全。自識相應八少分。意觸攝三觸",
    "T27n1545_149:0761c15": "全。七觸少分。如增語觸說。問何故名攝。攝",
    "T27n1545_149:0761c16": "是何義。答自體於自體。已有當有現有可得",
    "T27n1545_149:0761c17": "故名為攝。有說。自體於自體不異不外",
    "T27n1545_149:0761c18": "不差別不相離。是有不空故名為攝。有",
    "T27n1545_149:0761c19": "說。自體於自體。非不曾有。非不今有。非",
    "T27n1545_149:0761c20": "不當有。故名為攝。諸法不捨自性義是攝",
    "T27n1545_149:0761c21": "義。非如以指捻衣。以手取食。彼可捨故。",
    "T27n1545_149:0761c22": "有說。拘礙義是攝義。諸法拘礙無如自體",
    "T27n1545_149:0761c23": "於自體者。有對觸幾根相應。乃至意觸幾根",
    "T27n1545_149:0761c24": "相應耶。答有對觸一根全。八根少分相應。一",
    "T27n1545_149:0761c25": "全者。謂苦根。八少分者。謂意樂捨信等五根。",
    "T27n1545_149:0761c26": "問云何此與彼八少分相應。答彼八根通六",
    "T27n1545_149:0761c27": "識俱生品。此唯與五識俱生品相應故言少",
    "T27n1545_149:0761c28": "分。增語觸五根全。八根少分相應。五全者。謂",
    "T27n1545_149:0761c29": "喜憂三無漏根。八少分者如前說。問云何此",
    "T27n1545_149:0762a01": "與彼八少分相應。答彼八根通六識俱生品。",
    "T27n1545_149:0762a02": "此唯與意識俱生品相應故言少分。明觸。",
    "T27n1545_149:0762a03": "三根全。九根少分相應。三全者。謂三無漏根。",
    "T27n1545_149:0762a04": "九少分者。謂意樂喜捨信等五根。問云何此",
    "T27n1545_149:0762a05": "與彼九少分相應。答彼九根通有漏無漏。",
    "T27n1545_149:0762a06": "此唯與無漏相應故言少分無明觸。六根",
    "T27n1545_149:0762a07": "少分相應。謂意五受根。問云何此與彼六",
    "T27n1545_149:0762a08": "少分相應。答彼六根通染不染。此唯與染",
    "T27n1545_149:0762a09": "相應故言少分。非明非無明觸。十一根少",
    "T27n1545_149:0762a10": "分相應。謂意五受信等五根。問云何此與",
    "T27n1545_149:0762a11": "彼十一少分相應。答彼十一根中前六通",
    "T27n1545_149:0762a12": "染不染。後五通有漏無漏。此唯與不染",
    "T27n1545_149:0762a13": "有漏相應故言少分。愛觸。四根少分相應。",
    "T27n1545_149:0762a14": "謂意樂喜捨根。問云何此與彼四少分相應。",
    "T27n1545_149:0762a15": "答彼四根通貪俱生不俱生。此唯與俱生者",
    "T27n1545_149:0762a16": "相應故言少分恚觸。四根少分相應。謂意苦",
    "T27n1545_149:0762a17": "憂捨根。問云何此與彼四少分相應。答彼",
    "T27n1545_149:0762a18": "四根通瞋俱生不俱生。此唯與俱生者相應",
    "T27n1545_149:0762a19": "故言少分。順樂受觸。二根全。九根少分相",
    "T27n1545_149:0762a20": "應。二全者。謂樂喜根。九少分者。謂意信等五",
    "T27n1545_149:0762a21": "三無漏根。問云何此與彼九少分相應。答彼",
    "T27n1545_149:0762a22": "九根中前六通樂受俱生不俱生。此唯與俱",
    "T27n1545_149:0762a23": "生者相應。後三通以九根為性。此唯與六",
    "T27n1545_149:0762a24": "根相應故言少分。順苦受觸。二根全六根少",
    "T27n1545_149:0762a25": "分相應。二全者。謂苦憂根。六少分者。謂意信",
    "T27n1545_149:0762a26": "等五根。問云何。此與彼六少分相應。答彼",
    "T27n1545_149:0762a27": "六根通苦受俱生不俱生。此唯與俱生者相",
    "T27n1545_149:0762a28": "應故言少分。順不苦不樂受觸。一根全。九根",
    "T27n1545_149:0762a29": "少分相應。一全者。謂捨根。九少分者。謂意信",
    "T27n1545_149:0762b01": "等五三無漏根。問云何此與彼九少分相",
    "T27n1545_149:0762b02": "應。答彼九根中前六。通不苦不樂受俱生不",
    "T27n1545_149:0762b03": "俱生。此唯與俱生者相應。後三通以九根",
    "T27n1545_149:0762b04": "為性。此唯與六根相應故言少分。眼觸九",
    "T27n1545_149:0762b05": "根少分相應。謂意樂苦捨信等五根。問云何",
    "T27n1545_149:0762b06": "此與彼九少分相應。答彼九根通眼識俱生",
    "T27n1545_149:0762b07": "品不俱生品。此唯與俱生品相應故言少",
    "T27n1545_149:0762b08": "分。如眼觸。耳鼻舌身觸亦爾。是中差別者。",
    "T27n1545_149:0762b09": "各與自識俱生品根相應。意觸。五根全八根",
    "T27n1545_149:0762b10": "少分相應。如增語觸說。相應義廣說如上。",
    "T27n1545_149:0762b11": "諸根因有對觸。此根有對觸相應耶。設根有",
    "T27n1545_149:0762b12": "對觸相應。此根因有對觸耶。答諸根有對觸",
    "T27n1545_149:0762b13": "相應。此根因有對觸。謂此根以有對觸為",
    "T27n1545_149:0762b14": "四因。即相應俱有同類異熟因。有根因有對",
    "T27n1545_149:0762b15": "觸。此根非有對觸相應。謂根因有對觸餘觸",
    "T27n1545_149:0762b16": "相應。及異熟生無所緣。餘觸相應者。謂增語",
    "T27n1545_149:0762b17": "觸相應。此根。以有對觸為二因。即同類異",
    "T27n1545_149:0762b18": "熟因。及異熟生無所緣者。謂命等八根。此根",
    "T27n1545_149:0762b19": "以有對觸為一因。即異熟因。諸根因增語",
    "T27n1545_149:0762b20": "觸。此根增語觸相應耶。設根增語觸相應。此",
    "T27n1545_149:0762b21": "根因增語觸耶。答諸根增語觸相應此根因",
    "T27n1545_149:0762b22": "增語。觸謂此根以增語觸為五因。即相應",
    "T27n1545_149:0762b23": "俱有同類遍行異熟因。有根因增語觸。此根",
    "T27n1545_149:0762b24": "非增語觸相應。謂根因增語觸餘觸相應。及",
    "T27n1545_149:0762b25": "異熟生無所緣。餘觸相應者。謂有對觸相應。",
    "T27n1545_149:0762b26": "此根以增語觸為三因。即同類遍行異熟因。",
    "T27n1545_149:0762b27": "及異熟生無所緣者。謂命等八根。此根以增",
    "T27n1545_149:0762b28": "語觸為一因。即異熟因。諸根因明觸此根明",
    "T27n1545_149:0762b29": "觸相應耶。答如是。設根明觸相應此根因明",
    "T27n1545_149:0762c01": "觸耶。答如是。此中因者。謂三因即相應俱有",
    "T27n1545_149:0762c02": "同類因。諸根因無明觸。此根無明觸相應耶。",
    "T27n1545_149:0762c03": "設根無明觸相應。此根因無明觸耶。答諸根",
    "T27n1545_149:0762c04": "無明觸相應。此根因無明觸。謂此根以無明",
    "T27n1545_149:0762c05": "觸為四因。即相應俱有同類遍行因。有根因",
    "T27n1545_149:0762c06": "無明觸此根非無明觸相應。謂根因無明觸",
    "T27n1545_149:0762c07": "餘觸相應。及異熟生無所緣。餘觸相應者。謂",
    "T27n1545_149:0762c08": "非明非無明觸相應。此根以無明觸為一因",
    "T27n1545_149:0762c09": "即異熟因。及異熟生無所緣者。謂命等八根。",
    "T27n1545_149:0762c10": "此根以無明觸為一因即異熟因。諸根因",
    "T27n1545_149:0762c11": "非明非無明觸。此根非明非無明觸相應耶。",
    "T27n1545_149:0762c12": "設根非明非無明觸相應。此根因非明非無",
    "T27n1545_149:0762c13": "明觸耶。答諸根非明非無明觸相應。此根因",
    "T27n1545_149:0762c14": "非明非無明觸。謂此根以非明非無明觸為",
    "T27n1545_149:0762c15": "四因。即相應俱有同類異熟因。有根因非明",
    "T27n1545_149:0762c16": "非無明觸。此根非明非無明觸相應。謂根因",
    "T27n1545_149:0762c17": "非明非無明觸。異熟生無所緣。謂命等八根。",
    "T27n1545_149:0762c18": "以非明非無明觸為一因。即異熟因。諸根因",
    "T27n1545_149:0762c19": "愛觸此根愛觸相應耶。設根愛觸相應。此根",
    "T27n1545_149:0762c20": "因愛觸耶。答諸根愛觸相應此根因愛觸。謂",
    "T27n1545_149:0762c21": "此根以愛觸為三因。即相應俱有同類因。",
    "T27n1545_149:0762c22": "有根因愛觸。此根非愛觸相應。謂根因愛觸。",
    "T27n1545_149:0762c23": "餘觸相應及異熟生無所緣。餘觸相應者。謂",
    "T27n1545_149:0762c24": "餘無明觸。非明非無明觸相應。此根以愛觸",
    "T27n1545_149:0762c25": "為二因。即同類異熟因。謂餘無明觸相應。根",
    "T27n1545_149:0762c26": "以愛觸為同類因。非明非無明觸相應。根",
    "T27n1545_149:0762c27": "以愛觸為異熟因。及異熟生無所緣者。謂",
    "T27n1545_149:0762c28": "命等八根以愛觸為一因即異熟因。如說",
    "T27n1545_149:0762c29": "愛觸恚觸亦爾。差別者。說自名諸根因順樂",
    "T27n1545_149:0763a01": "受觸。此根順樂受觸相應耶。設根順樂受觸",
    "T27n1545_149:0763a02": "相應。此根因順樂受觸耶。答諸根順樂受觸",
    "T27n1545_149:0763a03": "相應。此根因順樂受觸。謂此根以順樂受觸",
    "T27n1545_149:0763a04": "為五因。即相應等五。有根因順樂受觸。此根",
    "T27n1545_149:0763a05": "非順樂受觸相應。謂根因順樂受觸。餘觸相",
    "T27n1545_149:0763a06": "應。及異熟生無所緣。餘觸相應者。謂順苦受",
    "T27n1545_149:0763a07": "觸。順不苦不樂受觸相應。此根以順樂受觸",
    "T27n1545_149:0763a08": "為三因。即同類遍行異熟因。及異熟生無所",
    "T27n1545_149:0763a09": "緣者。謂命等八根。以順樂受觸為一因即異",
    "T27n1545_149:0763a10": "熟因。如說順樂受觸。順苦受觸。順不苦不樂",
    "T27n1545_149:0763a11": "受觸亦爾。差別者。說自名諸根。因眼觸此根",
    "T27n1545_149:0763a12": "眼觸相應耶。設根眼觸相應。此根因眼觸耶。",
    "T27n1545_149:0763a13": "答諸根眼觸相應。此根因眼觸。謂此根以眼",
    "T27n1545_149:0763a14": "觸為四因。即相應俱有同類異熟因。有根因",
    "T27n1545_149:0763a15": "眼觸。此根非眼觸相應。謂根因眼觸餘觸相",
    "T27n1545_149:0763a16": "應。及異熟生無所緣。餘觸相應者。謂耳鼻舌",
    "T27n1545_149:0763a17": "身意觸相應。此根以眼觸為二因。即同類",
    "T27n1545_149:0763a18": "異熟因。及異熟生無所緣者。謂命等八根。此",
    "T27n1545_149:0763a19": "根以眼觸為一因即異熟因。如說眼觸。",
    "T27n1545_149:0763a20": "耳鼻舌身觸亦爾。差別者。說自名諸根。因意",
    "T27n1545_149:0763a21": "觸此根意觸相應耶。設根意觸相應。此根因",
    "T27n1545_149:0763a22": "意觸耶。答諸根意觸相應。此根因意觸。謂此",
    "T27n1545_149:0763a23": "根以意觸為五因。即相應等五。有根因意",
    "T27n1545_149:0763a24": "觸。此根非意觸相應。謂根因意觸。餘觸相應。",
    "T27n1545_149:0763a25": "及異熟生無所緣。餘觸相應者。謂眼耳鼻舌",
    "T27n1545_149:0763a26": "身觸相應。此根以意觸為三因。即同類遍",
    "T27n1545_149:0763a27": "行異熟因。及異熟生無所緣者。謂命等八根。",
    "T27n1545_149:0763a28": "此根以意觸為一因即異熟因。",
    "T27n1545_149:0763a29": "諸成就此類眼根。彼成就此類身根耶。乃",
    "T27n1545_149:0763b01": "至廣說。類有四種。一修類。二律儀類。三界",
    "T27n1545_149:0763b02": "類。四相似類。此四廣說如前業蘊。此中依",
    "T27n1545_149:0763b03": "界類而作論。諸成就此類眼根。彼成就此",
    "T27n1545_149:0763b04": "類身根耶。設成就此類身根。彼成就此類",
    "T27n1545_149:0763b05": "眼根耶。答應作四句。有成就此類眼根",
    "T27n1545_149:0763b06": "非此類身根。謂生欲界不得眼根。設得已",
    "T27n1545_149:0763b07": "失。得色界眼不得眼根者。謂未至鉢羅",
    "T27n1545_149:0763b08": "奢佉位等。設得已失者。謂已得眼根。或自",
    "T27n1545_149:0763b09": "然壞。或遇緣壞故失。得色界眼者。謂由善",
    "T27n1545_149:0763b10": "習靜慮力故。色界眼根依欲界身得。而不",
    "T27n1545_149:0763b11": "得彼界身根。無成就他界身故。有成就",
    "T27n1545_149:0763b12": "此類身根。非此類眼根。謂生欲界不得眼",
    "T27n1545_149:0763b13": "根。設得已失。不得色界眼彼但成就欲界",
    "T27n1545_149:0763b14": "身根。二界眼根並不成就。有成就此類眼",
    "T27n1545_149:0763b15": "根亦此類身根。謂生欲界眼根已得不失。",
    "T27n1545_149:0763b16": "若生色界已得者。謂已至鉢羅奢佉位等。",
    "T27n1545_149:0763b17": "不失者。謂所得眼根非自然壞。及遇緣壞故",
    "T27n1545_149:0763b18": "不失。生色界者色界無有根不具故。有非",
    "T27n1545_149:0763b19": "成就此類眼根。亦非此類身根。謂生無色",
    "T27n1545_149:0763b20": "界。彼地定無諸色根故。如眼根。耳根亦爾。",
    "T27n1545_149:0763b21": "此二俱有異界現前故。諸成就此類鼻根。",
    "T27n1545_149:0763b22": "彼成就此類身根耶。設成就此類身根。彼",
    "T27n1545_149:0763b23": "成就此類鼻根耶。答若成就此類鼻根。彼",
    "T27n1545_149:0763b24": "成就此類身根。有成就此類身根。彼不成",
    "T27n1545_149:0763b25": "就此類鼻根。謂生欲界不得鼻根。設得已",
    "T27n1545_149:0763b26": "失。不得鼻根者。謂未至鉢羅奢佉位等。",
    "T27n1545_149:0763b27": "設得已失者。謂已得鼻根。或自然壞。或遇",
    "T27n1545_149:0763b28": "緣壞故。失如鼻根。舌根亦爾。此二俱無異",
    "T27n1545_149:0763b29": "界現前故。問何故生欲界得起色界眼耳",
    "T27n1545_149:0763c01": "根現在前。非鼻舌身根耶。答由眼耳二根。",
    "T27n1545_149:0763c02": "有加行得。離染得。修所成。通所依性四支五",
    "T27n1545_149:0763c03": "支靜慮果故。得異界起現在前。鼻舌身根無",
    "T27n1545_149:0763c04": "如是事。故唯自界起現在前。有餘師言。生",
    "T27n1545_149:0763c05": "欲界者求起上界天眼耳根。不求餘三故",
    "T27n1545_149:0763c06": "不得起。謂觀行者作是希求。云何令我",
    "T27n1545_149:0763c07": "見色界色。聞色界聲。由此便修根本靜慮",
    "T27n1545_149:0763c08": "起天眼耳。彼無香味可欲嗅甞故。不求",
    "T27n1545_149:0763c09": "起色界鼻舌。無生異地覺異地觸。設於彼",
    "T27n1545_149:0763c10": "求無理可起。唯取至境故。問天眼以何為",
    "T27n1545_149:0763c11": "自性。答非諸筋骨血肉所成。色界大種所造",
    "T27n1545_149:0763c12": "淨色。能無礙視體不可見。眼界眼處眼根所",
    "T27n1545_149:0763c13": "攝是謂天眼。顯自性已當釋其名。問此何",
    "T27n1545_149:0763c14": "因緣說為天眼。答此眼殊勝故名為天。世",
    "T27n1545_149:0763c15": "於勝法有天言故。如說天衣天莊嚴具天",
    "T27n1545_149:0763c16": "飲食等。此中皆以殊勝名天。彼亦如是。界",
    "T27n1545_149:0763c17": "者色界繫。地者在四靜慮地。非近分無色。",
    "T27n1545_149:0763c18": "所以者何。若地有通所依勝定。此地有天",
    "T27n1545_149:0763c19": "眼。非近分無色有通所依勝定。故彼地無",
    "T27n1545_149:0763c20": "天眼。問何故近分無色無通所依勝定耶。答",
    "T27n1545_149:0763c21": "奢摩他毘鉢舍那不平等故。非五支四支所",
    "T27n1545_149:0763c22": "成故。非樂道所攝故。問若生欲界修得天",
    "T27n1545_149:0763c23": "眼。現在前時於何處起。答即於生得眼根",
    "T27n1545_149:0763c24": "處起。問若生得眼壞彼何處起。答即於曾有",
    "T27n1545_149:0763c25": "眼根處起。問若彼處所合為一段。不可知者",
    "T27n1545_149:0763c26": "復何處起。答即於應有眼根處起。問諸起天",
    "T27n1545_149:0763c27": "眼現在前者。為有左起右不起耶。右起左",
    "T27n1545_149:0763c28": "不起耶。左劣右中耶。左中右上耶。右劣左中",
    "T27n1545_149:0763c29": "耶。右中左上耶。答不如是起謂起天眼",
    "T27n1545_149:0764a01": "者必二處眼俱起。等劣等中等上。一切天眼",
    "T27n1545_149:0764a02": "無瞎無闕。亦無眩亂及彼同分。問若生欲界",
    "T27n1545_149:0764a03": "化作色究竟萬六千踰繕那身。天眼現前觀",
    "T27n1545_149:0764a04": "彼色時。人身長三肘半。或四肘尚不遍彼",
    "T27n1545_149:0764a05": "足指。為住何處觀彼色耶。為上為下。有",
    "T27n1545_149:0764a06": "說。以神境通住上而見。如營舍人處上觀",
    "T27n1545_149:0764a07": "下。如是居上觀下眾色。有說。住下而見",
    "T27n1545_149:0764a08": "如行像者處下觀上。如是居下觀上眾色。",
    "T27n1545_149:0764a09": "有說。彼時以神境智證通。延廣此身令遍",
    "T27n1545_149:0764a10": "所化萬六千踰繕那身量而觀眾色。有說。",
    "T27n1545_149:0764a11": "欲界亦有萬六千踰繕那身。應與所化色究",
    "T27n1545_149:0764a12": "竟身俱生。若時化作色究竟身。爾時欲界三",
    "T27n1545_149:0764a13": "肘半或四肘身便滅。彼萬六千踰繕那身續",
    "T27n1545_149:0764a14": "起。即依常眼處所而觀眾色。如是說者。如",
    "T27n1545_149:0764a15": "彼生處異熟身量化身亦爾。如從色界來",
    "T27n1545_149:0764a16": "欲界時。化作化身還如欲界異熟身量。此",
    "T27n1545_149:0764a17": "作彼身當知亦爾。隨彼所住觀見眾色。",
    "T27n1545_149:0764a18": "說一切有部發智大毘婆沙論卷第一百四",
    "T27n1545_149:0764a19": "十九"
}