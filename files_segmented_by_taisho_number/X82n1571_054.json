{
    "X82n1571_054:0190b11": "五燈全書卷第五十四",
    "X82n1571_054:0190b13": "京都聖感禪寺住持(臣)僧　(超永)　編輯",
    "X82n1571_054:0190b14": "京都古華嚴寺住持(臣)僧　(超揆)　較閱　進",
    "X82n1571_054:0190b15": "呈",
    "X82n1571_054:0190b16": "　　臨濟宗",
    "X82n1571_054:0190b17": "　　　南嶽下十九世",
    "X82n1571_054:0190b18": "淨慈穎禪師法嗣",
    "X82n1571_054:0190b19": "溫州江心一山了萬禪師臨川金氏子。貌瘠而弱。年",
    "X82n1571_054:0190b20": "十五。業文有聲。然素志出家。弱冠。從金谿常樂院思",
    "X82n1571_054:0190b21": "仁祝髮。俄有靈芝產戶樞。及游方。謁偃溪聞。荊叟珏。",
    "X82n1571_054:0190b22": "簡翁敬諸老。皆相脗合。東叟領南屏。命師掌記。偶經",
    "X82n1571_054:0190b23": "神祠。見紙灰旋起。脫然忘所證。亟以白叟。叟詰之。遂",
    "X82n1571_054:0190b24": "蒙印可。遊天台。眾請開法寒巖。瓣香嗣東叟。踰三年",
    "X82n1571_054:0190c01": "遷仙居紫籜。又十年遷疎山。當道議不合。即撾退。未",
    "X82n1571_054:0190c02": "幾。江淮總統。會諸山。以開先迎師。師涖事。叢林鼎新。",
    "X82n1571_054:0190c03": "又十年。請住江心。少不適意。又輙棄去。寺眾數百。懇",
    "X82n1571_054:0190c04": "留隨至馮公嶺。各涕泣而去。會廬山月澗明。遣舟迎",
    "X82n1571_054:0190c05": "師歸東溪。明示寂。開先之眾復以請。師力却之。眾哀",
    "X82n1571_054:0190c06": "懇不以寺事累。師勉應之　上堂。靜悄悄。鬧浩浩。渾",
    "X82n1571_054:0190c07": "不涉階梯。已踏向上道。萬里無寸草。出門便是草。撞",
    "X82n1571_054:0190c08": "著賣柴翁。便是栽松老。瑠璃殿上月團團。珊瑚枝頭",
    "X82n1571_054:0190c09": "日杲杲　上堂。逢堯舜則陳典謨。要立生涯。遇桀紂",
    "X82n1571_054:0190c10": "則用殺伐。盡掃窠臼。吾輩人。乾嚗嚗。硬糾糾。淨躶躶。",
    "X82n1571_054:0190c11": "赤灑灑。何曾有許多事。可怪睦州老漢。見僧入門便",
    "X82n1571_054:0190c12": "道。現成公案。放汝三十棒。仔細看來。也是窮急計生",
    "X82n1571_054:0190c13": "　上堂。拈拄杖曰。此拄杖子。西天四七。東土二三。天",
    "X82n1571_054:0190c14": "下老和尚。拈弄不出。今日落在開先手裏。無頭無尾。",
    "X82n1571_054:0190c15": "能放能收。離相離名。能縱能奪。雖然如是。也只為中",
    "X82n1571_054:0190c16": "下之機。忽遇上上人來時如何。以拄杖畫一畫曰。放",
    "X82n1571_054:0190c17": "過一著　元仁宗皇慶壬子十一月二十六日遘疾。",
    "X82n1571_054:0190c18": "危坐不近醫藥。閱七日。命具浴更衣。書訣眾語。泊然",
    "X82n1571_054:0190c19": "而逝。闍維。收五色舍利如菽。不可數計。目睛不燼。鎔",
    "X82n1571_054:0190c20": "以烈焰益晶瑩。齒牙頂骨。錚然有聲。時改作豫章烏",
    "X82n1571_054:0190c21": "遮塔。江西行省丞相幹赤。命以舊藏世尊舍利。奉于",
    "X82n1571_054:0190c22": "中。而遣使分師之目睛舍利。貯之銀盒。陪葬焉。其餘",
    "X82n1571_054:0190c23": "分葬東溪。",
    "X82n1571_054:0190c24": "明州奉化岳林栯堂益禪師溫州人。開法婺之天寧。",
    "X82n1571_054:0191a01": "遷薦福。後主明之太平。復陞彰聖。晚住岳林。上堂。古",
    "X82n1571_054:0191a02": "者道。我者裏無法與人。只是據款結案。彰聖者裏。亦",
    "X82n1571_054:0191a03": "無法與人。亦不據款約案。拈拄杖曰。如何是佛。赤脚",
    "X82n1571_054:0191a04": "踏蓮花。如何是佛向上事。雕梁畵棟。擲下拄杖。便歸",
    "X82n1571_054:0191a05": "方丈　二月十五日上堂。擊拂子一下曰。彰聖今日",
    "X82n1571_054:0191a06": "將三十年前。冷灰裏爆出底烏豆。換老胡眼睛去也",
    "X82n1571_054:0191a07": "喝一喝曰。設有一法過於涅槃。我此一喝。不作一喝",
    "X82n1571_054:0191a08": "用　上堂。魯祖面壁。麻谷閉門。二大老。雖與天寧相",
    "X82n1571_054:0191a09": "去數百年。今日不免各與二十拄杖。何故。譬如油蠟",
    "X82n1571_054:0191a10": "作燈燭。不以火點終不明　示眾。諸上座。出息不保",
    "X82n1571_054:0191a11": "入息。二六時中。切莫將身心別處雜用。饒你掉臂。也",
    "X82n1571_054:0191a12": "是祖師西來意。脚尖頭。也踢出一尊古佛來。不如無",
    "X82n1571_054:0191a13": "事好　上堂。舉黃龍三關話。師曰。黃龍老漢頭匾。所",
    "X82n1571_054:0191a14": "以說漳泉福建話逼真。謾得天下人過。謾漳泉福建",
    "X82n1571_054:0191a15": "人不過　上堂。手指左邊曰。者是香爐。指右邊曰。者",
    "X82n1571_054:0191a16": "是花瓶。能以一義。作無量義以無量義為一義。陳尊",
    "X82n1571_054:0191a17": "宿織蒲鞋。鄧師伯打瓦鼓　上堂。步步是諸人證明",
    "X82n1571_054:0191a18": "處。須是自肯方可歸家穩坐。若不然者。[虫*巢]蛣腹蟹。水",
    "X82n1571_054:0191a19": "母目蝦　上堂。五千四十八卷。只作一句道却。遂起",
    "X82n1571_054:0191a20": "身曰。立地待諸人搆取。便下座　臨終偈曰。八十三",
    "X82n1571_054:0191a21": "年。什麼巴鼻。柏樹成佛。虗空落地。茶毗。舍利瑩然。齒",
    "X82n1571_054:0191a22": "牙數珠不壞。",
    "X82n1571_054:0191a23": "婺州雙林雲居自閒禪師括蒼葉氏子。烏巨行九世",
    "X82n1571_054:0191a24": "孫也。初參荊叟珏於靈隱。次謁東叟穎於淨慈。掌記",
    "X82n1571_054:0191b01": "室。一日因撰佛成道疏曰。發見精於午夜。穎曰。何不",
    "X82n1571_054:0191b02": "道泯見精於午夜。師不覺股栗汗下。如發蒙蔀。徹見",
    "X82n1571_054:0191b03": "穎垂手為人處。後出世雙林。遷智者。元仁宗皇慶壬",
    "X82n1571_054:0191b04": "子十月二十五日。與客語笑次。忽命侍僧取筆。書偈",
    "X82n1571_054:0191b05": "而逝。",
    "X82n1571_054:0191b06": "育王觀禪師法嗣",
    "X82n1571_054:0191b07": "洪州仰山晦機元熙禪師豫章唐氏子。師與兄元齡。",
    "X82n1571_054:0191b08": "俱習進士業。元齡既登第。師從西山明祝髮。將遊方。",
    "X82n1571_054:0191b09": "其母。具白金為裝。師謂財足喪志。即善言辭之。聞物",
    "X82n1571_054:0191b10": "初觀。闡化玉几。往依之。初與語驚異。留侍左右。後謁",
    "X82n1571_054:0191b11": "東叟穎於南屏。命掌記。至元間。總統楊璉真。加奉旨",
    "X82n1571_054:0191b12": "取育王舍利。躬詣師。求記述舍利始末。因招與俱。師",
    "X82n1571_054:0191b13": "曰。我有老母。兵後存亡不可知。遂辭歸江西。元齡。先",
    "X82n1571_054:0191b14": "以臨江通判。從文丞相起兵。死難。獨母在堂。師奉之",
    "X82n1571_054:0191b15": "以孝聞。元成宗元貞丙申。出世百丈。居十有二載。至",
    "X82n1571_054:0191b16": "大初。應淨慈請入院。日行中書省。行宣政院官屬。悉",
    "X82n1571_054:0191b17": "迎請發揚宗旨。四方英衲。一時輻輳　上堂。雲門道",
    "X82n1571_054:0191b18": "箇普字。盡大地人不奈何。殊不知雲門四稜蹋地。當",
    "X82n1571_054:0191b19": "時若與震威一喝。待他惡發。徐徐打箇問訊道。莫怪",
    "X82n1571_054:0191b20": "觸忤好。非但扶起此老。管取話行天下　上堂。舉太",
    "X82n1571_054:0191b21": "原孚上座。聞角聲悟道話。頌曰。琴生入滄海。太史遊",
    "X82n1571_054:0191b22": "名山。從此楊州城外路。令嚴不許早開關　上堂。三",
    "X82n1571_054:0191b23": "界無法。何處求心。白雲為葢。流水作琴。古今無間。誰",
    "X82n1571_054:0191b24": "是知音。擊拂子曰。一曲兩曲無人會。雨過夜塘秋水",
    "X82n1571_054:0191c01": "深　上堂。獨坐大雄峰。寒灰撥不紅。一星螢火出。孤",
    "X82n1571_054:0191c02": "鶴過遼東　結制上堂。以手作結布袋勢曰。南山今",
    "X82n1571_054:0191c03": "日結却布袋口了也。汝等諸人。各各于其中。身心安",
    "X82n1571_054:0191c04": "居。平等性智。忽有箇衝開碧落。撞倒須彌底。莫道結",
    "X82n1571_054:0191c05": "子不堅密。良久曰。漫天網子百千重　居七載。復遷",
    "X82n1571_054:0191c06": "徑山。已而杖策歸南屏山下。百丈大仰之徒。聞師退",
    "X82n1571_054:0191c07": "閒。爭來迎請。師不獲已。遂返仰山。居三年。將示寂。手",
    "X82n1571_054:0191c08": "書辭所與遊者。復書偈訣眾。擲筆而化。時元仁宗延",
    "X82n1571_054:0191c09": "祐己未閏八月十有七日也。世壽八十二。奉全身瘞",
    "X82n1571_054:0191c10": "於金雞石下。弟子在杭者。分爪髮。塔於淨慈西隱。",
    "X82n1571_054:0191c11": "淨慈聞禪師法嗣",
    "X82n1571_054:0191c12": "杭州徑山雲峰妙高禪師福之長溪人。世業儒。母阮。",
    "X82n1571_054:0191c13": "夢池上嬰兒合爪。坐蓮花心。手捧得之。覺而生。師因",
    "X82n1571_054:0191c14": "名夢池。神彩秀徹。嗜書力學。尤耽釋典。固請學出世",
    "X82n1571_054:0191c15": "法。依雲夢澤薙染。受具戒。首參癡絕。次見無準。準尤",
    "X82n1571_054:0191c16": "器愛。復之育王。見偃溪聞。命掌藏鑰。一日聞舉譬如",
    "X82n1571_054:0191c17": "牛過窗櫺。頭角四蹄都過了。因甚尾巴過不得。師劃",
    "X82n1571_054:0191c18": "然有省。乃曰。鯨吞海水盡。露出珊瑚枝。聞許可之。會",
    "X82n1571_054:0191c19": "聞遷南屏。師與俱。後出世。住宜興大蘆。繼遷江陰勸",
    "X82n1571_054:0191c20": "忠霅川何山。蔣山虗席。奉朝命居。歷十有三載。眾踰",
    "X82n1571_054:0191c21": "五千指。宋恭宗德祐乙亥。寺被兵。軍士以刃擬師。師",
    "X82n1571_054:0191c22": "延頸曰。欲殺即殺。吾頭非汝礪刃石。辭色了無怖畏。",
    "X82n1571_054:0191c23": "軍士感化。棄刀而去。元世祖至元庚辰。遷徑山寺。罹",
    "X82n1571_054:0191c24": "回祿。草剏纔什一。不數年。遂還舊觀　示眾。前念是",
    "X82n1571_054:0192a01": "凡。後念是聖。一刀兩段。更莫遲疑。是以涅槃會上。廣",
    "X82n1571_054:0192a02": "額屠兒。放下屠刀。便言我是千佛一數。然雖如是。若",
    "X82n1571_054:0192a03": "無舉鼎拔山力。千里烏騅不易騎　示眾。言前辨旨。",
    "X82n1571_054:0192a04": "句下明宗。東計山熾然說法。湛瀆水專為流通。者裏",
    "X82n1571_054:0192a05": "搆得。未免遞相鈍置。若或尚存觀聽。擾擾怱怱。晨雞",
    "X82n1571_054:0192a06": "暮鐘　上堂。聲色為無生之鳩毒。受想乃至人之坑",
    "X82n1571_054:0192a07": "穽。者般說話。阿誰不知。然麤飡易飽。細嚼難饑　上",
    "X82n1571_054:0192a08": "堂。世界未形。乾坤泰定。生佛未具。覿體全真。無端鏡",
    "X82n1571_054:0192a09": "容大士。向鷹巢躍出。擘破面皮。早是遭人描邈那。更",
    "X82n1571_054:0192a10": "缺齒老胡。不依本分。遙望東震旦國。有大乘根器。迢",
    "X82n1571_054:0192a11": "迢十萬里來。意在攙行奪市。直得鳳樓鼓響。阿閣鐘",
    "X82n1571_054:0192a12": "鳴。轉喉觸諱。插足無門。合國難追。重遭揭露。新蔣山。",
    "X82n1571_054:0192a13": "迫不得已。跨他船舷。入他界分。新官不理舊事。畢竟",
    "X82n1571_054:0192a14": "如何。拍禪床一下曰。戍樓靜貯千峰月。塞草閒鋪萬",
    "X82n1571_054:0192a15": "里秋　上堂。五峰峭峙。到者須是其人。一鏡當空。無",
    "X82n1571_054:0192a16": "物不蒙其照。祖師基業。依然猶在。衲僧活計。何曾變",
    "X82n1571_054:0192a17": "遷。著手不得處。正好提撕。措足無門時。方堪履踐。直",
    "X82n1571_054:0192a18": "得山雲淡泞。澗水潺湲。一曲無私。萬邦樂業。正恁麼",
    "X82n1571_054:0192a19": "時。功歸何所。車書自古同文軌。四海如今共一家",
    "X82n1571_054:0192a20": "　戊子春。僧錄楊輦真加。奉旨。集江南禪教諸德。朝覲",
    "X82n1571_054:0192a21": "論道。上問。禪以何為宗。師進前奏曰。禪也者。淨智妙",
    "X82n1571_054:0192a22": "圓。體本空寂。非見聞覺知思慮分別所能到。宣問再",
    "X82n1571_054:0192a23": "三。師歷舉西天東土諸祖。以至德山臨濟棒喝因緣。",
    "X82n1571_054:0192a24": "又宣進榻前。與譖者反復論難。譖者辭屈。世祖大悅。",
    "X82n1571_054:0192b01": "賜食而退。師陛辭南歸。示眾。我本深藏巖竇。隱遯過",
    "X82n1571_054:0192b02": "時。不謂日照天臨。難逃至化。又曰。衲被蒙頭萬事休。",
    "X82n1571_054:0192b03": "此時山僧都不會。徑山復災。師謂眾曰。吾宿負此山",
    "X82n1571_054:0192b04": "債耳。復竭力營建。匯殿坡為池。他屋以次落成。癸巳",
    "X82n1571_054:0192b05": "六月十七日。書偈而逝。師生於宋寧宗嘉定己卯二",
    "X82n1571_054:0192b06": "月十七日。世壽七十五。僧臘五十九。塔于寺之西麓。",
    "X82n1571_054:0192b07": "湖州何山鐵鏡至明禪師福唐長溪王氏子。首謁堯",
    "X82n1571_054:0192b08": "叟蓂于嘉禾天寧。雖蒙策勵。未有省發。復見偃溪聞",
    "X82n1571_054:0192b09": "于淨慈。久之。始獲印證。又謁清溪沅藏叟珍。元世祖",
    "X82n1571_054:0192b10": "至元辛巳。出世何山。移大梅。成宗大德庚子。復歸何",
    "X82n1571_054:0192b11": "山　上堂。著意馳求。驢年見面。盡情放下。瞥爾現前。",
    "X82n1571_054:0192b12": "香嚴聞擊竹聲。徹見本來面目。即不問。且道。恁麼熱",
    "X82n1571_054:0192b13": "向甚麼處回避。歸堂喫茶去　上堂。原野秋陰。寒螿",
    "X82n1571_054:0192b14": "悉吟。楓林落葉。片片赤心。達磨頂門無骨。兒孫海底",
    "X82n1571_054:0192b15": "摸鍼。忽然摸著時如何。誰道龍王宮殿深　上堂。達",
    "X82n1571_054:0192b16": "磨不來東土。官路少人行。二祖不往西天。私酒多人",
    "X82n1571_054:0192b17": "喫。何山門前。一條大路。南來北往。知是幾多。只是中",
    "X82n1571_054:0192b18": "間一塊石頭。未曾有人踏著。眾中莫有踏著者麼。擲",
    "X82n1571_054:0192b19": "下拄杖曰。看脚下　上堂。今朝八月二十五。記得洞",
    "X82n1571_054:0192b20": "山離查渡。落在雲門網子中。有屈至今無處訴。豎起",
    "X82n1571_054:0192b21": "拂子曰。雲門大師來。也合喫何山手中棒。且道。過在",
    "X82n1571_054:0192b22": "什麼處。不合鼓弄人家男女　仁宗延祐乙卯十一",
    "X82n1571_054:0192b23": "月初五日。呼其徒囑後事。索紙大書曰。絕羅籠。沒回",
    "X82n1571_054:0192b24": "互。大海波澄。虗空獨露。擲筆翛然而逝。壽八十六。",
    "X82n1571_054:0192c01": "明州天童止泓鑒禪師初住信州真如。移天童。上堂。",
    "X82n1571_054:0192c02": "諸佛不真實。說法度羣生。菩薩有智慧。見性不分明。",
    "X82n1571_054:0192c03": "白雲無心意。灑為世間雨。大地不含情。能長諸草木。",
    "X82n1571_054:0192c04": "古德與麼提唱。於四諦法中。開鑿人天。不妨善巧。若",
    "X82n1571_054:0192c05": "據衲僧分上。何啻白雲萬里　上堂。拈拄杖曰。一有",
    "X82n1571_054:0192c06": "多種。二無兩般。枯桑知天風。海水知天寒。拄杖子聞",
    "X82n1571_054:0192c07": "與麼道。不覺忻忻笑曰。出身猶可易。脫體道應難。擲",
    "X82n1571_054:0192c08": "下拄杖。下座　上堂。舉大陽玄問梁山。如何是無相",
    "X82n1571_054:0192c09": "道場。山指大士幀子曰。者是吳處士畫底。玄擬進語。",
    "X82n1571_054:0192c10": "山急索曰。者是有相底。那箇是無相底。玄遂有省。便",
    "X82n1571_054:0192c11": "作禮。山曰。何不道取一句。玄曰。道即不辭。恐上紙筆。",
    "X82n1571_054:0192c12": "山笑曰。此語上碑去在。頌曰。真空無相絕名模。空底",
    "X82n1571_054:0192c13": "精兮畫底麤。道即不辭難上紙。西天胡子沒髭鬚。",
    "X82n1571_054:0192c14": "雙林朋禪師法嗣",
    "X82n1571_054:0192c15": "杭州靈隱悅堂祖誾禪師南康周氏子。年十三。依郡",
    "X82n1571_054:0192c16": "之嘉瑞僧偃。薙髮受具。一日閱華嚴。至惟一堅密身",
    "X82n1571_054:0192c17": "一切塵中現。忽有省。往見別山智於蔣山。問近離何",
    "X82n1571_054:0192c18": "處。師曰江西。智曰。馬大師安樂否。師叉手進前曰。起",
    "X82n1571_054:0192c19": "動和尚。未幾。參斷橋倫於淨慈。問臨濟三遭黃檗痛",
    "X82n1571_054:0192c20": "棒。是否。師曰是。倫曰。因甚大愚脇下築三拳。師曰。得",
    "X82n1571_054:0192c21": "人一牛。還人一馬。倫頷之。暨倫逝世。介石朋補其處。",
    "X82n1571_054:0192c22": "一日室中。舉柏樹子話。師擬議。朋杭聲曰。何不道黃",
    "X82n1571_054:0192c23": "鶴樓前鸚鵡洲。師於言下大悟。即命侍香。久之。歸廬",
    "X82n1571_054:0192c24": "山。東巖日住圓通。延師分座。九江守聘師。出世西林。",
    "X82n1571_054:0193a01": "元世祖至元甲午。遷開先。又遷東林。元貞初。奉詔入",
    "X82n1571_054:0193a02": "對稱旨。賜璽書通慧禪師號。并金襴法衣。大德乙巳。",
    "X82n1571_054:0193a03": "遷住靈隱　甞勘一僧曰。微塵諸佛。在你舌上。三藏",
    "X82n1571_054:0193a04": "聖教。在你脚底。何不瞥地。僧罔措。師便喝　又勘一",
    "X82n1571_054:0193a05": "僧曰。釋迦彌勒是他奴。他是阿誰。僧擬對。師便打",
    "X82n1571_054:0193a06": "　武宗至大己酉。一日集眾訣別。說偈曰。緣會而來。緣",
    "X82n1571_054:0193a07": "散而去。撞倒須彌。虗空獨露。乃泊然而逝。世壽七十",
    "X82n1571_054:0193a08": "六。僧臘五十三。",
    "X82n1571_054:0193a09": "靈隱濟禪師法嗣",
    "X82n1571_054:0193a10": "明州天童石門來禪師甞作剪刀頌曰。渾鋼打就冷",
    "X82n1571_054:0193a11": "光浮。兩刃交鋒未肯休。直截當機為人處。何曾動著",
    "X82n1571_054:0193a12": "一絲頭。",
    "X82n1571_054:0193a13": "明州雪竇野翁炳同禪師新昌張氏子。參大川濟。一",
    "X82n1571_054:0193a14": "日入室次。濟舉臘月火燒山話。師擬開口。濟遽拈竹",
    "X82n1571_054:0193a15": "篦拄之。師豁然悟旨。後縛茅仗錫峰。日扃戶書法華。",
    "X82n1571_054:0193a16": "有老來非厭客。靜裏欲書經之句。晚應雪竇　送僧",
    "X82n1571_054:0193a17": "之華頂見溪西偈曰。高高峰頂屹雲中。八十溪翁也",
    "X82n1571_054:0193a18": "眼空。相見莫言行脚事。累他雙耳又添聾　元成宗",
    "X82n1571_054:0193a19": "大德壬寅中秋日。陞座辭眾而逝。",
    "X82n1571_054:0193a20": "薦福燦禪師法嗣",
    "X82n1571_054:0193a21": "福寧州支提山愚叟澄鑑禪師寧德張氏子。初住白",
    "X82n1571_054:0193a22": "雲。元至元辛卯世祖敕賜住持支提。號通悟明印大",
    "X82n1571_054:0193a23": "師。後示寂日。沐浴更衣。書偈曰。八十二年。落賺世緣。",
    "X82n1571_054:0193a24": "躍翻筋斗。應跡西乾。擲筆危坐而逝。",
    "X82n1571_054:0193b01": "雪峰信禪師法嗣",
    "X82n1571_054:0193b02": "紹興大慶尼了菴智悟禪師福州王氏女。幼孤。年十",
    "X82n1571_054:0193b03": "一。白母願出家。因誦維摩經。至諸佛國土亦復皆空。",
    "X82n1571_054:0193b04": "豁然頓悟。往參雲峰信。信問曰。上座什麼處住。師曰。",
    "X82n1571_054:0193b05": "不住南臺江邊。信曰。畢竟住在什麼處。師不審便行。",
    "X82n1571_054:0193b06": "信叱曰。走作什麼。合喫山僧手中棒。師面熱汗下。次",
    "X82n1571_054:0193b07": "日復往請益曰。某甲昨日祗對和尚。有什麼過。信厲",
    "X82n1571_054:0193b08": "聲曰。更來者裏覓過往。師釋然曰。月明照見夜行人。",
    "X82n1571_054:0193b09": "信顧旁僧曰。看渠根器不凡。遂印以偈。有相逢若問",
    "X82n1571_054:0193b10": "其中事。風攪螺江浪拍天之句　上堂。拈拄杖曰。天",
    "X82n1571_054:0193b11": "乘十二闌干角。風滿三千世界中。熱惱變成清淨境。",
    "X82n1571_054:0193b12": "禪心頓覺悟真空。靠拄杖曰。有甚共語處　上堂。大",
    "X82n1571_054:0193b13": "陽門下。日日三秋。明月堂前。時時九夏。古人甚麼道。",
    "X82n1571_054:0193b14": "未免坐在者裏。大慶即不然。山轉疑無路。溪回別有",
    "X82n1571_054:0193b15": "村　上堂。柳絮飄風。杏花沐雨。好箇生機。快須薦取。",
    "X82n1571_054:0193b16": "以拂子擊禪床曰。咄。三十年後。不得錯舉。",
    "X82n1571_054:0193b17": "華藏淨禪師法嗣",
    "X82n1571_054:0193b18": "慶元府天童西江謀禪師被敕住天童。歷四十年。貌",
    "X82n1571_054:0193b19": "枯色瘁。蒞眾孤峻。機語峭拔。音如洪鐘。宋理宗朝。三",
    "X82n1571_054:0193b20": "被寵錫。其示眾曰。春日晴。黃鸝鳴。最親切。誰解聽。癡",
    "X82n1571_054:0193b21": "絕主玉几。甞寄偈曰。千丈飛流氣象新。巖前一吼淨",
    "X82n1571_054:0193b22": "無塵。將入滅。顧侍僧曰。一笑翻身。日面月面。閣筆而",
    "X82n1571_054:0193b23": "逝。",
    "X82n1571_054:0193b24": "福州雪峰石翁玉禪師禮雪峰塔偈曰。入閩早是四",
    "X82n1571_054:0193c01": "旬餘。象骨崖前縛屋居。誰道開平年代後。春疇烟雨",
    "X82n1571_054:0193c02": "幾鋤犂。",
    "X82n1571_054:0193c03": "徑山珏禪師法嗣",
    "X82n1571_054:0193c04": "杭州中天竺空巖有禪師室中垂語曰。黃金鑄就銕。",
    "X82n1571_054:0193c05": "真人東海涌。頌曰。錦衣公子醉田家。熟睡柴床日未",
    "X82n1571_054:0193c06": "斜。熱客呼漿無所得。便將玉帶換甌茶。",
    "X82n1571_054:0193c07": "杭州淨慈千瀨善慶禪師嚴陵彭氏子。丱歲而孤。萍",
    "X82n1571_054:0193c08": "踪無寄。就舅氏業儒。往見懷楚。楚知為法器。問能出",
    "X82n1571_054:0193c09": "家否。師曰。固本願耳。楚遂度之。爰具戒品。律身甚嚴。",
    "X82n1571_054:0193c10": "徧歷諸方。咸無所證。後聞荊叟珏主淨慈。遂往親依。",
    "X82n1571_054:0193c11": "一日聞舉洞山麻三斤話。悟旨。出世宜興之保安。次",
    "X82n1571_054:0193c12": "遷嘉禾之天寧。後陞淨慈。甞著扶宗顯正論。進覧。上",
    "X82n1571_054:0193c13": "嘉之。賜金襴袈裟。徽號慧光普照文明通辯。及謝事。",
    "X82n1571_054:0193c14": "築室曰歸休。宴息其間。泊如也。元世祖至元戊寅八",
    "X82n1571_054:0193c15": "月三日化去。壽七十九。",
    "X82n1571_054:0193c16": "黃龍開禪師法嗣",
    "X82n1571_054:0193c17": "杭州護國臭菴宗禪師上堂。舉岳林振示眾。布袋口",
    "X82n1571_054:0193c18": "開。還有買得底麼。僧曰有。林曰。不作貴不作賤。作麼",
    "X82n1571_054:0193c19": "生買。僧無語。林曰。老僧失利。師曰。岳林說箇問端。也",
    "X82n1571_054:0193c20": "甚奇特。及至被人道箇有字。直得東遮西掩。囊藏不",
    "X82n1571_054:0193c21": "迭。護國今日布袋口開。還有買得底麼。良久曰。闌干",
    "X82n1571_054:0193c22": "雖共倚。山色不同觀　上堂。舉豐干謂寒山拾得曰。",
    "X82n1571_054:0193c23": "你與我去游五臺。便是我同流。寒山曰。你去游五臺",
    "X82n1571_054:0193c24": "作麼。干曰。禮拜文殊。山曰。你不是我同流。師曰。豐干",
    "X82n1571_054:0194a01": "開口。不在舌頭上。寒山同坑無異土。檢點將來。兩箇",
    "X82n1571_054:0194a02": "駝子廝撞著。世上由來無直人。",
    "X82n1571_054:0194a03": "溫州華藏瞎驢無見禪師頌興化打克賓曰。興化打",
    "X82n1571_054:0194a04": "克賓。言親語不親。棒頭如雨點。敲出玉麒麟。",
    "X82n1571_054:0194a05": "杭州慧雲無傳祖禪師上堂。佛佛廣說。大智莫能知。",
    "X82n1571_054:0194a06": "祖祖相傳。凡情詎能測。先天後地。成壞長存。入死出",
    "X82n1571_054:0194a07": "生。去來不變。於斯薦得。已涉支離。其或未然。山僧更",
    "X82n1571_054:0194a08": "為下箇註脚。以拂子擊禪床曰。啼得血流無用處。不",
    "X82n1571_054:0194a09": "如緘口過殘春。",
    "X82n1571_054:0194a10": "放牛余居士古杭人。參無門。凡有所問。被門劈面截",
    "X82n1571_054:0194a11": "住。曰不是不是。及見臭菴曰。吾師甚麼見解。敢對人",
    "X82n1571_054:0194a12": "天。顛倒是非耶。菴曰。我在無門座下。無法可得。無道",
    "X82n1571_054:0194a13": "可傳。只得兩箇字。士曰。是甚兩字。菴曰。不是不是。士",
    "X82n1571_054:0194a14": "于言下。始知無門為人處　甞設是非關。其言曰。直",
    "X82n1571_054:0194a15": "指人心。見性成佛迴光返照。迥絕遮攔。纔擬思量。白",
    "X82n1571_054:0194a16": "雲萬里。逢人品藻遇物雌黃。重古輕今。貴耳賤目。任",
    "X82n1571_054:0194a17": "伊卜度沉吟。未夢見是非關在。作麼生透。且看如何",
    "X82n1571_054:0194a18": "是第一義。對答不得打折齒。却逞神通。暗渡江有分。",
    "X82n1571_054:0194a19": "奔波不近。貴將心來與汝安。大痛無聲徹骨寒。摘葉",
    "X82n1571_054:0194a20": "尋枝非好手。西天依舊黑漫漫。有佛處不得住。燕子",
    "X82n1571_054:0194a21": "銜將春色去。杜宇鳴時雪滿天。落紅萬點相思雨。無",
    "X82n1571_054:0194a22": "佛處急走過。覺王寶殿不肯坐。脩行六載出山來。方",
    "X82n1571_054:0194a23": "知斧頭是銕做　安吉州沈道婆問。是非關有幾句。",
    "X82n1571_054:0194a24": "士曰。有四句。婆曰。四句作麼生舉。士曰。第一句。有是",
    "X82n1571_054:0194b01": "有非則不可。第二句。無是無非又不可。第三句。是是",
    "X82n1571_054:0194b02": "非非也不可。第四句。非是是非亦不可。若離得此四",
    "X82n1571_054:0194b03": "句。始見本地風光。婆曰。我離得否。士曰。汝離不得。婆",
    "X82n1571_054:0194b04": "曰。人人有分。我為何離不得。士曰。嫁雞逐雞飛。嫁狗",
    "X82n1571_054:0194b05": "逐狗走。婆曰。如何是本地風光。士曰。月子彎彎照幾",
    "X82n1571_054:0194b06": "洲。幾人歡樂幾人愁。婆曰。不問者箇風光。士曰。問那",
    "X82n1571_054:0194b07": "箇本地風光。婆曰。無男女相底。士曰。既無男女相。問",
    "X82n1571_054:0194b08": "甚是非關。婆曰。別有向上事也無。士曰有。婆曰。如何",
    "X82n1571_054:0194b09": "是向上事。士曰。馬蝗丁住鷺鷥脚。你上天時我上天。",
    "X82n1571_054:0194b10": "孤峰秀禪師法嗣",
    "X82n1571_054:0194b11": "福州鼓山皖山正凝禪師舒州大湖李氏子。年十七。",
    "X82n1571_054:0194b12": "二親俱喪。投黃州雙泉道瑛。剃落鄂渚。受具于開元。",
    "X82n1571_054:0194b13": "首參三祖環菴璉。次參鍾山癡絕沖。長蘆南山哲。皆",
    "X82n1571_054:0194b14": "不契。後參雙塔無明性。明問。達磨九年面壁時如何。",
    "X82n1571_054:0194b15": "師曰。有理難伸。明劈胸一拳。師忽然有省。歎曰。我生",
    "X82n1571_054:0194b16": "平用的。遭者老漢一拳。瓦解冰消了也。復入閩。禮孤",
    "X82n1571_054:0194b17": "峰秀。峰舉狗子無佛性話。師不能答。踰半載。得臻閫",
    "X82n1571_054:0194b18": "奧。乃頌曰。趙州道無。箭不虗發。築著磕著。全活全殺。",
    "X82n1571_054:0194b19": "峰曰。你也得。只是未在。一日峰舉德山見龍潭話。問",
    "X82n1571_054:0194b20": "那裏是德山親到處。師以手掩峰口。即說頌曰。潭不",
    "X82n1571_054:0194b21": "見龍不現。全身已在空王殿。夢回忽聽曉鶯啼。春風",
    "X82n1571_054:0194b22": "落盡桃花片。峰曰。汝今日方知泗洲大聖不在揚州",
    "X82n1571_054:0194b23": "出現。善自護持。遂俾侍香。洎峰遷西禪囊山。師皆隨",
    "X82n1571_054:0194b24": "侍。峰歸寂。往依雪峰霜林果。請居板首。宋理宗寶祐",
    "X82n1571_054:0194c01": "丁巳。出世福州釣臺。遷萬歲。久之。大傅賈平章。請住",
    "X82n1571_054:0194c02": "鼓山。槌拂之下。眾盈四千指。士大夫。摳衣問道。恨識",
    "X82n1571_054:0194c03": "師之晚　上堂。入院方三日。追陪人事忙。燈籠與露",
    "X82n1571_054:0194c04": "柱。密密細商量。且道。商量箇什麼拍禪床曰。昨夜碧",
    "X82n1571_054:0194c05": "天風浪靜。一輪明月映螺江　上堂。六月旦。夏巳中。",
    "X82n1571_054:0194c06": "荷花開水面。茘子映山紅。無位真人。處處相逢。擬議",
    "X82n1571_054:0194c07": "雲山千萬重　鼓山入院上堂。拈拄杖曰。颺下住山",
    "X82n1571_054:0194c08": "鈯斧。拈起國師聖箭。卓拄杖曰。一鏃破三關。機鋒如",
    "X82n1571_054:0194c09": "掣電。左右逢源。全機殺活。直得大頂峰小頂峰。望空",
    "X82n1571_054:0194c10": "斫額。白雲亭涌泉亭。笑裏點頭。正與麼時。且道。功歸",
    "X82n1571_054:0194c11": "何所。靠拄杖曰。雕弓已挂狼烟息。萬國來朝賀太平",
    "X82n1571_054:0194c12": "　示眾。萬機不到。千聖攢眉。正令當行。阿誰敢擬。便",
    "X82n1571_054:0194c13": "恁麼會。已落第二義諦。大似望梅林止渴。有甚快活",
    "X82n1571_054:0194c14": "處。衲僧家。將黑豆子。換人眼睛。把斷貫索。穿人鼻孔。",
    "X82n1571_054:0194c15": "未為分外。且道。衲僧見箇甚麼道理。卓拄杖一下曰。",
    "X82n1571_054:0194c16": "選佛若無如是眼。宗風那得到于今　舉雪峰示眾",
    "X82n1571_054:0194c17": "曰。此事不從唇吻得。不從黃卷上得。不從諸方老宿",
    "X82n1571_054:0194c18": "得。合從什麼處得。也須仔細。頌曰。一滴真珠紅潑醅。",
    "X82n1571_054:0194c19": "殷勤相勸兩三回。到頭欲盡東君意。吞却臨行馬上",
    "X82n1571_054:0194c20": "杯　將終。集兩序示遺誠。索筆書偈曰。八十四年。一",
    "X82n1571_054:0194c21": "夢相似。夢破還空。也無些事。端坐而逝。",
    "X82n1571_054:0194c22": "婺州雙林一衲介禪師頌傅大士披衲道冠儒履因",
    "X82n1571_054:0194c23": "緣曰。非儒非道亦非禪。杜撰修行忒可憐。擔閣一身",
    "X82n1571_054:0194c24": "三不了。至今八百有餘年。",
    "X82n1571_054:0195a01": "容菴海禪師法嗣",
    "X82n1571_054:0195a02": "燕京慶壽中和璋禪師師室中示徒。或握木劒。或執",
    "X82n1571_054:0195a03": "錦虵。一夕夢異僧。策杖趨方丈。踞師子座。天明謂知",
    "X82n1571_054:0195a04": "客曰。今日但有僧過。當令來見。及晚。海雲至。師笑曰。",
    "X82n1571_054:0195a05": "此乃夜來所夢者。雲曰。某不來而來。作麼生相見。師",
    "X82n1571_054:0195a06": "曰。參須實參。悟須實悟。莫打野榸。雲曰。某甲因擊火",
    "X82n1571_054:0195a07": "迸散。乃知眉橫鼻直。師曰。吾此處別。雲曰。如何表信。",
    "X82n1571_054:0195a08": "師曰。牙是一具骨。耳是兩片皮。雲曰。將謂別有。師曰",
    "X82n1571_054:0195a09": "錯。雲喝曰。草賊大敗。師休去。次日。師舉臨濟兩堂首",
    "X82n1571_054:0195a10": "座齊下喝。僧問。還有賓主也無。濟曰賓主歷然。汝作",
    "X82n1571_054:0195a11": "麼生會。雲曰。打破秦時鏡。磨尖上古錐。龍飛霄漢外。",
    "X82n1571_054:0195a12": "何勞更下椎。師曰。你只得其機。不得其用。雲便掀倒",
    "X82n1571_054:0195a13": "禪床。師曰。路途之樂。終未到家。雲與一掌曰。精靈千",
    "X82n1571_054:0195a14": "載野狐魅。看破如今不值錢。師打一拂子曰。汝只得",
    "X82n1571_054:0195a15": "其用。不得其體。雲進前曰。青山聳寒色。月照一溪雲。",
    "X82n1571_054:0195a16": "師曰。汝只得其體。不得其智。雲曰。流水自西東。落花",
    "X82n1571_054:0195a17": "無向背。師曰。汝雖善語言三昧。要且沒交涉。雲豎起",
    "X82n1571_054:0195a18": "拳。復拍一拍。當時丈室。為之振動。師曰。如是如是。雲",
    "X82n1571_054:0195a19": "拂袖便出。一日授以偈曰。天地同根無異殊。家山何",
    "X82n1571_054:0195a20": "處不逢渠。吾今付你空王印。萬法光輝總一如。",
    "X82n1571_054:0195a21": "葛廬覃禪師舉僧問石溪。如何是佛。溪曰。矮子看戲。",
    "X82n1571_054:0195a22": "頌曰。巍巍丈六紫金容。百戲場中有變通。矮子看來",
    "X82n1571_054:0195a23": "眉卓豎。鐵鎚無孔舞春風。",
    "X82n1571_054:0195a24": "無方安禪師法嗣",
    "X82n1571_054:0195b01": "枯木榮禪師讚三祖偈曰。夙恙纏身世莫醫。家貧遭",
    "X82n1571_054:0195b02": "劫更堪悲。誰知覓罪了無處。正是賊歸空屋時。",
    "X82n1571_054:0195b03": "弁山阡禪師法嗣",
    "X82n1571_054:0195b04": "廬山圓通雪溪逸禪師讚興化像曰。中原一寶有來",
    "X82n1571_054:0195b05": "由。拶得君王引幞頭。到此若無青白眼。當機誰敢謾",
    "X82n1571_054:0195b06": "輕酬。",
    "X82n1571_054:0195b07": "無鏡徹禪師法嗣",
    "X82n1571_054:0195b08": "岳州灌溪昌禪師山居偈曰。閒來石上翫長松。百衲",
    "X82n1571_054:0195b09": "禪衣破又縫。今日不憂明日事。生涯只在盋盂中。",
    "X82n1571_054:0195b10": "靈隱泉禪師法嗣",
    "X82n1571_054:0195b11": "婺州寶林無機禪師上堂。舉妙喜頌圓覺。居一切時",
    "X82n1571_054:0195b12": "不起妄念。於諸妄心亦不息滅。住妄想境不加了知。",
    "X82n1571_054:0195b13": "於無了知不辨真實曰。荷葉團團團似鏡。菱角尖尖",
    "X82n1571_054:0195b14": "尖似錐。風吹柳絮毛毬走。雨打棃花蛱蝶飛。師曰。妙",
    "X82n1571_054:0195b15": "喜可謂桃花李花。總成一家。雙林則不然。客舍并州",
    "X82n1571_054:0195b16": "已十霜。歸心日夜憶咸陽。無端更度桑乾水。却望并",
    "X82n1571_054:0195b17": "州是故鄉　上堂。蘆花對蓼紅。木落山露骨。彷彿揚",
    "X82n1571_054:0195b18": "州。依稀越國。拈拄杖卓一下曰。為君卓破精靈窟。無",
    "X82n1571_054:0195b19": "位真人赤骨律。",
    "X82n1571_054:0195b20": "南嶽下二十世",
    "X82n1571_054:0195b21": "徑山端禪師法嗣",
    "X82n1571_054:0195b22": "杭州靈隱性原慧朗禪師別號幻隱。台州黃巖項氏",
    "X82n1571_054:0195b23": "子。母陳。依樂清寶冠寺魯山出家。首參竺元道於紫",
    "X82n1571_054:0195b24": "籜。繼詣徑山。謁元叟端。端問。東嶺來西嶺來。師指脚",
    "X82n1571_054:0195c01": "下草鞋曰。者是三文錢買得。端曰。未在更道。師曰。某",
    "X82n1571_054:0195c02": "甲只恁麼。未審和尚作麼生。端曰。念汝遠來。放汝三",
    "X82n1571_054:0195c03": "十棒。師乃悟旨。久之。盡其底蘊曰。纔涉思惟。皆為剩",
    "X82n1571_054:0195c04": "法。出世鄞之五峰。遷金峨。明太祖洪武壬子。召天下",
    "X82n1571_054:0195c05": "高僧。建會于鍾山。師與季潭泐與焉。泐奉旨住天界。",
    "X82n1571_054:0195c06": "師居第一座。提綱舉要。表率叢林。時稱得體。明年舉",
    "X82n1571_054:0195c07": "師主金山。戊午。陞靈隱　浴佛日上堂。舉藥山儼。因",
    "X82n1571_054:0195c08": "遵布衲作殿主。浴佛次。山問。汝祇浴得者箇。還浴得",
    "X82n1571_054:0195c09": "那箇麼。遵曰。把將那箇來。山便休去。師曰。者一箇。那",
    "X82n1571_054:0195c10": "一箇。一一從頭都浴過。藥山布衲謾商量。仔細看來",
    "X82n1571_054:0195c11": "成話墮。成話墮轉誵訛。拍禪床曰。武林春已老。臺榭",
    "X82n1571_054:0195c12": "綠陰多　佛誕上堂。世尊纔生下。一手指天。一手指",
    "X82n1571_054:0195c13": "地。周行七步。目顧四方曰。天上天下。唯吾獨尊。真成",
    "X82n1571_054:0195c14": "大人相。不是小兒嬉。雲門曰。我當時若見。一棒打殺。",
    "X82n1571_054:0195c15": "與狗子喫。貴圖天下太平。要作瞿曇種族。直須恁麼",
    "X82n1571_054:0195c16": "始得。法昌曰。好一棒太遲生。未離兜率。脚跟下好與",
    "X82n1571_054:0195c17": "一錐。豈到今日。雖然如是。大似賊過後張弓。將謂胡",
    "X82n1571_054:0195c18": "鬚赤。更有赤鬚胡。黃面老子。固是末上賣俏。似乎旁",
    "X82n1571_054:0195c19": "若無人。雲門法昌。雖則見義勇為。爭奈劒去久矣。爾",
    "X82n1571_054:0195c20": "方刻舟。以拄杖畫一畫。召眾曰。還會麼。一把柳絲收",
    "X82n1571_054:0195c21": "不得。和烟搭在玉闌干　上堂。今朝閏五月初一。依",
    "X82n1571_054:0195c22": "舊日從東畔出。衲僧箇箇解知音。短咏長吟皆中律。",
    "X82n1571_054:0195c23": "梅雨晴樹陰密。林下優游何得失。無位真人赤肉團。",
    "X82n1571_054:0195c24": "等閒靠倒維摩詰　佛涅槃日上堂。涅槃生死。等是",
    "X82n1571_054:0196a01": "空花。佛及眾生。皆為剩語。諸人到者裏。作麼生會。良",
    "X82n1571_054:0196a02": "久。拍禪床曰。但見落花隨水去。不知流出洞中春",
    "X82n1571_054:0196a03": "　浴佛上堂。香嚴道。去年貧未是貧。今年貧始是貧。去",
    "X82n1571_054:0196a04": "年貧有卓錐之地。今年貧錐也無。眾中若有箇漢出",
    "X82n1571_054:0196a05": "來道。長老錯了也。今朝四月八。是佛生日。如何舉此",
    "X82n1571_054:0196a06": "公案。山僧只對他道。住持事繁。下座　為碧峰和尚",
    "X82n1571_054:0196a07": "闍維。奠茶曰。五臺山拾得來。誠非凡種。關西子沒頭",
    "X82n1571_054:0196a08": "腦。却是靈根。惟茲一盞清茶。蕩滌眾生熱惱。只如則",
    "X82n1571_054:0196a09": "川拋下茶籃。仰山撼動茶樹。畢竟明甚麼邊事。度盞",
    "X82n1571_054:0196a10": "曰。踏翻生死海。靠倒涅槃城　師以學者泥於知解。",
    "X82n1571_054:0196a11": "甞室中垂語曰。昨夜蓮花峰。被蜉蝣食却半邊。你因",
    "X82n1571_054:0196a12": "甚麼不知。又曰。冷泉亭吞却壑雷亭即不問。南高峰",
    "X82n1571_054:0196a13": "與北高峰鬬額。是第幾機。眾莫有契者。無何。遭誣罔",
    "X82n1571_054:0196a14": "之災被逮。或勸師早自為計。師不顧。怡然詣所司。未",
    "X82n1571_054:0196a15": "鞫。即廡下說偈。端坐而逝。時洪武丙寅六月二十三",
    "X82n1571_054:0196a16": "日也。壽六十九。坐夏五十八。",
    "X82n1571_054:0196a17": "嘉興府天寧楚石梵琦禪師明州象山朱氏子。元成",
    "X82n1571_054:0196a18": "宗元貞丙申六月丁巳。母夢日墮懷而生。方襁褓。有",
    "X82n1571_054:0196a19": "神僧。摩師頂曰。此兒佛日也。他日必當振揚佛法。燭",
    "X82n1571_054:0196a20": "照昏衢。因以曇曜字之。早失怙恃。鞠於祖母。七歲能",
    "X82n1571_054:0196a21": "屬句。遠近號為奇童。九歲入永祚寺。受業於訥翁。尋",
    "X82n1571_054:0196a22": "依從族祖晉翁洵于湖之崇恩。趙魏公。見而器之。為",
    "X82n1571_054:0196a23": "鬻僧牒得度。年十六。即受具戒。晉翁遷道場。師為侍",
    "X82n1571_054:0196a24": "者。繼典藏鑰。一日閱楞嚴。至緣見因明暗成無見不",
    "X82n1571_054:0196b01": "明自發則諸暗相永不能昏處。有省。歷覧羣籍。恍如",
    "X82n1571_054:0196b02": "宿契。時元叟端。唱道雙徑。師往參叩。問如何是言發",
    "X82n1571_054:0196b03": "非聲。色前不物。端遽曰。言發非聲。色前不物。速道速",
    "X82n1571_054:0196b04": "道。師擬進語。端震威一喝。師錯愕而退。會英宗召高",
    "X82n1571_054:0196b05": "僧。金書大藏。師應詔入京。一夕睡起。聞鼓聲。豁然大",
    "X82n1571_054:0196b06": "悟。汗下如雨。拊几笑曰。徑山鼻孔。今日入吾手矣。因",
    "X82n1571_054:0196b07": "成偈曰。崇天門外鼓騰騰。驀劄虗空就地崩。拾得紅",
    "X82n1571_054:0196b08": "爐一點雪。却是黃河六月冰。後歸徑山。端為助喜。處",
    "X82n1571_054:0196b09": "以第二座。參叩者。多令就師決擇。未幾。行宣政院稔",
    "X82n1571_054:0196b10": "師名。命出世海鹽福臻。天曆戊辰。遷州之天寧。至元",
    "X82n1571_054:0196b11": "乙亥。遷杭報國　開堂日。僧問。天垂寶葢。地湧金蓮。",
    "X82n1571_054:0196b12": "一句無私。如何祝贊。師曰。吾甞於此切。曰常將日月",
    "X82n1571_054:0196b13": "為天眼。指出須彌作壽山。師曰。三千年黃河一度清。",
    "X82n1571_054:0196b14": "曰我本無心有所希求。今此法王大寶自然而至。且",
    "X82n1571_054:0196b15": "如何是法王大寶。師曰。有眼者見。有耳者聞。曰莫祇",
    "X82n1571_054:0196b16": "者便是麼。師曰。擊碎髑髏。拽脫鼻孔。曰如何受用。師",
    "X82n1571_054:0196b17": "曰。直待雨淋頭。僧禮拜　問不愁念起。惟恐覺遲。如",
    "X82n1571_054:0196b18": "何是覺。師曰。牛角馬角。曰如何是念。師曰。四五二十",
    "X82n1571_054:0196b19": "也不識　問一大藏教是箇切脚。未審切箇什麼字。",
    "X82n1571_054:0196b20": "師曰。切箇不字。曰只如不字。又切箇什麼字。師曰。莫",
    "X82n1571_054:0196b21": "錯舉似人。曰謝師指示。師曰。石羊頭子向東看　問",
    "X82n1571_054:0196b22": "佛祖因緣即不問。君臣慶會事如何。師曰。瑞草生嘉",
    "X82n1571_054:0196b23": "運。靈花結早春。曰如何是君。師曰。莫觸龍顏。曰如何",
    "X82n1571_054:0196b24": "是臣。師曰。量材補職。曰如何是臣向君。師曰。赤心片",
    "X82n1571_054:0196c01": "片。曰如何是君視臣。師曰。如月入水。曰如何是君臣",
    "X82n1571_054:0196c02": "道合。師曰俱　問萬丈寒潭徹底冰時如何。師曰。陽",
    "X82n1571_054:0196c03": "氣發來無硬地　問晷運推移。日南長至。阿那箇是",
    "X82n1571_054:0196c04": "常住法。師曰。冬不寒臘底看。曰教學人如何履踐。師",
    "X82n1571_054:0196c05": "曰。獨木橋子　問西天以蠟人為驗。未審此間以何",
    "X82n1571_054:0196c06": "為驗。師曰。驗什麼盌。曰和尚豈無方便。師曰。鷂子過",
    "X82n1571_054:0196c07": "新羅　問一年將盡夜。萬里未歸人。還許歸去也無。",
    "X82n1571_054:0196c08": "師曰。十里長亭。五里短亭。曰與麼則不歸去也。師曰。",
    "X82n1571_054:0196c09": "直須歸去。曰作麼生是到家一句。師曰。天寒日短。兩",
    "X82n1571_054:0196c10": "人共一盌　問觀山翫水。訪道尋師。離此二途。請師",
    "X82n1571_054:0196c11": "指示。師曰。亂走作麼。曰和尚恐某甲不實。師曰。草賊",
    "X82n1571_054:0196c12": "大敗。曰漢地不收秦不管。夜來明月上高峰。師曰。引",
    "X82n1571_054:0196c13": "著。曰四月十五日結。為什麼人結。師曰。癩馬繫枯樁。",
    "X82n1571_054:0196c14": "曰七月十五日解。又為什麼人解。師曰。達磨來也。曰",
    "X82n1571_054:0196c15": "還有不在裏許者麼。師曰。漫天網子百千重。曰本來",
    "X82n1571_054:0196c16": "無罣礙。隨處任方圓。師曰。放過一著　問日從東上。",
    "X82n1571_054:0196c17": "月向西沒。作麼生是不遷義。師曰。柳絮隨風自西自",
    "X82n1571_054:0196c18": "東。曰年年是好年。日日是好日。師曰。瞎老婆吹火",
    "X82n1571_054:0196c19": "　問護明大士。未降王宮。釋迦老子。在什麼處。師曰。眨",
    "X82n1571_054:0196c20": "上眉毛。曰謝師答話。師曰。恰值拄杖不在　問盡大",
    "X82n1571_054:0196c21": "地是箇佛身。向什麼處安居禁足。師曰。錦上鋪花又",
    "X82n1571_054:0196c22": "一重。曰竹密不妨流水過。山高豈礙白雲飛。師曰。隨",
    "X82n1571_054:0196c23": "語生解　問如何是先照後用。師曰。劈開華嶽連天",
    "X82n1571_054:0196c24": "色。放出黃河到海聲。曰如何是先用後照。師曰。劒為",
    "X82n1571_054:0197a01": "不平離寶匣。藥因救病出金瓶。曰如何是照用同時。",
    "X82n1571_054:0197a02": "師曰。定光金地遙招手。智者江陵暗點頭。曰如何是",
    "X82n1571_054:0197a03": "照用不同時。師曰。三月懶遊花下路。一家愁閉雨中",
    "X82n1571_054:0197a04": "門。僧禮拜。師曰。更問一轉豈不好　問大悲菩薩。用",
    "X82n1571_054:0197a05": "許多手眼作什麼。師曰。春風不裹頭　問如何是在",
    "X82n1571_054:0197a06": "窟師子。師曰。頭頂天。曰如何是出窟師子。師曰。脚踏",
    "X82n1571_054:0197a07": "地。曰如何是哮吼師子。師曰。還聞麼。曰即今聞也作",
    "X82n1571_054:0197a08": "麼生。師曰。伏惟尚饗　師一日出門迎接次。僧問。開",
    "X82n1571_054:0197a09": "門待知識。如識不來過。不來過者。是什麼知識。師便",
    "X82n1571_054:0197a10": "不審。曰和尚見箇什麼。師曰。好心不得好報　修佛",
    "X82n1571_054:0197a11": "殿次。師問掌事僧。者殿是什麼年中葢造。僧摑露柱",
    "X82n1571_054:0197a12": "曰。何不抵對和尚。師曰。克繇尀耐。倒來者裏捋虎鬚。",
    "X82n1571_054:0197a13": "三十棒一棒也不恕。曰容某甲申說。便禮拜。師曰。且",
    "X82n1571_054:0197a14": "放過一著　師芟草次。僧問。有根草任和尚芟。無根",
    "X82n1571_054:0197a15": "草作麼生芟。師鋤地一下。僧便放身倒。師曰。諸方火",
    "X82n1571_054:0197a16": "葬。我者裏活埋。僧起走。師呵呵大笑　師在鳳山。一",
    "X82n1571_054:0197a17": "日入省次。高右丞問。禪分五派。教列三乘。教則不問。",
    "X82n1571_054:0197a18": "如何是禪。師曰。正值歲朝公讌。丞曰。達磨西來。不立",
    "X82n1571_054:0197a19": "文字。直指人心。見性成佛。佛在什麼處。師曰。管絃雜",
    "X82n1571_054:0197a20": "遝朱紫熒煌。丞曰。莫便是和尚見處麼。師曰不敢。丞",
    "X82n1571_054:0197a21": "曰。容在別日說話。師諾諾　一日座主參。師問。講甚",
    "X82n1571_054:0197a22": "麼經。曰法華。師曰。經中道。是真精進是名真法供養",
    "X82n1571_054:0197a23": "如來。是否。曰是。師曰。供養即不無。如何是真法。曰具",
    "X82n1571_054:0197a24": "在藥王品。師曰。將謂是金毛師子。元來是野犴眷屬。",
    "X82n1571_054:0197b01": "主却問。如何是真法。師曰。汝豈不從天台來。曰是。師",
    "X82n1571_054:0197b02": "曰。天台山。高一萬八千丈。頂上著得幾人。主無語。師",
    "X82n1571_054:0197b03": "曰。喫茶去　師一日入園。問園頭。瓜熟也未。頭曰。熟",
    "X82n1571_054:0197b04": "來久矣。師曰。甜瓜摘一顆來。頭取瓜呈曰。大刀三十",
    "X82n1571_054:0197b05": "刀。師曰。飽叢林　上堂。未離兜率。已降皇宮。未出母",
    "X82n1571_054:0197b06": "胎。度人已畢。三世諸佛。歷代祖師。天下老和尚。說心",
    "X82n1571_054:0197b07": "說性。舉古舉今。總是無風匝匝之波。實情好與二十",
    "X82n1571_054:0197b08": "拄杖。新福臻。今日不是盡法無民。打頭不遇作家。到",
    "X82n1571_054:0197b09": "底翻成骨董。若相委悉。拈却炙脂帽子。脫却鶻臭布",
    "X82n1571_054:0197b10": "衫。其或未然。明朝後日。大有事在　上堂。巖頭道。須",
    "X82n1571_054:0197b11": "是一一從自己胸中流出。與我葢天葢地去。恁麼道。",
    "X82n1571_054:0197b12": "被他掘窖深埋了也。茫茫宇宙人無數。那箇男兒是",
    "X82n1571_054:0197b13": "丈夫。男兒丈夫。相去多少。待你出窖來。却向你道",
    "X82n1571_054:0197b14": "　上堂。彌勒真彌勒。分身千百億。時時示時人。時人自",
    "X82n1571_054:0197b15": "不識。拈拄杖曰。衝開碧落松千尺。截斷紅塵水一谿",
    "X82n1571_054:0197b16": "　上堂。米裏有蟲。麥裏有麵。廚庫僧堂。山門佛殿。盞",
    "X82n1571_054:0197b17": "子撲落地。楪子成七片　上堂。若論生佛未具以前。",
    "X82n1571_054:0197b18": "一段大事。只在諸人脚跟下。動便踏著。只是不知起",
    "X82n1571_054:0197b19": "處。你道從甚麼處起。掀翻四大海。踢倒五須彌。正覓",
    "X82n1571_054:0197b20": "起處不得。豈不見東山演祖道。山僧昨日入城。見一",
    "X82n1571_054:0197b21": "棚傀儡。不免近前看。或見端嚴奇特。或見醜陋不堪",
    "X82n1571_054:0197b22": "動轉行坐。青黃赤白。一一見了。仔細看來。元來青布",
    "X82n1571_054:0197b23": "幕裏有人。山僧忍俊不禁。乃問。長史高姓。他道。老和",
    "X82n1571_054:0197b24": "尚看便了。問什麼姓。師曰。誰家別舘池塘裏。一對鴛",
    "X82n1571_054:0197c01": "鴦畵不成　上堂。眉毛雖長不礙眼。鼻孔雖高不礙",
    "X82n1571_054:0197c02": "面。諸佛雖悟無二心。眾生雖迷無二見。見不見。倒騎",
    "X82n1571_054:0197c03": "牛兮入佛殿　上堂。兔角不用無。牛角不用有。兩兩",
    "X82n1571_054:0197c04": "不成雙。三三亦非九。夜來空手把鋤頭。天明面南看",
    "X82n1571_054:0197c05": "北斗　上堂。大樹大皮裹。小樹小皮纏。若不同床睡。",
    "X82n1571_054:0197c06": "焉知被底穿　上堂。驢事未去。馬事到來。猫兒上露",
    "X82n1571_054:0197c07": "柱。鐵鋸舞三臺。大唐天子呵呵笑。移取眉毛眼上裁",
    "X82n1571_054:0197c08": "　上堂。舉祖師道。在胎名身。處世名人。在眼曰見。在",
    "X82n1571_054:0197c09": "耳曰聞。在鼻齅香。在舌談論。在手執捉。在足運奔。徧",
    "X82n1571_054:0197c10": "現俱該法界。收攝在一微塵。識者知是佛性。不識喚",
    "X82n1571_054:0197c11": "作精魂。師曰。書頭教孃勤作息。書尾教孃莫瞌睡。還",
    "X82n1571_054:0197c12": "識孃面[此/朿]麼。玉容寂寞淚闌干。梨花一枝春帶雨。喝",
    "X82n1571_054:0197c13": "一喝　上堂。一道圓光阿誰家無分。猫兒若無分。為",
    "X82n1571_054:0197c14": "甚麼捉老鼠。若有分。為甚麼做猫兒。千年田八百主",
    "X82n1571_054:0197c15": "　浴佛上堂。清淨法身。簸土揚塵。圓滿報身。倚富欺",
    "X82n1571_054:0197c16": "貧。千百億化身。弄假像真。三身中。浴那一身。謝三孃",
    "X82n1571_054:0197c17": "秤銀　上堂。頭上是天。脚下是地。青山是青山。白雲",
    "X82n1571_054:0197c18": "是白雲。你會也。有馬騎馬。無馬步行。你若不會。夜行",
    "X82n1571_054:0197c19": "莫踏白。不是水。便是石　上堂。無手人行拳。無舌人",
    "X82n1571_054:0197c20": "解語。忽若無手人打無舌人。無舌人連忙道箇不必。",
    "X82n1571_054:0197c21": "復曰。只箇不必。天下衲僧跳不出　上堂。箇箇抱荊",
    "X82n1571_054:0197c22": "山之璧。人人懷滄海之珠。幹旋佛祖樞機。提掇衲僧",
    "X82n1571_054:0197c23": "巴鼻。盡謂頂門眼正。咸言肘後符靈。殊不知靈龜負",
    "X82n1571_054:0197c24": "圖。自取喪身之兆。出格一句作麼生。朝霞不出市。暮",
    "X82n1571_054:0198a01": "霞行千里　上堂。黃檗手中棒。剜肉作瘡。大愚肋下",
    "X82n1571_054:0198a02": "拳喫鹽救渴。速則易改。久則難追。選佛若無如是眼。",
    "X82n1571_054:0198a03": "假曉千載亦奚為。喝一喝　上堂。拈却盋盂匙箸。喫",
    "X82n1571_054:0198a04": "飯不得。屏却咽喉唇吻。出氣不得。色身安。法身不可",
    "X82n1571_054:0198a05": "不安。法身色身。是一是二。華須連夜發。莫待曉風吹",
    "X82n1571_054:0198a06": "　上堂。俱胝豎一箇指頭。雪峰輥三箇木毬。石鞏張",
    "X82n1571_054:0198a07": "弓架箭。華亭短棹孤舟。鳳山無法可說。不妨坐斷。杭",
    "X82n1571_054:0198a08": "州就中却有箇好處。好在什麼處。四五百條花柳巷。",
    "X82n1571_054:0198a09": "二三千所管絃樓　上堂。大事未明。如喪考妣。大事",
    "X82n1571_054:0198a10": "已明。如喪考妣。你道。有成褫。無成褫。常因送客處。憶",
    "X82n1571_054:0198a11": "得別家時　上堂。聞聲悟道。塞却你耳根。見色明心。",
    "X82n1571_054:0198a12": "換却你眼睛。蒲團上端坐。鍼眼裏穿線。西風一陣來。",
    "X82n1571_054:0198a13": "落葉兩三片　師自順帝至正甲申。遷禾之本覺。丁",
    "X82n1571_054:0198a14": "亥。帝師錫號佛日普照慧辨禪師。適符昔日神僧之",
    "X82n1571_054:0198a15": "言。會光孝虗席。眾復勉師就焉。尋退歸天寧　上堂。",
    "X82n1571_054:0198a16": "一毫吞却山河大地則易。山河大地吞却一毫則難。",
    "X82n1571_054:0198a17": "也不難。也不易。鋪箇破席日裏睡。料想上方兜率宮。",
    "X82n1571_054:0198a18": "也無如此日炙背　築西齋。為終老計。自號西齋老",
    "X82n1571_054:0198a19": "人。明太祖洪武戊申秋九月。詔江南大浮屠十餘人。",
    "X82n1571_054:0198a20": "于蔣山建大法會。命師陞座說法。上大悅。己酉春。復",
    "X82n1571_054:0198a21": "召師說法。賜齋文樓下親承顧問。暨行。出內府白金",
    "X82n1571_054:0198a22": "以賜。庚戌秋。上以鬼神情狀。幽微難測。意遺經當有",
    "X82n1571_054:0198a23": "明文。召僧中博通三藏者。問焉。於是。師與夢堂噩行",
    "X82n1571_054:0198a24": "中仁等。應詔至京。館於大天界寺。上命禮部勞問。又",
    "X82n1571_054:0198b01": "命膳部頒賜薪米。旋命以所問條晣入告。師援據經",
    "X82n1571_054:0198b02": "論。成書將進。忽示微疾。越四日。沐浴更衣。索筆書偈",
    "X82n1571_054:0198b03": "曰。真性圓明。本無生滅。木馬夜鳴。西方日出。書畢謂",
    "X82n1571_054:0198b04": "夢堂曰。我去矣。堂曰。何處去。師曰。西方去。堂曰。西方",
    "X82n1571_054:0198b05": "有佛東方無佛耶。師乃震聲一喝而逝。時辛亥七月",
    "X82n1571_054:0198b06": "二十六日也。上聞。嗟悼久之。時禁火葬。以師故特從",
    "X82n1571_054:0198b07": "闍維例。火餘齒舌數珠不壞。舍利五色。紛綴遺骼。弟",
    "X82n1571_054:0198b08": "子文晟。奉骼及諸不壞者。歸西齋塔焉。師世壽七十",
    "X82n1571_054:0198b09": "五。僧臘六十三。行中仁公。狀其行。文憲宋公濂。為之",
    "X82n1571_054:0198b10": "銘。所著有六會語。淨土詩。慈氏上生偈。北游集。鳳山",
    "X82n1571_054:0198b11": "集。西齋集。和三聖詩。永明山居詩。陶潛詩。林逋詩。總",
    "X82n1571_054:0198b12": "若干卷。並行于世。",
    "X82n1571_054:0198b14": "五燈全書卷第五十四"
}