{
    "T07n0220_574:0963c23": "大般若波羅蜜多經第七會曼殊",
    "T07n0220_574:0963c24": "室利分序",
    "T07n0220_574:0963c26": "西明寺沙門玄則撰",
    "T07n0220_574:0963c27": "聞夫即相無覩，挺真如之壯觀；即慮無知，成",
    "T07n0220_574:0963c28": "種智之默識。但二塵且落，時逐見以輕濃；五",
    "T07n0220_574:0963c29": "翳將披，復因疑而聚散。是以驟明空道，給孤",
    "T07n0220_574:0964a01": "總旋憩之場；歷選時徒，妙吉昇對揚之重。忽",
    "T07n0220_574:0964a02": "無覲以瞻仰，俄不聆以飡悟，既泯修而造修，",
    "T07n0220_574:0964a03": "亦絕學而趍學。狀其區別，則菩提萬流；斷其",
    "T07n0220_574:0964a04": "混茫，則涅槃一相。一相則不見生死，萬流則",
    "T07n0220_574:0964a05": "無非佛法，不壞假名之繁總，而開實相之泬",
    "T07n0220_574:0964a06": "寥。正明如來法無，況菩薩法；菩薩法無，況二",
    "T07n0220_574:0964a07": "乘法；二乘法無，況凡夫法。法尚不有，何有菩",
    "T07n0220_574:0964a08": "提？尚無菩提，云何可趣？尚無可趣，何有證",
    "T07n0220_574:0964a09": "得？尚無證得，何有證者？是故有之斯殊、無之",
    "T07n0220_574:0964a10": "斯貫，洞之斯遠、沮之斯局。豁爾夷蕩而無懈，",
    "T07n0220_574:0964a11": "熾然翹勵而不精，惱祲與慈渰分華，劍林將",
    "T07n0220_574:0964a12": "玉毫比色，皆其所也。何以易諸？觀其假言路",
    "T07n0220_574:0964a13": "以便便、仰真宗而止止，奕奕珠轉、泠泠玉",
    "T07n0220_574:0964a14": "振，起予聖旨，莫尚於茲！晞體法王，不亦宜",
    "T07n0220_574:0964a15": "矣！然則探其義也，發祕藏之玄扃；味其談",
    "T07n0220_574:0964a16": "也，苞密語之殊轍。詞宛而旨密，即舊《文",
    "T07n0220_574:0964a17": "殊般若》矣。雖雙軸成部，而警策備彰，庶七眾",
    "T07n0220_574:0964a18": "所歸，較然無遠。",
    "T07n0220_574:0964a21": "大般若波羅蜜多經卷第五百七",
    "T07n0220_574:0964a22": "十四",
    "T07n0220_574:0964a24": "三藏法師玄奘奉　詔譯",
    "T07n0220_574:0964a25": "第七曼殊室利分之一",
    "T07n0220_574:0964a26": "如是我聞：一時，薄伽梵在室羅筏住誓多林",
    "T07n0220_574:0964a27": "給孤獨園，與大苾芻眾百千人俱，皆阿羅漢，",
    "T07n0220_574:0964a28": "唯阿難陀猶居學地，舍利子等而為上首。復",
    "T07n0220_574:0964a29": "與菩薩摩訶薩眾十千人俱，皆不退轉功德",
    "T07n0220_574:0964b01": "甲冑而自莊嚴，慈氏菩薩、妙吉祥菩薩、無礙",
    "T07n0220_574:0964b02": "辯菩薩、不捨善軛菩薩而為上首。曼殊室利",
    "T07n0220_574:0964b03": "童子菩薩明相現時出自住處，詣如來所，在",
    "T07n0220_574:0964b04": "外而立。具壽舍利子、大迦多衍那、大迦葉波、",
    "T07n0220_574:0964b05": "大採菽氏、滿慈子、執大藏，如是一切大聲聞",
    "T07n0220_574:0964b06": "僧，亦於此時各從住處，詣如來所，在外而立。",
    "T07n0220_574:0964b07": "爾時，世尊知諸大眾皆來集已，從住處出，敷",
    "T07n0220_574:0964b08": "如常座結跏趺坐，告舍利子：「汝今何故於晨",
    "T07n0220_574:0964b09": "朝時在門外立？」時，舍利子白言：「世尊！曼殊室",
    "T07n0220_574:0964b10": "利童子菩薩先來住此，我等後來。」",
    "T07n0220_574:0964b11": "爾時，世尊知而故問曼殊室利言：「善男子！汝",
    "T07n0220_574:0964b12": "實先來至此住處，為欲觀禮親近佛耶？」曼殊",
    "T07n0220_574:0964b13": "室利前白佛言：「如是！世尊！如是！善逝！何以故？",
    "T07n0220_574:0964b14": "我於如來觀禮親近甞無厭足，為欲利樂諸",
    "T07n0220_574:0964b15": "有情故實先來此。世尊！我今來至此處親近",
    "T07n0220_574:0964b16": "禮敬觀如來者，專為利樂一切有情，非為證",
    "T07n0220_574:0964b17": "得佛菩提故，非為樂觀如來身故，非為擾動",
    "T07n0220_574:0964b18": "真法界故，非為分別諸法性故，亦不為餘種",
    "T07n0220_574:0964b19": "種事故。我觀如來即真如相無動無作、無所",
    "T07n0220_574:0964b20": "分別無異分別、非即方處非離方處、非有非",
    "T07n0220_574:0964b21": "無、非常非斷、非即三世非離三世、無生無滅、",
    "T07n0220_574:0964b22": "無去無來、無染不染、無二不二，心言路絕。若",
    "T07n0220_574:0964b23": "以此等真如之相觀於如來，名真見佛，亦名",
    "T07n0220_574:0964b24": "禮敬親近如來，實於有情能為利樂。」佛告",
    "T07n0220_574:0964b25": "曼殊室利童子：「汝作是觀為何所見？」曼殊室",
    "T07n0220_574:0964b26": "利白言：「世尊！我作是觀都無所見，於諸法相",
    "T07n0220_574:0964b27": "亦無所取。」佛言：「善哉！善哉！童子！汝能如是觀",
    "T07n0220_574:0964b28": "於如來，於一切法心無所取亦無不取，非集",
    "T07n0220_574:0964b29": "非散。」時，舍利子謂曼殊室利言：「仁能如是親",
    "T07n0220_574:0964c01": "近禮敬觀於如來，甚為希有！雖常慈愍一切",
    "T07n0220_574:0964c02": "有情，而於有情都無所得；雖能化導一切有",
    "T07n0220_574:0964c03": "情令趣涅槃，而無所執；雖為利樂諸有情故",
    "T07n0220_574:0964c04": "擐大甲冑，而於其中不起積集、散壞方便。」時，",
    "T07n0220_574:0964c05": "曼殊室利白舍利子言：「如是！如是！如尊所說，",
    "T07n0220_574:0964c06": "我為利樂諸有情故，擐大甲冑令趣涅槃，實",
    "T07n0220_574:0964c07": "於有情及涅槃界所化、所證無得無執。又，舍",
    "T07n0220_574:0964c08": "利子！非我實欲利樂有情擐大甲冑。所以者",
    "T07n0220_574:0964c09": "何？諸有情界無增無減。假使於此一佛土中，",
    "T07n0220_574:0964c10": "有如殑伽沙數諸佛，一一皆住爾所大劫，晝",
    "T07n0220_574:0964c11": "夜常說爾所法門，一一法門各能度脫爾所",
    "T07n0220_574:0964c12": "佛土諸有情類，悉皆令入無餘涅槃。如此佛",
    "T07n0220_574:0964c13": "土有如是事，餘十方面各如殑伽沙等世界",
    "T07n0220_574:0964c14": "亦復如是。雖有爾所諸佛世尊，經爾所時說",
    "T07n0220_574:0964c15": "爾所法，度脫爾所諸有情類，皆令證入無餘",
    "T07n0220_574:0964c16": "涅槃，而有情界亦無增減。何以故？以諸有情",
    "T07n0220_574:0964c17": "自性離故、無邊際故不可增減。」舍利子言：「曼",
    "T07n0220_574:0964c18": "殊室利！若諸有情自性離故、無邊際故無增",
    "T07n0220_574:0964c19": "減者，何緣菩薩求大菩提欲為有情常說妙",
    "T07n0220_574:0964c20": "法？」曼殊室利言：「舍利子！我說有情都不可得，",
    "T07n0220_574:0964c21": "何有菩薩求大菩提欲為有情常說妙法？何",
    "T07n0220_574:0964c22": "以故？舍利子！諸法畢竟不可得故。」",
    "T07n0220_574:0964c23": "佛告曼殊室利童子：「若諸有情都不可得，云",
    "T07n0220_574:0964c24": "何施設諸有情界？」曼殊室利白言：「世尊！有情",
    "T07n0220_574:0964c25": "界者但假施設。」「曼殊室利！設有問汝：有情界",
    "T07n0220_574:0964c26": "者為有幾何？汝得彼問當云何答？」「世尊！我當",
    "T07n0220_574:0964c27": "作如是答：如佛法數，彼界亦爾。」「曼殊室利！設",
    "T07n0220_574:0964c28": "復問汝：有情界者其量云何？汝得彼問復云",
    "T07n0220_574:0964c29": "何答？」「世尊！我當作如是答：有情界量如諸佛",
    "T07n0220_574:0965a01": "境。」「曼殊室利！設有問言：諸有情界為何所屬？",
    "T07n0220_574:0965a02": "汝得彼問復云何答？」「世尊！我當作如是答：彼",
    "T07n0220_574:0965a03": "界所屬如佛難思。」「曼殊室利！設有問言：有情",
    "T07n0220_574:0965a04": "界者為何所住？汝得彼問復云何答？」「世尊！我",
    "T07n0220_574:0965a05": "當作如是答：若離染際所應住法，即有情界",
    "T07n0220_574:0965a06": "所應住法。」「曼殊室利！汝修般若波羅蜜多為",
    "T07n0220_574:0965a07": "何所住？」「世尊！我修甚深般若波羅蜜多都無",
    "T07n0220_574:0965a08": "所住。」「曼殊室利！無所住者云何能修甚深般",
    "T07n0220_574:0965a09": "若波羅蜜多？」「世尊！我由無所住故能修般若",
    "T07n0220_574:0965a10": "波羅蜜多。」「曼殊室利！汝修般若波羅蜜多，於",
    "T07n0220_574:0965a11": "善、於惡何增何減？」「世尊！我修甚深般若波羅",
    "T07n0220_574:0965a12": "蜜多，於善、於惡無增無減。世尊！我修甚深般",
    "T07n0220_574:0965a13": "若波羅蜜多，於一切法亦無增減。世尊！般若",
    "T07n0220_574:0965a14": "波羅蜜多出現世間，不為增減一切法故。世",
    "T07n0220_574:0965a15": "尊！修學甚深般若波羅蜜多，不為棄捨異生",
    "T07n0220_574:0965a16": "等法，不為攝受一切佛法。所以者何？甚深般",
    "T07n0220_574:0965a17": "若波羅蜜多不為捨法、得法故起。世尊！修學",
    "T07n0220_574:0965a18": "甚深般若波羅蜜多，不為厭離生死過失，不",
    "T07n0220_574:0965a19": "為欣樂涅槃功德。所以者何？修此法者不見",
    "T07n0220_574:0965a20": "生死，況有厭離！不見涅槃，況有欣樂！世尊！修",
    "T07n0220_574:0965a21": "學甚深般若波羅蜜多，不見諸法有劣有勝、",
    "T07n0220_574:0965a22": "有失有得、可捨可取。世尊！修學甚深般若波",
    "T07n0220_574:0965a23": "羅蜜多，不得諸法可增可減。所以者何？非真",
    "T07n0220_574:0965a24": "法界有增有減。世尊！若能如是修者，名真修",
    "T07n0220_574:0965a25": "學甚深般若波羅蜜多。「復次，世尊！若修般若",
    "T07n0220_574:0965a26": "波羅蜜多，於一切法不增不減，名真修學甚",
    "T07n0220_574:0965a27": "深般若波羅蜜多；若修般若波羅蜜多，於一",
    "T07n0220_574:0965a28": "切法不生不滅，名真修學甚深般若波羅蜜",
    "T07n0220_574:0965a29": "多；若修般若波羅蜜多，於一切法不見增減，",
    "T07n0220_574:0965b01": "名真修學甚深般若波羅蜜多；若修般若波",
    "T07n0220_574:0965b02": "羅蜜多，於一切法不見生滅，名真修學甚深",
    "T07n0220_574:0965b03": "般若波羅蜜多。「復次，世尊！若修般若波羅蜜",
    "T07n0220_574:0965b04": "多，於一切法無所思惟，若多若少俱無希願，",
    "T07n0220_574:0965b05": "能、所希願及希願者皆不取著，名真修學甚",
    "T07n0220_574:0965b06": "深般若波羅蜜多；若修般若波羅蜜多，不見",
    "T07n0220_574:0965b07": "諸法有好有醜、有高有下，名真修學甚深般",
    "T07n0220_574:0965b08": "若波羅蜜多。「復次，世尊！善男子等若修般若",
    "T07n0220_574:0965b09": "波羅蜜多，於諸法中不得勝劣，謂都不見此",
    "T07n0220_574:0965b10": "勝此劣，是真般若波羅蜜多。所以者何？真如、",
    "T07n0220_574:0965b11": "法界、法性、實際無勝無劣。若如是修，名真修",
    "T07n0220_574:0965b12": "學甚深般若波羅蜜多。」",
    "T07n0220_574:0965b13": "佛告曼殊室利童子：「諸佛妙法豈亦不勝？」曼",
    "T07n0220_574:0965b14": "殊室利白言：「世尊！諸佛妙法不可取故，亦不",
    "T07n0220_574:0965b15": "可言是勝是劣，如來豈不證諸法空？」世尊答",
    "T07n0220_574:0965b16": "言：「如是！童子！」曼殊室利復白佛言：「諸法空中",
    "T07n0220_574:0965b17": "何有勝劣？」世尊讚曰：「善哉！善哉！如是！如是！",
    "T07n0220_574:0965b18": "如汝所說。曼殊室利！佛法豈不是無上耶？」「如",
    "T07n0220_574:0965b19": "是！世尊！一切佛法雖實無上，而於其中無法",
    "T07n0220_574:0965b20": "可得，故不可說佛法無上。「復次，世尊！善男子",
    "T07n0220_574:0965b21": "等若修般若波羅蜜多，不欲住持一切佛",
    "T07n0220_574:0965b22": "法，不欲調伏異生法等；甚深般若波羅蜜多，",
    "T07n0220_574:0965b23": "於諸佛法、異生法等，不欲增長及調伏故，於",
    "T07n0220_574:0965b24": "一切法無分別故。若如是修，名真修學甚深",
    "T07n0220_574:0965b25": "般若波羅蜜多。「復次，世尊！善男子等若修般",
    "T07n0220_574:0965b26": "若波羅蜜多，不見諸法有可思惟、可分別者。」",
    "T07n0220_574:0965b27": "「曼殊室利！汝於佛法豈不思惟？」「不也！世尊！我",
    "T07n0220_574:0965b28": "若見有真實佛法應可思惟，然我不見。「世尊！",
    "T07n0220_574:0965b29": "般若波羅蜜多不為分別諸法故起，謂不分",
    "T07n0220_574:0965c01": "別是異生法、是聲聞法、是獨覺法、是菩薩法、",
    "T07n0220_574:0965c02": "是如來法。善男子等精勤修學甚深般若波",
    "T07n0220_574:0965c03": "羅蜜多，於諸法中都無所得亦無所說，謂不",
    "T07n0220_574:0965c04": "說有異生法性，亦不說有聲聞乃至如來法",
    "T07n0220_574:0965c05": "性。所以者何？此諸法性皆畢竟空、不可見故。",
    "T07n0220_574:0965c06": "若如是修，名真修學甚深般若波羅蜜多。「復",
    "T07n0220_574:0965c07": "次，世尊！善男子等勤修般若波羅蜜多，不作",
    "T07n0220_574:0965c08": "是念：『此是欲界，此是色界，此無色界，此是滅",
    "T07n0220_574:0965c09": "界。』所以者何？甚深般若波羅蜜多不見有法",
    "T07n0220_574:0965c10": "是可滅者。若如是修，名真修學甚深般若波",
    "T07n0220_574:0965c11": "羅蜜多。「復次，世尊！若修般若波羅蜜多，於一",
    "T07n0220_574:0965c12": "切法不作恩怨。何以故？甚深般若波羅蜜多",
    "T07n0220_574:0965c13": "不為住持一切佛法，不為棄捨異生等法。所",
    "T07n0220_574:0965c14": "以者何？善男子等勤修般若波羅蜜多，於佛",
    "T07n0220_574:0965c15": "法中不欲證得、不欲滅壞異生等法，達一切",
    "T07n0220_574:0965c16": "法性平等故。若如是修，名真修學甚深般若",
    "T07n0220_574:0965c17": "波羅蜜多。」爾時，世尊即便讚曰：「曼殊室利！善",
    "T07n0220_574:0965c18": "哉！善哉！汝今乃能說甚深法，與諸菩薩摩訶",
    "T07n0220_574:0965c19": "薩眾作真法印，亦與聲聞及獨覺等增上慢",
    "T07n0220_574:0965c20": "者作大法印，令如實知先所通達非真究竟。",
    "T07n0220_574:0965c21": "曼殊室利！若善男子、善女人等聞是深法，心",
    "T07n0220_574:0965c22": "不沈沒亦不驚怖，當知是人非於一佛乃至",
    "T07n0220_574:0965c23": "千佛種諸善根，定於無量無邊佛所種諸善",
    "T07n0220_574:0965c24": "根，乃能聞是甚深般若波羅蜜多，心不沈沒",
    "T07n0220_574:0965c25": "亦不驚怖。」爾時，曼殊室利童子合掌恭敬，復",
    "T07n0220_574:0965c26": "白佛言：「我欲更說甚深般若波羅蜜多，唯願",
    "T07n0220_574:0965c27": "開許！」佛告曼殊室利童子：「汝欲說者，隨汝意",
    "T07n0220_574:0965c28": "說。」曼殊室利便白佛言：「世尊！若修甚深般若",
    "T07n0220_574:0965c29": "波羅蜜多，於法不得是可住者，亦復不得是",
    "T07n0220_574:0966a01": "不可住，當知如是甚深般若波羅蜜多不緣",
    "T07n0220_574:0966a02": "法住。何以故？以一切法無所緣故。世尊！若",
    "T07n0220_574:0966a03": "能如是修者，名真修學甚深般若波羅蜜多，",
    "T07n0220_574:0966a04": "於一切法不取相故。「復次，世尊！應觀如是甚",
    "T07n0220_574:0966a05": "深般若波羅蜜多，不現前觀諸法性相，謂於",
    "T07n0220_574:0966a06": "佛法尚不現觀，況菩薩法！於菩薩法尚不現",
    "T07n0220_574:0966a07": "觀，況獨覺法！於獨覺法尚不現觀，況聲聞法！",
    "T07n0220_574:0966a08": "於聲聞法尚不現觀，況異生法！何以故？以一",
    "T07n0220_574:0966a09": "切法性相離故。「復次，世尊！依修如是甚深般",
    "T07n0220_574:0966a10": "若波羅蜜多，於諸法中無所分別，謂不分別",
    "T07n0220_574:0966a11": "是可思議、不可思議法性差別，當知菩薩摩",
    "T07n0220_574:0966a12": "訶薩眾修行般若波羅蜜多，於諸法中都無",
    "T07n0220_574:0966a13": "分別。「復次，世尊！依修如是甚深般若波羅蜜",
    "T07n0220_574:0966a14": "多，一切法中都不見有此是佛法、此非佛法，",
    "T07n0220_574:0966a15": "此可思議、此不可思議，以一切法無差別性",
    "T07n0220_574:0966a16": "故。若諸有情能修如是甚深般若波羅蜜多，",
    "T07n0220_574:0966a17": "觀一切法皆是佛法，順菩提故；觀一切法皆",
    "T07n0220_574:0966a18": "不思議，畢竟空故，是諸有情已曾親近、供養",
    "T07n0220_574:0966a19": "恭敬多百千佛種諸善根，乃能如是修行般",
    "T07n0220_574:0966a20": "若波羅蜜多。「復次，世尊！若善男子、善女人等，",
    "T07n0220_574:0966a21": "聞說如是甚深般若波羅蜜多，心不沈沒亦",
    "T07n0220_574:0966a22": "不驚怖，當知過去已曾親近、供養恭敬多百",
    "T07n0220_574:0966a23": "千佛種諸善根乃能如是。「復次，世尊！應觀如",
    "T07n0220_574:0966a24": "是甚深般若波羅蜜多，若能勤修，則於諸法",
    "T07n0220_574:0966a25": "不見雜染不見清淨；雖無所見，而能勤修甚",
    "T07n0220_574:0966a26": "深般若波羅蜜多，於一切時心無厭倦。「復次，",
    "T07n0220_574:0966a27": "世尊！若修如是甚深般若波羅蜜多，於諸異",
    "T07n0220_574:0966a28": "生、聲聞、獨覺、菩薩、佛法無差別想，了此等法",
    "T07n0220_574:0966a29": "畢竟空故。若能如是，名真修學甚深般若波",
    "T07n0220_574:0966b01": "羅蜜多。」",
    "T07n0220_574:0966b02": "佛告曼殊室利童子：「汝已親近、供養幾佛？」曼",
    "T07n0220_574:0966b03": "殊室利白言：「世尊！我已親近、供養佛數量同",
    "T07n0220_574:0966b04": "幻士心、心所法，以一切法皆如幻故。」「曼殊室",
    "T07n0220_574:0966b05": "利！汝於佛法豈不趣求？」「世尊！我今不見有法",
    "T07n0220_574:0966b06": "非佛法者，何所趣求？」「曼殊室利！汝於佛法已",
    "T07n0220_574:0966b07": "成就耶？」「世尊！我今都不見法可名佛法，何所",
    "T07n0220_574:0966b08": "成就？」「曼殊室利！汝豈不得無著性耶？」「世尊！我",
    "T07n0220_574:0966b09": "今即無著性，豈無著性復得無著？」「曼殊室利！",
    "T07n0220_574:0966b10": "汝不當坐菩提座耶？」「世尊！諸佛於菩提座尚",
    "T07n0220_574:0966b11": "無坐義，況我能坐！何以故？以一切法皆用實",
    "T07n0220_574:0966b12": "際為定量故，於實際中坐及坐者俱不可得。」",
    "T07n0220_574:0966b13": "「曼殊室利！言實際者，是何增語？」「世尊！實際當",
    "T07n0220_574:0966b14": "知即是偽身增語。」「曼殊室利！云何偽身可名",
    "T07n0220_574:0966b15": "實際？」「世尊！實際無去無來、非真非偽，身非身",
    "T07n0220_574:0966b16": "相俱不可得，偽身亦爾，是故偽身即是實際。」",
    "T07n0220_574:0966b17": "時，舍利子便白佛言：「若諸菩薩聞說如是甚",
    "T07n0220_574:0966b18": "深般若波羅蜜多，心不沈沒亦不驚怖，是諸",
    "T07n0220_574:0966b19": "菩薩定趣菩提不復退轉。」慈氏菩薩復白佛",
    "T07n0220_574:0966b20": "言：「若諸菩薩聞說如是甚深般若波羅蜜多，",
    "T07n0220_574:0966b21": "心不沈沒亦不驚怖，是諸菩薩已近無上正",
    "T07n0220_574:0966b22": "等菩提。何以故？是諸菩薩現覺法性離一切",
    "T07n0220_574:0966b23": "分別如大菩提故。」曼殊室利亦白佛言：「若諸",
    "T07n0220_574:0966b24": "菩薩聞說如是甚深般若波羅蜜多，心不沈",
    "T07n0220_574:0966b25": "沒亦不驚怖，是諸菩薩如佛世尊堪受世間",
    "T07n0220_574:0966b26": "供養恭敬。何以故？於一切法覺實性故。」時，有",
    "T07n0220_574:0966b27": "女人名無緣慮，合掌恭敬白言：「世尊！若諸有",
    "T07n0220_574:0966b28": "情聞說如是甚深般若波羅蜜多，心不沈沒",
    "T07n0220_574:0966b29": "亦不驚怖，是諸有情於異生法、若聲聞法、若",
    "T07n0220_574:0966c01": "獨覺法、若菩薩法、若如來法皆不緣慮。所以",
    "T07n0220_574:0966c02": "者何？達一切法都無所有，能、所緣慮俱不可",
    "T07n0220_574:0966c03": "得。」爾時，佛告舍利子等：「如是！如是！如汝所說。",
    "T07n0220_574:0966c04": "若善男子、善女人等，聞說如是甚深般若波",
    "T07n0220_574:0966c05": "羅蜜多，心不沈沒亦不驚怖，是善男子、善女",
    "T07n0220_574:0966c06": "人等當知已住不退轉地，定趣菩提不復退",
    "T07n0220_574:0966c07": "轉。舍利子等！若諸有情聞說如是甚深般若",
    "T07n0220_574:0966c08": "波羅蜜多，心不沈沒亦不驚怖，歡喜、信樂、聽",
    "T07n0220_574:0966c09": "聞、受持，轉為他說心無厭倦；是諸有情能為",
    "T07n0220_574:0966c10": "一切真實廣大殊勝施主，能施一切無上財",
    "T07n0220_574:0966c11": "寶，具足布施波羅蜜多；是諸有情淨戒圓滿，",
    "T07n0220_574:0966c12": "具真淨戒、具勝淨戒，淨戒功德皆已圓滿，具",
    "T07n0220_574:0966c13": "足淨戒波羅蜜多；是諸有情安忍圓滿，具真",
    "T07n0220_574:0966c14": "安忍、具勝安忍，安忍功德皆已圓滿，具足安",
    "T07n0220_574:0966c15": "忍波羅蜜多；是諸有情精進圓滿，具真精進、",
    "T07n0220_574:0966c16": "具勝精進，精進功德皆已圓滿，具足精進波",
    "T07n0220_574:0966c17": "羅蜜多；是諸有情靜慮圓滿，具真靜慮、具勝",
    "T07n0220_574:0966c18": "靜慮，靜慮功德皆已圓滿，具足靜慮波羅蜜",
    "T07n0220_574:0966c19": "多；是諸有情般若圓滿，具真般若、具勝般若，",
    "T07n0220_574:0966c20": "般若功德皆已圓滿，具足般若波羅蜜多；是",
    "T07n0220_574:0966c21": "諸有情成就真勝慈、悲、喜、捨，亦能為他宣說、",
    "T07n0220_574:0966c22": "開示甚深般若波羅蜜多。」",
    "T07n0220_574:0966c23": "佛告曼殊室利童子：「汝觀何義，欲證無上正",
    "T07n0220_574:0966c24": "等菩提？」曼殊室利白言：「世尊！我於無上正等",
    "T07n0220_574:0966c25": "菩提尚無住心，況當欲證！我於菩提無求趣",
    "T07n0220_574:0966c26": "意。所以者何？菩提即我，我即菩提，如何求趣？」",
    "T07n0220_574:0966c27": "佛言：「善哉！善哉！童子！汝能巧說甚深義處。汝",
    "T07n0220_574:0966c28": "於先佛多植善根，久發大願，能依無得修行",
    "T07n0220_574:0966c29": "種種清淨梵行。」曼殊室利便白佛言：「若於諸",
    "T07n0220_574:0967a01": "法有所得者，可依無得修淨梵行。我都不見",
    "T07n0220_574:0967a02": "有法可得及無所得，如何可言能依無得修",
    "T07n0220_574:0967a03": "淨梵行？」",
    "T07n0220_574:0967a04": "佛告曼殊室利童子：「汝今見我聲聞德耶？」「世",
    "T07n0220_574:0967a05": "尊！我見！」佛言：「童子！汝云何見？」「世尊！今我見",
    "T07n0220_574:0967a06": "諸聲聞，非異生、非聖者，非有學、非無學，非可",
    "T07n0220_574:0967a07": "見、非不可見，非見者、非不見者，非多、非少，非",
    "T07n0220_574:0967a08": "小、非大，非已調伏、非未調伏，我如是見而無",
    "T07n0220_574:0967a09": "見想。」時，舍利子便問彼言：「於聲聞乘既如是",
    "T07n0220_574:0967a10": "見，復云何見正等覺乘？」「大德！我今不見菩薩，",
    "T07n0220_574:0967a11": "亦復不見諸菩薩法。不見菩提，亦復不見趣",
    "T07n0220_574:0967a12": "菩提法，亦不見有趣菩提行，亦不見有證菩",
    "T07n0220_574:0967a13": "提法，不見有能證菩提者。我如是見正等覺",
    "T07n0220_574:0967a14": "乘，謂於其中都無所見。」時，舍利子復問彼言：",
    "T07n0220_574:0967a15": "「汝於如來當云何見？」「大德！止！止！勿於如來大",
    "T07n0220_574:0967a16": "龍象王而興言論。」「曼殊室利！所言佛者，是何",
    "T07n0220_574:0967a17": "增語？」「今問大德：所言我者，復何增語？」舍利子",
    "T07n0220_574:0967a18": "言：「我者但有假立名字，是空增語。」「大德當知！",
    "T07n0220_574:0967a19": "佛之增語即我增語，我之與佛俱畢竟空，但",
    "T07n0220_574:0967a20": "隨世間假立名字。菩提名字亦是假立，不可",
    "T07n0220_574:0967a21": "尋此求實菩提，菩提相空不可表示。何以故？",
    "T07n0220_574:0967a22": "名字、菩提二俱空故。名字空故言說亦空，不",
    "T07n0220_574:0967a23": "可以空表示空法；菩提空故佛亦是空，故所",
    "T07n0220_574:0967a24": "言佛是空增語。「復次，大德！所言佛者，無來無",
    "T07n0220_574:0967a25": "去、無生無滅，無所證得、無所成就，無名、無相",
    "T07n0220_574:0967a26": "不可分別，無言、無說不可表示，唯微妙智自",
    "T07n0220_574:0967a27": "內證知，謂諸如來覺一切法畢竟空寂證大",
    "T07n0220_574:0967a28": "菩提，隨順世間假立名字，故稱為佛非為實",
    "T07n0220_574:0967a29": "有，若有若無不可得故。「復次，大德！如來所證",
    "T07n0220_574:0967b01": "微妙智慧說名菩提，成就菩提故名為佛；菩",
    "T07n0220_574:0967b02": "提空故佛亦是空，由此佛名是空增語。」時，舍",
    "T07n0220_574:0967b03": "利子便白佛言：「曼殊室利所說深法，非初學",
    "T07n0220_574:0967b04": "者所能了知。」爾時，曼殊室利童子即白具壽",
    "T07n0220_574:0967b05": "舍利子言：「我所說者，非唯初學不能解了，所",
    "T07n0220_574:0967b06": "作已辦阿羅漢等亦不能知，非我所說有能",
    "T07n0220_574:0967b07": "知者。所以者何？菩提之相非識所識，無見無",
    "T07n0220_574:0967b08": "聞、無得無念、無生無滅，不可說示、不可聽受。",
    "T07n0220_574:0967b09": "如是菩提性相空寂，諸大菩薩尚未能知，何",
    "T07n0220_574:0967b10": "況二乘所知解了！菩提性相尚不可得，況當",
    "T07n0220_574:0967b11": "有實證菩提者！」舍利子言：「曼殊室利！佛於法",
    "T07n0220_574:0967b12": "界豈不證耶？」「不也！大德！所以者何？佛即法界，",
    "T07n0220_574:0967b13": "法界即佛，法界不應還證法界。「又，舍利子！一",
    "T07n0220_574:0967b14": "切法空說為法界，即此法界說為菩提，法界、",
    "T07n0220_574:0967b15": "菩提俱離性相，由斯故說一切法空。一切法",
    "T07n0220_574:0967b16": "空、菩提、法界，皆是佛境無二無別，無二無",
    "T07n0220_574:0967b17": "別故不可了知，不可了知故則無言說，無",
    "T07n0220_574:0967b18": "言說故不可施設有為無為、有非有等。「又，舍",
    "T07n0220_574:0967b19": "利子！一切法性亦無二無別，無二無別故不",
    "T07n0220_574:0967b20": "可了知，不可了知故則無言說，無言說故不",
    "T07n0220_574:0967b21": "可施設。所以者何？諸法本性都無所有，不可",
    "T07n0220_574:0967b22": "施設在此在彼、此物彼物。「又，舍利子！若造無",
    "T07n0220_574:0967b23": "間，當知即造不可思議亦造實際。何以故？舍",
    "T07n0220_574:0967b24": "利子！不可思議與五無間，俱即實際性無差",
    "T07n0220_574:0967b25": "別。既無有能造實際者，是故無間、不可思議",
    "T07n0220_574:0967b26": "亦不可造。由斯理趣，造無間者非墮地獄，不",
    "T07n0220_574:0967b27": "思議者非得生天；造無間者亦非長夜沈淪",
    "T07n0220_574:0967b28": "生死，不思議者亦非究竟能證涅槃。何以故？",
    "T07n0220_574:0967b29": "舍利子！不可思議與五無間皆住實際，性無",
    "T07n0220_574:0967c01": "差別，無生無滅、無去無來、非因非果、非善非",
    "T07n0220_574:0967c02": "惡、非招惡趣非感人天、非證涅槃非沒生死。",
    "T07n0220_574:0967c03": "何以故？以真法界非善非惡、非高非下，無前",
    "T07n0220_574:0967c04": "後故。「又，舍利子！犯重苾芻非墮地獄，淨持戒",
    "T07n0220_574:0967c05": "者非得生天；犯重苾芻非沈生死，淨持戒者",
    "T07n0220_574:0967c06": "非證涅槃；犯重苾芻非應毀訾，淨持戒者非",
    "T07n0220_574:0967c07": "應讚歎；犯重苾芻非應輕蔑，淨持戒者非應",
    "T07n0220_574:0967c08": "恭敬；犯重苾芻非應乖諍，淨持戒者非應和",
    "T07n0220_574:0967c09": "合；犯重苾芻非應遠離，淨持戒者非應親近；",
    "T07n0220_574:0967c10": "犯重苾芻非應損減，淨持戒者非應增益；犯",
    "T07n0220_574:0967c11": "重苾芻非不應供，淨持戒者非定應供；犯重",
    "T07n0220_574:0967c12": "苾芻非增長漏，淨持戒者非損減漏；犯重苾",
    "T07n0220_574:0967c13": "芻非不清淨，淨持戒者非定清淨；犯重苾芻",
    "T07n0220_574:0967c14": "非無淨信，淨持戒者非有淨信；犯重苾芻非",
    "T07n0220_574:0967c15": "不應受清淨信施，淨持戒者非定應受清淨",
    "T07n0220_574:0967c16": "信施。何以故？舍利子！真法界中若持若犯其",
    "T07n0220_574:0967c17": "性平等，無差別故。「又，舍利子！諸異生類名和",
    "T07n0220_574:0967c18": "合者，漏盡苾芻名不和合。」「曼殊室利！汝依何",
    "T07n0220_574:0967c19": "義作如是說？」「大德！異生與生因合，名和合者，",
    "T07n0220_574:0967c20": "諸阿羅漢無如是義，名不和合。我依此義作",
    "T07n0220_574:0967c21": "如是說。「又，舍利子！諸異生類名超怖者，漏盡",
    "T07n0220_574:0967c22": "苾芻名不超怖。」「曼殊室利！汝依何義作如是",
    "T07n0220_574:0967c23": "說？」「大德！異生於可怖法不生怖畏，名超怖者，",
    "T07n0220_574:0967c24": "諸阿羅漢知可怖法實無所有、無怖可超。我",
    "T07n0220_574:0967c25": "依此義作如是說。「又，舍利子！諸異生類得無",
    "T07n0220_574:0967c26": "滅忍，諸菩薩眾得無生忍。」「曼殊室利！汝依何",
    "T07n0220_574:0967c27": "義作如是說？」「大德！異生不樂寂滅，名得無滅",
    "T07n0220_574:0967c28": "忍，諸菩薩眾不見法生，名得無生忍。我依此",
    "T07n0220_574:0967c29": "義作如是說。「又，舍利子！諸異生類名調伏者，",
    "T07n0220_574:0968a01": "漏盡苾芻名不調伏。」「曼殊室利！汝依何義作",
    "T07n0220_574:0968a02": "如是說？」「大德！異生未調伏故應可調伏，名調",
    "T07n0220_574:0968a03": "伏者，諸阿羅漢漏結已盡不復須調，名不調",
    "T07n0220_574:0968a04": "伏。我依此義作如是說。「又，舍利子！諸異生類",
    "T07n0220_574:0968a05": "名增上心超越行者，漏盡苾芻名心下劣非",
    "T07n0220_574:0968a06": "超越行。」「曼殊室利！汝依何義作如是說？」「大德！",
    "T07n0220_574:0968a07": "異生其心高舉行違法界，名增上心超越行",
    "T07n0220_574:0968a08": "者，諸阿羅漢其心謙下行順法界，名心下劣",
    "T07n0220_574:0968a09": "非超越行。我依此義作如是說。」時，舍利子讚",
    "T07n0220_574:0968a10": "曼殊室利言：「善哉！善哉！善能為我解密語",
    "T07n0220_574:0968a11": "義。」曼殊室利報言：「如是！如是！大德！我非但能",
    "T07n0220_574:0968a12": "解密語義，我亦即是一切漏盡真阿羅漢。何",
    "T07n0220_574:0968a13": "以故？我於聲聞、獨覺樂欲皆永不起故，名漏",
    "T07n0220_574:0968a14": "盡真阿羅漢。」",
    "T07n0220_574:0968a15": "佛告曼殊室利童子：「頗有因緣，可說菩薩坐",
    "T07n0220_574:0968a16": "菩提座不證無上正等菩提？」曼殊室利白言：",
    "T07n0220_574:0968a17": "「世尊！亦有因緣，可說菩薩坐菩提座不證無",
    "T07n0220_574:0968a18": "上正等菩提，謂菩提中無有少法可名無上",
    "T07n0220_574:0968a19": "正等菩提，然真菩提性無差別，非坐可得、不",
    "T07n0220_574:0968a20": "坐便捨。由此因緣，可說菩薩坐菩提座不證",
    "T07n0220_574:0968a21": "菩提，無相菩提不可證故。」曼殊室利復白佛",
    "T07n0220_574:0968a22": "言：「無上菩提即五無間，彼五無間即此菩提。",
    "T07n0220_574:0968a23": "所以者何？菩提、無間俱假施設，非真實有菩",
    "T07n0220_574:0968a24": "提之性，非可證得，非可修習，非可現見，彼五",
    "T07n0220_574:0968a25": "無間亦復如是。又一切法本性畢竟不可現見，",
    "T07n0220_574:0968a26": "於中無覺、無覺者，無見、無見者，無知、無知者，",
    "T07n0220_574:0968a27": "無分別、無分別者，離相平等名為菩提，五無",
    "T07n0220_574:0968a28": "間性亦復如是。由此菩提非可證得，言可證",
    "T07n0220_574:0968a29": "得、修習、現見大菩提者是增上慢。」佛告曼殊",
    "T07n0220_574:0968b01": "室利童子：「汝今謂我是如來耶？」「不也！世尊！不",
    "T07n0220_574:0968b02": "也！善逝！我不謂佛是實如來。所以者何？夫如",
    "T07n0220_574:0968b03": "來者以微妙智證會真如，妙智、真如二俱離",
    "T07n0220_574:0968b04": "相，真如離相非謂真如，妙智亦然非謂妙智，",
    "T07n0220_574:0968b05": "既無妙智及無真如，是故如來亦非真實。何",
    "T07n0220_574:0968b06": "以故？真如、妙智但假施設，如來亦爾，非二、不",
    "T07n0220_574:0968b07": "二。是故妙智、真如、如來，但有假名而無一實，",
    "T07n0220_574:0968b08": "故不謂佛是實如來。」佛告曼殊室利童子：「汝",
    "T07n0220_574:0968b09": "非疑惑於如來耶？」「不也！世尊！不也！善逝！何以",
    "T07n0220_574:0968b10": "故？我觀如來實不可得、無生無滅，故無所疑。」",
    "T07n0220_574:0968b11": "佛告曼殊室利童子：「如來豈不出現世間？」「不",
    "T07n0220_574:0968b12": "也！世尊！不也！善逝！若真法界出現世間，可言",
    "T07n0220_574:0968b13": "如來出現於世，非真法界出現世間，是故如",
    "T07n0220_574:0968b14": "來亦不出現。」「曼殊室利！汝謂殑伽沙數諸佛",
    "T07n0220_574:0968b15": "入涅槃不？」「世尊！豈不諸佛如來同不思議一",
    "T07n0220_574:0968b16": "境界相？」「曼殊室利！如是！如是！如汝所說。諸",
    "T07n0220_574:0968b17": "佛如來同不思議一境界相。」曼殊室利復白",
    "T07n0220_574:0968b18": "佛言：「今佛世尊現住世不？」佛言：「如是！」曼殊室",
    "T07n0220_574:0968b19": "利便白佛言：「若佛世尊現住世者，殑伽沙等",
    "T07n0220_574:0968b20": "諸佛世尊亦應住世。何以故？一切如來同不",
    "T07n0220_574:0968b21": "思議一境相故。不思議相無生無滅，如何諸",
    "T07n0220_574:0968b22": "佛有入涅槃？是故，世尊！若未來佛當有出世，",
    "T07n0220_574:0968b23": "一切如來皆當出世；若過去佛已入涅槃，一",
    "T07n0220_574:0968b24": "切如來皆已滅度；若現在佛現證菩提，一切",
    "T07n0220_574:0968b25": "如來皆應現證。何以故？不思議中去、來、現在",
    "T07n0220_574:0968b26": "所有諸佛無差別故。然諸世間迷謬執著種",
    "T07n0220_574:0968b27": "種戲論，謂佛世尊有生有滅，有證菩提。」佛告",
    "T07n0220_574:0968b28": "曼殊室利童子：「汝所說法，唯有如來、不退菩",
    "T07n0220_574:0968b29": "薩、大阿羅漢所能解了，餘不能知。何以故？唯",
    "T07n0220_574:0968c01": "如來等聞是深法，如實了達不讚不毀，知心、",
    "T07n0220_574:0968c02": "非心不可得故。所以者何？一切法性皆悉平",
    "T07n0220_574:0968c03": "等，心及非心俱不可得，由此於法無讚無毀。」",
    "T07n0220_574:0968c04": "曼殊室利即白佛言：「於是深法誰當讚毀？」佛",
    "T07n0220_574:0968c05": "言：「童子！愚夫異生彼如是心非實心性，同佛",
    "T07n0220_574:0968c06": "心性不可思議。」曼殊室利復白佛言：「愚夫異",
    "T07n0220_574:0968c07": "生心、非心性，同佛心性不思議耶？」佛告曼殊",
    "T07n0220_574:0968c08": "室利童子：「如是！如是！如汝所說。何以故？佛、",
    "T07n0220_574:0968c09": "有情心及一切法，皆悉平等、不思議故。」曼殊",
    "T07n0220_574:0968c10": "室利復白佛言：「佛、有情心及一切法，若皆平",
    "T07n0220_574:0968c11": "等、不可思議；今諸聖賢求涅槃者，勤行精進",
    "T07n0220_574:0968c12": "豈不唐捐？所以者何？不思議性與涅槃性既",
    "T07n0220_574:0968c13": "無差別，何用更求？若有說言此異生法、此聖",
    "T07n0220_574:0968c14": "者法有差別相，當知彼人未曾親近真淨善",
    "T07n0220_574:0968c15": "友，作如是說，令諸有情執二法異，沈淪生死",
    "T07n0220_574:0968c16": "不得涅槃。」",
    "T07n0220_574:0968c17": "佛告曼殊室利童子：「汝願如來於有情類最",
    "T07n0220_574:0968c18": "為勝不？」「世尊！若有真實有情，我願如來於彼",
    "T07n0220_574:0968c19": "最勝，然有情類實不可得。」佛告曼殊室利童",
    "T07n0220_574:0968c20": "子：「汝願佛成就不思議法耶？」「世尊！若有不思",
    "T07n0220_574:0968c21": "議法實可成就，我願如來成就彼法，然無是",
    "T07n0220_574:0968c22": "事。」佛告曼殊室利童子：「汝願如來說法調伏",
    "T07n0220_574:0968c23": "弟子眾不？」「世尊！若有說法調伏真如法界，我",
    "T07n0220_574:0968c24": "願如來說法調伏諸弟子眾，然佛世尊出現",
    "T07n0220_574:0968c25": "於世，於有情類都無恩德。所以者何？諸有情",
    "T07n0220_574:0968c26": "類皆住無雜真如法界，於此界中異生、聖者、能",
    "T07n0220_574:0968c27": "說、能受俱不可得。」佛告曼殊室利童子：「汝願",
    "T07n0220_574:0968c28": "如來是世無上真福田不？」曼殊室利白言：「世",
    "T07n0220_574:0968c29": "尊！若諸福田是實有者，我亦願佛於彼無上，",
    "T07n0220_574:0969a01": "然諸福田實不可得，是故諸佛皆非福田、非",
    "T07n0220_574:0969a02": "非福田，以福、非福及一切法性平等故。然世",
    "T07n0220_574:0969a03": "間田能無盡者，世共說彼名無上田，諸佛世",
    "T07n0220_574:0969a04": "尊證無盡福，是故可說無上福田。又世間田",
    "T07n0220_574:0969a05": "無轉變者，世共說彼名無上田，諸佛世尊證",
    "T07n0220_574:0969a06": "無變福，是故可說無上福田。又世間田用難",
    "T07n0220_574:0969a07": "思者，世共說彼名無上田，諸佛世尊證難思",
    "T07n0220_574:0969a08": "福，是故可說無上福田。諸佛福田雖實無上，",
    "T07n0220_574:0969a09": "而植福者無減無增。」佛告曼殊室利童子：「汝",
    "T07n0220_574:0969a10": "依何義作如是說？」曼殊室利白言：「世尊！佛福",
    "T07n0220_574:0969a11": "田相不可思議，若有於中而植福者，即便能",
    "T07n0220_574:0969a12": "了平等法性，達一切法無減無增，故佛福田",
    "T07n0220_574:0969a13": "最為無上。」爾時，大地以佛世尊神力、法力六",
    "T07n0220_574:0969a14": "返變動。時，眾會中有十六億大苾芻眾，諸漏",
    "T07n0220_574:0969a15": "永盡心得解脫；七百苾芻尼、三千鄔波索迦、",
    "T07n0220_574:0969a16": "四萬鄔波斯迦、六十俱胝那庾多數欲界天",
    "T07n0220_574:0969a17": "眾，遠塵離垢生淨法眼。時，阿難陀即從座起",
    "T07n0220_574:0969a18": "頂禮佛足，偏覆左肩，右膝著地，合掌恭敬白",
    "T07n0220_574:0969a19": "言：「世尊！何因何緣，今此大地六返變動？」爾時，",
    "T07n0220_574:0969a20": "佛告阿難陀言：「由妙吉祥說福田相，我今印",
    "T07n0220_574:0969a21": "許故現斯瑞。過去諸佛亦於此處說福田相",
    "T07n0220_574:0969a22": "令大地動，故於今時現如是事。」",
    "T07n0220_574:0969a23": "大般若波羅蜜多經卷第五百七十四"
}