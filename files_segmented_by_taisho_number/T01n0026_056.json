{
    "T01n0026_056:0775c04": "中阿含經卷第五十六",
    "T01n0026_056:0775c06": "東晉罽賓三藏瞿曇僧伽提婆譯",
    "T01n0026_056:0775c07": "（二〇四）晡利多品羅摩經第三(第五後誦)",
    "T01n0026_056:0775c08": "我聞如是：一時，佛遊舍衛國，在於東園鹿",
    "T01n0026_056:0775c09": "子母堂。爾時，世尊則於晡時從燕坐起，",
    "T01n0026_056:0775c10": "堂上來下，告尊者阿難：「我今共汝至阿夷",
    "T01n0026_056:0775c11": "羅婆提河浴。」尊者阿難白曰：「唯然。」尊者阿",
    "T01n0026_056:0775c12": "難執持戶鑰，遍詣諸屋而彷徉，見諸比",
    "T01n0026_056:0775c13": "丘，便作是說：「諸賢！可共詣梵志羅摩家。」",
    "T01n0026_056:0775c14": "諸比丘聞已，便共往詣梵志羅摩家。世尊將",
    "T01n0026_056:0775c15": "尊者阿難往至阿夷羅婆提河，脫衣岸上，",
    "T01n0026_056:0775c16": "便入水浴，浴已還出，拭體著衣。爾時，尊者",
    "T01n0026_056:0775c17": "阿難立世尊後，執扇扇佛。於是，尊者阿難",
    "T01n0026_056:0775c18": "叉手向佛，白曰：「世尊！梵志羅摩家極好整頓，",
    "T01n0026_056:0775c19": "甚可愛樂，唯願世尊以慈愍故，往至梵志",
    "T01n0026_056:0775c20": "羅摩家。」世尊為尊者阿難默然而受。於是",
    "T01n0026_056:0775c21": "世尊將尊者阿難往至梵志羅摩家。爾時，梵",
    "T01n0026_056:0775c22": "志羅摩家，眾多比丘集坐說法，佛住門外，",
    "T01n0026_056:0775c23": "待諸比丘說法訖竟。眾多比丘尋說法訖，",
    "T01n0026_056:0775c24": "默然而住。世尊知已，謦欬敲門，諸比丘聞，",
    "T01n0026_056:0775c25": "即往開門，世尊便入梵志羅摩家，於比丘",
    "T01n0026_056:0775c26": "眾前敷座而坐，問曰：「諸比丘向說何等？以",
    "T01n0026_056:0775c27": "何事故集坐在此？」時，諸比丘答曰：「世尊！向",
    "T01n0026_056:0775c28": "者說法，以此法事集坐在此。」世尊歎曰：「善",
    "T01n0026_056:0775c29": "哉！善哉！比丘集坐當行二事：一曰說法，二",
    "T01n0026_056:0776a01": "曰默然。所以者何？我亦為汝說法，諦聽，",
    "T01n0026_056:0776a02": "諦聽，善思念之。」時，諸比丘白曰：「唯然。當受",
    "T01n0026_056:0776a03": "教聽。」佛言：「有二種求，一曰聖求，二曰非聖",
    "T01n0026_056:0776a04": "求。云何非聖求？有一實病法、求病法，實老法、",
    "T01n0026_056:0776a05": "死法、愁憂慼法，實穢污法、求穢污法。云何實",
    "T01n0026_056:0776a06": "病法求病法？云何病法耶？兒子、兄弟是病法",
    "T01n0026_056:0776a07": "也。象馬、牛羊、奴婢、錢財、珍寶、米穀是病害法，",
    "T01n0026_056:0776a08": "眾生於中觸染貪著，憍慠受入，不見災",
    "T01n0026_056:0776a09": "患，不見出要，而取用之。云何老法、死法、愁",
    "T01n0026_056:0776a10": "憂慼法，穢污法耶？兒子、兄弟是穢污法，",
    "T01n0026_056:0776a11": "象馬、牛羊、奴婢、錢財、珍寶、米穀是穢法害",
    "T01n0026_056:0776a12": "法，眾生於中染觸貪著，憍慠受入，不見災",
    "T01n0026_056:0776a13": "患，不見出要，而取用之。彼人欲求無病無",
    "T01n0026_056:0776a14": "上安隱涅槃，得無病無上安隱涅槃者，終",
    "T01n0026_056:0776a15": "無是處。求無老、無死、無愁憂慼，無穢污無上",
    "T01n0026_056:0776a16": "安隱涅槃，得無老、無死、無愁憂慼、無穢污無",
    "T01n0026_056:0776a17": "上安隱涅槃者，終無是處。是謂非聖求。「云",
    "T01n0026_056:0776a18": "何聖求耶？有一作是念：『我自實病法，無辜",
    "T01n0026_056:0776a19": "求病法，我自實老法、死法，愁憂慼法，穢污法，",
    "T01n0026_056:0776a20": "無辜求穢污法。我今寧可求無病無上安隱",
    "T01n0026_056:0776a21": "涅槃，求無老、無死，無愁憂慼，無穢污法無上",
    "T01n0026_056:0776a22": "安隱涅槃。』彼人便求無病無上安隱涅槃，得",
    "T01n0026_056:0776a23": "無病無上安隱涅槃者，必有是處。求無老、",
    "T01n0026_056:0776a24": "無死，無愁憂慼，無穢污無上安隱涅槃，得無",
    "T01n0026_056:0776a25": "老、無死，無愁憂慼，無穢污無上安隱涅槃者，",
    "T01n0026_056:0776a26": "必有是處。「我本未覺無上正盡覺時，亦如",
    "T01n0026_056:0776a27": "是念：『我自實病法，無辜求病法，我自實老法、",
    "T01n0026_056:0776a28": "死法，愁憂慼法，穢污法，無辜求穢污法，我今",
    "T01n0026_056:0776a29": "寧可求無病無上安隱涅槃，求無老、無死、無",
    "T01n0026_056:0776b01": "愁憂慼，無穢污無上安隱涅槃耶？』我時年少",
    "T01n0026_056:0776b02": "童子，清淨青髮，盛年年二十九，爾時極多",
    "T01n0026_056:0776b03": "樂戲，莊飾遊行。我於爾時，父母啼哭，諸親",
    "T01n0026_056:0776b04": "不樂，我剃除鬚髮，著袈裟衣，至信、捨家、",
    "T01n0026_056:0776b05": "無家、學道，護身命清淨，護口、意命清淨。我",
    "T01n0026_056:0776b06": "成就此戒身已，欲求無病無上安隱涅槃，",
    "T01n0026_056:0776b07": "無老、無死、無愁憂慼，無穢污無上安隱涅槃",
    "T01n0026_056:0776b08": "故，便往阿羅羅伽羅摩所，問曰：『阿羅羅！",
    "T01n0026_056:0776b09": "我欲於汝法行梵行，為可爾不？』阿羅羅答",
    "T01n0026_056:0776b10": "我曰：『賢者！我無不可，汝欲行便行。』我復問",
    "T01n0026_056:0776b11": "曰：『阿羅羅！云何汝此法自知自覺自作證耶？』",
    "T01n0026_056:0776b12": "阿羅羅答我曰：『賢者！我度一切識處，得無",
    "T01n0026_056:0776b13": "所有處成就遊。是故我法自知自覺自作證。』",
    "T01n0026_056:0776b14": "「我復作是念：『不但阿羅羅獨有此信，我亦",
    "T01n0026_056:0776b15": "有此信，不但阿羅羅獨有此精進，我亦有",
    "T01n0026_056:0776b16": "此精進，不但阿羅羅獨有此慧，我亦有此",
    "T01n0026_056:0776b17": "慧。阿羅羅於此法自知自覺自作證。』我欲",
    "T01n0026_056:0776b18": "證此法故，便獨住遠離、空安靖處，心無放",
    "T01n0026_056:0776b19": "逸，修行精勤。我獨住遠離、空安靖處，心無",
    "T01n0026_056:0776b20": "放逸，修行精勤已，不久得證彼法。證彼法",
    "T01n0026_056:0776b21": "已，復往詣阿羅羅加羅摩所，問曰：『阿羅羅！",
    "T01n0026_056:0776b22": "此法自知自覺自作證，謂度一切無量識處，",
    "T01n0026_056:0776b23": "得無所有處成就遊耶？』阿羅羅伽羅摩答",
    "T01n0026_056:0776b24": "我曰：『賢者！我是法自知自覺自作證，謂度無",
    "T01n0026_056:0776b25": "量識處，得無所有處成就遊。』阿羅羅伽羅",
    "T01n0026_056:0776b26": "摩復語我曰：『賢者！是為如我此法作證，汝",
    "T01n0026_056:0776b27": "亦然，如汝此法作證，我亦然。賢者！汝來共領",
    "T01n0026_056:0776b28": "此眾。』是為阿羅羅伽羅摩師處，我與同等，",
    "T01n0026_056:0776b29": "最上恭敬、最上供養、最上歡喜。「我復作是念：",
    "T01n0026_056:0776c01": "『此法不趣智，不趣覺，不趣涅槃，我今寧",
    "T01n0026_056:0776c02": "可捨此法，更求無病無上安隱涅槃，求無",
    "T01n0026_056:0776c03": "老、無死、無愁憂慼、無穢污無上安隱涅槃。』我",
    "T01n0026_056:0776c04": "即捨此法，便求無病無上安隱涅槃，求無",
    "T01n0026_056:0776c05": "老、無死、無愁憂慼、無穢污無上安隱涅槃已，",
    "T01n0026_056:0776c06": "往詣欝陀羅羅摩子所，問曰：『欝陀羅！我欲",
    "T01n0026_056:0776c07": "於汝法中學，為可爾不？』欝陀羅羅摩子答",
    "T01n0026_056:0776c08": "我曰：『賢者！我無不可，汝欲學便學。』我復問",
    "T01n0026_056:0776c09": "曰：『欝陀羅！汝羅摩子，自知自覺自作證何",
    "T01n0026_056:0776c10": "等法耶？』欝陀羅羅摩子答我曰：『賢者！度一切",
    "T01n0026_056:0776c11": "無所有處，得非有想非無想處成就遊。賢者！",
    "T01n0026_056:0776c12": "我父羅摩自知自覺自作證，謂此法也。』」「我復",
    "T01n0026_056:0776c13": "作是念：『不但羅摩獨有此信，我亦有此信。",
    "T01n0026_056:0776c14": "不但羅摩獨有此精進，我亦有此精進。不",
    "T01n0026_056:0776c15": "但羅摩獨有此慧，我亦有此慧。羅摩自知自",
    "T01n0026_056:0776c16": "覺自作證此法，我何故不得自知自覺自作",
    "T01n0026_056:0776c17": "證此法耶？』我欲證此法故，便獨住遠離、空",
    "T01n0026_056:0776c18": "安靖處，心無放逸，修行精勤。我獨住遠離、",
    "T01n0026_056:0776c19": "空安靖處，心無放逸，修行精勤已，不久得",
    "T01n0026_056:0776c20": "證彼法。證彼法已，復往欝陀羅羅摩子所，",
    "T01n0026_056:0776c21": "問曰：『欝陀羅！汝父羅摩，是法自知自覺自作",
    "T01n0026_056:0776c22": "證，謂度一切無所有處，得非有想非無想",
    "T01n0026_056:0776c23": "處成就遊耶？』欝陀羅羅摩子答我曰：『賢者！我",
    "T01n0026_056:0776c24": "父羅摩，是法自知自覺自作證，謂度一切無",
    "T01n0026_056:0776c25": "所有處，得非有想非無想處成就遊。』欝陀羅",
    "T01n0026_056:0776c26": "復語我曰：『如我父羅摩此法作證，汝亦然，",
    "T01n0026_056:0776c27": "如汝此法作證，我父亦然。賢者！汝來共領",
    "T01n0026_056:0776c28": "此眾。』欝陀羅羅摩子同師處，我亦如師，最",
    "T01n0026_056:0776c29": "上恭敬、最上供養、最上歡喜。「我復作是念：『此",
    "T01n0026_056:0777a01": "法不趣智，不趣覺，不趣涅槃，我今寧可",
    "T01n0026_056:0777a02": "捨此法，更求無病無上安隱涅槃，求無老、",
    "T01n0026_056:0777a03": "無死、無愁憂慼、無穢污無上安隱涅槃。』我即",
    "T01n0026_056:0777a04": "捨此法，便求無病無上安隱涅槃，求無",
    "T01n0026_056:0777a05": "老、無死、無愁憂慼、無穢污無上安隱涅槃已，",
    "T01n0026_056:0777a06": "往象頂山南，欝鞞羅梵志村，名曰斯那。",
    "T01n0026_056:0777a07": "於彼中地至可愛樂，山林欝茂，尼連禪河",
    "T01n0026_056:0777a08": "清流盈岸。我見彼已，便作是念：『此地至可",
    "T01n0026_056:0777a09": "愛樂，山林欝茂，尼連禪河清流盈岸，若族姓",
    "T01n0026_056:0777a10": "子欲有學者，可於中學，我亦當學，我今寧",
    "T01n0026_056:0777a11": "可於此中學。』即便持草往詣覺樹，到已布",
    "T01n0026_056:0777a12": "下敷尼師檀，結跏趺坐，要不解坐，至得",
    "T01n0026_056:0777a13": "漏盡，我便不解坐，至得漏盡。我求無病無",
    "T01n0026_056:0777a14": "上安隱涅槃，便得無病無上安隱涅槃。求",
    "T01n0026_056:0777a15": "無老、無死、無愁憂慼、無穢污無上安隱涅槃，",
    "T01n0026_056:0777a16": "便得無老、無死、無愁憂慼、無穢污無上安隱",
    "T01n0026_056:0777a17": "涅槃。生知生見，定道品法，生已盡，梵行已",
    "T01n0026_056:0777a18": "立，所作已辦，不更受有，知如真。「我初覺無",
    "T01n0026_056:0777a19": "上正盡覺已，便作是念：『我當為誰先說法",
    "T01n0026_056:0777a20": "耶？』我復作是念：『我今寧可為阿羅羅加摩",
    "T01n0026_056:0777a21": "先說法耶？』爾時有天，住虛空中，而語我曰：",
    "T01n0026_056:0777a22": "『大仙人！當知阿羅羅加摩彼命終來至",
    "T01n0026_056:0777a23": "今七日。』我亦自知阿羅羅加摩其命終來",
    "T01n0026_056:0777a24": "得今七日。我復作是念：『阿羅羅加摩！彼人",
    "T01n0026_056:0777a25": "長衰不聞此法，若聞此者，速知法次法。』「我",
    "T01n0026_056:0777a26": "初覺無上正盡覺已，作如是念：『我當為誰",
    "T01n0026_056:0777a27": "先說法耶？』我復作是念：『我今寧可為欝陀",
    "T01n0026_056:0777a28": "羅羅摩子先說法耶？』天復住空，而語我曰：",
    "T01n0026_056:0777a29": "『大仙人！當知欝陀羅羅摩子命終已來二七",
    "T01n0026_056:0777b01": "日也。』我亦自知欝陀羅羅摩子命終已來二",
    "T01n0026_056:0777b02": "七日也。我復作是念：『欝陀羅羅摩子！彼人長",
    "T01n0026_056:0777b03": "衰不聞此法，若聞法者，速知法次法。』「我初",
    "T01n0026_056:0777b04": "覺無上正盡覺已，作如是念：『我當為誰先",
    "T01n0026_056:0777b05": "說法耶？』我復作是念：『昔五比丘為我執勞，",
    "T01n0026_056:0777b06": "多所饒益，我苦行時，彼五比丘承事於我，",
    "T01n0026_056:0777b07": "我今寧可為五比丘先說法耶？』我復作是",
    "T01n0026_056:0777b08": "念：『昔五比丘今在何處？』我以清淨天眼出",
    "T01n0026_056:0777b09": "過於人，見五比丘在波羅[木*奈]仙人住處",
    "T01n0026_056:0777b10": "鹿野園中，我隨住覺樹下，攝衣持鉢，往波",
    "T01n0026_056:0777b11": "羅[木*奈]加尸都邑。爾時，異學優陀遙見我來，",
    "T01n0026_056:0777b12": "而語我曰：『賢者瞿曇！諸根清淨，形色極妙，",
    "T01n0026_056:0777b13": "面光照耀。賢者瞿曇！師為是誰？從誰學道？",
    "T01n0026_056:0777b14": "為信誰法？』我於爾時即為優陀說偈答",
    "T01n0026_056:0777b15": "曰：",
    "T01n0026_056:0777b16": "「『我最上最勝，　　不著一切法，",
    "T01n0026_056:0777b17": "　　諸愛盡解脫，　　自覺誰稱師。",
    "T01n0026_056:0777b18": "　　無等無有勝，　　自覺無上覺，",
    "T01n0026_056:0777b19": "　　如來天人師，　　普知成就力。』",
    "T01n0026_056:0777b20": "「優陀問我曰：『賢者瞿曇！自稱勝耶？』我復以",
    "T01n0026_056:0777b21": "偈而答彼曰：",
    "T01n0026_056:0777b22": "「『勝者如是有，　　謂得諸漏盡，",
    "T01n0026_056:0777b23": "　　我害諸惡法，　　優陀故我勝。』",
    "T01n0026_056:0777b24": "「優陀復問我曰：『賢者瞿曇！欲至何處？』我時",
    "T01n0026_056:0777b25": "以偈而答彼曰：",
    "T01n0026_056:0777b26": "「『我至波羅[木*奈]，　　擊妙甘露鼓，",
    "T01n0026_056:0777b27": "　　轉無上法輪，　　世所未曾轉。』",
    "T01n0026_056:0777b28": "「優陀語我曰：『賢者瞿曇！或可有是。』如是語",
    "T01n0026_056:0777b29": "已，即彼邪道經便還去，我自往至仙人住",
    "T01n0026_056:0777c01": "處鹿野園中。時，五比丘遙見我來，各相約勅",
    "T01n0026_056:0777c02": "而立制曰：『諸賢！當知此沙門瞿曇來，多欲",
    "T01n0026_056:0777c03": "多求，食妙飲食，好粳糧飯，及麨酥蜜，麻油",
    "T01n0026_056:0777c04": "塗體，今復來至，汝等但坐，慎莫起迎，亦莫",
    "T01n0026_056:0777c05": "作禮，豫留一座，莫請令坐。到已語曰：「卿！",
    "T01n0026_056:0777c06": "欲坐者，自隨所欲。」』我時往至五比丘所。時，",
    "T01n0026_056:0777c07": "五比丘於我不堪極妙威德，即從坐起，有",
    "T01n0026_056:0777c08": "持衣鉢者，有敷床者，有取水者，欲洗足",
    "T01n0026_056:0777c09": "者，我作是念：『此愚癡人！何無牢固？自立制",
    "T01n0026_056:0777c10": "度還違本要。』我知彼已，坐五比丘所敷之",
    "T01n0026_056:0777c11": "座。「時，五比丘呼我姓字，及卿於我。我語彼",
    "T01n0026_056:0777c12": "曰：『五比丘！我如來、無所著、正盡覺，汝等莫",
    "T01n0026_056:0777c13": "稱我本姓字，亦莫卿我。所以者何？我求無",
    "T01n0026_056:0777c14": "病無上安隱涅槃，得無病無上安隱涅槃。我",
    "T01n0026_056:0777c15": "求無老、無死、無愁憂慼、無穢污無上安隱涅",
    "T01n0026_056:0777c16": "槃，得無老、無死、無愁憂慼、無穢污無上安隱",
    "T01n0026_056:0777c17": "涅槃。生知生見，定道品法，生已盡，梵行已",
    "T01n0026_056:0777c18": "立，所作已辦，不更受有，知如真。』彼語我曰：",
    "T01n0026_056:0777c19": "『卿瞿曇！本如是行，如是道跡，如是苦行，尚",
    "T01n0026_056:0777c20": "不能得人上法差降聖知聖見，況復今日",
    "T01n0026_056:0777c21": "多欲多求，食妙飲食，好粳糧飯，及麨酥蜜，",
    "T01n0026_056:0777c22": "麻油塗體耶？』我復語曰：『五比丘！汝等本時見",
    "T01n0026_056:0777c23": "我如是諸根清淨，光明照耀耶？』時，五比丘",
    "T01n0026_056:0777c24": "復答我曰：『本不見卿諸根清淨，光明照耀。",
    "T01n0026_056:0777c25": "卿瞿曇！今諸根清淨，形色極妙，面光照耀。』「我",
    "T01n0026_056:0777c26": "於爾時即告彼曰：『五比丘！當知有二邊行，",
    "T01n0026_056:0777c27": "諸為道者所不當學：一曰著欲樂下賤業，",
    "T01n0026_056:0777c28": "凡人所行；二曰自煩自苦，非賢聖求法，無義",
    "T01n0026_056:0777c29": "相應。五比丘！捨此二邊，有取中道，成明",
    "T01n0026_056:0778a01": "成智，成就於定，而得自在，趣智趣覺，趣於",
    "T01n0026_056:0778a02": "涅槃，謂八正道，正見乃至正定，是謂為八。』",
    "T01n0026_056:0778a03": "意欲隨順教五比丘，教化二人，三人乞食，",
    "T01n0026_056:0778a04": "三人持食來，足六人食；教化三人，二人乞",
    "T01n0026_056:0778a05": "食，二人持食來，足六人食。我如是教，如是",
    "T01n0026_056:0778a06": "化彼，求無病無上安隱涅槃，得無病無上",
    "T01n0026_056:0778a07": "安隱涅槃。求無老、無死、無愁憂慼、無穢污無",
    "T01n0026_056:0778a08": "上安隱涅槃，得無老、無死、無愁憂慼、無穢污",
    "T01n0026_056:0778a09": "無上安隱涅槃。生知生見，定道品法，生已",
    "T01n0026_056:0778a10": "盡，梵行已立，所作已辦，不更受有，知如真。",
    "T01n0026_056:0778a11": "「於是，世尊復告彼曰：『五比丘！有五欲功德",
    "T01n0026_056:0778a12": "可愛、可樂、可意所念，善欲相應。云何為五？眼",
    "T01n0026_056:0778a13": "知色，耳知聲，鼻知香，舌知味，身知觸。五比",
    "T01n0026_056:0778a14": "丘！愚癡凡夫而不多聞，不見善友，不知聖",
    "T01n0026_056:0778a15": "法，不御聖法，彼觸染貪著，憍慠受入，不見",
    "T01n0026_056:0778a16": "災患，不見出要，而取用之。當知彼隨弊",
    "T01n0026_056:0778a17": "魔，自作弊魔，墮弊魔手，為魔網纏，魔羂",
    "T01n0026_056:0778a18": "所纏，不脫魔纏。五比丘！猶如野鹿，為",
    "T01n0026_056:0778a19": "纏所纏，當知彼隨獵師，自作獵師，墮獵",
    "T01n0026_056:0778a20": "師手，為獵師網纏，獵師來已，不能得脫。如",
    "T01n0026_056:0778a21": "是，五比丘！愚癡凡夫而不多聞，不見善友，",
    "T01n0026_056:0778a22": "不知聖法，不御聖法。彼於此五欲功德觸",
    "T01n0026_056:0778a23": "染貪著，憍慠受入，不見災患，不見出要，而",
    "T01n0026_056:0778a24": "取用之。當知彼隨弊魔，自作弊魔，墮弊魔",
    "T01n0026_056:0778a25": "手，為魔網纏，魔纏所纏，不脫魔纏。「『五比",
    "T01n0026_056:0778a26": "丘！多聞聖弟子見善知識，而知聖法，又御",
    "T01n0026_056:0778a27": "聖法，彼於此五欲功德，不觸、不染、不貪、不著，",
    "T01n0026_056:0778a28": "亦不憍慠、不受入，見災患，見出要，而取",
    "T01n0026_056:0778a29": "用之。當知彼不隨弊魔，不自作魔，不墮",
    "T01n0026_056:0778b01": "魔手，不為魔網所纏，不為魔纏所纏，便解",
    "T01n0026_056:0778b02": "脫魔纏。五比丘！猶如野鹿得脫於纏，當知",
    "T01n0026_056:0778b03": "彼不隨獵師，不自在獵師，不墮獵師",
    "T01n0026_056:0778b04": "手，不為獵師網所纏，獵師來已，則能得脫。",
    "T01n0026_056:0778b05": "如是，五比丘！多聞聖弟子見善知識而",
    "T01n0026_056:0778b06": "知聖法，又御聖法，彼於此五欲功德，不觸、",
    "T01n0026_056:0778b07": "不染、不貪、不著，亦不見憍慠、不受入，",
    "T01n0026_056:0778b08": "見災患，見出要，而取用之。當知彼不隨",
    "T01n0026_056:0778b09": "弊魔，不自在魔，不墮魔手，不為魔網所",
    "T01n0026_056:0778b10": "纏，不為魔纏所纏，便解脫魔纏。「『五比丘！若",
    "T01n0026_056:0778b11": "時如來出興于世，無所著、等正覺、明行成為、",
    "T01n0026_056:0778b12": "善逝、世間解、無上士、道法御、天人師，號佛、眾",
    "T01n0026_056:0778b13": "祐，彼斷，乃至五蓋、心穢、慧羸，離欲、離惡不",
    "T01n0026_056:0778b14": "善之法，至得第四禪成就遊。彼如是定心",
    "T01n0026_056:0778b15": "清淨，無穢無煩，柔軟善住，得不動心，修學",
    "T01n0026_056:0778b16": "漏盡智通作證。彼知此苦如真，知此苦習、",
    "T01n0026_056:0778b17": "知此苦滅、知此苦滅道如真。知此漏如真，",
    "T01n0026_056:0778b18": "知此漏習、知此漏滅、知此漏滅道如真。",
    "T01n0026_056:0778b19": "彼如是知、如是見，欲漏心解脫，有漏、無明漏",
    "T01n0026_056:0778b20": "心解脫。解脫已便知解脫，生已盡，梵行已立，",
    "T01n0026_056:0778b21": "所作已辦，不更受有，知如真。彼於爾時自",
    "T01n0026_056:0778b22": "在行，自在住、自在坐、自在臥。所以者何？彼自",
    "T01n0026_056:0778b23": "見無量惡不善法盡。是故彼自在行、自在住、",
    "T01n0026_056:0778b24": "自在坐、自在臥。「『五比丘！猶如無事無人民",
    "T01n0026_056:0778b25": "處，彼有野鹿，自在行、自在住、自在伏、自在",
    "T01n0026_056:0778b26": "臥。所以者何？彼野鹿不在獵師境界。是故",
    "T01n0026_056:0778b27": "自在行、自在住、自在伏、自在臥。如是，五比丘！",
    "T01n0026_056:0778b28": "比丘漏盡得無漏，心解脫、慧解脫，自知自覺",
    "T01n0026_056:0778b29": "自作證成就遊，生已盡，梵行已立，所作已辦，",
    "T01n0026_056:0778c01": "不更受有，知如真。彼於爾時自在行、自在",
    "T01n0026_056:0778c02": "住、自在坐、自在臥。所以者何？彼自見無量惡",
    "T01n0026_056:0778c03": "不善法盡。是故彼自在行、自在住、自在坐、自",
    "T01n0026_056:0778c04": "在臥。五比丘！是說無餘解脫，是說無病無",
    "T01n0026_056:0778c05": "上安隱涅槃，是說無老、無死、無愁憂慼、無穢",
    "T01n0026_056:0778c06": "污無上安隱涅槃。』」佛說如是。尊者阿難及諸",
    "T01n0026_056:0778c07": "比丘，聞佛所說，歡喜奉行。",
    "T01n0026_056:0778c08": "羅摩經第三竟(四千一百二十一字)",
    "T01n0026_056:0778c09": "（二〇五）中阿含晡利多品五下分結經第四",
    "T01n0026_056:0778c10": "(第五後誦)",
    "T01n0026_056:0778c11": "我聞如是：一時，佛遊舍衛國，在勝林給孤",
    "T01n0026_056:0778c12": "獨園。爾時，世尊告諸比丘：「我曾說五下分",
    "T01n0026_056:0778c13": "結，汝等受持耶？」諸比丘默然不答。世尊復再",
    "T01n0026_056:0778c14": "三告諸比丘：「我曾說五下分結，汝等受持",
    "T01n0026_056:0778c15": "耶？」諸比丘亦再三默然不答。爾時，尊者鬘",
    "T01n0026_056:0778c16": "童子在彼眾中。於是，尊者鬘童子即從",
    "T01n0026_056:0778c17": "坐起，偏袒著衣，叉手向佛，白曰：「世尊曾說",
    "T01n0026_056:0778c18": "五下分結，我受持之。」世尊問曰：「鬘童子！",
    "T01n0026_056:0778c19": "我曾說五下分結，汝受持耶？」尊者鬘童子",
    "T01n0026_056:0778c20": "答曰：「世尊曾說初下分結，是我受持，欲、恚、",
    "T01n0026_056:0778c21": "身見、戒取、疑，世尊說第五下分結，是我受持。」",
    "T01n0026_056:0778c22": "世尊訶曰：「鬘童子！汝云何受持我說五下分",
    "T01n0026_056:0778c23": "結？鬘童子！汝從何口受持我說五下分",
    "T01n0026_056:0778c24": "結耶？鬘童子！非為眾多異學來，以嬰孩",
    "T01n0026_056:0778c25": "童子責數喻詰責汝耶？鬘童子！嬰孩",
    "T01n0026_056:0778c26": "幼小，柔軟仰眠，意無欲想，況復欲心纏住耶？",
    "T01n0026_056:0778c27": "然彼性使故，說欲使。鬘童子！嬰孩幼小，柔",
    "T01n0026_056:0778c28": "軟仰眠，無眾生想，況復恚心纏住耶？然彼",
    "T01n0026_056:0778c29": "性使故，說恚使。鬘童子！嬰孩幼小，柔軟仰",
    "T01n0026_056:0779a01": "眠，無自身想，況復身見心纏住耶？然彼性使",
    "T01n0026_056:0779a02": "故，說身見使。鬘童子！嬰孩幼小，柔軟仰眠，",
    "T01n0026_056:0779a03": "無有戒想，況復戒取心纏住耶？然彼性使故，",
    "T01n0026_056:0779a04": "說戒取使。鬘童子！嬰孩幼小，柔軟仰眠，無",
    "T01n0026_056:0779a05": "有法想，況復疑心纏住耶？然彼性使故，說疑",
    "T01n0026_056:0779a06": "使。鬘童子！非為眾多異學來，以此嬰孩",
    "T01n0026_056:0779a07": "童子責數喻詰責汝耶？」於是，尊者鬘童子",
    "T01n0026_056:0779a08": "為世尊面訶責已，內懷憂慼，低頭默然，",
    "T01n0026_056:0779a09": "失辯無言，如有所伺。彼時，世尊面前訶責",
    "T01n0026_056:0779a10": "鬘童子已，默然而住。爾時，尊者阿難立世尊",
    "T01n0026_056:0779a11": "後，執扇扇佛。於是，尊者阿難叉手向佛，白",
    "T01n0026_056:0779a12": "曰：「世尊！今正是時。善逝！今正是時。若世尊為",
    "T01n0026_056:0779a13": "諸比丘說五下分結者，諸比丘從世尊聞",
    "T01n0026_056:0779a14": "已，善受善持。」世尊告曰：「阿難！諦聽，善思念",
    "T01n0026_056:0779a15": "之。」尊者阿難白曰：「唯然。當受教聽。」佛言：「阿",
    "T01n0026_056:0779a16": "難！或有一為欲所纏，欲心生已，不知捨如",
    "T01n0026_056:0779a17": "真，彼不知捨如真已，欲轉熾盛，不可制除，",
    "T01n0026_056:0779a18": "是下分結。阿難！或有一為恚所纏，恚心生",
    "T01n0026_056:0779a19": "已，不知捨如真，彼不知捨如真已，恚轉熾",
    "T01n0026_056:0779a20": "盛，不可制除，是下分結。阿難！或有一為",
    "T01n0026_056:0779a21": "身見所纏，身見心生已，不知捨如真，彼不",
    "T01n0026_056:0779a22": "知捨如真已，身見轉盛，不可制除，是下分",
    "T01n0026_056:0779a23": "結。阿難！或有一為戒取所纏，戒取心生已，",
    "T01n0026_056:0779a24": "不知捨如真，彼不知捨如真已，戒取轉盛，",
    "T01n0026_056:0779a25": "不可制除，是下分結。阿難！或有一為疑",
    "T01n0026_056:0779a26": "所纏，疑心生已，不知捨如真，彼不知捨如",
    "T01n0026_056:0779a27": "真已，疑轉熾盛，不可制除，是下分結。「阿難！",
    "T01n0026_056:0779a28": "若依道、依跡，斷五下分結；彼不依此道、",
    "T01n0026_056:0779a29": "不依此跡，斷五下分結者，終無是處。阿",
    "T01n0026_056:0779b01": "難！猶如有人欲得求實，為求實故，持斧",
    "T01n0026_056:0779b02": "入林，彼人見樹成就根、莖、枝、葉及實，彼人",
    "T01n0026_056:0779b03": "不截根、莖，得實歸者，終無是處。如是。阿",
    "T01n0026_056:0779b04": "難！若依道、依跡，斷五下分結；不依此道、不",
    "T01n0026_056:0779b05": "依此跡，斷五下分結者，終無是處。阿難！",
    "T01n0026_056:0779b06": "若依道、依跡，斷五下分結，彼依此道、依此",
    "T01n0026_056:0779b07": "跡，斷五下分結者，必有是處。阿難！猶如有",
    "T01n0026_056:0779b08": "人欲得求實，為求實故，持斧入林，彼人",
    "T01n0026_056:0779b09": "見樹成就根、莖、枝、葉及實，彼人截根、莖，",
    "T01n0026_056:0779b10": "得實歸者，必有是處。如是。阿難！若依道、依",
    "T01n0026_056:0779b11": "跡，斷五下分結，依此道、依此跡，斷五下分",
    "T01n0026_056:0779b12": "結者，必有是處。「阿難！依何道、依何跡，斷",
    "T01n0026_056:0779b13": "五下分結？阿難！或有一不為欲所纏，若生",
    "T01n0026_056:0779b14": "欲纏，即知捨如真，彼知捨如真已，彼欲纏",
    "T01n0026_056:0779b15": "便滅。阿難！或有一不為恚所纏，若生恚纏，",
    "T01n0026_056:0779b16": "即知捨如真，彼知捨如真已，彼恚纏便滅。",
    "T01n0026_056:0779b17": "阿難！或有一不為身見所纏，若生身見纏，",
    "T01n0026_056:0779b18": "即知捨如真，彼知捨如真已，彼身見纏",
    "T01n0026_056:0779b19": "便滅。阿難！或有一不為戒取所纏，若生",
    "T01n0026_056:0779b20": "戒取纏，即知捨如真，彼知捨如真已，彼",
    "T01n0026_056:0779b21": "戒取便滅。阿難！或有一不為疑所纏，若",
    "T01n0026_056:0779b22": "生疑纏，即知捨如真，彼知捨如真已，彼",
    "T01n0026_056:0779b23": "疑纏便滅。阿難！依此道、依此跡，斷五下分",
    "T01n0026_056:0779b24": "結。「阿難！猶恒伽河，其水溢岸。若有人來彼",
    "T01n0026_056:0779b25": "岸，有事欲得度河，彼作是念：『此恒伽河，",
    "T01n0026_056:0779b26": "其水溢岸，我於彼岸有事欲度，身無有",
    "T01n0026_056:0779b27": "力令我安隱浮至彼岸。』阿難！當知彼人",
    "T01n0026_056:0779b28": "無力。如是，阿難！若有人覺、滅、涅槃，其心不",
    "T01n0026_056:0779b29": "向而不清淨，不住解脫。阿難！當知此人",
    "T01n0026_056:0779c01": "如彼羸人無有力也。阿難！猶恒伽河，其水",
    "T01n0026_056:0779c02": "溢岸。若有人來彼岸，有事欲得度河，彼",
    "T01n0026_056:0779c03": "作是念：『此恒伽河，其水溢岸，我於彼岸有",
    "T01n0026_056:0779c04": "事欲度，身今有力令我安隱浮至彼岸。』阿",
    "T01n0026_056:0779c05": "難！當知彼人有力。如是，阿難！若有人覺、滅、",
    "T01n0026_056:0779c06": "涅槃，心向清淨而住解脫。阿難！當知此人",
    "T01n0026_056:0779c07": "如彼力人。「阿難！猶如山水，甚深極廣，長",
    "T01n0026_056:0779c08": "流駛疾，多有所漂，其中無船，亦無橋梁。或",
    "T01n0026_056:0779c09": "有人來彼岸，有事則便求度，彼求度時而",
    "T01n0026_056:0779c10": "作是念：『今此山水甚深極廣，長流駛疾，多有",
    "T01n0026_056:0779c11": "所漂，其中無船，亦無橋梁而可度者。我於",
    "T01n0026_056:0779c12": "彼岸有事欲度，當以何方便令我安隱",
    "T01n0026_056:0779c13": "至彼岸耶？』復作是念：『我今寧可於此岸邊",
    "T01n0026_056:0779c14": "收聚草木，縛作椑栰，乘之而度。』彼便岸",
    "T01n0026_056:0779c15": "邊收聚草木，縛作椑栰，乘之而度，安隱至",
    "T01n0026_056:0779c16": "彼。如是，阿難！若有比丘攀緣厭離，依於",
    "T01n0026_056:0779c17": "厭離，住於厭離，止息身惡故，心入離、定故，",
    "T01n0026_056:0779c18": "離欲、離惡不善之法，有覺、有觀，離生喜、樂，",
    "T01n0026_056:0779c19": "得初禪成就遊。彼依此處，觀覺興衰，彼依",
    "T01n0026_056:0779c20": "此處，觀覺興衰已，住彼必得漏盡，設住",
    "T01n0026_056:0779c21": "彼不得漏盡者，必當昇進得止息處。「云",
    "T01n0026_056:0779c22": "何昇進得止息處？彼覺、觀已息，內靖、一",
    "T01n0026_056:0779c23": "心，無覺、無觀，定生喜、樂，得第二禪成就遊。彼",
    "T01n0026_056:0779c24": "依此處，觀覺興衰，彼依此處，觀覺興衰",
    "T01n0026_056:0779c25": "已，住彼必得漏盡，設住彼不得漏盡者，",
    "T01n0026_056:0779c26": "必當昇進得止息處。云何昇進得止息",
    "T01n0026_056:0779c27": "處？彼離於喜欲，捨無求遊，正念正智而身",
    "T01n0026_056:0779c28": "覺樂。謂聖所說，聖所捨、念、樂住、空，得第三禪",
    "T01n0026_056:0779c29": "成就遊。彼依此處，觀覺興衰，彼依此處，觀",
    "T01n0026_056:0780a01": "覺興衰已，住彼必得漏盡，設住彼不得漏",
    "T01n0026_056:0780a02": "盡者，必當昇進得止息處。云何昇進得",
    "T01n0026_056:0780a03": "止息處？彼樂滅、苦滅，喜、憂本已滅，不苦不樂、",
    "T01n0026_056:0780a04": "捨、念、清淨，得第四禪成就遊。彼依此處，觀",
    "T01n0026_056:0780a05": "覺興衰，彼依此處，觀覺興衰已，住彼必得",
    "T01n0026_056:0780a06": "漏盡，設住彼不得漏盡者，必當昇進得",
    "T01n0026_056:0780a07": "止息處。「云何昇進得止息處？彼度一切色",
    "T01n0026_056:0780a08": "想，滅有礙想，不念若干想，無量空，是無量",
    "T01n0026_056:0780a09": "處成就遊，彼依此處，觀覺興衰，彼依此",
    "T01n0026_056:0780a10": "處、觀覺興衰已，住彼必得漏盡，設住彼",
    "T01n0026_056:0780a11": "不得漏盡者，必當昇進得止息處。云何",
    "T01n0026_056:0780a12": "昇進得止息處？彼度一切無量空處，無量",
    "T01n0026_056:0780a13": "識，是無量識處成就遊。彼依此處，觀覺興",
    "T01n0026_056:0780a14": "衰，彼依此處，觀覺興衰已，住彼必得漏",
    "T01n0026_056:0780a15": "盡，設住彼不得漏盡者，必當昇進得止",
    "T01n0026_056:0780a16": "息處。云何昇進得止息處？彼度一切無量",
    "T01n0026_056:0780a17": "識處，無所有，是無所有處成就遊。彼若有所",
    "T01n0026_056:0780a18": "覺，或樂或苦，或不苦不樂。彼觀此覺無常，",
    "T01n0026_056:0780a19": "觀興衰、觀無欲、觀滅、觀斷、觀捨。彼如是",
    "T01n0026_056:0780a20": "觀此覺無常，觀興衰、觀無欲、觀滅、觀斷、",
    "T01n0026_056:0780a21": "觀捨已，便不受此世，不受此世已，便不",
    "T01n0026_056:0780a22": "恐怖，因不恐怖，便般涅槃，生已盡，梵行已",
    "T01n0026_056:0780a23": "立，所作已辦，不更受有，知如真。「猶去村不",
    "T01n0026_056:0780a24": "遠，有大芭蕉，若人持斧破芭蕉樹，破作",
    "T01n0026_056:0780a25": "片，破為十分，或作百分。破為十分，或作百",
    "T01n0026_056:0780a26": "分已，便擗葉葉，不見彼節，況復實耶？阿",
    "T01n0026_056:0780a27": "難！如是比丘若有所覺，或樂或苦，或不苦不",
    "T01n0026_056:0780a28": "樂，彼觀此覺無常，觀興衰、觀無欲、觀滅、觀",
    "T01n0026_056:0780a29": "斷、觀捨。彼如是觀此覺無常，觀興衰、觀",
    "T01n0026_056:0780b01": "無欲、觀滅、觀斷、觀捨已，便不受此世，不",
    "T01n0026_056:0780b02": "受此世已，便不恐怖，因不恐怖已，便般",
    "T01n0026_056:0780b03": "涅槃，生已盡，梵行已立，所作已辦，不更受有，",
    "T01n0026_056:0780b04": "知如真。」於是，尊者阿難叉手向佛，白曰：「世",
    "T01n0026_056:0780b05": "尊！甚奇！甚特！世尊為諸比丘依依立依，說",
    "T01n0026_056:0780b06": "捨離漏，說過度漏，然諸比丘不速得無上，",
    "T01n0026_056:0780b07": "謂畢究竟盡。」世尊告曰：「如是。阿難！如是。",
    "T01n0026_056:0780b08": "阿難！甚奇！甚特！我為諸比丘依依立依，說",
    "T01n0026_056:0780b09": "捨離漏，說過度漏，然諸比丘不速得無上，",
    "T01n0026_056:0780b10": "謂畢究竟盡。所以者何？人有勝如故，修道",
    "T01n0026_056:0780b11": "便有精麤，修道有精麤故，人便有勝如。阿",
    "T01n0026_056:0780b12": "難！是故我說人有勝如。」佛說如是。尊者阿",
    "T01n0026_056:0780b13": "難及諸比丘，聞佛所說，歡喜奉行。",
    "T01n0026_056:0780b14": "五下分結經第四竟(二千三百二十六字)",
    "T01n0026_056:0780b15": "（二〇六）中阿含晡利多品心穢經第五",
    "T01n0026_056:0780b16": "我聞如是：一時，佛遊舍衛國，在勝林給孤",
    "T01n0026_056:0780b17": "獨園。爾時，世尊告諸比丘：「若比丘、比丘尼",
    "T01n0026_056:0780b18": "不拔心中五穢，不解心中五縛者，是為",
    "T01n0026_056:0780b19": "比丘、比丘尼說必退法。云何不拔心中五",
    "T01n0026_056:0780b20": "穢？或有一疑世尊，猶豫、不開意、不解意、意",
    "T01n0026_056:0780b21": "不靖。若有一疑世尊，猶豫、不開意、不解",
    "T01n0026_056:0780b22": "意、意不靖者，是謂不拔第一心穢，謂於世",
    "T01n0026_056:0780b23": "尊也，如是法、戒、教。若有諸梵行，世尊所",
    "T01n0026_056:0780b24": "稱譽，彼便責數、輕易、觸嬈、侵害，不開意、不",
    "T01n0026_056:0780b25": "解意、意不靖，是謂第五不拔心中穢，謂",
    "T01n0026_056:0780b26": "於梵行也。「云何不解心中五縛？或有一身",
    "T01n0026_056:0780b27": "不離染、不離欲、不離愛、不離渴。若有身",
    "T01n0026_056:0780b28": "不離染、不離欲、不離愛、不離渴者，彼心",
    "T01n0026_056:0780b29": "不趣向，不靖、不住、不解，自方便斷燕坐。",
    "T01n0026_056:0780c01": "若有此心不趣向，不靖、不住、不解，自方便",
    "T01n0026_056:0780c02": "斷燕坐者，是謂第一不解心縛，謂身也。",
    "T01n0026_056:0780c03": "復次，於欲不離染、不離欲、不離愛、不離",
    "T01n0026_056:0780c04": "渴。若有於欲不離染、不離欲、不離愛、不",
    "T01n0026_056:0780c05": "離渴者，彼心不趣向，不靖、不住、不解，自方",
    "T01n0026_056:0780c06": "便斷燕坐。若有此心不趣向，不靖、不住、",
    "T01n0026_056:0780c07": "不解，自方便斷燕坐者，是謂第二不解心",
    "T01n0026_056:0780c08": "縛，謂欲也。「復次，有一所說聖義相應，柔軟無",
    "T01n0026_056:0780c09": "疑蓋，謂說戒、說定、說慧、說解脫、說解脫知",
    "T01n0026_056:0780c10": "見、說損、說不聚會、說少欲、說知足、說斷、",
    "T01n0026_056:0780c11": "說無欲、說滅、說燕坐、說緣起，如是比丘，",
    "T01n0026_056:0780c12": "沙門所說者，彼心不趣向，不靖、不住、不解，",
    "T01n0026_056:0780c13": "自方便斷燕坐。若有此心不趣向，不靖、",
    "T01n0026_056:0780c14": "不住、不解，自方便斷燕坐者，是謂第三不",
    "T01n0026_056:0780c15": "解心縛，謂說也。復次，數道俗共會，調亂、憍",
    "T01n0026_056:0780c16": "慠、不學問。若有數道俗共會，調亂、憍慠、不",
    "T01n0026_056:0780c17": "學問者，彼心不趣向、不靖、不住、不解，自方",
    "T01n0026_056:0780c18": "便斷燕坐。若此心不趣向，不靖、不住、不",
    "T01n0026_056:0780c19": "解，自方便斷燕坐者，是謂第四不解心縛，",
    "T01n0026_056:0780c20": "謂聚會也。「復次，少有所得故，於其中間住，",
    "T01n0026_056:0780c21": "不復求昇進。若有少所得故，於其中間住，",
    "T01n0026_056:0780c22": "不復求昇進者，彼心不趣向，不靖、不住、不",
    "T01n0026_056:0780c23": "解，自方便斷燕坐。若此心不趣向，不靖、",
    "T01n0026_056:0780c24": "不住、不解，自方便斷燕坐者，是謂第五不",
    "T01n0026_056:0780c25": "解心縛，謂昇進也。若有比丘、比丘尼不拔",
    "T01n0026_056:0780c26": "此心中五穢，及不解此心中五縛者，是謂",
    "T01n0026_056:0780c27": "比丘、比丘尼必退法也。若有比丘、比丘尼",
    "T01n0026_056:0780c28": "善拔心中五穢，善解心中五縛者，是謂比",
    "T01n0026_056:0780c29": "丘、比丘尼清淨法。「云何善拔心中五穢？或有",
    "T01n0026_056:0781a01": "一不疑世尊，不猶豫、開意、意解、意靖。若有",
    "T01n0026_056:0781a02": "不疑世尊，不猶豫、開意、意解、意靖者，是",
    "T01n0026_056:0781a03": "謂第一善拔心中穢，謂於世尊也，如是法、",
    "T01n0026_056:0781a04": "戒、教。若有梵行，世尊所稱譽，彼不責數、",
    "T01n0026_056:0781a05": "不輕易、不觸嬈、不侵害，開意、意解、意靖，",
    "T01n0026_056:0781a06": "是謂第五善拔心中穢，謂於梵行也。「云何解",
    "T01n0026_056:0781a07": "心中五縛？或有一身離染、離欲、離愛、離渴。",
    "T01n0026_056:0781a08": "若有身離染、離欲、離愛、離渴者，彼心趣向，",
    "T01n0026_056:0781a09": "靖、住、解，自方便斷燕坐。若有此心趣向，",
    "T01n0026_056:0781a10": "靖、住、解，自方便斷燕坐者，是謂第一解",
    "T01n0026_056:0781a11": "心中縛，謂身也。復次，於欲離染、離欲、離愛、",
    "T01n0026_056:0781a12": "離渴。若有於欲離染、離欲、離愛、離渴者，彼",
    "T01n0026_056:0781a13": "心趣向，靖、住、解，自方便斷燕坐。若有此心",
    "T01n0026_056:0781a14": "趣向，靖、住、解，自方便斷燕坐者，是謂第",
    "T01n0026_056:0781a15": "二解心中縛，謂欲也。「復次，有一所說，聖義相",
    "T01n0026_056:0781a16": "應，柔軟無疑葢，謂說戒、說定、說慧、說解脫、",
    "T01n0026_056:0781a17": "說解脫知見、說損、說不聚會、說少欲、說",
    "T01n0026_056:0781a18": "知足、說斷、說無欲、說滅、說燕坐、說緣起，",
    "T01n0026_056:0781a19": "如是比丘，沙門所說者，彼心趣向，靖、住、解，",
    "T01n0026_056:0781a20": "自方便斷燕坐。若有此心趣向，靖、住、解，",
    "T01n0026_056:0781a21": "自方便斷燕坐者，是謂第三解心中縛，謂",
    "T01n0026_056:0781a22": "說也。復次，不數道俗共會，不調亂、不憍慠",
    "T01n0026_056:0781a23": "學問。若有不數道俗共會，不調亂、不憍",
    "T01n0026_056:0781a24": "慠學問者，彼心趣向，靖、住、解，自方便斷燕",
    "T01n0026_056:0781a25": "坐。若有此心趣向，靖、住、解，自方便斷燕",
    "T01n0026_056:0781a26": "坐者，是謂第四解心中縛，謂不聚會也。「復",
    "T01n0026_056:0781a27": "次，少有所得故，於其中間不住，復求昇進。",
    "T01n0026_056:0781a28": "若有少所得故，於其中間不住，復求昇進",
    "T01n0026_056:0781a29": "者，彼心趣向，靖、住、解，自方便斷燕坐。若此",
    "T01n0026_056:0781b01": "心趣向，靖、住、解，自方便斷燕坐者，是謂",
    "T01n0026_056:0781b02": "第五解心中縛，謂昇進也。若有比丘、比丘尼",
    "T01n0026_056:0781b03": "善拔此心中五穢，及善解此心中五縛者，是",
    "T01n0026_056:0781b04": "謂比丘、比丘尼清淨法。彼住此十支已，復",
    "T01n0026_056:0781b05": "修習五法。「云何為五？修欲定心成就斷如",
    "T01n0026_056:0781b06": "意足，依離、依無欲、依滅、依捨，趣向非品，",
    "T01n0026_056:0781b07": "修精進定、心定、思惟定成就斷如意足，依",
    "T01n0026_056:0781b08": "離、依無欲、依滅、依捨，趣向非品，堪任第",
    "T01n0026_056:0781b09": "五，彼成就此堪任等十五法。成就自受者，",
    "T01n0026_056:0781b10": "必知必見，必正盡覺，至甘露門，近住涅槃，",
    "T01n0026_056:0781b11": "我說無不至涅槃。猶如雞生十卵，或十二，",
    "T01n0026_056:0781b12": "隨時覆蓋，隨時溫暖，隨時看視，雞設有放",
    "T01n0026_056:0781b13": "逸者，彼中或雞子以[此/束]以足，啄破其卵，",
    "T01n0026_056:0781b14": "自安隱出者，彼為第一。如是比丘成就此",
    "T01n0026_056:0781b15": "堪任等十五法自受者，必知必見，必正盡覺，",
    "T01n0026_056:0781b16": "必至甘露門，近住涅槃，我說無不得涅",
    "T01n0026_056:0781b17": "槃。」佛說如是。彼諸比丘聞佛所說，歡喜奉",
    "T01n0026_056:0781b18": "行。",
    "T01n0026_056:0781b19": "心穢經第五竟(一千三百九十九字)",
    "T01n0026_056:0781b20": "中阿含經卷第五十六(七千八百四十六字)(第五後",
    "T01n0026_056:0781b21": "誦)"
}