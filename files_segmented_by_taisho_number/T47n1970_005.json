{
    "T47n1970_005:0265c02": "龍舒增廣淨土文卷第五",
    "T47n1970_005:0265c04": "國學進士王日休譔",
    "T47n1970_005:0265c05": "東晉遠法師倡首修淨土。本朝王敏仲侍郎。",
    "T47n1970_005:0265c06": "及近年錢塘陸居士。編集感應事跡。凡二百",
    "T47n1970_005:0265c07": "餘傳。皆鏤板流傳。今不及盡載。略取其齋戒",
    "T47n1970_005:0265c08": "修者及中人修者及罪惡人修者及疾苦中修",
    "T47n1970_005:0265c09": "者。共三十傳。所以發人之信心也。",
    "T47n1970_005:0265c10": "東晉遠法師東晉遠法師",
    "T47n1970_005:0265c11": "僧慧遠雁門人也。居廬山。與劉遺民等僧俗",
    "T47n1970_005:0265c12": "百二十三人結為蓮社。以修淨土。謂他日託",
    "T47n1970_005:0265c13": "生蓮華中也。遠澄心觀想。初十一年三覩聖",
    "T47n1970_005:0265c14": "相。而遠沈厚不言。後十九年七月晦夕遠面",
    "T47n1970_005:0265c15": "見。阿彌陀佛身滿虛空。圓光之中有諸化佛。",
    "T47n1970_005:0265c16": "觀音勢至侍立左右。又見。水流光明分十四",
    "T47n1970_005:0265c17": "支。一一支水流注上下。自能演說苦空無常",
    "T47n1970_005:0265c18": "無我妙法。如十六觀經所說。佛告遠曰。我",
    "T47n1970_005:0265c19": "以本願力故來安慰汝。後七日當生我國。見",
    "T47n1970_005:0265c20": "僧佛馱耶舍及慧持及曇順在佛之側。向前",
    "T47n1970_005:0265c21": "揖遠曰。法師之志在吾先。何來之遲也。遠目",
    "T47n1970_005:0265c22": "見分明。乃與其徒言之。且曰。始吾居此十一",
    "T47n1970_005:0265c23": "年。幸於淨土三覩聖相。今復見之。吾生淨土",
    "T47n1970_005:0265c24": "決矣。次日寢疾。至七日卒。遠少年博覽經史。",
    "T47n1970_005:0265c25": "尤通莊老。因往太行山。聽道安法師講般若",
    "T47n1970_005:0265c26": "經。豁然開悟。乃曰。九流異議。皆糠粕耳。因",
    "T47n1970_005:0265c27": "削髮事之。後至廬山。凡三十年不出卒。年八",
    "T47n1970_005:0265c28": "十二。",
    "T47n1970_005:0265c29": "東晉劉遺民東晉劉遺民",
    "T47n1970_005:0266a01": "程之字仲恩。號遺民。依遠公共修淨土。專坐",
    "T47n1970_005:0266a02": "禪作觀想法方。半歲即於定中見佛光照曜。",
    "T47n1970_005:0266a03": "又地皆金色。居山十五年。末年又於想念佛",
    "T47n1970_005:0266a04": "中。見阿彌陀佛。身紫金色。毫光散照。垂手下",
    "T47n1970_005:0266a05": "接。以臨其室。程之慰幸悲泣自陳曰。安得如",
    "T47n1970_005:0266a06": "來為我摩頂以衣覆我。佛乃為摩其頂。引袈",
    "T47n1970_005:0266a07": "裟以覆之。他日想念佛。又見身入七寶大池",
    "T47n1970_005:0266a08": "蓮華青白相間。其水湛湛如無邊岸。中有一",
    "T47n1970_005:0266a09": "人。項有圓光。胸有萬字。指池水曰。八功德",
    "T47n1970_005:0266a10": "水。汝可飲之。程之飲水。甘美盈口。乃還。猶",
    "T47n1970_005:0266a11": "覺有異香發於毛孔。乃曰。此吾淨土之緣至",
    "T47n1970_005:0266a12": "矣。廬阜諸僧皆來會。程之對佛像。焚香再拜",
    "T47n1970_005:0266a13": "祝曰。我以釋迦遺教故。知有阿彌陀佛。此香",
    "T47n1970_005:0266a14": "當先供養釋迦如來。又供養阿彌陀佛。後供",
    "T47n1970_005:0266a15": "養法華會中佛菩薩眾。以至十方佛菩薩眾。",
    "T47n1970_005:0266a16": "願令一切有情俱生淨土。祝畢與眾話別。面",
    "T47n1970_005:0266a17": "西端坐。斂手氣絕。年五十九。",
    "T47n1970_005:0266a18": "東晉闕公則東晉闕公則",
    "T47n1970_005:0266a19": "公則遠公白蓮社中人。已亡友人於東京白",
    "T47n1970_005:0266a20": "馬寺為作忌日。林木殿宇皆金色。空中有聲",
    "T47n1970_005:0266a21": "云。我是闕公則。所祈往生極樂寶國今已遠",
    "T47n1970_005:0266a22": "矣。故來相報。言訖不現。",
    "T47n1970_005:0266a23": "晉翰林學士張抗晉翰林學士張抗",
    "T47n1970_005:0266a24": "抗平生積善。信重佛門。誓課大悲心陀羅尼",
    "T47n1970_005:0266a25": "十萬遍。願生西方。課畢。年過六十。忽寢疾。",
    "T47n1970_005:0266a26": "唯念阿彌陀佛。謂家人云。西方淨土元只在",
    "T47n1970_005:0266a27": "堂屋西間之內。阿彌陀坐蓮華上。翁兒在蓮",
    "T47n1970_005:0266a28": "華池金沙地上。禮佛嬉戲。言訖良久念佛而",
    "T47n1970_005:0266a29": "亡。翁兒乃孫子名。三二歲而亡矣。",
    "T47n1970_005:0266b01": "宋江陵僧曇鑒宋江陵僧曇鑒",
    "T47n1970_005:0266b02": "曇鑒履行尤謹。常願身升安養。面見阿彌陀",
    "T47n1970_005:0266b03": "佛。安養即淨土也。故雖毫芒之善悉回向之。",
    "T47n1970_005:0266b04": "一日定中見阿彌陀佛。以水洒其面曰。滌汝",
    "T47n1970_005:0266b05": "塵垢。清汝心念。汝之身口俱致嚴淨。又於瓶",
    "T47n1970_005:0266b06": "中出一蓮華與之。出定乃與寺僧敘別。夜漸",
    "T47n1970_005:0266b07": "深獨步廊下。念阿彌陀佛。將至五更。其聲彌",
    "T47n1970_005:0266b08": "厲。及旦弟子依常問訊。趺坐不動。就而視之",
    "T47n1970_005:0266b09": "亡矣。",
    "T47n1970_005:0266b10": "南齊楊都僧慧進南齊楊都僧慧進",
    "T47n1970_005:0266b11": "慧進年四十餘願誦法華。執卷病生。乃發願",
    "T47n1970_005:0266b12": "造百部。以懺業障。錢化造畢病亦隨愈。願以",
    "T47n1970_005:0266b13": "造經功德迴向淨土。忽空中有聲云。汝事已",
    "T47n1970_005:0266b14": "辦。願亦已遂。其生淨土。非汝而誰。進聞之",
    "T47n1970_005:0266b15": "曰。進不敢以冀上品。但下品之下亦無退轉",
    "T47n1970_005:0266b16": "矣。齊明三年年八十。無病而卒。",
    "T47n1970_005:0266b17": "後魏壁谷僧曇鸞後魏壁谷僧曇鸞",
    "T47n1970_005:0266b18": "曇鸞初自陶隱居得仙經十卷。鸞欣然自得。",
    "T47n1970_005:0266b19": "以為神仙必可致也。後遇僧菩提留支問云。",
    "T47n1970_005:0266b20": "佛道長生乎。能却老不死乎。支云。長生不死。",
    "T47n1970_005:0266b21": "吾佛道也。遂以十六觀經與之云。汝可誦此。",
    "T47n1970_005:0266b22": "則三界無復生。六道無復往。盈虛消息禍福",
    "T47n1970_005:0266b23": "成敗無得而至。其為壽也有劫石焉。有河沙",
    "T47n1970_005:0266b24": "焉。沙石之數有限。壽量之數無窮。此吾金仙",
    "T47n1970_005:0266b25": "氏之長生也。鸞深信之。遂焚仙經而專修觀",
    "T47n1970_005:0266b26": "經。雖寒暑之變疾病之來亦不懈怠。魏主憐",
    "T47n1970_005:0266b27": "其志尚。又嘉其自行化他流傳甚廣。號為神",
    "T47n1970_005:0266b28": "鸞。一日告弟子云。地獄諸苦不可以不懼。九",
    "T47n1970_005:0266b29": "品淨業不可以不修。因令弟子高聲念阿彌",
    "T47n1970_005:0266c01": "陀佛。向西閉目叩頭而亡。是時僧俗同聞管",
    "T47n1970_005:0266c02": "絃絲竹之聲從西而來。良久乃止。",
    "T47n1970_005:0266c03": "隋開覺寺僧道喻隋開覺寺僧道喻",
    "T47n1970_005:0266c04": "道喻念阿彌陀佛。造旃檀像長三寸。後忽死。",
    "T47n1970_005:0266c05": "七日却甦云。見阿彌陀佛。云。汝造我像。何太",
    "T47n1970_005:0266c06": "小。對曰。心大即大。心小即小。言訖其像遍於",
    "T47n1970_005:0266c07": "虛空。又云。汝且回本國香湯沐浴。明星出我",
    "T47n1970_005:0266c08": "來迎汝。至時果見化佛來迎光明照室。眾皆",
    "T47n1970_005:0266c09": "聞見。乃亡時開皇八年。",
    "T47n1970_005:0266c10": "唐京師僧善導唐京師僧善導",
    "T47n1970_005:0266c11": "善導貞觀中見西河綽禪師淨土九品道場。",
    "T47n1970_005:0266c12": "於是篤勤精苦。若救頭然。每入佛堂合掌胡",
    "T47n1970_005:0266c13": "跪一心念佛。非力竭不休。雖寒氷亦須流汗",
    "T47n1970_005:0266c14": "以表至誠。出即為眾說淨土法門。無暫時不",
    "T47n1970_005:0266c15": "為利益。三十餘年不暫睡眠。般舟行道禮佛",
    "T47n1970_005:0266c16": "方等專為己任。護持戒品纖毫不犯。未甞舉",
    "T47n1970_005:0266c17": "目視女人。絕意名利遠諸戲笑。所行之處淨",
    "T47n1970_005:0266c18": "身供養飲食。衣服有餘並以迴施。好食送大",
    "T47n1970_005:0266c19": "厨供眾。麁惡自食。乳酪醍醐皆不飲噉。諸有",
    "T47n1970_005:0266c20": "䞋施用寫阿彌陀經十萬餘卷。畫淨土變相",
    "T47n1970_005:0266c21": "三百餘。譬見及壞塔。皆悉修營。然燈續明。每",
    "T47n1970_005:0266c22": "歲不絕。三衣瓶鉢不使人持洗。始終無改。不",
    "T47n1970_005:0266c23": "與眾同行。恐談世事妨修行業。展轉授淨土",
    "T47n1970_005:0266c24": "法門者不可勝數。或問導云。念佛之善生淨",
    "T47n1970_005:0266c25": "土否。答云。如汝所念。遂汝所願。於是導自念",
    "T47n1970_005:0266c26": "阿彌陀佛。一聲則有一道光明。從其口出。十",
    "T47n1970_005:0266c27": "聲以至百聲。光明亦如此。其勸化偈云。漸漸",
    "T47n1970_005:0266c28": "雞皮鶴髮。看看行步躘踵假饒金玉滿堂。難",
    "T47n1970_005:0266c29": "免衰殘老病。任是千般快樂。無常終是到來。",
    "T47n1970_005:0267a01": "唯有徑路修行。但念阿彌陀佛。後謂人曰。此",
    "T47n1970_005:0267a02": "身可厭。吾將西歸。乃登寺前柳樹。投身自",
    "T47n1970_005:0267a03": "絕。高宗見其念佛口出光明。又捨身時精至",
    "T47n1970_005:0267a04": "如此。賜寺額為光明。本朝慈雲式懺主略傳",
    "T47n1970_005:0267a05": "云。阿彌陀佛化身至長安。聞滻水聲乃曰。可",
    "T47n1970_005:0267a06": "教念佛。三年後滿長安城中念佛。後有法照",
    "T47n1970_005:0267a07": "大師。即善導後身也。",
    "T47n1970_005:0267a08": "唐台州僧懷玉唐台州僧懷玉",
    "T47n1970_005:0267a09": "懷玉注想淨業近四十年。天寶元年。玉念佛",
    "T47n1970_005:0267a10": "間。忽見西方聖眾。數若恒沙。中有一人。手擎",
    "T47n1970_005:0267a11": "銀臺。前以示玉。玉白。如玉者本望金臺。何",
    "T47n1970_005:0267a12": "有銀臺耶。臺乃隱人亦隱。於是彌加精苦。至",
    "T47n1970_005:0267a13": "三七日。向之擎臺者復來告云。法師以精苦",
    "T47n1970_005:0267a14": "故得升上品。又云。上品往生必先見佛。可趺",
    "T47n1970_005:0267a15": "坐以俟佛來。未旋踵間。異光照室。又三日異",
    "T47n1970_005:0267a16": "光再發。玉曰。若聞異香。我報身即盡。次日書",
    "T47n1970_005:0267a17": "偈云。清淨皎潔無塵垢。蓮華化生為父母。我",
    "T47n1970_005:0267a18": "經十劫修道來。出示閻浮厭苦眾。一生苦行",
    "T47n1970_005:0267a19": "超十劫。永離娑婆歸淨土。偈畢香氣四來。弟",
    "T47n1970_005:0267a20": "子有見佛與二菩薩共乘金臺。臺傍千百化",
    "T47n1970_005:0267a21": "佛自西而下迎玉。玉恭敬合掌含笑長歸。",
    "T47n1970_005:0267a22": "唐汾州僧啟芳圓果唐汾州僧啟芳圓果",
    "T47n1970_005:0267a23": "啟芳圓果二法師精心觀想淨土。後五月於",
    "T47n1970_005:0267a24": "觀想中同覺。身臨七寶大池。池間有大寶帳。",
    "T47n1970_005:0267a25": "身入其中。見觀音勢至坐二大寶蓮華。下有",
    "T47n1970_005:0267a26": "蓮華彌滿千萬。阿彌陀佛從西來。坐一最大",
    "T47n1970_005:0267a27": "蓮華。迭出光明相照。芳等禮佛問云。閻浮",
    "T47n1970_005:0267a28": "眾生依經教念佛得生此否。佛云。如念我名。",
    "T47n1970_005:0267a29": "皆生我國。無有一人念而不生者。又見其國。",
    "T47n1970_005:0267b01": "地平如掌。寶幢珠網上下間錯。又有一僧。乘",
    "T47n1970_005:0267b02": "寶車逐遠而來謂芳等。吾法藏也。以宿願因",
    "T47n1970_005:0267b03": "故來迎汝。芳等乘車前往。又覺其身坐寶蓮",
    "T47n1970_005:0267b04": "華。又聞釋迦佛與文殊菩薩稱讚淨土。其前",
    "T47n1970_005:0267b05": "又有大殿。殿有三道寶階。第一道純是白衣。",
    "T47n1970_005:0267b06": "第二道僧俗相半。第三道唯僧無俗。佛指之",
    "T47n1970_005:0267b07": "謂芳等云。此皆南閻浮提念佛眾生遂生於",
    "T47n1970_005:0267b08": "此。汝宜自勉。芳果既寤。歷與其徒言之。後五",
    "T47n1970_005:0267b09": "月二人無病遽聞鐘聲。他人不聞。芳果云。鍾",
    "T47n1970_005:0267b10": "聲乃我事。頃刻二人同終。",
    "T47n1970_005:0267b11": "唐真州僧自覺唐真州僧自覺",
    "T47n1970_005:0267b12": "自覺發願。願因大悲觀音引接。見阿彌陀佛。",
    "T47n1970_005:0267b13": "於是化錢鑄大悲像四十九尺。造寺居之。既",
    "T47n1970_005:0267b14": "成祝願。其夜三更忽有金色祥光二道。阿彌",
    "T47n1970_005:0267b15": "陀佛自光中乘雲而下。觀音勢至左右隨之。",
    "T47n1970_005:0267b16": "佛垂金臂按覺首曰。守願勿悛。利物為先。寶",
    "T47n1970_005:0267b17": "池生處孰不如願。後十一年七月望夕見一",
    "T47n1970_005:0267b18": "人雲間現半身。若毘沙門天王。俯謂覺曰。安",
    "T47n1970_005:0267b19": "養之期於斯至矣。乃於大悲前跏趺化去。",
    "T47n1970_005:0267b20": "唐睦州僧少康唐睦州僧少康",
    "T47n1970_005:0267b21": "少康貞元初至洛下白馬寺。見殿中文字累",
    "T47n1970_005:0267b22": "放光明。探取之。乃善導西方化導文也。康",
    "T47n1970_005:0267b23": "曰。若於淨土有緣。當使此文再發光明。言未",
    "T47n1970_005:0267b24": "已光乃閃爍。遂至長安善導影堂。大陳薦獻。",
    "T47n1970_005:0267b25": "善導於空中曰。汝依吾事利樂有情。則汝之",
    "T47n1970_005:0267b26": "功同生安養。又逢一僧。謂曰。汝欲化人。當往",
    "T47n1970_005:0267b27": "新定。言訖而隱。新定今嚴州也。至彼人尚",
    "T47n1970_005:0267b28": "無識者。康乃乞錢誘小兒與之約曰。阿彌陀",
    "T47n1970_005:0267b29": "佛是汝本師。能念一聲。與汝一錢。小兒務得",
    "T47n1970_005:0267c01": "其錢。隨聲念之。後月餘小兒念佛求錢者眾。",
    "T47n1970_005:0267c02": "康乃云。念佛十聲乃與爾錢。小兒從之。如此",
    "T47n1970_005:0267c03": "一年。無長少貴賤。凡見則稱阿彌陀佛。以故",
    "T47n1970_005:0267c04": "念佛之人盈於道路。後康於烏龍山建淨土",
    "T47n1970_005:0267c05": "道場。築壇三級。聚人午夜行道。康升坐。令人",
    "T47n1970_005:0267c06": "面西。康先唱阿彌陀佛。次眾人和之。康唱時。",
    "T47n1970_005:0267c07": "眾見一佛從其口出。連唱十聲則有十佛。若",
    "T47n1970_005:0267c08": "聯珠狀康云。汝見佛否。如見佛者決生淨土。",
    "T47n1970_005:0267c09": "其禮佛人數千。亦有竟不見者。後囑眾人。當",
    "T47n1970_005:0267c10": "於安養起增進心。於閻浮提生厭離心。又云。",
    "T47n1970_005:0267c11": "汝等此時能見光明。真我弟子。遂放異光數",
    "T47n1970_005:0267c12": "道而亡。",
    "T47n1970_005:0267c13": "唐并州僧惟岸唐并州僧惟岸",
    "T47n1970_005:0267c14": "惟岸專修十六觀。因出見觀音勢至二菩薩",
    "T47n1970_005:0267c15": "現於空中。遲久不滅。岸頂禮雨淚而歎曰。幸",
    "T47n1970_005:0267c16": "由肉眼得見聖容。所恨後世無傳。忽有二人。",
    "T47n1970_005:0267c17": "自稱畫工。未展臂間聖相克就。已而人亦不",
    "T47n1970_005:0267c18": "見。弟子怪而問之。岸曰。此豈畫工哉。又曰。",
    "T47n1970_005:0267c19": "吾之西行乃其時也。弟子有從我者。當明言",
    "T47n1970_005:0267c20": "之。小童子云。從師而往。岸曰。必能從我。",
    "T47n1970_005:0267c21": "可歸告父母。父母聞而笑罵之子乃歸寺。香",
    "T47n1970_005:0267c22": "湯沐浴。於阿彌陀佛前趺坐而往。人或告岸。",
    "T47n1970_005:0267c23": "岸撫其背曰。汝事吾者。何乃先去。遂索筆焚",
    "T47n1970_005:0267c24": "香。向所畫菩薩前偈云。觀音助遠接。勢至輔",
    "T47n1970_005:0267c25": "遙迎。寶瓶冠上顯化佛頂前明。俱遊十方剎。",
    "T47n1970_005:0267c26": "持華候九生。願以慈悲手。提獎共西行。遂令",
    "T47n1970_005:0267c27": "弟子助聲念佛。仰目西顧而亡。",
    "T47n1970_005:0267c28": "唐長安尼淨真唐長安尼淨真",
    "T47n1970_005:0267c29": "淨真住長安積善寺。納衣乞食一生無嗔。誦",
    "T47n1970_005:0268a01": "金剛經十萬遍專精念佛。顯慶五年染疾。告",
    "T47n1970_005:0268a02": "弟子云。五月內十度見阿彌陀佛。兩度見極",
    "T47n1970_005:0268a03": "樂世界寶蓮華上童子遊戲。吾得上品往生。",
    "T47n1970_005:0268a04": "言訖跏趺而去。光照其寺。",
    "T47n1970_005:0268a05": "唐房翥唐房翥",
    "T47n1970_005:0268a06": "翥暴死至陰府。見閻羅王。王曰。據案簿。君曾",
    "T47n1970_005:0268a07": "勸一老人。念佛已生淨土君承此福。亦合生",
    "T47n1970_005:0268a08": "淨土。故召來相見。翥曰。先許金剛萬卷巡禮",
    "T47n1970_005:0268a09": "五臺。未欲往生。王曰。誦經巡禮固為好事。不",
    "T47n1970_005:0268a10": "如早生淨土。王知志不可奪。乃放還。以此知。",
    "T47n1970_005:0268a11": "勸人修者非徒往生。又感動幽冥也。",
    "T47n1970_005:0268a12": "唐長安李知遙唐長安李知遙",
    "T47n1970_005:0268a13": "知遙善淨土教五會念佛。為眾師範。後因疾",
    "T47n1970_005:0268a14": "忽云。念佛和尚來也。洗漱著衣。索香爐出堂",
    "T47n1970_005:0268a15": "頂禮。乃聞空中說偈云。報汝李知遙。成功果",
    "T47n1970_005:0268a16": "自招。引君生淨土。將爾上金橋。却就床下而",
    "T47n1970_005:0268a17": "化去。眾聞異香。",
    "T47n1970_005:0268a18": "唐上黨姚婆唐上黨姚婆",
    "T47n1970_005:0268a19": "姚婆因范行婆勸念阿彌陀佛。臨終見佛菩",
    "T47n1970_005:0268a20": "薩來迎。告佛言。未與范行婆相別。請佛暫",
    "T47n1970_005:0268a21": "住。少時佛住空中候范婆至。姚婆立化。",
    "T47n1970_005:0268a22": "唐并州溫靜文妻唐并州溫靜文妻",
    "T47n1970_005:0268a23": "靜文妻久患在床。靜文勸以念阿彌陀佛。乃",
    "T47n1970_005:0268a24": "念佛二年不絕。遂見淨土。乃告靜文言。我見",
    "T47n1970_005:0268a25": "佛了。後月定去。又以食獻父母云。今得隨聖",
    "T47n1970_005:0268a26": "往生。願父母及夫專念佛。來西方相見。言訖",
    "T47n1970_005:0268a27": "而終。前三日見蓮華大如日輪。",
    "T47n1970_005:0268a28": "唐張鍾馗唐張鍾馗",
    "T47n1970_005:0268a29": "鍾馗殺鷄為業。忽見一人。緋衣驅群鷄。來叫",
    "T47n1970_005:0268b01": "云。啄啄四畔。上啄兩目流血。受大痛苦。有",
    "T47n1970_005:0268b02": "僧為鋪佛像。燒香念阿彌陀佛。兼令鍾馗一",
    "T47n1970_005:0268b03": "心專念。忽香滿室。安然而終。",
    "T47n1970_005:0268b04": "唐張善和唐張善和",
    "T47n1970_005:0268b05": "善和殺牛為業。臨終見牛數頭。作人言云。汝",
    "T47n1970_005:0268b06": "殺我善和大恐。告妻云。急請僧來救我。僧至",
    "T47n1970_005:0268b07": "云。十六觀經說。若人臨終地獄相現。至心十",
    "T47n1970_005:0268b08": "稱南謨阿彌陀佛。即得往生淨土。善和云。便",
    "T47n1970_005:0268b09": "入地獄也。不暇取香爐。即以左手擎火。右手",
    "T47n1970_005:0268b10": "拈香。面西專切念佛。未滿十聲乃云。我見阿",
    "T47n1970_005:0268b11": "彌陀佛從西來與我寶坐。言訖而終。",
    "T47n1970_005:0268b12": "後晉鳳翔僧志通後晉鳳翔僧志通",
    "T47n1970_005:0268b13": "志通見智者大師淨土儀式。不勝欣抃。不向",
    "T47n1970_005:0268b14": "西唾。不背西坐。專心修進。後見白鶴孔雀成",
    "T47n1970_005:0268b15": "行列西下。又見蓮華光相開合于前。通云。白",
    "T47n1970_005:0268b16": "鶴孔雀淨土境也。蓮華光相託處生也。淨土",
    "T47n1970_005:0268b17": "現矣。乃起禮佛對佛而終。火化時五色祥雲",
    "T47n1970_005:0268b18": "環覆火上。",
    "T47n1970_005:0268b19": "國初永明壽禪師國初永明壽禪師",
    "T47n1970_005:0268b20": "禪師名延壽。本丹陽人。後遷餘杭。少誦法華",
    "T47n1970_005:0268b21": "經。初為縣衙校。多折官錢。勘之止是買放生",
    "T47n1970_005:0268b22": "命。罪當死。引赴市。曹錢王使人探之。若顏色",
    "T47n1970_005:0268b23": "變即斬之。不變來奏。臨斬顏色不變。乃貸命。",
    "T47n1970_005:0268b24": "遂為僧。於禪觀中見觀音。以甘露灌其口。乃",
    "T47n1970_005:0268b25": "獲觀音辯才。下筆盈卷。著萬善同歸集宗鏡",
    "T47n1970_005:0268b26": "錄等。共數百卷。住持雪竇永明。日課一百八",
    "T47n1970_005:0268b27": "事。精進以修西方。既坐化。焚畢為一塔。有僧",
    "T47n1970_005:0268b28": "每日遶塔禮拜。人問其故。僧云。我撫州僧也。",
    "T47n1970_005:0268b29": "因病至陰府。命未盡放還。見殿角有僧畫像",
    "T47n1970_005:0268c01": "一軸。閻羅王自來頂拜。我問。此僧何人。主吏",
    "T47n1970_005:0268c02": "云。此杭州永明寺壽禪師也。凡人死者皆經",
    "T47n1970_005:0268c03": "此處。唯此一人不經此處。已於西方極樂世",
    "T47n1970_005:0268c04": "界上品上生。王敬其人。故畫像供養。我聞之",
    "T47n1970_005:0268c05": "故。特發心來此遶塔作拜。以此見。精修西方",
    "T47n1970_005:0268c06": "者為陰府所重。",
    "T47n1970_005:0268c07": "宋明州僧可久宋明州僧可久",
    "T47n1970_005:0268c08": "可久常誦法華經。故號久法華。平生修淨土",
    "T47n1970_005:0268c09": "業。元祐八年年八十一坐化。三日却還說淨",
    "T47n1970_005:0268c10": "土事。與十六觀經所說一同。見蓮華臺。皆標",
    "T47n1970_005:0268c11": "合生者姓名。一紫金臺標云。大宋城都府廣",
    "T47n1970_005:0268c12": "教院熏法華已生其中。又一金臺標云。明州",
    "T47n1970_005:0268c13": "孫十二郎合生其中。又一金臺標云。久法華",
    "T47n1970_005:0268c14": "臺。又一銀臺標云。明州徐道姑臺。語訖復化",
    "T47n1970_005:0268c15": "去。五年徐道姑亡。異香滿室。又十二年孫十",
    "T47n1970_005:0268c16": "二即亡。天樂盈空。",
    "T47n1970_005:0268c17": "宋會稽金大公宋會稽金大公",
    "T47n1970_005:0268c18": "大公名奭。網魚為業。一日改業。持阿彌陀佛",
    "T47n1970_005:0268c19": "日萬聲。蔬素修行不曾暫輟。後無疾告家人",
    "T47n1970_005:0268c20": "云。我見阿彌陀佛與觀音勢至在門前。我今",
    "T47n1970_005:0268c21": "歸淨土也。次日又云。我已見金蓮華來迎我",
    "T47n1970_005:0268c22": "矣。索香爐安坐。揑印而化。鄉村遠近聞音樂",
    "T47n1970_005:0268c23": "異香。終日不散。時政和六年。",
    "T47n1970_005:0268c24": "宋潭州黃打銕宋潭州黃打銕",
    "T47n1970_005:0268c25": "黃打銕本軍中人。打鐵為生每打鐵時。念阿",
    "T47n1970_005:0268c26": "彌陀佛不絕聲。一日無疾託隣人寫頌印行",
    "T47n1970_005:0268c27": "廣。勸人念佛。頌云。日夜玎玎璫璫。久鍊成",
    "T47n1970_005:0268c28": "剛。大平將近。我往西方。即化去。此頌廣行湖",
    "T47n1970_005:0268c29": "南。人多念佛。",
    "T47n1970_005:0269a01": "宋臨安府仁和吳瓊宋臨安府仁和吳瓊",
    "T47n1970_005:0269a02": "吳瓊先為僧後還俗。前後兩娶生二子。屠沽",
    "T47n1970_005:0269a03": "無所不為。常與人作厨子。每殺鷄鴨等物命。",
    "T47n1970_005:0269a04": "以手持起叫云。阿彌陀佛子好脫此身去。遂",
    "T47n1970_005:0269a05": "殺之。連稱佛數聲。每切肉時。一面切一面念",
    "T47n1970_005:0269a06": "阿彌陀佛。常念佛不輟。教村中人念經修懺。",
    "T47n1970_005:0269a07": "及勸人念阿彌陀佛。後眼上生瘤。如鷄子大。",
    "T47n1970_005:0269a08": "乃憂怖造一草菴。分散其妻子。晝夜念佛修",
    "T47n1970_005:0269a09": "懺。紹興二十三年秋。告村中人云。瓊來日戌",
    "T47n1970_005:0269a10": "時去也。人皆笑之。將用椀鉢鍋子盡與人。次",
    "T47n1970_005:0269a11": "日晚報諸道友行婆云。瓊去時將至。盡來與",
    "T47n1970_005:0269a12": "瓊高聲念佛相助。將布衫當酒飲了。即寫頌",
    "T47n1970_005:0269a13": "云。似酒皆空。問甚禪宗。今日珍重。明月清",
    "T47n1970_005:0269a14": "風。端坐合掌念佛。叫一聲佛來即化去。",
    "T47n1970_005:0269a15": "宋荊王夫人宋荊王夫人",
    "T47n1970_005:0269a16": "元祐間荊王夫人與婢妾精修西方。唯一妾",
    "T47n1970_005:0269a17": "懈怠。夫人斥去其妾。悔悟精進。久之謂他妾",
    "T47n1970_005:0269a18": "云。吾今夜當生西方。是夜異香滿室。無疾而",
    "T47n1970_005:0269a19": "終。明日同事之妾告夫人云。昨夜夢化去之",
    "T47n1970_005:0269a20": "妾託致起居云。夫人訓責我修西方。今已獲",
    "T47n1970_005:0269a21": "往生。感德無量。夫人使我亦夢。乃可信耳。其",
    "T47n1970_005:0269a22": "夜夫人夢見亡妾。敘謝如前。夫人云。西方可",
    "T47n1970_005:0269a23": "到否。妾云。可到。但從妾行。夫人隨之。見池",
    "T47n1970_005:0269a24": "塘廣大。紅白蓮華大小相間。或榮或悴種種",
    "T47n1970_005:0269a25": "不同。夫人問云。何以如此。妾云。此皆世間發",
    "T47n1970_005:0269a26": "念修西方人也。纔發一念池內便生蓮華一",
    "T47n1970_005:0269a27": "朵。若願心精進則華日日敷榮。以至大如車",
    "T47n1970_005:0269a28": "輪。若願心退轉則華日日萎悴。以至殞滅。次",
    "T47n1970_005:0269a29": "見一人坐蓮華上。其衣飄揚散去。寶冠瓔珞",
    "T47n1970_005:0269b01": "莊嚴其身。夫人問云。何人也。妾云。楊傑也。",
    "T47n1970_005:0269b02": "又見一人坐於華上。妾云。此馬玕也。夫人我",
    "T47n1970_005:0269b03": "當生何處。妾引行數里許。遙望見一金壇。金",
    "T47n1970_005:0269b04": "碧照曜。妾云。此夫人化生處。乃上品上生也。",
    "T47n1970_005:0269b05": "夫人既覺。訪問楊馬所在。則傑已亡。而玕無",
    "T47n1970_005:0269b06": "恙。是知精進不退者。雖身在娑婆之內。其神",
    "T47n1970_005:0269b07": "識已在淨土矣。後夫人於生日秉爐焚香。望",
    "T47n1970_005:0269b08": "觀音閣而立。子孫方具獻壽之儀。已立化矣。",
    "T47n1970_005:0269b09": "宋觀音縣君宋觀音縣君",
    "T47n1970_005:0269b10": "縣君姓吳氏。其夫都官員呂宏亦悟佛理。夫",
    "T47n1970_005:0269b11": "婦各齊戒清修。吳氏有二侍女。亦絕葷血勤",
    "T47n1970_005:0269b12": "力助為勝業。其一頗好禪理。既病猶怡然笑",
    "T47n1970_005:0269b13": "話而逝。如委脫然。其一奉戒剋苦。或終月不",
    "T47n1970_005:0269b14": "食。但日飲吳氏所呪觀音淨水一盞而已。忽",
    "T47n1970_005:0269b15": "見金蓮捧足者三。又數日見其膝。又數日見",
    "T47n1970_005:0269b16": "其身。又數日見其面目。其中乃阿彌陀佛。左",
    "T47n1970_005:0269b17": "右則觀音勢至也。又悉見其堂殿國界。皎如",
    "T47n1970_005:0269b18": "指掌曉然。知其為淨土。問其詳則云。彼皆",
    "T47n1970_005:0269b19": "清淨男子經行遊樂無女人也。又問。彼佛如",
    "T47n1970_005:0269b20": "何說法。云。我得天眼未得天耳。故但見問答",
    "T47n1970_005:0269b21": "指顧。而不能聞所說也。如是者三年。未甞一",
    "T47n1970_005:0269b22": "瞬不在目前。忽感疾自言往生乃終。吳氏事",
    "T47n1970_005:0269b23": "觀音有靈感。每於淨室列置瓶缶數十。以水",
    "T47n1970_005:0269b24": "注滿。手持楊枝誦呪。必見觀音放光入瓶缶",
    "T47n1970_005:0269b25": "中。病苦者飲水輒愈。所呪水積歲不壞。大寒",
    "T47n1970_005:0269b26": "不凍。世號觀音縣君。",
    "T47n1970_005:0269b27": "宋馮氏夫人宋馮氏夫人",
    "T47n1970_005:0269b28": "夫人名法信。贈少師許珣之女。適承宣使陳",
    "T47n1970_005:0269b29": "思恭。少多疾。及嫁疾尤甚。醫者以為不可療。",
    "T47n1970_005:0269c01": "往見慈受深禪師。問愈疾之方。深教以持齋",
    "T47n1970_005:0269c02": "誦佛。夫人盡去葷血及裝飾之奉衣掃塔服。",
    "T47n1970_005:0269c03": "專以西方為念。行亦西方也。坐亦西方也。起",
    "T47n1970_005:0269c04": "居食息亦西方也。語默動靜亦西方也。酌水",
    "T47n1970_005:0269c05": "獻華亦西方也。誦經行道亦西方也。剎那之",
    "T47n1970_005:0269c06": "念秋毫之善一以為西方之津梁。十年間無",
    "T47n1970_005:0269c07": "惰容。心安體健神氣昌盛。人皆尊尚之。一日",
    "T47n1970_005:0269c08": "忽書偈云。隨緣任業許多年。枉作老牛為耕",
    "T47n1970_005:0269c09": "田。打疊身心早歸去。免教鼻孔受人穿。族黨",
    "T47n1970_005:0269c10": "怪之。夫人云。行即歸。何怪之有。乃臥疾。微",
    "T47n1970_005:0269c11": "有喘息。忽矍然而起云。吾神遊淨土。面禮",
    "T47n1970_005:0269c12": "阿彌陀佛。觀音左顧。勢至右盻。百千萬億清",
    "T47n1970_005:0269c13": "淨佛子稽首。慶我來生其國。若宮殿林沼光",
    "T47n1970_005:0269c14": "明神麗。與華嚴經及十六觀經所說一同。明",
    "T47n1970_005:0269c15": "日安然化去。家人聞妙香芬馥。不類人間。及",
    "T47n1970_005:0269c16": "三日荼毘。舉尸如生。",
    "T47n1970_005:0269c17": "龍舒增廣淨土文卷之五終"
}