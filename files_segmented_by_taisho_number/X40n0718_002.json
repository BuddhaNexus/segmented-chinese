{
    "X40n0718_002:0312b12": "四分戒本約義卷二",
    "X40n0718_002:0312b14": "福州鼓山嗣祖沙門　元賢　述",
    "X40n0718_002:0312b15": "諸大德。是三十尼薩耆波逸提法。半月半月說。戒經",
    "X40n0718_002:0312b16": "中來。",
    "X40n0718_002:0312b17": "梵語尼薩耆此云捨。波逸提此云墮。此三十事。皆",
    "X40n0718_002:0312b18": "在衣物上犯罪。當墮覆障燒煑地獄。今制令罰其",
    "X40n0718_002:0312b19": "衣物。向僧中捨則免墮也。界內僧。或多人。或一人。",
    "X40n0718_002:0312b20": "俱可捨。但不得別眾捨。別眾者。謂四人已上私出",
    "X40n0718_002:0312b21": "界外。別為一眾也。若向別眾。捨犯突吉羅。既捨衣",
    "X40n0718_002:0312b22": "已。當于眾中乞懺悔。乞已當請一人。為懺悔主。其",
    "X40n0718_002:0312b23": "人須是清淨比丘方可。亦不得遽受懺。必先白眾。",
    "X40n0718_002:0312b24": "白已然後受懺。受懺已眾中當還此比丘衣。還衣",
    "X40n0718_002:0312c01": "之法有二種。一是即座展轉付還。一是直付還。其",
    "X40n0718_002:0312c02": "所犯之事。或是畜長衣經十日。畜非時衣過一月。",
    "X40n0718_002:0312c03": "畜急施衣過十日。畜長鉢過十日。畜藥過七日。此",
    "X40n0718_002:0312c04": "五事當即座展轉付。又或其人有事。欲遠行。不能",
    "X40n0718_002:0312c05": "延至明日者。僧中可問言。此衣捨與誰。答言捨與",
    "X40n0718_002:0312c06": "某甲比丘。僧即以此衣與之。然後為作白二羯磨。",
    "X40n0718_002:0312c07": "還此比丘衣。若非前五事者。應用直付法。僧中作",
    "X40n0718_002:0312c08": "白二羯磨。直以此衣還之。若是前五事。其人無遠",
    "X40n0718_002:0312c09": "行因緣。可延至明日者。亦作直付還。惟野蠶綿作",
    "X40n0718_002:0312c10": "臥具不可還。應斬碎塗壁及埵。餘皆當還。若捨衣",
    "X40n0718_002:0312c11": "不還者突吉羅。若有言莫還者突吉羅。若轉與人",
    "X40n0718_002:0312c12": "者。若作別衣用者。或為損壞者。盡突吉羅。",
    "X40n0718_002:0312c13": "若比丘。衣已竟。迦絺那衣已出。畜長衣。經十日不淨",
    "X40n0718_002:0312c14": "施得畜。若過十日。尼薩耆波逸提。",
    "X40n0718_002:0312c15": "佛制比丘持三衣不得長。長衣者。長如來八指廣",
    "X40n0718_002:0312c16": "四指即為長也。時佛座下有六群比丘。一名難陀。",
    "X40n0718_002:0312c17": "二名跋難陀。三名迦留陀夷。四名闡陀。五名馬宿。",
    "X40n0718_002:0312c18": "六名滿宿。此六群皆畜長衣。早晚更換以為莊嚴。",
    "X40n0718_002:0312c19": "佛知故制。衣已竟者。三衣已足也。迦絺那衣此云",
    "X40n0718_002:0312c20": "慶賞衣。一名功德衣。以九旬安居功德勝故。檀越",
    "X40n0718_002:0312c21": "持新衣慶賀之。此衣五條十隔。七月十六日解制",
    "X40n0718_002:0312c22": "後受。受此衣者。許離衣宿畜長衣受別請等。至臘",
    "X40n0718_002:0312c23": "月十五日。隨分捨與沙彌等。故云已出。捨過此衣",
    "X40n0718_002:0312c24": "復受三衣。不許離衣宿。不許畜長衣。當作淨施。若",
    "X40n0718_002:0313a01": "不淨施。轉貿與人者。捨墮加突吉羅。經十日得畜",
    "X40n0718_002:0313a02": "者。因阿難得貴價衣。欲奉迦葉。適迦葉未還。阿難",
    "X40n0718_002:0313a03": "欲畜。恐犯此過。乃往白佛。佛問迦葉幾時回。答云",
    "X40n0718_002:0313a04": "十日。佛即聽許十日得畜。若一日得衣。二日乃至",
    "X40n0718_002:0313a05": "十日亦得衣。畜至十一日明相出時。俱犯捨墮。比",
    "X40n0718_002:0313a06": "丘尼犯者罪同。式叉摩那等。俱突吉羅。",
    "X40n0718_002:0313a07": "若比丘。衣已竟。迦絺那衣已出。於三衣中。若離一一",
    "X40n0718_002:0313a08": "衣。異處宿。除僧羯磨。尼薩耆波逸提。",
    "X40n0718_002:0313a09": "六群比丘。出遊人間。以三衣寄親友比丘。彼比丘",
    "X40n0718_002:0313a10": "為搬晒。他比丘見之。白佛故制。離一一衣異處宿",
    "X40n0718_002:0313a11": "者。於三衣中。隨離一衣。即犯捨墮。除僧羯磨者。因",
    "X40n0718_002:0313a12": "一病比丘有事。欲往人間。糞掃衣重不能持。乃白",
    "X40n0718_002:0313a13": "佛。佛為作白二羯磨。結不失衣法故。不犯也。若三",
    "X40n0718_002:0313a14": "衣外。離餘衣突吉羅。比丘尼犯者罪同。式叉摩那",
    "X40n0718_002:0313a15": "等。俱突吉羅。若明相未出手捉衣。或為事難所拘。",
    "X40n0718_002:0313a16": "或衣在擲石所及處。無犯。",
    "X40n0718_002:0313a17": "若比丘。衣已竟。迦絺那衣已出。得非時衣。欲須便受。",
    "X40n0718_002:0313a18": "受已疾疾成衣。若足者善。不足者畜經一月。為滿足",
    "X40n0718_002:0313a19": "故。若過畜者。尼薩耆波逸提。",
    "X40n0718_002:0313a20": "佛制畜長衣。不過十日。有一比丘。大衣壞。十日不",
    "X40n0718_002:0313a21": "能辦。故衣不能即捨。乃白佛。聽畜一月。為滿足造",
    "X40n0718_002:0313a22": "衣故。非時衣者。謂非施衣之時也。施衣時者。自恣",
    "X40n0718_002:0313a23": "後無迦絺那衣一月。有迦絺那衣五月也。比丘尼",
    "X40n0718_002:0313a24": "犯者罪同。式叉摩那等。俱突吉羅。",
    "X40n0718_002:0313b01": "若比丘。從非親里尼取衣。除貿易。尼薩耆波逸提。",
    "X40n0718_002:0313b02": "蓮華色比丘尼。見一比丘著獘衣。起慈愍心。脫己",
    "X40n0718_002:0313b03": "所著貴價衣。易彼衣自著之。來覲佛。佛問何著獘",
    "X40n0718_002:0313b04": "衣耶。尼以實答。佛言汝衣滿足有餘聽施。何以故。",
    "X40n0718_002:0313b05": "婦人著上衣。猶有所嫌。況獘衣耶。故為制戒。後諸",
    "X40n0718_002:0313b06": "比丘。俱不敢取親里尼衣故。佛更加非親里之言。",
    "X40n0718_002:0313b07": "除貿易者。因祇林中二部得施衣。共分其衣。有不",
    "X40n0718_002:0313b08": "宜身者。尼持來與比丘換。比丘不敢換。因白佛。佛",
    "X40n0718_002:0313b09": "為開除。比丘尼及式叉摩那等犯者。俱突吉羅。",
    "X40n0718_002:0313b10": "若比丘。使非親里尼浣故衣。若染若打。尼薩耆波逸",
    "X40n0718_002:0313b11": "提。",
    "X40n0718_002:0313b12": "因迦留陀夷。與偷蘭難陀比丘尼。彼此相看。出不",
    "X40n0718_002:0313b13": "淨污五衣。尼為浣。洗事甚猥[猱-矛+世]。諸尼嫌之。白佛故",
    "X40n0718_002:0313b14": "制。後諸比丘。不敢使親里尼浣染。佛更加非親里",
    "X40n0718_002:0313b15": "之言。此中使浣染打者。三捨墮。使而尼未浣染打",
    "X40n0718_002:0313b16": "者。三突吉羅。若減一減二。倣此推之可見。若使非",
    "X40n0718_002:0313b17": "親里尼浣染打新衣者。三突吉羅。若使非親里式",
    "X40n0718_002:0313b18": "叉摩那沙彌尼。浣染染故衣。亦突吉羅。比丘尼及",
    "X40n0718_002:0313b19": "式叉摩那等犯者。俱突吉羅。若病無親里尼。使非",
    "X40n0718_002:0313b20": "親里尼浣染打。若借他衣浣染打者。不犯。",
    "X40n0718_002:0313b21": "若比丘。從非親里居士。若居土婦乞衣。除餘時。尼薩",
    "X40n0718_002:0313b22": "耆波逸提。餘時者。若比丘奪衣失衣燒衣漂衣。是謂",
    "X40n0718_002:0313b23": "餘時。",
    "X40n0718_002:0313b24": "舍衛城有一長者。與跋難陀友善。一日至祇園謁",
    "X40n0718_002:0313c01": "之。尊者為說法。大歡喜。欲有所施。尊者却之。彼固",
    "X40n0718_002:0313c02": "請云。欲何所須。尊者云。惟當施汝所著衣。彼云待",
    "X40n0718_002:0313c03": "明日來我家。當相與。今入城不可無外飾故。尊者",
    "X40n0718_002:0313c04": "言且止。我不復須。彼不獲已。脫衣別去。入城時門",
    "X40n0718_002:0313c05": "卒問。何無外衣。訛言祇園門外被賊劫去。聞者譏",
    "X40n0718_002:0313c06": "嫌。佛聞故制。後諸比丘。不敢從親里居士索衣故。",
    "X40n0718_002:0313c07": "更加非親里之言。除餘時者。有比丘夏安居竟來",
    "X40n0718_002:0313c08": "見佛。晝熱夜行。被賊劫衣。裸形入城。與比丘借衣",
    "X40n0718_002:0313c09": "見佛故。佛開奪衣失衣燒衣漂衣等時也。比丘尼",
    "X40n0718_002:0313c10": "犯者罪同。式叉摩那等。俱突吉羅。此方從居士索",
    "X40n0718_002:0313c11": "衣。不強取無犯。居士自與者。亦無犯。",
    "X40n0718_002:0313c12": "若比丘奪衣失衣燒衣漂衣。若非親里居士。居士婦。",
    "X40n0718_002:0313c13": "自恣請。多與衣。是比丘當知足受。若過受者。尼薩耆",
    "X40n0718_002:0313c14": "波逸提。",
    "X40n0718_002:0313c15": "時有多比丘。被盜劫去衣。赤身至祇園。諸居士聞",
    "X40n0718_002:0313c16": "知多持衣來施。有他比丘冐取。轉與六群比丘。佛",
    "X40n0718_002:0313c17": "聞故制。自恣請者。自發心盡意請問也。多與衣者。",
    "X40n0718_002:0313c18": "願多施與衣。不限取一取二也。若失一衣不應取。",
    "X40n0718_002:0313c19": "若失二衣。餘一衣若是二重三重四重應擿作。若",
    "X40n0718_002:0313c20": "三衣俱失。應知足受。隨居士所與衣受之。若衣細",
    "X40n0718_002:0313c21": "薄不牢者。可取作二重三重四重。當肩上。當安緣。",
    "X40n0718_002:0313c22": "或貼障垢膩。或安鈎鈕。過受者捨墮。比丘尼犯者",
    "X40n0718_002:0313c23": "罪同。式叉摩那等。俱突吉羅。",
    "X40n0718_002:0313c24": "若比丘。居士居士婦。為比丘辦衣價。買如是衣。與某",
    "X40n0718_002:0314a01": "甲比丘。是比丘先不受自恣請。便到居士家。作如是",
    "X40n0718_002:0314a02": "說。善哉居士。為我辦如是衣價與我。為好故。若得衣",
    "X40n0718_002:0314a03": "者。尼薩耆波逸提。",
    "X40n0718_002:0314a04": "跋難陀。聞一居士夫婦私議。為辦衣價。跋難陀以",
    "X40n0718_002:0314a05": "貪好故。即至其家。囑辦貴價衣。居士嫌云。我方私",
    "X40n0718_002:0314a06": "議。未來恣請。何遽至作是說耶。佛聞故制。得衣犯",
    "X40n0718_002:0314a07": "捨墮。不得衣突吉羅。比丘尼犯者罪同。式叉摩那",
    "X40n0718_002:0314a08": "等。俱突吉羅。",
    "X40n0718_002:0314a09": "若比丘。二居士居士婦。與比丘辦衣價。買如是衣。與",
    "X40n0718_002:0314a10": "某甲比丘。是比丘先不受自恣請。到二居士家。作如",
    "X40n0718_002:0314a11": "是說。善哉居士。辦如是衣價。與我共作一衣。為好故。",
    "X40n0718_002:0314a12": "若得衣者。尼薩耆波逸提。",
    "X40n0718_002:0314a13": "跋難陀。聞二居士家。各與辦衣價。以貪好故。即至",
    "X40n0718_002:0314a14": "二家。囑令合作一衣。彼意謂二家合作一衣。則二",
    "X40n0718_002:0314a15": "家不須增價。而我得好衣。又可免前罪也。二居士",
    "X40n0718_002:0314a16": "交嫌之。佛聞并制。得衣捨墮。不得衣突吉羅。比丘",
    "X40n0718_002:0314a17": "尼犯者罪同。式叉摩那等。俱突吉羅。",
    "X40n0718_002:0314a18": "若比丘。若王。若王大臣。若婆羅門。若居士居士婦。遣",
    "X40n0718_002:0314a19": "使為比丘送衣價。使至比丘所。語言大德。今為汝故。",
    "X40n0718_002:0314a20": "送是衣價。可受取。是比丘應語彼使言。我不應受此",
    "X40n0718_002:0314a21": "衣價。我若須衣。合時清淨當受。彼使語比丘言。大德",
    "X40n0718_002:0314a22": "有執事人不。須衣比丘應言有。若守僧伽藍民。若優",
    "X40n0718_002:0314a23": "婆塞。此是比丘執事人。彼使詣執事人所。與衣價已。",
    "X40n0718_002:0314a24": "還到比丘所。言大德。所示某甲執事人。我已與衣價",
    "X40n0718_002:0314b01": "竟。大德知時往彼當得衣。須衣比丘當往執事人所。",
    "X40n0718_002:0314b02": "若二反三反。為作憶念。應語言我須衣。得衣者善。若",
    "X40n0718_002:0314b03": "不得衣。應四反五反六反在前默然住。令彼憶念。得",
    "X40n0718_002:0314b04": "衣者善。若不得衣。過是求得衣者。尼薩耆波逸提。若",
    "X40n0718_002:0314b05": "不得衣。從所得衣價處。若自往。若遣使往。語言汝先",
    "X40n0718_002:0314b06": "遣使送衣價與某甲比丘。是比丘竟不得衣。汝還取。",
    "X40n0718_002:0314b07": "莫使失。此是時。",
    "X40n0718_002:0314b08": "跋難陀尊者。與一大臣友善。大臣遣使送衣價。與",
    "X40n0718_002:0314b09": "尊者。尊者即遣使。送一長者收掌之。異時大臣問",
    "X40n0718_002:0314b10": "使言。前所送衣價。曾造衣不。使答言未造。大臣重",
    "X40n0718_002:0314b11": "遣使問故。尊者聞知。疾往長者家。取價造衣。長者",
    "X40n0718_002:0314b12": "適有事出門。聞取衣價。乃曰少待回時。今有約。若",
    "X40n0718_002:0314b13": "去遲罰金錢五百。尊者固不允。長者不得已。取衣",
    "X40n0718_002:0314b14": "價與之。然後去。以遲故罰金錢五百。眾皆譏嫌。佛",
    "X40n0718_002:0314b15": "知故制。我不應受者。以佛制比丘。不許手受金銀",
    "X40n0718_002:0314b16": "錢等也。合時清淨當受者。如下文。得衣者善是也。",
    "X40n0718_002:0314b17": "過求而得捨墮。不得突吉羅。比丘尼犯者罪同。式",
    "X40n0718_002:0314b18": "叉摩那等。俱突吉羅。",
    "X40n0718_002:0314b19": "若比丘雜野蚕綿。作臥具。尼薩耆波逸提。",
    "X40n0718_002:0314b20": "六群作臥具。用野蠶綿。至養蠶家買。蠶家云。蠶未",
    "X40n0718_002:0314b21": "熟少待。彼比丘日待其傍。蠶家以急故日曝。蚕繭",
    "X40n0718_002:0314b22": "蚕蛹煩熱作聲。居士見之譏嫌。佛聞故制。成者捨",
    "X40n0718_002:0314b23": "墮。未成突吉羅。教他作者亦爾。為他人作。成不成",
    "X40n0718_002:0314b24": "俱突吉羅。若僧中捨時。應以斧砍碎和泥塗壁及",
    "X40n0718_002:0314c01": "埵。比丘尼犯者罪同。式叉摩那等。俱突吉羅。若得",
    "X40n0718_002:0314c02": "已成者。不犯。",
    "X40n0718_002:0314c03": "若比丘。以新純黑羺羊毛。作臥具者。尼薩耆波逸提。",
    "X40n0718_002:0314c04": "毗舍離城諸年少。邪婬多欲。以純黑羺羊毛作氈。",
    "X40n0718_002:0314c05": "被體夜行。使人不見。六群效之。亦以純羺黑羊毛。",
    "X40n0718_002:0314c06": "作臥具。諸年少見而嫌之云。我等好婬故作。此比",
    "X40n0718_002:0314c07": "丘亦好淫耶。佛聞故制。羺羊胡羊也。成不成等。結",
    "X40n0718_002:0314c08": "罪同上。比丘尼及式叉摩那等犯者。俱突吉羅。若",
    "X40n0718_002:0314c09": "得已成者。不犯。",
    "X40n0718_002:0314c10": "若比丘。作新臥具。應用二分純黑羊毛。三分白。四分",
    "X40n0718_002:0314c11": "牻。若比丘不用二分黑。三分白。四分牻。作新臥具者。",
    "X40n0718_002:0314c12": "尼薩耆波逸堤。",
    "X40n0718_002:0314c13": "六群比丘。以純白羊毛。作新臥具。居士見之譏嫌。",
    "X40n0718_002:0314c14": "謂如王如大臣等。佛聞故制。牻音忙。黑白雜色牛",
    "X40n0718_002:0314c15": "也。俗本作尨非是。今依藏本正之。成不成結罪同",
    "X40n0718_002:0314c16": "上。比丘尼及式叉摩那等犯者。俱突吉羅。若得已",
    "X40n0718_002:0314c17": "成者。不犯。",
    "X40n0718_002:0314c18": "若比丘。作新臥具。應六年持。若減六年。不捨故。更作",
    "X40n0718_002:0314c19": "新者。除僧羯磨。尼薩耆波逸提。",
    "X40n0718_002:0314c20": "六群比丘。多畜臥具。不捨故。常營新者。佛知故制。",
    "X40n0718_002:0314c21": "除僧羯磨者。時有一病比丘。欲有所往。以舊具重",
    "X40n0718_002:0314c22": "難持。白佛。佛為作白二羯磨。許重作。成不成結罪",
    "X40n0718_002:0314c23": "同上。比丘尼及式叉摩那等犯者。俱突吉羅。若得",
    "X40n0718_002:0314c24": "已成者。若捨故更作者。不犯。",
    "X40n0718_002:0315a01": "若比丘。作新坐具。當取故者縱廣一磔手。揲新者上。",
    "X40n0718_002:0315a02": "用壞色故。若比丘作新坐具。不取故者縱廣一磔手。",
    "X40n0718_002:0315a03": "揲新者上用壞色者。尼薩耆波逸提。",
    "X40n0718_002:0315a04": "佛一日不受請。遣諸比丘受請。佛常規。比丘受請",
    "X40n0718_002:0315a05": "後。徧探諸房。見故坐具處處狠藉乃制。用壞色故",
    "X40n0718_002:0315a06": "者。以舊具色壞。取揲新者之上。則可壞新者之色。",
    "X40n0718_002:0315a07": "而舊者亦得所用也。成不成結罪同上。比丘尼及",
    "X40n0718_002:0315a08": "式叉摩那等犯者。俱突吉羅。或他人已成者無犯。",
    "X40n0718_002:0315a09": "無舊具者亦無犯。",
    "X40n0718_002:0315a10": "若比丘。行道中得羊毛。須者應取。若無人持。得自持",
    "X40n0718_002:0315a11": "行三由旬。若無人持自持過三由旬。尼薩耆波逸提。",
    "X40n0718_002:0315a12": "跋難陀行路中。多得羊毛。貫杖頭行。俗見譏嫌。謂",
    "X40n0718_002:0315a13": "如販羊毛客。佛知故制一由旬四十里也。無人持",
    "X40n0718_002:0315a14": "自持。若過三由旬捨墮。若有人持。比丘於此中間。",
    "X40n0718_002:0315a15": "不得助持。助持者突吉羅。若令比丘尼式叉摩那",
    "X40n0718_002:0315a16": "沙彌沙彌尼。持過三由旬。突吉羅。除羊毛。持他物",
    "X40n0718_002:0315a17": "過三由旬。亦突吉羅。比丘尼及式叉摩那等犯者。",
    "X40n0718_002:0315a18": "俱突吉羅。若擔衣帽革屣等。無犯。",
    "X40n0718_002:0315a19": "若比丘。使非親里尼浣染擘羊毛者。尼薩耆波逸提。",
    "X40n0718_002:0315a20": "六群比丘。使憍曇彌比丘尼浣染擘羊毛。因覲佛。",
    "X40n0718_002:0315a21": "佛見其手黑問故。尼以實對。因制。使非親里尼浣",
    "X40n0718_002:0315a22": "染。前已有制。今重制擘羊毛。擘者分折揀理之也。",
    "X40n0718_002:0315a23": "浣染擘俱犯三捨墮。犯二則二捨墮。犯一則一捨",
    "X40n0718_002:0315a24": "墮。使而未浣染擘者。三突吉羅。餘可知。若使非親",
    "X40n0718_002:0315b01": "里式叉摩那沙彌尼者。俱突吉羅。比丘尼及式叉",
    "X40n0718_002:0315b02": "摩那等犯者。俱突吉羅。若為病人。為眾僧。不犯。",
    "X40n0718_002:0315b03": "若比丘。自手取金銀若錢。若教人取。若置地受。若口",
    "X40n0718_002:0315b04": "可受者。尼薩耆波逸提。",
    "X40n0718_002:0315b05": "跋難陀。到居士家。居士以錢買食。與難陀。難陀不",
    "X40n0718_002:0315b06": "願食。秖手索取錢持寄市肆。為俗譏嫌。佛知故制。",
    "X40n0718_002:0315b07": "置地受者。因手不受。乃令置地受也。口可受者。雖",
    "X40n0718_002:0315b08": "手未受。而口言受也。凡施金銀錢等不應手受。應",
    "X40n0718_002:0315b09": "送至守園人。或優婆塞。謂之作淨。彼人取已還送",
    "X40n0718_002:0315b10": "比丘當受。勅淨人掌之。若彼人不還。應令餘比丘",
    "X40n0718_002:0315b11": "語言。佛教為淨故與汝。應還彼比丘物。或餘比丘",
    "X40n0718_002:0315b12": "不語者。當自往語言。佛教為淨故與汝。應還我物。",
    "X40n0718_002:0315b13": "今可與僧與塔與和尚與阿闍黎等。或不聽者。可",
    "X40n0718_002:0315b14": "告本主取回。莫失彼信施。若如是作法者無犯。若",
    "X40n0718_002:0315b15": "比丘不語彼人。知是看是者。突吉羅。比丘尼犯者",
    "X40n0718_002:0315b16": "罪同。式叉摩那等。俱突吉羅。若為作屋求林木。或",
    "X40n0718_002:0315b17": "道路中為糧故。持金銀等。或令淨人持。俱無犯。",
    "X40n0718_002:0315b18": "若比丘。種種賣買金銀寶物者。尼薩耆波逸提。",
    "X40n0718_002:0315b19": "跋難陀。往市肆上。以錢易錢。諸居士見之譏曰。釋",
    "X40n0718_002:0315b20": "子以錢易錢。善能賣買。佛知故制。易成者捨墮。不",
    "X40n0718_002:0315b21": "成者突吉羅。比丘尼犯者罪同。式叉摩那等。俱突",
    "X40n0718_002:0315b22": "吉羅。若以錢易物。為佛法僧者。不犯。",
    "X40n0718_002:0315b23": "若比丘。種種販賣者。尼薩耆波逸提。",
    "X40n0718_002:0315b24": "跋難陀。路行不乞食。以生薑易食既去。舍利弗來",
    "X40n0718_002:0315c01": "乞食。食家索飯價。舍利弗云。我比丘不易食。彼云。",
    "X40n0718_002:0315c02": "向者跋難陀尊者來。以生薑易食。大德何言不易",
    "X40n0718_002:0315c03": "食耶。又一外道得貴價衣。自念何用此貴衣為。當",
    "X40n0718_002:0315c04": "與人貿之。遂往祇園。適跋難陀打染故衣如新。便",
    "X40n0718_002:0315c05": "與易之。後知是故衣。因返歸跋難陀。索其原衣。跋",
    "X40n0718_002:0315c06": "難陀不肯。相與爭直。佛聞故制。前條但制金銀寶",
    "X40n0718_002:0315c07": "物。此條兼制一切雜物。凡出物與俗人相貿易。並",
    "X40n0718_002:0315c08": "得此罪。易成者捨墮。易未成者突吉羅。若與出家",
    "X40n0718_002:0315c09": "五眾人貿易者。若使淨人貿易者。俱不犯。若有悔",
    "X40n0718_002:0315c10": "者應還。不還者亦捨墮。比丘尼犯者罪同。式叉摩",
    "X40n0718_002:0315c11": "那等。俱突吉羅。",
    "X40n0718_002:0315c12": "若比丘。畜長鉢不淨施。得齊十日。若過者。尼薩耆波",
    "X40n0718_002:0315c13": "逸提。",
    "X40n0718_002:0315c14": "跋難陀多畜鉢。居士見之譏嫌。佛聞故制。後阿難",
    "X40n0718_002:0315c15": "得貴價鉢。欲奉大迦葉。迦葉因出行未回。畜恐有",
    "X40n0718_002:0315c16": "犯。往白佛。佛問幾時回。答云十日。佛遂開十日。若",
    "X40n0718_002:0315c17": "一日得鉢。二日三日又得鉢。乃至十日得鉢。畜至",
    "X40n0718_002:0315c18": "十一日。明相出盡捨墮。蓋秪計前一日至十日也。",
    "X40n0718_002:0315c19": "若此長鉢不捨。將貿易餘鉢者。一捨墮一突吉羅。",
    "X40n0718_002:0315c20": "比丘尼犯者罪同。式叉摩那等。俱突吉羅。若受寄",
    "X40n0718_002:0315c21": "鉢不犯。",
    "X40n0718_002:0315c22": "若比丘。畜鉢減五綴不漏。更求新鉢為好故。若得者。",
    "X40n0718_002:0315c23": "尼薩耆波逸提。彼比丘應往僧中捨。展轉取最下鉢",
    "X40n0718_002:0315c24": "與之令持。乃至破應持。",
    "X40n0718_002:0316a01": "跋難陀鉢破。入城至居士家乞鉢。居士買與之。復",
    "X40n0718_002:0316a02": "多歷居士乞亦得鉢。後一日諸居士集在一處。偶",
    "X40n0718_002:0316a03": "言及此。各說買鉢與跋難陀。居士俱嫌之。佛聞故",
    "X40n0718_002:0316a04": "制。綴者補也。凡五綴而不漏。亦可受持。漏者應別",
    "X40n0718_002:0316a05": "求鉢。若不滿五綴又不漏。而更求新者。犯捨墮。滿",
    "X40n0718_002:0316a06": "五綴不漏。更求新者。突吉羅。綴者鐵鉢用錯鐵末。",
    "X40n0718_002:0316a07": "以油和之。在鐵碗內。以鐵鎚熟研。方用塞孔。即以",
    "X40n0718_002:0316a08": "微火燒之使硬。若粗澁以油塗如法熏之。若瓦鉢",
    "X40n0718_002:0316a09": "用石末亦如前法。又方鐵瓦二鉢有漏者。用沙糖",
    "X40n0718_002:0316a10": "和泥塞孔。以火乾炙令堅固。即不漏也。比丘尼犯",
    "X40n0718_002:0316a11": "者罪同。式叉摩那等。俱突吉羅。若他人施者。若自",
    "X40n0718_002:0316a12": "價買者。不犯。",
    "X40n0718_002:0316a13": "若比丘。自乞縷線。使非親里織師織作衣者。尼薩耆",
    "X40n0718_002:0316a14": "波逸提。",
    "X40n0718_002:0316a15": "跋難陀。欲縫僧伽黎。入城乞線。仍處處乞。以線多",
    "X40n0718_002:0316a16": "故。令織三衣。自手牽繀督織。居士見之譏嫌。佛聞",
    "X40n0718_002:0316a17": "故制。織師是親里。與線者亦親里無犯。若織師非",
    "X40n0718_002:0316a18": "親里。與線者親里犯。若織師親里。與線者非親里",
    "X40n0718_002:0316a19": "亦犯。若比丘自看織。若自織。若自作繀者。皆突吉",
    "X40n0718_002:0316a20": "羅。比丘尼犯者罪同。式叉摩那沙彌沙彌尼。俱突",
    "X40n0718_002:0316a21": "吉羅。",
    "X40n0718_002:0316a22": "若比丘。居士居士婦。使織師。為比丘織作衣。彼比丘",
    "X40n0718_002:0316a23": "先不受自恣請。便往織師所語言。此衣為我作。與我",
    "X40n0718_002:0316a24": "極好織。令廣大堅緻。我當多少與汝價。是比丘與價。",
    "X40n0718_002:0316b01": "乃至一食直。若得衣。尼薩耆波逸提。",
    "X40n0718_002:0316b02": "一居士持線與織師織衣。與跋難陀。付線訖即他",
    "X40n0718_002:0316b03": "往。難陀即至織師所令好織。織師云線少。難陀遂",
    "X40n0718_002:0316b04": "往居士家更索線。又云價少。復云當益汝價。居士",
    "X40n0718_002:0316b05": "回問前事。居士婦白如上。居士因嫌之。佛聞故制。",
    "X40n0718_002:0316b06": "得衣捨墮。不得衣突吉羅。比丘尼犯者罪同。式叉",
    "X40n0718_002:0316b07": "摩那等。俱突吉羅。",
    "X40n0718_002:0316b08": "若比丘。先與比丘衣。後嗔恚。若自奪。若使人奪取。還",
    "X40n0718_002:0316b09": "我衣。不與汝。是比丘應還取衣者。尼薩耆波逸提。",
    "X40n0718_002:0316b10": "跋難陀有一弟子。善能勸化。難陀喜之。約與同遊。",
    "X40n0718_002:0316b11": "因與衣。有他比丘。私與弟子說。難陀非法非律。勿",
    "X40n0718_002:0316b12": "可從遊。弟子因却之。難陀憤奪取所與衣。弟子高",
    "X40n0718_002:0316b13": "聲言。莫爾莫爾。佛聞故制。奪衣離本處捨墮。未離",
    "X40n0718_002:0316b14": "本處。突吉羅。比丘尼犯者罪同。式叉摩那等。俱突",
    "X40n0718_002:0316b15": "吉羅。若借他衣不還奪取無犯。若彼人破戒破見",
    "X40n0718_002:0316b16": "作諸不法事。應擯者奪取。無犯。",
    "X40n0718_002:0316b17": "若比丘。畜酥油生酥蜜石蜜。齊七日得服。若過者。尼",
    "X40n0718_002:0316b18": "薩耆波逸提。",
    "X40n0718_002:0316b19": "比丘秋月患風疾及瘡疥。佛聽許畜五種藥。先制",
    "X40n0718_002:0316b20": "不許非時服。因病不愈。乃許非時服。又佛與眾遊",
    "X40n0718_002:0316b21": "摩竭國時。畢陵伽婆蹉在此城久住。知識多。大得",
    "X40n0718_002:0316b22": "供養。若酥油等積滿大甕。臭穢狼藉。居士見之譏",
    "X40n0718_002:0316b23": "嫌。佛聞故制。凡一日得藥。二日又得藥。乃至七日",
    "X40n0718_002:0316b24": "又得藥。俱當淨施。若至八日明相出時。俱犯捨墮。",
    "X40n0718_002:0316c01": "若以藥轉貿他藥者。捨墮加一突吉羅。比丘尼犯",
    "X40n0718_002:0316c02": "者罪同。式叉摩那等。俱突吉羅。若至七日捨與他",
    "X40n0718_002:0316c03": "比丘食之。若未滿七日當還。彼比丘用塗脚塗戶",
    "X40n0718_002:0316c04": "響燃燈。若過七日。酥油塗戶響及脚。蜜石蜜與守",
    "X40n0718_002:0316c05": "園人。",
    "X40n0718_002:0316c06": "若比丘。春殘一月在。當求雨浴衣。半月應用浴。若比",
    "X40n0718_002:0316c07": "丘過一月前。求雨浴衣。過半月前用浴者。尼薩耆波",
    "X40n0718_002:0316c08": "逸提。",
    "X40n0718_002:0316c09": "毗舍佉母。設齋供佛及僧。因遣婢求唱時到。時天",
    "X40n0718_002:0316c10": "正大雨。佛聽比丘冐雨浴。皆裸形雨中。婢見之。歸",
    "X40n0718_002:0316c11": "白母言。祇園無比丘。俱是裸形外道。母知其故。令",
    "X40n0718_002:0316c12": "再請。佛即赴請。齋畢。毗舍佉母。請施雨浴衣。佛即",
    "X40n0718_002:0316c13": "聽許。後六群比丘。春夏冬常求雨浴衣。轉作餘用。",
    "X40n0718_002:0316c14": "仍裸形而浴。佛知故制。春殘一月在者。當此土三",
    "X40n0718_002:0316c15": "月十六日也。半月應用浴者。當此土四月一日也。",
    "X40n0718_002:0316c16": "若先時而求。先時而用者。皆捨墮。應用而不用者。",
    "X40n0718_002:0316c17": "突吉羅。比丘尼及式叉摩那等犯者。俱突吉羅。若",
    "X40n0718_002:0316c18": "捨雨浴衣。後更作餘用者不犯。若無雨浴衣。不着",
    "X40n0718_002:0316c19": "而浴者不犯。",
    "X40n0718_002:0316c20": "若比丘十日未滿。夏三月。若有急施衣應受。受已。乃",
    "X40n0718_002:0316c21": "至衣時應畜。若過畜者。尼薩耆波逸提。",
    "X40n0718_002:0316c22": "時舍衛有民叛違。王遣大臣征之。大臣欲設供施",
    "X40n0718_002:0316c23": "衣而後往。時尚有十日安居未滿。諸比丘不敢受",
    "X40n0718_002:0316c24": "衣。乃白佛故制。急施衣者。有事急施。不能待至安",
    "X40n0718_002:0317a01": "居竟日也。乃至衣時應畜者。謂得畜至受衣之日。",
    "X40n0718_002:0317a02": "以佛制安居竟日。方受衣也。過畜。即是長衣故犯",
    "X40n0718_002:0317a03": "捨墮。比丘尼犯者罪同。式叉摩那等。俱突吉羅。若",
    "X40n0718_002:0317a04": "有賊難及失衣等緣。過前受者不犯。或受寄衣。過",
    "X40n0718_002:0317a05": "後畜者不犯。",
    "X40n0718_002:0317a06": "若比丘。夏三月安居竟。至八月十五日滿已。阿蘭若",
    "X40n0718_002:0317a07": "在逈遠。有疑恐怖畏難處。比丘在如是處住。於三衣",
    "X40n0718_002:0317a08": "中。若留一一衣置村舍內。及有因緣離衣宿。乃至六",
    "X40n0718_002:0317a09": "夜。若過者。尼薩耆波逸提。",
    "X40n0718_002:0317a10": "比丘安居後。各往阿蘭若處住。被賊劫去衣物。且",
    "X40n0718_002:0317a11": "被打傷。皆來祇園中住故佛制。許留一一衣。於村",
    "X40n0718_002:0317a12": "舍中離衣而宿。後六群比丘。遂以三衣寄親友家。",
    "X40n0718_002:0317a13": "久遊不歸。佛聞更制六夜。過六夜至明相出捨墮。",
    "X40n0718_002:0317a14": "夏三月安居竟者。夏安居以四月十六日始。至七",
    "X40n0718_002:0317a15": "月十五日竟也。八月十五日滿者。西域一年分三",
    "X40n0718_002:0317a16": "時。每時四月故。至八月十五日夏滿也。比丘尼及",
    "X40n0718_002:0317a17": "式叉摩那等犯者。俱突吉羅。若有事緣拘阻者。雖",
    "X40n0718_002:0317a18": "過六夜。不犯。",
    "X40n0718_002:0317a19": "若比丘。知是僧物。自迴入己者。尼薩耆波逸提。",
    "X40n0718_002:0317a20": "一居士。欲設齋供佛與僧。兼施衣。跋難陀聞知。即",
    "X40n0718_002:0317a21": "往其家語言。眾僧俱富。不必施衣。但施食可也。衣",
    "X40n0718_002:0317a22": "可施我。居士信之。至明日眾僧應供。威儀具足。居",
    "X40n0718_002:0317a23": "士見之大聲曰。悔不與眾僧衣。眾問言。是難陀之",
    "X40n0718_002:0317a24": "故。佛知故制。凡僧物不問輕重大小。迴入己者捨",
    "X40n0718_002:0317b01": "墮。若物許僧轉與塔。許塔轉與僧。許現在轉與十",
    "X40n0718_002:0317b02": "方。許十方轉與現在。許僧轉與尼。許尼轉與僧。皆",
    "X40n0718_002:0317b03": "突吉羅。若已許疑未許。若未許作許想。若未許疑",
    "X40n0718_002:0317b04": "已許犯者。俱突吉羅。比丘尼犯者罪同。式叉摩那",
    "X40n0718_002:0317b05": "等。俱突吉羅。若知其許少勸與多。許少人勸與多",
    "X40n0718_002:0317b06": "人。許惡人勸與善人者。無犯。不知其許者。無犯。",
    "X40n0718_002:0317b07": "諸大德。我已說三十尼薩耆波逸提法。今問諸大德。",
    "X40n0718_002:0317b08": "是中清淨不(三說)。",
    "X40n0718_002:0317b09": "諸大德。是中清淨默然故。是事如是持。",
    "X40n0718_002:0317b10": "諸大德。是九十波逸提法。半月半月說。戒經中來。",
    "X40n0718_002:0317b11": "波逸提此云墮。前三十皆在衣鉢上犯罪。故令捨",
    "X40n0718_002:0317b12": "所犯之物以求懺。名捨墮。今九十。但在言行上犯",
    "X40n0718_002:0317b13": "罪。無物可捨故。直言墮也。",
    "X40n0718_002:0317b14": "若比丘。知而妄語者。波逸提。",
    "X40n0718_002:0317b15": "因象力比丘。與諸梵志論議。設不如時。便自違反",
    "X40n0718_002:0317b16": "前語。於眾僧中問。亦復違反前語。為眾所呵。佛知",
    "X40n0718_002:0317b17": "故制。知而妄語者。謂不見言見。見言不見。不聞言",
    "X40n0718_002:0317b18": "聞。聞言不聞。不觸言觸。觸言不觸。不知言知。知言",
    "X40n0718_002:0317b19": "不知。乃至不疑言疑。疑言不疑等。於眾中。言而了",
    "X40n0718_002:0317b20": "了者波逸提。不了了者突吉羅。說戒時。乃至三問",
    "X40n0718_002:0317b21": "憶念有罪。而不說者。突吉羅。比丘尼犯者罪同。式",
    "X40n0718_002:0317b22": "叉摩那等。俱突吉羅。或有方便。為作利益而言者。",
    "X40n0718_002:0317b23": "不犯。",
    "X40n0718_002:0317b24": "若比丘。種髏毀訾比丘者。波逸提。",
    "X40n0718_002:0317c01": "因六群斷事。以種髏罵諸比丘。使諸比丘慚愧。忘",
    "X40n0718_002:0317c02": "前失後不得語。佛聞故制。種髏毀訾者。或言其種",
    "X40n0718_002:0317c03": "姓之卑劣。或言其伎術之鄙陋。或言其多犯罪惡",
    "X40n0718_002:0317c04": "等。語而了了者。波逸提。不了了者突吉羅。比丘尼",
    "X40n0718_002:0317c05": "犯者罪同。式叉摩那等。俱突吉羅。或失口說者。或",
    "X40n0718_002:0317c06": "為親厚故說者。或為教授故說者。或為法為律故",
    "X40n0718_002:0317c07": "說者。俱不犯。",
    "X40n0718_002:0317c08": "若比丘。兩舌語者。波逸提。",
    "X40n0718_002:0317c09": "因六群傳此屏處語向彼說。復傳彼屏處語向此",
    "X40n0718_002:0317c10": "說。由是眾中未有闘諍。而生闘諍。已有闘諍。不得",
    "X40n0718_002:0317c11": "除滅。佛聞故制。比丘兩舌鬪亂。在家出家一切眾",
    "X40n0718_002:0317c12": "中。說而了了者。波逸提。不了了者突吉羅。比丘尼",
    "X40n0718_002:0317c13": "犯者罪同。式叉摩那等。俱突吉羅。若破惡知識。破",
    "X40n0718_002:0317c14": "惡伴黨。破方便壞僧者。破非法非律羯磨者。俱不",
    "X40n0718_002:0317c15": "犯。",
    "X40n0718_002:0317c16": "若比丘。與女人同室宿者。波逸提。",
    "X40n0718_002:0317c17": "阿那律尊者。因遠行至無僧住處。入村覔宿。惟一",
    "X40n0718_002:0317c18": "婬女家常宿客。尊者往求宿。婬女令住門下屋。繼",
    "X40n0718_002:0317c19": "而一長者亦來求宿。彼長者僕從多。逼近尊者。婬",
    "X40n0718_002:0317c20": "女乃令進己房宿。尊者入房。敷臥具跏趺而坐。初",
    "X40n0718_002:0317c21": "夜女婬心起。來尊者邊。求成婦事。尊者默然不答。",
    "X40n0718_002:0317c22": "至後夜亦如是。女便脫衣近之。尊者涌身空中。女",
    "X40n0718_002:0317c23": "慚愧懺謝。尊者還本座。為其說法。女求授歸戒。明",
    "X40n0718_002:0317c24": "日回白佛故制。女人同室宿者。隨脇著地。波逸提。",
    "X40n0718_002:0318a01": "隨轉側波逸提。晝日婦人立。比丘臥者。突吉羅。比",
    "X40n0718_002:0318a02": "丘尼犯者罪同。式叉摩那等。俱突吉羅。若婦女與",
    "X40n0718_002:0318a03": "比丘前後至。總不知者不犯。或病臥不能起。或為",
    "X40n0718_002:0318a04": "事難所狗者不犯。",
    "X40n0718_002:0318a05": "若比丘。與未受大戒人共宿。過二夜。至三夜曉者。波",
    "X40n0718_002:0318a06": "逸提。",
    "X40n0718_002:0318a07": "六群中一人。與諸長者。在講堂共宿。放意熟睡。轉",
    "X40n0718_002:0318a08": "側露形。隣比丘以衣覆之。少時復露。隣比丘復以",
    "X40n0718_002:0318a09": "衣覆之。尋復轉側而形起。諸長者大咲調弄。時諸",
    "X40n0718_002:0318a10": "比丘皆慚愧。佛聞故制。時羅睺羅未受大戒。為眾",
    "X40n0718_002:0318a11": "遣出無所容。乃往廁中宿。佛知往廁中。引歸己房",
    "X40n0718_002:0318a12": "共宿一夜。乃更制共二宿。若至三宿。明相未出。當",
    "X40n0718_002:0318a13": "避去。不避去者波逸提。比丘尼犯者罪同。式叉摩",
    "X40n0718_002:0318a14": "那等。俱突吉羅。若未受大戒人。與比丘先後至。總",
    "X40n0718_002:0318a15": "不知者不犯。若行若立。若坐若病臥。或為事難所",
    "X40n0718_002:0318a16": "拘者不犯。",
    "X40n0718_002:0318a17": "若比丘。與未受大戒人共誦者。波逸提。",
    "X40n0718_002:0318a18": "六群與諸長者。共在講堂誦佛經。語聲高大。如婆",
    "X40n0718_002:0318a19": "羅門讀書聲亂。諸坐禪者。因白佛故制。共誦者。謂",
    "X40n0718_002:0318a20": "兩人共誦一句。不前不後者。犯波逸提。比丘尼犯",
    "X40n0718_002:0318a21": "者罪同。式叉摩那等。俱突吉羅。凡誦者。必一人說",
    "X40n0718_002:0318a22": "竟一人方說。師若不教言我說竟汝方說者。師得",
    "X40n0718_002:0318a23": "突吉羅。若二人同業同誦者不犯。",
    "X40n0718_002:0318a24": "若比丘。知他比丘有麤惡罪。向未受大戒人說。除僧",
    "X40n0718_002:0318b01": "羯磨。波逸提。",
    "X40n0718_002:0318b02": "時有比丘。行波利婆沙摩那埵。在下行坐。六群比",
    "X40n0718_002:0318b03": "丘語白衣言。汝等知如許人在下行坐者不。白衣",
    "X40n0718_002:0318b04": "報言不知。六群語言。此等犯如是事如是事故。眾",
    "X40n0718_002:0318b05": "僧罰使下行坐。諸比丘聞之慚愧。白佛故制。麤惡",
    "X40n0718_002:0318b06": "罪者。波羅夷僧伽婆尸沙也。說了了者波逸提。不",
    "X40n0718_002:0318b07": "了了者突吉羅。除麤惡罪。若以餘罪。向未受大戒",
    "X40n0718_002:0318b08": "人說者突吉羅。自犯粗惡罪。向未受大戒人說者",
    "X40n0718_002:0318b09": "突吉羅。除僧羯磨者。爾時舍利弗。為眾作羯磨。差",
    "X40n0718_002:0318b10": "往王眾中臣民眾中。說調達過惡。聞佛制戒。疑犯",
    "X40n0718_002:0318b11": "此罪故。佛為除之。比丘尼犯者罪同。式叉摩那等。",
    "X40n0718_002:0318b12": "俱突吉羅。若白衣先已顯聞此麤惡罪者。不犯。",
    "X40n0718_002:0318b13": "若比丘。向未受大戒人說過人法。言我知是我見是。",
    "X40n0718_002:0318b14": "知見實者。波逸提。",
    "X40n0718_002:0318b15": "婆裘園比丘。向人說得過人法。佛言真實得者。猶",
    "X40n0718_002:0318b16": "不得向人說。況不實耶。乃制戒。過人法者。謂過出",
    "X40n0718_002:0318b17": "五陰六入十八界之法。即禪定智慧解脫等法也。",
    "X40n0718_002:0318b18": "知見實者。謂實知實見。非虗誑也。說而了了者波",
    "X40n0718_002:0318b19": "逸提。不了了者突吉羅。若作手印。若書信。若作相。",
    "X40n0718_002:0318b20": "令彼知者波逸提。不知者突吉羅。若向受大戒人",
    "X40n0718_002:0318b21": "非同意者說。突吉羅。比丘尼犯者罪同。式叉摩那",
    "X40n0718_002:0318b22": "等。俱突吉羅。若增上慢。若實得向同意比丘說。或",
    "X40n0718_002:0318b23": "但說過人法而不言我得。俱無犯。",
    "X40n0718_002:0318b24": "若比丘。與女人說法。過五六語。除有知男子。波逸提。",
    "X40n0718_002:0318c01": "迦留陀夷。詣一長者家。在姑前與婦耳語。姑怪問。",
    "X40n0718_002:0318c02": "婦云與我說法。姑云若說法。當高聲說令我等聞。",
    "X40n0718_002:0318c03": "云何乃耳中獨語耶。佛聞故制。說法過五六語。五",
    "X40n0718_002:0318c04": "語謂五蘊無我。六語謂六根無常。若有智男子在",
    "X40n0718_002:0318c05": "傍。則雖過不犯。過而了了者波逸提。不了了者突",
    "X40n0718_002:0318c06": "吉羅。比丘尼犯者罪同。式叉摩那等。俱突吉羅。若",
    "X40n0718_002:0318c07": "說五戒。八關齋八聖道。十善道十不善道。及問疑",
    "X40n0718_002:0318c08": "義。雖無知男子得為說。若不解得為廣說。俱不犯。",
    "X40n0718_002:0318c09": "若比丘。自手掘地。教人掘地者。波逸提。",
    "X40n0718_002:0318c10": "六群為佛修治講堂。自手掘地。又教人掘地。言掘",
    "X40n0718_002:0318c11": "是置是。長者見而譏嫌。佛知故制。掘地但動土即",
    "X40n0718_002:0318c12": "波逸提。若打橛入地。若地上燃火。俱波逸提。若使",
    "X40n0718_002:0318c13": "淨人掘地。應言知是看是。不教者突吉羅。比丘尼",
    "X40n0718_002:0318c14": "犯者罪同。式叉摩那等。俱突吉羅。若曳竹木動土。",
    "X40n0718_002:0318c15": "若取牛糞。取崩岸土鼠壤土。若除經行處土。若除",
    "X40n0718_002:0318c16": "屋內土。若杖築地。若不故掘。一切不犯。",
    "X40n0718_002:0318c17": "若比丘。壞鬼神村者。波逸提。",
    "X40n0718_002:0318c18": "曠野比丘修治屋舍。自手砍樹。佛聞故制。鬼神村",
    "X40n0718_002:0318c19": "者。一切草木是。以草木為鬼神之所棲故名村。若",
    "X40n0718_002:0318c20": "砍伐則壞其村。而無所捿也。凡一切草木。若生作",
    "X40n0718_002:0318c21": "生想。自伐教人伐。或樹上打橛。乃至火燒。盡波逸",
    "X40n0718_002:0318c22": "提。若斷多分生草木。波逸提。若生作非生想。若非",
    "X40n0718_002:0318c23": "生作生想。或疑生。或疑非生。皆突吉羅。半生半枯",
    "X40n0718_002:0318c24": "者。突吉羅。若使淨人伐。不教知是看是者突吉羅。",
    "X40n0718_002:0319a01": "比丘尼犯者罪同。式叉摩那等。俱突吉羅。若斷枯",
    "X40n0718_002:0319a02": "草木。若于草木上。曳竹木等。無犯。",
    "X40n0718_002:0319a03": "若比丘。妄作異語惱他者。波逸提。",
    "X40n0718_002:0319a04": "闡陀比丘有罪。諸比丘問之。即以餘語答言。汝向",
    "X40n0718_002:0319a05": "誰說。為說何事。為論何理。為我說。為餘人說。誰人",
    "X40n0718_002:0319a06": "犯罪。罪由何生。我不見罪。佛知令作單白羯磨。名",
    "X40n0718_002:0319a07": "異語。後闡陀因佛制。不得作異語。便觸惱眾僧。喚",
    "X40n0718_002:0319a08": "來不來。不喚來便來。應起不起。不應起便起。應語",
    "X40n0718_002:0319a09": "不語。不應語便語。佛知更為作單白羯磨。名觸惱。",
    "X40n0718_002:0319a10": "若未白前犯者。突吉羅。已白後犯者。波逸提。比丘",
    "X40n0718_002:0319a11": "尼犯者罪同。式叉摩那等。俱突吉羅。若重聽不解",
    "X40n0718_002:0319a12": "前語者。或小語疾語不解者。或作非法事者。乃至",
    "X40n0718_002:0319a13": "種種事難喚不來等。不犯。",
    "X40n0718_002:0319a14": "若比丘。嫌罵者。波逸提。",
    "X40n0718_002:0319a15": "沓婆摩羅子。為僧知臥具。及差僧受食時。慈地比",
    "X40n0718_002:0319a16": "丘。於屏處。譏其有愛憎心。眾諫之。即報言。我不面",
    "X40n0718_002:0319a17": "說。但屏處譏嫌耳。佛知為制。嫌責後。猶嫌之不已。",
    "X40n0718_002:0319a18": "眾又諫之。即報言。我不嫌但罵耳。故佛更制嫌罵。",
    "X40n0718_002:0319a19": "說而了了波逸提。不了了突吉羅。若受教罵者。突",
    "X40n0718_002:0319a20": "吉羅。比丘尼犯者罪同。式叉摩那等。俱突吉羅。若",
    "X40n0718_002:0319a21": "比丘實有如是惡。如法發露。令他悔者。不犯。",
    "X40n0718_002:0319a22": "若比丘。取僧繩床木床臥具坐褥。露地敷。若教人敷。",
    "X40n0718_002:0319a23": "捨去不自舉。不教人舉。波逸提。",
    "X40n0718_002:0319a24": "十七群比丘。取僧坐具。在露地敷坐。至食時到。不",
    "X40n0718_002:0319b01": "收坐具。便往赴齋。坐具為風塵土坌蟲鳥汙穢。佛",
    "X40n0718_002:0319b02": "知故制。言取僧者。凡物已捨入僧。謂之僧物。乃大",
    "X40n0718_002:0319b03": "眾常住之物也。若取僧繩床等露地敷。去時當舉。",
    "X40n0718_002:0319b04": "向知事人。及餘比丘。或舉着不破壞處。若竟去不",
    "X40n0718_002:0319b05": "舉者波逸提。若去一足在門內。一足在門外。未去",
    "X40n0718_002:0319b06": "者突吉羅。若二人共坐一繩床。下座當收。而下座",
    "X40n0718_002:0319b07": "擬上座收。上座亦擬下座收。卒二俱不收。俱波逸",
    "X40n0718_002:0319b08": "提。下座以非威儀。加突吉羅。比丘尼犯者罪同。式",
    "X40n0718_002:0319b09": "叉摩那等。俱突吉羅。若有事難。不能收者不犯。十",
    "X40n0718_002:0319b10": "七群者。羅閱城有諸童子。自十二至十七歲。同來",
    "X40n0718_002:0319b11": "出家。自為一群也。",
    "X40n0718_002:0319b12": "若比丘。於僧房中。敷臥具。若自敷。若教人敷。若坐若",
    "X40n0718_002:0319b13": "臥。去時不自舉。不教人舉。波逸提。",
    "X40n0718_002:0319b14": "有客比丘來。在邊房中敷臥具宿。後去不收。亦不",
    "X40n0718_002:0319b15": "語舊住比丘。致具爛壞。佛聞故制。凡客去當語知",
    "X40n0718_002:0319b16": "事人。或無人可舉。置不壞處。若竟去不收者。出界",
    "X40n0718_002:0319b17": "外波逸提。若一脚界內。一脚界外。未去者突吉羅。",
    "X40n0718_002:0319b18": "若有事急出不即還。二宿在界外。至第三宿明相",
    "X40n0718_002:0319b19": "未出時。當自往還房中舉。或遣人來語知事人。令",
    "X40n0718_002:0319b20": "掌護。若不爾者波逸提。比丘尼犯者罪同。式叉摩",
    "X40n0718_002:0319b21": "那等。俱突吉羅。若為事難所拘者。不犯。",
    "X40n0718_002:0319b22": "若比丘。知先比丘住處。後來強於中間。敷臥具止宿。",
    "X40n0718_002:0319b23": "念言。彼若嫌迮者。自當避我去。作如是因緣非餘。非",
    "X40n0718_002:0319b24": "威儀。波逸提。",
    "X40n0718_002:0319c01": "六群與十七群同道行。至無僧住處。十七群語六",
    "X40n0718_002:0319c02": "群言。汝等上座。應先求住處。六群答言。汝自去我",
    "X40n0718_002:0319c03": "何預汝事。十七群即先往求住處。敷臥具。六群後",
    "X40n0718_002:0319c04": "來。倚上座臈而爭次第。十七群不肯。六群遂於中",
    "X40n0718_002:0319c05": "間敷臥具。十七群高聲言。諸尊莫爾。諸尊莫爾。佛",
    "X40n0718_002:0319c06": "聞故制。比丘尼犯者罪同。式叉摩那等。俱突吉羅。",
    "X40n0718_002:0319c07": "若先不知者。若寬廣不相礙者。若病倒地。若為事",
    "X40n0718_002:0319c08": "難所拘。不犯。",
    "X40n0718_002:0319c09": "若比丘。嗔他比丘不喜。僧房舍內。若自牽出。若教人",
    "X40n0718_002:0319c10": "牽出。波逸提。",
    "X40n0718_002:0319c11": "六群與十七群同道行。至小住處。十七群亦如前",
    "X40n0718_002:0319c12": "語六群。六群亦不理。十七群先往洒掃房舍。敷好",
    "X40n0718_002:0319c13": "臥具。六群知已抵暮而入。爭其次第。令彼移去。十",
    "X40n0718_002:0319c14": "七群不肯移。遂嗔強牽出房。佛聞故制。隨所牽人",
    "X40n0718_002:0319c15": "多少。隨出戶多少。波逸提。若牽多人出多戶。多人",
    "X40n0718_002:0319c16": "出一戶。一人出多戶。俱多波逸提。若牽一人出一",
    "X40n0718_002:0319c17": "戶。一波逸提。若持他物出著戶外。突吉羅。若閉他",
    "X40n0718_002:0319c18": "著戶外。突吉羅。比丘尼犯者罪同。式叉摩那等。俱",
    "X40n0718_002:0319c19": "突吉羅。若未受大戒人共宿。至三夜明相未出時",
    "X40n0718_002:0319c20": "牽出者。若破戒破見破威儀。為他所舉。為他所擯",
    "X40n0718_002:0319c21": "者牽出。俱無犯。知是黃門二根人牽出。亦無犯。",
    "X40n0718_002:0319c22": "若比丘。若房。若重閣上。脫脚繩床木床。若坐若臥。波",
    "X40n0718_002:0319c23": "逸提。",
    "X40n0718_002:0319c24": "比丘在重閣上住。坐脫脚床。缺於安詳。床脚脫打",
    "X40n0718_002:0320a01": "閣下比丘。至令身血出。佛聞故制。脫脚床者。床脚",
    "X40n0718_002:0320a02": "可脫下者也。比丘尼犯者罪同。式叉摩那等。俱突",
    "X40n0718_002:0320a03": "吉羅。若坐非脫脚者。不犯。",
    "X40n0718_002:0320a04": "若比丘。知水有虫。若自澆泥若草。若教人澆者。波逸",
    "X40n0718_002:0320a05": "提。",
    "X40n0718_002:0320a06": "闡陀比丘起大房屋。以虫水澆泥。諸長者。以無慈",
    "X40n0718_002:0320a07": "損生嫌之。佛聞故制。若蟲水有虫想。波逸提。虫水",
    "X40n0718_002:0320a08": "疑無虫。突吉羅。無虫水有虫想。突吉羅。無虫水疑",
    "X40n0718_002:0320a09": "有虫。突吉羅。若酪漿。若酒。若醋。若漬麥漿。若有虫",
    "X40n0718_002:0320a10": "者用澆泥草。若教人。俱波逸提。比丘尼犯者罪同。",
    "X40n0718_002:0320a11": "式叉摩那等。俱突吉羅。若虫水。當用細疊作囊漉",
    "X40n0718_002:0320a12": "過取用無犯。若漉囊三重。而更有虫者。此處僧不",
    "X40n0718_002:0320a13": "應住。以傷生重故。",
    "X40n0718_002:0320a14": "若比丘。作大房舍。戶扇窓牖。及餘莊飾具。指授覆苫。",
    "X40n0718_002:0320a15": "齊二三節。若過。波逸提。",
    "X40n0718_002:0320a16": "闡陀比丘作大房舍。覆有餘草。復更重覆。屋上重",
    "X40n0718_002:0320a17": "故。遂至摧折。諸居士見之譏嫌。佛聞制戒。凡覆屋",
    "X40n0718_002:0320a18": "至第三節未竟時。便當去到不見不聞處。若不去",
    "X40n0718_002:0320a19": "者波逸提。若捨見處至聞處。捨聞處至見處。俱突",
    "X40n0718_002:0320a20": "吉羅。比丘尼犯者罪同。式叉摩那等。俱突吉羅。若",
    "X40n0718_002:0320a21": "有事難所拘。不能至不見不聞處者。不犯。",
    "X40n0718_002:0320a22": "若比丘。僧不差。教授比丘尼者。波逸提。",
    "X40n0718_002:0320a23": "六群比丘。教授比丘尼。不說正法。但說世諦雜事。",
    "X40n0718_002:0320a24": "大愛道比丘尼來白佛。佛言今當僧中擇堪教授",
    "X40n0718_002:0320b01": "比丘。作白二羯磨。差往教授比丘尼。六群不得差。",
    "X40n0718_002:0320b02": "便出界外。更互相差。教授比丘尼。大愛道重來白",
    "X40n0718_002:0320b03": "佛。佛乃制戒。僧差者。應作白云大德僧聽。若僧時",
    "X40n0718_002:0320b04": "到僧忍聽。差某甲比丘。教授比丘尼。白如是。大德",
    "X40n0718_002:0320b05": "僧聽。此某甲比丘。教授比丘尼。誰諸長老。忍僧差",
    "X40n0718_002:0320b06": "某甲比丘。教授比丘尼者默然。誰不忍者說。僧已",
    "X40n0718_002:0320b07": "忍差某甲比丘。教授比丘尼竟。僧忍默然故。是事",
    "X40n0718_002:0320b08": "如是持。",
    "X40n0718_002:0320b09": "若比丘。為僧差教授比丘尼。乃至日暮者。波逸提。",
    "X40n0718_002:0320b10": "難陀尊者。為眾所差教授比丘尼。尊者說法好音",
    "X40n0718_002:0320b11": "聲。尼眾樂聞。遂至日暮。時尼眾出祇園。往舍衛城。",
    "X40n0718_002:0320b12": "城閉已閉不得入。即依門外城壍中宿。晨旦開門",
    "X40n0718_002:0320b13": "入城。諸長者見之皆言。尼在祇園中宿。佛聞故制。",
    "X40n0718_002:0320b14": "凡教授尼。應日未暮便止。至日暮者。波逸提。若為",
    "X40n0718_002:0320b15": "餘婦女誦經受經。若問餘事。至日暮者。突吉羅。若",
    "X40n0718_002:0320b16": "日暮作不日暮想者。突吉羅。若在他處。為眾說法。",
    "X40n0718_002:0320b17": "尼來聽者。不犯。",
    "X40n0718_002:0320b18": "若比丘。語比丘如是言。比丘為飲食故。教授比丘尼",
    "X40n0718_002:0320b19": "者。波逸提。",
    "X40n0718_002:0320b20": "六群比丘不得差教授比丘尼。便生嫉妬。謗諸教",
    "X40n0718_002:0320b21": "授者。無有真實。但為飲食。佛聞故制。說而了了者",
    "X40n0718_002:0320b22": "波逸提。說而不了了者突吉羅。比丘尼及式叉摩",
    "X40n0718_002:0320b23": "那等。犯者俱突吉羅。若其事實爾者。無犯。",
    "X40n0718_002:0320b24": "若比丘。與非親里比丘尼衣。除貿易。波逸提。",
    "X40n0718_002:0320c01": "有一比丘乞食。威儀具足。尼見起敬。數數請彼。彼",
    "X40n0718_002:0320c02": "不受請。一日祇園分衣。比丘得衣出門。適尼至。比",
    "X40n0718_002:0320c03": "丘以衣與之。意在酬彼前敬。料尼必不受。尼竟受",
    "X40n0718_002:0320c04": "之。比丘數數告人。責此尼不當受我衣。佛聞故制。",
    "X40n0718_002:0320c05": "後比丘。不敢與親里尼衣。故佛加非親里之言。又",
    "X40n0718_002:0320c06": "祇園得衣。二部共分。或尼得僧衣。持來貿易。僧不",
    "X40n0718_002:0320c07": "敢易。故更加除貿易也。比丘尼及式叉摩那等。俱",
    "X40n0718_002:0320c08": "突吉羅。",
    "X40n0718_002:0320c09": "若比丘。與非親里比丘尼作衣者。波逸提。",
    "X40n0718_002:0320c10": "迦留陀夷。為比丘尼作衣。乃為作男女行婬像。及",
    "X40n0718_002:0320c11": "尼來取。即襞衣與之語言。此衣不得妄解披着。亦",
    "X40n0718_002:0320c12": "莫示人。若受請白時到。當着此衣在尼後行。尼一",
    "X40n0718_002:0320c13": "如所教。諸居士見皆譏咲。佛聞故制。若為尼作衣。",
    "X40n0718_002:0320c14": "隨裁多少。一針一線。皆波逸提。若為熨治續線等。",
    "X40n0718_002:0320c15": "突吉羅。後諸比丘不敢為親里尼作衣。白佛。故加",
    "X40n0718_002:0320c16": "非親里之言。比丘尼及式叉摩那等。犯者俱突吉",
    "X40n0718_002:0320c17": "羅。",
    "X40n0718_002:0320c18": "若比丘。與比丘尼。在屏處坐者。波逸提。",
    "X40n0718_002:0320c19": "迦留陀夷。一日往至偷蘭難陀比丘尼所。共在門",
    "X40n0718_002:0320c20": "外屏處同坐。居士見之譏嫌。佛知制戒。屏處者。有",
    "X40n0718_002:0320c21": "所隱蔽之處。可以容私故。犯波逸提。若盲而不聾。",
    "X40n0718_002:0320c22": "若聾而不盲。突吉羅。若立住者。突吉羅。比丘尼及",
    "X40n0718_002:0320c23": "式叉摩那等。犯者俱突吉羅。",
    "X40n0718_002:0320c24": "若比丘。與比丘尼共期同道行。乃至村間。除餘時。波",
    "X40n0718_002:0321a01": "逸提。餘時者。伴行有疑恐怖處。是謂餘時。",
    "X40n0718_002:0321a02": "六群比丘。與六群比丘尼。同遊人間。諸居士見之",
    "X40n0718_002:0321a03": "譏嫌。佛知制戒。若期同道。行至村間分齊處。隨界",
    "X40n0718_002:0321a04": "多少。皆波逸提。若無村空處。行至十里波逸提。若",
    "X40n0718_002:0321a05": "減十里突吉羅。若多村同一界行。突吉羅。若期往",
    "X40n0718_002:0321a06": "而未往者。突吉羅。比丘尼及式叉摩那等。犯者俱",
    "X40n0718_002:0321a07": "突吉羅。後有比丘。不敢與尼同行。尼在後行。被賊",
    "X40n0718_002:0321a08": "劫。佛乃開餘時。餘時者。謂有大伴行處。或疑有賊",
    "X40n0718_002:0321a09": "盜處。或實有賊盜恐怖處。皆許同道行不犯。又不",
    "X40n0718_002:0321a10": "期而同行者。亦不犯。",
    "X40n0718_002:0321a11": "若比丘。與比丘尼同乘一船。上水下水。除直渡者。波",
    "X40n0718_002:0321a12": "逸提。",
    "X40n0718_002:0321a13": "六群比丘。與六群比丘尼。同乘一船。上水下水。居",
    "X40n0718_002:0321a14": "士見之譏嫌。佛知制戒。若入船俱波逸提。若一脚",
    "X40n0718_002:0321a15": "上船一脚在地。欲入而未入者。突吉羅。若期共往",
    "X40n0718_002:0321a16": "而未往者。突吉羅。比丘尼及式叉摩那等。犯者俱",
    "X40n0718_002:0321a17": "突吉羅。除直渡者。後因比丘與尼俱欲渡恒河。比",
    "X40n0718_002:0321a18": "丘不肯與尼同渡。尼不得渡。在岸邊被劫。故佛開",
    "X40n0718_002:0321a19": "除直渡。若不期而同船者不犯。或有事難者不犯。",
    "X40n0718_002:0321a20": "若比丘。知比丘尼讚嘆教化因緣得食食。除施主先",
    "X40n0718_002:0321a21": "有意。波逸提。",
    "X40n0718_002:0321a22": "有一居士。請舍利弗目犍連齋。適偷蘭難陀比丘",
    "X40n0718_002:0321a23": "尼來彼家。問請誰。報言請舍利弗目犍連。尼言此",
    "X40n0718_002:0321a24": "盡是下賤人。若先語我。當為請龍中之龍。士問龍",
    "X40n0718_002:0321b01": "中龍是誰。尼乃舉六群比丘。頃舍利弗等至。尼便",
    "X40n0718_002:0321b02": "言龍中龍已至。居士遂呵責言。何前言下賤人。後",
    "X40n0718_002:0321b03": "言龍中龍。今後不許復來我家。蓋此尼實為六群",
    "X40n0718_002:0321b04": "勸化取供養者也。舍利弗等歸。白佛故制。後有長",
    "X40n0718_002:0321b05": "者。先有意供養黎師達。及黎師達到。有尼報知。長",
    "X40n0718_002:0321b06": "者乃設齋。黎師達聞知是尼報。不敢食白佛。佛為",
    "X40n0718_002:0321b07": "開除。凡知是尼教化者。波逸提。疑是尼教化者。突",
    "X40n0718_002:0321b08": "吉羅。不教化教化想。突吉羅。不教化疑教化。突吉",
    "X40n0718_002:0321b09": "羅。教化得襯體衣燈油等。突吉羅。比丘尼及式叉",
    "X40n0718_002:0321b10": "摩那等。犯者俱突吉羅。若不知。若比丘尼自作供",
    "X40n0718_002:0321b11": "養。若施主令尼經營。俱不犯。",
    "X40n0718_002:0321b12": "若比丘。與婦女共期同道行。乃至村間。波逸提。",
    "X40n0718_002:0321b13": "毗舍離國女。嫁與舍衛國人。一日與姑共諍。逃回",
    "X40n0718_002:0321b14": "本國。道遇阿那律。求同行。阿那律許之遂同行。後",
    "X40n0718_002:0321b15": "其夫追至。語言何故將我婦逃走。遂打阿那律幾",
    "X40n0718_002:0321b16": "死。佛聞制戒。共期同行。隨眾多界分齊。一一波逸",
    "X40n0718_002:0321b17": "提。若無村空處。行十里波逸提。若減十里突吉羅。",
    "X40n0718_002:0321b18": "共村里一界共行者。突吉羅。比丘尼及式叉摩那",
    "X40n0718_002:0321b19": "等。犯者俱突吉羅。若先不共期。若事須往彼得安",
    "X40n0718_002:0321b20": "隱。若為勢力所持。俱無犯。",
    "X40n0718_002:0321b21": "若比丘。施一食處。無病比丘應受一食。若過者。波逸",
    "X40n0718_002:0321b22": "提。",
    "X40n0718_002:0321b23": "有村中無僧住處。諸居士為比丘作住處。往來者",
    "X40n0718_002:0321b24": "常聽一食。六群比丘到彼得食。遂數數受食不去。",
    "X40n0718_002:0321c01": "居士譏嫌。佛聞制戒。後舍利弗有病。一食強行。病",
    "X40n0718_002:0321c02": "遂增劇。佛乃開病比丘。若無病而過受食。咽咽波",
    "X40n0718_002:0321c03": "逸提。食已更受襯衣燈油等。加突吉羅。比丘尼犯",
    "X40n0718_002:0321c04": "者罪同。式叉摩那等。俱突吉羅。若施主留食。或明",
    "X40n0718_002:0321c05": "日受彼人食。或道路上有阻。或為勢力所持者。無",
    "X40n0718_002:0321c06": "犯。",
    "X40n0718_002:0321c07": "若比丘。展轉食除餘時。波逸提。餘時者。病時。施衣時。",
    "X40n0718_002:0321c08": "是謂餘時。",
    "X40n0718_002:0321c09": "佛同千二百五十人。遊行阿那頻頭國。有沙[少/兔]婆",
    "X40n0718_002:0321c10": "羅門。以車載飲食。隨佛後行。俟無供日設供。隨日",
    "X40n0718_002:0321c11": "既久。無有缺供之日。乃見阿難道其本意言。今供",
    "X40n0718_002:0321c12": "不及設。離家日久。欲將車載飲食布在道中。乞佛",
    "X40n0718_002:0321c13": "及僧脚踏而過。即為供養。阿難止之。為白佛。佛聽",
    "X40n0718_002:0321c14": "清旦作粥。供眾使食。後受請時。婆羅門。復以酥油",
    "X40n0718_002:0321c15": "餅供眾。佛俱聽受。後諸居士聞知。各送粥及餅。有",
    "X40n0718_002:0321c16": "一大臣。設食請僧。諸人先食美粥已飽。到大臣家。",
    "X40n0718_002:0321c17": "不能多食。大臣嫌之。佛為制。不許食稠粥然後赴",
    "X40n0718_002:0321c18": "請。又一樂師請食時。正節會日。諸人持飯麨乾餅",
    "X40n0718_002:0321c19": "等。至祇園供僧。僧食已飽。往樂師家受請。不能多",
    "X40n0718_002:0321c20": "食。樂師亦嫌之。佛乃制戒。若僧次請。或別請。其日",
    "X40n0718_002:0321c21": "偶有二處請。當捨一與他比丘。自受一處。若不捨",
    "X40n0718_002:0321c22": "而展轉食者。波逸提。若不捨前請。而受後請者。波",
    "X40n0718_002:0321c23": "逸提。若不捨後請。而受前請者。突吉羅。後有病比",
    "X40n0718_002:0321c24": "丘。不能一食飽。再食恐犯展轉食。又有一居士。欲",
    "X40n0718_002:0322a01": "設供施衣。其日已有先請。二俱白佛。佛為開之。施",
    "X40n0718_002:0322a02": "衣時者。僧自恣竟。無迦絺那衣一月。有迦絺那衣",
    "X40n0718_002:0322a03": "五月也。比丘尼犯者罪同。式叉摩那等。俱突吉羅。",
    "X40n0718_002:0322a05": "四分戒本約義卷二"
}