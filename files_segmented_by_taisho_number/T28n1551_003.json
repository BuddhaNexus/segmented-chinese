{
    "T28n1551_003:0845c17": "阿毘曇心論經卷第三",
    "T28n1551_003:0845c19": "法勝論大德優波扇多釋",
    "T28n1551_003:0845c20": "高齊天竺三藏那連提耶舍譯",
    "T28n1551_003:0845c21": "(六卷成部)",
    "T28n1551_003:0845c22": "使品之二(別譯)",
    "T28n1551_003:0845c23": "問曰。彼何者使。何處使。",
    "T28n1551_003:0845c24": "　欲界一切種　　一切遍使使",
    "T28n1551_003:0845c25": "　緣縛於自地　　上地亦如是",
    "T28n1551_003:0845c26": "欲界一切種一切遍使使緣縛於自地者。欲",
    "T28n1551_003:0845c27": "界一切遍使使。欲界一切種上地亦如是者。",
    "T28n1551_003:0845c28": "色無色界自地亦如是。",
    "T28n1551_003:0845c29": "　其餘諸結使　　當知於自種",
    "T28n1551_003:0846a01": "　緣使於自地　　一切共依品",
    "T28n1551_003:0846a02": "其餘諸結使當知於自種緣使於自地者。非",
    "T28n1551_003:0846a03": "一切遍使。於自種類自地法中。緣使所使此",
    "T28n1551_003:0846a04": "彼境界。一切共依品者。一切遍使及不遍使。",
    "T28n1551_003:0846a05": "於自種類自品相應法中相應使。",
    "T28n1551_003:0846a06": "　若無漏所行　　他地緣煩惱",
    "T28n1551_003:0846a07": "　彼相應所使　　境界解脫故",
    "T28n1551_003:0846a08": "若無漏所行他地緣煩惱彼相應所使者。若",
    "T28n1551_003:0846a09": "使無漏緣。及他界地緣煩惱。彼相應所使非",
    "T28n1551_003:0846a10": "緣使。問曰。何故。答曰。境界解脫故。此使解",
    "T28n1551_003:0846a11": "脫境界故。無漏諸法解脫一切煩惱。問曰。云",
    "T28n1551_003:0846a12": "何緣而不使。答曰。無住處故彼對治無漏。是",
    "T28n1551_003:0846a13": "故不得住處。譬如炎熾琉璃蚊蚋等蟲。樂昇",
    "T28n1551_003:0846a14": "其上而不能住。如人履於熱地以熱觸故不",
    "T28n1551_003:0846a15": "能停足。彼亦如是。上地諸法解脫下地。是",
    "T28n1551_003:0846a16": "故緣而不使。問曰。此使云何為是不善為",
    "T28n1551_003:0846a17": "是無記。答曰。",
    "T28n1551_003:0846a18": "　身見及邊見　　彼俱生無明",
    "T28n1551_003:0846a19": "　是欲中無記　　色無色一切",
    "T28n1551_003:0846a20": "身見及邊見彼俱生無明是欲中無記者。欲",
    "T28n1551_003:0846a21": "界身邊二見。及彼相應無明是無記。何以故。",
    "T28n1551_003:0846a22": "與施戒等不相違故。身見常見於施戒修不",
    "T28n1551_003:0846a23": "相違。何以故。欲受未來可愛果故。是故作施",
    "T28n1551_003:0846a24": "等事。不善則與施等相違。是故無記。又諸眾",
    "T28n1551_003:0846a25": "生常行此見。若此煩惱是不善者。欲界應無",
    "T28n1551_003:0846a26": "有一眾生得受樂者。何以故。常行不善故。復",
    "T28n1551_003:0846a27": "次此見愚於自事不逼迫他。是故身見非是",
    "T28n1551_003:0846a28": "不善。斷見隨順離欲近於無我。能作厭離無",
    "T28n1551_003:0846a29": "常行故亦非不善。欲界諸餘煩惱皆是不善。",
    "T28n1551_003:0846b01": "色無色一切者。色無色界所有諸使悉是無",
    "T28n1551_003:0846b02": "記。四支五支三昧所制伏故不能生報。譬如",
    "T28n1551_003:0846b03": "善呪制伏毒蛇不能為害。彼亦如是。復次不",
    "T28n1551_003:0846b04": "能為報因者。不善能生苦受報。上無苦受不",
    "T28n1551_003:0846b05": "可欲界受於彼果。問曰。云何一切煩惱。決定",
    "T28n1551_003:0846b06": "於自境界中轉。為當不耶。答曰不也問曰。",
    "T28n1551_003:0846b07": "云何。答曰。",
    "T28n1551_003:0846b08": "　貪瞋慢當知　　過去或緣縛",
    "T28n1551_003:0846b09": "　未來說一切　　餘一切三世",
    "T28n1551_003:0846b10": "貪瞋慢當知過去或緣縛者。若過去世貪瞋",
    "T28n1551_003:0846b11": "慢等彼非一切。於自境界中過去世縛。何以",
    "T28n1551_003:0846b12": "故。非不見不聞。不聞不分別事起貪瞋慢。",
    "T28n1551_003:0846b13": "何以故。分齊緣故。或時有人於眼生貪非餘",
    "T28n1551_003:0846b14": "身分。何以故。自相使故。非貪等使共取境界",
    "T28n1551_003:0846b15": "如身見等。未來說一切者。若未來世貪瞋慢",
    "T28n1551_003:0846b16": "等。緣縛三世諸有漏法。彼中若五識身。必定",
    "T28n1551_003:0846b17": "生法係縛未來。若不生法係縛三世。及意地",
    "T28n1551_003:0846b18": "生不生法。亦緣縛三世諸有漏法。何以故。彼",
    "T28n1551_003:0846b19": "緣一切有漏法故。餘一切三世者。見疑無明",
    "T28n1551_003:0846b20": "是名為除。彼共相縛故。若過去未來緣縛三",
    "T28n1551_003:0846b21": "世諸有漏法。何以故。彼是共相使故。現在使",
    "T28n1551_003:0846b22": "不定。是故不說。若有者彼自相使隨現在前。",
    "T28n1551_003:0846b23": "彼現在未來縛。未來縛者。謂意地及不生五",
    "T28n1551_003:0846b24": "識身等。過去世者。若於彼起已滅不斷於彼",
    "T28n1551_003:0846b25": "中縛。若共相使現在前者。彼縛三世諸有漏",
    "T28n1551_003:0846b26": "法。已說使世差別。次第轉今當說。",
    "T28n1551_003:0846b27": "　煩惱次第轉　　自地於自地",
    "T28n1551_003:0846b28": "　上地亦生下　　次第應當知",
    "T28n1551_003:0846b29": "煩惱次第轉自地於自地者。謂一切使於自",
    "T28n1551_003:0846c01": "地使次第緣轉。一一次第生於一切。上地亦",
    "T28n1551_003:0846c02": "生下次第應當知者。於梵世地命終次第生",
    "T28n1551_003:0846c03": "欲界。一切彼中染污心命終。次第欲界中陰",
    "T28n1551_003:0846c04": "穢污心生。如是乃至有頂中生或生如是生。",
    "T28n1551_003:0846c05": "如生無色界還生無色界。問曰。如世尊說貪",
    "T28n1551_003:0846c06": "等七使。云何差別為九十八。答曰。",
    "T28n1551_003:0846c07": "　欲界五種貪　　此說欲愛使",
    "T28n1551_003:0846c08": "　色無色亦爾　　有愛應當知",
    "T28n1551_003:0846c09": "欲界五種貪此說欲愛使者。所謂見苦集滅",
    "T28n1551_003:0846c10": "道修道斷等。五種欲貪說欲愛使。此如前說。",
    "T28n1551_003:0846c11": "色無色亦爾有愛應當知者。色界五種。無色",
    "T28n1551_003:0846c12": "界中亦有五種說有愛使。",
    "T28n1551_003:0846c13": "　瞋即是瞋使　　五種如前說",
    "T28n1551_003:0846c14": "　憍慢及無明　　十五在三界",
    "T28n1551_003:0846c15": "瞋即是瞋使五種如前說者。欲界瞋有五種。",
    "T28n1551_003:0846c16": "見苦斷等說為瞋使。憍慢及無明十五在三界",
    "T28n1551_003:0846c17": "者。欲界憍慢亦有五種見苦斷等。色無色界",
    "T28n1551_003:0846c18": "亦有五種。此十五種慢說為慢使。無明亦爾。",
    "T28n1551_003:0846c19": "　見使三十六　　當知在三界",
    "T28n1551_003:0846c20": "　疑使有十二　　略說為七種",
    "T28n1551_003:0846c21": "見使三十六當知在三界者。見使三十六當",
    "T28n1551_003:0846c22": "知十二係在欲界謂見苦斷五。見集斷二。見",
    "T28n1551_003:0846c23": "滅斷二。見道斷三。色無色界亦爾。疑使有十",
    "T28n1551_003:0846c24": "二者。四種係在欲界。謂見苦集滅道斷。色無",
    "T28n1551_003:0846c25": "色界亦爾。此十二種說為疑使。略說為七種",
    "T28n1551_003:0846c26": "者。此界性種差別為九十八使。世尊經中略",
    "T28n1551_003:0846c27": "說為七種。問曰。使有何義。答曰。彼微細義是",
    "T28n1551_003:0846c28": "為使義。使微細行。麁者名纏。常隨入義名",
    "T28n1551_003:0846c29": "使。如胡麻摶相。著義名使。猶如小兒著於",
    "T28n1551_003:0847a01": "乳母。相續義名使。猶如鼠毒。如四日瘧病。如",
    "T28n1551_003:0847a02": "責日息。如鐵黑色不捨。如讀誦漸積。如是煩",
    "T28n1551_003:0847a03": "惱。世尊說為扼流取漏縛。問曰。何故。答曰。",
    "T28n1551_003:0847a04": "　厄取及漂流　　泄漏與繫縛",
    "T28n1551_003:0847a05": "　以是義故說　　厄流取漏縛",
    "T28n1551_003:0847a06": "苦繫義說厄。此有四種。謂欲厄有厄見厄無",
    "T28n1551_003:0847a07": "明厄。取生生具故說為取。此亦四種。謂欲取",
    "T28n1551_003:0847a08": "見取等。漂眾生故說流。亦有四種。如厄中說。",
    "T28n1551_003:0847a09": "彼流出義是漏義。一切生中行漏有三種。謂",
    "T28n1551_003:0847a10": "欲漏有漏無明漏。能繫縛世間義故名縛。問",
    "T28n1551_003:0847a11": "曰。何者為結。答曰。結有九種。謂愛結恚結慢",
    "T28n1551_003:0847a12": "結無明結見結他取結疑結慳結嫉結。已說",
    "T28n1551_003:0847a13": "煩惱名差別。根相應今當說。",
    "T28n1551_003:0847a14": "　諸使在三界　　盡捨根相應",
    "T28n1551_003:0847a15": "　隨地諸根使　　相應至色有",
    "T28n1551_003:0847a16": "諸使在三界盡捨根相應者。三界一切煩惱",
    "T28n1551_003:0847a17": "盡與捨根相應。何以故。無明與捨根相應。彼",
    "T28n1551_003:0847a18": "隨順一切煩惱。及隨順別煩惱。一切煩惱後",
    "T28n1551_003:0847a19": "時悉皆處中而息。隨地諸根使相應至色有",
    "T28n1551_003:0847a20": "者。如梵世有喜根樂根。彼中諸使與此相應。",
    "T28n1551_003:0847a21": "如光曜天有喜根。彼地諸使與喜根相應。遍",
    "T28n1551_003:0847a22": "淨天亦有樂根。彼中諸使與樂根相應。",
    "T28n1551_003:0847a23": "　邪見及無明　　欲界中樂苦",
    "T28n1551_003:0847a24": "　瞋恚疑唯苦　　謂餘一向樂",
    "T28n1551_003:0847a25": "邪見及無明欲界中樂苦者。欲界邪見與苦",
    "T28n1551_003:0847a26": "根樂根相應。邪見者作惡業則喜。作善業則",
    "T28n1551_003:0847a27": "憂。無明者與一切根相應。瞋恚疑唯苦者。欲",
    "T28n1551_003:0847a28": "界疑使不定故不喜故。與憂根相應。瞋恚於",
    "T28n1551_003:0847a29": "不愛相轉故。與苦根憂根相應。謂餘一向樂",
    "T28n1551_003:0847b01": "者。欲界諸餘煩惱與喜根樂根相應。彼除邪",
    "T28n1551_003:0847b02": "見。謂餘見貪慢等喜轉。",
    "T28n1551_003:0847b03": "　謂熏二種身　　見斷唯意地",
    "T28n1551_003:0847b04": "　欲界諸煩惱　　說諸根相應",
    "T28n1551_003:0847b05": "謂熏二種身者。修道所斷煩惱名熏。彼與身",
    "T28n1551_003:0847b06": "受心受相應。除慢唯意地故。彼苦根樂根是",
    "T28n1551_003:0847b07": "說身受。憂根喜根是說心受。捨根二種受。一",
    "T28n1551_003:0847b08": "切身受修道所斷。心受二種斷。見斷唯意地",
    "T28n1551_003:0847b09": "者。見斷煩惱與心受諸根相應。一切見斷煩",
    "T28n1551_003:0847b10": "惱在意地故。欲界諸煩惱說諸根相應者。此",
    "T28n1551_003:0847b11": "必定欲界煩惱法如是。上地隨地根相應亦如",
    "T28n1551_003:0847b12": "是。疑者色界中唯與喜根樂根相應。彼疑善",
    "T28n1551_003:0847b13": "助道想與喜相應。已說煩惱。起煩惱今當說。",
    "T28n1551_003:0847b14": "　無慚與無愧　　睡悔及慳嫉",
    "T28n1551_003:0847b15": "　掉眠煩惱上　　故說起煩惱",
    "T28n1551_003:0847b16": "使者亦說煩惱。彼增上者是起煩惱。此等八",
    "T28n1551_003:0847b17": "法彼中生故。名起煩惱亦名為纏。彼中睡眠",
    "T28n1551_003:0847b18": "無愧三種依於癡起。掉慳無慚三種依於貪",
    "T28n1551_003:0847b19": "起。悔依疑起。嫉依瞋起。自身作惡不嫌名為",
    "T28n1551_003:0847b20": "無慚。不顧他不羞名為無愧。睡時令心無所",
    "T28n1551_003:0847b21": "堪能。以眠著故。令五根不能轉意不自在。於",
    "T28n1551_003:0847b22": "愛不愛境界生於分別。心不寂靜是名為掉。",
    "T28n1551_003:0847b23": "於可作不作作不可作想。後退變心熱是名",
    "T28n1551_003:0847b24": "為悔。見他資產。心中不喜。是名為嫉。於法於",
    "T28n1551_003:0847b25": "財福德悋惜。與施相違慳心是名為慳。",
    "T28n1551_003:0847b26": "　一切煩惱伴　　當知睡與掉",
    "T28n1551_003:0847b27": "　無慚及無愧　　必定不善俱",
    "T28n1551_003:0847b28": "一切煩惱伴當知睡與掉者。此二起煩惱與",
    "T28n1551_003:0847b29": "一切煩惱相應。何以故通三界故。一切煩惱",
    "T28n1551_003:0847c01": "不寂靜故。當知掉煩惱現前。於善無能故當",
    "T28n1551_003:0847c02": "知睡。無慚與無愧必定不善俱者。此二起煩",
    "T28n1551_003:0847c03": "惱與不善使相應。欲界一向不善故。",
    "T28n1551_003:0847c04": "　悔在意說苦　　修道之所斷",
    "T28n1551_003:0847c05": "　眠唯在欲意　　餘各自建立",
    "T28n1551_003:0847c06": "悔在意說苦者。悔在意地下劣處生。故與憂",
    "T28n1551_003:0847c07": "根相應。說苦者當知在欲界非上界。問曰為",
    "T28n1551_003:0847c08": "誰所斷。答曰修道之所斷。悔在善行惡行中",
    "T28n1551_003:0847c09": "故修道所斷。眠唯在欲意者。眠在欲界意地。",
    "T28n1551_003:0847c10": "眠時一切煩惱共行。是故欲界意地一切煩",
    "T28n1551_003:0847c11": "惱相應。餘各自建立者。餘謂慳嫉彼自力轉。",
    "T28n1551_003:0847c12": "不與餘煩惱相應。義除無明決定修道所斷。",
    "T28n1551_003:0847c13": "與不共無明使相應。問曰。此使與幾識身相",
    "T28n1551_003:0847c14": "應。答曰。",
    "T28n1551_003:0847c15": "　貪欲瞋恚癡　　當知依六識",
    "T28n1551_003:0847c16": "　謂欲修道斷　　上地隨所得",
    "T28n1551_003:0847c17": "貪欲瞋恚癡當知依六識。謂欲修道斷者。欲",
    "T28n1551_003:0847c18": "界修道所斷。愛恚無明六識相應。若見道斷",
    "T28n1551_003:0847c19": "者唯在意地。上地隨所得者。色無色界愛無",
    "T28n1551_003:0847c20": "明等。隨所得識身即與相應。如梵世四十四",
    "T28n1551_003:0847c21": "識身可得。彼中二使即與四識身相應。此上",
    "T28n1551_003:0847c22": "唯與意識相應。彼中餘使一向在意地故。已",
    "T28n1551_003:0847c23": "分別煩惱。斷分別今當說。",
    "T28n1551_003:0847c24": "　一切斷煩惱　　方便智所說",
    "T28n1551_003:0847c25": "　如此得解脫　　當知非一時",
    "T28n1551_003:0847c26": "一切斷煩惱方便智所說者。此諸煩惱謂在",
    "T28n1551_003:0847c27": "無礙道中。一時頓斷不數數斷。彼斷有四",
    "T28n1551_003:0847c28": "種。謂知緣。伴斷。斷緣。自清淨。彼知緣者。謂",
    "T28n1551_003:0847c29": "見苦集所斷自界緣及無漏緣。伴斷者。謂他",
    "T28n1551_003:0848a01": "界緣。斷緣者。謂滅道所斷有漏緣。自清淨者。",
    "T28n1551_003:0848a02": "謂修道所斷隨彼彼所斷。如是如是自身清",
    "T28n1551_003:0848a03": "淨。如此得解脫當知非一時者。此得解脫隨",
    "T28n1551_003:0848a04": "彼數數得。如欲界見斷五時作證。謂自分對",
    "T28n1551_003:0848a05": "治時。如見苦斷苦法智。如是乃至見道斷道",
    "T28n1551_003:0848a06": "法智。及四沙門果此前所斷。須陀洹果攝一",
    "T28n1551_003:0848a07": "解脫得生。斯陀含阿那含阿羅漢果攝亦如",
    "T28n1551_003:0848a08": "是。色無色界三諦亦如是。此中說自分對",
    "T28n1551_003:0848a09": "治。比智分見道斷者。斷作證決定凡夫。聖者",
    "T28n1551_003:0848a10": "色無色界見道所斷一時斷。是故此中無自分",
    "T28n1551_003:0848a11": "對治。有頂地中見苦集滅斷者。決定五時如",
    "T28n1551_003:0848a12": "前說。賢聖次第法見道斷者。但四沙門果自",
    "T28n1551_003:0848a13": "分對治。即是須陀洹果決定修道斷。欲界三",
    "T28n1551_003:0848a14": "時謂凡夫地阿那含果及阿羅漢果。一切悉",
    "T28n1551_003:0848a15": "斷法此自分對治。須陀洹果中不說色界二",
    "T28n1551_003:0848a16": "種。謂自分對治。阿羅漢果。自分對治者。一切",
    "T28n1551_003:0848a17": "色界離欲無色界。但阿羅漢果一切斷法。已",
    "T28n1551_003:0848a18": "說滅作證。斷知今當說。",
    "T28n1551_003:0848a19": "　欲界中解脫　　佛說四斷知",
    "T28n1551_003:0848a20": "　色無色解脫　　當知五斷知",
    "T28n1551_003:0848a21": "因盡斷得無漏解脫。得度界建立斷知。何以",
    "T28n1551_003:0848a22": "故。解脫無餘隨得斷知名。彼有九種。彼中欲",
    "T28n1551_003:0848a23": "界見苦集斷。斷者得無餘解脫。何以故。開一",
    "T28n1551_003:0848a24": "切遍因故。斷故此一斷知見滅斷。第二見道",
    "T28n1551_003:0848a25": "斷。第三修道斷。第四此斷下分分別。色無色",
    "T28n1551_003:0848a26": "界亦爾。見斷三如前說。色界修道斷第四。此",
    "T28n1551_003:0848a27": "無餘離色欲故。分別無色界修道斷。第五此",
    "T28n1551_003:0848a28": "一切結盡分別。於此斷知分別有二。謂得阿",
    "T28n1551_003:0848a29": "那含果及阿羅漢果。以此二處度界得果故。",
    "T28n1551_003:0848b01": "問曰。諸使為與心相應。為不相應。毘婆闍婆",
    "T28n1551_003:0848b02": "提說。心不相應是故生疑。答曰。決定相應。何",
    "T28n1551_003:0848b03": "以故。",
    "T28n1551_003:0848b04": "　為心作煩惱　　障礙淨法相",
    "T28n1551_003:0848b05": "　諸妙善可得　　故非不相應",
    "T28n1551_003:0848b06": "為心作煩惱者。若使決定心不相應者。不應",
    "T28n1551_003:0848b07": "為心作煩惱。應如色等境界。然為心作煩惱。",
    "T28n1551_003:0848b08": "如說貪欲穢心。以此言故當知相應。障礙者。",
    "T28n1551_003:0848b09": "若使心不相應者。善智生時不應障礙。應如",
    "T28n1551_003:0848b10": "虛空不作障礙。今為障礙故知相應。淨相違",
    "T28n1551_003:0848b11": "者。若使與心不相應者。便應與善不相違。不",
    "T28n1551_003:0848b12": "相違故則應非過。然為過故當知相違。若相",
    "T28n1551_003:0848b13": "違者故知相應。諸妙善可得者。若汝使與善",
    "T28n1551_003:0848b14": "相違心不相應者。使恒相續於中善應不能",
    "T28n1551_003:0848b15": "得起。現見善法能得起故。是故諸使非不相",
    "T28n1551_003:0848b16": "應。是相應也。",
    "T28n1551_003:0848b17": "賢聖品第五",
    "T28n1551_003:0848b18": "已說流轉次第。不流轉次第今當說。",
    "T28n1551_003:0848b19": "　賢聖棄如此　　煩惱眾怖獷",
    "T28n1551_003:0848b20": "　精進方便智　　彼方便善聽",
    "T28n1551_003:0848b21": "賢聖者。於人天中應受供養故名賢聖。棄者",
    "T28n1551_003:0848b22": "捨離義也。如者若方便如是義。此者次第說",
    "T28n1551_003:0848b23": "使辨其相貌。煩惱者。相續煩勞眾生故名煩",
    "T28n1551_003:0848b24": "惱。眾怖獷者。謂是一切苦惱因義。正精進",
    "T28n1551_003:0848b25": "者。如法精進義也。方便智者。謂舍摩他制發",
    "T28n1551_003:0848b26": "捨時智義。方便者。謂彼方便義也。善聽者。謂",
    "T28n1551_003:0848b27": "至心聽。聽智攝持義。方便者據始業。地人",
    "T28n1551_003:0848b28": "乃至無學地人。戒等所作方便行者。始業今",
    "T28n1551_003:0848b29": "當說。",
    "T28n1551_003:0848c01": "　始於身一分　　行者係自心",
    "T28n1551_003:0848c02": "　係縛於識足　　為殺智慧怨",
    "T28n1551_003:0848c03": "始於身一分行者係自心者。問曰。何處係耶",
    "T28n1551_003:0848c04": "答曰。若鼻端若眉間。不淨阿那波那。界入三",
    "T28n1551_003:0848c05": "方便觀故。自身分中說係心非外法。雖有外",
    "T28n1551_003:0848c06": "緣方便不說。問曰。何故係心。答曰。係縛於識",
    "T28n1551_003:0848c07": "足心。性躁亂動轉不住。如驚猨猴。此是係一",
    "T28n1551_003:0848c08": "緣中義。問曰。何故係一緣中。答曰。為殺智慧",
    "T28n1551_003:0848c09": "怨。實智怨者。所謂煩惱。為斷彼義是故一心",
    "T28n1551_003:0848c10": "得觀。如實非亂心也。見如實故能斷煩惱以",
    "T28n1551_003:0848c11": "是義故作如是說。",
    "T28n1551_003:0848c12": "　此方便於身　　真實相決定",
    "T28n1551_003:0848c13": "　諸受及自心　　法亦隨順觀",
    "T28n1551_003:0848c14": "心係一緣故觀身實相。身實相者。謂不顛倒",
    "T28n1551_003:0848c15": "相如義也。問曰。何者是身實相。答曰。自相及",
    "T28n1551_003:0848c16": "共相。彼自相者。謂十色入及法入中少分色",
    "T28n1551_003:0848c17": "也。彼共相者。所謂無常苦空無我。如是等義",
    "T28n1551_003:0848c18": "不亂心。行者三方便中隨意現前。方便行次",
    "T28n1551_003:0848c19": "第身實相得決定。此行者觀微塵色念念散",
    "T28n1551_003:0848c20": "壞。是時身念處觀滿。如畦水流法入受念處。",
    "T28n1551_003:0848c21": "無色法中受是最麁。故觀身後次觀於受。是",
    "T28n1551_003:0848c22": "人觀受自相共相。爾時受念處滿。彼受依心。",
    "T28n1551_003:0848c23": "是故受後次觀於心。此處亦自相共相。決定",
    "T28n1551_003:0848c24": "意解心念處滿。爾時為觀其餘法故。入法念",
    "T28n1551_003:0848c25": "處。其餘法者。所謂二蔭及無為法。彼亦觀",
    "T28n1551_003:0848c26": "於自相共相。爾時法念處滿。",
    "T28n1551_003:0848c27": "　入法中總觀　　得法真實相",
    "T28n1551_003:0848c28": "　此四是無常　　空無我非樂",
    "T28n1551_003:0848c29": "入法中總觀得法真實相者。入餘法念處已。",
    "T28n1551_003:0849a01": "行者知分齊緣念處修方便。於一切法餘共",
    "T28n1551_003:0849a02": "相壞緣念處。數數慣習修身受緣共相法念",
    "T28n1551_003:0849a03": "處。如是身心緣如是三二。當知如是壞緣。數",
    "T28n1551_003:0849a04": "數慣習修已。一切身受心法念處一來總觀。",
    "T28n1551_003:0849a05": "問曰。云何。答曰。此四是無常空無我非樂。總",
    "T28n1551_003:0849a06": "觀一切有為諸法。無常等如是義。彼念念展",
    "T28n1551_003:0849a07": "轉壞滅故是無常。虛無故空。不自在故無我。",
    "T28n1551_003:0849a08": "三苦常隨逐故非樂。彼人欲壞煩惱覓其元",
    "T28n1551_003:0849a09": "首。如所見法因果差別。分別於諦彼中二種。",
    "T28n1551_003:0849a10": "因果有漏無漏。彼有漏者集因苦果。彼",
    "T28n1551_003:0849a11": "無漏者道因滅果。彼人如是分別諦已。初發",
    "T28n1551_003:0849a12": "趣次第聞思。念處自相共相。攝取分齊緣諦",
    "T28n1551_003:0849a13": "中分布。彼時壞緣法念處四諦中。思惟十六",
    "T28n1551_003:0849a14": "行觀。",
    "T28n1551_003:0849a15": "　從是名為暖　　於覺法而生",
    "T28n1551_003:0849a16": "　十六行等起　　觀察四聖諦",
    "T28n1551_003:0849a17": "從是名為暖於覺法而生者。行者思惟共法",
    "T28n1551_003:0849a18": "念處。次後最初修事。共法念處相續建立。聖",
    "T28n1551_003:0849a19": "者名暖善根。問曰。彼法幾行何境界。答曰。十",
    "T28n1551_003:0849a20": "六行等起觀察四聖諦。行者以十六行觀察",
    "T28n1551_003:0849a21": "四諦。彼以四行觀察苦諦。此苦本無今有已",
    "T28n1551_003:0849a22": "有還離故無常。三苦隨逐故苦。內離人故",
    "T28n1551_003:0849a23": "空。不自在故無我。如是亦以四行觀察集諦。",
    "T28n1551_003:0849a24": "此集生相似果故因。能生流轉故集。能牽一",
    "T28n1551_003:0849a25": "切生死故有。能和合不相似事故緣。亦以四",
    "T28n1551_003:0849a26": "行觀察滅諦。此滅與一切生死相違故滅。離",
    "T28n1551_003:0849a27": "一切煩惱火故止。於一切法中勝故妙。能捨",
    "T28n1551_003:0849a28": "生死故離。亦以四行觀察道諦。此道能至非",
    "T28n1551_003:0849a29": "品故道。不顛倒故正。一切聖足所履處故跡。",
    "T28n1551_003:0849b01": "出過生死故出。問曰。暖有何義。答曰。智於所",
    "T28n1551_003:0849b02": "知。如鑽燧相研能窮盡諸有。生無漏智火。暖",
    "T28n1551_003:0849b03": "為相故名暖。",
    "T28n1551_003:0849b04": "　是法增長已　　生頂及於忍",
    "T28n1551_003:0849b05": "　次世第一法　　依於一剎那",
    "T28n1551_003:0849b06": "是法增長已生頂及於忍者。行者入正精進",
    "T28n1551_003:0849b07": "故得善助道。隨順眾具增長勝進力故。暖得",
    "T28n1551_003:0849b08": "增長成就已。彼人修一切苦法念處。生勝善",
    "T28n1551_003:0849b09": "根名頂。問曰。頂是何義。答曰。不動善根。彼",
    "T28n1551_003:0849b10": "住此頂時。離諸過故能入忍中。彼若不者還",
    "T28n1551_003:0849b11": "退住暖。如人登山。若不至頂則墮四邊。行者",
    "T28n1551_003:0849b12": "如是。正方便相續。頂增長已次生善根名順",
    "T28n1551_003:0849b13": "諦忍。是修一切共法念處。勝進彼二法以十",
    "T28n1551_003:0849b14": "六行觀察四諦。問曰。忍有何義。答曰。彼於四",
    "T28n1551_003:0849b15": "諦無常等行。樂欲增長是故名忍。是故說順",
    "T28n1551_003:0849b16": "諦忍。能除四諦增上愚。暖頂能除四諦下中",
    "T28n1551_003:0849b17": "愚。非增上忍增長已。次世第一法依於一剎",
    "T28n1551_003:0849b18": "那。忍增長已一切共法念處勝進。故生如是",
    "T28n1551_003:0849b19": "一切世間功德中最勝善根。彼初開聖道門",
    "T28n1551_003:0849b20": "故名世第一法。有說。世間中最勝故名世第",
    "T28n1551_003:0849b21": "一法。此法一剎那起。此行者開涅槃門已。滅",
    "T28n1551_003:0849b22": "與苦法忍次第緣故。一念暖頂忍及彼最上",
    "T28n1551_003:0849b23": "功德。此一切善根皆五陰性。問曰。汝言世",
    "T28n1551_003:0849b24": "第一法與聖道作次第緣。云何是五陰性。答",
    "T28n1551_003:0849b25": "曰。心心數法與次第緣色心不相應行。隨順",
    "T28n1551_003:0849b26": "一果。是故非過。問曰。此世第一法何緣。答",
    "T28n1551_003:0849b27": "曰。苦諦。彼緣苦諦義也。問曰。幾行。答曰。四",
    "T28n1551_003:0849b28": "行。若苦諦境界四行如上所說彼行此行。問",
    "T28n1551_003:0849b29": "曰。幾地所攝。答曰。六地生。當知未來中間根",
    "T28n1551_003:0849c01": "本四禪。問曰。餘達分善根幾地所攝。答曰。餘",
    "T28n1551_003:0849c02": "亦依六地彼亦六地。如世第一法。問曰。何故",
    "T28n1551_003:0849c03": "達分善根六地所攝。答曰。從彼能生見道。彼",
    "T28n1551_003:0849c04": "地有見道有見道處即有此等。何以故。見道",
    "T28n1551_003:0849c05": "眷屬故。是故如是。",
    "T28n1551_003:0849c06": "　世間第一法　　次必起於忍",
    "T28n1551_003:0849c07": "　忍次生於智　　能覺於下苦",
    "T28n1551_003:0849c08": "世間第一法次必起於忍者。暖等次第生如",
    "T28n1551_003:0849c09": "上因分。乃至能生世第一法。世第一法次第",
    "T28n1551_003:0849c10": "生無漏法。欲界見苦斷十使對治名苦法忍。",
    "T28n1551_003:0849c11": "昔所未見法欲知樂名忍。此最初無漏無礙",
    "T28n1551_003:0849c12": "道。忍次生於智者。苦法忍次第生苦法智。解",
    "T28n1551_003:0849c13": "脫道自性。問曰。此忍智何緣。答曰。能覺於下",
    "T28n1551_003:0849c14": "苦。下苦謂欲界苦。此二種緣如是義。",
    "T28n1551_003:0849c15": "　謂色無色苦　　集滅道亦然",
    "T28n1551_003:0849c16": "　此法無間等　　從於十六心",
    "T28n1551_003:0849c17": "謂色無色苦者。色無色界苦亦如是。生忍無",
    "T28n1551_003:0849c18": "礙道智解脫道。聖者亦說苦比忍苦比智。集",
    "T28n1551_003:0849c19": "滅道亦然者。集滅道亦如是生四種。異義二",
    "T28n1551_003:0849c20": "忍為無礙道。二智為解脫道。此法無間等說",
    "T28n1551_003:0849c21": "於十六心者。此十六心須成就無間等。無間",
    "T28n1551_003:0849c22": "等。是見義。此十五心須是見道。最後一心",
    "T28n1551_003:0849c23": "是修道攝。從此名修地乃至金剛喻定。此後",
    "T28n1551_003:0849c24": "名所作已辦地。略說三地。謂見地。修地無學",
    "T28n1551_003:0849c25": "地隨此地建立人今當說。",
    "T28n1551_003:0849c26": "　隨法行利見　　此在於十五",
    "T28n1551_003:0849c27": "　隨信行非利　　當知亦在中",
    "T28n1551_003:0849c28": "隨法行利見此在於十五者。見道所攝十五",
    "T28n1551_003:0849c29": "心人。若利根者說隨法行。智慧隨法行故名",
    "T28n1551_003:0850a01": "隨法行。此障不信於他義也。隨信行非利。當",
    "T28n1551_003:0850a02": "知亦在中者。即此十五心人。若軟慧者說隨",
    "T28n1551_003:0850a03": "信行。是信他法得行義也。彼人信現在前慧",
    "T28n1551_003:0850a04": "隨順。與彼相違說法行。",
    "T28n1551_003:0850a05": "　未離欲界欲　　趣向於初果",
    "T28n1551_003:0850a06": "　第二捨於六　　第三九無垢",
    "T28n1551_003:0850a07": "未離欲界欲趣向於初果者。此隨信行隨法",
    "T28n1551_003:0850a08": "行人。先未離欲具一切縛。至決定。分名向須",
    "T28n1551_003:0850a09": "陀洹果。第二捨於六者。欲界修道所斷煩惱",
    "T28n1551_003:0850a10": "分別九種。所謂下下下中下上。中下中中中",
    "T28n1551_003:0850a11": "上。上下上中上上。彼信行法行人在凡夫",
    "T28n1551_003:0850a12": "地。已剗六種煩惱後入決定。是時說向斯陀",
    "T28n1551_003:0850a13": "含果。第三九無垢者。若剗九種煩惱後入決",
    "T28n1551_003:0850a14": "定。是時說向阿那含果。",
    "T28n1551_003:0850a15": "　若至十六心　　是說住於果",
    "T28n1551_003:0850a16": "　軟見信解脫　　淨見說見到",
    "T28n1551_003:0850a17": "若至十六心是說信於果者。在十六心道比",
    "T28n1551_003:0850a18": "智相應彼起。若利根若軟根俱說信果。先未",
    "T28n1551_003:0850a19": "離欲須陀洹果。離六種欲斯陀含果。離九種",
    "T28n1551_003:0850a20": "欲阿那含果。軟見信解脫者。若軟根者向地",
    "T28n1551_003:0850a21": "中名信行。彼住三果名信解脫。淨見說見到",
    "T28n1551_003:0850a22": "者。彼利根者住果名見到。",
    "T28n1551_003:0850a23": "　未盡修道斷　　當知七往來",
    "T28n1551_003:0850a24": "　家家有三盡　　彼住須陀洹",
    "T28n1551_003:0850a25": "未盡修道斷當知七往來者。此人住果未斷",
    "T28n1551_003:0850a26": "修道斷故當知七生死。彼人中受七生。欲界",
    "T28n1551_003:0850a27": "天中受七生。及中陰二十八生俱受七生。故",
    "T28n1551_003:0850a28": "名七生。如七葉樹。如七處善。家家有三盡者。",
    "T28n1551_003:0850a29": "若住果若凡夫人。欲界修道斷中三種盡。上",
    "T28n1551_003:0850b01": "上上中上下。彼說家家。家家者從家至家",
    "T28n1551_003:0850b02": "往來而入涅槃。故名家家。人中二三家天中",
    "T28n1551_003:0850b03": "二三家往來。此有二種。謂人家家及天家家。",
    "T28n1551_003:0850b04": "以業根斷煩惱差別故名家家。業者於凡夫",
    "T28n1551_003:0850b05": "分作受二三有集業。根者得無漏根。斷煩",
    "T28n1551_003:0850b06": "惱者。斷三四種煩惱。彼住須陀洹者彼七往",
    "T28n1551_003:0850b07": "來。及家家說住須陀洹果。問曰。何故名須陀",
    "T28n1551_003:0850b08": "洹。答曰。須陀名聖道流。洹名為入若人相續",
    "T28n1551_003:0850b09": "初見修道入彼流中。又是人得須陀洹果。故",
    "T28n1551_003:0850b10": "名須陀洹。如裹孕女兒。以法名人。",
    "T28n1551_003:0850b11": "　六盡斯陀含　　離八一種子",
    "T28n1551_003:0850b12": "　九品盡不還　　已出欲泥故",
    "T28n1551_003:0850b13": "六盡斯陀含者。若人斷六種盡。謂上品三種",
    "T28n1551_003:0850b14": "中品三種是斯陀含。從此命終生於天上。復",
    "T28n1551_003:0850b15": "生人中而般涅槃。名斯陀含。離八一種子",
    "T28n1551_003:0850b16": "者。一生種子義。彼人餘唯一生。若人若天有",
    "T28n1551_003:0850b17": "一種一種子。謂人一種子天一種子。或煩惱",
    "T28n1551_003:0850b18": "差別名一種子。彼餘唯一有未盡故名一種",
    "T28n1551_003:0850b19": "子。是人為阿那含果向。當知斯陀含果中勝",
    "T28n1551_003:0850b20": "道攝。九品盡不還者。若人欲界一切九種煩",
    "T28n1551_003:0850b21": "惱斷名阿那含。不還來欲界生故名阿那含。",
    "T28n1551_003:0850b22": "問曰。何故不還來。答曰。已出欲泥故。出愛",
    "T28n1551_003:0850b23": "欲泥。是故不復還來欲界。",
    "T28n1551_003:0850b24": "　如是九煩惱　　在於上八地",
    "T28n1551_003:0850b25": "　彼雙道所斷　　世尊之所說",
    "T28n1551_003:0850b26": "如是九煩惱在於上八地者。如是欲界修道",
    "T28n1551_003:0850b27": "斷煩惱如前說。九種煩惱下下乃至上上。當",
    "T28n1551_003:0850b28": "知八地亦如是。謂四禪四無色定彼雙道所",
    "T28n1551_003:0850b29": "斷。世尊之所說者。彼三界煩惱。當知無礙解",
    "T28n1551_003:0850c01": "脫道斷。無礙道斷結得解脫道證。解脫下下",
    "T28n1551_003:0850c02": "道斷上上種。乃至上上道斷下下種。此略說",
    "T28n1551_003:0850c03": "一百七十八道及見道。問曰。云何決定出世",
    "T28n1551_003:0850c04": "間道。斷煩惱為當不耶。答曰。不也。問曰。云",
    "T28n1551_003:0850c05": "何。答曰。",
    "T28n1551_003:0850c06": "　有垢無垢道　　俱能勝八地",
    "T28n1551_003:0850c07": "　住彼說身證　　謂得滅正受",
    "T28n1551_003:0850c08": "有垢無垢道俱能勝八地者。有垢者世間道",
    "T28n1551_003:0850c09": "無垢者無漏道。彼八地欲界四禪三無色定。",
    "T28n1551_003:0850c10": "世間出世間道能過彼有頂。中必出世間道",
    "T28n1551_003:0850c11": "能過彼世俗道。亦無礙道解脫道。彼無礙道",
    "T28n1551_003:0850c12": "三種轉。謂苦麁障解脫道亦三種。謂上妙",
    "T28n1551_003:0850c13": "出世間道。如前所說無常行等。住彼說身證",
    "T28n1551_003:0850c14": "謂得滅正受者。彼八地離欲中住學人。若得",
    "T28n1551_003:0850c15": "滅盡定者。彼名身證。身證涅槃相似法故。是",
    "T28n1551_003:0850c16": "名身證。",
    "T28n1551_003:0850c17": "　金剛喻三昧　　次必生盡智",
    "T28n1551_003:0850c18": "　生意我生盡　　羅漢離諸漏",
    "T28n1551_003:0850c19": "金剛喻三昧次必生盡智者。生有頂離欲第",
    "T28n1551_003:0850c20": "九無礙道。最後學心名金剛喻三昧。猶如金",
    "T28n1551_003:0850c21": "剛無不能壞。次後必生盡智。此初無學心彼",
    "T28n1551_003:0850c22": "二智異。或苦比智或集比智。如彼人從盡智",
    "T28n1551_003:0850c23": "起。作如是緣盡隨順生慧。生意我生盡者非",
    "T28n1551_003:0850c24": "想非非想處四陰。當知此中生。何以故。最",
    "T28n1551_003:0850c25": "後斷故。羅漢離諸漏者。彼盡智起時一切漏",
    "T28n1551_003:0850c26": "盡名阿羅漢。於天人中應受供養。故名阿羅",
    "T28n1551_003:0850c27": "漢。問曰。阿羅漢有幾種。答曰。",
    "T28n1551_003:0850c28": "　阿羅漢六種　　五從於信生",
    "T28n1551_003:0850c29": "　彼得於二智　　當知時離垢",
    "T28n1551_003:0851a01": "阿羅漢六種者。謂退法思法護法住法必昇",
    "T28n1551_003:0851a02": "進法不動法。彼中若人軟智軟方便。最初與",
    "T28n1551_003:0851a03": "退具相應。必定退故名退法。若人軟智軟方",
    "T28n1551_003:0851a04": "便。常厭惡身念欲壞滅。彼死成就思法。若軟",
    "T28n1551_003:0851a05": "智增上精進。以精進力自護。是名護法。若中",
    "T28n1551_003:0851a06": "智等精進彼住此道。不進不退故名住法。少",
    "T28n1551_003:0851a07": "利智極精進必能進至不動。名必昇進法。若",
    "T28n1551_003:0851a08": "利智廣精進。初得不動。是名不動法。五從於",
    "T28n1551_003:0851a09": "信生彼得於二智者。此六種阿羅漢中。前五",
    "T28n1551_003:0851a10": "種本是信行。彼有二智。盡智無學正見。彼或",
    "T28n1551_003:0851a11": "時退。是故不生無生智。彼盡智或一剎那。若",
    "T28n1551_003:0851a12": "次第無學正見現在前。或增長。若彼現在前",
    "T28n1551_003:0851a13": "當知時無垢者彼時解脫。觀察若國土若時",
    "T28n1551_003:0851a14": "若伴若說法若衣食等。進修善根。此善根分。",
    "T28n1551_003:0851a15": "不一切時隨所欲進修。故名時解脫。",
    "T28n1551_003:0851a16": "　不動法利根　　是非時解脫",
    "T28n1551_003:0851a17": "　彼得於三智　　自解脫成就",
    "T28n1551_003:0851a18": "不動法利根是非時解脫者。若人一向利根",
    "T28n1551_003:0851a19": "是不動法。當知非時解脫。彼人善分於一切",
    "T28n1551_003:0851a20": "時隨所欲進。不觀於時故名非時解脫。彼得",
    "T28n1551_003:0851a21": "於三智者。彼生三智。謂盡智無生智無學正",
    "T28n1551_003:0851a22": "見。彼是不退法。是故生無生智。是人盡智一",
    "T28n1551_003:0851a23": "剎那無生智或一剎那若次第無學正見現在",
    "T28n1551_003:0851a24": "前或時得勝進便彼現在前。自解脫成就者。",
    "T28n1551_003:0851a25": "彼人成就自相似名解脫。當知時解脫者。彼",
    "T28n1551_003:0851a26": "決定時得解脫。成就不動者非非彼煩惱",
    "T28n1551_003:0851a27": "之所能動。猶如王印。故名不動。",
    "T28n1551_003:0851a28": "　當知慧解脫　　不得滅盡定",
    "T28n1551_003:0851a29": "　唯有俱解脫　　成就滅盡定",
    "T28n1551_003:0851b01": "當知慧解脫不得滅盡定者。是六種阿羅漢",
    "T28n1551_003:0851b02": "中。若不得滅盡定者。當知是慧解脫。慧解脫",
    "T28n1551_003:0851b03": "者彼唯慧力得解脫故名慧解脫。唯有俱解",
    "T28n1551_003:0851b04": "脫成就滅盡定者。彼六種阿羅漢中。若得滅",
    "T28n1551_003:0851b05": "盡定者。當知是俱解脫。以慧力故。於煩惱障",
    "T28n1551_003:0851b06": "而得解脫。以定力故。於解脫障而得解脫。以",
    "T28n1551_003:0851b07": "是義故名俱解脫。如上所說賢聖士夫。略說",
    "T28n1551_003:0851b08": "二種。謂學無學。為斷煩惱故。學是名為學。非",
    "T28n1551_003:0851b09": "斷煩惱故名無學。何故不學學已竟故。已分",
    "T28n1551_003:0851b10": "別賢聖人。法差別今當說。",
    "T28n1551_003:0851b11": "　若隨信行法　　及隨法行法",
    "T28n1551_003:0851b12": "　如是見諦道　　是盡同一相",
    "T28n1551_003:0851b13": "若隨信行法若隨法行法。若見諦彼同一",
    "T28n1551_003:0851b14": "相見諦道中。信行法行差別。以法名人。",
    "T28n1551_003:0851b15": "　彼中諸根數　　是說未知根",
    "T28n1551_003:0851b16": "　諸餘有學法　　智者說智根",
    "T28n1551_003:0851b17": "彼中諸根數是說未知根者。彼見諦道所攝",
    "T28n1551_003:0851b18": "之中若根數法。所謂意根樂根喜根捨根。信",
    "T28n1551_003:0851b19": "等五根是名未知根。未知欲知故名未知根。",
    "T28n1551_003:0851b20": "彼見道所攝士夫當知如是根。諸餘有學法",
    "T28n1551_003:0851b21": "智者說知根者。見道已上即此諸根數法說",
    "T28n1551_003:0851b22": "為知根。知已復知故名知根。若修道所攝士",
    "T28n1551_003:0851b23": "夫當知如是根。",
    "T28n1551_003:0851b24": "　於中無學法　　當知知已根",
    "T28n1551_003:0851b25": "　得果捨前道　　此義應當知",
    "T28n1551_003:0851b26": "於中無學法當知知已根者。於無學法中即",
    "T28n1551_003:0851b27": "此諸根數法名知已根。知已更無所知。故名",
    "T28n1551_003:0851b28": "知已根。若無學所攝士夫當知如是根。問曰。",
    "T28n1551_003:0851b29": "此賢聖人一一次第如上所說。彼人一切成",
    "T28n1551_003:0851c01": "就先所得道。為當不耶。答曰。得果捨前道。此",
    "T28n1551_003:0851c02": "義應當知。若此士夫入道已。當知勝進行。此",
    "T28n1551_003:0851c03": "得果已捨於前道。何以故。不欲令彼果向一",
    "T28n1551_003:0851c04": "故。若退根。及增進根。彼亦捨道。此中不說得",
    "T28n1551_003:0851c05": "須陀洹果捨於見道。得斯陀含果或捨見道。",
    "T28n1551_003:0851c06": "或捨須陀洹果勝道得阿那含果。或捨見道。",
    "T28n1551_003:0851c07": "或捨斯陀含果勝道得阿羅漢果。捨阿那含",
    "T28n1551_003:0851c08": "果。捨阿那含果勝道。若增進根差別者。捨果",
    "T28n1551_003:0851c09": "勝道亦得果利根所攝學無學。捨果亦得果。",
    "T28n1551_003:0851c10": "若退者捨勝得劣。問曰。如得果者捨於向道。",
    "T28n1551_003:0851c11": "彼亦捨斷不耶。答曰。捨道非斷。",
    "T28n1551_003:0851c12": "　已盡為解脫　　得依於一果",
    "T28n1551_003:0851c13": "　不穢污第九　　除斷應當知",
    "T28n1551_003:0851c14": "已盡為解脫得依於一果者。先所斷煩惱。一",
    "T28n1551_003:0851c15": "解脫得得果攝。是故不捨斷。向道中所有解",
    "T28n1551_003:0851c16": "脫道得如是解脫。問曰。斷煩惱如前說。彼不",
    "T28n1551_003:0851c17": "穢污。云何斷耶。答曰。不穢污第九除斷應當",
    "T28n1551_003:0851c18": "知。已說九種煩惱。九種道斷彼不穢污。決定",
    "T28n1551_003:0851c19": "第九無礙道時頓斷非漸漸斷。不穢污者。謂",
    "T28n1551_003:0851c20": "善有漏不隱沒無記行。穢污色亦必定最後",
    "T28n1551_003:0851c21": "斷。問曰。何故煩惱九種斷非善等耶。答曰。煩",
    "T28n1551_003:0851c22": "惱相違故。聖道與煩惱相違。不與善相違。厭",
    "T28n1551_003:0851c23": "惡煩惱故亦捨善。同一係縛故。問曰。已說阿",
    "T28n1551_003:0851c24": "羅漢勝進根。云何阿羅漢得不動。答曰。",
    "T28n1551_003:0851c25": "　若有相似名　　彼能得不動",
    "T28n1551_003:0851c26": "　此人亦信脫　　彼性亦增道",
    "T28n1551_003:0851c27": "若有相似名彼能得不動者。非一切阿羅漢",
    "T28n1551_003:0851c28": "皆能得不動。若功德名相似者彼能得之。",
    "T28n1551_003:0851c29": "謂必昇進。此人亦信脫彼性亦增道者。此語",
    "T28n1551_003:0852a01": "有餘。若信解脫必昇進性能得見到非餘。增",
    "T28n1551_003:0852a02": "道者根增如是義。問曰。已說次第見諦。未說",
    "T28n1551_003:0852a03": "其因。當說彼因。答曰。",
    "T28n1551_003:0852a04": "　功德惡差別　　次第見真諦",
    "T28n1551_003:0852a05": "　無礙道力得　　有為無為果",
    "T28n1551_003:0852a06": "功德惡差別次第見真諦者。此中二諦過惡",
    "T28n1551_003:0852a07": "差別。二諦功德差別。非見過惡者見於功德。",
    "T28n1551_003:0852a08": "非見功德者見於過惡。何以故。行緣差別故。",
    "T28n1551_003:0852a09": "非不於諦真實見故而諦無間等。非此一智",
    "T28n1551_003:0852a10": "能總觀諦功德過惡差別。以是義故。次第見",
    "T28n1551_003:0852a11": "諦。問曰。見諦得沙門果。彼云何。為是有為是",
    "T28n1551_003:0852a12": "無為耶。答曰。無礙道力得有為無為果。若斷",
    "T28n1551_003:0852a13": "煩惱無為。若解脫道有為。彼二種皆無礙道",
    "T28n1551_003:0852a14": "力得。是故二種俱說沙門果。",
    "T28n1551_003:0852a15": "阿毘曇心論經卷第三"
}