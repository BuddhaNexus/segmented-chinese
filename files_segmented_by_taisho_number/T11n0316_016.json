{
    "T11n0316_016:0817c10": "10佛說大乘菩薩藏正法經卷第十",
    "T11n0316_016:0817c11": "六",
    "T11n0316_016:0817c13": "譯經三藏朝散大夫試光祿卿",
    "T11n0316_016:0817c14": "光梵大師賜紫沙門臣惟淨",
    "T11n0316_016:0817c15": "等奉　詔譯",
    "T11n0316_016:0817c16": "如來不思議品第四之餘",
    "T11n0316_016:0817c17": "「復次舍利子！如來於過去世中，以無著無礙",
    "T11n0316_016:0817c18": "智見隨轉所轉。云何？舍利子！謂過去世諸佛",
    "T11n0316_016:0817c19": "剎中，若成若壞彼一切事，如來以算數方便",
    "T11n0316_016:0817c20": "而悉能知。又佛剎中所有一切藥草樹林而",
    "T11n0316_016:0817c21": "悉能知。又佛剎中所有一切眾生，眾類眾生",
    "T11n0316_016:0817c22": "施設而悉能知。又佛剎中所有一切眾生，種",
    "T11n0316_016:0817c23": "種性行、種種色相周遍廣大而悉能知。又佛",
    "T11n0316_016:0817c24": "剎中諸佛出世作諸化事，乃至一一廣為眾",
    "T11n0316_016:0817c25": "生宣說正法。或有眾生以聲聞法得化度者，",
    "T11n0316_016:0817c26": "或有眾生以緣覺法得化度者，或有眾生以",
    "T11n0316_016:0817c27": "大乘法得化度者，乃至佛剎廣大、諸苾芻眾",
    "T11n0316_016:0817c28": "廣大、壽量廣大、正法住世廣大，久近眾生飲",
    "T11n0316_016:0817c29": "食受用等事，乃至眾生出息入息，如是所有",
    "T11n0316_016:0818a01": "一切眾生過去世中一切諸相，若生若滅諸",
    "T11n0316_016:0818a02": "趣受生、種種根性、種種意樂，佛悉能知。如來",
    "T11n0316_016:0818a03": "以無著心任持了知彼一切法。諸心無邊諸",
    "T11n0316_016:0818a04": "心所起，如來以算數方便皆悉能知。如來以",
    "T11n0316_016:0818a05": "現量智如實觀察過去世中諸眾生心，如是",
    "T11n0316_016:0818a06": "如來最上勝智曾無間斷，為諸眾生如應說",
    "T11n0316_016:0818a07": "法。舍利子！此是如來第十六不共佛法。",
    "T11n0316_016:0818a08": "「復次舍利子！如來於未來世中，以無著無礙",
    "T11n0316_016:0818a09": "智見隨轉所轉。云何？謂未來世中諸佛如",
    "T11n0316_016:0818a10": "來當出於世，佛悉能知。乃至未來劫火洞然、",
    "T11n0316_016:0818a11": "大水漂溺、猛風吹鼓，或復諸佛剎土安然不",
    "T11n0316_016:0818a12": "動，至于諸佛剎中一切地界碎若微塵，及彼",
    "T11n0316_016:0818a13": "一切藥草樹林，至于一切星宿相狀，至于周",
    "T11n0316_016:0818a14": "遍諸佛剎中諸佛出世、緣覺出世、聲聞出世、",
    "T11n0316_016:0818a15": "菩薩成證，至于眾生出息入息、飲食受用等",
    "T11n0316_016:0818a16": "事。若行若住，乃至一切眾生周遍廣大，一一",
    "T11n0316_016:0818a17": "眾生各趣解脫，或聲聞乘、或緣覺乘、或復大",
    "T11n0316_016:0818a18": "乘得解脫者，而彼一切如來悉知。又復諸佛",
    "T11n0316_016:0818a19": "剎中周遍一切，一一眾生諸所生處及心心",
    "T11n0316_016:0818a20": "所諸所生起，而彼一切如來悉知。雖如是知，",
    "T11n0316_016:0818a21": "亦非如來未來世中於諸眾生有所任持，但",
    "T11n0316_016:0818a22": "於未來世中如應觀察，為諸眾生宣說正法。",
    "T11n0316_016:0818a23": "舍利子！此是如來第十七不共佛法。",
    "T11n0316_016:0818a24": "「復次舍利子！如來於現在世中，以無著無礙",
    "T11n0316_016:0818a25": "智見隨轉所轉。云何？所謂現在十方一切諸",
    "T11n0316_016:0818a26": "佛剎土，如來以三種算數方便而悉能知。所",
    "T11n0316_016:0818a27": "有現在一切諸佛、一切菩薩、一切緣覺、一切",
    "T11n0316_016:0818a28": "聲聞，如來悉知。至于現在一切星宿相狀亦",
    "T11n0316_016:0818a29": "復遍知，及彼現在一切藥草樹林亦悉了知。",
    "T11n0316_016:0818b01": "至于十方一切地界碎若微塵，以算數方便",
    "T11n0316_016:0818b02": "而悉能知。又復十方一切水界如毛端量水",
    "T11n0316_016:0818b03": "滴上涌，又復十方一切火界迅速起滅，又復",
    "T11n0316_016:0818b04": "十方一切風界百種相狀周遍吹擊，以算數方",
    "T11n0316_016:0818b05": "便而悉能知。又復十方一切空界，假使聚如",
    "T11n0316_016:0818b06": "毛端之量，以算數方便亦悉能知。又復現在",
    "T11n0316_016:0818b07": "三種眾生界而悉能知。又復現在所有一切",
    "T11n0316_016:0818b08": "地獄眾生界趣，彼所生因及所起因而悉能",
    "T11n0316_016:0818b09": "知。又復現在所有一切畜生界趣，彼所生因",
    "T11n0316_016:0818b10": "及所起因而悉能知。又復現在所有一切餓鬼",
    "T11n0316_016:0818b11": "界趣，彼所生因及所起因而悉能知。又復現",
    "T11n0316_016:0818b12": "在一切人趣，彼所生因及所滅因而悉能知。",
    "T11n0316_016:0818b13": "又復現在諸天界趣，彼所生因及所滅因而",
    "T11n0316_016:0818b14": "悉能知。又復現在一切眾生，及眾生心所應",
    "T11n0316_016:0818b15": "任持，若有煩惱、若離煩惱，而悉能知。又復現",
    "T11n0316_016:0818b16": "在一切眾生隨其根性，所應化度、不應化度，",
    "T11n0316_016:0818b17": "如來悉知。然佛如來亦無二種隨流識轉。如",
    "T11n0316_016:0818b18": "來以其入無二理最上法門，為諸眾生說。舍",
    "T11n0316_016:0818b19": "利子！此是如來第十八不共佛法。",
    "T11n0316_016:0818b20": "「復次舍利子！如是十八不共佛法，如來以具",
    "T11n0316_016:0818b21": "足故，周遍十方一切世界，於大眾中光明",
    "T11n0316_016:0818b22": "顯照，圓具一切威光名稱最上吉祥希有之",
    "T11n0316_016:0818b23": "法。",
    "T11n0316_016:0818b24": "「又舍利子！如來十八不共佛法，猶若虛空無",
    "T11n0316_016:0818b25": "有邊際，若能知其虛空邊際，即知如來不共",
    "T11n0316_016:0818b26": "佛法所有邊際。是故諸菩薩摩訶薩得聞如",
    "T11n0316_016:0818b27": "來如是十八不共佛法，聞已淨信，超越分別、",
    "T11n0316_016:0818b28": "離諸疑惑，後復生起身喜心喜，發希有想。」爾",
    "T11n0316_016:0818b29": "時世尊欲重明斯義說伽陀曰：",
    "T11n0316_016:0818c01": "「調伏聖者無過失，　　身語意業悉無動，",
    "T11n0316_016:0818c02": "如應說法利眾生，　　此是勝尊不共法。",
    "T11n0316_016:0818c03": "佛心無高亦無下，　　一切違順皆止息，",
    "T11n0316_016:0818c04": "修無諍行解脫心，　　此是勝尊不共法。",
    "T11n0316_016:0818c05": "佛調伏尊無失念，　　解脫行法悉了知，",
    "T11n0316_016:0818c06": "四無礙解已圓明，　　此是勝尊不共法。",
    "T11n0316_016:0818c07": "如來行住及坐臥，　　一切皆住等引心，",
    "T11n0316_016:0818c08": "無眾生想無亂心，　　此是勝尊不共法。",
    "T11n0316_016:0818c09": "善逝已無種種想，　　諸佛剎土及眾生，",
    "T11n0316_016:0818c10": "起平等行大名稱，　　此是勝尊不共法。",
    "T11n0316_016:0818c11": "佛心無不決擇捨，　　決定正道善觀察，",
    "T11n0316_016:0818c12": "分別離分別都無，　　此是勝尊不共法。",
    "T11n0316_016:0818c13": "能仁不減善法欲，　　悲方便門常所行，",
    "T11n0316_016:0818c14": "調伏無量諸群生，　　此是勝尊不共法。",
    "T11n0316_016:0818c15": "精進曾無少減缺，　　調伏諸見廣無邊，",
    "T11n0316_016:0818c16": "善調身語意亦然，　　此是勝尊不共法。",
    "T11n0316_016:0818c17": "如來不減於正念，　　覺了菩提詣道場，",
    "T11n0316_016:0818c18": "於法覺了無覺心，　　此是勝尊不共法。",
    "T11n0316_016:0818c19": "佛無分別離分別，　　平等安住等持心，",
    "T11n0316_016:0818c20": "諸法決定無所依，　　此是勝尊不共法。",
    "T11n0316_016:0818c21": "佛慧剎那悉決了，　　諸眾生行而悉知，",
    "T11n0316_016:0818c22": "隨其意樂闡法門，　　此是勝尊不共法。",
    "T11n0316_016:0818c23": "隨聲悟解曰聲聞，　　想緣生法名緣覺，",
    "T11n0316_016:0818c24": "離著無垢等虛空，　　此大捨心不思議。",
    "T11n0316_016:0818c25": "宿昔安住無覺心，　　自性解脫心任持，",
    "T11n0316_016:0818c26": "彼解脫法隨應宣，　　此是勝尊不共法。",
    "T11n0316_016:0818c27": "現威儀道眾所瞻，　　直身端視入城邑，",
    "T11n0316_016:0818c28": "相好莊嚴眾威光，　　眾生覩者皆調伏。",
    "T11n0316_016:0818c29": "眾生覩佛真實光，　　多俱胝眾獲妙樂，",
    "T11n0316_016:0819a01": "蒙光照觸調伏生，　　此是勝尊不共法。",
    "T11n0316_016:0819a02": "佛以一音演說法，　　隨眾生意悉能聞，",
    "T11n0316_016:0819a03": "如聲對響理相應，　　此是勝尊不共法。",
    "T11n0316_016:0819a04": "善逝心業本無有，　　智所作業悉不忘，",
    "T11n0316_016:0819a05": "聖智隨入眾生心，　　此是勝尊不共法。",
    "T11n0316_016:0819a06": "禪定等持善相應，　　一切戲論無所行，",
    "T11n0316_016:0819a07": "平等行法等虛空，　　此是勝尊不共法。",
    "T11n0316_016:0819a08": "如來悉知過去世，　　轉一切法無障礙，",
    "T11n0316_016:0819a09": "解脫智了諸趣中，　　此是勝尊不共法。",
    "T11n0316_016:0819a10": "所有世間未來法，　　當有所得或無得，",
    "T11n0316_016:0819a11": "眾生剎土及如來，　　佛悉了知無懈倦。",
    "T11n0316_016:0819a12": "佛心曾無諸散亂，　　未來世中隨觀察，",
    "T11n0316_016:0819a13": "眾生及法知亦然，　　此是勝尊不共法。",
    "T11n0316_016:0819a14": "現在世中諸所轉，　　如來悉知無所著，",
    "T11n0316_016:0819a15": "佛調御者等虛空，　　此是勝尊不共法。",
    "T11n0316_016:0819a16": "如來所有不共法，　　而十八種不思議，",
    "T11n0316_016:0819a17": "如實開明若虛空，　　菩薩應當生淨信。",
    "T11n0316_016:0819a18": "「舍利子！如來以具足如是十八不共佛法故，",
    "T11n0316_016:0819a19": "如來、應供、正等正覺了知勝處，於大眾中作",
    "T11n0316_016:0819a20": "師子吼轉妙梵輪，餘諸沙門婆羅門天人魔",
    "T11n0316_016:0819a21": "梵悉不能轉，無與如來同其法者。",
    "T11n0316_016:0819a22": "「舍利子！諸住信菩薩得聞如來如是不思議",
    "T11n0316_016:0819a23": "法，聞已當生清淨信樂，超越分別、離諸疑惑，",
    "T11n0316_016:0819a24": "後復生起身喜心喜，發希有想。",
    "T11n0316_016:0819a25": "5 慈悲喜捨品1慈悲喜捨品第五之一",
    "T11n0316_016:0819a26": "「復次舍利子！彼住信菩薩，諸佛世尊審知其",
    "T11n0316_016:0819a27": "器，堪可任持菩薩藏正法之器、是諸佛法器，",
    "T11n0316_016:0819a28": "如是知已即詣其所，隨應為說菩提道法。",
    "T11n0316_016:0819a29": "「舍利子！以是緣故，當知住信菩薩是大法",
    "T11n0316_016:0819b01": "器。",
    "T11n0316_016:0819b02": "「舍利子！我念過去世阿僧祇劫前，復過無量",
    "T11n0316_016:0819b03": "不思議阿僧祇劫數，爾時有佛出現世間，其",
    "T11n0316_016:0819b04": "名大蘊如來、應供、正等正覺、明行足、善逝、世間",
    "T11n0316_016:0819b05": "解、無上士、調御丈夫、天人師、佛、世尊。彼佛於",
    "T11n0316_016:0819b06": "其世間天人阿脩羅、沙門婆羅門等諸大眾",
    "T11n0316_016:0819b07": "中，以自通力圓證聖果。為諸大眾宣說正法，",
    "T11n0316_016:0819b08": "初善中善後善，文義深遠純一無雜，圓滿清",
    "T11n0316_016:0819b09": "白梵行之相。舍利子！彼大蘊如來、應供、正等",
    "T11n0316_016:0819b10": "正覺諸眾會中，有七十二那庾多聲聞大眾，",
    "T11n0316_016:0819b11": "皆是阿羅漢，諸漏已盡無復煩惱，心得自在",
    "T11n0316_016:0819b12": "到於彼岸。彼時有國名最勝幢，有大國王名",
    "T11n0316_016:0819b13": "最勝壽。正法治化，國土廣大安隱豐樂，人民",
    "T11n0316_016:0819b14": "熾盛。其王有子名精進行，色相端嚴人所樂",
    "T11n0316_016:0819b15": "觀，宿種善根，已曾親近過去百千那庾多俱",
    "T11n0316_016:0819b16": "胝諸佛如來恭敬供養。",
    "T11n0316_016:0819b17": "「是時太子與自官屬止一殊妙大園苑中。爾",
    "T11n0316_016:0819b18": "時大蘊如來、應供、正等正覺知其精進行太",
    "T11n0316_016:0819b19": "子是佛法器，堪可任持菩薩藏正法之器，如",
    "T11n0316_016:0819b20": "是知已即詣園苑。到已爾時處于空中為精",
    "T11n0316_016:0819b21": "進行太子說菩提道法。彼佛告言：『太子！此中",
    "T11n0316_016:0819b22": "何名為菩提道？謂於一切眾生起慈波羅蜜",
    "T11n0316_016:0819b23": "多隨轉攝法，此即名為菩提道。",
    "T11n0316_016:0819b24": "「『復何名為一切眾生慈波羅蜜多？太子！所謂",
    "T11n0316_016:0819b25": "菩薩於眾生界行廣大慈。彼眾生界如虛空",
    "T11n0316_016:0819b26": "界，譬如虛空寥廓廣大；菩薩慈心亦復如是，",
    "T11n0316_016:0819b27": "於眾生界及眾生聚中無不廣大慈心周遍。",
    "T11n0316_016:0819b28": "太子當知，如眾生界無有限量，菩薩慈觀亦",
    "T11n0316_016:0819b29": "復無量。又如虛空無邊際故，而眾生界亦無",
    "T11n0316_016:0819c01": "邊際。以其眾生無邊際故，慈心亦復無其邊",
    "T11n0316_016:0819c02": "際。太子當知，彼眾生界其數廣多，非同地界",
    "T11n0316_016:0819c03": "水火風界。今說譬喻以明斯義，顯眾生界廣",
    "T11n0316_016:0819c04": "多無量。太子！譬如東方殑伽沙數等諸世界，",
    "T11n0316_016:0819c05": "南西北方四維上下周遍十方殑伽沙數等",
    "T11n0316_016:0819c06": "諸世界，而彼一切同一大海，大水充滿同一",
    "T11n0316_016:0819c07": "源流。以彼如是十方一切殑伽沙等諸世界",
    "T11n0316_016:0819c08": "中諸眾生聚破為百分，乃至如彼一毛端量，",
    "T11n0316_016:0819c09": "舉一水滴次復如前以其殑伽沙等眾生",
    "T11n0316_016:0819c10": "數量為半百分，乃至如彼一毛端量舉一水",
    "T11n0316_016:0819c11": "滴。次復如前以其殑伽沙等眾生數量復破",
    "T11n0316_016:0819c12": "半百，乃至如彼一毛端量。太子！如前所說彼",
    "T11n0316_016:0819c13": "大水蘊，以其算數方便，不能比等眾生界數",
    "T11n0316_016:0819c14": "無量無邊。而眾生界無量無邊故，菩薩慈心",
    "T11n0316_016:0819c15": "亦復如是。太子！於汝意云何？所有菩薩慈觀",
    "T11n0316_016:0819c16": "善根，汝可知其量不？』太子白言：『不也。世尊！不",
    "T11n0316_016:0819c17": "也。善逝！』佛言：『太子！菩薩摩訶薩慈觀善根，無",
    "T11n0316_016:0819c18": "量無邊亦復如是。",
    "T11n0316_016:0819c19": "「『復次太子！菩薩慈心能自隨護、作他利益，以",
    "T11n0316_016:0819c20": "慈心故於他無瞋亦無懈倦，離諸忿恚、息諸過",
    "T11n0316_016:0819c21": "失，不見違順，表示清淨，滅諸垢穢。於身語心",
    "T11n0316_016:0819c22": "常生妙樂，蠲除雜染息諸怖畏，善護恚惡、起",
    "T11n0316_016:0819c23": "清淨意，滅諸鬪戰不執刀杖，向解脫門離諸",
    "T11n0316_016:0819c24": "損害。所有一切諂曲心意、雜亂詞句虛假語",
    "T11n0316_016:0819c25": "言，皆悉遠離，順善財利資養身命。帝釋梵王",
    "T11n0316_016:0819c26": "常所恭敬，威德莊嚴智者稱讚。護諸愚者、護",
    "T11n0316_016:0819c27": "持梵行，不著欲界。解脫道等一切出生而善",
    "T11n0316_016:0819c28": "攝受，非所愛樂諸有福行，亦不積集一切勝",
    "T11n0316_016:0819c29": "上諸有福行，而常增長。三十二相八十種好",
    "T11n0316_016:0820a01": "以為莊嚴，一切下劣殘缺諸根亦悉遣除。順",
    "T11n0316_016:0820a02": "向善趣涅盤正道，一切惡趣剎那止息，一切",
    "T11n0316_016:0820a03": "法愛而自喜樂。諸欲受用大富王位，增上適",
    "T11n0316_016:0820a04": "悅悉無愛著。於諸眾生起平等心，而行布施",
    "T11n0316_016:0820a05": "離諸異想。一切戒學順向修習，諸毀戒者善",
    "T11n0316_016:0820a06": "為作護。現忍辱力，遠離惡魔憍慢等事。發勤",
    "T11n0316_016:0820a07": "精進出離正行，於禪定解脫等持等至，根本",
    "T11n0316_016:0820a08": "煩惱以決定心而求出離。勝慧淨因，出生一",
    "T11n0316_016:0820a09": "切慈聞總持，自分他分悉無違害，息除一切",
    "T11n0316_016:0820a10": "魔煩惱分。行住坐臥增長一切妙樂和合，除",
    "T11n0316_016:0820a11": "蕩一切不善自性及諸作意。慚愧妙香而常",
    "T11n0316_016:0820a12": "塗飾，消滅一切惡趣障難及煩惱等。常起慈",
    "T11n0316_016:0820a13": "心救護世間，以大慈心棄捨己樂隨與他",
    "T11n0316_016:0820a14": "樂。",
    "T11n0316_016:0820a15": "「『復次太子！諸聲聞人所起慈心但唯自利，菩",
    "T11n0316_016:0820a16": "薩慈心而常利益一切眾生。又復當知，初發",
    "T11n0316_016:0820a17": "心菩薩行眾生緣慈，修行位菩薩行法緣慈，",
    "T11n0316_016:0820a18": "得忍菩薩行無緣慈。太子！如是所說皆是菩",
    "T11n0316_016:0820a19": "薩摩訶薩行大慈心。若諸菩薩住慈心者，即",
    "T11n0316_016:0820a20": "能為諸眾生行廣大慈。』",
    "T11n0316_016:0820a21": "佛說大乘菩薩藏正法經卷第十六"
}