{
    "T18n0892_004:0596c22": "佛說大悲空智金剛大教王儀軌",
    "T18n0892_004:0596c23": "經卷第四第五同卷",
    "T18n0892_004:0596c25": "宋西天三藏銀青光祿大夫試光祿卿",
    "T18n0892_004:0596c26": "普明慈覺傳梵大師法護奉　詔譯",
    "T18n0892_004:0596c27": "說方便品第十三之餘",
    "T18n0892_004:0596c28": "爾時，無我明妃而為上首，與一切金剛拏吉",
    "T18n0892_004:0596c29": "尼等俱持五甘露相應，供養世尊金剛薩埵",
    "T18n0892_004:0597a01": "已，飲金剛甘露味，現大威神，發歡喜心，語汝",
    "T18n0892_004:0597a02": "金剛拏吉尼等：「我此真實極為祕密，供養禮",
    "T18n0892_004:0597a03": "敬一切佛已，於金剛本性我今開示。」時諸明",
    "T18n0892_004:0597a04": "妃得大歡喜，右膝著地，合掌恭敬，聽佛所說。",
    "T18n0892_004:0597a05": "佛言：「如得飲食，於美、不美勿生厭離；澡浴塵",
    "T18n0892_004:0597a06": "穢，無起淨想。設復不修禪定、不誦呪句、不捨",
    "T18n0892_004:0597a07": "睡眠、不護根門，於五淨食平等服行，一切眷",
    "T18n0892_004:0597a08": "屬心無愛著、無怨親想，木石塑像不行禮事，",
    "T18n0892_004:0597a09": "於世間法悉能遠離。又，於剎帝利、婆羅門、吠",
    "T18n0892_004:0597a10": "舍戍陀羅等不樂親近，穢行旃陀羅、皮作廁",
    "T18n0892_004:0597a11": "人等亦不遠離。「或以摩粘、及藿香葉、毒辣藥",
    "T18n0892_004:0597a12": "等、酸醎苦淡、及香美味、殘觸飲食，以菩提心",
    "T18n0892_004:0597a13": "不二智故，世間少分無不食者。又，得自然生",
    "T18n0892_004:0597a14": "酤蘇摩華置蓮華器中，入尸利沙及星伽拏藥",
    "T18n0892_004:0597a15": "而為甘露，以寒林灰塗身，著雜色弊衣，畢利",
    "T18n0892_004:0597a16": "多華結鬘嚴飾。」復次，金剛藏言：「六根清淨故，",
    "T18n0892_004:0597a17": "即一切境界廣大清淨。世尊豈不說此諸根清",
    "T18n0892_004:0597a18": "淨是大勇健身所甲冑？」金剛藏白佛言：「世尊！",
    "T18n0892_004:0597a19": "諸聲聞人所不能知是大三昧耶，佛語決定",
    "T18n0892_004:0597a20": "如剎那頃離諸煩惱，如來於四種教理不作是",
    "T18n0892_004:0597a21": "說，云何名方便說？」佛言：「金剛藏！汝一心聽，我",
    "T18n0892_004:0597a22": "今為大心者以方便說大三昧耶，如說摩黏",
    "T18n0892_004:0597a23": "即果實義、如說彌羅即鉤召義、如說珂吒畢",
    "T18n0892_004:0597a24": "利珂喃即去來義、如說阿薩爹婆囉喃即珠寶",
    "T18n0892_004:0597a25": "義、如說曼拏嚕即鼓音義、如說努囉努囉即",
    "T18n0892_004:0597a26": "薄德人、如說歌陵惹囉即福善人、如說𩕳抳",
    "T18n0892_004:0597a27": "𤚥即無觸義、如說葛波羅即蓮華器、如義底",
    "T18n0892_004:0597a28": "望鉢多即飲食義、如說摩羅頂即菜食義、如",
    "T18n0892_004:0597a29": "說兀探即四平等義、如說母多羅即妙香義、",
    "T18n0892_004:0597b01": "如說悉羅紺即自然生義、如說輸葛囉即造",
    "T18n0892_004:0597b02": "作義、如說末娑即白色義、如說瑜即相應義、",
    "T18n0892_004:0597b03": "如說謨羅紺即金剛義、如說酤羅紺即蓮華",
    "T18n0892_004:0597b04": "義、如說酤覽即部類義、如說嚩囉拏即有分",
    "T18n0892_004:0597b05": "別無分別義。「於佛五部亦如是說，如說努彌",
    "T18n0892_004:0597b06": "即金剛部、如說那胝即蓮華部、如說贊拏梨",
    "T18n0892_004:0597b07": "即是寶部、如說挼惹多即如來部、如說辣惹",
    "T18n0892_004:0597b08": "計即羯磨部、如說母陀羅即妙成就義。「又，修",
    "T18n0892_004:0597b09": "觀者得金剛水成就，作供養已而自服行。」佛",
    "T18n0892_004:0597b10": "言：「金剛大薩埵！我為汝說，非彼一切但應尊",
    "T18n0892_004:0597b11": "重而攝受之，於此金剛空智灌頂大真實句",
    "T18n0892_004:0597b12": "三昧方便勿妄宣說，得大罪咎畢竟無疑，或",
    "T18n0892_004:0597b13": "為鬼昧怨賊侵嬈、瘧病蠱毒、乃至是人速趣",
    "T18n0892_004:0597b14": "命終。「設復有人於此三昧如世醫王及佛導",
    "T18n0892_004:0597b15": "師，於是方便亦勿為說，彼不動使者及四大",
    "T18n0892_004:0597b16": "明妃發大忿怒，是名一切儀軌中義。」",
    "T18n0892_004:0597b17": "14 集一切儀軌部品集一切儀軌部品第十四",
    "T18n0892_004:0597b18": "爾時，金剛藏而為上首，與一切金剛拏吉尼",
    "T18n0892_004:0597b19": "心生疑惑，得大憂惱，而白佛言：「世尊！前行品",
    "T18n0892_004:0597b20": "中說金剛歌舞成就者，云何為歌舞？云何本",
    "T18n0892_004:0597b21": "尊灌頂？於何等印說瞋等作用？又，真言品說",
    "T18n0892_004:0597b22": "無我明妃種子者云何？種子從何出生？金剛",
    "T18n0892_004:0597b23": "部品說三十二血脈之相談彼清淨，唯願世",
    "T18n0892_004:0597b24": "尊為我除疑。」佛言：「金剛歌舞者，所謂：",
    "T18n0892_004:0597b25": "酤引羅以哩胝　阿冒引羅引蒙母抳哩哥引酤引",
    "T18n0892_004:0597b26": "羅引佉吉畢吒斛引末惹　伊葛嚕尼吉阿伊路",
    "T18n0892_004:0597b27": "引羅引怛呬左羅渴惹伊誐引遲摩野拏引畢惹",
    "T18n0892_004:0597b28": "　阿伊喝隷歌引陵惹囉鉢抳阿伊訥努嚕末𡁠",
    "T18n0892_004:0597b29": "阿伊拶烏三摩葛芻哩　悉羅歌二合引葛卜嚕羅",
    "T18n0892_004:0597c01": "引伊阿伊摩引羅伊印馱拏　娑隷怛呬婆嚕呵",
    "T18n0892_004:0597c02": "引壹阿伊畢陵二合渴拏契吒葛陵諦戍馱戍",
    "T18n0892_004:0597c03": "馱奴惹　抳阿伊抳囕戍盎枿左拏引尾阿伊耽",
    "T18n0892_004:0597c04": "呬𡁠薩囉引嚩阿尾鉢　抳阿伊未隷野𡁠翁努",
    "T18n0892_004:0597c05": "嚕末吒伊𩕳抳未多馨末惹阿伊哩。",
    "T18n0892_004:0597c06": "「金剛舞者，於呬嚕迦相勿應忘念，心生愛樂",
    "T18n0892_004:0597c07": "相續觀想。「又，金剛明妃及瑜儗尼等如諸佛",
    "T18n0892_004:0597c08": "母，是金剛歌舞而常真實，護持自身及餘眷",
    "T18n0892_004:0597c09": "屬，此諸世間所持誦處能生信愛，是故於此",
    "T18n0892_004:0597c10": "極生尊重，如月愛相，勿復疑惑。」時金剛藏白",
    "T18n0892_004:0597c11": "佛言：「世尊！是俱生喜自性，何所棄捨而能出",
    "T18n0892_004:0597c12": "生一切相應，譬若虛空無有窮盡？」佛言：「如是",
    "T18n0892_004:0597c13": "如是，如汝所說。」金剛藏言：「云何菩提心出生",
    "T18n0892_004:0597c14": "方便？」佛言：「謂此輪壇以自威力加持次第，名",
    "T18n0892_004:0597c15": "菩提心出生方便。世、非世俗有二種相，如俱",
    "T18n0892_004:0597c16": "那花處白月影，世間妙樂亦復如是。「謂佛菩",
    "T18n0892_004:0597c17": "薩如是任持，信解輪迴，無復涅槃。所說色",
    "T18n0892_004:0597c18": "聲等是輪迴、受等是輪迴、根等是輪迴、瞋",
    "T18n0892_004:0597c19": "等是輪迴，即以是法而名涅槃，謂無癡是涅",
    "T18n0892_004:0597c20": "槃、無迷亂是涅槃、清淨是涅槃。「若非世俗",
    "T18n0892_004:0597c21": "菩提心以具相童子是上種族，性行調柔，",
    "T18n0892_004:0597c22": "殊妙莊嚴，以悉羅訶香和合龍腦及妙飲食",
    "T18n0892_004:0597c23": "隨分供養，於自他身成就義利。「又，金剛蓮華",
    "T18n0892_004:0597c24": "而作相應，出生次第不應遠離。以蓮華器或",
    "T18n0892_004:0597c25": "白螺貝而作甘露，如是正理有大力能，即無",
    "T18n0892_004:0597c26": "我明妃以大印曼拏羅住臍輪中，從阿字音",
    "T18n0892_004:0597c27": "自性及彼提字說是勝慧出生相應次第，非",
    "T18n0892_004:0597c28": "長、短、方、圓，而俱生喜如是出生，受用妙樂及",
    "T18n0892_004:0597c29": "與大印而得成就。「彼色、聲、香、味、觸、法界自性",
    "T18n0892_004:0598a01": "智慧方便及大妙樂，即彼輪壇五智自性，謂",
    "T18n0892_004:0598a02": "大圓鏡智、平等性智、妙觀察智、成所作智、",
    "T18n0892_004:0598a03": "清淨法界。此無我明妃法界本性，如我為曼",
    "T18n0892_004:0598a04": "拏羅王等無有異。」復次，金剛藏言：「於輪壇觀",
    "T18n0892_004:0598a05": "想道，如其出生諸佛聖賢，唯佛世尊先為我",
    "T18n0892_004:0598a06": "等說是戒相。」佛言：「先於身中住阿字門金剛蓮",
    "T18n0892_004:0598a07": "華大印方便學處，此內外戒我今開示：以阿",
    "T18n0892_004:0598a08": "字理趣祕密三摩鉢底，令煩惱縛外不現起，了",
    "T18n0892_004:0598a09": "知法、報、化三身輪及大樂輪義，如是住心意",
    "T18n0892_004:0598a10": "喉頂，出生無量諸佛聖賢。彼化身輪依上座",
    "T18n0892_004:0598a11": "部律出變化身：法身輪者，依一切有部律，宣",
    "T18n0892_004:0598a12": "說法故；報身輪者，依正量部律，為所受用一",
    "T18n0892_004:0598a13": "切飲食味故；大樂輪者，依大眾部律，住妙樂",
    "T18n0892_004:0598a14": "故。「世尊分別四種不動果等，以勝慧業而作",
    "T18n0892_004:0598a15": "教誡。是法輪者如其受用，說無所動而得大",
    "T18n0892_004:0598a16": "果，於妙樂輪具大力能有士夫用，相應出生",
    "T18n0892_004:0598a17": "清淨果報，是等義類說名聖胎，為遊止處。「若",
    "T18n0892_004:0598a18": "人心離貪等，設處胎藏如被法服，觀所生母",
    "T18n0892_004:0598a19": "即諸佛母，慈愍訓育曲躬禮敬如親教師；猶",
    "T18n0892_004:0598a20": "我往昔順生世間，從阿字輪出生㰠字，圓頂",
    "T18n0892_004:0598a21": "潔膚若苾芻相。又，眾生十月始生地上，我於",
    "T18n0892_004:0598a22": "爾時滿十地行大自在位故，阿字門積集眾",
    "T18n0892_004:0598a23": "生，如佛無疑。」爾時，無我明妃等聞佛語已，心",
    "T18n0892_004:0598a24": "生疑惑，得大恐怖，悶絕躄地。時會見已，語金",
    "T18n0892_004:0598a25": "剛明妃等言：「是地、水、火、風、空，此五大種唯佛",
    "T18n0892_004:0598a26": "知覺。」時無我明妃如夢所聞，從地而起，白言：",
    "T18n0892_004:0598a27": "「世尊！如是眾生云何為諸垢染之所覆藏？能",
    "T18n0892_004:0598a28": "除是等，名正覺者。世尊如是真實，無有虛妄。」",
    "T18n0892_004:0598a29": "佛言：「如無智人飲枿囉拏藥極生惛醉，若離",
    "T18n0892_004:0598b01": "癡愛是即解脫。「若人於金剛空智信樂多聞，",
    "T18n0892_004:0598b02": "了知出離方便，斷無明縛，不生執取，於天、人、",
    "T18n0892_004:0598b03": "阿修羅、地獄、餓鬼、畜生起大覺悟，無眾生相，當",
    "T18n0892_004:0598b04": "成正覺。「又，糞穢諸蟲常樂自體，而尚不知有",
    "T18n0892_004:0598b05": "天人等樂。此覺性者隨心所現，非餘世界得",
    "T18n0892_004:0598b06": "成正覺。設旃陀羅諸殺業者，是人無智，愚夫",
    "T18n0892_004:0598b07": "執著，不知是行為極癡冥，於六趣中發行取",
    "T18n0892_004:0598b08": "有支之所輪轉。「若於金剛空智得是方便，除",
    "T18n0892_004:0598b09": "我慢習，清淨境界，得無上道，於此勝行成就",
    "T18n0892_004:0598b10": "無疑，說卜葛西明妃是即地界、彼堅硬體是",
    "T18n0892_004:0598b11": "即癡義。」佛言：「身依心出生，若於餘處定不",
    "T18n0892_004:0598b12": "可得。是故，毘盧遮那如來部說設嚩哩明妃",
    "T18n0892_004:0598b13": "是即水界，彼濕潤性本尊理趣。」佛言：「心依身",
    "T18n0892_004:0598b14": "出生，若於餘處不應現起。是故，阿閦如來部",
    "T18n0892_004:0598b15": "說贊拏哩明妃是即火界、即貪理趣。」佛言：「說",
    "T18n0892_004:0598b16": "貪愛火以赤色為自相，由貪起兩舌故，寶生",
    "T18n0892_004:0598b17": "如來部說努彌尼明妃是即風界本尊理趣。」",
    "T18n0892_004:0598b18": "佛言：「由貪故起嫉妬，不空成就如來部。如是，",
    "T18n0892_004:0598b19": "邀哩明妃、陬哩明妃、尾多哩明妃、渴三摩哩",
    "T18n0892_004:0598b20": "明妃亦如上說，於金剛空智如是住持三摩",
    "T18n0892_004:0598b21": "鉢底。」",
    "T18n0892_004:0598b22": "復次，無我菩薩於平等相為利眾生，請問末",
    "T18n0892_004:0598b23": "隣大供養真言句。時金剛薩埵於諸眾生令",
    "T18n0892_004:0598b24": "護他命，為作障者、一切頻那夜迦說末隣大",
    "T18n0892_004:0598b25": "供養明曰：",
    "T18n0892_004:0598b26": "「唵印捺野摩惹羅惹剎普嚩嚩喝尼二合嚩引",
    "T18n0892_004:0598b27": "喻囉剎贊捺蘇惹摩捺嚩鉢多羅鉢多引梨遏",
    "T18n0892_004:0598b28": "吒薩鉢伊喃末隣蓬惹仍伽補澁波二合度引",
    "T18n0892_004:0598b29": "波莾引娑引尾覲喃二合盎喝歌引惹薩嚩娑引",
    "T18n0892_004:0598c01": "達侃底枯尼譬痆枿引捺唵引遏歌引嚕引牟",
    "T18n0892_004:0598c02": "抗薩哩嚩二合達哩摩二合引拏摩𭔞切身那庾",
    "T18n0892_004:0598c03": "二合怛半二合那怛嚩二合多唵引阿引吽引發吒",
    "T18n0892_004:0598c04": "半音薩嚩二合引賀引",
    "T18n0892_004:0598c05": "「如是末隣大供養明善解瑜伽者，供養一切",
    "T18n0892_004:0598c06": "部多等得大吉祥。若求信愛護世，諸天生大",
    "T18n0892_004:0598c07": "歡喜；若作降伏，速破冤敵；若作鉤召，能遣諸",
    "T18n0892_004:0598c08": "魔；若作息災增益，得大富樂，相續不斷。」",
    "T18n0892_004:0598c09": "復次，金剛藏言：「如來先說地行、空行明妃，我",
    "T18n0892_004:0598c10": "今不知當何部主？」佛言：「為身、語、意三密輪中，",
    "T18n0892_004:0598c11": "以我住處及無我菩薩住上、中、下。此中開示",
    "T18n0892_004:0598c12": "部有三種、五種、或開六種，即五如來為對治",
    "T18n0892_004:0598c13": "彼貪、瞋、愚癡、兩舌、嫉妬；又於五種，隨其次第",
    "T18n0892_004:0598c14": "觀想出生金剛薩埵清淨妙樂。「又，三種者即",
    "T18n0892_004:0598c15": "如來部、蓮華部、金剛部，為對治彼貪、瞋、癡等。",
    "T18n0892_004:0598c16": "「又復，一部謂阿閦如來金剛威德現忿怒相，",
    "T18n0892_004:0598c17": "對治瞋法。」",
    "T18n0892_004:0598c18": "15 金剛王出現品金剛王出現品第十五",
    "T18n0892_004:0598c19": "爾時，空智大金剛王開示一切本尊一切自",
    "T18n0892_004:0598c20": "性身曼拏羅，住極妙樂金剛心種子，出生一",
    "T18n0892_004:0598c21": "切自相曼拏羅王，一十六臂、八面、四足，帶髑",
    "T18n0892_004:0598c22": "髏鬘，現忿怒相，執持五印，得大無畏。時無我",
    "T18n0892_004:0598c23": "菩薩白如是言：「我先不知是曼拏羅一十五",
    "T18n0892_004:0598c24": "位眷愛種智，願為我說。」時金剛王如是嗟咨，",
    "T18n0892_004:0598c25": "持葛波羅擲金剛杵摧伏魔已，說是：「如前曼",
    "T18n0892_004:0598c26": "拏羅輪，四隅、四門，及金剛線、珠纓、半纓、無量",
    "T18n0892_004:0598c27": "雜寶間飾莊嚴，以我吽、阿字種智放青色熾",
    "T18n0892_004:0598c28": "盛光焰，出生八面、一十六臂，足踏四魔，現忿",
    "T18n0892_004:0598c29": "怒相，帶髑髏鬘及妙瓔珞，得大無畏。住日輪",
    "T18n0892_004:0599a01": "中，立如舞勢，頂戴善巧金剛杵，黑色忿怒以",
    "T18n0892_004:0599a02": "灰塗身，口誦吽、發、吒字，入樂寂靜離煩惱縛",
    "T18n0892_004:0599a03": "妙三摩地，正面大黑色，右面如白色俱那華，",
    "T18n0892_004:0599a04": "左面紅色大忿怒相，上面笑容，餘四面並青",
    "T18n0892_004:0599a05": "黑色，共二十四目。「如是，相續復入樂嬉戲三",
    "T18n0892_004:0599a06": "摩地，從喭字門出生遨哩明妃，住於東門。復",
    "T18n0892_004:0599a07": "入滿他那相應三摩地，從尊字門出生陬哩",
    "T18n0892_004:0599a08": "明妃，住於南門，為護門者。復入金剛蓮華相",
    "T18n0892_004:0599a09": "應三摩地，從鑁字門出生尾多哩明妃，住於",
    "T18n0892_004:0599a10": "西門。復入破大煩惱闇三摩地，從紺字門出",
    "T18n0892_004:0599a11": "生渴三摩哩明妃，住於北門，為壞魔者；從奔",
    "T18n0892_004:0599a12": "字門出生卜葛西明妃，住伊舍那方。復入滿",
    "T18n0892_004:0599a13": "他那相應三摩地，從商字門出生設嚩哩明",
    "T18n0892_004:0599a14": "妃，住火天方；從贊字門出生贊拏梨明妃，住",
    "T18n0892_004:0599a15": "羅剎方；從農字門出生努彌尼明妃，住風天",
    "T18n0892_004:0599a16": "方，為樂忿怒者。」",
    "T18n0892_004:0599a17": "爾時，空智大金剛王復虛空性三昧忽然不",
    "T18n0892_004:0599a18": "現。彼四大種明妃以種種金剛歌詠供養。地",
    "T18n0892_004:0599a19": "大遨哩明妃曰：",
    "T18n0892_004:0599a20": "「善哉金剛王，　　速起大悲意，",
    "T18n0892_004:0599a21": "欲護諸眾生，　　不應住空性。」",
    "T18n0892_004:0599a22": "水大設嚩哩明妃曰：",
    "T18n0892_004:0599a23": "「起空空智主，　　住空非利樂，",
    "T18n0892_004:0599a24": "為求成就者，　　不應住空性。」",
    "T18n0892_004:0599a25": "火大贊拏梨明妃曰：",
    "T18n0892_004:0599a26": "「云何住空性，　　而不見方所？",
    "T18n0892_004:0599a27": "我請大悲尊，　　速成諸利樂。」",
    "T18n0892_004:0599a28": "風大拏彌尼明妃曰：",
    "T18n0892_004:0599a29": "「我知空智心，　　身從幻化有，",
    "T18n0892_004:0599b01": "不斷大悲者，　　勿作如是意。」",
    "T18n0892_004:0599b02": "時空智大金剛王復從吽、阿字種智出現大",
    "T18n0892_004:0599b03": "金剛身柔軟智相，莊嚴殊妙，作勇猛勢，忿怒",
    "T18n0892_004:0599b04": "微笑，得大無畏，內懷悲愍，希有寂靜，勝味理",
    "T18n0892_004:0599b05": "趣現九種舞戲，左右一十六臂各各持一",
    "T18n0892_004:0599b06": "大蓮華器，所謂地、水、火、風、日、月、多聞天王、",
    "T18n0892_004:0599b07": "及焰摩天主、象、馬、渴囉、牛、馲、駝、意生師子猫",
    "T18n0892_004:0599b08": "兒，足履地上作期剋天阿修羅勢。遨哩明妃",
    "T18n0892_004:0599b09": "右手握寶刀，左手持磨竭魚；陬哩明妃右手",
    "T18n0892_004:0599b10": "持奎樓鼓，左手持嚩囉賀；尾多哩明妃右手",
    "T18n0892_004:0599b11": "掌龜，左手執蓮華器；渴三摩哩明妃右手持",
    "T18n0892_004:0599b12": "蜃龍，左手執蓮華器；卜葛西明妃右手持師",
    "T18n0892_004:0599b13": "子，左手執鉞斧；設嚩哩明妃右手掌比丘像，",
    "T18n0892_004:0599b14": "左手持錫杖；贊拏哩明妃右手持八輻輪，左",
    "T18n0892_004:0599b15": "手執犁具；努彌尼明妃右手執金剛杵，左手",
    "T18n0892_004:0599b16": "作期剋印。",
    "T18n0892_004:0599b17": "佛說大悲空智金剛大教王儀軌經卷第四"
}