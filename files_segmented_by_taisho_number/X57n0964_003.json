{
    "X57n0964_003:0163b01": "台宗十類因革論卷第三",
    "X57n0964_003:0163b03": "觀法餘論下",
    "X57n0964_003:0163b04": "論曰。明觀法者。必辨乎祖承。蓋本諸止觀。示觀有所",
    "X57n0964_003:0163b05": "傳。則不迷宗緒故也。或問。今論觀法。而不言祖承何",
    "X57n0964_003:0163b06": "邪。曰此直以例論文祖承。其文既略。無得而明也。若",
    "X57n0964_003:0163b07": "欲知者。按止觀。凡明二種祖承。謂金口則本付法藏",
    "X57n0964_003:0163b08": "傳。文列二十四祖。自迦葉而下。以次傳至師子尊者。",
    "X57n0964_003:0163b09": "遇難而絕。法藏無傳焉。今師則始由北齊。探論悟旨。",
    "X57n0964_003:0163b10": "因宗龍猛。即前第十三祖。自此推而上之。亦本金口。",
    "X57n0964_003:0163b11": "推而下之。得有今九祖□。故曰云云。此其大略爾。今",
    "X57n0964_003:0163b12": "原祖承。所以付法者。非直付法。付其能任持法藏者",
    "X57n0964_003:0163b13": "耳。然則法藏。何以任持。必其內有實證。外通經論。德",
    "X57n0964_003:0163b14": "為時宗。緣與物合。世傳一人。以掌其任。如是則可以",
    "X57n0964_003:0163b15": "任持此道。至於來世。久而不失。其正使無異端澆漓",
    "X57n0964_003:0163b16": "之患。故曰苟非其人。道不虗行。此之謂也。抑所當論",
    "X57n0964_003:0163b17": "者。三說而已。一曰所傳法。二曰傳法處。三曰禪教異。",
    "X57n0964_003:0163b18": "論所傳法者。按止觀云。始鹿苑。中鷲頭。後鶴林。法付",
    "X57n0964_003:0163b19": "摩訶大迦葉。而記有以法驗證。以處顯法。即所傳之",
    "X57n0964_003:0163b20": "法。正指於斯。又曰。己心所行法者。即章安密說。從大",
    "X57n0964_003:0163b21": "師得所行之法。故舉所行。以顯所傳。自昔於是。有傳",
    "X57n0964_003:0163b22": "教傳觀之論。或謂。三乘教外。別傳心法者。今謂所傳",
    "X57n0964_003:0163b23": "之法。未易輙定。若即言教是所傳法。又何假云以法",
    "X57n0964_003:0163b24": "驗證。若捨言教。別有所傳。則又不可。故知所傳言教。",
    "X57n0964_003:0163c01": "無在不在。要必契悟得旨。師資道合。始可言傳。是則",
    "X57n0964_003:0163c02": "傳者。傳其自心所得之妙。必與經論合者。故一代能",
    "X57n0964_003:0163c03": "詮教法。莫非所傳。如其不然。則教迹行門而已矣。世",
    "X57n0964_003:0163c04": "舉知之。又安在其次第相傳邪。故知苟得其妙。謂之",
    "X57n0964_003:0163c05": "別傳可也。謂之傳教傳觀亦可也。若夫教外之心。心",
    "X57n0964_003:0163c06": "外之法。皆非今所謂傳也。雖然。若謂實有法有心。為",
    "X57n0964_003:0163c07": "所傳者。又安得乎。唯通見者。必能訂之。傳法處者。舊",
    "X57n0964_003:0163c08": "亦言之不同。(云云)今謂若如來異時。親傳密付迦葉",
    "X57n0964_003:0163c09": "法藏。則不可得而知。所可知者。即付衣時。是付法之",
    "X57n0964_003:0163c10": "時。文見西域記(五)。乃將涅槃時也云云。其涅槃會上。",
    "X57n0964_003:0163c11": "付囑之言。對告大眾耳。迦葉不預也。若論此事。何必",
    "X57n0964_003:0163c12": "親傳。然後為付。況迦葉後至。佛現雙足。自可表之。不",
    "X57n0964_003:0163c13": "在苦諍也。所謂禪教異論者。其略亦有三。一則彼以",
    "X57n0964_003:0163c14": "世尊拈花迦葉微笑。為付法之說。二則七佛相傳。各",
    "X57n0964_003:0163c15": "有偈句。(云云)三則所傳人數。此但二十四祖。彼則二",
    "X57n0964_003:0163c16": "十八祖者。(並出寶林傳)教家評之。以謂無據。今謂苟有其",
    "X57n0964_003:0163c17": "理。何必求文。若直以文而相攻者。殆無窮已。抑彼此",
    "X57n0964_003:0163c18": "皆祖也。在彼與此同。在此與彼同。又何禪教之間。而",
    "X57n0964_003:0163c19": "[牙-(必-心)+?]相譏毀哉。今姑以理折中之。庶兩家之難解。夫道",
    "X57n0964_003:0163c20": "一而已矣。禪教二門也。道不一。不足以為道。門不異。",
    "X57n0964_003:0163c21": "不足以為門。故道非門不通。門非道不會。以一道而",
    "X57n0964_003:0163c22": "統二門。禪教所以兩得。以二門而蔽一道。禪教所以",
    "X57n0964_003:0163c23": "兩失。夫是則何彼何此。孰是孰非哉。但彼尚機用故。",
    "X57n0964_003:0163c24": "或以花笑示。或以句偈傳。苟從之而會道。或徒傳而",
    "X57n0964_003:0164a01": "無得。吾不知其果虗果實也。而此尚論實故。或以衣",
    "X57n0964_003:0164a02": "法傳。或以雙足表。苟因之而契理。或徒傳而無得。吾",
    "X57n0964_003:0164a03": "不知其孰當孰否也。至於列祖。或言二十四。或言二",
    "X57n0964_003:0164a04": "十八。則自師子之後四祖。在所取舍之間。以今言之。",
    "X57n0964_003:0164a05": "亦不必定論。使此四人者。果可以繼祖。雖絕而復傳",
    "X57n0964_003:0164a06": "可也。使不足以繼祖。政令相續。謂之絕傳可也。要知",
    "X57n0964_003:0164a07": "傳不傳。在乎得人可否。政不必以世系論也。但傳尚",
    "X57n0964_003:0164a08": "實錄故。止於師子。遇難而絕。而寶林傳等。必於授受",
    "X57n0964_003:0164a09": "相繼。乃巧為之說。至以年代論者。或以歲曆考之。則",
    "X57n0964_003:0164a10": "反致譏評。(見北山錄等文)故莫若今論人不論世之愈也。抑",
    "X57n0964_003:0164a11": "六祖之前。未唱別傳之說。猶得以經教印心。雖謂絕。",
    "X57n0964_003:0164a12": "而復傳無害也。自別傳之說行。經教不得以印心。固",
    "X57n0964_003:0164a13": "當授受相繼。或不得其傳。則遂絕無及矣。嗚呼其殆",
    "X57n0964_003:0164a14": "哉。由是言之。凡論是非。當道之為尚。不當門之為尚。",
    "X57n0964_003:0164a15": "門之為尚。則或未免以私情諍。道之為尚。則庶幾乎",
    "X57n0964_003:0164a16": "以通見明。通見明。則是非得以定。亦得以絕也。或問。",
    "X57n0964_003:0164a17": "凡觀必有境。故一家明觀。境有真妄。陰有立否。三科",
    "X57n0964_003:0164a18": "辨揀境之要。二境分內外之殊。是皆觀境邊事。自昔",
    "X57n0964_003:0164a19": "議論多矣。此特不言何邪。曰據理合明。今此不言。亦",
    "X57n0964_003:0164a20": "順乎集者之意。以謂此名觀法。則觀正境傍。故所類",
    "X57n0964_003:0164a21": "文略。雖有觀陰揀境及心等文。相帶來耳。非委出正",
    "X57n0964_003:0164a22": "文也。自來多不知此。例汎明之。殆非集者之意。若欲",
    "X57n0964_003:0164a23": "委知。則余甞著真妄十篇揀境十策。此不復論也。或",
    "X57n0964_003:0164a24": "問。其真妄等。固已論著。二境之說。義復如何。曰此本",
    "X57n0964_003:0164b01": "無它。直以諸師各定內外法相不同。今謂得其全者。",
    "X57n0964_003:0164b02": "當如四明會釋可也。如觀音玄記云。一家明境。不出",
    "X57n0964_003:0164b03": "二境。四念處心。對陰色而分內外。此文心。對生佛而",
    "X57n0964_003:0164b04": "分自它。荊溪特會兩處之文。立外境云。外謂託彼依",
    "X57n0964_003:0164b05": "正色心等。則其義約而周。簡而當也。然則輔行有曰。",
    "X57n0964_003:0164b06": "迷謂內外。悟唯一心。豈今順迷耶。曰今之內外。非彼",
    "X57n0964_003:0164b07": "之內外。彼以迷情而言。則成定有內外。今約法相。乃",
    "X57n0964_003:0164b08": "於非內非外。言內外耳。如曰祇一非內非外之三千。",
    "X57n0964_003:0164b09": "隨乎觀慧。趣內趣外是也。故知悟一心後。不妨總別",
    "X57n0964_003:0164b10": "宛然。終日同趣。終日不失。即其理也。或問。止觀初乘",
    "X57n0964_003:0164b11": "不思議境。輔行有所謂三境者。(云云)修相可否。頗多",
    "X57n0964_003:0164b12": "異論。今若何示之。曰此亦不易曉。至下二空。正出其",
    "X57n0964_003:0164b13": "文。別以例論。(云云)或問。止觀云。天台傳南岳三種止",
    "X57n0964_003:0164b14": "觀。而輔行曰。南岳唯授圓頓之理。約行須以漸不定",
    "X57n0964_003:0164b15": "助。如是則果三果一耶。曰縱云三一。亦不相違。三言",
    "X57n0964_003:0164b16": "其行。一言其理。一理通三行。三行顯一理。但圓理與",
    "X57n0964_003:0164b17": "行為一。餘二則理與行異。故輔行。一往以圓理。對二",
    "X57n0964_003:0164b18": "行言之。然言圓理。則行在其間。故知三種皆為所授。",
    "X57n0964_003:0164b19": "而曰唯者。蓋對餘理而言。非從行說也。助之為言。猶",
    "X57n0964_003:0164b20": "曰助顯第一義之謂也。或問。修漸次者。還解頓理否。",
    "X57n0964_003:0164b21": "解則何以文曰。圓頓難解。漸次易行。故說漸爾。豈非",
    "X57n0964_003:0164b22": "漸人有所不解故邪。曰非也。須知文意。一往以難解。",
    "X57n0964_003:0164b23": "顯其難行。解且尚難。行尤不易。故為其人。說漸次也。",
    "X57n0964_003:0164b24": "後刪定止觀。特以難至易之。深有旨哉。政恐學者。作",
    "X57n0964_003:0164c01": "此疑故。(云云)或問。妙記云。中論四句觀法。但被末代",
    "X57n0964_003:0164c02": "鈍根。此何四句耶。曰或云是因緣所生法之四句非",
    "X57n0964_003:0164c03": "也。豈有一家所傳觀法但被末代鈍根者乎。正言不",
    "X57n0964_003:0164c04": "自它生等四句爾。然則何以知其為彼四句。蓋本文",
    "X57n0964_003:0164c05": "所自。則可知也。此因敘古釋見寶塔品。有為根見識",
    "X57n0964_003:0164c06": "見之說。故曰云云。又如妙疏。釋知法常無性。作性相",
    "X57n0964_003:0164c07": "二空解記。因問云。今文何故。不立斯觀。答經從利根",
    "X57n0964_003:0164c08": "者開。然經為利根。不須斯觀。則知論文。性相四句。專",
    "X57n0964_003:0164c09": "為鈍根明矣。此本易曉比見。人或固昧。紊亂為甚。因",
    "X57n0964_003:0164c10": "得以正之。或問。山家觀門。既以龍樹為師宗。何以玄",
    "X57n0964_003:0164c11": "云。天竺大論。尚非其類。震旦人師。何勞及語。曰此記",
    "X57n0964_003:0164c12": "固簡之矣。如曰但承觀法。不承論所破勢。然則所破",
    "X57n0964_003:0164c13": "勢者。蓋論釋般若。唯得以衍破小。故不同天台宗自",
    "X57n0964_003:0164c14": "法華。徧破徧立之勢。使不以論所破勢。而妨所傳觀",
    "X57n0964_003:0164c15": "法。則文不為難矣。餘有文義。瑣瑣疑難。苟無妨觀門",
    "X57n0964_003:0164c16": "大體。雖略之可也。",
    "X57n0964_003:0164c17": "二空論第六",
    "X57n0964_003:0164c18": "總篇上",
    "X57n0964_003:0164c19": "論曰。甚矣眾生情著之難離也。不唯著實。亦著假名。",
    "X57n0964_003:0164c20": "則生與法俱執。不著於有。則著於空。則性與相俱病。",
    "X57n0964_003:0164c21": "出彼入此。舍一取一。未始暫離也。惟其未始暫離。是",
    "X57n0964_003:0164c22": "故不能與畢竟空理相應。矧乎末代根鈍。情執尤堅。",
    "X57n0964_003:0164c23": "縱自它之轉推。猶共無而起計。觸境生著。更執名相。",
    "X57n0964_003:0164c24": "故入道所以尤難也。非夫佛祖為物心切。示以破性",
    "X57n0964_003:0165a01": "破相之要。其孰能使之忘情蕩執。契無生之至理哉。",
    "X57n0964_003:0165a02": "抑有以見觀法之極至乎。以四性推撿。不可有加也。",
    "X57n0964_003:0165a03": "苟於是又不能入。則亦已矣。雖有深慈痛悲。亦無如",
    "X57n0964_003:0165a04": "之何。故二空之道。尤切於末代修門。然不可不了。觀",
    "X57n0964_003:0165a05": "相通別。教門進否。對諦破顯之旨。用觀同異之相。至",
    "X57n0964_003:0165a06": "於圓論性相。兼涉三境。總彼諸文。而有餘義者。是必",
    "X57n0964_003:0165a07": "待論而明。例而顯也。然則論之者。罔象也。由象罔。而",
    "X57n0964_003:0165a08": "得玄珠。其在乎人而已矣。",
    "X57n0964_003:0165a09": "別例中",
    "X57n0964_003:0165a10": "右二空類文。總五十有四。示性相生法觀相通別",
    "X57n0964_003:0165a11": "者十八。對教明觀進否者九。約觀對諦。破顯不同",
    "X57n0964_003:0165a12": "者六。圓論性相。兼涉三境者九。總明二空餘義者",
    "X57n0964_003:0165a13": "十二。凡五例。",
    "X57n0964_003:0165a14": "示性相生法觀相通別例(七。八。十。十八。二十一。二十六。三十。三",
    "X57n0964_003:0165a15": "十一。三十六。三十七。三十八。四十二。四十七。四十八。四十九。五十二。五十三。五十四)",
    "X57n0964_003:0165a16": "論曰。空一而已。言則有廣略焉。略唯二空。廣則無量。",
    "X57n0964_003:0165a17": "然皆從所破。有境言之。故曰空無十八。十八自境耳。",
    "X57n0964_003:0165a18": "今置其諸。姑準經論。以明二空。先別次總。別明又二。",
    "X57n0964_003:0165a19": "曰性相。曰生法。性相本乎大品及中智等論。(云云)言",
    "X57n0964_003:0165a20": "其觀相。則不自生等四句。破性也。(或有無等四句。或內外等四句。其義",
    "X57n0964_003:0165a21": "大同)不不自等四句。破相也。性謂性實之執。相謂名字",
    "X57n0964_003:0165a22": "之相。又性者情也。有也。病也。相則假也。無也。藥也。苟",
    "X57n0964_003:0165a23": "為不破。皆惑也。惑不破。則理無從顯。故善修空者。是",
    "X57n0964_003:0165a24": "句非句。皆離而一。無所住著。故性相所以皆空也。故",
    "X57n0964_003:0165b01": "曰如前火木等云云。然則大體雖爾。而修者有利鈍",
    "X57n0964_003:0165b02": "焉。利者或推一句二句得入。鈍者轉計極至無因。至",
    "X57n0964_003:0165b03": "有推而不入。更約續待三假推之。兼修萬行以助之。",
    "X57n0964_003:0165b04": "皆不失其為二空也。雖有利有鈍有性有相。言之次",
    "X57n0964_003:0165b05": "第。而修必同時。所以離則俱離。破相必破性。破性未",
    "X57n0964_003:0165b06": "必破相。若但破性。而相不破者。雖性亦未也。於是應",
    "X57n0964_003:0165b07": "知。有善用不善用者。若善用性空。於觀無著。斯即相",
    "X57n0964_003:0165b08": "空。無別有也。其不善用者。雖相猶性。豈真所謂相空",
    "X57n0964_003:0165b09": "哉。何則蓋空非至言也。觀亦方便耳。觀可因之破惑",
    "X57n0964_003:0165b10": "入理。非可守而不忘。觀而不忘。猶情而已矣。直須此",
    "X57n0964_003:0165b11": "空亦空。情無所寄。忘情則證理。此先德所以有云。無",
    "X57n0964_003:0165b12": "一法當情。而吾宗則曰。境觀雙絕之處。是已。然若實",
    "X57n0964_003:0165b13": "謂有理可證。還成未忘。何由證理。故諸文處處。點示",
    "X57n0964_003:0165b14": "俱時之意。政恐學者失旨於此。而或者固迷。作異時",
    "X57n0964_003:0165b15": "說。其不足與議也亦明矣。抑甞深求其旨。而又得餘",
    "X57n0964_003:0165b16": "意焉。所以於空見不空。而得進於中道者。由此故也。",
    "X57n0964_003:0165b17": "又離相似法愛。而得入於真證者。亦其理也。是皆能",
    "X57n0964_003:0165b18": "空其空。不住於觀故然爾。所謂生法者。其文本光明。",
    "X57n0964_003:0165b19": "而亦兼出釋論等文。(云云)其言觀相。要亦不過以一",
    "X57n0964_003:0165b20": "空觀。空其假實。假破即生空。實破即法空。而生空亦",
    "X57n0964_003:0165b21": "曰人空我空等。推言之凡十六。我人知見。皆生空境。",
    "X57n0964_003:0165b22": "實法雖局五陰。通言凡陰界入。皆法空境。此等假實",
    "X57n0964_003:0165b23": "皆空。使計我我所情忘。由情忘故惑破。惑破故會理。",
    "X57n0964_003:0165b24": "此則生法二空。觀成之相也。論其同異。則小教或有",
    "X57n0964_003:0165c01": "前後。大教決無異時。縱有始終之言。亦非次第之觀。",
    "X57n0964_003:0165c02": "餘如類文。此其大略爾。(云云)次總明者。然則性相生",
    "X57n0964_003:0165c03": "法。觀門修相。為一向別。為亦通乎。謂通則乖於名相。",
    "X57n0964_003:0165c04": "謂別則妨乎文旨。故自來所以異論。今謂。兩者既難",
    "X57n0964_003:0165c05": "定一。是應從容論之。要不出二義。謂佛世被機觀門。",
    "X57n0964_003:0165c06": "末代示觀用與。所以初義。則性相生法。名相不同。有",
    "X57n0964_003:0165c07": "如光明大品文各異出。而不相濫也。若末代示觀用",
    "X57n0964_003:0165c08": "與。則文旨互通。如光明本示生法。而疏約性相推之。",
    "X57n0964_003:0165c09": "止觀元明性相。而乃推於生法。又如妙樂正釋生法。",
    "X57n0964_003:0165c10": "乃引性相結顯。皆其例也。四明得是意故。會彼諸文。",
    "X57n0964_003:0165c11": "合而明之。則曰觀性相二空。破生法二執。顯真俗二",
    "X57n0964_003:0165c12": "諦。是則性相生法。雖各有境觀及所顯等。以相對故。",
    "X57n0964_003:0165c13": "偏得其名。用文之巧也。由是言之。佛世生法。未必性",
    "X57n0964_003:0165c14": "相。所以立門不同。末代觀空。必推四性。所以義必相",
    "X57n0964_003:0165c15": "有。夫惟必相有。則生法之空。即性相空也。性相所執。",
    "X57n0964_003:0165c16": "即生法境也。雖或異同。大率如此。故曰中論四句觀",
    "X57n0964_003:0165c17": "法。但被末代鈍根。佛世當機。何勞設此。又曰。經從利",
    "X57n0964_003:0165c18": "根者開。是故不立斯觀。然而佛世不無鈍根。末代非",
    "X57n0964_003:0165c19": "無利者。且一往耳。不然。其於此等文相。凡興幾疑難。",
    "X57n0964_003:0165c20": "如費幾答釋矣。",
    "X57n0964_003:0165c21": "對教明觀進否例(二。十一。十二。廿七。廿八。三十二。三十九。四十。四十三)",
    "X57n0964_003:0165c22": "論曰。教觀之道。未始不相符也。故教有以詮乎觀。觀",
    "X57n0964_003:0165c23": "有以印乎教。兩者並明。而進否於是異焉。或以小乘",
    "X57n0964_003:0165c24": "唯說性空。大唯相空。又小唯說生空。不明法空。此固",
    "X57n0964_003:0166a01": "偏局之說。已為今家所被。(云云)又如光明。引空有二",
    "X57n0964_003:0166a02": "論。明生法二空。有同時異時者。此乃宗計之論。不在",
    "X57n0964_003:0166a03": "所破。亦不須和會也。而玄文又附空有二門。約真俗。",
    "X57n0964_003:0166a04": "以明生法者。此亦一往從便為言。其實二空。必須俱",
    "X57n0964_003:0166a05": "得也。若復的以一家教門判者。則生法通四。性相局",
    "X57n0964_003:0166a06": "衍。何者。蓋不出二義故。一以經部判。則光明通。大品",
    "X57n0964_003:0166a07": "局故也。二以觀智論。則曰觀所生心。與前不別。能觀",
    "X57n0964_003:0166a08": "觀知。即空為異。何以即空。四性撿故。既觀與前藏異。",
    "X57n0964_003:0166a09": "則知性相唯局衍門明矣。然而輔行。有破性通四之",
    "X57n0964_003:0166a10": "文。故說者於是。謂境通觀局。今謂一往通文。則可境",
    "X57n0964_003:0166a11": "觀相從。則或未然。夫境觀之義。必也相從。由觀有體",
    "X57n0964_003:0166a12": "析故。境有幻實。則境與觀俱異。安有性相之境通乎。",
    "X57n0964_003:0166a13": "以觀從境。境既通矣。安得觀自局乎。雖文有曰觀所",
    "X57n0964_003:0166a14": "生心。與前不別。但言不別而已。然亦不云是性相境",
    "X57n0964_003:0166a15": "也。其立言似徑庭。故今所不用。要之輔行之文約義。",
    "X57n0964_003:0166a16": "經論未妨大途。亦猶圓論四句觀法。而曰若四句對",
    "X57n0964_003:0166a17": "教。自是別途。亦其義也。所以義云者。文約所離。通言",
    "X57n0964_003:0166a18": "之爾。即文曰。既破生滅。亦無自它共等三計是也。其",
    "X57n0964_003:0166a19": "實還為析觀所破。破已任運。離於性計。非謂推性破",
    "X57n0964_003:0166a20": "執。故知性相局衍。本無異途也。然於衍門自論。其亦",
    "X57n0964_003:0166a21": "有異旨乎。不異則何以辨三教之別。曰此固不同也。",
    "X57n0964_003:0166a22": "如自昔教門。論幻有三種。所謂四性無生幻。一理隨",
    "X57n0964_003:0166a23": "緣幻。以性奪修幻。(云云)由是言之。則今衍門。所推性",
    "X57n0964_003:0166a24": "相。其言雖同。所以不自生等。則隨教旨別義。推可知",
    "X57n0964_003:0166b01": "也。又如光明文句。約喻明生法體。析觀別稍異常途。",
    "X57n0964_003:0166b02": "不可不知也。如常途則約小衍。以論體析。(云云)今約",
    "X57n0964_003:0166b03": "拳指。以推生法。本是析觀。而曰通菩薩亦然。文以鏡",
    "X57n0964_003:0166b04": "像。喻其體空。本似通觀。而曰別菩薩體空者。此義自",
    "X57n0964_003:0166b05": "非四明記主。斷以偏圓體析。有合輔行所謂云云。則",
    "X57n0964_003:0166b06": "機教異轍。殆於難明。委如彼文。尋之可了也(云云)。",
    "X57n0964_003:0166b07": "約觀對諦破顯不同例(十九。二十。二十二。二十五。二十九。三十五)",
    "X57n0964_003:0166b08": "論曰。二空所以對諦者。以空必約諦。觀成則諦顯。又",
    "X57n0964_003:0166b09": "觀所以破執。執破則理明。故一家二空。皆得約破顯",
    "X57n0964_003:0166b10": "以明對諦義也。然則大教二空。本無前後。雖對二諦。",
    "X57n0964_003:0166b11": "實匪異時。為對所破。及辨性相。故分真俗。前後說耳。",
    "X57n0964_003:0166b12": "然約不分而分。諸文對之或異。按妙記云。真諦即法",
    "X57n0964_003:0166b13": "空。俗諦即生空。蓋約俗假真實義便故也。及引玄文",
    "X57n0964_003:0166b14": "為證。則假實殆於相互。然亦無違。但玄約所破故。一",
    "X57n0964_003:0166b15": "往世諦之名屬假。假以破性。真諦之名屬實。實以破",
    "X57n0964_003:0166b16": "假。則宜反對為言。而記約所顯。故法空顯即真諦。生",
    "X57n0964_003:0166b17": "空顯即俗諦。故云俗假真實。然則記引以為證者。乃",
    "X57n0964_003:0166b18": "以其所破。顯其所顯爾。若淨名玄云。世諦破性立假。",
    "X57n0964_003:0166b19": "真諦破假即相。則破顯兼之。要之文相。隨義取與。不",
    "X57n0964_003:0166b20": "必定論也。至於玄文。有曰。得人空成真諦智焰。得法",
    "X57n0964_003:0166b21": "空成俗諦智焰等義。與妙記文敵反者。莫不以為對",
    "X57n0964_003:0166b22": "諦之難。釋者雖多。未見其能解紛者。今為析之。斯乃",
    "X57n0964_003:0166b23": "迷於名同。便謂義是之失也。曾不知玄文。法空之言。",
    "X57n0964_003:0166b24": "非所謂實法空。按文本明破三我義。謂人我法我真",
    "X57n0964_003:0166c01": "如我。此三次第。義當三惑。假實言之。並生空所破。然",
    "X57n0964_003:0166c02": "則言法空者。文略具言。得法我空可也。假實既其不",
    "X57n0964_003:0166c03": "類。難何從生乎。夫如是。正應以次對於三諦。故曰得",
    "X57n0964_003:0166c04": "人空成真諦等。其義宛順。亦何反之有。以今言之。玄",
    "X57n0964_003:0166c05": "文既明三種我義。而淨名記。復有法空義長之說。合",
    "X57n0964_003:0166c06": "準其文。竪論三種二空。義適相當。若以之會妙記。則",
    "X57n0964_003:0166c07": "玄文分而不分。記乃不分而分。假實雖分。不分三異。",
    "X57n0964_003:0166c08": "分而不分。例反可見。舊說無此。學者宜知。",
    "X57n0964_003:0166c09": "圓論性相兼涉三境例(三。四。五。六。十三。十四。十五。十六。十七)",
    "X57n0964_003:0166c10": "論曰。三教俱推性相。而圓頓特異者。盖圓門性相中",
    "X57n0964_003:0166c11": "實即空。該於修性。攝於自它。泯絕無寄。情智雙亡故",
    "X57n0964_003:0166c12": "也。夫惟該於修性。此法華所以只一知法常無性之",
    "X57n0964_003:0166c13": "言。而疏有一實理上性相二空之釋。故曰故於實道。",
    "X57n0964_003:0166c14": "須閑修性。夫惟攝於自它。此止觀所以有三境之義。",
    "X57n0964_003:0166c15": "故曰以三諦法。不出自它修性故也。然則修性旨如",
    "X57n0964_003:0166c16": "常明。三境義當今論。夫境有修性自它之分者。始於",
    "X57n0964_003:0166c17": "記主節釋爾。其實本一不思議境。柰何自昔於此強",
    "X57n0964_003:0166c18": "生分別。言修不修。或俱可修者。是皆隨文生解之見。",
    "X57n0964_003:0166c19": "非所以玄覽得旨之說。以今言之。苟於性境文中。善",
    "X57n0964_003:0166c20": "達心具三千。不可思議。任運亡離。當下契證。雖無□",
    "X57n0964_003:0166c21": "文可也。然則二境之設。特是吾祖為人心切。惟恐未",
    "X57n0964_003:0166c22": "然。故以二意。更各言之。所以修德境者。以二意故。一",
    "X57n0964_003:0166c23": "約修門顯性德故。二為未了恐生計故。故有修德之",
    "X57n0964_003:0166c24": "文。若據性德。亡泯寂滅。祇此離計之言。亦不可得。但",
    "X57n0964_003:0167a01": "今以修顯性云爾。若論本具理心。本來妙離。何必徧",
    "X57n0964_003:0167a02": "推四句。然後方入。是亦為未了者。至於化它一境。亦",
    "X57n0964_003:0167a03": "兼二意。一則自離亡離。若欲化它。非四不可。為示化",
    "X57n0964_003:0167a04": "它之方。故須四說。二則理若專亡。還成定法。一向無",
    "X57n0964_003:0167a05": "說。則又不可。況經論凡有所說。要不出四。為示即亡",
    "X57n0964_003:0167a06": "而照。無說而說。故有化它一文。文雖有二。於理莫非",
    "X57n0964_003:0167a07": "共成不思議觀。故並以境言。非實境有三也。故曰說",
    "X57n0964_003:0167a08": "時如上次第。行時一心一切心。抑又圓論修性。未始",
    "X57n0964_003:0167a09": "暫離。故性所以性修。修所以修性。若於性中。離性過",
    "X57n0964_003:0167a10": "者。於性了修也。若因推撿。達性德者。以修顯性也。是",
    "X57n0964_003:0167a11": "則性修修也。修性亦修也。若以所顯言之。則修性性",
    "X57n0964_003:0167a12": "也。性修亦性也。雖所因入之異。而具德不殊。其致一",
    "X57n0964_003:0167a13": "也。故曰又此理具。變為修具。一一修具。無非理具。此",
    "X57n0964_003:0167a14": "言於性了修也。又曰。所以將理對修料揀。令識修具",
    "X57n0964_003:0167a15": "全是理具。乃達理具即空即中。此言以修顯性也。今",
    "X57n0964_003:0167a16": "更以一文表發之。如妙記曰。故於實道。須閑修性。□",
    "X57n0964_003:0167a17": "本自二空。即是性德。推檢入空。即是修德。故知修性。",
    "X57n0964_003:0167a18": "理無異途。安得於中強分修否。此既一意也。如彼又",
    "X57n0964_003:0167a19": "曰。若推性者。袪滯達理。若推修者。離著行成。惟得彼",
    "X57n0964_003:0167a20": "文。使今說益顯。何者。彼之推性袪滯達理。豈非今於",
    "X57n0964_003:0167a21": "性了修乎。彼之推修離著行成。豈非今以修顯性乎。",
    "X57n0964_003:0167a22": "然則袪滯所以離著。行成所以達理。盖其旨一也。但",
    "X57n0964_003:0167a23": "彼從開說。今約合明。開合互彰。圓旨彌顯。且曰。以性",
    "X57n0964_003:0167a24": "本亡。泯於修始。則彼此修性。未始不合也。又曰。兩照",
    "X57n0964_003:0167b01": "同明。隻惑俱遣。則又約開言之。雖然。又何嘗果有兩",
    "X57n0964_003:0167b02": "照隻惑之殊哉。學者當於非修非性非開非合非一",
    "X57n0964_003:0167b03": "非三處求之。乃見此意爾。",
    "X57n0964_003:0167b04": "總明二空餘義倒(一。九。二十三。二十四。三十三。三十四。四十一。四十四。",
    "X57n0964_003:0167b05": "四十五。四十六。五十。五十一)",
    "X57n0964_003:0167b06": "論曰。二空大例。論之如上。然有異義者。則隨文用與。",
    "X57n0964_003:0167b07": "約義無方之談。是皆不得不略明之。一如玄文。以三",
    "X57n0964_003:0167b08": "觀而破四性者。據圓以論。一往約義對之。其實三觀",
    "X57n0964_003:0167b09": "既即一心。四性應非前後而破。然非前教所得言也。",
    "X57n0964_003:0167b10": "又如輔行。歷惡明性相。此亦約圓而論。故觀貪欲即",
    "X57n0964_003:0167b11": "法性。達理無性。即性空義。正同妙疏實相常住。無自",
    "X57n0964_003:0167b12": "性等。合是實觀。而亦曰世諦破性者。蓋世諦之言。有",
    "X57n0964_003:0167b13": "通有別。對真名俗。實不乖真。如曰破性執已。乃名世",
    "X57n0964_003:0167b14": "諦。故知即俗而諦真。還是實觀也。又如法界次第明",
    "X57n0964_003:0167b15": "性相之文。據所釋義。但是十八空之二耳。況本名自",
    "X57n0964_003:0167b16": "相。而注以體識內外。辨其名體俱異。故知與凡性相",
    "X57n0964_003:0167b17": "別也。集者槩類之誤矣。然則其文。不出性相何也。要",
    "X57n0964_003:0167b18": "知性相。與十八空。俱總別廣略之異。彼但出別。故不",
    "X57n0964_003:0167b19": "言總如。必以義求。亦可以內空等為性空。畢竟空等",
    "X57n0964_003:0167b20": "為相空。如曰以空破諸法。若無諸法。亦無畢竟空等。",
    "X57n0964_003:0167b21": "豈非相空義。餘以意配之。非無其義也。又如輔行約",
    "X57n0964_003:0167b22": "中理。以明生法常無常者。若論破四句執。未必會中。",
    "X57n0964_003:0167b23": "此云爾者。是亦約圓明義故也。然言離性。而云生法",
    "X57n0964_003:0167b24": "空者。已見上例。(云云)又如維摩疏。明二空總別相。此",
    "X57n0964_003:0167c01": "異常途者二。常途不分總別。此為明菩薩化眾生邊。",
    "X57n0964_003:0167c02": "故須分別假實別相。此一異也。又常途明二空聲聞。",
    "X57n0964_003:0167c03": "容有前後。而菩薩一時。今則反之。為明此經。觀眾生",
    "X57n0964_003:0167c04": "品。入空在前。而佛道品。入假居次。有涉通相次第。故",
    "X57n0964_003:0167c05": "云雖前觀眾生入空。而猶須更起法想。此二異也。又",
    "X57n0964_003:0167c06": "如光明疏。約體空明達三諦之文。此亦異上次不次",
    "X57n0964_003:0167c07": "義。上約當分明空。則不言三諦。圓雖三諦。而境智非",
    "X57n0964_003:0167c08": "空。至於竪論三種。則假實各有淺深。此並不然。獨於",
    "X57n0964_003:0167c09": "即空境智體其三諦。所以為異也。又如光明。於圓位",
    "X57n0964_003:0167c10": "約悟不悟。以明斷見。得空有前後者。疏記凡三文。要",
    "X57n0964_003:0167c11": "言不出悟者。先斷見惑。得眾生空。後仍此觀。破於法",
    "X57n0964_003:0167c12": "執。即斷思惑。對位如常。其未悟者。雖作上觀。未能斷",
    "X57n0964_003:0167c13": "見。復度入實法計我。須於實法上作觀等。此並約不",
    "X57n0964_003:0167c14": "次而次。麤惑先除。仍小以說。其實圓頓。未必常然。又",
    "X57n0964_003:0167c15": "如別行玄記。釋有門人空法不空。有前後兩途之說。",
    "X57n0964_003:0167c16": "全同上義。故知仍小之言。其有旨哉。至於釋二空。即",
    "X57n0964_003:0167c17": "緣了種者。此亦約義對之。的顯圓論二空。若觀若智。",
    "X57n0964_003:0167c18": "無非本具性德故也。由是言之。則知教無定法。人無",
    "X57n0964_003:0167c19": "定機。理無定體。文無定論。惟義而已矣。學者無得專",
    "X57n0964_003:0167c20": "守。而使文理不通。然亦非無常論焉。",
    "X57n0964_003:0167c21": "餘論下",
    "X57n0964_003:0167c22": "論曰。觀門貴乎行用。而不在於文義。苟善用之。雖略",
    "X57n0964_003:0167c23": "文義可也。然文義之不通。於觀或有壅。此餘論所以",
    "X57n0964_003:0167c24": "明也。或問。考性相所自經教非無。如大品言。常性空",
    "X57n0964_003:0168a01": "等。即其文也。又向明十八空等。亦其義焉。而妙記云。",
    "X57n0964_003:0168a02": "若不了今家。依於智論。(止)云諸無可準何也。又兼言",
    "X57n0964_003:0168a03": "中智二論。而曰準理準義。此又何邪。又曰。非用法相",
    "X57n0964_003:0168a04": "者之所逮。且云。自有傳說此義者。來少有曉。此等將",
    "X57n0964_003:0168a05": "非抑它之過乎。曰今準性相云者。非直名義而已。葢",
    "X57n0964_003:0168a06": "委明觀相。莫若中論推性四句。觀法論復委釋。是今",
    "X57n0964_003:0168a07": "一家所本觀門。故曰諸無可準也。然而兼言智論。且",
    "X57n0964_003:0168a08": "並準理義者。此又言二空兼三假而推故。一準中論",
    "X57n0964_003:0168a09": "二空之理。一準智論三假之義。共成一家之二空也。",
    "X57n0964_003:0168a10": "亦如妙樂云云。(未撿)又它家縱有準用多用。其法相觀",
    "X57n0964_003:0168a11": "門。則未聞也。政使傳其名相。亦未若天台。以一實三",
    "X57n0964_003:0168a12": "假等義。徧於諸文。推廣其說。荊溪之言。信不誣矣。或",
    "X57n0964_003:0168a13": "問。若論修性。各有自它。以無明為它。必以法性為自。",
    "X57n0964_003:0168a14": "何以文曰。以此兩它共推一自。則自何故一。它何故",
    "X57n0964_003:0168a15": "二。曰修性各論自它。理則然矣。今此云者。蓋顯修性",
    "X57n0964_003:0168a16": "自它。非一非異。故以兩它。而顯一自。則一而非一。還",
    "X57n0964_003:0168a17": "以一身。而顯兩它。則二而非二。非一非二。開合之旨",
    "X57n0964_003:0168a18": "彰矣。但在性。則無明為所具。法性為本有。在修則法",
    "X57n0964_003:0168a19": "性為本具。無明為所起。是則法性修性恒一。無明起",
    "X57n0964_003:0168a20": "具不同。故一往自唯是一。它則有二。反而言之。何往",
    "X57n0964_003:0168a21": "不可。但從強耳。或問。理性境中。一念三千。已極圓妙。",
    "X57n0964_003:0168a22": "何故文云。前雖結成理性境竟。若不推撿。何殊鳥空。",
    "X57n0964_003:0168a23": "安以鳥空。同妙境邪。曰若於性境。達圓具者。不當此",
    "X57n0964_003:0168a24": "斥。今云鳥空。有言無旨。是約修境須推撿者言之。其",
    "X57n0964_003:0168b01": "於性境。但聞具言。不識其所以具。故斥不了之人。非",
    "X57n0964_003:0168b02": "言其法也。或問。世諦破性之言。為真為俗。二俱有妨。",
    "X57n0964_003:0168b03": "曰自非記釋。意亦難明。如輔行云云。然則世諦之言。",
    "X57n0964_003:0168b04": "名雖同俗。而實空觀。良由空觀。方能破性故也。而曰",
    "X57n0964_003:0168b05": "世諦者。盖從所諦得名。一往對真。成二諦故。又言真",
    "X57n0964_003:0168b06": "諦破相者。從所觀理。亦是證真諦時破相故也。或問。",
    "X57n0964_003:0168b07": "向云竪論三種二空。當如何分別。曰以實從假。還約",
    "X57n0964_003:0168b08": "玄文三種我義。以明三種法空。即玄文人我空故。則",
    "X57n0964_003:0168b09": "二乘所證涅槃為法空。以法我空故。即菩薩恒沙佛",
    "X57n0964_003:0168b10": "法為法空。以真如我空故。即佛界所證畢竟涅槃為",
    "X57n0964_003:0168b11": "法空。故淨名記云。分別法者。祇是陰界入耳。亦是十",
    "X57n0964_003:0168b12": "法界法。後四祇是六中空假中。故知法空義長。又輔",
    "X57n0964_003:0168b13": "行云。若諸菩薩。以空涅槃恒沙佛法。名為法空是也。",
    "X57n0964_003:0168b14": "然則菩薩。凡空二法何邪。此應分偏圓異故。(云云)或",
    "X57n0964_003:0168b15": "問。據論。生法通。性相局。則三藏生法。不通性相。此為",
    "X57n0964_003:0168b16": "利為鈍。鈍則不待性相。利豈勝於通邪。曰利鈍之名。",
    "X57n0964_003:0168b17": "不可槩論。然則妙記。以推性四句。為被鈍者。此以佛",
    "X57n0964_003:0168b18": "世滅後。須不須為利鈍也。藏通則以體析為利鈍。今",
    "X57n0964_003:0168b19": "三藏雖不推性。還以析觀。復劣於通耳。或問。凡言體",
    "X57n0964_003:0168b20": "觀。為須推撿故空。為不推撿故空。按文云。大乘明相。",
    "X57n0964_003:0168b21": "自性是空。不須撿己為空。又曰。此之名字。本來自空。",
    "X57n0964_003:0168b22": "非撿後空。是皆不須推撿也。然則何以修性相空者。",
    "X57n0964_003:0168b23": "又言推撿耶。抑本來自空之言。與圓頓所謂本自二",
    "X57n0964_003:0168b24": "空。何以異耶。曰推言其情。不推言其理。何者。良以通",
    "X57n0964_003:0168c01": "論。幻化當體即空。依之而修。是為體觀。據此則本來",
    "X57n0964_003:0168c02": "自空。不待撿已方空。如曰本自不生。今則無滅是也。",
    "X57n0964_003:0168c03": "教理雖爾。其如情謂自它等計。非推撿不破。故須推",
    "X57n0964_003:0168c04": "之。及既推破。會本性空。亦不待滅色。故對藏為異。而",
    "X57n0964_003:0168c05": "本空之言。復與圓不同者。蓋圓頓。則以中實為空。乃",
    "X57n0964_003:0168c06": "成性具之德。通則始末俱空。以教道言。終歸灰斷是",
    "X57n0964_003:0168c07": "也。或問。性相生法。並一假實。而名次敵反何耶。曰亦",
    "X57n0964_003:0168c08": "各從其輕重爾。如生法則計我為重。故假先而實後。",
    "X57n0964_003:0168c09": "如曰蓋由初心。人執障道。故先對治。性相則性執為",
    "X57n0964_003:0168c10": "重。故性前而相後。其理可知也。或問。今推四性。與楞",
    "X57n0964_003:0168c11": "嚴所推。本非因緣及自然性。一一皆顯本如來藏。同",
    "X57n0964_003:0168c12": "邪異邪。曰推性義同。通局則異。所以推性義同者。楞",
    "X57n0964_003:0168c13": "嚴所謂本非因緣。即今不自等三性是已。及自然性。",
    "X57n0964_003:0168c14": "即不無因性是已。但開合詳略耳。所以通局異者。今",
    "X57n0964_003:0168c15": "四性則通衍門。彼如來藏。多從圓說。故局也。或問。楞",
    "X57n0964_003:0168c16": "嚴之文。既同推性。與請觀音云。地無堅性。乃至風性",
    "X57n0964_003:0168c17": "無礙。一一皆入如實之際。同異義復云何。曰大約亦",
    "X57n0964_003:0168c18": "同。但如實際。與如來藏。約教門論。復通局異。如光明",
    "X57n0964_003:0168c19": "記云。前之二教。以空為如實。後之二教。以中為如實。",
    "X57n0964_003:0168c20": "若取圓中實際為正。則與如來藏同也。然則此特同",
    "X57n0964_003:0168c21": "異之辨。若夫所謂皆如來藏。入如實際之旨。學者要",
    "X57n0964_003:0168c22": "當盡心自得也。",
    "X57n0964_003:0168c23": "被接論第七",
    "X57n0964_003:0168c24": "總篇上",
    "X57n0964_003:0169a01": "論曰。教必被機。非如來無以達物機之差會。言則有",
    "X57n0964_003:0169a02": "旨。非四依無以見經旨之殊途。故天台之善申通。猶",
    "X57n0964_003:0169a03": "吾佛之窮設化。可謂善巧而曲盡矣。佛乎祖乎。異世",
    "X57n0964_003:0169a04": "而同道也。原夫教之始興。其本一理。機有小大。從實",
    "X57n0964_003:0169a05": "出權。由能詮之教殊故。即離之斯別。其為偏圓小大",
    "X57n0964_003:0169a06": "各逗之說。亦以備矣。苟唯如是。則機緣各住當教。各",
    "X57n0964_003:0169a07": "致其極。何由捨偏入圓。從漸之頓。抑根性多途。所發",
    "X57n0964_003:0169a08": "前後凡四。正所不攝者。則宜以餘途接之。夫接之云",
    "X57n0964_003:0169a09": "者。為夫偏教菩薩之機。於法華前。次第入實。令不失",
    "X57n0964_003:0169a10": "時者設也。惟其佛世。有是機教。布列諸經。故吾祖於",
    "X57n0964_003:0169a11": "是。建四教之外。申以三接焉。謂別接通。圓接通別。機",
    "X57n0964_003:0169a12": "應相入。接義斯在。然則以教從機。機雖有七。以機從",
    "X57n0964_003:0169a13": "教。教不出四。以無過乎已未接正能所之間故也。此",
    "X57n0964_003:0169a14": "義具在玄義等文。今所不論。然所當論者。一家被接。",
    "X57n0964_003:0169a15": "以含中為發源。以點示為機要。以發習為根性。以止",
    "X57n0964_003:0169a16": "觀一接為關節。以涅槃七二為所憑。辨者其來尚矣。",
    "X57n0964_003:0169a17": "故於是論焉。",
    "X57n0964_003:0169a18": "別例中",
    "X57n0964_003:0169a19": "右被接類文。總三十。通示被接有含中點示發習",
    "X57n0964_003:0169a20": "義者六。言有接不接并接會同異者十一。對明玄",
    "X57n0964_003:0169a21": "及止觀三接一接者九。因辨涅槃被接可否者一。",
    "X57n0964_003:0169a22": "旁出被接餘義者三。凡五例。",
    "X57n0964_003:0169a23": "通示接義有含中點示發習例(二。七。八。九。十。三十)",
    "X57n0964_003:0169a24": "論曰。教以被下為言。接以承上為義。通言莫非被接",
    "X57n0964_003:0169b01": "也。然今於四正之外。而有三接者。蓋其本出於含中。",
    "X57n0964_003:0169b02": "其機始於發習。其應因以點示。此被接所以成也。何",
    "X57n0964_003:0169b03": "謂含中。良以四教。各有詮理。唯通得有含中之義。故",
    "X57n0964_003:0169b04": "稟是教。證是理者。由是深觀。得見不空故。受後教接",
    "X57n0964_003:0169b05": "者。其發源於此。昔人有謂。含中為被接之本者是矣。",
    "X57n0964_003:0169b06": "而或者因論。以教含理含。又曰。其所以含義者。為當",
    "X57n0964_003:0169b07": "教為被接。以今言之。理教偏者非也。兼教理而不善",
    "X57n0964_003:0169b08": "其說者。亦未為得也。因法舊來但中義。(教權故但。理實故中)為",
    "X57n0964_003:0169b09": "之說曰。教巧故含。理即故中。由教談幻化即空故。祇",
    "X57n0964_003:0169b10": "一幻字。性空而相假。含在其中矣。既言即空。反而即",
    "X57n0964_003:0169b11": "之中。在其中矣。若以當教被接論之。彼偏定者。亦非",
    "X57n0964_003:0169b12": "也。今謂。含中雖本當教。而不專當教。以被接者。亦得",
    "X57n0964_003:0169b13": "言之。故雖通被接。而接則非也。以開真出中。成顯中",
    "X57n0964_003:0169b14": "故。所以諸文。或從當教說。如輔行曰。通教真諦。發二",
    "X57n0964_003:0169b15": "眼二智者。含中故也。正如向約教旨示含中是也。或",
    "X57n0964_003:0169b16": "約別接說。如曰體法二智。體法含中二智。體法顯中",
    "X57n0964_003:0169b17": "二智。一往約名言。次第別異也。或兼二接說。如曰別",
    "X57n0964_003:0169b18": "圓接通。名曰含中。此正從本而言。發源於此故也。或",
    "X57n0964_003:0169b19": "通約五二諦說。則又約合而言含也。此等進否。若為",
    "X57n0964_003:0169b20": "偏定乎。雖不可偏。要各有義。所以點示者。盖凡論被",
    "X57n0964_003:0169b21": "接。必也機教感應。合而後成。缺一則無接也。故機以",
    "X57n0964_003:0169b22": "深觀為因。而教以含中為本。以深觀故。機解將發。故",
    "X57n0964_003:0169b23": "如來以點示應之。夫點示云者。即真而示中之謂也。",
    "X57n0964_003:0169b24": "由即直示中。故開真所以出中。此其為被接爾。使有",
    "X57n0964_003:0169c01": "是機而無是應。其發機也必失時。有是應而無是機。",
    "X57n0964_003:0169c02": "其點示也必虗設。惟其機應一際。啐啄同時。故荊溪",
    "X57n0964_003:0169c03": "由是。有根生待接。接候機成之說。是安得不以點示",
    "X57n0964_003:0169c04": "為機要乎。但其相難明。如玄文約三法示之。謂漏無",
    "X57n0964_003:0169c05": "漏。空不空。趣非趣。一一皆言雙非。而三人各解不同",
    "X57n0964_003:0169c06": "是也。故記主則曰。漏無漏。本是通法。為成接義。故立",
    "X57n0964_003:0169c07": "雙非。又曰。故約漏等。以示解源。即其相也。得是之意。",
    "X57n0964_003:0169c08": "方知經曰。八地聞中。聞此者也。祖曰。為說真內之中。",
    "X57n0964_003:0169c09": "如是而說也。然以意求。亦未必一一悉須點示。但發",
    "X57n0964_003:0169c10": "端於此。即此為示爾。又在佛世為點示。則滅後謂之",
    "X57n0964_003:0169c11": "印定可也。但有如是機解。即可印定。知其不謬。此點",
    "X57n0964_003:0169c12": "示所以亦通滅後。而言之或異。雖有是二。若非機緣",
    "X57n0964_003:0169c13": "發昔所習。亦何由因教而點示乎。故曰由根利鈍。發",
    "X57n0964_003:0169c14": "習不同。故有三接之異。又有三根之殊。其所接入。則",
    "X57n0964_003:0169c15": "有賢聖真似按位升進之別。並明之如常。(云云)此皆",
    "X57n0964_003:0169c16": "由於習有淺深。根有利鈍。發有前後。故使所接差降",
    "X57n0964_003:0169c17": "不同。究言根性。莫非發習人也。得是三意。則所以被",
    "X57n0964_003:0169c18": "接之說盡之矣。",
    "X57n0964_003:0169c19": "言接不接并接會同異例(三。四。五。六。十二。十四。十五。十六。十七。",
    "X57n0964_003:0169c20": "十八。十九。二十)",
    "X57n0964_003:0169c21": "論曰。夫約機教。以言被接。而有接者。有不接者。接者",
    "X57n0964_003:0169c22": "如上。其不接者。義復多途。如止觀及記。凡約諸義。以",
    "X57n0964_003:0169c23": "明即其文也。今兼接義。率而論之。不出三義。一曰理",
    "X57n0964_003:0169c24": "異教近。二曰名義兩得。三曰機別不別。所以初義理",
    "X57n0964_003:0170a01": "異真者。空中之別也。教隣近者。通別交際也。然則理",
    "X57n0964_003:0170a02": "異。未必教近。教近未必理異。即圓接通別是也。二義",
    "X57n0964_003:0170a03": "兼之者。其唯別接通耳。如文曰。今言別接者。應具二",
    "X57n0964_003:0170a04": "義是也。其次義則如輔行四義所明。有可接者。有不",
    "X57n0964_003:0170a05": "可接者。有不須接者。名義兩得。即第二第四文是。義",
    "X57n0964_003:0170a06": "當可接之例。故異不可不須接者。亦如別接通義是",
    "X57n0964_003:0170a07": "已。又其次義。約理論機。故唯在通別。接義方成。如曰",
    "X57n0964_003:0170a08": "通教須用別接。以機別故是也。由是言之。則接者三。",
    "X57n0964_003:0170a09": "理異教近機別也。不接者亦三。義皆反上。故名義於",
    "X57n0964_003:0170a10": "是有得不得也。然則三義兼全者。唯別接通而已。餘",
    "X57n0964_003:0170a11": "則或得其一。不得其二。或得其二。不得其全。故在可",
    "X57n0964_003:0170a12": "否之間。若乃三藏菩薩。兩教二乘。於法華前。一向不",
    "X57n0964_003:0170a13": "接。雖菩薩有轉衍之機。仍成後教初心。通教二乘。有",
    "X57n0964_003:0170a14": "前進之義。猶是密論。故至法華。但有會義。而非接義。",
    "X57n0964_003:0170a15": "縱有云接者。名會接引之接。非交際之接也。至於文",
    "X57n0964_003:0170a16": "曰。餘六是摩訶衍。亦可得去。則通當教。亦言被接者。",
    "X57n0964_003:0170a17": "此復進否不同。若以教道言之。則通亦有鈍根菩薩。",
    "X57n0964_003:0170a18": "不受接者。此為當教之機。如四念處明。通有三種。亦",
    "X57n0964_003:0170a19": "得有因果俱通是也。而曰餘六得去者。盖二義故。一",
    "X57n0964_003:0170a20": "約教門通說。如曰通是衍教初門。觀境俱巧。堪入不",
    "X57n0964_003:0170a21": "空故也。二約根定必接。是故無有終至果者。如曰經",
    "X57n0964_003:0170a22": "從下根。其位定故。既曰定矣。故知此外。必無有不接",
    "X57n0964_003:0170a23": "者。然以勝劣論之。則接者為勝。不接為劣。而四念處。",
    "X57n0964_003:0170a24": "又以接者。如土石為基。豈若從下純累金剛。則不接",
    "X57n0964_003:0170b01": "為最。此亦不可槩論。如念處。則直以圓頓始終俱妙。",
    "X57n0964_003:0170b02": "故形偏接如累土基。若俱圓頓。尚不如彼漸頓雙流。",
    "X57n0964_003:0170b03": "況並從漸來。寧得不以接者為勝。故知教門進否。未",
    "X57n0964_003:0170b04": "易一途言也。",
    "X57n0964_003:0170b05": "對明玄及止觀三接一接例(一。十二。十三。二十二。二十四。二",
    "X57n0964_003:0170b06": "十五。二十六。二十七。二十八)",
    "X57n0964_003:0170b07": "論曰。玄文三接。止觀一接。自昔所以論也。於此應知。",
    "X57n0964_003:0170b08": "有通意別意焉。通則彼此對論。別則隨彼當文。各有",
    "X57n0964_003:0170b09": "其旨。今所論者。通而非別。然以玄及止觀對明。而接",
    "X57n0964_003:0170b10": "有三一。何也。抑為廣略之殊乎。開合之異乎。曰此記",
    "X57n0964_003:0170b11": "主固言之數矣。但昔人莫能用。如釋籤以理觀教道",
    "X57n0964_003:0170b12": "二義。對明兩文之旨。又輔行曰。玄文分於教證。行位",
    "X57n0964_003:0170b13": "別故。今不云者。約證約觀故。又約教理辨云。彼約教",
    "X57n0964_003:0170b14": "道。或以權教接權。今但約教所詮理故。以權理被實",
    "X57n0964_003:0170b15": "理接。於義略足。此諸文義。明若皎日。何莫之用。而反",
    "X57n0964_003:0170b16": "為它說邪。今總言之。通意不出三義。曰教理。曰教證。",
    "X57n0964_003:0170b17": "曰觀位。觀言則屬於理行。位乃當於教。則唯二義而",
    "X57n0964_003:0170b18": "已。要知祇一教義。對乎理證。以成二別。但此二義。有",
    "X57n0964_003:0170b19": "對論。有通局。對論則彼教此理。通局則彼通教證。此",
    "X57n0964_003:0170b20": "唯證道。以約證故。地即是住。不須更論圓接通也。由",
    "X57n0964_003:0170b21": "不約教道。則無地前三十心位故。亦不須圓接別也。",
    "X57n0964_003:0170b22": "約觀等例爾。彼通而具論者可知。故三一所以異也。",
    "X57n0964_003:0170b23": "此猶部旨之說。未為尅論之義。若約三一而尅論者。",
    "X57n0964_003:0170b24": "又不如別接通義之全也。亦不出三義。如前論。(云云)",
    "X57n0964_003:0170c01": "由是明之。則止觀但論一接。雖略而足。故云略足。然",
    "X57n0964_003:0170c02": "足於理。而未足於教。故略足之言。施於止觀可也。若",
    "X57n0964_003:0170c03": "望彼玄。仍為未足。則知二文廣略之義明矣。所以廣",
    "X57n0964_003:0170c04": "略者。由向通意故。若夫別意。則隨文用與。如以教例",
    "X57n0964_003:0170c05": "觀通塞之相等。文各有意。尋之自得。固宜置之。苟必",
    "X57n0964_003:0170c06": "存通。而論別者。如玄文淨名。亦各有一接之文。何獨",
    "X57n0964_003:0170c07": "論此。然自昔所以云云。而不能歸一。蓋皆以別而混",
    "X57n0964_003:0170c08": "通意。抑不分於部旨克論之義故也。苟得今意。則止",
    "X57n0964_003:0170c09": "觀一接。若履坦然。異論於是乎決矣。",
    "X57n0964_003:0170c10": "因辨涅槃被接可否例(十一)",
    "X57n0964_003:0170c11": "論曰。被接本教道之說。法華之後。宜無所施也。故曰",
    "X57n0964_003:0170c12": "今前六重。仍存教道。於法華前。逗彼權機。大經既同",
    "X57n0964_003:0170c13": "部類。而被接之義。猶見於二文何耶。一如輔行所引",
    "X57n0964_003:0170c14": "三十六文末。即今所類是也。二如玄籤所指七二諦",
    "X57n0964_003:0170c15": "之文。謂接則妨乎部旨。謂不接則如文相。何因得以",
    "X57n0964_003:0170c16": "論之。曰涅槃部教。既異常途。被接之義。有可有否。夫",
    "X57n0964_003:0170c17": "惟異於常途。則雖談四教。而與方等不同。雖顯圓常。",
    "X57n0964_003:0170c18": "而與法華有異。以其四教。皆知常住。則餘三接。自爾",
    "X57n0964_003:0170c19": "殊途。以其用偏助圓。則不可謂有正無接。況涅槃所",
    "X57n0964_003:0170c20": "說。莫非追說結撮前事。故使七種二諦四正三接。獨",
    "X57n0964_003:0170c21": "見斯經。而與前文。亦同亦異。有可有否。此其大旨爾。",
    "X57n0964_003:0170c22": "而又須論文相焉。按疏初文。本無被接之言。直云三",
    "X57n0964_003:0170c23": "乘同觀第一義諦。智解不同。有若被接。故輔行因之。",
    "X57n0964_003:0170c24": "且取一生實相。二生法界之文。故曰云云。乃約義用",
    "X57n0964_003:0171a01": "文。作被接釋也。然法界實相。本一圓理。同出異名。而",
    "X57n0964_003:0171a02": "文分二理者。曰理固無殊。名言似異。故取其破一品",
    "X57n0964_003:0171a03": "者。為接入別。破二品。為接入圓。以別證道。但有破一",
    "X57n0964_003:0171a04": "品無明之義。二地已去。仍是教道。故今二品即屬圓。",
    "X57n0964_003:0171a05": "住此二理。所以分也。其次文七二諦者。按記者釋。謂",
    "X57n0964_003:0171a06": "是接行。不接解也。而評者以異常途。約解論接非之。",
    "X57n0964_003:0171a07": "故多所不取。今謂記亦未甚失。且有得於文焉。如釋",
    "X57n0964_003:0171a08": "籤曰。涅槃解即。而行不即。豈非政以解。即知常故不",
    "X57n0964_003:0171a09": "須接。由行不即故。亦得論之。但不與常途。對明同異。",
    "X57n0964_003:0171a10": "為未盡善。今為圓其說。夫由向大旨言之。既有可否。",
    "X57n0964_003:0171a11": "則固已異於餘之接正。然言行接。而亦不違約解論",
    "X57n0964_003:0171a12": "接之義。何則。葢解通淺深。接則從深。夫解通淺深。則",
    "X57n0964_003:0171a13": "雖行證。亦可言之。故不違也。但對知常約解義便。故",
    "X57n0964_003:0171a14": "偏言爾。夫接則從深。故待證真方論點示。若直聞解",
    "X57n0964_003:0171a15": "之位。何接之有。如必約解者。試以解行證三位考之。",
    "X57n0964_003:0171a16": "則得失可知。今於記者之說。可謂死生而骨肉也。不",
    "X57n0964_003:0171a17": "猶愈於習非而勝是乎。凡於先德之義。可取則取。何",
    "X57n0964_003:0171a18": "必務為己說之勝。或有所否者。蓋不得已。非矯異也。",
    "X57n0964_003:0171a19": "兼出被接餘義例(二十一。二十三。二十九)",
    "X57n0964_003:0171a20": "論曰。凡諸文義。有專指者。有不專指者。如八地聞中",
    "X57n0964_003:0171a21": "七種二諦等。則專於被接。不可作餘義釋之。其不專",
    "X57n0964_003:0171a22": "者。如三種意生十地如佛通教彈呵等。雖不專被接。",
    "X57n0964_003:0171a23": "而亦得約接義釋之。以其徧通諸教諸位故也。故今",
    "X57n0964_003:0171a24": "明被接。而有涉意生義。其義如下四土委明。今直言",
    "X57n0964_003:0171b01": "通位三種意生。若接入別。則隨位接入。名十住等。而",
    "X57n0964_003:0171b02": "並云地者。仍本為名。兼不接者言爾。準此以明。意生",
    "X57n0964_003:0171b03": "之說。既通諸教釋義。若約被接。亦不止於別接通。而",
    "X57n0964_003:0171b04": "已。今約止觀。從別說耳。所以如佛之義。言被接者蓋",
    "X57n0964_003:0171b05": "通教地位。若準常途。第十名佛地。而大品十地。又皆",
    "X57n0964_003:0171b06": "菩薩地。故十地者。即如佛也。所以如佛者二義。一約",
    "X57n0964_003:0171b07": "別為菩薩。立忍名者。則當教菩薩。如當教之佛。而曰",
    "X57n0964_003:0171b08": "佛地邊有菩薩位者。此約同位言之。非邊際之邊也。",
    "X57n0964_003:0171b09": "彼不知此。遂多曲說。若取被接者。則八地門中。九地",
    "X57n0964_003:0171b10": "修。十地證。既破無明。即是後教地住。能八相化。還如",
    "X57n0964_003:0171b11": "本教之佛。而曰十地者。亦仍本言之。但取八相是同。",
    "X57n0964_003:0171b12": "不問能所勝劣也。又如淨名料揀通呵之文。該於接",
    "X57n0964_003:0171b13": "義者。是亦機教理所當然。有正必有接故。通釋不妨",
    "X57n0964_003:0171b14": "別也。且曰。今存三釋。為順接入。圓接別教者。盖自偏",
    "X57n0964_003:0171b15": "入圓。圓接前教。亦部旨然也。苟不於通先存接義。何",
    "X57n0964_003:0171b16": "以得有圓接別乎。而又曰。此文前後。少明接義者。則",
    "X57n0964_003:0171b17": "又言當文不正明接義所以也。惟其文少明之。且得",
    "X57n0964_003:0171b18": "含容而說。據此以言。通相雖通被接。而不得正。以接",
    "X57n0964_003:0171b19": "義申者。由此故也。孤山盖失此意(云云)。",
    "X57n0964_003:0171b20": "餘論下",
    "X57n0964_003:0171b21": "論曰。被接出於含中。其義不可不悉。略明如上。然有",
    "X57n0964_003:0171b22": "一二餘疑論之。或問。文云後之五意。義已含三。此雖",
    "X57n0964_003:0171b23": "約合言含。然亦關於接義。而云但觀名中空。合在何",
    "X57n0964_003:0171b24": "諦。斯言何也。曰言名中空者。即上三名中之空也。但",
    "X57n0964_003:0171c01": "觀此空。或合在俗。則成別教空有。併名為俗。所謂複",
    "X57n0964_003:0171c02": "俗是也。或合入真。則是別圓接通。真中自合。併名為",
    "X57n0964_003:0171c03": "真是也。餘當可了。或問。別非含中。而亦被接何邪。曰",
    "X57n0964_003:0171c04": "別既知中。故無含中之說。但於教道。隨發圓解。則受",
    "X57n0964_003:0171c05": "接耳。然則與得意人。於三十心。能破無明。成十地位",
    "X57n0964_003:0171c06": "者。何以異邪。曰不同也。得意不須點示。彼接則猶須",
    "X57n0964_003:0171c07": "故也。故知根性不可槩論。或問。通既接真不接俗。而",
    "X57n0964_003:0171c08": "曰一俗隨三真轉何也。曰接通既云待證真已。方論",
    "X57n0964_003:0171c09": "點示。豈非接真乎。但此教機緣。同觀幻有之俗。而契",
    "X57n0964_003:0171c10": "真各異。故有接不接殊。此一俗所以隨三真轉也。既",
    "X57n0964_003:0171c11": "隨真轉。俗亦不同。玄文所謂三人入真不同。複局照",
    "X57n0964_003:0171c12": "俗亦異是也。或問。別接通人。升進入者。為以圓中點",
    "X57n0964_003:0171c13": "示。為但中乎。二皆有妨。曰必也但中方名別接。由根",
    "X57n0964_003:0171c14": "猛利。故破無明。然能破惑。至於初地。而不以圓者。無",
    "X57n0964_003:0171c15": "它。亦機宜而已。宿種而已矣。或問。玄明感應妙一接",
    "X57n0964_003:0171c16": "之文。與止觀一接何別。曰得向通別之意。義甚易明。",
    "X57n0964_003:0171c17": "必欲言者。同其別意。不同其通意。所以別意者。玄文",
    "X57n0964_003:0171c18": "為明四教感應。則二麤二妙。若別接通。則教道為麤。",
    "X57n0964_003:0171c19": "證道為妙。有此進否。故明一接。正如止觀。明四教上",
    "X57n0964_003:0171c20": "觀權實。若約正論。則三權一實。以別接通。亦教證有",
    "X57n0964_003:0171c21": "異。故籤釋云。不云接別者。意如止觀。正會此等別文",
    "X57n0964_003:0171c22": "意也。或者不曉。遂致差殊。或問。止觀明別接通。不以",
    "X57n0964_003:0171c23": "地住。不以妙覺。而特以破一品無明八相之果。為能",
    "X57n0964_003:0171c24": "接何邪。況此適自所接中來。何以便為能接。此皆文",
    "X57n0964_003:0172a01": "義不可曉者。曰作此疑者。是猶以教。難其理證。不本",
    "X57n0964_003:0172a02": "止觀接之所以。然則止觀。既約理證。續接之接。故以",
    "X57n0964_003:0172a03": "十地八相為果。用接前教二觀之因。若論此果。在別",
    "X57n0964_003:0172a04": "名因。仍舊名果。以在別故。名為別接。以名果故。得接",
    "X57n0964_003:0172a05": "於因。亦可以空中異故。方自此分。以因果便故。還從",
    "X57n0964_003:0172a06": "此接。是故不可全同常接為難也。或問。約理可爾。若",
    "X57n0964_003:0172a07": "約教論別接通者。為何教佛而點示邪。曰既云別接。",
    "X57n0964_003:0172a08": "還是別佛爾。然則別教果頭。有教無人何邪。曰非此",
    "X57n0964_003:0172a09": "之意也。所以有教無人者。此據無行人實證云爾。若",
    "X57n0964_003:0172a10": "以佛垂三迹。豈無迹佛。而說別乎。或問。文云接別地",
    "X57n0964_003:0172a11": "前。自用圓教妙覺之果。或用別教妙覺之果等。且用",
    "X57n0964_003:0172a12": "圓果可爾。而復用別。何無定準邪。曰據圓接別。實是",
    "X57n0964_003:0172a13": "圓果。而或指別佛者。盖顯不離當教果佛。而以圓接。",
    "X57n0964_003:0172a14": "豈別有圓佛。來為點示。例此以明。如圓接通等。亦應",
    "X57n0964_003:0172a15": "可見。或問。四念處三通之義。以初炎焦炷言之。位在",
    "X57n0964_003:0172a16": "乾慧性地。的屬何通。謂屬初義。此本利根。何以反鈍。",
    "X57n0964_003:0172a17": "謂屬次義。曾未被接。況據教門。未聞初地而受接者。",
    "X57n0964_003:0172a18": "固非第三。此何通邪。曰若據初地。雖非接位。然以此",
    "X57n0964_003:0172a19": "人既利於真。豈不利中。是亦義當被接句攝。況初因",
    "X57n0964_003:0172a20": "果俱通。教道雖有。據理實無。縱至下根亦須受接。故",
    "X57n0964_003:0172a21": "知唯屬次義可也。或曰。焦炷在前。接不接在後者。此",
    "X57n0964_003:0172a22": "猶存兩可之說。但得一邊耳。或問。通別通圓。即所謂",
    "X57n0964_003:0172a23": "藉通開導是也。此於三教。為始終在通。為自歸別圓。",
    "X57n0964_003:0172a24": "據昔說者。始藉通法。終歸別圓。而拾遺記曰。以別圓",
    "X57n0964_003:0172b01": "觀。同於二乘。歷乾慧等十地何邪。曰據舊說雖爾。蓋",
    "X57n0964_003:0172b02": "是相傳。唯四明之言。始為定論。意謂通教自具三通。",
    "X57n0964_003:0172b03": "故有因果俱通。乃至通別通圓者。所以第三義。同歷",
    "X57n0964_003:0172b04": "十地。但觀智不同耳。然則輔行有謂。但成別圓因果",
    "X57n0964_003:0172b05": "人者。此亦不相違。既是始終用別圓觀。故雖在通。謂",
    "X57n0964_003:0172b06": "之別圓因果可也。或問。玄文既曰接非會義。輔行又",
    "X57n0964_003:0172b07": "曰名會為接。二乘在昔。本無接義。何以又曰彈斥洮",
    "X57n0964_003:0172b08": "汰。此意正當別理接之。又復法華。祇應論會。止觀何",
    "X57n0964_003:0172b09": "以又言於接。此皆接會多途。進否莫辨何邪。曰文各",
    "X57n0964_003:0172b10": "有意。義有通別。所謂接義非會義者。別義也。又曰。名",
    "X57n0964_003:0172b11": "會為接。接不妨會者。通義也。又亦不出二意。謂交際",
    "X57n0964_003:0172b12": "之接名接。則一向在昔。接引之接名會。則義通今昔。",
    "X57n0964_003:0172b13": "正唯在今。究而言之。理歸一致。前異後同。良有以也。",
    "X57n0964_003:0172b14": "以此會文。可以意得。(云云)或問。文明接位。或自四地",
    "X57n0964_003:0172b15": "以去。以對三根。則八九為下。(如輔行)或自三地以去。則",
    "X57n0964_003:0172b16": "七八為下。(如四教儀)既同接位。而進否不齊何邪。曰通位",
    "X57n0964_003:0172b17": "進否。不止一途。祇由斷見。義涉兩楹。故使諸文言之",
    "X57n0964_003:0172b18": "或異。抑輔行為取經從下根者說。故自四地以去。四",
    "X57n0964_003:0172b19": "教為順當途斷見之位。故以三四為上耳。",
    "X57n0964_003:0172b20": "教證論第八",
    "X57n0964_003:0172b21": "總篇上",
    "X57n0964_003:0172b22": "論曰。從聞入道之謂教。修成自得之謂證。行也者進",
    "X57n0964_003:0172b23": "此者也。說也者示此者也。是則教證為別名。說行為",
    "X57n0964_003:0172b24": "通義。總之則四。別則各二焉。但教有淺深。證有權實。",
    "X57n0964_003:0172c01": "故一家四教。莫不具乎教證等義。而有權實進否異",
    "X57n0964_003:0172c02": "矣。故曰前之兩教。教證俱權。圓教教證。俱皆是實。別",
    "X57n0964_003:0172c03": "教教權證實。故人多迷之。且教必有證。證必教所詮",
    "X57n0964_003:0172c04": "理。宜無異途。何獨至於別教。教權而證實乎。此別教",
    "X57n0964_003:0172c05": "證。所以難也。又約行常定。約說或不同。蓋以位次。則",
    "X57n0964_003:0172c06": "有地向通局。以文相。則有三四缺具。以所說。則有圓",
    "X57n0964_003:0172c07": "融隔別。此約說。所以為教證尤難者。至於初心知中。",
    "X57n0964_003:0172c08": "十行橫學。十向圓修。六種性習之說。此皆涉於教證。",
    "X57n0964_003:0172c09": "圓但之義。位次同異之旨。自昔雖有辨者。皆未能革",
    "X57n0964_003:0172c10": "舊難。以直其說。唯相沿襲區區文相之論。而欲夷教",
    "X57n0964_003:0172c11": "門梗塞者難矣。非敢抑彼先達。誠有見其弊焉耳。是",
    "X57n0964_003:0172c12": "紛紛者。何足與議得失之正乎。今直以教旨論之而",
    "X57n0964_003:0172c13": "已。",
    "X57n0964_003:0172c14": "別例中",
    "X57n0964_003:0172c15": "右教證類文總四十。通言教證大體者十二。別明",
    "X57n0964_003:0172c16": "別教四種教證者五。言初心知中者三。言別向圓",
    "X57n0964_003:0172c17": "修附橫學者八。言六種性習涉教證者一。散出諸",
    "X57n0964_003:0172c18": "文明教證餘義者十一。凡六例。",
    "X57n0964_003:0172c19": "教證大體例(一。十一。八。九。十九。二十。廿三。廿六。廿七。廿八。廿九。三十三)",
    "X57n0964_003:0172c20": "論曰。夫教證者。聖人設化之始終也。故化物莫先乎",
    "X57n0964_003:0172c21": "教。入理莫近乎證。言教證。則聖人能事畢矣。抑教以",
    "X57n0964_003:0172c22": "化它。則為權。證以自行。則為實。為權故。非聖人。無以",
    "X57n0964_003:0172c23": "極其用。為實故。非如來。無以臻其體。是故語教證之",
    "X57n0964_003:0172c24": "極者唯佛。由教證之道者在機。此教證之義。所以大",
    "X57n0964_003:0173a01": "有所關而不一途者也。如曰前之兩教。教證俱權等。",
    "X57n0964_003:0173a02": "是教證之該乎四教也。又曰。今前六重。仍存教道。於",
    "X57n0964_003:0173a03": "法花前。逗彼權機。是教證之攝乎五時也。故玄文。以",
    "X57n0964_003:0173a04": "地持所謂地相地。實證權實部者。良有以也。但約五",
    "X57n0964_003:0173a05": "時竪論。則前四時。雖有教證。並屬教道。今法華唯實。",
    "X57n0964_003:0173a06": "則屬於證。若約四教橫論。則隨教權實不同。故通則",
    "X57n0964_003:0173a07": "四教俱論。別則正唯別圓。以實證唯中故也。雖通別",
    "X57n0964_003:0173a08": "圓。正約別教。以四種義備故。故曰本在別教。今則通",
    "X57n0964_003:0173a09": "用是也。又文或兼行言者。開合之異也。如前三教果",
    "X57n0964_003:0173a10": "佛。有教無人者。以證而奪教也。言融不融。而有先後",
    "X57n0964_003:0173a11": "者。別圓地位。於是所以見也。抑言之有相反者。隨文",
    "X57n0964_003:0173a12": "旨別也。故證融而教行不融者。正取登地證道言也。",
    "X57n0964_003:0173a13": "教融而行證不融者。約同詮義。且與融名。其實不同",
    "X57n0964_003:0173a14": "證融之融。故雖證融。從教道義。略不言耳。而文又言。",
    "X57n0964_003:0173a15": "教與果皆不融者。教從所因。次第為拙故。與上同詮",
    "X57n0964_003:0173a16": "義異。故曰雖說中道。因於通門。而成兩智。故不融也。",
    "X57n0964_003:0173a17": "此教說果。因果隔越。義當不融。是則若果與因。皆教",
    "X57n0964_003:0173a18": "道義。故曰教門之所說也。至於約教證。以言斷不斷",
    "X57n0964_003:0173a19": "者。於此應知。有通論形對之義。若約通論。則教道言",
    "X57n0964_003:0173a20": "斷。證道不言斷。此固理所當然。亦可約教道。則言有",
    "X57n0964_003:0173a21": "斷不斷。證道為言。尚不當不斷。況言必斷乎。如文例",
    "X57n0964_003:0173a22": "小乘方便論斷。證真不論斷不斷者。即其義也。然則",
    "X57n0964_003:0173a23": "教證既通別圓。故斷不斷。亦各有之。但約別圓對說。",
    "X57n0964_003:0173a24": "別既證道同圓。故從地前。教道唯斷。圓若對別。本唯",
    "X57n0964_003:0173b01": "證道。今約真似以論故。圓具二義。雖通教證。並皆圓",
    "X57n0964_003:0173b02": "實。故判權實。與別不同也。若約德障相即。兼六即義。",
    "X57n0964_003:0173b03": "以論斷不斷者。此自一途。置之可也。(云云)又復約別",
    "X57n0964_003:0173b04": "自論。教權證實。而與教權理實異者。不唯兩實義殊。",
    "X57n0964_003:0173b05": "而亦教權稍別。所以兩實義殊者。理實則唯中。通於",
    "X57n0964_003:0173b06": "一教。不分圓但。證實則登地。唯局圓中。抑證實之教",
    "X57n0964_003:0173b07": "權。唯三十心位。理實之教權。通一教始終。所以亦異",
    "X57n0964_003:0173b08": "也。苟得此意。不特同異義明。抑亦教旨斯顯。若夫所",
    "X57n0964_003:0173b09": "以教權理實之說。則隨緣類己論之矣。大體略爾。豈",
    "X57n0964_003:0173b10": "曰盡之。",
    "X57n0964_003:0173b11": "四種教證例(二。三。十。十二。十四)",
    "X57n0964_003:0173b12": "論曰。教以從機故可權。證必自行故須實。此別門教",
    "X57n0964_003:0173b13": "權證實。所以異餘三教者。如是而已。何則。良以別圓",
    "X57n0964_003:0173b14": "同詮。而赴機有異。惟其詮與圓同故。必以中為論。雖",
    "X57n0964_003:0173b15": "亦證空假。教道行位非正證也。惟其赴機自異。故有",
    "X57n0964_003:0173b16": "次第之說。漸行既極。證必同圓。雖復初地圓融。而後",
    "X57n0964_003:0173b17": "地隔歷。仍是約說教道。非自行也。故以行從位。則教",
    "X57n0964_003:0173b18": "證局於向地。以位從說。則地上分於二途。教通始終。",
    "X57n0964_003:0173b19": "證唯局終。此別所以論乎四種教證。而約說教證少",
    "X57n0964_003:0173b20": "復不同。然必為地前人說。異而非異也。或謂約說。有",
    "X57n0964_003:0173b21": "不同者。非實不同。擾之故異。夫約說豈它道哉。示其",
    "X57n0964_003:0173b22": "約行而已。約行且定。豈約說不同乎。請試以二文明",
    "X57n0964_003:0173b23": "之。如釋籤曰。說佛自證。名為地實。且曰。約佛自行。故",
    "X57n0964_003:0173b24": "云證道。得非祇佛自證。約說行以分二義又如初地",
    "X57n0964_003:0173c01": "即初住句。釋籤以為約行。輔行引於約說加。故云為",
    "X57n0964_003:0173c02": "異耳。故知祇是證道同圓。約機教以分說行。豈復異",
    "X57n0964_003:0173c03": "指哉。然則兩種教證。既而不異。三四缺具。孰云異乎。",
    "X57n0964_003:0173c04": "今得以會之。如輔行約說文下有云。入地自證。權門",
    "X57n0964_003:0173c05": "自開。故云初地即是初住。入證道也。此非證道而何。",
    "X57n0964_003:0173c06": "餘三故不待言。以此會彼。文相泯齊。何謂缺具邪。若",
    "X57n0964_003:0173c07": "猶執迷未喻。更當驗以三文。蓋映於前文。則有豈存",
    "X57n0964_003:0173c08": "隔歷之說。望於籤釋。則彼有十地已證之言。(已音紀即今自",
    "X57n0964_003:0173c09": "證是也)顯於搜要。而有親證名證之語。是皆彼此照映。",
    "X57n0964_003:0173c10": "文義相當。其孰曰非乎。不然反上三義。則文旨繁重。",
    "X57n0964_003:0173c11": "同名異實。廣略碩乖。彰記主迷謬之失。過莫甚焉。然",
    "X57n0964_003:0173c12": "必於此。申以被機判教之說。其融別之難。無自而入。",
    "X57n0964_003:0173c13": "則向說行矣。何也。蓋此四者。以如來被機。設教言之。",
    "X57n0964_003:0173c14": "則唯教道而已。故曰此之玄文。凡判別義。未開顯邊。",
    "X57n0964_003:0173c15": "多順教道是也。雖正用教道。亦不言其意。況說證道",
    "X57n0964_003:0173c16": "乎。其約行證道。據機緣證入。則固有之。既不顯言地",
    "X57n0964_003:0173c17": "即是住。雖置之可也。然則文曰。悉是權施。為引下凡。",
    "X57n0964_003:0173c18": "為入地方便者。此說出教道意也。又曰。初地即是初",
    "X57n0964_003:0173c19": "住。此正言約說證道也。是皆滅後判教家云爾。何關",
    "X57n0964_003:0173c20": "被機之說。而以佛世所說為妨乎。使佛世言。此則權",
    "X57n0964_003:0173c21": "方教道。有所不行。苟判教不言學者。又將蔽權壅實",
    "X57n0964_003:0173c22": "矣。故一言一否。各有所當。豈可混而不分。又復應曉",
    "X57n0964_003:0173c23": "一家所說。未必一向融別。以分教證。如寄次第。而說",
    "X57n0964_003:0173c24": "圓融。謂之教道可也。若約通方。而言高下。謂之證道",
    "X57n0964_003:0174a01": "可也。故輔行又曰。初地不知二地舉足下足。因有別",
    "X57n0964_003:0174a02": "圓之覈(云云)惟其別在十地。不知所以為教道耳。又",
    "X57n0964_003:0174a03": "如釋籤引華嚴。八地入無功用道。現十種身。一一互",
    "X57n0964_003:0174a04": "現。離曰圓融。是亦教道而已。以於八地始得故也。記",
    "X57n0964_003:0174a05": "主於此覈示其端。不無深旨。故曰未必融別。以分教",
    "X57n0964_003:0174a06": "證。良在此也。所以借云者。蓋今教證。居乎權實兩楹",
    "X57n0964_003:0174a07": "之間。義頗難曉。故借彼證此。非義有所不同也。若以",
    "X57n0964_003:0174a08": "之證權實部。是固約異義云爾。學者要當舉隅而反。",
    "X57n0964_003:0174a09": "固不俟乎悉疏也。嗚呼使教門利害不在是則已。果",
    "X57n0964_003:0174a10": "有在也。而古今擾焉如是。豈不深可悲夫。",
    "X57n0964_003:0174a11": "初心知中例(四。十七。十八)",
    "X57n0964_003:0174a12": "論曰。教為能詮。理為所詮。則理與教。未始不同也。然",
    "X57n0964_003:0174a13": "則文曰。從一實理。施出權理。權實二理。能詮教殊。故",
    "X57n0964_003:0174a14": "有四種差別教起。則理二而教四何也。曰理所以二",
    "X57n0964_003:0174a15": "者。然理本無二。從機設教。教有權實。故理亦二焉。但",
    "X57n0964_003:0174a16": "所被之機。迷有輕重。而根有利鈍。故能詮之教。說有",
    "X57n0964_003:0174a17": "即離。而門有巧拙。此教所以四也。然則中有圓但。猶",
    "X57n0964_003:0174a18": "真有體析。舉一知二。不可誣也。而或者於是無它論。",
    "X57n0964_003:0174a19": "獨於所謂別教初心。知中有異之之說。或言圓中。葢",
    "X57n0964_003:0174a20": "據文曰。初心知中。故名亦頓。頓則是圓。但不得意。故",
    "X57n0964_003:0174a21": "成別爾。或言但中。亦文有曰。二聞但中之方便。或言",
    "X57n0964_003:0174a22": "直聞一中。不分圓但。(云云)今謂。是三說者。皆不本機",
    "X57n0964_003:0174a23": "教之實。直以文義。各據一端為說。要先本其實正其",
    "X57n0964_003:0174a24": "說。始得以規矩。定其文焉。何者。凡言知本於聞。聞從",
    "X57n0964_003:0174b01": "於教。教分別圓。故詮有圓但。今從教權。以聞謂知。但",
    "X57n0964_003:0174b02": "中可也。故玄文引地人云。中道乃是果頭能顯。至云",
    "X57n0964_003:0174b03": "此中但理。不具諸法。即其證也。而曰初心知中。故名",
    "X57n0964_003:0174b04": "亦頓者。此約理論頓漸。乃真中之義。非教之頓漸也。",
    "X57n0964_003:0174b05": "然則文曰。二聞但中之方便。自是涉方便入之義。今",
    "X57n0964_003:0174b06": "何報定以為知中。曰要知此意。須知亦之所以。且文",
    "X57n0964_003:0174b07": "言亦頓亦漸者。不出一法二義。正由所聞但中。以中",
    "X57n0964_003:0174b08": "故亦頓。以但故亦漸。非謂知中之外。別有所謂涉方",
    "X57n0964_003:0174b09": "便入也。若作二義離隔而說。何亦之云邪。此義頗奧。",
    "X57n0964_003:0174b10": "人罕能通。如謂直聞一中者。此說理實則可。若據知",
    "X57n0964_003:0174b11": "中。正從教權可也。使中不分圓但。則真亦不分體析",
    "X57n0964_003:0174b12": "乎。但此考之。義當有歸耳。",
    "X57n0964_003:0174b13": "圓修橫學例(二十一。三十四。三十五。三十六。三十七。三十八。三十九。四十)",
    "X57n0964_003:0174b14": "論曰。文固有主意。義必存大體。苟善用之。雖有餘文",
    "X57n0964_003:0174b15": "異義。不足惑也。如一家論橫學之說。大率不過以十",
    "X57n0964_003:0174b16": "行位中。未宜出無作四門假者。而輔行有曰。若不全",
    "X57n0964_003:0174b17": "兼文之元意。如何出假位中。即能授它圓教四門。此",
    "X57n0964_003:0174b18": "所謂文之主意也。又如示圓修之義。亦不過以十向",
    "X57n0964_003:0174b19": "教道之位。如何即能圓修三觀者。而輔行則曰。別教",
    "X57n0964_003:0174b20": "回向言修中者。亦寄次第。實而言之。三觀圓修。此所",
    "X57n0964_003:0174b21": "謂義之大體也。然則大體既正。主意既明。夫何論焉。",
    "X57n0964_003:0174b22": "今為未明者。復申其說。如輔行橫學一文。可謂折中",
    "X57n0964_003:0174b23": "之論盡矣。其所謂元意。即止觀所明。可思議等。皆為",
    "X57n0964_003:0174b24": "顯於不思議。故是一文之元意。凡相待次第。教道等",
    "X57n0964_003:0174c01": "元意亦然。豈非即彼元意。是今於假位。授圓門之所",
    "X57n0964_003:0174c02": "以乎。不然則但中而已矣。故曰如何等。於此應知。有",
    "X57n0964_003:0174c03": "佛世滅後之異。若約佛世。十行位人。修假觀者。離則",
    "X57n0964_003:0174c04": "橫學。一十六門。但教道未融。縱須無作。亦止但中而",
    "X57n0964_003:0174c05": "已。是亦約無量之無作。即今四教義等文是也。以但",
    "X57n0964_003:0174c06": "中故。不妨教道。以無作故。還成徧學。此則佛世之論",
    "X57n0964_003:0174c07": "也。以滅後言之。出於判教。故若圓若但。義無不可。所",
    "X57n0964_003:0174c08": "以玄文。於別明四四諦。則曰。各附彼教。而為相狀。又",
    "X57n0964_003:0174c09": "曰。依於證道。預說何妨。此皆判教之言。故無妨耳。反",
    "X57n0964_003:0174c10": "顯佛世。言則有妨也。所以兼文元意者。即今滅後判",
    "X57n0964_003:0174c11": "教之說也。假位不可以授圓門者。即今佛世但中之",
    "X57n0964_003:0174c12": "義。但以此意。而曉諸文。其旨煥然。故向曰文有主意",
    "X57n0964_003:0174c13": "者此也。其圓修之義。而自昔持論者是皆守於教門",
    "X57n0964_003:0174c14": "一定之說。不善大體通變故也。殊不知位極則通。久",
    "X57n0964_003:0174c15": "習成巧。即寂而照。智轉行融。三觀所以一心。初地於",
    "X57n0964_003:0174c16": "是圓證。本不由教門所示也。若據佛世教道之說。直",
    "X57n0964_003:0174c17": "次第而已。機緣至此自爾圓修。所以四念處云。別向",
    "X57n0964_003:0174c18": "圓修者。正示此修也。而輔行則曰。以二觀心。修於中",
    "X57n0964_003:0174c19": "道。四明乃云。方便既立。圓觀可修。此皆行極智融。自",
    "X57n0964_003:0174c20": "應爾也。不於此位而論圓修。更何所修乎。無修則無",
    "X57n0964_003:0174c21": "證。又何由登地證此中道乎。故曰。言修中者。亦寄次",
    "X57n0964_003:0174c22": "第。實而言之。三觀圓修。祇此一文。亦足見圓修之大",
    "X57n0964_003:0174c23": "體也。所以亦寄次第者。佛世教道之說也。實言圓修",
    "X57n0964_003:0174c24": "者。約機通變而示也。由是言之。凡諸文於此。或云次",
    "X57n0964_003:0175a01": "第。或云但中。或云無量。或縱云無作。非圓教之無作",
    "X57n0964_003:0175a02": "者。此皆教道之義。對證道言之。或帶前位而說。或約",
    "X57n0964_003:0175a03": "初心所期而言。非智轉行融而修之謂也。言其位則",
    "X57n0964_003:0175a04": "進退不同。通則十向皆修。別則極於第十。無不圓者。",
    "X57n0964_003:0175a05": "亦猶下根。無不被接。但不可與被接同耳。而自昔或",
    "X57n0964_003:0175a06": "論以教證真緣所屬者。今謂二道二修。是教門一往",
    "X57n0964_003:0175a07": "之定者也。圓修實道。則大體通變之不定者也。故不",
    "X57n0964_003:0175a08": "可以彼此致妨。然以通變言之。而真緣教證。亦何局",
    "X57n0964_003:0175a09": "乎。昔人有謂。證道之先容者。蓋亦無方通變之論。然",
    "X57n0964_003:0175a10": "此二義。霅川有謂。十向圓修。可由實道。(止)不應以實",
    "X57n0964_003:0175a11": "難權以它妨自。舊莫不以為然。以今言之。烏得為然",
    "X57n0964_003:0175a12": "哉。但以今說考之。必有高明自知是否。不待詳論也。",
    "X57n0964_003:0175a13": "六種性習文涉教證例(二十四)",
    "X57n0964_003:0175a14": "論曰。瓔珞明六種性。次第對位。本無難者。唯戒疏有",
    "X57n0964_003:0175a15": "所謂引例教證及性習生佛之文。若有妨者三焉。何",
    "X57n0964_003:0175a16": "者。且教證二道。本約真似分之。此性習則住行相對。",
    "X57n0964_003:0175a17": "位既前後。安得引例。一也。又約行教證灼然前後。此",
    "X57n0964_003:0175a18": "云據行同時。抑若性習同時。則於別教修性體用之",
    "X57n0964_003:0175a19": "義。巨有所違。二也。又約體用。而論教證。此於一家二",
    "X57n0964_003:0175a20": "種教證。若何判屬。或同或異。皆所未可。三也。今釋之",
    "X57n0964_003:0175a21": "曰。一往引例。未必泯齊。但取據位前後義同。不問位",
    "X57n0964_003:0175a22": "次淺深之異。是則初妨。不足通也。所以據行同時。有",
    "X57n0964_003:0175a23": "異常途者。今謂。雖俱約行。所對義別。是以不同。何則。",
    "X57n0964_003:0175a24": "彼以約行對約說。則以行從位。乃約真似而分教證。",
    "X57n0964_003:0175b01": "此以約行對位。則據行自論。不妨對位前後。約不定",
    "X57n0964_003:0175b02": "云同時。非必一時之同時也。而科家節之為二。非也。",
    "X57n0964_003:0175b03": "不然。何云性習同時。故前後不定。則故之言何謂乎。",
    "X57n0964_003:0175b04": "夫既約體用。而論教證。又據約行。而說同時。此則通",
    "X57n0964_003:0175b05": "於始終。故與以行從位。局分教證者。不可同日而語。",
    "X57n0964_003:0175b06": "通局既殊。二種教證。自不須會。亦猶義例。所謂教證。",
    "X57n0964_003:0175b07": "本在別教。今則通用是也。豈必強以二種。而會同乎。",
    "X57n0964_003:0175b08": "故知祖意常通。人情自局。沿襲之弊。致有斯疑。今既",
    "X57n0964_003:0175b09": "釋通。無勞定執也。其次生佛之難者。(云云)還是以位。",
    "X57n0964_003:0175b10": "而妨行也。然約位竪論。雖則如常。今據行橫辨。故約",
    "X57n0964_003:0175b11": "性習。以論生佛。而對義如彼者。以體用修性義便故",
    "X57n0964_003:0175b12": "也。故文曰。盡三十心。皆名解行。就解行中。復有四種。",
    "X57n0964_003:0175b13": "一名解行。二名發心。三名回向。四名道種。此釋道種",
    "X57n0964_003:0175b14": "之文。故云當分之中。如觀道立。故名為道。望後佛果。",
    "X57n0964_003:0175b15": "能生曰種。習種性。能生報佛。性種性。能生法佛。豈非",
    "X57n0964_003:0175b16": "約行橫辨乎。而科者。於此節之。便見文旨斷絕。竝由",
    "X57n0964_003:0175b17": "不尋文相源流。祖意用與。徒以教相局促。竟何益於",
    "X57n0964_003:0175b18": "大體乎。學者苟能通變其說。盖不止了此一端而已。",
    "X57n0964_003:0175b19": "散出諸文明教證餘義例(五。六。七。十三。十五。十六。二十二。二十",
    "X57n0964_003:0175b20": "五。三十。三十一。三十二)",
    "X57n0964_003:0175b21": "論曰。教門進否。信不一途。約機異解。彌復難曉。況名",
    "X57n0964_003:0175b22": "同義異。淺深懸殊。約位約觀之分。開教開理之別。至",
    "X57n0964_003:0175b23": "於義涉兩楹。文非一槩。此餘義所以不可不論。而論",
    "X57n0964_003:0175b24": "之尤難者也。如一別教。而具三諦。約始終而言也。或",
    "X57n0964_003:0175c01": "用空假兩觀攝。則地前伏惑教道之意也。或純假觀",
    "X57n0964_003:0175c02": "攝。則四教對論。別教義當假名句故。亦約證道。奪言",
    "X57n0964_003:0175c03": "之也。或屬中觀攝。據佛本意。約得意者言也。或前三",
    "X57n0964_003:0175c04": "教。併屬於俗。則偏圓對論。約隨情智。以分真俗也。如",
    "X57n0964_003:0175c05": "向明教證二道。本通別圓。今以說有情無情為教道。",
    "X57n0964_003:0175c06": "不分二別為證道。則有偏圓之義也。故曰教門進否。",
    "X57n0964_003:0175c07": "信不一途。然則教門如是。已自難明。況約機解。尤為",
    "X57n0964_003:0175c08": "不易。故有得意不得意者。則不可以位次定其前後",
    "X57n0964_003:0175c09": "也。又如十住位一。而有發中空二般若者。其發中解。",
    "X57n0964_003:0175c10": "即名一品相似中道。論其所斷。還是界內通惑。故知",
    "X57n0964_003:0175c11": "祗是上根。被接機也。至於三根出假。二種傍修。十向",
    "X57n0964_003:0175c12": "修中。此等機緣。尤難定論。故曰約機異解。彌復難曉。",
    "X57n0964_003:0175c13": "又如明善財入法界。皆破無明。而名下惑異。若所參",
    "X57n0964_003:0175c14": "知識。唯是別聖。據云我唯知此法門。則所破之惑。但",
    "X57n0964_003:0175c15": "是無知。若所參圓聖。則破障中。微細無明也。又如等",
    "X57n0964_003:0175c16": "覺邊際智滿之言。亦復不同。在別則以居妙覺邊名",
    "X57n0964_003:0175c17": "之。在圓則以觀達無始無明源底名之。故曰名同義",
    "X57n0964_003:0175c18": "異。深淺懸殊。苟非一家教門。何以判其同異。至於地",
    "X57n0964_003:0175c19": "論師。明真緣之義。約位言之。義當今家教證二道。而",
    "X57n0964_003:0175c20": "又約觀明者。緣修位在空假。真修屬中。則不局於向",
    "X57n0964_003:0175c21": "地。如淨名疏。明別教意。或但開教。而不開理。約理實",
    "X57n0964_003:0175c22": "言也。或亦開理。以示圓中。約教權言也。故曰約位約",
    "X57n0964_003:0175c23": "觀之分。開教開理之別。其玄文曰。別教菩薩。約修中",
    "X57n0964_003:0175c24": "道者。期心說也。行次第觀者。則如常所明。不然義涉",
    "X57n0964_003:0176a01": "兩楹。頗亦難曉。然且據見文。略論如此。其所不集。如",
    "X57n0964_003:0176a02": "地前非不圓修。登地非無有別等文。是皆教證綱格",
    "X57n0964_003:0176a03": "之義。類推可知。不可槩論也。",
    "X57n0964_003:0176a04": "餘論下",
    "X57n0964_003:0176a05": "論曰。明大節者。無俟於名相。昧名相者。或壅乎大節。",
    "X57n0964_003:0176a06": "故今不得不以名相為餘論焉。或問。四種通義。正名",
    "X57n0964_003:0176a07": "約說約行。釋籤何云。兩番意者。約行約教。而義例又",
    "X57n0964_003:0176a08": "曰。乃分兩意。約證約說。何名言之各異邪。曰此有通",
    "X57n0964_003:0176a09": "別。通言說亦名教。行亦名證。無不可者。但言教證。復",
    "X57n0964_003:0176a10": "濫別名。故不可耳。然於釋籤。不言約說。而言約教者。",
    "X57n0964_003:0176a11": "盖帖玄文教門方便之義。故以教名之。其義例文者。",
    "X57n0964_003:0176a12": "意則全別。按文既云準義用例。則在止觀用之。準證",
    "X57n0964_003:0176a13": "道。而有約證。準教道。而有約說。非所謂教證之說證",
    "X57n0964_003:0176a14": "也。亦如準望三觀。立三止等。皆其例也。人不見此。遂",
    "X57n0964_003:0176a15": "多鑿說。或問教道本在地前。而又約說。復通地上。何",
    "X57n0964_003:0176a16": "通局之不齊邪。曰若據教道之說。本通一教始終。而",
    "X57n0964_003:0176a17": "或局地前者。兼行言之。故少殊也。或問。今既以初地。",
    "X57n0964_003:0176a18": "即初住句。便為約說證道。則止於登地而已。而釋籤",
    "X57n0964_003:0176a19": "何以通指十地。為證道邪。曰各有所以。彼以已證而",
    "X57n0964_003:0176a20": "言。故通指十地。此以後地猶帶教道。故止初地而已。",
    "X57n0964_003:0176a21": "或問。十地已證之言。與釋籤所引。輔行所指。何以異",
    "X57n0964_003:0176a22": "邪。曰政自不同。故以已證言之。若今所引。華嚴十地",
    "X57n0964_003:0176a23": "之文。正如釋籤所謂依教道義。以四悉檀。說登地法。",
    "X57n0964_003:0176a24": "故與已證者不同。然已證之法。復如何說邪。曰無別",
    "X57n0964_003:0176b01": "它說。但言此等法門。證於十地。一證一切證。不容前",
    "X57n0964_003:0176b02": "後者。斯即已證耳。或問。玄云初心學者。仰信此理。如",
    "X57n0964_003:0176b03": "藕絲懸山。此為但中。為圓中乎。若曰圓中。非彼所聞。",
    "X57n0964_003:0176b04": "若曰但中。正適其宜。何謂其難信之如是邪。曰亦但",
    "X57n0964_003:0176b05": "中而已。既曰仰信此理。非不信之謂也。但以別人望",
    "X57n0964_003:0176b06": "此中道。修於後地。顯在果頭。於初心望崖。故喻云爾。",
    "X57n0964_003:0176b07": "故輔行曰。解但知於頓理而已。行必經歷恒沙劫數。",
    "X57n0964_003:0176b08": "要必由空假。方能進此中也。或問。玄文傍修之說。信",
    "X57n0964_003:0176b09": "如觀法所明。而文又曰。十向始正修中。此中但理。不",
    "X57n0964_003:0176b10": "具諸法。將非十向所修但中邪。曰非也。此特帶前望",
    "X57n0964_003:0176b11": "後言之。如曰十住正修空傍修假中等。文帶此中。必",
    "X57n0964_003:0176b12": "以但中為言可也。又曰。登地智。破無明。為妙。則望後",
    "X57n0964_003:0176b13": "證道。故一往教道。成但中耳。或問。輔行曰。若不曉者。",
    "X57n0964_003:0176b14": "初心明理。兩說不同。乃至云。教相不說。推與何邪。然",
    "X57n0964_003:0176b15": "則文何所屬而云乎。或云。破古者。其說然否。曰不然",
    "X57n0964_003:0176b16": "也。所以言者。祇由教證二道。在諸經論。不易理曉。故",
    "X57n0964_003:0176b17": "有初心明理。兩途之說。如云初心知理即是。或云。理",
    "X57n0964_003:0176b18": "有不用諸法。此一途也。或云。理具萬德待行。或云。解",
    "X57n0964_003:0176b19": "圓行須漸次。此雖該二意。而實歸一途。凡如此例。若",
    "X57n0964_003:0176b20": "不以教權證實。或教權理實申之。則固非藏通。而亦",
    "X57n0964_003:0176b21": "非別圓。何者。蓋若直別圓。則各一途而已。今既該二",
    "X57n0964_003:0176b22": "途。故知義兼教證故也。反覈之意。良在於此。或問。四",
    "X57n0964_003:0176b23": "教義。明別十向正修中觀。有云從無量四諦。學無作",
    "X57n0964_003:0176b24": "四諦。義云無作其實無量。雖約得果名為無作。亦非",
    "X57n0964_003:0176c01": "圓教之無作。是則始終。皆約別教。言無量何邪。曰此",
    "X57n0964_003:0176c02": "恐以四四諦。竪對四教。故無量義。當別教故也。或約",
    "X57n0964_003:0176c03": "一教始終。並以教道言之。則自一途之說。(並未詳更檢)或",
    "X57n0964_003:0176c04": "問。輔行明別教滅諦。位在初地。祇一滅理而已。至明",
    "X57n0964_003:0176c05": "道諦。乃具迃直二通。因以料揀。答中。乃以教證二道",
    "X57n0964_003:0176c06": "為說。文頗難明。且無作四諦。即所期中道。而四念處。",
    "X57n0964_003:0176c07": "特異其說何邪。又文雖以教證為答。而猶未見其意。",
    "X57n0964_003:0176c08": "請試言之。曰所以初意者。若論果不通因。何但不緣",
    "X57n0964_003:0176c09": "無作。雖中理亦不可緣之。若遠期中理。雖無作亦緣",
    "X57n0964_003:0176c10": "可也。但中道是理之緣。無量無作。是行之緣。今約別",
    "X57n0964_003:0176c11": "教。正從行說。故曰正意是緣無量發心。至於初地無",
    "X57n0964_003:0176c12": "作。由之而得。非所緣之正者。雖然其如教證。一答猶",
    "X57n0964_003:0176c13": "自未明。故云若爾等。意言。在教道時。但云地上。則迂",
    "X57n0964_003:0176c14": "通寶所也。若入證道。地前即成。住前諸位。則直通寶",
    "X57n0964_003:0176c15": "所也。不作此釋。幾乎難曉。或問。籤釋無作四諦。有云",
    "X57n0964_003:0176c16": "發心來等。此謂教道非無作四諦也。又云。但此教意",
    "X57n0964_003:0176c17": "等。則是無作諦。意言其位次。則回向薄知。登地少證。",
    "X57n0964_003:0176c18": "而與上四教義文。進退不同何邪。曰此正別教常途",
    "X57n0964_003:0176c19": "之說。以此驗彼。知自一途。而曰但此教意者。則又約",
    "X57n0964_003:0176c20": "佛本意。取證道言之。正如輔行。有曰事不獲已。施設",
    "X57n0964_003:0176c21": "教道。權接物機。非佛本意。意在初地中道實相。由是",
    "X57n0964_003:0176c22": "言之。惟其有所其進。必有所其退。惟其有所進退。必",
    "X57n0964_003:0176c23": "有處中之說。是則諸文。雖各一途。同歸大體。故知教",
    "X57n0964_003:0176c24": "門。誠難槩論。或問。妙樂釋佛慧之文。是固涉一家部",
    "X57n0964_003:0177a01": "教之說。義如別論。今見此類。意彰何旨。曰文本非正。",
    "X57n0964_003:0177a02": "特以三教果頭。相帶來爾。其實此文所謂果頭。與止",
    "X57n0964_003:0177a03": "觀別。學者宜知(云云)。",
    "X57n0964_003:0177a05": "台宗十類因革論卷第三"
}