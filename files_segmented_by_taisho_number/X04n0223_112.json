{
    "X04n0223_112:0737b01": "大方廣佛新華嚴經合論卷第一百十二",
    "X04n0223_112:0737b02": "唐于闐國三藏沙門實叉難陀譯經",
    "X04n0223_112:0737b03": "唐太原方山長者李通玄造論",
    "X04n0223_112:0737b04": "唐福州開元寺沙門志寧釐經合論",
    "X04n0223_112:0737b05": "入法界品第三十九之二十五",
    "X04n0223_112:0737b06": "【論】第一正入當位法門中長科為十段一爾時善",
    "X04n0223_112:0737b07": "財童子已下至增長菩薩大功德海有六行半經",
    "X04n0223_112:0737b08": "明善財往見善知識分二善財見已已下至為世",
    "X04n0223_112:0737b09": "大明有三行經明善財見善知識申請所求分三",
    "X04n0223_112:0737b10": "彼神答言已下至十者入如來地受生藏有十三",
    "X04n0223_112:0737b11": "行半經明正授善財十種受生藏分四善男子云",
    "X04n0223_112:0737b12": "何名願常供養一切佛受生藏已下至是為菩薩",
    "X04n0223_112:0737b13": "第十種受生藏十種受生藏自有十段文分別五",
    "X04n0223_112:0737b14": "從佛子菩薩摩訶薩於此十法修習增長已下至",
    "X04n0223_112:0737b15": "頌有十二行經明勸修得益分次下有二十行頌",
    "X04n0223_112:0737b16": "重頌前法歎受生法門六善男子菩薩具此十法",
    "X04n0223_112:0737b17": "生如來家已下至自在受生解脫門有兩行半經",
    "X04n0223_112:0737b18": "明林神自申得法久遠分七善財白言聖者此解",
    "X04n0223_112:0737b19": "脫門境界云何已下至頌有五紙經答前善財所",
    "X04n0223_112:0737b20": "問受生境界分八有二十三行頌重頌前法九善",
    "X04n0223_112:0737b21": "男子我唯知此菩薩於無量劫徧一切處示現受",
    "X04n0223_112:0737b22": "生自在解脫已下明推德升進十隨文釋義者此",
    "X04n0223_112:0737b23": "之菩薩受生門意明第八地菩薩得無生忍獲無",
    "X04n0223_112:0737b24": "功智創始現前令使進升九地學佛說法辯才門",
    "X04n0223_112:0737c01": "令使滿足天之及人一切眾生意名為初始處胎",
    "X04n0223_112:0737c02": "名為受生藏如經頌云聞法不厭樂觀察普於三",
    "X04n0223_112:0737c03": "世無所礙身心清淨如虗空此名稱者受生藏其",
    "X04n0223_112:0737c04": "心恒住大悲海堅如金剛及寶山了達一切種智",
    "X04n0223_112:0737c05": "門此最勝者受生藏廣如經具明於此第九地學",
    "X04n0223_112:0737c06": "佛智慧普周十地大智法悅現前以瞿波表之十",
    "X04n0223_112:0737c07": "一地悲滿智周以摩耶生佛表之處世利物大約",
    "X04n0223_112:0737c08": "以神及摩耶淨飯王等表智悲之行滿若佛者一",
    "X04n0223_112:0737c09": "切處一切時無不是生故善財問法問境界有二",
    "X04n0223_112:0737c10": "義一問受生境界二問得法門久近境界如下大",
    "X04n0223_112:0737c11": "天得此解脫其已久如如誕生之中約三乘境界",
    "X04n0223_112:0737c12": "一如摩耶夫人身所生法約中下根眾生所見約",
    "X04n0223_112:0737c13": "上根眾生蓮華化身或從空現不從母胎上上根",
    "X04n0223_112:0737c14": "眾生豁然悟道自覺聖智冥與智應不論如來出",
    "X04n0223_112:0737c15": "世如善財所有知識所說往因發心之始具有如",
    "X04n0223_112:0737c16": "是種種諸流亦有夜觀星月便見空中有佛而為",
    "X04n0223_112:0737c17": "說法亦有見佛從空而下而為說法亦有空中供",
    "X04n0223_112:0737c18": "養旃檀塔座佛為說法者如賢勝優婆夷得菩薩",
    "X04n0223_112:0737c19": "無依處道場既自開解復為他說又得無盡眼耳",
    "X04n0223_112:0737c20": "鼻舌身意皆無盡門此不從師學此摩耶夫人身",
    "X04n0223_112:0737c21": "俱明悲智相資益眾生事隨根所見各自不同普",
    "X04n0223_112:0737c22": "賢菩薩云為劣解眾生母胎出現上根之類蓮華",
    "X04n0223_112:0737c23": "出興若約異類多根六趣差別所見如來受生萬",
    "X04n0223_112:0737c24": "類不同且約人間感根所見如經具明乃至十方",
    "X04n0223_112:0738a01": "世界塵中普見如來受生境界以此境界以為園",
    "X04n0223_112:0738a02": "林念菩薩何時誕生經於百年者表從此九地升",
    "X04n0223_112:0738a03": "十地為百年至十一地是生時如境界果報光明",
    "X04n0223_112:0738a04": "摩耶夫人身相法事如下一一具陳十法已下廣",
    "X04n0223_112:0738a05": "明寶多羅樹者如此方椶閭樹勝寶所成已下問",
    "X04n0223_112:0738a06": "發心久近中言善男子乃往古世過億佛剎微塵",
    "X04n0223_112:0738a07": "數劫復過是數者是不以限量分別之數但總是",
    "X04n0223_112:0738a08": "無數也世界名普寶者從普賢願行為世界之體",
    "X04n0223_112:0738a09": "故劫名可樂者表從第九善慧地生如來家智慧",
    "X04n0223_112:0738a10": "可樂故八十那由他佛於中出現者表第八地生",
    "X04n0223_112:0738a11": "第九地佛智慧家故第一佛號自在功德明已升",
    "X04n0223_112:0738a12": "十地已下世界是所化之境王都是智所攝化之",
    "X04n0223_112:0738a13": "人王及夫人表智悲之行二十億那由他婇女表",
    "X04n0223_112:0738a14": "智悲二行法悅充滿園及樓閣表智遊生死如園",
    "X04n0223_112:0738a15": "為明菩薩居生死中攝化眾生令得樂者是菩薩",
    "X04n0223_112:0738a16": "遊法樂故其邊有樹名一切施喜光依所生菩薩",
    "X04n0223_112:0738a17": "施法樂得名夫人攀彼樹枝而生菩薩者表大悲",
    "X04n0223_112:0738a18": "攀緣利眾生萬行而生大智以用利人然菩薩何",
    "X04n0223_112:0738a19": "得有生而作生法皆約像表法引接眾生令易解",
    "X04n0223_112:0738a20": "故設見生者但約一分眾生見如是生非盡然也",
    "X04n0223_112:0738a21": "已下以此知之隨眾生解處而取之是菩薩誕生",
    "X04n0223_112:0738a22": "法但隨眾生宜何受益是菩薩誕生法故意明勝",
    "X04n0223_112:0738a23": "智慧生隨眾生欲說法自在是菩薩受生也畢洛",
    "X04n0223_112:0738a24": "叉樹此云高顯也依佛名高顯而立名樹亦稱德",
    "X04n0223_112:0738b01": "高顯彌覆十方已下合會因緣本行如經具明已",
    "X04n0223_112:0738b02": "下二十三行頌重頌前法如文具明此是第九善",
    "X04n0223_112:0738b03": "慧地善知識以力波羅蜜為主餘九為伴治於一",
    "X04n0223_112:0738b04": "切趣說法不自在障令得自在第二推德升進從",
    "X04n0223_112:0738b05": "如諸菩薩已下至辭退而去有九行經約分四門",
    "X04n0223_112:0738b06": "一推德升進二示知識所居之城名迦毗羅三舉",
    "X04n0223_112:0738b07": "知識名名曰瞿波四禮敬辭去迦毗羅城者此云",
    "X04n0223_112:0738b08": "黃色城是黃頭仙修仙道之處是事以會十地應",
    "X04n0223_112:0738b09": "真合中宮之色是以表法中宮土為黃色圓而無",
    "X04n0223_112:0738b10": "方明智悲二德以體用徧周載育萬有而無體也",
    "X04n0223_112:0738b11": "像戊巳二位戊表智巳表悲然達世應真者方始",
    "X04n0223_112:0738b12": "徹其萬法之本也始得妙用之精微者智悲為本",
    "X04n0223_112:0738b13": "也此瞿波者亦云瞿夷此云守護地者守護菩薩",
    "X04n0223_112:0738b14": "行中大慈大悲之地如毗盧遮那如來是智以華",
    "X04n0223_112:0738b15": "冠纓絡眾福莊嚴是智悲二行之報生佛也列位",
    "X04n0223_112:0738b16": "雖二行是一人瞿波雖號如來為太子時第三夫",
    "X04n0223_112:0738b17": "人之數意是表慈悲法悅之位終非如世間五欲",
    "X04n0223_112:0738b18": "妻也如來出世應真智會體徧十方不可以如世",
    "X04n0223_112:0738b19": "間質礙論不可以作世間形相解現同人間示同",
    "X04n0223_112:0738b20": "人法現同天上與天同風地獄畜生隨類差別不",
    "X04n0223_112:0738b21": "可以作一行知不可以作一身解眾生無量佛亦",
    "X04n0223_112:0738b22": "同然然其報土報身徧一切方出超三界與菩薩",
    "X04n0223_112:0738b23": "眾人天同居有翳之流恒同身共居而常不知不",
    "X04n0223_112:0738b24": "見十方佛剎智境含容於一微塵總圓無盡言瞿",
    "X04n0223_112:0738c01": "波者約此人間現同人法有而不著表大智之功",
    "X04n0223_112:0738c02": "難捨而能捨起引生之路如經下文自說往古同",
    "X04n0223_112:0738c03": "行之因緣所行菩薩行為夫妻之緣起乃至佛位",
    "X04n0223_112:0738c04": "又約先德所說如來為太子時有三夫人一名耶",
    "X04n0223_112:0738c05": "輸陀羅二名瞿波三名摩奴舍未知出何教門約",
    "X04n0223_112:0738c06": "有此義如耶輸陀羅出家作比丘尼依三乘出世",
    "X04n0223_112:0738c07": "法如瞿波作善財十地位中善知識表十地大悲",
    "X04n0223_112:0738c08": "行徹約古人作四句解之一得真不證二知真行",
    "X04n0223_112:0738c09": "俗三處纏不染四大悲同事此約毗盧遮那行普",
    "X04n0223_112:0738c10": "賢行十方六道化身處世應根大悲之行今約立",
    "X04n0223_112:0738c11": "十門以歎其德一以智體無依隨器現相門二即",
    "X04n0223_112:0738c12": "相如影性無俗塵門三智影本無器隨心現門四",
    "X04n0223_112:0738c13": "智無彼此如響應緣門五眾生妄夢所見非智有",
    "X04n0223_112:0738c14": "作門六智無所作隨夢幻生門七如幻人有形無",
    "X04n0223_112:0738c15": "質非有欲想門八以智體如空隨本願力十方對",
    "X04n0223_112:0738c16": "現門九以無作大悲徹俗利生門十以大智徧通",
    "X04n0223_112:0738c17": "含識俗體恒真而無所污門以此十法歎瞿波行",
    "X04n0223_112:0738c18": "普賢之行若以普賢行中引眾生出纏離俗之行",
    "X04n0223_112:0738c19": "具即須擇是簡非應根所宜治惑若智現隨流而",
    "X04n0223_112:0738c20": "性常者此為佛子說大意此瞿波十地道終出世",
    "X04n0223_112:0738c21": "智滿欲令諸菩薩至十地道者入十一地普賢行",
    "X04n0223_112:0738c22": "門如蓮華處水不濕成處世大悲破其染淨二種",
    "X04n0223_112:0738c23": "習障方得入十一地普賢行如前十定品十地位",
    "X04n0223_112:0738c24": "中灌頂受如來職位出世智悲二行已滿猶於十",
    "X04n0223_112:0739a01": "一地位三度入百千三昧門畢竟覓普賢菩薩不",
    "X04n0223_112:0739a02": "得如來令生想念志求方見普賢菩薩為有出世",
    "X04n0223_112:0739a03": "淨智習在准此例知須發廣大悲願誓度有情深",
    "X04n0223_112:0739a04": "觀世間與真體一不屬染淨處幻生門入幻住海",
    "X04n0223_112:0739a05": "化幻眾生知如幻性入無依智門等法界性以智",
    "X04n0223_112:0739a06": "幻生身幻作一切供養之具供養一切幻生如來",
    "X04n0223_112:0739a07": "以如是智幻生門供佛利生無有休息。",
    "X04n0223_112:0739a08": "第十迦毗羅城瞿波女主法雲地。",
    "X04n0223_112:0739a09": "【經】爾時善財童子向迦毗羅城思惟修習受生解脫",
    "X04n0223_112:0739a10": "增長廣大憶念不捨漸次遊行至菩薩集會普現法",
    "X04n0223_112:0739a11": "界光明講堂其中有神號無憂德與一萬主宮殿神",
    "X04n0223_112:0739a12": "俱來迎善財作如是言善來丈夫有大智慧有大勇",
    "X04n0223_112:0739a13": "猛能修菩薩不可思議自在解脫心恒不捨廣大誓",
    "X04n0223_112:0739a14": "願善能觀察諸法境界安住法城入於無量諸方便",
    "X04n0223_112:0739a15": "門成就如來功德大海得妙辯才善調眾生獲聖智",
    "X04n0223_112:0739a16": "身恒順修行知諸眾生心行差別令其歡喜趣向佛",
    "X04n0223_112:0739a17": "道我觀仁者修諸妙行心無暫懈威儀所行悉皆清",
    "X04n0223_112:0739a18": "淨汝當不久得諸如來清淨莊嚴無上三業以諸相",
    "X04n0223_112:0739a19": "好莊嚴其身以十力智瑩飾其心遊諸世間我觀仁",
    "X04n0223_112:0739a20": "者勇猛精進而無有比不久當得普見三世一切諸",
    "X04n0223_112:0739a21": "佛聽受其法不久當得一切菩薩禪定解脫諸三昧",
    "X04n0223_112:0739a22": "樂不久當入諸佛如來甚深解脫何以故見善知識",
    "X04n0223_112:0739a23": "親近供養聽受其教憶念修行不懈不退無憂無悔",
    "X04n0223_112:0739a24": "無有障礙魔及魔民不能為難不久當成無上果故",
    "X04n0223_112:0739b01": "善財童子言聖者如向所說願我皆得聖者我願一",
    "X04n0223_112:0739b02": "切眾生息諸熱惱離諸惡業生諸安樂修諸淨行聖",
    "X04n0223_112:0739b03": "者一切眾生起諸煩惱造諸惡業墮諸惡趣若身若",
    "X04n0223_112:0739b04": "心恒受楚毒菩薩見已心生憂惱聖者譬如有人唯",
    "X04n0223_112:0739b05": "有一子愛念情至忽見被人割截肢體其心痛切不",
    "X04n0223_112:0739b06": "能自安菩薩摩訶薩亦復如是見諸眾生以煩惱業",
    "X04n0223_112:0739b07": "墮三惡趣受種種苦心大憂惱若見眾生起身語意",
    "X04n0223_112:0739b08": "三種善業生天人趣受身心樂菩薩爾時生大歡喜",
    "X04n0223_112:0739b09": "何以故菩薩不自為故求一切智不貪生死諸欲快",
    "X04n0223_112:0739b10": "樂不隨想倒見倒心倒諸結隨眠愛見力轉不起眾",
    "X04n0223_112:0739b11": "生種種樂想亦不味著諸禪定樂非有障礙疲厭退",
    "X04n0223_112:0739b12": "轉住於生死但見眾生於諸有中具受無量種種諸",
    "X04n0223_112:0739b13": "苦起大悲心以大願力而普攝取悲願力故修菩薩",
    "X04n0223_112:0739b14": "行為斷一切眾生煩惱為求如來一切智智為供養",
    "X04n0223_112:0739b15": "一切諸佛如來為嚴淨一切廣大國土為淨治一切",
    "X04n0223_112:0739b16": "眾生樂欲及其所有身心諸行於生死中無有疲厭",
    "X04n0223_112:0739b17": "聖者菩薩摩訶薩於諸眾生為莊嚴令生人天富貴",
    "X04n0223_112:0739b18": "樂故為父母為其安立菩提心故為養育令其成就",
    "X04n0223_112:0739b19": "菩薩道故為衛護令其遠離三惡道故為船師令其",
    "X04n0223_112:0739b20": "得渡生死海故為歸依令捨諸魔煩惱怖故為究竟",
    "X04n0223_112:0739b21": "令其永得清涼樂故為津濟令入一切諸佛海故為",
    "X04n0223_112:0739b22": "導師令至一切法寶洲故為妙華開敷諸佛功德心",
    "X04n0223_112:0739b23": "故為嚴具常放福德智慧光故為可樂凡有所作悉",
    "X04n0223_112:0739b24": "端嚴故為可尊遠離一切諸惡業故為普賢具足一",
    "X04n0223_112:0739c01": "切端嚴身故為大明常放智慧淨光明故為大雲常",
    "X04n0223_112:0739c02": "雨一切甘露法故聖者菩薩如是修諸行時令一切",
    "X04n0223_112:0739c03": "眾生皆生愛樂具足法樂爾時善財童子將升法堂",
    "X04n0223_112:0739c04": "其無憂德及諸神眾以出過諸天上妙華鬘塗香末",
    "X04n0223_112:0739c05": "香及以種種寶莊嚴具散善財上而說頌曰。",
    "X04n0223_112:0739c06": "　汝今出世間　　為世大明燈　　普為諸眾生",
    "X04n0223_112:0739c07": "　勤求無上覺　　無量億千劫　　難可得見汝",
    "X04n0223_112:0739c08": "　功德日今出　　滅除諸世闇　　汝見諸眾生",
    "X04n0223_112:0739c09": "　顛倒惑所覆　　而興大悲意　　求證無師道",
    "X04n0223_112:0739c10": "　汝以清淨心　　尋求佛菩提　　承事善知識",
    "X04n0223_112:0739c11": "　不自惜身命　　汝於諸世間　　無依無所著",
    "X04n0223_112:0739c12": "　其心普無礙　　清淨如虗空　　汝修菩提行",
    "X04n0223_112:0739c13": "　功德悉圓滿　　放大智慧光　　普照一切世",
    "X04n0223_112:0739c14": "　汝不離世間　　亦不著於世　　行世無障礙",
    "X04n0223_112:0739c15": "　如風遊虗空　　譬如火災起　　一切無能滅",
    "X04n0223_112:0739c16": "　汝修菩提行　　精進火亦然　　勇猛大精進",
    "X04n0223_112:0739c17": "　堅固不可動　　金剛慧師子　　遊行無所畏",
    "X04n0223_112:0739c18": "　一切法界中　　所有諸剎海　　汝悉能往詣",
    "X04n0223_112:0739c19": "　親近善知識",
    "X04n0223_112:0739c20": "爾時無憂德神說此頌已為愛樂法故隨逐善財恒",
    "X04n0223_112:0739c21": "不捨離爾時善財童子入普現法界光明講堂周徧",
    "X04n0223_112:0739c22": "推求彼釋氏女見在堂內坐寶蓮華師子之座八萬",
    "X04n0223_112:0739c23": "四千婇女所共圍遶是諸婇女靡不皆從王種中生",
    "X04n0223_112:0739c24": "悉於過去修菩薩行同種善根布施愛語普攝眾生",
    "X04n0223_112:0740a01": "已能明見一切智境已共修習佛菩提行恒住正定",
    "X04n0223_112:0740a02": "常遊大悲普攝眾生猶如一子慈心具足眷屬清淨",
    "X04n0223_112:0740a03": "已於過去成就菩薩不可思議善巧方便皆於阿耨",
    "X04n0223_112:0740a04": "多羅三藐三菩提得不退轉具足菩薩諸波羅蜜離",
    "X04n0223_112:0740a05": "諸取著不樂生死雖行諸有心常清淨恒勤觀察一",
    "X04n0223_112:0740a06": "切智道離障蓋網超諸著處從於法身而示化形生",
    "X04n0223_112:0740a07": "普賢行長菩薩力智日慧燈悉已圓滿爾時善財童",
    "X04n0223_112:0740a08": "子詣彼釋女瞿波之所頂禮其足合掌而住作如是",
    "X04n0223_112:0740a09": "言聖者我已先發阿耨多羅三藐三菩提心而未知",
    "X04n0223_112:0740a10": "菩薩云何於生死中而不為生死過患所染了法自",
    "X04n0223_112:0740a11": "性而不住聲聞辟支佛地具足佛法而修菩薩行住",
    "X04n0223_112:0740a12": "菩薩地而入佛境界超過世間而於世受生成就法",
    "X04n0223_112:0740a13": "身而示現無邊種種色身證無相法而為眾生示現",
    "X04n0223_112:0740a14": "諸相知法無說而廣為眾生演說諸法知眾生空而",
    "X04n0223_112:0740a15": "恒不捨化眾生事雖知諸佛不生不滅而勤供養無",
    "X04n0223_112:0740a16": "有退轉雖知諸法無業無報而修諸善行恒不止息",
    "X04n0223_112:0740a17": "時瞿波女告善財言善哉善哉善男子汝今能問菩",
    "X04n0223_112:0740a18": "薩摩訶薩如是行法修習普賢諸行願者能如是問",
    "X04n0223_112:0740a19": "諦聽諦聽善思念之我當承佛神力為汝宣說善男",
    "X04n0223_112:0740a20": "子若諸菩薩成就十法則能圓滿因陀羅網普智光",
    "X04n0223_112:0740a21": "明菩薩之行何等為十所謂依善知識故得廣大勝",
    "X04n0223_112:0740a22": "解故得清淨欲樂故集一切福智故於諸佛所聽聞",
    "X04n0223_112:0740a23": "法故心恒不捨三世佛故同於一切菩薩行故一切",
    "X04n0223_112:0740a24": "如來所護念故大悲妙願皆清淨故能以智力普斷",
    "X04n0223_112:0740b01": "一切諸生死故是為十若諸菩薩成就此法則能圓",
    "X04n0223_112:0740b02": "滿因陀羅網普智光明菩薩之行佛子若菩薩親近",
    "X04n0223_112:0740b03": "善知識則能精進不退修習出生無盡佛法佛子菩",
    "X04n0223_112:0740b04": "薩以十種法承事善知識何等為十所謂於自身命",
    "X04n0223_112:0740b05": "無所顧惜於世樂具心不貪求知一切法性皆平等",
    "X04n0223_112:0740b06": "永不退捨一切智願觀察一切法界實相心恒捨離",
    "X04n0223_112:0740b07": "一切有海知法如空心無所依成就一切菩薩大願",
    "X04n0223_112:0740b08": "常能示現一切剎海淨修菩薩無礙智輪佛子應以",
    "X04n0223_112:0740b09": "此法承事一切諸善知識無所違逆爾時釋迦瞿波",
    "X04n0223_112:0740b10": "女欲重明此義承佛神力觀察十方而說頌言。",
    "X04n0223_112:0740b11": "　菩薩為利諸羣生　　正念親承善知識",
    "X04n0223_112:0740b12": "　敬之如佛心無怠　　此行於世帝網行",
    "X04n0223_112:0740b13": "　勝解廣大如虗空　　一切三世悉入中",
    "X04n0223_112:0740b14": "　國土眾生佛皆爾　　此是普智光明行",
    "X04n0223_112:0740b15": "　志樂如空無有際　　永斷煩惱離諸垢",
    "X04n0223_112:0740b16": "　一切佛所修功德　　此行於世身雲行",
    "X04n0223_112:0740b17": "　菩薩修習一切智　　不可思議功德海",
    "X04n0223_112:0740b18": "　淨諸福德智慧身　　此行於世不染行",
    "X04n0223_112:0740b19": "　一切諸佛如來所　　聽受其法無厭足",
    "X04n0223_112:0740b20": "　能生實相智慧燈　　此行於世普照行",
    "X04n0223_112:0740b21": "　十方諸佛無有量　　一念一切悉能入",
    "X04n0223_112:0740b22": "　心恒不捨諸如來　　此向菩提大願行",
    "X04n0223_112:0740b23": "　能入諸佛大眾會　　一切菩薩三昧海",
    "X04n0223_112:0740b24": "　願海及以方便海　　此行於世帝網行",
    "X04n0223_112:0740c01": "　一切諸佛所加持　　盡未來際無邊劫",
    "X04n0223_112:0740c02": "　處處修行普賢道　　此是菩薩分身行",
    "X04n0223_112:0740c03": "　見諸眾生受大苦　　起大慈悲現世間",
    "X04n0223_112:0740c04": "　演法光明除闇冥　　此是菩薩智日行",
    "X04n0223_112:0740c05": "　見諸眾生在諸趣　　為集無邊妙法輪",
    "X04n0223_112:0740c06": "　令其永斷生死流　　此是修行普賢行",
    "X04n0223_112:0740c07": "　菩薩修行此方便　　隨眾生心而現身",
    "X04n0223_112:0740c08": "　普於一切諸趣中　　化度無量諸含識",
    "X04n0223_112:0740c09": "　以大慈悲方便力　　普徧世間而現身",
    "X04n0223_112:0740c10": "　隨其解欲為說法　　皆令趣向菩提道",
    "X04n0223_112:0740c11": "時釋迦瞿波說此頌已告善財童子言善男子我已",
    "X04n0223_112:0740c12": "成就觀察一切菩薩三昧海解脫門善財言大聖此",
    "X04n0223_112:0740c13": "解脫門境界云何答言善男子我入此解脫知此娑",
    "X04n0223_112:0740c14": "婆世界佛剎微塵數劫所有眾生於諸趣中死此生",
    "X04n0223_112:0740c15": "彼作善作惡受諸果報有求出離不求出離正定邪",
    "X04n0223_112:0740c16": "定及以不定有煩惱善根無煩惱善根具足善根不",
    "X04n0223_112:0740c17": "具足善根不善根所攝善根善根所攝不善根如是",
    "X04n0223_112:0740c18": "所集善不善法我皆知見又彼劫中所有諸佛名號",
    "X04n0223_112:0740c19": "次第我悉了知彼佛世尊從初發心及以方便求一",
    "X04n0223_112:0740c20": "切智出生一切諸大願海供養諸佛修菩薩行成等",
    "X04n0223_112:0740c21": "正覺轉妙法輪現大神通化度眾生我悉了知亦知",
    "X04n0223_112:0740c22": "彼佛眾會差別其眾會中有諸眾生依聲聞乘而得",
    "X04n0223_112:0740c23": "出離其聲聞眾過去修習一切善根及其所得種種",
    "X04n0223_112:0740c24": "智慧我悉了知有諸眾生依獨覺乘而得出離其諸",
    "X04n0223_112:0741a01": "獨覺所有善根所得菩提寂滅解脫神通變化成熟",
    "X04n0223_112:0741a02": "眾生入於涅槃我悉了知亦知彼佛諸菩薩眾其諸",
    "X04n0223_112:0741a03": "菩薩從初發心修習善根出生無量諸大願行成就",
    "X04n0223_112:0741a04": "滿足諸波羅蜜種種莊嚴菩薩之道以自在力入菩",
    "X04n0223_112:0741a05": "薩地住菩薩地觀菩薩地淨菩薩地菩薩地相菩薩",
    "X04n0223_112:0741a06": "地智菩薩攝智菩薩教化眾生智菩薩建立智菩薩",
    "X04n0223_112:0741a07": "廣大行境界菩薩神通行菩薩三昧海菩薩方便菩",
    "X04n0223_112:0741a08": "薩於念念中所入三昧海所得一切智光明所獲一",
    "X04n0223_112:0741a09": "切智電光雲所得實相忍所通達一切智所住剎海",
    "X04n0223_112:0741a10": "所入法海所知眾生海所住方便所發誓願所現神",
    "X04n0223_112:0741a11": "通我悉了知善男子此娑婆世界盡未來際所有劫",
    "X04n0223_112:0741a12": "海展轉不斷我皆了知如知娑婆世界亦知娑婆世",
    "X04n0223_112:0741a13": "界內微塵數世界亦知娑婆世界內一切世界亦知",
    "X04n0223_112:0741a14": "娑婆世界微塵內所有世界亦知娑婆世界外十方",
    "X04n0223_112:0741a15": "無間所住世界亦知娑婆世界世界種所攝世界亦",
    "X04n0223_112:0741a16": "知毗盧遮那世尊此華藏世界海中十方無量諸世",
    "X04n0223_112:0741a17": "界種所攝世界所謂世界廣博世界安立世界輪世",
    "X04n0223_112:0741a18": "界場世界差別世界轉世界蓮華世界須彌世界名",
    "X04n0223_112:0741a19": "號盡此世界海一切世界由毗盧遮那世尊本願力",
    "X04n0223_112:0741a20": "故我悉能知亦能憶念亦念如來往昔所有諸因緣",
    "X04n0223_112:0741a21": "海所謂修習一切諸乘方便無量劫中住菩薩行淨",
    "X04n0223_112:0741a22": "佛國土教化眾生承事諸佛造立住處聽受說法獲",
    "X04n0223_112:0741a23": "諸三昧得諸自在修檀波羅蜜入佛功德海持戒苦",
    "X04n0223_112:0741a24": "行具足諸忍勇猛精進成就諸禪圓滿淨慧於一切",
    "X04n0223_112:0741b01": "處示現受生普賢行願悉皆清淨普入諸剎普淨佛",
    "X04n0223_112:0741b02": "土普入一切如來智海普攝一切諸佛菩提得於如",
    "X04n0223_112:0741b03": "來大智光明證於諸佛一切智性成等正覺轉妙法",
    "X04n0223_112:0741b04": "輪及其所有道場眾會其眾會中一切眾生往世已",
    "X04n0223_112:0741b05": "來所種善根從初發心成熟眾生修行方便念念增",
    "X04n0223_112:0741b06": "長獲諸三昧神通解脫如是一切我悉了知何以故",
    "X04n0223_112:0741b07": "我此解脫能知一切眾生心行一切眾生修行善根",
    "X04n0223_112:0741b08": "一切眾生雜染清淨一切眾生種種差別一切聲聞",
    "X04n0223_112:0741b09": "諸三昧門一切緣覺寂靜三昧神通解脫一切菩薩",
    "X04n0223_112:0741b10": "一切如來解脫光明皆了知故爾時善財童子白瞿",
    "X04n0223_112:0741b11": "波言聖者得此解脫其已久如答言善男子我於往",
    "X04n0223_112:0741b12": "世過佛剎微塵數劫有劫名勝行世界名無畏彼世",
    "X04n0223_112:0741b13": "界中有四天下名為安隱其四天下閻浮提中有一",
    "X04n0223_112:0741b14": "王城名高勝樹於八十王城中最為上首彼時有王",
    "X04n0223_112:0741b15": "名曰財主其王具有六萬婇女五百大臣五百王子",
    "X04n0223_112:0741b16": "其諸王子皆悉勇健能伏怨敵其王太子名威德主",
    "X04n0223_112:0741b17": "端正殊特人所樂見足下平滿輪相備具足趺隆起",
    "X04n0223_112:0741b18": "手足指間皆有網縵足跟齊正手足柔輭伊尼延鹿",
    "X04n0223_112:0741b19": "王腨七處圓滿陰藏隱密其身上分如師子王兩肩",
    "X04n0223_112:0741b20": "平滿雙臂傭長身相端直頸文三道頰如師子具四",
    "X04n0223_112:0741b21": "十齒悉皆齊密四牙鮮白其舌長廣出梵音聲眼目",
    "X04n0223_112:0741b22": "紺青睫如牛王眉間毫相頂上肉髻皮膚細輭如真",
    "X04n0223_112:0741b23": "金色身毛上靡髮帝青色其身洪滿如尼拘陀樹爾",
    "X04n0223_112:0741b24": "時太子受父王教與十千婇女詣香牙園遊觀戲樂",
    "X04n0223_112:0741c01": "太子是時乘妙寶車其車具有種種嚴飾置大摩尼",
    "X04n0223_112:0741c02": "師子之座而坐其上五百婇女各執寶繩牽馭而行",
    "X04n0223_112:0741c03": "進止有度不遲不速百千萬人持諸寶蓋百千萬人",
    "X04n0223_112:0741c04": "持諸寶幢百千萬人持諸寶幡百千萬人作諸妓樂",
    "X04n0223_112:0741c05": "百千萬人燒諸名香百千萬人散諸妙華前後圍遶",
    "X04n0223_112:0741c06": "而為翊從道路平正無有高下眾寶雜華散布其上",
    "X04n0223_112:0741c07": "寶樹行列寶網彌覆種種樓閣延袤其間其樓閣中",
    "X04n0223_112:0741c08": "或有積聚種種珍寶或有陳列諸莊嚴具或有供設",
    "X04n0223_112:0741c09": "種種飲食或有懸布種種衣服或有備擬諸資生物",
    "X04n0223_112:0741c10": "或復安置端正女人及以無量僮僕侍從隨有所須",
    "X04n0223_112:0741c11": "悉皆施與時有母人名為善現將一童女名具足妙",
    "X04n0223_112:0741c12": "德顏容端正色相嚴潔洪纖得所脩短合度目髮紺",
    "X04n0223_112:0741c13": "青聲如梵音善達工巧精通辯論恭勤匪懈慈愍不",
    "X04n0223_112:0741c14": "害具足慚愧柔和質直離癡寡欲無諸諂誑乘妙寶",
    "X04n0223_112:0741c15": "車婇女圍遶及與其母從王城出先太子行見其太",
    "X04n0223_112:0741c16": "子言辭諷詠心生愛染而白母言我心願得敬事此",
    "X04n0223_112:0741c17": "人若不遂情當自殞滅母告女言莫生此念何以故",
    "X04n0223_112:0741c18": "此甚難得此人具足輪王諸相後當嗣位作轉輪王",
    "X04n0223_112:0741c19": "有寶女出騰空自在我等卑賤非其匹偶此處難得",
    "X04n0223_112:0741c20": "勿生是念彼香牙園側有一道場名法雲光明時有",
    "X04n0223_112:0741c21": "如來名勝日身十號具足於中出現已經七日時彼",
    "X04n0223_112:0741c22": "童女暫時假寐夢見其佛從夢覺已空中有天而告",
    "X04n0223_112:0741c23": "之言勝日身如來於法雲光明道場成等正覺已經",
    "X04n0223_112:0741c24": "七日諸菩薩眾前後圍遶天龍夜叉乾闥婆阿脩羅",
    "X04n0223_112:0742a01": "迦樓羅緊那羅摩睺羅伽梵天乃至色究竟天諸地",
    "X04n0223_112:0742a02": "神風神火神水神河神海神山神樹神園神藥神主",
    "X04n0223_112:0742a03": "城神等為見佛故皆來集會時妙德童女夢覩如來",
    "X04n0223_112:0742a04": "故聞佛功德故其心安隱無有怖畏於太子前而說",
    "X04n0223_112:0742a05": "頌言。",
    "X04n0223_112:0742a06": "　我身最端正　　名聞徧十方　　智慧無等倫",
    "X04n0223_112:0742a07": "　善達諸工巧　　無量百千眾　　見我皆貪染",
    "X04n0223_112:0742a08": "　我心不於彼　　而生少愛欲　　無瞋亦無恨",
    "X04n0223_112:0742a09": "　無嫌亦無喜　　但發廣大心　　利益諸眾生",
    "X04n0223_112:0742a10": "　我今見太子　　具諸功德相　　其心大欣慶",
    "X04n0223_112:0742a11": "　諸根咸悅樂　　色如光明寶　　髮美而右旋",
    "X04n0223_112:0742a12": "　額廣眉纖曲　　我心願事汝　　我觀太子身",
    "X04n0223_112:0742a13": "　譬如真金像　　亦如大寶山　　相好有光明",
    "X04n0223_112:0742a14": "　目廣紺青色　　月面師子頰　　喜顏美妙音",
    "X04n0223_112:0742a15": "　願垂哀納我　　舌相廣長妙　　猶如赤銅色",
    "X04n0223_112:0742a16": "　梵音緊那聲　　聞者皆歡喜　　口方不褰縮",
    "X04n0223_112:0742a17": "　齒白悉齊密　　發言現笑時　　見者心歡喜",
    "X04n0223_112:0742a18": "　離垢清淨身　　具相三十二　　必當於此界",
    "X04n0223_112:0742a19": "　而作轉輪位",
    "X04n0223_112:0742a20": "爾時太子告彼女言汝是誰女為誰守護若先屬人",
    "X04n0223_112:0742a21": "我則不應起愛染心爾時太子以頌問曰。",
    "X04n0223_112:0742a22": "　汝身極清淨　　功德相具足　　我今問於汝",
    "X04n0223_112:0742a23": "　汝於誰所住　　誰為汝父母　　汝今繫屬誰",
    "X04n0223_112:0742a24": "　若已屬於人　　彼人攝受汝　　汝不盜他物",
    "X04n0223_112:0742b01": "　汝不有害心　　汝不作邪淫　　汝依何語住",
    "X04n0223_112:0742b02": "　不說他人惡　　不壞他所親　　不侵他境界",
    "X04n0223_112:0742b03": "　不於他恚怒　　不生邪險見　　不作相違業",
    "X04n0223_112:0742b04": "　不以諂曲力　　方便誑世間　　尊重父母不",
    "X04n0223_112:0742b05": "　敬善知識不　　見諸貧窮人　　能生攝心不",
    "X04n0223_112:0742b06": "　若有善知識　　誨示於汝法　　能生堅固心",
    "X04n0223_112:0742b07": "　究竟尊重不　　愛樂於佛不　　了知菩薩不",
    "X04n0223_112:0742b08": "　眾僧功德海　　汝能恭敬不　　汝能知法不",
    "X04n0223_112:0742b09": "　能淨眾生不　　為住於法中　　為住於非法",
    "X04n0223_112:0742b10": "　見諸孤獨者　　能起慈心不　　見惡道眾生",
    "X04n0223_112:0742b11": "　能生大悲不　　見他得榮樂　　能生歡喜不",
    "X04n0223_112:0742b12": "　他來逼迫汝　　汝無瞋惱不　　汝發菩提意",
    "X04n0223_112:0742b13": "　開悟眾生不　　無邊劫修行　　能無疲倦不",
    "X04n0223_112:0742b14": "爾時女母為其太子而說頌言。",
    "X04n0223_112:0742b15": "　太子汝應聽　　我今說此女　　初生及長成",
    "X04n0223_112:0742b16": "　一切諸因緣　　太子始生日　　即從蓮華生",
    "X04n0223_112:0742b17": "　其目淨脩廣　　肢節悉具足　　我曾於春月",
    "X04n0223_112:0742b18": "　遊觀娑羅園　　普見諸藥艸　　種種皆榮茂",
    "X04n0223_112:0742b19": "　奇樹發妙華　　望之如慶雲　　好鳥相和鳴",
    "X04n0223_112:0742b20": "　林間共歡樂　　同遊八百女　　端正奪人心",
    "X04n0223_112:0742b21": "　被服皆嚴麗　　歌詠悉殊美　　彼園有浴池",
    "X04n0223_112:0742b22": "　名曰蓮華幢　　我於池岸坐　　婇女眾圍遶",
    "X04n0223_112:0742b23": "　於彼蓮池內　　忽生千葉華　　寶葉琉璃莖",
    "X04n0223_112:0742b24": "　閻浮金為臺　　爾時夜分盡　　日光初出現",
    "X04n0223_112:0742c01": "　其蓮正開剖　　放大清淨光　　其光極熾盛",
    "X04n0223_112:0742c02": "　譬如日初出　　普照閻浮提　　眾歎未曾有",
    "X04n0223_112:0742c03": "　時見此玉女　　從彼蓮華生　　其身甚清淨",
    "X04n0223_112:0742c04": "　肢分皆圓滿　　此是人間寶　　從於淨業生",
    "X04n0223_112:0742c05": "　宿因無失壞　　今受此果報　　紺髮青蓮眼",
    "X04n0223_112:0742c06": "　梵聲金色光　　華鬘眾寶髻　　清淨無諸垢",
    "X04n0223_112:0742c07": "　肢節悉具足　　其身無缺減　　譬如真金像",
    "X04n0223_112:0742c08": "　安處寶華中　　毛孔栴檀香　　普熏於一切",
    "X04n0223_112:0742c09": "　口出青蓮香　　常演梵音聲　　此女所住處",
    "X04n0223_112:0742c10": "　常有天音樂　　不應下劣人　　而當如是偶",
    "X04n0223_112:0742c11": "　世間無有人　　堪與此為夫　　唯汝相嚴身",
    "X04n0223_112:0742c12": "　願垂見納受　　非長亦非短　　非麤亦非細",
    "X04n0223_112:0742c13": "　種種悉端嚴　　願垂見納受　　文字算數法",
    "X04n0223_112:0742c14": "　工巧諸技藝　　一切皆通達　　願垂見納受",
    "X04n0223_112:0742c15": "　善了諸兵法　　巧斷眾諍訟　　能調難可調",
    "X04n0223_112:0742c16": "　願垂見納受　　其身甚清淨　　見者無厭足",
    "X04n0223_112:0742c17": "　功德自莊嚴　　汝應垂納受　　眾生所有患",
    "X04n0223_112:0742c18": "　善達彼緣起　　應病而與藥　　一切能消滅",
    "X04n0223_112:0742c19": "　閻浮語言法　　差別無量種　　乃至妓樂音",
    "X04n0223_112:0742c20": "　靡不皆通達　　婦人之所能　　此女一切知",
    "X04n0223_112:0742c21": "　而無女人過　　願垂速納受　　不嫉亦不慳",
    "X04n0223_112:0742c22": "　無貪亦無恚　　質直性柔輭　　離諸麤獷惡",
    "X04n0223_112:0742c23": "　恭敬於尊者　　奉事無違逆　　樂修諸善行",
    "X04n0223_112:0742c24": "　此能隨順汝　　若見於老病　　貧窮在苦難",
    "X04n0223_112:0743a01": "　無救無所依　　常生大慈愍　　常觀第一義",
    "X04n0223_112:0743a02": "　不求自利樂　　但願益眾生　　以此莊嚴心",
    "X04n0223_112:0743a03": "　行住與坐臥　　一切無放逸　　言說及默然",
    "X04n0223_112:0743a04": "　見者咸欣樂　　雖於一切處　　皆無染著心",
    "X04n0223_112:0743a05": "　見有功德人　　樂觀無厭足　　尊重善知識",
    "X04n0223_112:0743a06": "　樂見離惡人　　其心不躁動　　先思後作業",
    "X04n0223_112:0743a07": "　福智所莊嚴　　一切無怨恨　　女人中最上",
    "X04n0223_112:0743a08": "　宜應事太子",
    "X04n0223_112:0743a10": "大方廣佛新華嚴經合論卷第一百十二",
    "X04n0223_112:0743a12": "音切",
    "X04n0223_112:0743a13": "腨(船輭切)。傭(丑恭切)。睫(子葉切)。翊(亦音)。殞(于敏切)。偶(吾苟切)。褰(去乾",
    "X04n0223_112:0743a14": "切)。豁(呼括切)。縵(莫半切)。嗣(寺音)。獷(古猛切)。"
}