{
    "X40n0724_002:0729b13": "四分律比丘尼鈔卷中之上",
    "X40n0724_002:0729b15": "終南山沙門釋　道宣　述",
    "X40n0724_002:0729b16": "○安居篇第十六",
    "X40n0724_002:0729b17": "此篇大門有八一制意二結時三夏閏四對首五心",
    "X40n0724_002:0729b18": "念六忘成七及界八移夏。",
    "X40n0724_002:0729b19": "第一制意者此律通制三時意存愍物又偏約夏月",
    "X40n0724_002:0729b20": "情在三過一無事遊行妨修道業二損傷物命違慈",
    "X40n0724_002:0729b21": "實深三所為既非招世譏謗防茲三咎故制安居。",
    "X40n0724_002:0729b22": "第二結時者此律雖云前中後三時若據結文正自",
    "X40n0724_002:0729b23": "有二謂四月十六結者是前十七日已去迄至五月",
    "X40n0724_002:0729b24": "十六日來皆稱於後唯一日為前二十九日為後此",
    "X40n0724_002:0729c01": "律大僧不結前安居吉尼不結前同吉不結後提不",
    "X40n0724_002:0729c02": "依大僧安居亦提明了論云無五過處得安居一太",
    "X40n0724_002:0729c03": "遠聚落求須難得二太近城市妨修道業三多有蟻",
    "X40n0724_002:0729c04": "蚊自他兩損四無可依人依人須具五德一求聞令",
    "X40n0724_002:0729c05": "聞二已聞令清淨三能決疑網四通道達俗無滯五",
    "X40n0724_002:0729c06": "除邪見得正見五無施主供給藥食有此五過不可",
    "X40n0724_002:0729c07": "安居僧祇云若親里請尼者先教請比丘不肎者不",
    "X40n0724_002:0729c08": "得受請見論云尼依比丘住處半由旬得安居過者",
    "X40n0724_002:0729c09": "不得前夏檀越為尼請比丘來而尼已安居竟乃至",
    "X40n0724_002:0729c10": "後夏初比丘有緣事不來當更請餘比丘來若不得",
    "X40n0724_002:0729c11": "來應去路有難事者得安居若初安居竟比丘有緣",
    "X40n0724_002:0729c12": "事去尼後方知已結安居者不得移去得住無罪若",
    "X40n0724_002:0729c13": "夏竟不得無比丘處自恣應覓作法僧祇云雖在一",
    "X40n0724_002:0729c14": "比丘處安居至半月時亦應請問布薩無者三由旬",
    "X40n0724_002:0729c15": "內有僧通結取故五分云有比丘自不持律不依持",
    "X40n0724_002:0729c16": "律人安居夏中生疑又無問處乃至佛言依持律處",
    "X40n0724_002:0729c17": "安居若房舍迮者聽近持律師七日往還處於中遙",
    "X40n0724_002:0729c18": "依安居有疑往問此律不依廣誦二部律師得提義",
    "X40n0724_002:0729c19": "云大僧丈夫尚令依律師處住有疑皆須往問譬如",
    "X40n0724_002:0729c20": "嬰兒無時暫離乳母恐生罪累自溺長津今時尼眾",
    "X40n0724_002:0729c21": "觸事無知動乖法式志性昏滯好染俗風孤遊自在",
    "X40n0724_002:0729c22": "不承戒律或伽藍偏僻獨處邊荒或憒閙城隍無僧",
    "X40n0724_002:0729c23": "迥立所以舉動不仁行步失禮八敬罕自無聞三業",
    "X40n0724_002:0729c24": "唯加蜂蠆敬俗倒為闍棃慢僧反為師弟靜言此事",
    "X40n0724_002:0730a01": "良用愾然。",
    "X40n0724_002:0730a02": "第三夏閏者若閏五月六月定百二十日安居若閏",
    "X40n0724_002:0730a03": "四月者從四月十六日至閏月一日結者竝四月住",
    "X40n0724_002:0730a04": "若閏月二日已後結者漸漸轉少以越閏月故若五",
    "X40n0724_002:0730a05": "月一日迄至十六日結者皆三月住若閏七月從四",
    "X40n0724_002:0730a06": "月十六日及五月一日結者盡三月住由未至閏故",
    "X40n0724_002:0730a07": "若五月二日已後結者皆四月住由九十日未滿含",
    "X40n0724_002:0730a08": "閏月故。",
    "X40n0724_002:0730a09": "第四對首具修威儀至一尼前云。",
    "X40n0724_002:0730a10": "大姉一心念。我比丘尼某甲。依某僧伽藍。前三月夏",
    "X40n0724_002:0730a11": "安居。房舍破修治故(三說)。",
    "X40n0724_002:0730a12": "五分十誦前人報云汝莫放逸答云受持又義問云",
    "X40n0724_002:0730a13": "依誰持律答云某律師告云有疑當往問答云爾若",
    "X40n0724_002:0730a14": "依村落山間樹下安居者即須改前伽藍又除房舍",
    "X40n0724_002:0730a15": "破修治等語直云。",
    "X40n0724_002:0730a16": "大姉一心念。我比丘尼某甲。今依某村家。前三月夏",
    "X40n0724_002:0730a17": "安居(三說)。",
    "X40n0724_002:0730a18": "或有人云依皇帝聚落安居或云依法界安居此皆",
    "X40n0724_002:0730a19": "不成反結無知不學之罪問所以寺中令修治房舍",
    "X40n0724_002:0730a20": "耶答僧房修治用通三世前人料理今人受用今人",
    "X40n0724_002:0730a21": "修補以擬當來若不修治三世不續後安居者云。",
    "X40n0724_002:0730a22": "大姉一心念。我比丘尼某甲。依某僧伽藍。後三月夏",
    "X40n0724_002:0730a23": "安居。房舍破修治故(三說)。",
    "X40n0724_002:0730a24": "第五心念者計尼不合心念今依十誦饑儉時開尼",
    "X40n0724_002:0730b01": "依親獨住所以偏出此文具修威儀至佛前云。",
    "X40n0724_002:0730b02": "若比丘尼某甲今依某聚落某家。前三月夏安居(三說)。",
    "X40n0724_002:0730b03": "第六忘成者此律忘不心念若為安居故來便成安",
    "X40n0724_002:0730b04": "居義云既言為來者舊住之人良恐不開若舊住人",
    "X40n0724_002:0730b05": "要此期夏忽忘不說亦須量行若外來尼不為益事",
    "X40n0724_002:0730b06": "者此便不成。",
    "X40n0724_002:0730b07": "第七及界者此律云一一脚入界二雙脚入界三一",
    "X40n0724_002:0730b08": "脚入園四雙脚入園東方明相若出亦開外來者不",
    "X40n0724_002:0730b09": "說得成。",
    "X40n0724_002:0730b10": "第八移夏者此律難有二種謂命梵二難也一命難",
    "X40n0724_002:0730b11": "者謂鬼神賊等及惡獸毒蟲不得如意飲食醫藥及",
    "X40n0724_002:0730b12": "隨意使人若安居住此便則斷命故律云我在此住",
    "X40n0724_002:0730b13": "必為我命作留難佛皆聽去二梵難者謂被男子誘",
    "X40n0724_002:0730b14": "調畏犯重戒佛亦聽去若至彼結成者從初去日即",
    "X40n0724_002:0730b15": "須勤覓安身處若住處未得已來雖曾經宿不破安",
    "X40n0724_002:0730b16": "居以非故心輕慢意也反前不成若得住處夏法隨",
    "X40n0724_002:0730b17": "食於彼無緣不得出界恐破夏也若本處無難亦不",
    "X40n0724_002:0730b18": "得來由已結成故此律俗家安居見有二難當白檀",
    "X40n0724_002:0730b19": "越求移去若聽不聽但應自去若依餘部不云得夏",
    "X40n0724_002:0730b20": "今準母論得夏故論云移夏不破安居也問遇緣出",
    "X40n0724_002:0730b21": "界經宿忘不受日得夏否答諸部竝無文斷唯五百",
    "X40n0724_002:0730b22": "問事云夏中忘不受七日出界憶即悔者得一坐中",
    "X40n0724_002:0730b23": "不得過三悔不成歲問遇緣出界忽值水陸道斷諸",
    "X40n0724_002:0730b24": "難不及本界失夏以否答諸部亦無文斷古昔大德",
    "X40n0724_002:0730c01": "校量三藏義開得夏若為三寶益事友已大事不及",
    "X40n0724_002:0730c02": "界者開自餘悠悠無益之事破夏不疑。",
    "X40n0724_002:0730c03": "○受日篇第十七",
    "X40n0724_002:0730c04": "此篇大門有六一受緣二互用三受法四得重五逢",
    "X40n0724_002:0730c05": "難六五利。",
    "X40n0724_002:0730c06": "第一受緣者此律云凡受日之緣要為三寶利益大",
    "X40n0724_002:0730c07": "事檀越請喚生善滅惡得去十誦云為誰受日為七",
    "X40n0724_002:0730c08": "眾受並為生善滅惡應去若遣使不遣使俱得受若",
    "X40n0724_002:0730c09": "中路聞死反戒入外道眾八難事絕皆不應去僧祇",
    "X40n0724_002:0730c10": "若為私己求覓衣鉢藥草等悉成受日義云貧者應",
    "X40n0724_002:0730c11": "開富者宜禁若病重不堪受日直去不破夏故律云",
    "X40n0724_002:0730c12": "不得隨意及看病人等得去無犯若為治生覓利假",
    "X40n0724_002:0730c13": "託貴勝乞穀麥等或受雇撿校經像營造佛盆或悠",
    "X40n0724_002:0730c14": "悠請喚心不段重或為一緣受日遂歷眾事或即事",
    "X40n0724_002:0730c15": "不實虗搆外緣如是無益之事並不合受日既不合",
    "X40n0724_002:0730c16": "受妄數為夏無德自大冐受信施計滿犯重見論云",
    "X40n0724_002:0730c17": "自長己夏受施犯重五百問事破戒治生得財造佛",
    "X40n0724_002:0730c18": "尚不免地獄何況得福。",
    "X40n0724_002:0730c19": "第二互用者問得互用否答十誦云受七日到聚落",
    "X40n0724_002:0730c20": "七日未盡所作事未竟還來至本處佛言有殘夜在",
    "X40n0724_002:0730c21": "應白已去義云謂本事上得白已餘用非謂異事上",
    "X40n0724_002:0730c22": "得若總為三寶事受日者得將互用如為營佛事得",
    "X40n0724_002:0730c23": "法僧上用以俱有受日緣故若有大益私營經像或",
    "X40n0724_002:0730c24": "當僧次請及捨請等成受緣然捨請須問本主聽者",
    "X40n0724_002:0731a01": "得成。",
    "X40n0724_002:0731a02": "第三受法者。",
    "X40n0724_002:0731a03": "大姉一心念。我比丘尼某甲。今受七日法出界外。為",
    "X40n0724_002:0731a04": "某事故。還來此中安居。白大姉知(三說)。",
    "X40n0724_002:0731a05": "此對首法律中唯有受名無其受文相傳義說唯得",
    "X40n0724_002:0731a06": "六夜在外至第七日必須還也若依界安居不得戒",
    "X40n0724_002:0731a07": "場上受日以非要心本處故又二界各別然不得互",
    "X40n0724_002:0731a08": "用若依戒場安居亦然互宿亦不得問尼得羯磨受",
    "X40n0724_002:0731a09": "日否答諸教並無文開故僧祇尼安居中無求聽羯",
    "X40n0724_002:0731a10": "磨法佛事僧事而遊行故知尼無也義云為尼是女",
    "X40n0724_002:0731a11": "弱不許孤遊若當延日在外恐難逼臨危可懼之甚",
    "X40n0724_002:0731a12": "所以聖意知時禁防不在出限今有諸德猶順人情",
    "X40n0724_002:0731a13": "義開羯磨敬惟斯理良恐非然假令事益雖多在外",
    "X40n0724_002:0731a14": "或為王臣請喚非七日可了寧可數受七日七日不",
    "X40n0724_002:0731a15": "辦同難直去無犯。",
    "X40n0724_002:0731a16": "第四得重者問得重受日否答觀其文意但為生善",
    "X40n0724_002:0731a17": "利益事得重不疑明了論亦開重受七日十誦不許",
    "X40n0724_002:0731a18": "者為部別不同大唐波頗三藏亦開重受西域大德",
    "X40n0724_002:0731a19": "來者皆不聞單受之法(廣說妨難具在僧鈔)。",
    "X40n0724_002:0731a20": "第五逢難者律受七日出界為父母兄弟姉妹故二",
    "X40n0724_002:0731a21": "私通生善滅惡緣等至意留住過日得夏若難息即",
    "X40n0724_002:0731a22": "須急還不得停住免破夏疑僧祇云夏中和僧去在",
    "X40n0724_002:0731a23": "道不得遷迴當直去至彼和了即還故知停住寧不",
    "X40n0724_002:0731a24": "破夏。",
    "X40n0724_002:0731b01": "第六五利者此律七月十六日夏罷已至八月十五",
    "X40n0724_002:0731b02": "日已來名迦提月此翻名功德月以夏坐有勞開受",
    "X40n0724_002:0731b03": "五利潤益比丘尼五利是何一得背請二得別眾食",
    "X40n0724_002:0731b04": "三得食前食後至別家不須囑授四得畜長衣不說",
    "X40n0724_002:0731b05": "淨五得離三衣宿(尼應開五衣前三開食後二通衣也)見論云四月十",
    "X40n0724_002:0731b06": "六日結者得五利十七日已去不得名賞前罰後也",
    "X40n0724_002:0731b07": "僧祇有五種人不得安居衣一被舉人二破夏人三",
    "X40n0724_002:0731b08": "罷道人四死人五不囑授人破夏有十種過失一為",
    "X40n0724_002:0731b09": "諸佛所訶二為諸天世人所訶三破夏四得罪五不",
    "X40n0724_002:0731b10": "得受功德衣六不得五事利七不得攝施八不得安",
    "X40n0724_002:0731b11": "居衣九惡名流布十後悔入地獄。",
    "X40n0724_002:0731b12": "○自恣篇第十八",
    "X40n0724_002:0731b13": "此篇大門有十一制意二時節三集僧四差使五簡",
    "X40n0724_002:0731b14": "人六秉法七五德八自恣九略法十雜法。",
    "X40n0724_002:0731b15": "第一制意者夫九旬修道精練身心人多迷己不自",
    "X40n0724_002:0731b16": "見過理宜仰憑清眾垂慈誨示縱宣己罪恣僧治舉",
    "X40n0724_002:0731b17": "內彰無私隱外現有純淨故曰自恣也。",
    "X40n0724_002:0731b18": "第二時節者此律七月十四日十五日並得自恣又",
    "X40n0724_002:0731b19": "急施衣戒中十六日亦得自恣此則三時為又叉不",
    "X40n0724_002:0731b20": "知何時自恣佛聽大食小食上上座應白。",
    "X40n0724_002:0731b21": "大姉僧聽。今白月十五日。眾僧集某處自恣(維那作白亦得)。",
    "X40n0724_002:0731b22": "第三集僧者義云要五人已上方得白差自恣若破",
    "X40n0724_002:0731b23": "夏不安居人雖不得夏以舉罪義同理必依眾恣僧",
    "X40n0724_002:0731b24": "治舉此律若後安居人從前安居者自恣仍須待日",
    "X40n0724_002:0731c01": "滿得還乃至沙彌尼等亦須盡集以治舉義同待僧",
    "X40n0724_002:0731c02": "唱出方可得去。",
    "X40n0724_002:0731c03": "第四差使者此律比丘尼夏安居竟比丘僧夏安居",
    "X40n0724_002:0731c04": "竟聽差一比丘尼為僧故往大僧中說自恣十誦云",
    "X40n0724_002:0731c05": "應差二勦了知法尼往僧中當作白和僧。",
    "X40n0724_002:0731c06": "僧今和合。何所作為。答差比丘尼某甲。往僧中。說三",
    "X40n0724_002:0731c07": "事自恣羯磨。",
    "X40n0724_002:0731c08": "大姉僧聽。若僧時到僧忍聽。僧差比丘尼某甲。為比",
    "X40n0724_002:0731c09": "丘尼僧故。往大僧中。說三事自恣見聞疑。白如是。",
    "X40n0724_002:0731c10": "大姉僧聽。今差比丘尼某甲。為比丘尼僧故。往大僧",
    "X40n0724_002:0731c11": "中。說三事自恣見聞疑。誰諸大姉忍。僧差比丘尼某",
    "X40n0724_002:0731c12": "甲。為比丘尼僧故。往大僧中。說三事自恣。見聞疑者",
    "X40n0724_002:0731c13": "默然。誰不忍者說。僧已忍。差比丘尼某甲。為比丘尼",
    "X40n0724_002:0731c14": "僧故。往大僧中。說三事自恣見聞疑竟。僧忍默然故。",
    "X40n0724_002:0731c15": "是事如是持。",
    "X40n0724_002:0731c16": "又應口差二三人尼為伴往大僧中禮僧足已曲身",
    "X40n0724_002:0731c17": "合掌云。",
    "X40n0724_002:0731c18": "大德僧聽。比丘尼僧。夏安居竟。比丘僧夏安居竟。比",
    "X40n0724_002:0731c19": "丘尼僧。說三事自恣見聞疑。大德僧慈愍故語我。我",
    "X40n0724_002:0731c20": "若見罪。當如法懺悔(三說)。",
    "X40n0724_002:0731c21": "尼說已大僧良久默然上座應勑尼云大眾上下各",
    "X40n0724_002:0731c22": "並默然不云見罪良由尼眾內禁三業外無三事內",
    "X40n0724_002:0731c23": "外清淨並無缺犯各應如法精勤行道謹慎莫放逸",
    "X40n0724_002:0731c24": "如法自恣比丘尼當傳此教告眾令知使尼答云爾",
    "X40n0724_002:0732a01": "頂戴持更設三拜已便還當於明日尼僧自恣時鳴",
    "X40n0724_002:0732a02": "稚集尼僧已不來者說欲尼僧等各依行立被差尼",
    "X40n0724_002:0732a03": "在上座頭立宣大僧教云。",
    "X40n0724_002:0732a04": "大姉僧聽。僧差我比丘尼某甲。往大僧中。說三事見",
    "X40n0724_002:0732a05": "聞疑。大眾上下。並皆默然。不云見罪。良由眾眾。內禁",
    "X40n0724_002:0732a06": "三業。外無三事。內外清淨。並無缺犯。各應如法精勤",
    "X40n0724_002:0732a07": "行道謹慎莫放逸。如法自恣。",
    "X40n0724_002:0732a08": "宣已諸尼一時合掌頂上各云頂戴持然後尼僧安",
    "X40n0724_002:0732a09": "庠自恣律云大僧十四日自恣已僧十五日自恣此",
    "X40n0724_002:0732a10": "二眾相依故局日時若大僧病別眾眾不和眾不滿",
    "X40n0724_002:0732a11": "等尼應遣使問訊大僧若尼眾病乃至不滿亦須問",
    "X40n0724_002:0732a12": "訊大僧問尼眾不知所以須問訊大僧耶答若知不",
    "X40n0724_002:0732a13": "和便能為其和解。",
    "X40n0724_002:0732a14": "第五簡人者此律要具二種五德方堪自恣初五德",
    "X40n0724_002:0732a15": "一不愛二不恚三不怖四不癡五知自恣不自恣(此五",
    "X40n0724_002:0732a16": "是自恣五德)第二五德者一知時不以非時二真實不以",
    "X40n0724_002:0732a17": "虗妄三利益不以損滅四柔輭不以麤穬五慈心不",
    "X40n0724_002:0732a18": "以瞋恚(此五是舉罪五德)若不具此二五德舉不知時恐惱",
    "X40n0724_002:0732a19": "眾僧反成自累五分云要差二人已上乃至多人(為眾",
    "X40n0724_002:0732a20": "大更互息作也)三千威儀云要差二人為僧自恣竟五德自",
    "X40n0724_002:0732a21": "相向出罪不得求餘人自恣竟以餘人僧不差故僧",
    "X40n0724_002:0732a22": "祇十誦云差有德者作(今時多有年少者作相中不善)。",
    "X40n0724_002:0732a23": "第六秉法者未差五德前先須行香湯淨水行籌唱",
    "X40n0724_002:0732a24": "數一依前說戒法問改說戒語加自恣詞然後差其",
    "X40n0724_002:0732b01": "五德上座秉法秉法時不須喚五德尼立恐成別眾",
    "X40n0724_002:0732b02": "問僧集和合否答曰僧集和合又問未受具戒者出",
    "X40n0724_002:0732b03": "答云未受具戒者已出(若有式叉尼等出時法用還依前說戒中無異)又問",
    "X40n0724_002:0732b04": "不來比丘尼說欲若有說欲者應云。",
    "X40n0724_002:0732b05": "大姉僧聽。比丘尼某甲。我受彼欲自恣彼如法僧事",
    "X40n0724_002:0732b06": "與欲自恣(一說便得)。",
    "X40n0724_002:0732b07": "今時多有依說戒法說欲若受欲尼本房內受他說",
    "X40n0724_002:0732b08": "欲者對僧不得改正還令問本房取彼尼自恣若持",
    "X40n0724_002:0732b09": "欲尼對僧錯說者得臨座改正成有邊方不學律者",
    "X40n0724_002:0732b10": "自恣時有病緣等不許他說欲此迷愚甚矣。",
    "X40n0724_002:0732b11": "又問僧今和合。何所作為。答自恣差人羯磨。又問眾",
    "X40n0724_002:0732b12": "中誰能為僧。作五德自恣人。答云某甲能。",
    "X40n0724_002:0732b13": "大姉僧聽。若僧時到僧忍聽。僧差比丘尼某甲某甲。",
    "X40n0724_002:0732b14": "為僧作受自恣人。白如是。",
    "X40n0724_002:0732b15": "大姉僧聽。差比丘尼某甲某甲。為僧作受自恣人。誰",
    "X40n0724_002:0732b16": "諸大姉忍。僧差比丘尼某甲某甲。為僧作受自恣人",
    "X40n0724_002:0732b17": "者默然。誰不忍者說。僧已忍。差比丘尼某甲某甲。為",
    "X40n0724_002:0732b18": "僧作受自恣人竟。僧忍默然故。是事如是持。",
    "X40n0724_002:0732b19": "第七五德法者僧既差已即從座起至上座前禮足",
    "X40n0724_002:0732b20": "跪住若在露地應在伸手相及內自作白和僧云。",
    "X40n0724_002:0732b21": "大姉僧聽。今日眾僧自恣。若僧時到僧忍聽。和合自",
    "X40n0724_002:0732b22": "恣。白如是。",
    "X40n0724_002:0732b23": "次明行草法者五分云好泥地布草座而自恣並須",
    "X40n0724_002:0732b24": "偏袒右肩兩膝著地合掌自恣前覓輭淨草隨僧多",
    "X40n0724_002:0732c01": "少人別一剪置上座前五德取草行之從上座至下",
    "X40n0724_002:0732c02": "座人付一剪訖五德亦須一剪自一手執往至本座",
    "X40n0724_002:0732c03": "處然後敷地若大眾多令年少尼三五人助行訖五",
    "X40n0724_002:0732c04": "德至上座前白云一切僧就草坐偏袒右肩長跪合",
    "X40n0724_002:0732c05": "掌如法自恣白已僧皆警策依唱儀式增一經如來",
    "X40n0724_002:0732c06": "亦同僧坐於草座告諸比丘汝等各就草座我欲受",
    "X40n0724_002:0732c07": "歲等廣如彼說。",
    "X40n0724_002:0732c08": "第八自恣法者其一五德來至上座前大敷坐具長",
    "X40n0724_002:0732c09": "跪第二五德尼至次座前立眾僧行間兩邊並須敷",
    "X40n0724_002:0732c10": "長延大席令不汙五德尼足若上座見五德來就即",
    "X40n0724_002:0732c11": "整衣服長跪偏袒右肩合掌一切僧亦爾然後說云。",
    "X40n0724_002:0732c12": "大姉一心念。眾僧今日自恣。我比丘尼某甲亦自恣。",
    "X40n0724_002:0732c13": "若見聞疑罪。大姉長老哀愍故語我。我若見罪。當如",
    "X40n0724_002:0732c14": "法懺悔(三說)。",
    "X40n0724_002:0732c15": "上座說已復本而坐此初五德尼翻至第三上座前",
    "X40n0724_002:0732c16": "立彼第二五德尼受懺同前如是展轉乃至下座律",
    "X40n0724_002:0732c17": "開病尼隨身所安自恣僧祇云二五德各至本座坐",
    "X40n0724_002:0732c18": "處自相向出罪不得待僧竟十誦云眾僧說已五德",
    "X40n0724_002:0732c19": "至上座前告云僧一心自恣竟然後禮敬而退。",
    "X40n0724_002:0732c20": "第九略說者此律若有八難餘緣同前說戒中並許",
    "X40n0724_002:0732c21": "略自恣令五德作白云。",
    "X40n0724_002:0732c22": "大姉僧聽。若僧時到僧忍聽。今為難故。僧各各三語",
    "X40n0724_002:0732c23": "自恣。白如是。",
    "X40n0724_002:0732c24": "作白已眾僧一時相向各三說已便散今時尼眾或",
    "X40n0724_002:0733a01": "有小語自恣或五德尼各一時受他自恣此並非法",
    "X40n0724_002:0733a02": "故律云不得竊語自恣閙亂自恣令一一次第從上",
    "X40n0724_002:0733a03": "座自恣大語分明使僧盡聞上明六人已上法若限",
    "X40n0724_002:0733a04": "五人其法稍別以男內總有五尼則不合說欲先問",
    "X40n0724_002:0733a05": "病總集一處白羯磨差一五德竟又差一人不得雙",
    "X40n0724_002:0733a06": "牒二人以所為兩人不入僧數故假令六人已上作",
    "X40n0724_002:0733a07": "法無其難事亦不得雙牒二人一時作羯磨至自恣",
    "X40n0724_002:0733a08": "時一五德同僧坐一五德展轉取自恣若事總了二",
    "X40n0724_002:0733a09": "五德尼自相向說餘法同前若界內唯有四尼已下",
    "X40n0724_002:0733a10": "止得對首自恣不合眾法對首云。",
    "X40n0724_002:0733a11": "諸大姉一心念。今日眾僧自恣。我比丘尼某甲清淨",
    "X40n0724_002:0733a12": "(三說)。",
    "X40n0724_002:0733a13": "餘下三人互說如前若二人相對云大姉一心念不",
    "X40n0724_002:0733a14": "須云諸大姉等若依十誦饑儉從親里獨住尼心念",
    "X40n0724_002:0733a15": "云。",
    "X40n0724_002:0733a16": "今日眾僧自恣。我比丘尼某甲清淨(三說)。",
    "X40n0724_002:0733a17": "第十雜法者問所以對僧云見罪對首云清淨者答",
    "X40n0724_002:0733a18": "對僧治舉義足故云見罪得懺別人攝治不盡故云",
    "X40n0724_002:0733a19": "清淨舉心應僧若僧及別人自恣已更有客來少則",
    "X40n0724_002:0733a20": "告清淨等多更為說若二人作法已更有三人來應",
    "X40n0724_002:0733a21": "作僧法自恣若二尼來還同對首若四人已下犯提",
    "X40n0724_002:0733a22": "乃至吉羅並須懺己自恣若犯初二篇屏對一尼發",
    "X40n0724_002:0733a23": "露已自恣僧祇云不得此界安居餘處自恣此律前",
    "X40n0724_002:0733a24": "安居人自恣竟分夏衣後安居人得同受物仍待日",
    "X40n0724_002:0733b01": "滿得還安居竟不去犯罪。",
    "X40n0724_002:0733b02": "○師徒篇第十九",
    "X40n0724_002:0733b03": "此篇大門一十有三一師徒名二依止意三免依止",
    "X40n0724_002:0733b04": "四合依止五通行法六白事法七請經法八報恩法",
    "X40n0724_002:0733b05": "九無師法十簡師德十一請師法十二師攝法十三",
    "X40n0724_002:0733b06": "訶懺法。",
    "X40n0724_002:0733b07": "第一師徒名者問何名為師和尚闍梨者答見論云",
    "X40n0724_002:0733b08": "無罪見罪訶責是名我師共於善法中教授令知是",
    "X40n0724_002:0733b09": "我闍棃義云和尚此云知有罪知無罪是名和尚故",
    "X40n0724_002:0733b10": "此律云我犯不犯師不知也又義云和尚者為力生",
    "X40n0724_002:0733b11": "闍棃者為正行弟子者學在我後為弟解從我生為",
    "X40n0724_002:0733b12": "子。",
    "X40n0724_002:0733b13": "第二依止意者尸迦羅越六方禮經弟子事師當具",
    "X40n0724_002:0733b14": "五意一當敬難之二當念其恩三所有言教隨之四",
    "X40n0724_002:0733b15": "報恩不厭五從後稱譽師教弟子亦有五意一當令",
    "X40n0724_002:0733b16": "疾知二令勝他人弟子三令知不忘四有諸疑難悉",
    "X40n0724_002:0733b17": "為開解五欲令弟子智慧勝師正法念經云若畏師",
    "X40n0724_002:0733b18": "持戒名下持戒僧祇師度弟子者不得為供給自己",
    "X40n0724_002:0733b19": "故度人出家得罪當使彼人因我度故修諸善法得",
    "X40n0724_002:0733b20": "成道果佛藏經云五夏已前於人受學律藏五夏已",
    "X40n0724_002:0733b21": "後具知應學無我人法見論云云何學律謂讀誦解",
    "X40n0724_002:0733b22": "義也此律云和尚畜弟子當如兒想弟子看和尚當",
    "X40n0724_002:0733b23": "如父想義云如兒想看者須具四意一匠成訓誨二",
    "X40n0724_002:0733b24": "慈念三矜愛四攝受以衣食如父看者還具四心一",
    "X40n0724_002:0733c01": "親愛二敬順三畏難四尊重敬養如臣子之事君父",
    "X40n0724_002:0733c02": "也故律云如是展轉相敬相重瞻待令正法便得久",
    "X40n0724_002:0733c03": "住增益。",
    "X40n0724_002:0733c04": "第三得免依止總有八人此律有六餘部有二此律",
    "X40n0724_002:0733c05": "一樂靜二守護住處三病四看病五滿六夏已上六",
    "X40n0724_002:0733c06": "自有智行住處更無勝己七饑儉無食處十誦云若",
    "X40n0724_002:0733c07": "恐飢餓死者當在日日見和尚處住恐不爾者若十",
    "X40n0724_002:0733c08": "五日若一月若二由旬半若至自恣時來見和尚八",
    "X40n0724_002:0733c09": "行道稱意處五分云諸比丘各勤行道無人與作依",
    "X40n0724_002:0733c10": "止當於眾中上座大德心生依止敬如師住。",
    "X40n0724_002:0733c11": "第四合依止總有十人此律云一和尚命終二知休",
    "X40n0724_002:0733c12": "道三和尚決意出界四和尚捨畜眾五弟子緣離他",
    "X40n0724_002:0733c13": "方六弟子不樂住處更求勝緣七未滿六夏八不諳",
    "X40n0724_002:0733c14": "教網故律云若愚癡無智慧盡形依止他十誦云雖",
    "X40n0724_002:0733c15": "受戒多歲不知五法者盡形依止他一不知犯二不",
    "X40n0724_002:0733c16": "知不犯三不知輕四不知重五不廣誦戒通利母論",
    "X40n0724_002:0733c17": "云百臘不知法者應從十臘知法者依止僧祇有四",
    "X40n0724_002:0733c18": "不善知法不善知毗尼不能自立不能立他盡形依",
    "X40n0724_002:0733c19": "止九或愚或智愚謂性戾癡慢數犯眾罪智謂犯已",
    "X40n0724_002:0733c20": "即知依法懺洗志非貞正依止於他十不誦戒本母",
    "X40n0724_002:0733c21": "論云不誦戒人若故不誦若先誦後忘若鈍根誦不",
    "X40n0724_002:0733c22": "能得此三種人不得離依止十誦云不誦戒有四過",
    "X40n0724_002:0733c23": "一不得畜弟子二不得離依止三不得作和尚四不",
    "X40n0724_002:0733c24": "得作阿闍棃。",
    "X40n0724_002:0734a01": "第五通行法者此律師及弟子有七種通行法一眾",
    "X40n0724_002:0734a02": "僧與師作治罰弟子相料理令和尚順從於僧設作",
    "X40n0724_002:0734a03": "令如法不違逆求除罪令僧疾與解罪二若和尚犯",
    "X40n0724_002:0734a04": "僧殘弟子當如法勸化令其發露為集僧作覆藏六",
    "X40n0724_002:0734a05": "夜出罪等(尼行十五夜摩那埵法)三和尚得病弟子當瞻視若",
    "X40n0724_002:0734a06": "令餘人看乃至差若命終四和尚不樂住處弟子當",
    "X40n0724_002:0734a07": "自移五和尚有疑弟子當以法以律教除六和尚若",
    "X40n0724_002:0734a08": "惡見弟子教令捨惡見住善見七弟子當以二事將",
    "X40n0724_002:0734a09": "護謂法及衣食(和尚於弟子並通行此法如上)僧祇云和尚闍棃有",
    "X40n0724_002:0734a10": "非法事弟子不得麤語如教誡法應輭語諫師云應",
    "X40n0724_002:0734a11": "作是不應作是若和尚不受語者弟子應捨遠去若",
    "X40n0724_002:0734a12": "是依止師者當持衣鉢出界一宿當還五分云若師",
    "X40n0724_002:0734a13": "犯僧殘求僧乞羯磨弟子應掃灑敷座集僧求羯磨",
    "X40n0724_002:0734a14": "師等。",
    "X40n0724_002:0734a15": "第六白事法者此律云凡有所作並須白師令知白",
    "X40n0724_002:0734a16": "時具修威儀長跪合掌云尊憶念弟子某為某因緣",
    "X40n0724_002:0734a17": "故須到某處同伴某甲白尊令知師應量宜謂同伴",
    "X40n0724_002:0734a18": "如去處如營事如方始聽去若一事乖違便不合放",
    "X40n0724_002:0734a19": "而同伴之人必須明解律教持戒灼然老少相兼堪",
    "X40n0724_002:0734a20": "始聽去五分云欲行預前二三日白師令知唯除大",
    "X40n0724_002:0734a21": "小便用楊枝不白十誦云一切所作事皆須白師唯",
    "X40n0724_002:0734a22": "除禮佛法僧大小便嚼楊枝三種不白僧祇云不白",
    "X40n0724_002:0734a23": "師得取與半條線半食等若約一條線而不白得罪",
    "X40n0724_002:0734a24": "若不能一一白師者當通白亦得見論弟子從師行",
    "X40n0724_002:0734b01": "不得遠師七步沙彌威儀云弟子隨師行不得以足",
    "X40n0724_002:0734b02": "蹈師影復有五事一不過歷人家二不得止住道與",
    "X40n0724_002:0734b03": "人語三不得左右顧視四當低頭隨師後五到檀越",
    "X40n0724_002:0734b04": "家當住一面師教坐應坐。",
    "X40n0724_002:0734b05": "第七請經法者此律云彼清旦入和尚房中受經問",
    "X40n0724_002:0734b06": "義沙彌經云若入師房應三彈指見論云弟子參師",
    "X40n0724_002:0734b07": "應避六處一不得當前二不得當後三不得太遠四",
    "X40n0724_002:0734b08": "不得太逼五不得處高六不得上風立。",
    "X40n0724_002:0734b09": "第八報恩者此律云清旦入和尚房內除大小便器",
    "X40n0724_002:0734b10": "白時到等又日三時朝中暮問訊和尚又執作二事",
    "X40n0724_002:0734b11": "勞苦不得辭託一修理房舍二為補浣衣服師如法",
    "X40n0724_002:0734b12": "教事盡當奉行若遣往餘方不得假託內緣而住僧",
    "X40n0724_002:0734b13": "祗云弟子應晨起先右脚入和尚房已頭面禮足問",
    "X40n0724_002:0734b14": "安眠否雖百歲比丘無智慧者應依止十臘比丘如",
    "X40n0724_002:0734b15": "弟子事師無異(尼亦應同)十誦云除禮足餘盡應依師教",
    "X40n0724_002:0734b16": "經云一日三時應參師和尚若參師不見時應持土",
    "X40n0724_002:0734b17": "塊草木以為記驗天時若熱日別三時以扇扇師若",
    "X40n0724_002:0734b18": "有比丘於彼師所或和尚邊不敬信心遂說長短於",
    "X40n0724_002:0734b19": "將來世別有一小獄名為搥撲當墮是中墮彼處已",
    "X40n0724_002:0734b20": "一身四頭俱焦於彼獄處復有諸蟲名曰銅[口*(隹/乃)]常噉",
    "X40n0724_002:0734b21": "舌根若從他聞一四句偈各於千劫取彼和尚阿闍",
    "X40n0724_002:0734b22": "棃等荷擔肩上或時背負頂戴亦未能報也地獄經",
    "X40n0724_002:0734b23": "云為人弟子說師僧過者設師有實命終入地獄噉",
    "X40n0724_002:0734b24": "其舌根若得好食美果等不與父母師僧先自食噉",
    "X40n0724_002:0734c01": "生餓鬼中後生為人貧窮若人含毒向師長入鐵鉞",
    "X40n0724_002:0734c02": "地獄後生毒蛇中若惡心學父母師長語入融銅地",
    "X40n0724_002:0734c03": "獄後生為人謇吃僧祇云有人問汝和尚阿闍棃字",
    "X40n0724_002:0734c04": "何等不得直道和尚阿闍棃字應告言義因緣故字",
    "X40n0724_002:0734c05": "某甲此律若弟子見和尚四種非法應懺謝而去白",
    "X40n0724_002:0734c06": "和尚云一我如法和尚不知二我不如法和尚亦不",
    "X40n0724_002:0734c07": "知三我犯戒和尚捨不教訶四犯而懺者亦不知。",
    "X40n0724_002:0734c08": "第九無師住時節者此律開先洗足飲水已然後依",
    "X40n0724_002:0734c09": "止伽論云初至他處不相諳委二三日選擇師十誦",
    "X40n0724_002:0734c10": "云無好師者聽五六夜有好師者乃至一夜不依止",
    "X40n0724_002:0734c11": "者得罪。",
    "X40n0724_002:0734c12": "第十簡師德者此律阿闍棃有五種一出家阿闍棃",
    "X40n0724_002:0734c13": "謂依教受十戒者是二受戒阿闍棃謂為受具足秉",
    "X40n0724_002:0734c14": "羯磨者是三教授阿闍棃謂教授威儀者是四受經",
    "X40n0724_002:0734c15": "阿闍棃謂所從受經者是五依止阿闍棃謂受依止",
    "X40n0724_002:0734c16": "者是義云前四通名阿闍棃今此所明準論依止闍",
    "X40n0724_002:0734c17": "棃以替和尚處故必須諳究經律圓解明白方始得",
    "X40n0724_002:0734c18": "為僧祗云不得輒請依止須成就五法一受念二恭",
    "X40n0724_002:0734c19": "敬三慚四愧五樂住伽論云凡欲依止人者當好量",
    "X40n0724_002:0734c20": "宜能長善法者及問餘人云此比丘尼戒德何似能",
    "X40n0724_002:0734c21": "教誡否眷屬復何似無有諍訟否若都無者然後依",
    "X40n0724_002:0734c22": "止此律明二師德者有三一簡少取老十二夏已上",
    "X40n0724_002:0734c23": "為和尚至六夏已上為闍棃二夏數雖滿必須智慧",
    "X40n0724_002:0734c24": "三雖具上二德然要勤教詔弟子闍棃亦七種共行",
    "X40n0724_002:0735a01": "法如前和尚中說。",
    "X40n0724_002:0735a02": "第十一請師法者此律由和尚命終無人教授故多",
    "X40n0724_002:0735a03": "壞威儀佛令聽有依止闍棃相依教訓如和尚法展",
    "X40n0724_002:0735a04": "轉相依令佛法倍增益流布請時具修威儀至彼師",
    "X40n0724_002:0735a05": "所云。",
    "X40n0724_002:0735a06": "大姉一心念。我比丘尼某甲。今求大姉。為依止阿闍",
    "X40n0724_002:0735a07": "棃。願大姉為我。作依止阿闍棃。我依大姉故。得如法",
    "X40n0724_002:0735a08": "住(三說)。",
    "X40n0724_002:0735a09": "彼師告云可爾與汝依止莫放逸(隨道一事皆得)五分云若",
    "X40n0724_002:0735a10": "師不答許可者不成依止法。",
    "X40n0724_002:0735a11": "第十二攝受法者僧祇云日別三時教三藏教法不",
    "X40n0724_002:0735a12": "得廣者下至略知戒經輕重陰界入義若受經時共",
    "X40n0724_002:0735a13": "誦時坐禪時即名教授若不爾者下至云莫放逸義",
    "X40n0724_002:0735a14": "云若請師須具四意一作請彼攝我我當依彼慈念",
    "X40n0724_002:0735a15": "憐愍意二請取道法資神令教授行成智立意三自",
    "X40n0724_002:0735a16": "申己意我能依止愛念恭敬如父母想意四彰己能",
    "X40n0724_002:0735a17": "依止而行謂慚愧二心也具此四法方無過咎若不",
    "X40n0724_002:0735a18": "爾者徒自悠悠終無成辦五分受戒已師應六年自",
    "X40n0724_002:0735a19": "攝若教他攝違者犯提弟子亦應六年依承和尚此",
    "X40n0724_002:0735a20": "律受戒已不得離和尚見論云和尚多有弟子留一",
    "X40n0724_002:0735a21": "人供給餘者隨意令讀誦僧祇云弟子為王難師必",
    "X40n0724_002:0735a22": "經理若賊抄掠等覓錢救贖否者犯罪十誦云和尚",
    "X40n0724_002:0735a23": "有四種法弟子應量宜一與法不與食應住二與食",
    "X40n0724_002:0735a24": "不與法不應住三法食俱與應住四若法食俱不與",
    "X40n0724_002:0735b01": "者不須問師若晝若夜應捨去闍梨亦然僧祇云苦",
    "X40n0724_002:0735b02": "住樂住四句同前五百問事云其師無非法而誘將",
    "X40n0724_002:0735b03": "他沙彌去犯重。",
    "X40n0724_002:0735b04": "第十三訶懺法者凡弟子有過必須以理訶責訶責",
    "X40n0724_002:0735b05": "之法事須出過令彼伏首依罪懺悔此律云師不出",
    "X40n0724_002:0735b06": "過輒爾訶責弟子云我何過訶責我僧祗若師訶責",
    "X40n0724_002:0735b07": "弟子不受者當語知事斷食若前兇惡者師自遠去",
    "X40n0724_002:0735b08": "一宿更還得住無過善戒經云師不驅謫弟子重於",
    "X40n0724_002:0735b09": "屠兒旃陀羅等屠兒不壞正法不定墮三惡道中若",
    "X40n0724_002:0735b10": "畜惡弟子必生惡道又為名聞利養故畜徒眾是邪",
    "X40n0724_002:0735b11": "見人名魔弟子五百問事云有師不教弟子弟子破",
    "X40n0724_002:0735b12": "戒故便墮龍中後因相遇返來害師義云若訶責弟",
    "X40n0724_002:0735b13": "子先自量喜怒次量前過輕重外現威肅內懷悲愍",
    "X40n0724_002:0735b14": "苦言切勒令息後犯又經中無有杖打弟子之法數",
    "X40n0724_002:0735b15": "見僧尼每加杖捶痛徹前人於是遂引涅槃三子之",
    "X40n0724_002:0735b16": "喻此未達教意然彼並是住一子地悲心無差別得",
    "X40n0724_002:0735b17": "行此法罰今時杖栲眾生皆瞋怒猛熾放暢心懷加",
    "X40n0724_002:0735b18": "痛前人豈同大悲一子之念地持論云上過罰黜中",
    "X40n0724_002:0735b19": "犯折伏下犯訶責亦無杖打之法此律或盡形責弟",
    "X40n0724_002:0735b20": "子或夏初犯過罷夏瞋猶不息或不現前訶責或設",
    "X40n0724_002:0735b21": "訶而受供給此並非法得罪此律云師訶弟子命餘",
    "X40n0724_002:0735b22": "比丘尼將順使向和尚阿闍棃所調伏令早懺悔應",
    "X40n0724_002:0735b23": "觀折伏柔和知時受懺弟子應至二師所具修威儀",
    "X40n0724_002:0735b24": "合掌云大姉我今懺悔更不復作若不聽者當日三",
    "X40n0724_002:0735c01": "時懺悔和尚猶不許者當下意隨順求解其所犯若",
    "X40n0724_002:0735c02": "求解其過和尚闍梨當受不受如法治。",
    "X40n0724_002:0735c03": "○致敬篇第二十",
    "X40n0724_002:0735c04": "此篇大門有十一敬寺二敬佛三敬法四敬僧五定",
    "X40n0724_002:0735c05": "尊六致拜七八敬八報恩九醫藥十殯終。",
    "X40n0724_002:0735c06": "第一敬寺者每惟佛法陵遲出家僧尼道心疎略至",
    "X40n0724_002:0735c07": "於眾行觸事闕如故令堂殿朽壞舍屋崩摧門牆凋",
    "X40n0724_002:0735c08": "弊糞穢盈階路絕人蹤僧徒漂寄不修不拭日就衰",
    "X40n0724_002:0735c09": "隤造罪造愆無時暫捨是以葷辛酒肉競奉僧房香",
    "X40n0724_002:0735c10": "華幡蓋罕供佛宇六時致拜早自無心三業虗譚彌",
    "X40n0724_002:0735c11": "加蜂蠆或將人共宿飲醼同[(歹*又)/食]絲竹管絃公然聚會",
    "X40n0724_002:0735c12": "遂令惡人興毀始擬便摧颷火纔焚終將煙滅故使",
    "X40n0724_002:0735c13": "冥鬼効靈善神捨衛伽藍無故直為尼戒有虧招世",
    "X40n0724_002:0735c14": "譏嫌亦由眾無綱紀古德寺誥乃有十篇略述三五",
    "X40n0724_002:0735c15": "不備具錄或云道場或云寺或云無生或云停毒或",
    "X40n0724_002:0735c16": "云息惡或云寂滅或云淨住隨義七名各有所表今",
    "X40n0724_002:0735c17": "時居者豈稱名者也小法滅盡經云劫火起時曾作",
    "X40n0724_002:0735c18": "伽藍所不為劫火燒乃至金剛界為土臺也五百問",
    "X40n0724_002:0735c19": "中昔在婆羅門相一比丘有天子相時比丘入寺持",
    "X40n0724_002:0735c20": "錫杖倚佛圖牆禮佛已出遂失貴相等(今時僧尼甚知敬儀公然",
    "X40n0724_002:0735c21": "造過豈類杖倚伽藍之罪)僧祇云佛寺惡壞更好作得尼乾經云",
    "X40n0724_002:0735c22": "或嫌塔寺及諸形像妨礙除滅送置餘處者如是惡",
    "X40n0724_002:0735c23": "人攝在逆眾生數分中上品治之十輪經云若破寺",
    "X40n0724_002:0735c24": "殺害比丘其人欲終支節皆疼多日不語死墮阿鼻",
    "X40n0724_002:0736a01": "地獄具受諸苦地持論云支提者名塔雜心論云有",
    "X40n0724_002:0736a02": "舍利名塔無者名支提或名塔婆或名偷婆(此云塚亦名方",
    "X40n0724_002:0736a03": "墳也)支提者此云廟(廟者貌也)耶舍傳云提婆鼻阿羅者(隋云",
    "X40n0724_002:0736a04": "天遊)天謂國王遊謂僧處其處王立故名天遊舊來以",
    "X40n0724_002:0736a05": "寺代之寺乃此土公院謂是司也嗣也柘鬪提奢者",
    "X40n0724_002:0736a06": "(隋云四方但是僧處)舊招提者訛略也昔人去鬪除奢柘復誤",
    "X40n0724_002:0736a07": "作以柘招兩字形濫相似致久來誤矣增一經云作",
    "X40n0724_002:0736a08": "房施僧名招提十誦云有檀越施比丘僧房轉施比",
    "X40n0724_002:0736a09": "丘尼僧者是名非法施非法受非法用僧祇云若有",
    "X40n0724_002:0736a10": "檀越施比丘尼房舍等應讓比丘僧若不讓而受者",
    "X40n0724_002:0736a11": "佛言此違敬法。",
    "X40n0724_002:0736a12": "第二敬佛者惟今道俗虔誠寡薄慢怠逾強輕懱聖",
    "X40n0724_002:0736a13": "容傲物自廣遂令故像豐多盈堂滿室趺光墮落手",
    "X40n0724_002:0736a14": "足縱橫泥木雜汙糞土狼藉於是青蓮之座數傾白",
    "X40n0724_002:0736a15": "毫之相屢危寶塔自摧嚴容聳峙設有與心造作鎔",
    "X40n0724_002:0736a16": "鑄不圓相好尊儀至多疎漏或爭價高下增減靈相",
    "X40n0724_002:0736a17": "逐賤省功將為稱意致使形儀換改不類西華隨情",
    "X40n0724_002:0736a18": "造作乃同糞土遂使國君有破壞之心臣民存不敬",
    "X40n0724_002:0736a19": "之意善惡無徵羣邪競起至聖不加反招自辱靜思",
    "X40n0724_002:0736a20": "己過豈不然乎阿含經云無恭敬心於佛法中當墮",
    "X40n0724_002:0736a21": "龍蛇中以過去從中來今猶無敬故多睡也又佛昇",
    "X40n0724_002:0736a22": "忉利天優填王請目連為我等將巧師看世尊形下",
    "X40n0724_002:0736a23": "來造之三上三審三下始得真相世尊下來此像迎",
    "X40n0724_002:0736a24": "佛佛為摩頂記當來利益於我敬福經云經像主莫",
    "X40n0724_002:0736b01": "論道雇經像之匠莫云客作造佛布施二人獲福不",
    "X40n0724_002:0736b02": "可度量欲說其福窮劫不盡受吾約制是佛真子如",
    "X40n0724_002:0736b03": "是精誠造少福多問居士之中作經像師合取直否",
    "X40n0724_002:0736b04": "答不得取價直如賣父母取財者逆過三千直是天",
    "X40n0724_002:0736b05": "魔離吾佛法非我眷屬飲酒食肉五辛之徒不依聖",
    "X40n0724_002:0736b06": "教雖造經像數如微塵其福甚少蓋不足言劫燒之",
    "X40n0724_002:0736b07": "時不入海龍王藏勞而少功不敬之罪死入地獄主",
    "X40n0724_002:0736b08": "匠無益諸天不祐不如不造直心禮拜得福無量如",
    "X40n0724_002:0736b09": "向所列造多福少像師作像不具足相五百世諸根",
    "X40n0724_002:0736b10": "不具第一盡心為上妙果先昇。",
    "X40n0724_002:0736b11": "第三敬法者今時像季法逐人訛道俗相濫傳謬背",
    "X40n0724_002:0736b12": "真祈求邪道隨順邪師法受惡友不親善友不修內",
    "X40n0724_002:0736b13": "典專翫俗書或淫讀莊老躭著孔經解奏鬼神呪詛",
    "X40n0724_002:0736b14": "吉凶或琴棊歌戲將為正業講經律論用為非要或",
    "X40n0724_002:0736b15": "無錢請讀則舌卷愁開聞財雇誦則憂不聲暢或有",
    "X40n0724_002:0736b16": "抄寫聖文多豐升錯既不勘治又不護淨或將共同",
    "X40n0724_002:0736b17": "宿處在門簷風零雨滴蟲噉爛滅或增削經論加添",
    "X40n0724_002:0736b18": "俗語科題品目混濁聖文致使西河之亂孔子獻鼠",
    "X40n0724_002:0736b19": "之疑玉璞經無靈驗之功誦無救苦之効招世譏謗",
    "X40n0724_002:0736b20": "指佛無徵福不贖過罪益彌天故敬福經云善男子",
    "X40n0724_002:0736b21": "經生之法不得一字顛倒重著點汙五百世中墮迷",
    "X40n0724_002:0736b22": "惑道中不聞正法此律云若比丘敬佛僧戒者正法",
    "X40n0724_002:0736b23": "不滅若不敬者疾滅正法也大蓮華經云受佛禁戒",
    "X40n0724_002:0736b24": "不護將來各言我是於大乘法亦如冥夜各自說言",
    "X40n0724_002:0736c01": "我得佛法受鐵鏘地獄苦事難述從地獄出瘖瘂聾",
    "X40n0724_002:0736c02": "盲不見正法摩耶經云若年少比丘親於眾中毀呰",
    "X40n0724_002:0736c03": "毗尼當知法滅不久住。",
    "X40n0724_002:0736c04": "第四敬僧者惟末世僧尼諳究既微積罪尤大服玩",
    "X40n0724_002:0736c05": "乖於內典舉動同於外俗知解類若管窺升駮剩為",
    "X40n0724_002:0736c06": "大匠更相扇動共作愆瑕互求長短諍情難息或有",
    "X40n0724_002:0736c07": "縱蕩六情馳騁三毒明黨癡惡思厭清眾恃官形勢",
    "X40n0724_002:0736c08": "枉厭良善枷禁囹圄退令歸俗自作好人獨標眾首",
    "X40n0724_002:0736c09": "或有共一伽藍兩處結界大院禪院不同布薩法服",
    "X40n0724_002:0736c10": "名利苟自貪榮佛制聽戒便推認惡或有兩處鳴鐘",
    "X40n0724_002:0736c11": "各集徒眾諍為多少致成忿諍遂使道俗有向背之",
    "X40n0724_002:0736c12": "心伽藍有不和之相佛藏有鳥鼠之喻大集有獼猴",
    "X40n0724_002:0736c13": "之況昔者學步耶鄲不謂匍匐而歸鷄欲朝鳴何期",
    "X40n0724_002:0736c14": "反成烏調哀哉哀哉痛傷難忍永惟期理深可慎歟",
    "X40n0724_002:0736c15": "故大寶積經云出家有二種縛一見縛二利養縛又",
    "X40n0724_002:0736c16": "二種癰瘡一求見他過二自覆己罪像法決疑經云",
    "X40n0724_002:0736c17": "諸比丘自稱我是法師我是律師我是禪師此三種",
    "X40n0724_002:0736c18": "學人能滅我法更非他人迭相毀呰正法念經云為",
    "X40n0724_002:0736c19": "求財利說法名為下施為名聞勝他說法名為中施",
    "X40n0724_002:0736c20": "為增長眾生智慧而為說法名為上施或有比丘不",
    "X40n0724_002:0736c21": "樂禪誦賣樂求財於他病者不相應治生於黑繩地",
    "X40n0724_002:0736c22": "獄五百問事云比丘志樂衣服晝夜染著因病致死",
    "X40n0724_002:0736c23": "後生蛇中還來纏衣眾僧葬亡比丘訖取衣鉢作法",
    "X40n0724_002:0736c24": "蛇延頸吐毒僧共看之有得道者勸蛇令去遂入草",
    "X40n0724_002:0737a01": "中毒盛火出燒身命終死入地獄大悲經云佛過去",
    "X40n0724_002:0737a02": "時見一切人故無不傾側謙下禮敬以是義故成佛",
    "X40n0724_002:0737a03": "已來山林人畜見佛行時無不傾側低頭禮拜此律",
    "X40n0724_002:0737a04": "云其敬長老者是人能護法現世有名譽將來生善",
    "X40n0724_002:0737a05": "道。",
    "X40n0724_002:0737a06": "第五定尊者母論云下座稱上座為尊者上座稱下",
    "X40n0724_002:0737a07": "座為慧命又無夏至九夏是下座十夏至十九夏名",
    "X40n0724_002:0737a08": "中座二十夏至四十九夏名上座五十夏已上者一",
    "X40n0724_002:0737a09": "切沙門國王之所尊敬是名耆舊長老五分云上無",
    "X40n0724_002:0737a10": "人者即名上座婆論云內道一切皆是上座外道一",
    "X40n0724_002:0737a11": "切皆是年少僧祇云無歲比丘得共三歲坐乃至七",
    "X40n0724_002:0737a12": "歲得共十歲坐若臥牀得三人坐坐牀得二人坐伽",
    "X40n0724_002:0737a13": "論云地敷得共未受具人坐。",
    "X40n0724_002:0737a14": "第六致拜和南者(此云度我)出要律儀云和南者恭敬也",
    "X40n0724_002:0737a15": "聲論云槃那寐者此翻為禮智度論云禮有三法一",
    "X40n0724_002:0737a16": "口禮二屈膝三頭至地是為上禮又有三禮下者揖",
    "X40n0724_002:0737a17": "中者跪上者稽首菩薩禮佛有三品一者悔過品二",
    "X40n0724_002:0737a18": "者隨喜品三者請佛品地持論云當五輪至地作禮",
    "X40n0724_002:0737a19": "阿含經云二肘兩膝及頂名五輪(亦云五體投地)五分云若",
    "X40n0724_002:0737a20": "人多但別禮師總禮餘人而去三千威儀經云繞塔",
    "X40n0724_002:0737a21": "有五一低頭視地二不得蹈蟲三不得左右視四不",
    "X40n0724_002:0737a22": "唾地五不與人語又當念佛法僧恩梵網經云出家",
    "X40n0724_002:0737a23": "人法不向國王禮拜亦不應向父母禮拜五百問事",
    "X40n0724_002:0737a24": "云弟子得禮師塚以報恩故(準此屍靈未埋亦得禮也)律沙小此彌",
    "X40n0724_002:0737b01": "尼沙彌式叉摩那比丘尼比丘如來及塔如是展轉",
    "X40n0724_002:0737b02": "從下向上乃至大比丘得禮如來及塔五百問事云",
    "X40n0724_002:0737b03": "繞塔不得女眾隨有優婆塞者不犯(準此尼繞塔不得男子隨)見",
    "X40n0724_002:0737b04": "論云辭佛法繞佛三帀四方作禮而去合十指爪掌",
    "X40n0724_002:0737b05": "叉手於頂上却行絕不見如來更復作禮迴前而去",
    "X40n0724_002:0737b06": "增一云塔前不得禮餘人十誦云佛塔聲聞塔前自",
    "X40n0724_002:0737b07": "他不得禮五百問事云佛塔前禮比丘犯墮此律云",
    "X40n0724_002:0737b08": "大小便裸身剃髮說法嚼楊枝洗口飯食噉果等皆",
    "X40n0724_002:0737b09": "不應禮五百問事云淨潔鞾鞋履亦得著禮拜僧祇",
    "X40n0724_002:0737b10": "不得如瘂羊不語當相問訊少病少惱安樂否道路",
    "X40n0724_002:0737b11": "不疲苦否寶梁經云破戒比丘受他持戒者恭敬禮",
    "X40n0724_002:0737b12": "拜得八輕法一作愚癡二口瘖瘂三顏貌醜陋四其",
    "X40n0724_002:0737b13": "面側戾見者蚩笑五轉受女身作貧窮婢使六形體",
    "X40n0724_002:0737b14": "羸瘦夭損壽命七人所不敬常有惡名八不值佛世",
    "X40n0724_002:0737b15": "此破戒者乃至大地無涕唾處。",
    "X40n0724_002:0737b16": "第七八敬者五分云瞿曇彌白佛言願聽女人出家",
    "X40n0724_002:0737b17": "受戒佛言止止莫作是語所以者何往古諸佛皆不",
    "X40n0724_002:0737b18": "聽女人出家諸人皆自依於佛在家剃髮著袈裟勤",
    "X40n0724_002:0737b19": "行精進獲得果證未來諸佛亦復如是我今聽汝以",
    "X40n0724_002:0737b20": "此為法如是三請佛亦不聽瞿曇彌便大啼哭自剃",
    "X40n0724_002:0737b21": "髮等乃至佛為說八敬方聽出家母論云阿難為女",
    "X40n0724_002:0737b22": "人求出家迦葉謫罰阿難十事一者若女人不出家",
    "X40n0724_002:0737b23": "者諸檀越等(自下為頭)常應各各器盛食在道側互跪授",
    "X40n0724_002:0737b24": "與沙門二者常應與衣服臥具於道中求沙門受用",
    "X40n0724_002:0737c01": "三者常應乘象馬車乘在於道側以五體投地求沙",
    "X40n0724_002:0737c02": "門而蹈過四者常於路中以髮布地求沙門蹈上而",
    "X40n0724_002:0737c03": "過五者常應恭敬心請諸沙門到舍供養六者常應",
    "X40n0724_002:0737c04": "生恭敬心淨掃其地脫身衣服布地命沙門坐七者",
    "X40n0724_002:0737c05": "乃至脫體上衣掃比丘足上塵八者乃至常應舒髮",
    "X40n0724_002:0737c06": "拂比丘足上塵九者乃至沙門威德過於日月況諸",
    "X40n0724_002:0737c07": "外道豈能正視於沙門乎十者女人不出家者佛之",
    "X40n0724_002:0737c08": "正法應住千年今減五百一百年中得堅固解脫一",
    "X40n0724_002:0737c09": "百年中得堅固定一百年得堅固持戒一百年得堅",
    "X40n0724_002:0737c10": "固多聞一百年得堅固布施見論云所以不聽女人",
    "X40n0724_002:0737c11": "出家者為敬法故若度女人出家正法五百歲不住",
    "X40n0724_002:0737c12": "由世尊制比丘尼行八敬故正法還得千年摩耶經",
    "X40n0724_002:0737c13": "云千一百歲已諸比丘等如世俗人嫁娶行媒於大",
    "X40n0724_002:0737c14": "眾中毀謗毗尼義云今時尼眾順教行媒受俗馳使",
    "X40n0724_002:0737c15": "街衢路首輕突大僧不避尊儀陵辱上下或獨行無",
    "X40n0724_002:0737c16": "侶孤遊聚落出入行來類同賤俗滅法之原特由於",
    "X40n0724_002:0737c17": "此然法眾多不能具述今但逐要不過八敬今列八",
    "X40n0724_002:0737c18": "名幸願依行冀正法長存千齡弗墜耳此律云一者",
    "X40n0724_002:0737c19": "百歲比丘尼見初受戒比丘僧當迎逆禮拜問訊請",
    "X40n0724_002:0737c20": "令坐二者比丘尼不得罵謗比丘三者不得與比丘",
    "X40n0724_002:0737c21": "罪說比丘過失比丘得說尼過失四者式叉摩那已",
    "X40n0724_002:0737c22": "學於戒應從眾僧求受大戒五者尼犯僧殘應半月",
    "X40n0724_002:0737c23": "在二部僧中行摩那埵六者尼於半月從僧中求請",
    "X40n0724_002:0737c24": "教授人七者不應在無比丘處住八者夏安居訖當",
    "X40n0724_002:0738a01": "詣僧中求自恣人如是八法並應尊重恭敬讚歎盡",
    "X40n0724_002:0738a02": "形壽不應違之中含經云若比丘聽尼問經律毗曇",
    "X40n0724_002:0738a03": "然後得問不聽者犯第五尊師法僧祇云尼入大僧",
    "X40n0724_002:0738a04": "寺中應頭面一一禮一切比丘足若老病不堪隨力",
    "X40n0724_002:0738a05": "多少恐不徧者得就總禮應云我尼某甲頭面禮一",
    "X40n0724_002:0738a06": "切僧足若比丘入尼寺應須禮不得罵云是犯戒是",
    "X40n0724_002:0738a07": "醫師是摩訶羅無所知乃至實罪皆不得說比丘得",
    "X40n0724_002:0738a08": "說尼實罪尼若憍慢不恭敬迎逆禮足者犯越敬法",
    "X40n0724_002:0738a09": "大愛道尼經云若比丘舉比丘尼過尼應自省不得",
    "X40n0724_002:0738a10": "高聲大語又比丘尼敬比丘僧視之如佛此律云比",
    "X40n0724_002:0738a11": "丘尼式叉摩那沙彌尼等觸犯諸比丘者佛言應喚",
    "X40n0724_002:0738a12": "來謫罰若不改悔應作捨教授羯磨僧祇云若比丘",
    "X40n0724_002:0738a13": "犯過親里尼得輭語語不得訶責十誦云尼見大僧",
    "X40n0724_002:0738a14": "不起提此律若一比丘喚一比丘尼乃至眾多比丘",
    "X40n0724_002:0738a15": "尼應往若不往如法治問何故制尼依僧耶答愛道",
    "X40n0724_002:0738a16": "尼經云女人但欲惑色益壽畜弟子亦不欲學問但",
    "X40n0724_002:0738a17": "知須臾之事故依僧也。",
    "X40n0724_002:0738a18": "第八報恩者五分畢陵伽父母貧窮以衣食供養佛",
    "X40n0724_002:0738a19": "言若人百年之中右肩擔父左肩荷母於上大小便",
    "X40n0724_002:0738a20": "利極世珍奇衣服供養猶不能報須臾之恩從今聽",
    "X40n0724_002:0738a21": "比丘盡心供養父母否者得重罪僧祇云父母不信",
    "X40n0724_002:0738a22": "三寶者應少經理若有信者得自恣與無乏父母貧",
    "X40n0724_002:0738a23": "賤將至寺中自手與食一切皆得母論云父母若貧",
    "X40n0724_002:0738a24": "者先授三歸五戒十善然後施與若不貧者雖受戒",
    "X40n0724_002:0738b01": "不合與增一經云孝順供養父母功德果報與一生",
    "X40n0724_002:0738b02": "補處菩薩功德一等又云教二人作善不可得報恩",
    "X40n0724_002:0738b03": "謂父母也是故比丘常當孝順供養父母不失時節",
    "X40n0724_002:0738b04": "當如是學。",
    "X40n0724_002:0738b05": "第九醫藥者此律老病比丘不堪步涉聽作步挽車",
    "X40n0724_002:0738b06": "若轝若乘除牸牛草馬等尼應例前見論云作醫師",
    "X40n0724_002:0738b07": "得突吉羅若為出家五眾合藥者得若和尚父母在",
    "X40n0724_002:0738b08": "寺疾病弟子亦得為合藥又父母貧賤在寺內供養",
    "X40n0724_002:0738b09": "淨人兄弟姉妹叔伯及姨舅等並得為合藥無者自",
    "X40n0724_002:0738b10": "有得借用不還者勿索如是乃至七世五百問事云",
    "X40n0724_002:0738b11": "若道人慈心作醫治不得取物自入己前人強與應",
    "X40n0724_002:0738b12": "取若病不病不得服氣唾腫同外道故五分云為知",
    "X40n0724_002:0738b13": "差次會等聽學書不得為好廢業不聽卜相問他吉",
    "X40n0724_002:0738b14": "凶此律不得賣卜誦呪處方治病等由事容不實謗",
    "X40n0724_002:0738b15": "毀好人開學誦書及學世論為伏外道故新學比丘",
    "X40n0724_002:0738b16": "開學筭術尼學呪術醫等得提患吐用髮燒作灰以",
    "X40n0724_002:0738b17": "水和漉服患熱用旃檀塗沈水治患毒用腐爛藥田",
    "X40n0724_002:0738b18": "中泥治亦須水和受服五分云青木香著衣中辟蟲",
    "X40n0724_002:0738b19": "誦呪時不噉鹽不眠牀佛聽神呪法耳僧祇云生癰",
    "X40n0724_002:0738b20": "癤用小麥研塗之十誦云不淨脂鹽得服此律不淨",
    "X40n0724_002:0738b21": "蘇用灌鼻。",
    "X40n0724_002:0738b22": "第十殯終者此律云白衣來寺中應方便喻遣若稱",
    "X40n0724_002:0738b23": "譽佛法僧者隨能為之若死為淨伽藍故擔棄之僧",
    "X40n0724_002:0738b24": "祇云比丘不得喚爺孃兄弟等名字乃至姨姑等止",
    "X40n0724_002:0738c01": "得稱優婆塞優婆夷增一經云佛告阿難自今已後",
    "X40n0724_002:0738c02": "諸比丘稱卿僕射向大稱尊向小稱賢相視當如兄",
    "X40n0724_002:0738c03": "弟自今已後不得稱父母所作字又小比丘向大比",
    "X40n0724_002:0738c04": "丘稱長老大比丘稱小比丘為好學(尼亦準同)五分云不",
    "X40n0724_002:0738c05": "得展轉作俗人相喚阿婆阿母阿兄阿弟喚師僧應",
    "X40n0724_002:0738c06": "言和尚阿闍梨(今時僧尼喚和尚闍梨為阿師喚同學云某公此無識之甚也)增一",
    "X40n0724_002:0738c07": "經云四姓入佛法中同名為釋迦種子不得依俗姓",
    "X40n0724_002:0738c08": "見論云喚婢為大姉不得云婢。",
    "X40n0724_002:0738c09": "○隨戒篇第二十一",
    "X40n0724_002:0738c10": "第一波羅夷簡要釋五(大僧唯有初四)尼總有三百四十八",
    "X40n0724_002:0738c11": "第一篇有八第二篇有十七第三篇有二百八第四",
    "X40n0724_002:0738c12": "篇有八第五篇有一百及七滅諍合有三百四十八",
    "X40n0724_002:0738c13": "戒世人妄傳五百戒者非也亦有經律尼戒五百此",
    "X40n0724_002:0738c14": "但有總數而無實名也。",
    "X40n0724_002:0738c15": "婬戒具四緣犯一是正道大小便及口是二有染心",
    "X40n0724_002:0738c16": "三興方便四與境合但使正道三處入如毛頭皆犯",
    "X40n0724_002:0738c17": "此律有將小兒根內口中弄雖本無婬心但使入時",
    "X40n0724_002:0738c18": "受樂便犯十誦口中要過齒犯此律若為怨家賊等",
    "X40n0724_002:0738c19": "緣強持男根令入三處自無婬心但使始入入已出",
    "X40n0724_002:0738c20": "時無有一念受樂心者皆不犯若隨有一時受樂便",
    "X40n0724_002:0738c21": "犯若比丘及尼互教前人作者偷蘭前人不作教者",
    "X40n0724_002:0738c22": "吉羅下三眾相教作及不作俱吉仍作滅擯不犯者",
    "X40n0724_002:0738c23": "若睡眠無所覺知(謂開怨逼己不犯)不受樂(謂開怨造他不犯也)一切",
    "X40n0724_002:0738c24": "無有婬意(謂無染心不犯)。",
    "X40n0724_002:0739a01": "盜戒具六緣一有主物二有主想三有盜心四重物",
    "X40n0724_002:0739a02": "五興方便六離本處犯此中約境判盜開為十三重",
    "X40n0724_002:0739a03": "一佛二法三僧四三寶互用五當體互六像共寶互",
    "X40n0724_002:0739a04": "七即物自互八出貸九賓客十人物十一非人物十",
    "X40n0724_002:0739a05": "二畜生物十三雜明盜業。",
    "X40n0724_002:0739a06": "第一盜佛物者十誦云盜佛圖物精舍中供養具若",
    "X40n0724_002:0739a07": "有守護主計直犯重毗柰耶律云盜佛物等望本主",
    "X40n0724_002:0739a08": "結重由斷彼福故(以佛無我所心盜得偷蘭)十誦偷舍利婆論盜",
    "X40n0724_002:0739a09": "佛並為淨心供養自念云彼亦弟子我亦弟子如是",
    "X40n0724_002:0739a10": "者不犯伽論云盜佛舍利不滿五偷蘭遮滿五犯重",
    "X40n0724_002:0739a11": "(由轉賣活命故犯重)。",
    "X40n0724_002:0739a12": "第二盜法物者此律云時有盜他經卷佛言佛語無",
    "X40n0724_002:0739a13": "價計紙墨犯重十誦云借他經拒逆不還令主生疑",
    "X40n0724_002:0739a14": "犯蘭(由心未斷若決犯重)正法念經云盜他秘方犯重五百問",
    "X40n0724_002:0739a15": "事云地中伏藏物若為三寶齋堂設會得取無罪不",
    "X40n0724_002:0739a16": "得口吹經上塵亦不得燒故經得重罪如燒父母不",
    "X40n0724_002:0739a17": "知有罪者不犯義云如前盜舍利不犯者為施主情",
    "X40n0724_002:0739a18": "通若局不通亦應得重造經通塞亦然。",
    "X40n0724_002:0739a19": "第三盜僧物者若有守護主望守護人犯重若主掌",
    "X40n0724_002:0739a20": "自盜準善見論盜僧物犯重(謂常住僧物也)僧祇云若將長",
    "X40n0724_002:0739a21": "食還房偷蘭遮婆論云不打鐘食者犯盜又空寺中",
    "X40n0724_002:0739a22": "見食盜噉隨多少犯罪(準論得蘭)善生經云盜亡比丘物",
    "X40n0724_002:0739a23": "若未羯磨從十方僧得罪輕(謂人不滿五但犯偷蘭)若已羯磨",
    "X40n0724_002:0739a24": "望現前僧得重(謂人限滿五得重)若臨終時隨亡人囑物盜",
    "X40n0724_002:0739b01": "者隨約所與人結罪五分云盜心貿僧好物直五錢",
    "X40n0724_002:0739b02": "犯重一錢已上蘭。",
    "X40n0724_002:0739b03": "第四三寶互用者僧祇云寺主摩摩帝互用佛法僧",
    "X40n0724_002:0739b04": "物謂之不犯佛言彼羅夷義云今時僧尼掌三寶物",
    "X40n0724_002:0739b05": "取僧粮食乘僧驢馬使僧家人為佛法營使者並依",
    "X40n0724_002:0739b06": "律滿五犯重寶梁經云佛法二物不得互用由無人",
    "X40n0724_002:0739b07": "與佛法物作主復無可諮白不同僧物常住招提互",
    "X40n0724_002:0739b08": "有所須營事比丘和僧索欲行籌和合者得用僧物",
    "X40n0724_002:0739b09": "修治佛塔依法取僧和合者得用不和者勸俗修治",
    "X40n0724_002:0739b10": "若佛塔有物乃至一錢以施主重心故捨諸天及人",
    "X40n0724_002:0739b11": "於此物中應生佛想塔想乃至風吹雨爛不得貿寶",
    "X40n0724_002:0739b12": "供養以如來塔物無人作價五百問事云本非佛堂",
    "X40n0724_002:0739b13": "設像在中比丘如法共宿作隔障不犯由佛在世亦",
    "X40n0724_002:0739b14": "與弟子同房宿故婆論四方僧地不和合者不得作",
    "X40n0724_002:0739b15": "佛塔為佛種華果十誦云僧園中樹華聽取供養佛",
    "X40n0724_002:0739b16": "塔僧祇云院內樹薪應取少多溫室食厨別房用不",
    "X40n0724_002:0739b17": "得過取若無分限者隨意多少應取乾枯者十誦云",
    "X40n0724_002:0739b18": "樹皮葉等隨比丘用義云雖有此開亦復省己用之",
    "X40n0724_002:0739b19": "損僧物者其業甚重隨盜一毫則望十方凡聖結罪",
    "X40n0724_002:0739b20": "故方等經中華嚴聚菩薩云五逆四重我亦能救盜",
    "X40n0724_002:0739b21": "僧物者我所不救大集經云盜僧物者罪同五逆觀",
    "X40n0724_002:0739b22": "佛三昧經云用僧祇物者過殺八萬四千父母等罪",
    "X40n0724_002:0739b23": "並違戒律故受斯殃是故行者宜急深訪。",
    "X40n0724_002:0739b24": "第五當體互用謂本作釋迦改為彌勒本作大品改",
    "X40n0724_002:0739c01": "充涅槃本作僧房改供僧食皆是違反施心並得互",
    "X40n0724_002:0739c02": "用罪五百問事云用佛彩色作鳥獸形得罪除在佛",
    "X40n0724_002:0739c03": "前為供養故不犯見論云若施主奉施園果擬為衣",
    "X40n0724_002:0739c04": "服湯藥盜心迴分食者計直得重若擬作僧房迴作",
    "X40n0724_002:0739c05": "僧食犯蘭若住處乏少粮食各欲散去無人守護者",
    "X40n0724_002:0739c06": "得和僧減用其園果等重物作食守之若賊亂世聽",
    "X40n0724_002:0739c07": "持去賊止還本處欲供養此像乃供養彼像得小罪",
    "X40n0724_002:0739c08": "十誦云僧房壞持僧臥具等物賣治房舍伽論云持",
    "X40n0724_002:0739c09": "此四方僧物盜心度與餘寺得小罪以還為僧用故",
    "X40n0724_002:0739c10": "不得重義云若為僧使路無乞食處聽和僧持食在",
    "X40n0724_002:0739c11": "道得食準前善見守寺之文在寺莊田碾磑為知事",
    "X40n0724_002:0739c12": "者鳴鐘得食若知事人為僧撿挍將僧淨人畜生至",
    "X40n0724_002:0739c13": "餘寺莊田食僧粮草豆準前伽論得吉若私為己知",
    "X40n0724_002:0739c14": "識相看縱是僧家淨人畜生計直犯重此律若國土",
    "X40n0724_002:0739c15": "荒壞住處無人得持此寺物將向餘寺若國土還靜",
    "X40n0724_002:0739c16": "本住處有人還持此物歸本寺否者如法治。",
    "X40n0724_002:0739c17": "第六像共寶互謂住持三寶與埋寶互用還得罪。",
    "X40n0724_002:0739c18": "第七佛物自互者五百問事云佛物買取供養具供",
    "X40n0724_002:0739c19": "養不得賣佛身上繒與佛作衣又佛堂柱壞換訖故",
    "X40n0724_002:0739c20": "柱施僧僧不得用十誦云以佛塔物出貸佛言聽僧",
    "X40n0724_002:0739c21": "祇云供養佛物華多聽轉賣買香燈供養猶故多者",
    "X40n0724_002:0739c22": "轉賣著無盡財中五百問事云先上佛幡得取作餘",
    "X40n0724_002:0739c23": "佛事用若施主不聽不得用。",
    "X40n0724_002:0739c24": "第八出貸者僧祇云塔僧二物互貸分明劵記某時",
    "X40n0724_002:0740a01": "貸某時還若知事交代當於眾中讀疏分明唱記付",
    "X40n0724_002:0740a02": "囑後人違者結罪十誦云別人貸塔僧物若死計直",
    "X40n0724_002:0740a03": "還見論云亦得貸借財物作私舍善生經云病人貸",
    "X40n0724_002:0740a04": "三寶物十倍還之餘不病者良恐不開。",
    "X40n0724_002:0740a05": "第九賓客等者此律云若知法律者凡所至處迎逆",
    "X40n0724_002:0740a06": "供給飲食十誦以此人替補我處故須供給僧祇云",
    "X40n0724_002:0740a07": "若惡賊愚夫工匠國王大臣有力能損益者應與飲",
    "X40n0724_002:0740a08": "食五分若白衣入寺不與食起嫌心佛言應與持惡",
    "X40n0724_002:0740a09": "器與又嫌佛言以好器與(此謂見僧過者應與若高識君子為說信食難消非",
    "X40n0724_002:0740a10": "慳恡等以此言遣亦不乖也)十誦云病人索僧貴藥與兩錢半價",
    "X40n0724_002:0740a11": "見論云若淨人分番上下者上者與衣食下者不得",
    "X40n0724_002:0740a12": "與長使者供給衣食十誦云客作人若雇得一日使",
    "X40n0724_002:0740a13": "卒遇風雨難緣不得作者佛令量功與價。",
    "X40n0724_002:0740a14": "第十盜人物者見論云比丘為他別人乃至三寶守",
    "X40n0724_002:0740a15": "護財物若謹慎掌護堅鎖藏戶而賊或從孔中屋中",
    "X40n0724_002:0740a16": "竊取逼迫取非守護主能禁限者但望本主結罪皆",
    "X40n0724_002:0740a17": "不合徵若主掌懈慢不勤掌錄為賊所偷者守物比",
    "X40n0724_002:0740a18": "丘須償之以望守護主結罪十誦遠處受他寄物在",
    "X40n0724_002:0740a19": "道損破者好心投破者不應償惡心投破者須償借",
    "X40n0724_002:0740a20": "他物不問好心若破一切須償義云今多有好心為",
    "X40n0724_002:0740a21": "他洗治鉢器好心損破準此不合償主索計錢犯重",
    "X40n0724_002:0740a22": "有人不現前盜得物雖本心不捨後見不得奪犯重",
    "X40n0724_002:0740a23": "故此律十誦律時有比丘奪劫者物佛言波羅夷若",
    "X40n0724_002:0740a24": "現前盜者賊心猶豫本主不捨護心義強得取故僧",
    "X40n0724_002:0740b01": "祇云逐賊和喻得恐嚇得無犯或因他逐恐怖故施",
    "X40n0724_002:0740b02": "得取以成物主故但使不從賊乞他自與者得取已",
    "X40n0724_002:0740b03": "染壞色著若有主識認者應還若賊比丘尼邊認得",
    "X40n0724_002:0740b04": "衣本主見者不得直奪應還本直(以物屬此盜尼)僧祇云若",
    "X40n0724_002:0740b05": "人被官收錄未抄物名寄付比丘者得取若已抄錄",
    "X40n0724_002:0740b06": "者不得取若施佛塔僧者得取應露現持出不得覆",
    "X40n0724_002:0740b07": "藏若問是何物應答言佛法僧物不許者還婆論云",
    "X40n0724_002:0740b08": "持國禁物出界罪入死者得重又違王教吉羅王民",
    "X40n0724_002:0740b09": "合死盜持出得重自外不聽無盜心者不犯僧祇云",
    "X40n0724_002:0740b10": "官稅比丘物方便自免不犯重一我不共要二非理",
    "X40n0724_002:0740b11": "稅我故此律云比丘無輸稅法不同白衣官須稅物",
    "X40n0724_002:0740b12": "比丘為他隱認者得重義云今時僧尼多為俗人影",
    "X40n0724_002:0740b13": "認車牛人物免稅計直犯重伽論云若狂人自持物",
    "X40n0724_002:0740b14": "施不知父母眷屬者比丘得取若父母可知不自手",
    "X40n0724_002:0740b15": "與不得取。",
    "X40n0724_002:0740b16": "第十一盜非人物者五分云盜他覆塚幡蓋神廟中",
    "X40n0724_002:0740b17": "衣他所守護物計直犯重僧祇云盜外道塔物神祀",
    "X40n0724_002:0740b18": "物得重(此亦望守護主結重)十誦盜天神像衣及華鬘等物偷",
    "X40n0724_002:0740b19": "蘭(此望境結蘭)婆論云取非人物五錢已上重蘭四錢已",
    "X40n0724_002:0740b20": "下輕蘭見論云取諸鬼神物繫樹物無守護者無罪",
    "X40n0724_002:0740b21": "(此望非人不護)。",
    "X40n0724_002:0740b22": "第十二盜畜生物十誦盜虎殘者吉由不斷望故取",
    "X40n0724_002:0740b23": "師子殘者不犯由斷望故婆論云一切鳥獸食殘取",
    "X40n0724_002:0740b24": "者吉。",
    "X40n0724_002:0740c01": "第十三雜明盜業者善見云貴賤處所等謂此土直",
    "X40n0724_002:0740c02": "減五彼土直過五或此土直過五彼土直減五並依",
    "X40n0724_002:0740c03": "本處斷若盜心唱地云定是我地地主生疑者犯蘭",
    "X40n0724_002:0740c04": "決失心者重若來問僧僧答同者皆重若共諍園田",
    "X40n0724_002:0740c05": "違理判與乃至口斷多端偷夏唱大等得物滿五皆",
    "X40n0724_002:0740c06": "重舉一標時重乃至一髮一麥許皆重以地深無價",
    "X40n0724_002:0740c07": "故十誦云或樗蒲轉齒圍棊移子等皆重(謂賭物者重不賭輕)",
    "X40n0724_002:0740c08": "不犯者律中與想取己有想取糞掃取暫取想親友",
    "X40n0724_002:0740c09": "意想取等皆不犯親友者要具七法一難作能作二",
    "X40n0724_002:0740c10": "難與能與三難忍能忍四密事相告五互相覆藏六",
    "X40n0724_002:0740c11": "遭苦不捨七貧賤不輕如是七法能行者是善親友",
    "X40n0724_002:0740c12": "應附之殺妄略如大僧辨。",
    "X40n0724_002:0740c13": "摩觸戒六緣成犯一是人男二人男子想三彼此有",
    "X40n0724_002:0740c14": "染心四腋已下膝已上腕已後五身相觸六受樂便",
    "X40n0724_002:0740c15": "犯若尼以輕境觸男子重境男以輕境觸尼重境此",
    "X40n0724_002:0740c16": "二皆重不要二重境相觸此律云一有衣一無衣相",
    "X40n0724_002:0740c17": "觸蘭二共有衣吉尼隨觸男子多少一一波羅夷僧",
    "X40n0724_002:0740c18": "祇若共男子捉器捉繩捉杖木等皆非威儀欲心動",
    "X40n0724_002:0740c19": "物偷蘭遮城門道狹閙待稀得過若輕處有瘡癰者",
    "X40n0724_002:0740c20": "得使男子治先令兩女人急捉令覺女人不覺男子",
    "X40n0724_002:0740c21": "若重處瘡者使女師治見論云比丘觸尼尼身不動",
    "X40n0724_002:0740c22": "受樂隨處得罪十誦云不犯者若父母兒想或水火",
    "X40n0724_002:0740c23": "刀杖惡緣等觸一切無染心故不犯仍有吉罪義云",
    "X40n0724_002:0740c24": "今時齋會處數有尼自行水香等事終不善宜令男",
    "X40n0724_002:0741a01": "子行者最好若自行時宜可懸放勿令觸著男子手",
    "X40n0724_002:0741a02": "諸器物等亦然。",
    "X40n0724_002:0741a03": "八事成重戒具五緣成一是男子二男子想三有染",
    "X40n0724_002:0741a04": "心四七事未懺悔五作八事便犯此律捉手者輕腕",
    "X40n0724_002:0741a05": "已後重捉衣者身上衣入屏處者謂離伴見聞處共",
    "X40n0724_002:0741a06": "立共語共行者亦離見聞處也身相倚者二身相及",
    "X40n0724_002:0741a07": "處共期者共行婬處若尼及男子二俱染心犯前七",
    "X40n0724_002:0741a08": "事者偷蘭若不懺悔犯第八事竟波羅夷若準此犯",
    "X40n0724_002:0741a09": "八捉手不成重以事是一文若一男犯八或一時犯",
    "X40n0724_002:0741a10": "八八年犯八八男成八俱犯重罪亦無次第僧祇亦",
    "X40n0724_002:0741a11": "然不犯者此律云若有所與禮拜悔過受法屏處不",
    "X40n0724_002:0741a12": "作惡事不犯俱無染心故下文暗室者提以招機故",
    "X40n0724_002:0741a13": "覆藏他重罪戒具六緣成一是大比丘尼二犯重罪",
    "X40n0724_002:0741a14": "三知他犯重四作覆藏心五不發露六明相出便犯",
    "X40n0724_002:0741a15": "(若獨住無人不成覆)十誦云若尼被舉狂亂心覆者不犯若狂",
    "X40n0724_002:0741a16": "止覆者便犯僧祇云知尼犯應向人說若犯罪人兇",
    "X40n0724_002:0741a17": "惡有勢力者恐有命梵等難應作念言彼業行罪報",
    "X40n0724_002:0741a18": "自當知喻如失火燒舍但自救身焉知他事得心相",
    "X40n0724_002:0741a19": "應便罷義云若欲發露故不成者為非清淨者若對",
    "X40n0724_002:0741a20": "先知不肯發露人二俱有過以各須發露故如向有",
    "X40n0724_002:0741a21": "犯者不成懺悔若欲發露稱犯重人名各各說罪名",
    "X40n0724_002:0741a22": "種方成發露若不得人名罪名無覆藏過若前人受",
    "X40n0724_002:0741a23": "他發露竟不須更說若說則有無窮之過若彼犯人",
    "X40n0724_002:0741a24": "自發露竟餘人作覆藏心皆不成以根本已發露竟",
    "X40n0724_002:0741b01": "十誦云尼不得比丘前發露麤過還向尼前懺悔若",
    "X40n0724_002:0741b02": "不識罪相至比丘所汎問取解還至尼邊懺悔此律",
    "X40n0724_002:0741b03": "若知尼犯重前食時知後食時說蘭乃至初中後夜",
    "X40n0724_002:0741b04": "時時並蘭明相出重不犯者若無人可向說意欲說",
    "X40n0724_002:0741b05": "而未說明相出或命梵等難不說皆不犯。",
    "X40n0724_002:0741b07": "四分律比丘尼鈔卷中之上"
}