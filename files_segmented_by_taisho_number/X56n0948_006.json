{
    "X56n0948_006:0852c06": "附法智遺編止疑書",
    "X56n0948_006:0852c08": "永嘉沙門　(繼忠)　集",
    "X56n0948_006:0852c09": "中秋後七日。四明山客(仁岳)。再奉書于",
    "X56n0948_006:0852c10": "錢塘梵天闍梨潤公(講次)。前者",
    "X56n0948_006:0852c11": "盛制指瑕之外。復有籤疑數紙。亦斥予師釋請觀音",
    "X56n0948_006:0852c12": "疏中消伏三用也。師鄙其謬說。委諸侍者。用充脂燭。",
    "X56n0948_006:0852c13": "予竊閱以詳之。因籤以解之。所有疑情。皆為此息。即",
    "X56n0948_006:0852c14": "用止疑二字。目彼此兩文。使消伏之義區以別矣。次",
    "X56n0948_006:0852c15": "抉膜書寄去。惟加察是幸。予師釋三種毒害云。事毒",
    "X56n0948_006:0852c16": "在欲界。此約果報故受事名。行毒從色界。盡別教教",
    "X56n0948_006:0852c17": "道。以不即理故。別受行名。理毒唯圓。以談即故也。",
    "X56n0948_006:0852c18": "疑曰。如此判釋。三種消伏。似於義未允。據此三種",
    "X56n0948_006:0852c19": "消伏之義。須俱約圓割。約行為地前。恐違聖意。何",
    "X56n0948_006:0852c20": "者。此經雖部通四教。而正意在圓。大師釋義。多是",
    "X56n0948_006:0852c21": "從圓。佛元意故。文之旨故。深收淺故。應修門故。如",
    "X56n0948_006:0852c22": "普門疏。釋水火等難。皆約五住。通收四教。今此約",
    "X56n0948_006:0852c23": "行。既論破五住惑。定知在圓。",
    "X56n0948_006:0852c24": "止曰。將三種消伏。須俱約圓者。此彰灼違文也。且疏",
    "X56n0948_006:0853a01": "釋消伏毒害云。歷四教十法界。除三障也。又釋感應",
    "X56n0948_006:0853a02": "為宗云。以此十法界。眾生三業為機等。又釋三番持",
    "X56n0948_006:0853a03": "呪功能。皆約十種行人明之。又下文。備釋三乘得益",
    "X56n0948_006:0853a04": "之相。何須俱約圓教判耶。故輔行云。方等經中。聞三",
    "X56n0948_006:0853a05": "昧者。結得道益。通於三乘。及以四眾。即通於四教。又",
    "X56n0948_006:0853a06": "云。但觀諸經。會末得道。則識所說共別之意。今經得",
    "X56n0948_006:0853a07": "益。既有三乘。故知消伏。須通四教也。然則辨體。可簡",
    "X56n0948_006:0853a08": "三教。剋就圓明。蓋觀音之自行也。若其論用。既是利",
    "X56n0948_006:0853a09": "他。必該十界。倘唯從圓判。則拔苦不周也。又金光明",
    "X56n0948_006:0853a10": "玄義。辨體則專取如來所游法性。論用則須通三乘",
    "X56n0948_006:0853a11": "懺悔滅惡。何得麤暴云部通四教正意在圓耶。若云",
    "X56n0948_006:0853a12": "以深收淺。斯乃指東攝西。應謂章疏無憑。是故胸臆",
    "X56n0948_006:0853a13": "自撰。又引普門疏。釋水火等難。皆約五住。通釋四教。",
    "X56n0948_006:0853a14": "證今五住。定知在圓者。此昏亂之言也。且彼文五住",
    "X56n0948_006:0853a15": "既收四教。而却引證今文五住定知在圓。況彼經開",
    "X56n0948_006:0853a16": "顯。尚收四教。豈今經方等。須定在圓耶。觀此等文。都",
    "X56n0948_006:0853a17": "無所以。驗乎餘說。安可持論。今勉強書之。俾結乘種",
    "X56n0948_006:0853a18": "耳。判屬理即。何謂修門。",
    "X56n0948_006:0853a19": "疑曰。此中明理毒者。唯就諦理辨之。何者法界無",
    "X56n0948_006:0853a20": "礙。無染而染。是全三德成三障。此由性具三障。起",
    "X56n0948_006:0853a21": "三障用。是理之毒。非能非所。而指此毒。為所消故。",
    "X56n0948_006:0853a22": "止觀云。法性即無明。無明非止非不止。喚無明為",
    "X56n0948_006:0853a23": "不止。豈非理毒。是所消耶。此毒當體。即是法性。染",
    "X56n0948_006:0853a24": "即無染。全障成德。故謂之理消伏用。此法性亦非",
    "X56n0948_006:0853b01": "能非所。指此法性。為能消故。止觀云。無明即法性。",
    "X56n0948_006:0853b02": "法性非止非不止。喚法性為止。既稱為止。豈非能",
    "X56n0948_006:0853b03": "消伏耶。雖理體本然。亦由圓人名字。初心解了。方",
    "X56n0948_006:0853b04": "知此毒。即理名字。已上即屬約行用。一心三觀。破",
    "X56n0948_006:0853b05": "五住煩惱。此從智斷以說。與前約理不同。雖有二",
    "X56n0948_006:0853b06": "義。旨俱在圓。何者由有理毒故。有事毒行毒等。",
    "X56n0948_006:0853b07": "止曰。取止觀文釋理消伏用。略有三失。一者彼是相",
    "X56n0948_006:0853b08": "待。三止中文。荊谿判相待。為可思議麤。又云。義似於",
    "X56n0948_006:0853b09": "別。唯一絕待。為不思議。妙獨在於圓。何得用彼麤義。",
    "X56n0948_006:0853b10": "釋今圓理耶。雖云無明。即法性。法性即無明。而須喚",
    "X56n0948_006:0853b11": "無明為不止。喚法性為止。既理惑之名對立故。圓妙",
    "X56n0948_006:0853b12": "之義未成。今疏云。法界無礙。無染而染。即理性之毒。",
    "X56n0948_006:0853b13": "是則全理成毒。全毒成理。理毒叵分。思議須絕。豈得",
    "X56n0948_006:0853b14": "抑同相待用。理毒為所消。法性為能消耶。祇知對當。",
    "X56n0948_006:0853b15": "名言不覺。翻為麤淺矣。二者止觀明三止之義。意成",
    "X56n0948_006:0853b16": "一義。同時而修。若但取第三不止止義。釋理消伏。定",
    "X56n0948_006:0853b17": "在理即。不涉智行。須以止息止停止。止義為約行消",
    "X56n0948_006:0853b18": "伏。判屬名字已上。此乃分擘三止同時之義。疋配理",
    "X56n0948_006:0853b19": "行二種之談。相待三止。尚自殘缺。況絕待乎。三者既",
    "X56n0948_006:0853b20": "唯約理即。涉智行為理消伏者。乃是以本覺之性為",
    "X56n0948_006:0853b21": "能消。以本有之惑為所消。一切眾生。何甞不消伏耶。",
    "X56n0948_006:0853b22": "若然則月蓋。延請觀音說呪。都無功用也。況疏文顯",
    "X56n0948_006:0853b23": "示。十種行人。皆是修相。豈理消伏十種不收耶。且三",
    "X56n0948_006:0853b24": "種消伏。明其力用。約理消伏。此義最妙。儻唯在理體。",
    "X56n0948_006:0853c01": "不關修得。則都無力用。一疏精要。皆悉頓亡矣。然而",
    "X56n0948_006:0853c02": "闍梨。親用圓師闡義鈔中消伏之說。而不知闡義全",
    "X56n0948_006:0853c03": "塞大塗。可謂攀枯求力不覺人杌俱倒也。今問既三",
    "X56n0948_006:0853c04": "種消伏。俱須在圓。未審約事攝屬何位。若但稱名誦",
    "X56n0948_006:0853c05": "呪。不了諦理。何名圓人。若於稱名。兼了諦理。又成約",
    "X56n0948_006:0853c06": "行。以云名字已上。屬約行故。若無分齊。取便亂攝。則",
    "X56n0948_006:0853c07": "無義語也。",
    "X56n0948_006:0853c08": "疑曰。普門疏五住。既收四教。豈此文五住。而却在",
    "X56n0948_006:0853c09": "地前耶。大師云。地前三十心。不能破無明。若言登",
    "X56n0948_006:0853c10": "地。同圓自然。破第五住惑者。則此已是理破。何名",
    "X56n0948_006:0853c11": "約行中破耶。此一義甚為不便。乃至云。若謂對前",
    "X56n0948_006:0853c12": "三教不即。唯圓即理。名為理消。有何不可。但約地",
    "X56n0948_006:0853c13": "前。破五住義。稍不便。",
    "X56n0948_006:0853c14": "止曰。夫欲評論章疏。須看文之寬狹。義之進否。豈見",
    "X56n0948_006:0853c15": "名數相似。便謂旨趣全同。望聲釋義。斯之謂矣。且普",
    "X56n0948_006:0853c16": "門疏。於業報之外。但明五住煩惱。即以五住。通收四",
    "X56n0948_006:0853c17": "教。今疏既於事毒之外。立五住煩惱。又五住外。立理",
    "X56n0948_006:0853c18": "性之毒。則知從麤至妙。自淺階深。三義不濫。豈得將",
    "X56n0948_006:0853c19": "彼通收之義齊令別對之文。故予師判五住。盡別教",
    "X56n0948_006:0853c20": "教道。理毒唯圓也。以約行中。不談即義。直云。五住煩",
    "X56n0948_006:0853c21": "惱。有何所以。便屬圓教耶。至約理中。乃示法界無礙。",
    "X56n0948_006:0853c22": "即理之毒。顯與前文甄簡有異。則知圓教。雖有五住。",
    "X56n0948_006:0853c23": "以即理故。俱受理名。如妙玄以事理二惡。分別圓兩",
    "X56n0948_006:0853c24": "教。釋籤解云。若即理說惑。謂惑為理。若離理說惑。謂",
    "X56n0948_006:0854a01": "惑為事。又如普門玄義。章安用觀。修得善惡。性德善",
    "X56n0948_006:0854a02": "惡。而起弘誓。論普不普。豈非觀修得善惡。屬乎偏教。",
    "X56n0948_006:0854a03": "觀性德善惡。屬乎圓教。是知約行之毒。即理之毒。圓",
    "X56n0948_006:0854a04": "別分之。頗符教意。又云。豈此文五住。却在地前等者。",
    "X56n0948_006:0854a05": "此蓋不知教道之說。通登地已上。如抉膜書廣辨。又",
    "X56n0948_006:0854a06": "如今家明涅槃次第五行。荊谿云。證道同圓。則教道",
    "X56n0948_006:0854a07": "唯別。豈非登地天行。及病兒行。俱屬教道耶。又復諸",
    "X56n0948_006:0854a08": "部。顯有別教教道。破無明義。又說破塵沙惑。亦名無",
    "X56n0948_006:0854a09": "明。故釋籤解善財入法界。皆破無明。云若於諸知識",
    "X56n0948_006:0854a10": "所。但得俗諦三昧。則破無知。名為無明。若入實相。則",
    "X56n0948_006:0854a11": "破障中。微細無明多分。並約教道不融。破無明惑(上皆",
    "X56n0948_006:0854a12": "釋籤)。豈非地前破塵沙。亦名登地。破無明皆是教道耶。",
    "X56n0948_006:0854a13": "尚未漁獵諸文。如何彈射他義。又應解了消伏之行。",
    "X56n0948_006:0854a14": "不必專約惑滅理顯。方名消伏。如疏釋行人具楊枝",
    "X56n0948_006:0854a15": "淨水。各表消伏二義。此令託事。便修觀法。豈可別教",
    "X56n0948_006:0854a16": "初心行人。不表消伏五住煩惱耶。又疏明別人數息",
    "X56n0948_006:0854a17": "之時。修於三觀。得非始行消伏無明。況復十信。通伏",
    "X56n0948_006:0854a18": "五住。不帶消耶。至於住行向位。旁修中觀。若非消伏",
    "X56n0948_006:0854a19": "無明。何須旁修中觀。此等豈非兩種教道。約伏約斷。",
    "X56n0948_006:0854a20": "皆是約行。消伏無明耶。如何輒言。此一義甚為不便。",
    "X56n0948_006:0854a21": "今見止疑。恐闍梨不便也。",
    "X56n0948_006:0854a22": "予師云。應知三種毒害。捨旁從正。受名不同。如普門",
    "X56n0948_006:0854a23": "蔬。分別火難等。相報火至初禪。豈此下諸有。全無業",
    "X56n0948_006:0854a24": "惑。蓋苦報為正也。乃至煩惱火。通四教。豈三乘全無",
    "X56n0948_006:0854b01": "業等。",
    "X56n0948_006:0854b02": "疑曰。指火難似誤。且彼所明。果報之火。須依正分",
    "X56n0948_006:0854b03": "之。依報之火。祇至初禪正報之義。通之可爾。又何",
    "X56n0948_006:0854b04": "得言。豈三界無惑報乎。既言三界俱有惑報。意取",
    "X56n0948_006:0854b05": "報火。通至上界。若然者。初禪之火。便須有旁燒上",
    "X56n0948_006:0854b06": "界之義。乃至云。而更謂界外三乘聖人。有果報之",
    "X56n0948_006:0854b07": "火。未知何時火災。能至界外。燒三乘聖人等。",
    "X56n0948_006:0854b08": "止曰。且疏文火難。凡有三釋。初帖文釋。次舉事證。後",
    "X56n0948_006:0854b09": "觀行釋。若帖文釋者。但順經文。設入大火之言。則唯",
    "X56n0948_006:0854b10": "從外火。不兼正報故。舉謝敫傳應。驗事證之。後既就",
    "X56n0948_006:0854b11": "於觀行解釋。顯以三障。分對三火。則知一切觀行之",
    "X56n0948_006:0854b12": "人無不具。此三種火義。但有旁正。受名不同耳。如初",
    "X56n0948_006:0854b13": "禪已下。若依若正。俱論報火。故從果報行人。正受報",
    "X56n0948_006:0854b14": "火之名也。二禪已上。唯正報火。蓋修因行人。以報火",
    "X56n0948_006:0854b15": "為旁。但盡下業火於上禪。是故正受業火之名也。若",
    "X56n0948_006:0854b16": "四教人。非無此二。俱慮惑火燒於觀道。則業報為旁。",
    "X56n0948_006:0854b17": "是故正立煩惱火名也。究論報火。須通三界。及以三",
    "X56n0948_006:0854b18": "乘。何得偏執外火。為報火耶。若然則初禪之外。觀行",
    "X56n0948_006:0854b19": "之人。若正報身。為屬何火。是故予師。通約三障言之。",
    "X56n0948_006:0854b20": "乃云豈三界無惑報等也。那忽枉作初禪之火。旁燒",
    "X56n0948_006:0854b21": "上界之義耶。又云。未知何時火災。能至界外燒三乘。",
    "X56n0948_006:0854b22": "聖人者。是何言歟。況復三乘之人。若就下界果縛身。",
    "X56n0948_006:0854b23": "說非無外火之義。如金光明。說十地菩薩。有虎狼等。",
    "X56n0948_006:0854b24": "怖何不責云。未知。何時虎狼。能至界外。害十地聖人",
    "X56n0948_006:0854c01": "耶。如此立難。識者聞之。必掩口而笑。予師云。理消伏",
    "X56n0948_006:0854c02": "用。體是性惡。方得初心。即修中觀。故荊谿云。忽都未",
    "X56n0948_006:0854c03": "聞。性惡之名。安能信有性德之行。性德非理耶。行非",
    "X56n0948_006:0854c04": "消伏用耶。",
    "X56n0948_006:0854c05": "疑曰。以性德為修。蓋以性善為性惡。既修性不分。",
    "X56n0948_006:0854c06": "亦似未便。何者既明理消伏用。是從性起修。謂之",
    "X56n0948_006:0854c07": "即理之行。此是修德三因。體是性善。如何却謂性",
    "X56n0948_006:0854c08": "惡為體耶。",
    "X56n0948_006:0854c09": "止曰。良由妄認性德之行。唯在理具。未涉修德。致茲",
    "X56n0948_006:0854c10": "倒惑矣。今試引數文。證性德之行。即修而說。庶使闍",
    "X56n0948_006:0854c11": "梨。止訛革弊。且妙玄明涅槃五行天行者。謂第一義",
    "X56n0948_006:0854c12": "天。天然之理。由理成行故言天行。雖次第行指於登",
    "X56n0948_006:0854c13": "地若。不次第行在乎初心。彼之理行。非性德行耶。又",
    "X56n0948_006:0854c14": "云。涅槃五行。即一實相行。實相非性德耶。又云。法華",
    "X56n0948_006:0854c15": "安樂行者。即涅槃行。涅槃非性德耶。又乃荊谿。有全",
    "X56n0948_006:0854c16": "性成修之說。了性為行之文。何忽撥棄修德。敻指理",
    "X56n0948_006:0854c17": "具。為性德之行。況復明云。性德之行。行即修德。正是",
    "X56n0948_006:0854c18": "從性起修。即理之行。蔽度之不辨乎。又云。修德三因。",
    "X56n0948_006:0854c19": "體是性善。如何却謂性惡為體者。深不可也。闍梨意",
    "X56n0948_006:0854c20": "謂。所消是惡。能消是善。今問惡是九界否。善是佛界",
    "X56n0948_006:0854c21": "否若。然者須以佛界之善為能消。九界之惡為所消。",
    "X56n0948_006:0854c22": "正當緣理斷九之義。惑智確爾。增減宛然。一家即義。",
    "X56n0948_006:0854c23": "乃成徒施也。當知予師。立理消伏用。體是性惡。實無",
    "X56n0948_006:0854c24": "作行也。何哉以圓教初心行者。莫不現前。染惡之心",
    "X56n0948_006:0855a01": "即了染惡。全是法界。理性之惡。惡既即性。無所斷故。",
    "X56n0948_006:0855a02": "全用性惡。圓融之體。而為妙觀。故妙經疏云。陰入界",
    "X56n0948_006:0855a03": "苦。即是法身。非顯現故。名為法身。障即法身。貪恚癡",
    "X56n0948_006:0855a04": "即般若。非能明故。名為般若。無所可照。性自明了。業",
    "X56n0948_006:0855a05": "行繫縛。皆名解脫。非斷縛得脫。亦無體可斷。亦無能",
    "X56n0948_006:0855a06": "繫故。稱解脫。妙樂釋此文云。明觀體也。本觀理是。不",
    "X56n0948_006:0855a07": "觀染除。染體自虗。本虗名滅。故妙體滅。不立除名。障",
    "X56n0948_006:0855a08": "體即德。不待轉除(上皆記文)。此文豈非的用性惡。為觀體",
    "X56n0948_006:0855a09": "耶。以其三障。全是三德故。三障體即。三觀體也。若不",
    "X56n0948_006:0855a10": "指修染。即是性染。而為三德。焉得名為不觀。染除及",
    "X56n0948_006:0855a11": "妙體滅。若別指性善。而為即德。乃是轉除也。故知性",
    "X56n0948_006:0855a12": "惡之體。為理消伏。用與彼文旨。無少相違。誠謂震地",
    "X56n0948_006:0855a13": "逸敷。而不聞不見矣。又復應知。若指修染。即是性染。",
    "X56n0948_006:0855a14": "為消伏用。斷與不斷。二義俱成。如云染體自虗。本虗",
    "X56n0948_006:0855a15": "名滅。此斷義也。障體即德。不待轉除。不斷義也。不即",
    "X56n0948_006:0855a16": "不離。妙在其中矣。豈別取性善之體。為消伏用。是知",
    "X56n0948_006:0855a17": "性惡。不具三德。性善方具三德。荊谿以三障即三德。",
    "X56n0948_006:0855a18": "而為觀體。都無所用也。又如止觀問云。不思議境。但",
    "X56n0948_006:0855a19": "明四聖。何法不攝。何必須明六道法耶。乃至答云。為",
    "X56n0948_006:0855a20": "欲令知性惡法門遍故。且不思議境。即是觀也。豈非",
    "X56n0948_006:0855a21": "觀體須用性惡耶。若據闍梨。所見灼然。祇合但明四",
    "X56n0948_006:0855a22": "聖不須六道。以為觀體。唯是性善耳。又義例云。若無",
    "X56n0948_006:0855a23": "十境。乘則無體。豈非以十境性惡之體。為十乘妙觀",
    "X56n0948_006:0855a24": "之法耶。須了性惡之外。無別性善。蓋性是中道故。中",
    "X56n0948_006:0855b01": "道非相待故。良以即佛界之九界。名為性惡。即九界",
    "X56n0948_006:0855b02": "為佛界。名為性善。是故十界。俱是法界。若不用性惡",
    "X56n0948_006:0855b03": "法界。而為觀體。別用性善法界。而為觀體。如避此空",
    "X56n0948_006:0855b04": "求於彼空也。如斯之說。敢謂闍梨連代共迷。雖曰止",
    "X56n0948_006:0855b05": "疑。其實破邪矣。",
    "X56n0948_006:0855b06": "疑曰。若修德三因。以性惡為體者。若果上用惡法",
    "X56n0948_006:0855b07": "門化他。又將何為體耶。若謂性體不二。作此釋者。",
    "X56n0948_006:0855b08": "性雖不二。對文用義不得不分。乃至云。若謂見思",
    "X56n0948_006:0855b09": "王數。為發觀之始。便謂功在性惡者。未審。若無性",
    "X56n0948_006:0855b10": "善所起之觀。此惡還自能發觀否。",
    "X56n0948_006:0855b11": "止曰。所云若修得三因。以性惡為體者。若果上用惡",
    "X56n0948_006:0855b12": "法門化他。又將何為體者。今試問之。若如闍梨。以惡",
    "X56n0948_006:0855b13": "為所消。以善為能消。若果上用惡法門化他。又將何",
    "X56n0948_006:0855b14": "為體耶。若言但消修惡。不消性惡者。未審性惡是德",
    "X56n0948_006:0855b15": "耶是過耶。若是德者。何故不許為消伏體。若是過者。",
    "X56n0948_006:0855b16": "莫不果上終須斷耶。又若謂性惡。雖是德不可用為",
    "X56n0948_006:0855b17": "消伏體者。是則性惡自在一邊。別取性善一邊。為消",
    "X56n0948_006:0855b18": "伏體。如此解義。大堪撫掌。須知圓人。祇由初心了惡",
    "X56n0948_006:0855b19": "是性。即以性惡。而為觀體。故至果上。不斷性惡。還用",
    "X56n0948_006:0855b20": "此體。設化無方矣。又云。性雖不二。對文用義不得不",
    "X56n0948_006:0855b21": "分者。若曉前諸止詞。此等疑難。不攻自敗。今恐寱夢",
    "X56n0948_006:0855b22": "難醒。更為言之。若夫專用性善為觀體者。智者何必",
    "X56n0948_006:0855b23": "須師。南嶽何用三昧。發旋總持。但依諸師。以本具佛",
    "X56n0948_006:0855b24": "性。善淨之法。為修中之智。行即足矣。良為諸家。不知",
    "X56n0948_006:0855c01": "性具染惡之法。則妙境不立。圓觀不成。何者若唯性",
    "X56n0948_006:0855c02": "善。不論性惡。眾生本性。為佛界十如是法。若明性惡。",
    "X56n0948_006:0855c03": "乃名性具。十界十如是。既皆性具。則界界遍收。法法",
    "X56n0948_006:0855c04": "無外。故成百界。千種如是。約三世閒。故有三千。若不",
    "X56n0948_006:0855c05": "明性惡。百界之內。闕九十界。千法之中。則闕九百法",
    "X56n0948_006:0855c06": "也。是則三千之數。準說可知。豈非妙境。由性惡立。此",
    "X56n0948_006:0855c07": "之妙境。體是本覺。舉體而為始覺之智。是為圓頓十",
    "X56n0948_006:0855c08": "乘觀體也。然雖善惡性本互融。其實不二。就人用觀。",
    "X56n0948_006:0855c09": "不得不分。何者由名字人。三惑具存。見思熾盛。若但",
    "X56n0948_006:0855c10": "敻指佛界性善。攝三千法。為觀體者。但增緣慮絕念",
    "X56n0948_006:0855c11": "無由。若體六凡。見思性惡。攝三千法。為觀體者。修惡",
    "X56n0948_006:0855c12": "即性。無所斷除觀。為誰施理非。別顯惑智既泯。修性",
    "X56n0948_006:0855c13": "復三。唯一妙乘。不動而運。荊谿特示。須聞性惡。方有",
    "X56n0948_006:0855c14": "性行。其在茲乎。又云。未審若無性善所起之觀。此惡",
    "X56n0948_006:0855c15": "還自能發觀否者。意謂。須以性善起觀。照於修惡。方",
    "X56n0948_006:0855c16": "即性惡。此則全昧一家圓修之意也。何哉良由性融",
    "X56n0948_006:0855c17": "事局初心。既用第六王數。為發觀之始。此乃正以見",
    "X56n0948_006:0855c18": "思之心。為能觀。觀智若其此心。不即性惡。如何攝得",
    "X56n0948_006:0855c19": "七八九識。頓為妙觀。如何得名諦觀。名別其體不殊。",
    "X56n0948_006:0855c20": "其中雖含第九菴摩性善之法。其如初心。正用第六",
    "X56n0948_006:0855c21": "性惡為主也。所明性惡。特為建立。見思王數。為圓妙",
    "X56n0948_006:0855c22": "觀。而却別取性善為觀。豈非全昧一家圓修之意耶。",
    "X56n0948_006:0855c23": "師甞問云。闡提不斷性善。方有成佛之期。何謂修觀",
    "X56n0948_006:0855c24": "功由性惡。予因答曰。若泛論眾生成佛之因。且約佛",
    "X56n0948_006:0856a01": "界性善為語。若的論始行圓觀之境。就凡夫性惡。而",
    "X56n0948_006:0856a02": "談達此。性惡具足三千。亦何闕於性善成佛之因耶。",
    "X56n0948_006:0856a03": "誠由圓宗性善性惡。皆是佛性。不同偏指清淨真如。",
    "X56n0948_006:0856a04": "故普門玄義問曰。緣了既具性德善。亦具性德惡否。",
    "X56n0948_006:0856a05": "答具豈非善惡。皆是緣了佛性耶。今明圓人理消伏",
    "X56n0948_006:0856a06": "用。須知理性之毒。即是緣了之體。正當即惑成智。全",
    "X56n0948_006:0856a07": "性成修。方為實相之因。亦是如來之行。故知不了善",
    "X56n0948_006:0856a08": "惡。皆是佛性。乃捨性惡。而取性善。為觀體者。何異敬",
    "X56n0948_006:0856a09": "帝釋而毀憍尸耶。昔既迷一萬惑。今當解一千。從縱",
    "X56n0948_006:0856a10": "未信受奉行。且莫驚疑怖畏。",
    "X56n0948_006:0856a11": "疑曰。妙樂性德之行。正是性具之行。即指前文性",
    "X56n0948_006:0856a12": "德緣了耳。正由例前一相之義。大師已。作性德三",
    "X56n0948_006:0856a13": "因釋之。荊谿又作性德緣了解之。後既例前。正是",
    "X56n0948_006:0856a14": "例前。性德緣了。故云性德之行。荊谿云。緣了行性",
    "X56n0948_006:0856a15": "由之能顯。故知性德之行。即緣了行性。其義一也。",
    "X56n0948_006:0856a16": "止曰。記中性德之行。所釋之文。正為明於全性成修",
    "X56n0948_006:0856a17": "中道之行也。疏文本約實教。釋如來說法一味之中",
    "X56n0948_006:0856a18": "三相之義。一味即是實教。純一無雜。三相所謂解脫",
    "X56n0948_006:0856a19": "相離相滅相。以此三相。而為修境。則成三德。對破三",
    "X56n0948_006:0856a20": "道。豈非修得之相耶。故前文云。此三相則以為境界",
    "X56n0948_006:0856a21": "緣。生中道之行。次文令將三相例作差無差義。記中",
    "X56n0948_006:0856a22": "指前文。一相中說即無住本立一切法也。且記主於",
    "X56n0948_006:0856a23": "前文。作四重立法。理則性德緣了。事則修得三因。迷",
    "X56n0948_006:0856a24": "則三道流轉。悟則果中勝用。乃至隨緣不變。理在於",
    "X56n0948_006:0856b01": "斯。起住二門。義準可識。染淨二類。具在十門。此蓋明",
    "X56n0948_006:0856b02": "乎四重相。即修性一如也。今文既亦指同前說。須以",
    "X56n0948_006:0856b03": "修性不二之旨來釋。此中三相之文。故知全是性德",
    "X56n0948_006:0856b04": "緣了。成於中道之行。而此中道之行。即名性德之行。",
    "X56n0948_006:0856b05": "若對四重立法。則屬修得三因。以今文正釋修得三",
    "X56n0948_006:0856b06": "相故也。何得不看前後所釋之義。但取兩箇性德之",
    "X56n0948_006:0856b07": "字對當而已。若但俱例前性德緣了。是則三相。皆屬",
    "X56n0948_006:0856b08": "理具。未涉修德。但是不變。未有隨緣。但是住門。未有",
    "X56n0948_006:0856b09": "起門。但是染類。未有淨類。何名三相。為境界緣生中",
    "X56n0948_006:0856b10": "道之行耶。記云。若不爾者。徒開浪會。虗說漫行。空列",
    "X56n0948_006:0856b11": "一乘之名。終無一乘之旨。結云。忽都未聞。性惡之名。",
    "X56n0948_006:0856b12": "安能信有性德之行。荊谿竟云。若不解前四重立法。",
    "X56n0948_006:0856b13": "修性相即。權實無差。空列一乘之名。一乘是行否。莫",
    "X56n0948_006:0856b14": "未涉修得耶。當知三道流轉。既是性惡。即是性德。三",
    "X56n0948_006:0856b15": "因以此性。三起於修三。修性冥泯。不可分別。故名中",
    "X56n0948_006:0856b16": "道之行。一乘之旨也。故修性不二門云。性指三障。是",
    "X56n0948_006:0856b17": "故具三(即性德三因也)。修從性成。成三法爾(即修得三因也)。達無修",
    "X56n0948_006:0856b18": "性。唯一妙乘(即一乘之旨也)。且置是事。今問何故須聞性惡",
    "X56n0948_006:0856b19": "之名。方有性德之行耶。闍梨既謂。例前性德緣了。又",
    "X56n0948_006:0856b20": "謂觀體但是性善。祇合云。忽都未聞。性善之名。安能",
    "X56n0948_006:0856b21": "信有性德之行。何須性惡方有性行。又若謂蓋由性",
    "X56n0948_006:0856b22": "中。本具九界之惡。故用佛界之善。以為消伏之行者。",
    "X56n0948_006:0856b23": "且性惡何咎。而須消伏耶。性德善惡。皆是法界。不可",
    "X56n0948_006:0856b24": "法界。消伏法界耶。須知若聞性惡。性外無修。則修惡",
    "X56n0948_006:0856c01": "本寂故。所起之行。無修治之功。修既無功故。特以性",
    "X56n0948_006:0856c02": "德名其行也。忽都未聞。談惡是性。安能信有以性為",
    "X56n0948_006:0856c03": "行。此行不立。正是徒開浪會。虗說漫行。空列一乘之",
    "X56n0948_006:0856c04": "名。終無一乘之旨也。吁荊谿本斥他宗。豈意子孫不",
    "X56n0948_006:0856c05": "信乎。又引荊谿云。緣了行性由之能顯證性具緣了",
    "X56n0948_006:0856c06": "者。且金錍此句正明修得緣了也。彼云。一乘十觀。即",
    "X56n0948_006:0856c07": "法華三昧之正體也。普現色身之所依也。正因佛性。",
    "X56n0948_006:0856c08": "由之果用。緣了行性。由之能顯。性德緣了。所開發也。",
    "X56n0948_006:0856c09": "且一乘十觀者。須以三千妙法。為一乘十觀。故此三",
    "X56n0948_006:0856c10": "千十乘。即法華之正體也。亦是果上。普現色身之所",
    "X56n0948_006:0856c11": "依也。正因佛性。由之果用者。謂性德正因。由三千十",
    "X56n0948_006:0856c12": "乘故。成果上之用也。緣了行性。由之能顯者。謂修得",
    "X56n0948_006:0856c13": "緣了。由三千十乘故。有能顯之功。即十法成乘也。性",
    "X56n0948_006:0856c14": "德緣了。所開發者。謂由緣了行性能顯之功故。得性",
    "X56n0948_006:0856c15": "德緣了。所開發也。那忽認能顯之緣了。為所顯之緣",
    "X56n0948_006:0856c16": "了耶。但見性字。便謂理具。而不知此。是修中二種佛",
    "X56n0948_006:0856c17": "性。故云緣了行性也。況復圓師。顯性錄中。亦作修得",
    "X56n0948_006:0856c18": "緣了釋之。焉得錯解教文。自違宗黨。又莫是性德之",
    "X56n0948_006:0856c19": "行與緣了行性其義一耶。慧榮義墮。受伏鹿之嘲。明",
    "X56n0948_006:0856c20": "深論傾。作變蛇之業。",
    "X56n0948_006:0856c21": "予師引輔行云。非但所觀。無明法性。體性不二。能觀",
    "X56n0948_006:0856c22": "觀智即無明。是若非理毒焉。即能觀故。一心三觀。圓",
    "X56n0948_006:0856c23": "頓十乘。更非別修。皆理消伏也。",
    "X56n0948_006:0856c24": "疑曰。引能觀觀智即無明。是此合正由性善之功。",
    "X56n0948_006:0857a01": "何者所觀無明。即是法性之毒。此乃功由性惡矣。",
    "X56n0948_006:0857a02": "且能消伏用。既是修得之善。則功由性善而起。雖",
    "X56n0948_006:0857a03": "能觀觀智即無明。是蓋有能觀妙觀。方令所觀體",
    "X56n0948_006:0857a04": "即。",
    "X56n0948_006:0857a05": "止曰。迷義猶可恕之。固意誠堪罪也。且能觀觀智即",
    "X56n0948_006:0857a06": "無明。是與理消伏。用體是性惡。莫不太相合耶。荊谿",
    "X56n0948_006:0857a07": "顯以無明。為能觀觀智。而須別以性善。為能觀觀智。",
    "X56n0948_006:0857a08": "輔行此語如何消耶。況復直云。無明不兼惡字。今云。",
    "X56n0948_006:0857a09": "性惡已妙無明。豈責無明。而賤性惡耶。闍梨意謂。性",
    "X56n0948_006:0857a10": "惡祇能。起於修惡。性善祇能。起於修善。今謂。若未修",
    "X56n0948_006:0857a11": "圓觀之人。可作斯說。何者凡曰起心。必屬一界。或善",
    "X56n0948_006:0857a12": "或惡。並由理具。方有事用。此則性善。祇起修善。性惡",
    "X56n0948_006:0857a13": "祇起修惡。蓋非局而局也。若其圓人。創心修觀。既知",
    "X56n0948_006:0857a14": "性惡。具足性善。即以性惡。起於修善。蓋即惑成智也。",
    "X56n0948_006:0857a15": "如此修善。方名圓修。是生理善。若不爾者。皆屬別修。",
    "X56n0948_006:0857a16": "終成事善。然應復了。十界善惡。迭論不定。或四趣為",
    "X56n0948_006:0857a17": "惡。五乘為善。或六凡為惡。四聖為善。九界為惡。佛界",
    "X56n0948_006:0857a18": "為善。圓教多用後義分之。故止觀十境。三障四魔。莫",
    "X56n0948_006:0857a19": "非是惡。當知凡夫縱起善心。但是善之少分。剋論現",
    "X56n0948_006:0857a20": "前所起之心。未離第六王數。故發觀之始。以此為要。",
    "X56n0948_006:0857a21": "一家圓行。何莫由斯。今為委明。切須精究。倘染指而",
    "X56n0948_006:0857a22": "知味。當刻骨以懷恩。",
    "X56n0948_006:0857a23": "予師。引普門疏火難。例三種毒害。事毒在欲界。行毒",
    "X56n0948_006:0857a24": "從色界。至別教教道。理毒唯圓教。",
    "X56n0948_006:0857b01": "疑曰。引例不齊。既引彼例。此祇應言。果報毒在欲",
    "X56n0948_006:0857b02": "界。業毒通三界。煩惱毒通四教。",
    "X56n0948_006:0857b03": "止曰。若依闍梨引例。既闕理毒之例。又加業毒之名。",
    "X56n0948_006:0857b04": "談何容易耶。予師。但取彼三種火。有捨旁從。正受名",
    "X56n0948_006:0857b05": "不同耳。且如三乘之人。但受煩惱火名。豈無業報之",
    "X56n0948_006:0857b06": "火。蓋煩惱是對治故。以煩惱為正也。例而圓教。但受",
    "X56n0948_006:0857b07": "理毒之名。豈無事行之毒。蓋事行即理故。以理毒為",
    "X56n0948_006:0857b08": "正也。何必須例三界分齊。四教通局。其猶引雪山喻",
    "X56n0948_006:0857b09": "象。而須求於尾牙矣。",
    "X56n0948_006:0857b10": "予師云。若所迷法界。不具三障染。故有於三障。縱說",
    "X56n0948_006:0857b11": "一性隨緣。亦乃惑染自住毒害。有作屬前別教等。",
    "X56n0948_006:0857b12": "疑曰。談別太過別教。不立隨緣之義。乃至云。妙樂",
    "X56n0948_006:0857b13": "真如在迷。能生九界。楞伽如來為善不善。因大論",
    "X56n0948_006:0857b14": "云。池水珠象之喻。一往觀文。似如尊者所說。若觀",
    "X56n0948_006:0857b15": "真如在迷之語。荊谿自以覆理。無明為九界因等。",
    "X56n0948_006:0857b16": "止曰。闍梨謂。談別太過。予今謂。談別太屈隨緣之義。",
    "X56n0948_006:0857b17": "星列諸文。蓋蒙瞽目而不見耳。已在抉膜書備解。又",
    "X56n0948_006:0857b18": "若謂真如在迷。能生九界。自是無明。為九界因者。則",
    "X56n0948_006:0857b19": "須真如無知無覺。凝然不變。但齊八識業相。為諸法",
    "X56n0948_006:0857b20": "生起之本。若爾則金錍明別教。依迷示迷云。能造是",
    "X56n0948_006:0857b21": "佛性。如何解耶。佛性非真如覺知義耶。何得執無明",
    "X56n0948_006:0857b22": "為因一句。便奪於真如生法之義。祇如起信宗立隨",
    "X56n0948_006:0857b23": "緣者。蓋由馬鳴。談乎真如覺照義。故立隨緣。且論文",
    "X56n0948_006:0857b24": "又云。當知無明。能生一切染法。何不責藏師。云論中",
    "X56n0948_006:0857c01": "自以無明生法。安得立真如隨緣耶。故知不得柄者。",
    "X56n0948_006:0857c02": "操刀傷手。況復荊谿顯云。真如能生九界。而須抑作",
    "X56n0948_006:0857c03": "不隨緣義。豈非談別太屈耶。頃載永嘉。繼齊嘉禾子",
    "X56n0948_006:0857c04": "玄天台元[穎-禾+木]等輩。不諳吾教。斐然成章。背斥指要。立",
    "X56n0948_006:0857c05": "斯名義。予甞有十門析難。斥彼狂言。盡為破滅。請尋",
    "X56n0948_006:0857c06": "看讀。稍決是非。若復專固舊情。未生深信。斯實下愚。",
    "X56n0948_006:0857c07": "不可移也。所立上之十段。於中理毒之義。性行之文。",
    "X56n0948_006:0857c08": "特是吾祖頴悟之說也。所痛闍梨。一時迷惑。矯亂而",
    "X56n0948_006:0857c09": "解。妙理既亂。圓乘且頹。夫如是則山家遺塵。掃地而",
    "X56n0948_006:0857c10": "盡。將何以光闡大教。發明後昆。豈唯無利人之功。將",
    "X56n0948_006:0857c11": "恐有謗法之罪。今故再三濡翰。數四解紛。考于師之",
    "X56n0948_006:0857c12": "言。無非典據。檢闍梨之義。盡是臆談。諒達者之所觀。",
    "X56n0948_006:0857c13": "必昭然之可別。庶因良導。共踐夷塗。方名見善則遷。",
    "X56n0948_006:0857c14": "所謂有耻且革。當須肉袒。用表心降勸勉之。私造次",
    "X56n0948_006:0857c15": "于是。不宣。四明山客　(仁岳)　白。",
    "X56n0948_006:0857c17": "附法智遺編止疑書(終)"
}