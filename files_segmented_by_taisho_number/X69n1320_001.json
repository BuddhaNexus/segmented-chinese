{
    "X69n1320_001:0001a03": "四家語錄序",
    "X69n1320_001:0001a05": "達摩大師西來。不立文字。直指人心。見性成佛。心心",
    "X69n1320_001:0001a06": "相印。以迨六祖。六祖以下。分為南嶽青原。而南嶽最",
    "X69n1320_001:0001a07": "盛。南嶽又分為臨濟溈仰。而臨濟最盛。正所傳四家",
    "X69n1320_001:0001a08": "語錄者。乃南嶽以下。馬祖百丈黃檗臨濟四尊宿。應",
    "X69n1320_001:0001a09": "機接人語也。多者萬言。少者亦不下數千言。果文字",
    "X69n1320_001:0001a10": "乎。非文字乎。西來之意。果不出此乎。嗟夫。指月示迷。",
    "X69n1320_001:0001a11": "迷者覩指遺月。以盤喻日。盲者自盤之鍾。種種差別。",
    "X69n1320_001:0001a12": "胡可勝言。諸尊宿。其能忘言邪夫。豈不欲直指人心。",
    "X69n1320_001:0001a13": "令其頓悟。譬之寫照。以形求形。僅肖十一。惟此妙明。",
    "X69n1320_001:0001a14": "非可形求。非可意度。況可言顯。即令可言。顧從門而",
    "X69n1320_001:0001a15": "入。恐非家珍。因言而明。不離道聽。諸尊宿。其忍直言",
    "X69n1320_001:0001a16": "邪。不忍直言。不容易言。又不能忘言。諸尊宿之心。其",
    "X69n1320_001:0001a17": "若之何。或謂。人具此心。自有鑑覺。何煩諸尊宿之喋",
    "X69n1320_001:0001a18": "喋。不知情欲萌生。知識竝出。前塵分別。悞謂妙明。趨",
    "X69n1320_001:0001a19": "妄背真。愈求愈遠。儻執定相。輒墮黑山鬼窟。聽其納",
    "X69n1320_001:0001a20": "草。且至犯人禾稼。參承既遠。餘緒茫茫。不有格言。胡",
    "X69n1320_001:0001a21": "尋正脉。一心傅公深入三昧。妙脫言詮。於諸尊宿。有",
    "X69n1320_001:0001a22": "深契焉。謂入道者。非此無階。謂法施者。非梓莫廣。會",
    "X69n1320_001:0001a23": "東安解君靜山寧。宿植靈根。深培善力。相與捐貲。竟",
    "X69n1320_001:0001a24": "為繕刻。心公。猶恐觀者滯于文字。屬余序其意於首。",
    "X69n1320_001:0001b01": "余不能深知諸尊宿之心。甞聞聖人之訓矣。曰予欲",
    "X69n1320_001:0001b02": "無言。然今之希聖者。舍聖言又奚識焉。要知善會者。",
    "X69n1320_001:0001b03": "侈然無間。總是一嘿。不善會者。離言絕句。轉隔萬塵。",
    "X69n1320_001:0001b04": "四尊宿之語。其為文字邪。非文字邪。直指邪。非直指",
    "X69n1320_001:0001b05": "邪。必有能辨之者。　　　毗陵唐鶴徵書",
    "X69n1320_001:0001b08": "讀四家語錄引",
    "X69n1320_001:0001b10": "解君。刻是錄畢。有客扣予曰。但形文字。即屬言教。烏",
    "X69n1320_001:0001b11": "得謂之教外別傳邪。予曰。非也。有言固教。而無言亦",
    "X69n1320_001:0001b12": "教也。乃至非有言。非無言。非非有言。非非無言。皆教",
    "X69n1320_001:0001b13": "也。所謂離四句絕百非。客又曰。靈龜曳尾。而其迹彌",
    "X69n1320_001:0001b14": "彰。四尊宿之語。不亦曳尾乎哉。予曰。非也。言四尊宿",
    "X69n1320_001:0001b15": "有意泯迹。非教外也。無意泯迹。亦非教外也。乃至非",
    "X69n1320_001:0001b16": "有意。非無意。非非有意。非非無意。具非教外也。客曰。",
    "X69n1320_001:0001b17": "然則孰謂為別傳哉。予曰。待覷破下文。試與汝道。",
    "X69n1320_001:0001b18": "萬曆丁未秋八一日　　　荊溪釋正傳書",
    "X69n1320_001:0001c03": "刻四家語錄跋",
    "X69n1320_001:0001c05": "客有以四家語錄示者。予終日持誦。不能去手。因出",
    "X69n1320_001:0001c06": "與一心師共讀之。師請壽諸梓。予曰。諸方語錄。流布",
    "X69n1320_001:0001c07": "不少。柰何復侈茲舉。師曰。不然。大約我祖家說話。端",
    "X69n1320_001:0001c08": "的要人妙悟。不容擬議商量。教伊立地得徹去。當下",
    "X69n1320_001:0001c09": "便了去。詎圖陳露布。益葛藤乎。藉風颺塵。而眯人目",
    "X69n1320_001:0001c10": "乎。且夫奮大機顯大用。何似馬祖黃檗老婆心最切。",
    "X69n1320_001:0001c11": "其承稟。則奚如百丈臨濟賣弄處偏奇。吾何忍置此",
    "X69n1320_001:0001c12": "等事。不一提撕。以痛快千古邪。予曰。師更欲搊人鼻",
    "X69n1320_001:0001c13": "孔。令其知痛邪。又將施棒於眾。欲我還拳邪。師笑而",
    "X69n1320_001:0001c14": "無語。予於是邀諸明公發心。捐俸梓行。庶留心斯道",
    "X69n1320_001:0001c15": "者。得此馳求頓歇。默爾知歸。相與四尊宿。可謂千載",
    "X69n1320_001:0001c16": "一遇者也。吾師勉是刻。豈小補哉。",
    "X69n1320_001:0001c17": "時",
    "X69n1320_001:0001c18": "萬曆己丑臘八日。東安靜山居士　解寧　識"
}