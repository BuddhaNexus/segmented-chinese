{
    "T27n1545_198:0987c05": "阿毘達磨大毘婆沙論卷第一百",
    "T27n1545_198:0987c06": "九十八",
    "T27n1545_198:0987c08": "五百大阿羅漢等造",
    "T27n1545_198:0987c09": "三藏法師玄奘奉　詔譯",
    "T27n1545_198:0987c10": "5 見納息1見蘊第八中見納息第五之一",
    "T27n1545_198:0987c11": "諸有此見無施與乃至廣說。問何故作此論。",
    "T27n1545_198:0987c12": "答欲釋契經中所說見趣令知斷故。所以",
    "T27n1545_198:0987c13": "者何。於生死中起大執著引大無義。為大",
    "T27n1545_198:0987c14": "依取者莫如見趣。此等廣說如智蘊五事",
    "T27n1545_198:0987c15": "納息。諸有此見無施與無愛樂無祠祀無",
    "T27n1545_198:0987c16": "妙行惡行。此謗因邪見見集所斷。無施與等",
    "T27n1545_198:0987c17": "如上釋。此邪見者顯彼自性。見集所斷者",
    "T27n1545_198:0987c18": "顯彼對治。謂於集諦忍智已生於彼所有",
    "T27n1545_198:0987c19": "不正推尋不正分別。顛倒見不平等取便永",
    "T27n1545_198:0987c20": "斷滅沒。復次此見依集處轉故見集時則",
    "T27n1545_198:0987c21": "斷。如草頭露日出則乾。此亦如是無妙行",
    "T27n1545_198:0987c22": "惡行果此謗果邪見見苦所斷。此邪見者顯",
    "T27n1545_198:0987c23": "彼自性。見苦所斷者顯彼對治。謂於苦諦",
    "T27n1545_198:0987c24": "忍智已生。於彼所有不正推尋不正分別顛",
    "T27n1545_198:0987c25": "倒見不平等取便永斷滅沒。復次此見依苦",
    "T27n1545_198:0987c26": "處轉故見苦時即斷。如草頭露日出則乾。此",
    "T27n1545_198:0987c27": "亦如是。然此但說彼見自性及對治。不說",
    "T27n1545_198:0987c28": "等起。彼等起云何。尊者世友說曰。有諸外",
    "T27n1545_198:0987c29": "道現見世間有殺生長壽離殺短壽。有盜",
    "T27n1545_198:0988a01": "豐財離盜乏財。有慳而富樂施而貧。有損",
    "T27n1545_198:0988a02": "惱他無病安樂。有不惱他而多疾苦。見如",
    "T27n1545_198:0988a03": "是等相違事已便作是念。無施與無愛樂",
    "T27n1545_198:0988a04": "乃至無妙行惡行果。若有者則應殺生一切",
    "T27n1545_198:0988a05": "短壽。乃至不惱他者無病安樂。現見相違故",
    "T27n1545_198:0988a06": "知決定無施與乃至廣說。然彼外道不善了",
    "T27n1545_198:0988a07": "知妙行惡行果有遠近故。於現見事中不",
    "T27n1545_198:0988a08": "如理尋思而起此見。有說。外道得世俗定",
    "T27n1545_198:0988a09": "見少時分不知終始因果差別。見行惡者",
    "T27n1545_198:0988a10": "有得生天。見造善者有墮惡趣。便作是",
    "T27n1545_198:0988a11": "念無施與無愛樂乃至廣說。或有說者。有",
    "T27n1545_198:0988a12": "諸外道不因現見亦不因定。但由隨順惡",
    "T27n1545_198:0988a13": "友教故說無施與乃至廣說。",
    "T27n1545_198:0988a14": "無此世無他世無化生有情。此謗因邪見",
    "T27n1545_198:0988a15": "或見集所斷。或謗果邪見見苦所斷。問他世",
    "T27n1545_198:0988a16": "是不現見說無可爾。此世現見何故言無。",
    "T27n1545_198:0988a17": "答彼諸外道無明所盲於現見事亦復非撥。",
    "T27n1545_198:0988a18": "不應責無明者愚盲者墮坑。復有說者。彼",
    "T27n1545_198:0988a19": "諸外道但謗因果不謗法體。無此世者謂",
    "T27n1545_198:0988a20": "無此世為他世因。或無此世為他世果。無",
    "T27n1545_198:0988a21": "他世者謂無他世為此世因。或無他世為",
    "T27n1545_198:0988a22": "此世果。無化生有情者有諸外道作如是",
    "T27n1545_198:0988a23": "說。諸有情生皆因現在精血等事。無有無",
    "T27n1545_198:0988a24": "緣忽然生者。譬如芽生必因種子水土時節",
    "T27n1545_198:0988a25": "無有無緣而得生者。故定無有化生有情。",
    "T27n1545_198:0988a26": "此或撥無感化生業。或復撥無所感化生。或",
    "T27n1545_198:0988a27": "有說者。化生有情所謂中有。無此世他世者",
    "T27n1545_198:0988a28": "謗無生有。無化生有情者謗無中有。有",
    "T27n1545_198:0988a29": "諸外道言中有無。彼說但應從此世間至",
    "T27n1545_198:0988b01": "彼世間更無第三世間可得。此或撥無感",
    "T27n1545_198:0988b02": "中有業。或復撥無所感中有。或撥中有為",
    "T27n1545_198:0988b03": "生有因。或撥中有為死有果。此邪見者顯",
    "T27n1545_198:0988b04": "彼自性。或見集所斷或見苦所斷者顯彼對",
    "T27n1545_198:0988b05": "治廣說如前。無父無母此謗因邪見見集",
    "T27n1545_198:0988b06": "所斷。問世間父母皆所現見彼以何故謗言",
    "T27n1545_198:0988b07": "無耶。答彼諸外道無明所盲乃至廣說。有",
    "T27n1545_198:0988b08": "說。彼諸外道謗無父母感子之業不謗其",
    "T27n1545_198:0988b09": "體。彼作是論父母自以愛染心故不為子",
    "T27n1545_198:0988b10": "故。然以精血和合緣故彼類自生非謂父",
    "T27n1545_198:0988b11": "母有感子業。如因濕葉糞土等故有諸蟲",
    "T27n1545_198:0988b12": "生。非濕葉等有感蟲業此亦如是。故彼外",
    "T27n1545_198:0988b13": "道有如是頌。",
    "T27n1545_198:0988b14": "男女染心合　　女值時無病",
    "T27n1545_198:0988b15": "我從此自有　　彼於我何為",
    "T27n1545_198:0988b16": "或有說者。彼諸外道謗父母義不謗其體。",
    "T27n1545_198:0988b17": "如因濕葉糞等生蟲。葉等於蟲非父非",
    "T27n1545_198:0988b18": "母。如是因彼不淨而生。彼復何緣獨於生",
    "T27n1545_198:0988b19": "者有重恩德名父母耶。是故彼類說無父",
    "T27n1545_198:0988b20": "母。此邪見者顯彼自性見集所斷者顯彼對",
    "T27n1545_198:0988b21": "治廣說如前。此中但說彼自性對治不說",
    "T27n1545_198:0988b22": "等起。彼等起云何。尊者世友說曰。有諸外",
    "T27n1545_198:0988b23": "道天暴雨時見諸浮泡便作是念。此從何",
    "T27n1545_198:0988b24": "來滅至何所。但因水雨忽起忽滅。如是有",
    "T27n1545_198:0988b25": "情緣合故生。緣離故死。不從前世來至此",
    "T27n1545_198:0988b26": "生。亦非此生往至後世便決定說無此世",
    "T27n1545_198:0988b27": "無他世。又見世間父母生子水土生芽所",
    "T27n1545_198:0988b28": "見皆從緣合而有。便作是念何處當有化",
    "T27n1545_198:0988b29": "生有情。又見蟲生因濕葉等廣如前說。然",
    "T27n1545_198:0988c01": "彼外道不知情與非情生類有別四生有",
    "T27n1545_198:0988c02": "情。藉緣不等內法外法緣性各異。故於少分",
    "T27n1545_198:0988c03": "相似事中不正尋思起此諸見。復有說者。",
    "T27n1545_198:0988c04": "彼諸外道得世俗定有諸有情從上地及",
    "T27n1545_198:0988c05": "餘世界歿來生此間。或此間歿生於上地及",
    "T27n1545_198:0988c06": "餘世界。彼觀此類不見所從及所往處。便",
    "T27n1545_198:0988c07": "起此見無此世無他世。又彼獲得麁淺定",
    "T27n1545_198:0988c08": "故觀去來世時但見生有。不見中間中有",
    "T27n1545_198:0988c09": "之身以微細故。由此便說無化生有情。又",
    "T27n1545_198:0988c10": "因定力觀諸有情或從怨家來作父母。或",
    "T27n1545_198:0988c11": "從妻子兄弟姊妹來作父母。乃至或從駝",
    "T27n1545_198:0988c12": "驢狗等雜類之身來作父母。復從父母作",
    "T27n1545_198:0988c13": "彼形類便作是念。此如客舍有何決定。由",
    "T27n1545_198:0988c14": "此便說無父無母。復有說者。彼諸外道不",
    "T27n1545_198:0988c15": "因現見亦不因定。但由隨順惡友教故",
    "T27n1545_198:0988c16": "說無此世乃至廣說。",
    "T27n1545_198:0988c17": "諸有此見世間無阿羅漢。此謗道邪見見道",
    "T27n1545_198:0988c18": "所斷。此謗道邪見者顯彼自性。見道所斷者",
    "T27n1545_198:0988c19": "顯彼對治。謂於道諦忍智已生。於彼所有",
    "T27n1545_198:0988c20": "不正推尋不正分別顛倒見不平等取便永斷",
    "T27n1545_198:0988c21": "滅沒。復次此見於道處轉故見道時即斷。",
    "T27n1545_198:0988c22": "如草頭露日出則乾。此亦如是無正至。此",
    "T27n1545_198:0988c23": "謗滅邪見見滅所斷。正至謂涅槃是無漏道",
    "T27n1545_198:0988c24": "所應至故。此謗滅邪見者顯彼自性。見滅所",
    "T27n1545_198:0988c25": "斷者顯彼對治。謂於滅諦忍智已生。於彼",
    "T27n1545_198:0988c26": "所有不正推尋不正分別顛倒見不平等取",
    "T27n1545_198:0988c27": "便永斷滅沒。復次此見於滅處轉故見滅時",
    "T27n1545_198:0988c28": "即斷。如草頭露日出則乾。此亦如是無正",
    "T27n1545_198:0988c29": "行此世他世則於現法知自通達作證具足",
    "T27n1545_198:0989a01": "住。我生已盡梵行已立所作已辦不受後",
    "T27n1545_198:0989a02": "有。如實知此謗道邪見見道所斷。無正行此",
    "T27n1545_198:0989a03": "世他世者謂彼撥無四種正行。則苦遲通等",
    "T27n1545_198:0989a04": "此是謗有學道。餘是謗無學道。此謗道邪見",
    "T27n1545_198:0989a05": "者顯彼自性。見道所斷者顯彼對治廣說如",
    "T27n1545_198:0989a06": "前。此中但說彼見自性及對治。不說等起。",
    "T27n1545_198:0989a07": "彼等起云何。尊者世友說曰。有諸外道見",
    "T27n1545_198:0989a08": "阿羅漢有老病死及受諸苦。同餘有情便",
    "T27n1545_198:0989a09": "說世間無阿羅漢。即是謗無阿羅漢法。又",
    "T27n1545_198:0989a10": "聞涅槃諸根永滅便作是念彼應是苦。復",
    "T27n1545_198:0989a11": "聞涅槃諸行寂滅便作是念彼應是無。又",
    "T27n1545_198:0989a12": "見聖者形貌飲食同餘有情便謂彼無一切",
    "T27n1545_198:0989a13": "聖道。然彼外道不知聖者有漏身異無漏身",
    "T27n1545_198:0989a14": "異涅槃寂樂。非苦非無故起如是差別邪",
    "T27n1545_198:0989a15": "見。有說。外道得世俗定不能觀見聖道涅",
    "T27n1545_198:0989a16": "槃。便作是言無阿羅漢乃至廣說。有說。外",
    "T27n1545_198:0989a17": "道不因現見亦不因定。但由隨順惡友",
    "T27n1545_198:0989a18": "教故。便言世間無阿羅漢乃至廣說。有說。",
    "T27n1545_198:0989a19": "此中應說始騫持事。彼事即是此見等起。諸",
    "T27n1545_198:0989a20": "有此見。乃至活有命者死已斷壞無有。此四",
    "T27n1545_198:0989a21": "大種士夫身。廣說乃至。此邊執見斷見攝。見",
    "T27n1545_198:0989a22": "苦所斷。此中乃至活有命者死已斷壞無有",
    "T27n1545_198:0989a23": "者。彼執有我名為命者。此命者乃至此生",
    "T27n1545_198:0989a24": "未死恒有。死已更不相續名斷壞無有。此",
    "T27n1545_198:0989a25": "四大種士夫身者。彼所說士夫身亦餘法成",
    "T27n1545_198:0989a26": "而唯說四大種者以麁現故。死時地身歸",
    "T27n1545_198:0989a27": "地水身歸水火身歸火風身歸風根隨空轉",
    "T27n1545_198:0989a28": "者。彼說眾生死時內大種身歸外地等。根",
    "T27n1545_198:0989a29": "無大種為所依故便隨空轉。譬如樹倒鳥",
    "T27n1545_198:0989b01": "則飛空。此邊執見常見攝見苦所斷。以執",
    "T27n1545_198:0989b02": "我所是常住故。輿為第五者。謂四肘半輿四",
    "T27n1545_198:0989b03": "人舁之。以送死屍。故言輿為第五。持彼死",
    "T27n1545_198:0989b04": "屍往棄塚間。即施身處或燒屍處名為塚",
    "T27n1545_198:0989b05": "間。未燒可知者。謂乃至未燒差別可見。燒已",
    "T27n1545_198:0989b06": "成灰。餘鴿色骨者。謂若燒已便成灰燼。此中",
    "T27n1545_198:0989b07": "燒言若謂燒薪等者此則正見。若謂即燒火",
    "T27n1545_198:0989b08": "者此則邪智非見。若謂燒有漏業者此謗因",
    "T27n1545_198:0989b09": "邪見見集所斷。若謂燒無漏業者此謗道邪",
    "T27n1545_198:0989b10": "見見道所斷。愚者讚施智者讚受。愚謂無",
    "T27n1545_198:0989b11": "智或惡慧者。智謂有智及善慧者。彼外道言",
    "T27n1545_198:0989b12": "諸愚癡者讚歎行施。諸智慧者讚歎受施。然",
    "T27n1545_198:0989b13": "佛獨覺及聖弟子諸智慧者皆讚行施。彼撥",
    "T27n1545_198:0989b14": "為愚。此即謗無成智者法。此謗道邪見。見道",
    "T27n1545_198:0989b15": "所斷。諸有論者一切空虛妄語乃至活有愚",
    "T27n1545_198:0989b16": "智者死已斷壞無有者。說有後世名有論者。",
    "T27n1545_198:0989b17": "彼皆謗之為空妄語。云乃至活有愚智者死",
    "T27n1545_198:0989b18": "已一切斷壞無有。然佛獨覺及聖弟子說有",
    "T27n1545_198:0989b19": "後世。彼撥為妄。此即謗無實語者法。此謗",
    "T27n1545_198:0989b20": "道邪見。見道所斷。此邊執見斷見攝者。顯彼",
    "T27n1545_198:0989b21": "自性。此中雖有餘邪見等。而但顯示斷壞",
    "T27n1545_198:0989b22": "無有故。斷見攝。見苦所斷者。顯彼對治廣",
    "T27n1545_198:0989b23": "說如前。此但說彼自性對治不說等起。彼",
    "T27n1545_198:0989b24": "等起云何。尊者世友說曰。有諸外道不憶",
    "T27n1545_198:0989b25": "前際不見後際。計諸有情皆以此生得胎",
    "T27n1545_198:0989b26": "為初死為最後。又諸命終無有還者故說",
    "T27n1545_198:0989b27": "乃至活有命者。死已斷壞無有。猶如草木無",
    "T27n1545_198:0989b28": "有後世。有說。外道得世俗定。或有眾生",
    "T27n1545_198:0989b29": "從此間歿生於上地及餘世界。彼觀此類",
    "T27n1545_198:0989c01": "不知所往便作是說。乃至活有命者。乃至",
    "T27n1545_198:0989c02": "廣說。有說。外道不因餘事但由惡友邪教",
    "T27n1545_198:0989c03": "授故便作是言。乃至活有命者乃至廣說。諸",
    "T27n1545_198:0989c04": "有此見無因無緣令有情雜染。非因非緣而",
    "T27n1545_198:0989c05": "有情雜染。此謗因邪見見集所斷。此謗因邪",
    "T27n1545_198:0989c06": "見者顯彼自性。見集所斷者顯彼對治廣說",
    "T27n1545_198:0989c07": "如前。彼等起云何。尊者世友說曰。有諸外",
    "T27n1545_198:0989c08": "道現見世間。有居阿練若處而生雜染。",
    "T27n1545_198:0989c09": "有住城邑而不起染。便作是念無因無緣",
    "T27n1545_198:0989c10": "令有情雜染。非因非緣而有情雜染。若有",
    "T27n1545_198:0989c11": "者則應住阿練若處者不生雜染。住城邑",
    "T27n1545_198:0989c12": "者皆生雜染現見相違。是故決定無因無緣",
    "T27n1545_198:0989c13": "乃至廣說。然由三事故有情雜染。一由因",
    "T27n1545_198:0989c14": "力。二由加行力。三由境界力。彼住阿練若",
    "T27n1545_198:0989c15": "處者雖無境界而由因力加行力故生諸",
    "T27n1545_198:0989c16": "雜染。住城邑者雖有因及境界。由無加行",
    "T27n1545_198:0989c17": "力故不生雜染。彼於此事不能通達便",
    "T27n1545_198:0989c18": "起此見無因無緣乃至廣說。有說。外道因",
    "T27n1545_198:0989c19": "得世俗麁淺定故。觀見有情起諸雜染。而",
    "T27n1545_198:0989c20": "不見其因緣差別。便起是見無因無緣乃",
    "T27n1545_198:0989c21": "至廣說。有說。外道不因現見亦不因定。但",
    "T27n1545_198:0989c22": "因惡友而起此見無因無緣令有情清淨。",
    "T27n1545_198:0989c23": "非因非緣而有情清淨。此謗道邪見見道所",
    "T27n1545_198:0989c24": "斷。此謗道邪見者顯彼自性。見道所斷者顯",
    "T27n1545_198:0989c25": "彼對治廣說如前。彼等起云何。尊者世友說",
    "T27n1545_198:0989c26": "曰。有諸外道現見世間有住城邑而得",
    "T27n1545_198:0989c27": "清淨。有居阿練若處而不清淨。便作是念",
    "T27n1545_198:0989c28": "無因無緣令有情清淨。非因非緣而有情清",
    "T27n1545_198:0989c29": "淨。若有者則應住阿練若斯皆清淨。住城",
    "T27n1545_198:0990a01": "邑者皆不清淨。現見相違。是故決定無因無",
    "T27n1545_198:0990a02": "緣乃至廣說。然由三事故有情清淨。一由",
    "T27n1545_198:0990a03": "因力。二由加行力。三由緣力。彼住阿練若",
    "T27n1545_198:0990a04": "處者雖有因緣或由闕加行故不得清",
    "T27n1545_198:0990a05": "淨。住城邑者雖或闕緣而由因及加行力",
    "T27n1545_198:0990a06": "故而得清淨。彼於此事不能通達便起此",
    "T27n1545_198:0990a07": "見。無因無緣乃至廣說。有說。外道因得世",
    "T27n1545_198:0990a08": "俗麁淺定故。觀見有情證得清淨而不見",
    "T27n1545_198:0990a09": "彼得淨因緣。便起是見無因無緣乃至廣說。",
    "T27n1545_198:0990a10": "有說。外道不因現見亦不因定但因惡友",
    "T27n1545_198:0990a11": "而起此見。",
    "T27n1545_198:0990a12": "無因無緣令有情無智無見。非因非緣而有",
    "T27n1545_198:0990a13": "情無智無見。此謗因邪見見集所斷。此謗因",
    "T27n1545_198:0990a14": "邪見者顯彼自性。見集所斷者顯彼對治廣",
    "T27n1545_198:0990a15": "說如前。彼等起云何。尊者世友說曰。有諸",
    "T27n1545_198:0990a16": "外道現見世間。不為求無智無見故起諸",
    "T27n1545_198:0990a17": "加行。而彼有情自然無智無見便作是念無",
    "T27n1545_198:0990a18": "因無緣乃至廣說。若有者則應作加行求",
    "T27n1545_198:0990a19": "無智見者。起無智見不求者不起。現見相",
    "T27n1545_198:0990a20": "違故知決定無因無緣乃至廣說。然由三事",
    "T27n1545_198:0990a21": "故有情無智無見。一由樂著阿賴耶故。二",
    "T27n1545_198:0990a22": "於所作多疑惑故。三於有情不謙敬故。有",
    "T27n1545_198:0990a23": "說。由五事故。三如前說。四由不勤求故。",
    "T27n1545_198:0990a24": "五由無方便故。彼於此事不善了知便起",
    "T27n1545_198:0990a25": "此見無因無緣乃至廣說。有說。外道得世",
    "T27n1545_198:0990a26": "俗麁淺定觀見有情無智無見。而不見其",
    "T27n1545_198:0990a27": "因緣差別便起此見無因無緣乃至廣說。有",
    "T27n1545_198:0990a28": "說。外道不因現見亦不因定。但因惡友",
    "T27n1545_198:0990a29": "而起此見無因無緣令有情智見。非因非",
    "T27n1545_198:0990b01": "緣而有情智見。此謗道邪見見道所斷。此謗",
    "T27n1545_198:0990b02": "道邪見者顯彼自性。見道所斷者顯彼對治",
    "T27n1545_198:0990b03": "廣說如前。彼等起云何。尊者世友說曰。有",
    "T27n1545_198:0990b04": "諸外道現見世間。有求智見起大加行而",
    "T27n1545_198:0990b05": "不生智見。有不起加行而生智見。便作",
    "T27n1545_198:0990b06": "是念無因無緣乃至廣說。若有者則應為",
    "T27n1545_198:0990b07": "求智見起加行者生於智見不起加行",
    "T27n1545_198:0990b08": "者不生智見。現見相違故知決定無因無緣",
    "T27n1545_198:0990b09": "乃至廣說。然由四事故有情智見。一善取",
    "T27n1545_198:0990b10": "其名。二善取其義。三樂多推尋。四樂簡擇",
    "T27n1545_198:0990b11": "是理非理彼於此事不善了知便言無因",
    "T27n1545_198:0990b12": "無緣乃至廣說。有說。外道得世俗麁淺定",
    "T27n1545_198:0990b13": "觀見有情得勝智見。而不見其因緣差別",
    "T27n1545_198:0990b14": "便起此見。無因無緣乃至廣說。有說。外道",
    "T27n1545_198:0990b15": "不因現見亦不因定。但因惡友而起此",
    "T27n1545_198:0990b16": "見。",
    "T27n1545_198:0990b17": "諸有此見無力無精進。無力精進無士無",
    "T27n1545_198:0990b18": "威勢無士威勢。無自作無他作無自他",
    "T27n1545_198:0990b19": "作。一切有情一切生一切種。無力無自在",
    "T27n1545_198:0990b20": "無精進無威勢定合性變。於六勝生受諸",
    "T27n1545_198:0990b21": "苦樂。此若謗有漏力精進等。即謗因邪見",
    "T27n1545_198:0990b22": "見集所斷。若謗無漏力精進等即謗道邪",
    "T27n1545_198:0990b23": "見見道所斷。此中力精進士威勢體一義異。",
    "T27n1545_198:0990b24": "皆謂諸法功能差別。力者勢力是難屈伏義。",
    "T27n1545_198:0990b25": "精進者是發趣義。士者士用是雄猛義。威勢",
    "T27n1545_198:0990b26": "者是能伏他義。彼說諸法無如是義。即是",
    "T27n1545_198:0990b27": "總謗諸法功能。無自作者謗自相續諸法",
    "T27n1545_198:0990b28": "功能。無他作者謗他相續諸法功能。無自",
    "T27n1545_198:0990b29": "他作者謂俱謗。此是無衣迦葉波計如後當",
    "T27n1545_198:0990c01": "說。一切有情者謂有識類。一切生者謂即有",
    "T27n1545_198:0990c02": "情名曰眾生。一切種者謂即眾生為種相續。",
    "T27n1545_198:0990c03": "力自在等亦體一義異。即諸有情功能差別。",
    "T27n1545_198:0990c04": "自在者是能役他義。力等如前釋。彼說有情",
    "T27n1545_198:0990c05": "無有如是功德差別。定謂決定是法爾義",
    "T27n1545_198:0990c06": "合謂和合是緣會義。性謂本性。變謂轉變。彼",
    "T27n1545_198:0990c07": "說有情有如是理趣法爾緣會則本性轉變。",
    "T27n1545_198:0990c08": "於六勝生受諸苦樂。非由彼有力自在等",
    "T27n1545_198:0990c09": "能受苦樂六勝生後當說。此則謗因或謗道",
    "T27n1545_198:0990c10": "邪見者。顯彼自性。見集或見道所斷者顯彼",
    "T27n1545_198:0990c11": "對治。廣說如前。彼等起云何。尊者世友說",
    "T27n1545_198:0990c12": "曰有諸外道現見世間。為求富貴廣施功",
    "T27n1545_198:0990c13": "力而不能得。有不希求自然而得。便作",
    "T27n1545_198:0990c14": "是念無力無精進乃至廣說。若有者應求",
    "T27n1545_198:0990c15": "乃得不求不得。現見相違故知無也。然世",
    "T27n1545_198:0990c16": "福樂必由先時定不定業有施功力而不",
    "T27n1545_198:0990c17": "獲者以無先時業故。有不施功而便得",
    "T27n1545_198:0990c18": "者以有先時決定因故。彼於此事不善了",
    "T27n1545_198:0990c19": "知便謂無力無精進乃至廣說。由定及由",
    "T27n1545_198:0990c20": "惡友應准前說。前雜蘊中說顛倒處。唯明",
    "T27n1545_198:0990c21": "撥有漏因故見集所斷。此中通明謗有漏",
    "T27n1545_198:0990c22": "無漏因故。見集見道所斷。諸有此見造教造",
    "T27n1545_198:0990c23": "煮教煮害教。害殺諸眾生。不與取。欲邪行。知",
    "T27n1545_198:0990c24": "而妄語。故飲諸酒。穿牆解結盡取所有守阨",
    "T27n1545_198:0990c25": "斷道。害村害城害國生命以刀以輪擁略",
    "T27n1545_198:0990c26": "大地。所有眾生斷截分解聚集團積為一肉聚",
    "T27n1545_198:0990c27": "應知由此無惡無惡緣。於殑伽南斷截撾",
    "T27n1545_198:0990c28": "打。於殑伽北惠施修福應知由此無罪福。",
    "T27n1545_198:0990c29": "亦無罪福緣。布施愛語利行同事攝諸有情",
    "T27n1545_198:0991a01": "皆無有福。此謗因邪見見集所斷此中無惡",
    "T27n1545_198:0991a02": "者無惡自性。無惡緣者不能感惡果。無",
    "T27n1545_198:0991a03": "罪福亦無罪福緣應知亦爾。於殑伽南斷",
    "T27n1545_198:0991a04": "截撾打者以殑伽南多有藥叉祠。於中殺",
    "T27n1545_198:0991a05": "害眾生故。於殑伽北惠施修福者。以殑伽",
    "T27n1545_198:0991a06": "北多有天祠於中惠施修福故。此謗因邪",
    "T27n1545_198:0991a07": "見者顯彼自性。見集所斷者顯彼對治廣說",
    "T27n1545_198:0991a08": "如前。彼等起云何。尊者世友說曰。有諸外",
    "T27n1545_198:0991a09": "道現見世間。有造惡者受諸快樂。有修善",
    "T27n1545_198:0991a10": "者多遭憂苦。便作是念造教造廣說乃至皆",
    "T27n1545_198:0991a11": "無有福。若有者應造惡受苦。修善得樂。",
    "T27n1545_198:0991a12": "現見相違故知決定造教造乃至皆無有",
    "T27n1545_198:0991a13": "福。然善惡業果有遠近彼不善知便起此",
    "T27n1545_198:0991a14": "見。由定及由惡友應准前說。",
    "T27n1545_198:0991a15": "諸有此見此七士身不作作不化化。不可害常",
    "T27n1545_198:0991a16": "安住如伊師迦安住不動無有轉變互不相",
    "T27n1545_198:0991a17": "觸。何等為七。謂地水火風及苦樂命。此七士",
    "T27n1545_198:0991a18": "身非作乃至如伊師迦安住不動。若罪若福",
    "T27n1545_198:0991a19": "若罪福若苦若樂若苦樂不能轉變。亦不能",
    "T27n1545_198:0991a20": "令互相觸礙。設有士夫斷士夫頭亦不",
    "T27n1545_198:0991a21": "名為害世間生。若行若住七身中間刀刃雖",
    "T27n1545_198:0991a22": "轉而不害命。此中無能害無所害。無能",
    "T27n1545_198:0991a23": "捶無所捶。無表無表處。此邊執見常見攝",
    "T27n1545_198:0991a24": "見苦所斷。七士身者謂我所執持。七士夫身",
    "T27n1545_198:0991a25": "不作者。謂無作者。能作。此身作者謂雖不作",
    "T27n1545_198:0991a26": "而似作顯現。不化者謂無化者能化此身。",
    "T27n1545_198:0991a27": "化者謂雖不化而似化顯現。如伊師迦者",
    "T27n1545_198:0991a28": "謂如伊師迦木。或如伊師迦山堅固難壞。",
    "T27n1545_198:0991a29": "無有轉變者謂我常住雖有隱顯而無轉",
    "T27n1545_198:0991b01": "變。互不相觸者無有能令互相觸礙。若行",
    "T27n1545_198:0991b02": "若住者行謂人等。住謂樹等彼說樹等亦名",
    "T27n1545_198:0991b03": "士夫。計彼類中有壽命故。七身中間雖有",
    "T27n1545_198:0991b04": "孔隙容刀刃轉。而不害命以常住我所任",
    "T27n1545_198:0991b05": "持命不可害故。無表者無能害能捶業故。",
    "T27n1545_198:0991b06": "無表處者無所害所捶境故。此邊執見常見",
    "T27n1545_198:0991b07": "攝者顯彼自性。見苦所斷者顯彼對治廣說",
    "T27n1545_198:0991b08": "如前。彼等起云何。尊者世友說曰。有諸外道",
    "T27n1545_198:0991b09": "於四大種及苦樂命相續。依因依緣和合故",
    "T27n1545_198:0991b10": "有剎那不住中不善了知。便計有我於中",
    "T27n1545_198:0991b11": "執持令無損害。彼所說命謂識相續。然彼不",
    "T27n1545_198:0991b12": "見身心相續。剎那剎那因果轉中所有間隙。",
    "T27n1545_198:0991b13": "便執有我持令常住。捨此身已受彼身時。",
    "T27n1545_198:0991b14": "如樹倒時鳥集餘樹故說此七士身乃至",
    "T27n1545_198:0991b15": "廣說。由定及由惡友應准前說。",
    "T27n1545_198:0991b16": "諸有此見有十四億六萬六百生門。五業三",
    "T27n1545_198:0991b17": "業二業業半業六十二行跡。六十二中劫。百",
    "T27n1545_198:0991b18": "三十六地獄。百二十根。三十六塵界。四萬九",
    "T27n1545_198:0991b19": "千龍家。四萬九千妙翅鳥家。四萬九千異學",
    "T27n1545_198:0991b20": "家。四萬九千活命家。七有想藏。七無想藏。七",
    "T27n1545_198:0991b21": "離繫藏。七阿素洛。七畢舍遮。七天七人七夢",
    "T27n1545_198:0991b22": "七百夢七覺七百覺七池七百池七險七百險",
    "T27n1545_198:0991b23": "七減七百減七增七百增六勝生類八大士",
    "T27n1545_198:0991b24": "地。於如是處經八萬四千大劫。若愚若智",
    "T27n1545_198:0991b25": "往來流轉乃決定能作苦邊際。如擲縷丸縷",
    "T27n1545_198:0991b26": "盡便住此中無有沙門若婆羅門。能作是",
    "T27n1545_198:0991b27": "說我以尸羅或以精進或以梵行令所有",
    "T27n1545_198:0991b28": "業未熟者熟。熟者觸已即便變吐。以如是",
    "T27n1545_198:0991b29": "斛度量生死苦樂邊際不可施設。有增有",
    "T27n1545_198:0991c01": "減亦不可說。或然不然此非因計因戒禁",
    "T27n1545_198:0991c02": "取見苦所斷。十四億六萬六百生門者。如正",
    "T27n1545_198:0991c03": "法中有四生門。謂胎卵濕化是諸有情共所",
    "T27n1545_198:0991c04": "經受。其量決定不過不減。如是外道無勝",
    "T27n1545_198:0991c05": "髮褐計有爾所雜類生門。一一有情遍所經",
    "T27n1545_198:0991c06": "歷數量決定亦不增減。五業乃至業半業者",
    "T27n1545_198:0991c07": "如正法中感四生門。及於生門所造不出",
    "T27n1545_198:0991c08": "五業等業。如是外道所說感爾所生門。及",
    "T27n1545_198:0991c09": "於爾所生門所造亦不過於五業等業。五",
    "T27n1545_198:0991c10": "業者如正法中。說感五趣五趣加行五趣處",
    "T27n1545_198:0991c11": "所。如是外道所說五業。謂舉下屈申行為第",
    "T27n1545_198:0991c12": "五。或語手足大小門五。三業者如正法中身",
    "T27n1545_198:0991c13": "語意業。彼說亦爾但語為初。二業者如正法",
    "T27n1545_198:0991c14": "中思思已業。彼說所謂黑業白業。業半業者",
    "T27n1545_198:0991c15": "如正法中牽引業名業。圓滿業名半業。或",
    "T27n1545_198:0991c16": "具二種名業。隨但有一名半業。如是外道",
    "T27n1545_198:0991c17": "說有二業。一者雙業二者隻業。牽引業名雙",
    "T27n1545_198:0991c18": "業。圓滿業名隻業。或具二種名雙業。隨但",
    "T27n1545_198:0991c19": "有一名隻業。諸雙名業隻名半業。又彼外",
    "T27n1545_198:0991c20": "道說有二業。謂墮業近墮業。若害婆羅門",
    "T27n1545_198:0991c21": "若行父母師友女人。盜金飲酒名為墮",
    "T27n1545_198:0991c22": "業。其餘惡業名近墮業。初名為業後名半",
    "T27n1545_198:0991c23": "業。又說語身業名業損益自他故。意業名",
    "T27n1545_198:0991c24": "半業唯自損益故。又說感生有業名業。感",
    "T27n1545_198:0991c25": "中有業名半業。又說於未生感眾同分業",
    "T27n1545_198:0991c26": "名業。於生已受異熟業名半業。又說於業",
    "T27n1545_198:0991c27": "具足造名業。少分造名半業。六十二行跡",
    "T27n1545_198:0991c28": "者。如正法中說四行跡名清淨道。如是外",
    "T27n1545_198:0991c29": "道說六十二行跡名清淨道。六十二中劫",
    "T27n1545_198:0992a01": "者。如正法中說八十中劫為一分齊。如是",
    "T27n1545_198:0992a02": "外道說六十二中劫為一分齊。於此時中",
    "T27n1545_198:0992a03": "修六十二行跡作苦邊際。百三十六地獄",
    "T27n1545_198:0992a04": "者。如正法中說八大地獄一一各有十六眷",
    "T27n1545_198:0992a05": "屬。如是外道所說亦爾。然說有情遍生其",
    "T27n1545_198:0992a06": "中然後解脫。百二十根者如正法中說有",
    "T27n1545_198:0992a07": "二十二根。如是外道說有百二十根。謂眼",
    "T27n1545_198:0992a08": "耳鼻各二為六。舌身意命及五受根信等五",
    "T27n1545_198:0992a09": "根總為二十。六趣各二十為百二十。六趣",
    "T27n1545_198:0992a10": "者謂阿素洛為第六。彼說有情要於六趣",
    "T27n1545_198:0992a11": "受爾所根不過不減。有說。根者是增上義",
    "T27n1545_198:0992a12": "有情要於百二十處為主已然後解脫。三",
    "T27n1545_198:0992a13": "十六塵界者如正法中說有九十八隨眠",
    "T27n1545_198:0992a14": "為一切雜染依處。如是外道說有三十六塵",
    "T27n1545_198:0992a15": "界為雜染依處。四萬九千龍家者。家謂族類",
    "T27n1545_198:0992a16": "如正法中龍有四族即胎卵濕化。如是外",
    "T27n1545_198:0992a17": "道說有四萬九千龍家。一一有情於彼族類",
    "T27n1545_198:0992a18": "無不經受。四萬九千妙翅鳥家者。如正法中",
    "T27n1545_198:0992a19": "妙翅鳥有四族謂胎卵濕化。如是外道說",
    "T27n1545_198:0992a20": "有四萬九千妙翅鳥家。一一有情於彼族類",
    "T27n1545_198:0992a21": "無不經受。四萬九千異學家者。謂出家外道",
    "T27n1545_198:0992a22": "有爾所類。彼說一一有情於彼族類應遍",
    "T27n1545_198:0992a23": "出家。四萬九千活命家者。謂習工巧處以自",
    "T27n1545_198:0992a24": "活命有爾所類。彼說有情於彼處所皆應",
    "T27n1545_198:0992a25": "遍學。七有想藏者彼說有七有想定。七無想",
    "T27n1545_198:0992a26": "藏者彼說有七無想定。如是諸定一一有情",
    "T27n1545_198:0992a27": "皆應遍起。七離繫藏者即前所說諸定加行。",
    "T27n1545_198:0992a28": "彼說有情於彼加行應離諸繫攝心修習。",
    "T27n1545_198:0992a29": "七阿素洛七畢舍遮者。彼說有情於阿素洛",
    "T27n1545_198:0992b01": "畢舍遮處七返往還方得解脫。七天七人者",
    "T27n1545_198:0992b02": "彼說有情於天人處七返往還方得解脫。七",
    "T27n1545_198:0992b03": "夢七百夢者彼說有情生處差別大夢有七。",
    "T27n1545_198:0992b04": "小夢七百。所更所見各各不同。一一有情皆",
    "T27n1545_198:0992b05": "具經歷。七覺七百覺者。彼說有情生處差別",
    "T27n1545_198:0992b06": "隨爾所大小夢。還有爾所大小覺。所更所見",
    "T27n1545_198:0992b07": "亦各不同。一一有情皆具經歷。七池七百池",
    "T27n1545_198:0992b08": "者。彼說世間滅罪泉池大者有七。小有七",
    "T27n1545_198:0992b09": "百。一一有情皆遍洗浴方得解脫。七險七百",
    "T27n1545_198:0992b10": "險者。險謂坑谷山巖河岸。彼說如此滅罪險",
    "T27n1545_198:0992b11": "處。大者有七。小有七百。一一有情遍於其",
    "T27n1545_198:0992b12": "中經捨身命乃得解脫。七減七百減者。減",
    "T27n1545_198:0992b13": "謂退失功德。彼說有情退功德處。大者有",
    "T27n1545_198:0992b14": "七。小有七百。一一有情皆應於中退失功",
    "T27n1545_198:0992b15": "德。七增七百增者增謂增進功德。彼說有",
    "T27n1545_198:0992b16": "情進功德處。大者有七。小有七百。一一",
    "T27n1545_198:0992b17": "有情遍於其處隨退還進方得解脫。六勝",
    "T27n1545_198:0992b18": "生類者謂滿迦葉波外道施設六勝生類。謂",
    "T27n1545_198:0992b19": "黑青黃赤白極白。生類差別黑勝生類謂雜",
    "T27n1545_198:0992b20": "穢業者即屠膾等。青勝生類謂餘在家活命。",
    "T27n1545_198:0992b21": "黃勝生類謂餘出家活命。赤勝生類謂沙門",
    "T27n1545_198:0992b22": "釋子。白勝生類謂諸離繫。極白勝生類謂難",
    "T27n1545_198:0992b23": "陀伐蹉末塞羯利瞿賒利子等。彼說有情",
    "T27n1545_198:0992b24": "於此六種皆應具受然後解脫。佛亦施設",
    "T27n1545_198:0992b25": "六勝生類。一者有黑勝生類補特伽羅生長",
    "T27n1545_198:0992b26": "黑法。二者有黑勝生類補特伽羅生長白法。",
    "T27n1545_198:0992b27": "三者有黑勝生類補特伽羅生長不黑不白",
    "T27n1545_198:0992b28": "得涅槃法。四者有白勝生類補特伽羅生長",
    "T27n1545_198:0992b29": "白法。五者有白勝生類補特伽羅生長黑法。",
    "T27n1545_198:0992c01": "六者有白勝生類補特伽羅生長不黑不白",
    "T27n1545_198:0992c02": "得涅槃法。八大士地者。如正法中有四靜慮",
    "T27n1545_198:0992c03": "四無色具功德處。如是外道說有八梵勝處",
    "T27n1545_198:0992c04": "名八大士地。有情於中皆應遍得於如是",
    "T27n1545_198:0992c05": "處經八萬四千大劫。若愚若智往來流轉。乃",
    "T27n1545_198:0992c06": "決定能作苦邊際者。彼說黑勝生類經十四",
    "T27n1545_198:0992c07": "千大劫往來流轉。然後得入青勝生類。即",
    "T27n1545_198:0992c08": "青勝生類經十四千大劫往來流轉。然後得",
    "T27n1545_198:0992c09": "入黃勝生類。即黃勝生類復經十四千大劫",
    "T27n1545_198:0992c10": "往來流轉。然後得入赤勝生類。即赤勝生類",
    "T27n1545_198:0992c11": "復經十四千大劫往來流轉。然後得入白",
    "T27n1545_198:0992c12": "勝生類。即白勝生類復經十四千大劫往來",
    "T27n1545_198:0992c13": "流轉。然後得入極白勝生類。即極白勝生類",
    "T27n1545_198:0992c14": "復經十四千大劫往來流轉。然後乃能作苦",
    "T27n1545_198:0992c15": "邊際。如擲縷丸縷盡便止者。如在山上",
    "T27n1545_198:0992c16": "擲大縷丸乃至縷盡然後方止。如是有情",
    "T27n1545_198:0992c17": "經八萬四千大劫上諸生處往來流轉然後",
    "T27n1545_198:0992c18": "乃能作苦邊際。以如是斛度量生死苦樂",
    "T27n1545_198:0992c19": "邊際不可施設有增有減亦不可說。或",
    "T27n1545_198:0992c20": "然不然者如以斛函量稻麥等。知數量已",
    "T27n1545_198:0992c21": "不可增減亦不生疑。如是彼說有情經",
    "T27n1545_198:0992c22": "八萬四千大劫於上所說諸處往來流轉。然",
    "T27n1545_198:0992c23": "後解脫不過不減亦不應疑。有說。倍此所",
    "T27n1545_198:0992c24": "說數量於中流轉方得解脫。以彼說有往",
    "T27n1545_198:0992c25": "來言故此非因計因。戒禁取者顯彼自性。",
    "T27n1545_198:0992c26": "見苦所斷者顯彼對治廣說如前。彼等起云",
    "T27n1545_198:0992c27": "何。謂有外道或因不正尋思。或因得世俗",
    "T27n1545_198:0992c28": "定。或因親近惡友而起此見如前應知。",
    "T27n1545_198:0992c29": "諸有此見一切士夫補特伽羅諸有所受。無",
    "T27n1545_198:0993a01": "不皆以宿作為因。此非因計因戒禁取。見",
    "T27n1545_198:0993a02": "苦所斷諸有所受謂一切現在所受苦樂。無",
    "T27n1545_198:0993a03": "不皆以宿作為因者。謂此皆以過去業為",
    "T27n1545_198:0993a04": "因。問此正法中亦說所受苦樂過去業為因",
    "T27n1545_198:0993a05": "而非惡見。彼外道亦作是說。何故名惡見",
    "T27n1545_198:0993a06": "耶。答此正法中說現所受有以過去業為因。",
    "T27n1545_198:0993a07": "有是現在士用果者。彼說一切皆以過去",
    "T27n1545_198:0993a08": "所作業為因。不說現在有士用果故名惡",
    "T27n1545_198:0993a09": "見。問彼既謗無現在因果。應名邪見何故",
    "T27n1545_198:0993a10": "名戒禁取耶。答今不說彼謗現因果名戒",
    "T27n1545_198:0993a11": "禁取。但說彼計餘因所生法以餘法為因",
    "T27n1545_198:0993a12": "故是戒禁取攝。此非因計因戒禁取者顯彼",
    "T27n1545_198:0993a13": "自性。見苦所斷者顯彼對治廣說如前。彼",
    "T27n1545_198:0993a14": "等起云何。謂彼外道現見世間有設功用",
    "T27n1545_198:0993a15": "而不獲果。有不希求自然而得。便作是",
    "T27n1545_198:0993a16": "念當知皆是宿作為因非現功力。然彼不",
    "T27n1545_198:0993a17": "知善惡業類定與不定。及時分差別故起",
    "T27n1545_198:0993a18": "此執。有說。外道得世俗定念知過去所起",
    "T27n1545_198:0993a19": "諸業。便謂一切皆由宿作。有說。外道但因",
    "T27n1545_198:0993a20": "惡友廣說如前。",
    "T27n1545_198:0993a21": "說一切有部發智大毘婆沙論卷第一百九",
    "T27n1545_198:0993a22": "十八"
}