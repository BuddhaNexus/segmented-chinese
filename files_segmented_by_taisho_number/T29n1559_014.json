{
    "T29n1559_014:0252c02": "阿毘達磨俱舍釋論卷第十四",
    "T29n1559_014:0252c04": "婆藪盤豆造",
    "T29n1559_014:0252c05": "陳天竺三藏真諦譯",
    "T29n1559_014:0252c06": "5 分別惑品1中分別惑品第五",
    "T29n1559_014:0252c07": "前已說，世間多種異從業生，諸業由隨屬惑",
    "T29n1559_014:0252c08": "故，至得生長。若離隨眠惑，於生諸有諸業，無",
    "T29n1559_014:0252c09": "復功能，是故應知彼。偈曰：隨眠惑有本。釋",
    "T29n1559_014:0252c10": "曰：云何為有本？若惑現在正起，能作十種事：",
    "T29n1559_014:0252c11": "一堅固根本、二安立相續、三數治自田、四生",
    "T29n1559_014:0252c12": "起等流、五能引生業有、六圓滿自資糧、七令",
    "T29n1559_014:0252c13": "迷境界、八引將識相續、九令離淨品善法類、",
    "T29n1559_014:0252c14": "十成就縛義，由不得過自界故。彼隨眠惑有",
    "T29n1559_014:0252c15": "幾種？若略說有。偈曰：六。釋曰：何者為六？偈",
    "T29n1559_014:0252c16": "曰：謂如欲瞋，憍慢無明見，心疑。釋曰：如欲",
    "T29n1559_014:0252c17": "者，顯餘惑與欲同，由境界隨眠故，此義後當",
    "T29n1559_014:0252c18": "說。偈曰：復說彼，六由欲別七。釋曰：於前偈",
    "T29n1559_014:0252c19": "中所說六隨眠惑，於中分欲為二，更說彼為",
    "T29n1559_014:0252c20": "七，謂欲欲隨眠、瞋隨眠、有欲隨眠、憍慢隨",
    "T29n1559_014:0252c21": "眠、無明隨眠、心見隨眠、疑隨眠。此義云何？",
    "T29n1559_014:0252c22": "應知為隨眠即是欲欲、為隨眠異欲欲？譬如",
    "T29n1559_014:0252c23": "石子體及提婆達多衣。若爾，何有？若欲欲",
    "T29n1559_014:0252c24": "即是隨眠，則違佛經。經云：世間有人，非欲欲",
    "T29n1559_014:0252c25": "上心惑所染心數數長時住，如實見知是欲",
    "T29n1559_014:0252c26": "欲上心惑出離義，於此人是欲欲上心惑，由",
    "T29n1559_014:0252c27": "根由力正所斷除，及與隨眠永得滅離。若汝",
    "T29n1559_014:0252c28": "執別欲別隨眠，由立隨眠與欲不相應，則與",
    "T29n1559_014:0252c29": "阿毘達磨藏相違。彼藏云：欲欲隨眠與三根",
    "T29n1559_014:0253a01": "相應。毘婆沙師說：欲欲即是隨眠，乃至疑即",
    "T29n1559_014:0253a02": "是隨眠。前不說與經相違耶？無相違。何以故？",
    "T29n1559_014:0253a03": "經云及與隨眠永得滅離者，與隨從法永得",
    "T29n1559_014:0253a04": "滅離。復次於經中隨眠言，是方便語，或至得",
    "T29n1559_014:0253a05": "語，譬如地獄苦天上樂及說火苦。阿毘達磨",
    "T29n1559_014:0253a06": "藏言皆依直相起，隨眠即是惑故，一切隨眠",
    "T29n1559_014:0253a07": "皆與受相應。云何得知？由隨眠起心染污故、",
    "T29n1559_014:0253a08": "能為障故、與善相違故。由心為隨眠惑所染",
    "T29n1559_014:0253a09": "污，未生善不得生，從已生善亦退故，故知隨",
    "T29n1559_014:0253a10": "眠惑與心不相離。若由不相應，此義得成。無",
    "T29n1559_014:0253a11": "時善法可得，由彼恒在故。由善法有時可得",
    "T29n1559_014:0253a12": "故，知隨眠與心相應。經部師說：此義非證。若",
    "T29n1559_014:0253a13": "人執隨眠惑不與心相應，此三義彼不執為",
    "T29n1559_014:0253a14": "隨眠所作，但是上心所作。若作如此執，則無",
    "T29n1559_014:0253a15": "過失。如經部執，隨眠者是欲欲隨眠。此隨眠",
    "T29n1559_014:0253a16": "不與心相應，亦不與心相離，由非別類故。若",
    "T29n1559_014:0253a17": "惑眠說名隨眠，若惑覺說名上心，此惑眠何",
    "T29n1559_014:0253a18": "相？不在現前種子隨逐惑覺，何相正現前起？",
    "T29n1559_014:0253a19": "何者惑種子？是身相續功能，從惑生能生惑，",
    "T29n1559_014:0253a20": "說名種子。譬如牙等，從舍利子生，能生舍",
    "T29n1559_014:0253a21": "利子。若人執諸惑種子是別法，謂隨眠不相",
    "T29n1559_014:0253a22": "應，此人應立別法為念種子。若說隨眠非相",
    "T29n1559_014:0253a23": "應非非相應，於《六六經》中，此義云何？經言：此",
    "T29n1559_014:0253a24": "惑於此人，樂受成欲隨眠。由此等言，此惑是",
    "T29n1559_014:0253a25": "時未得隨眠。若爾，於何時？眠時是時。或於因",
    "T29n1559_014:0253a26": "說果名，故稱隨眠。且置此論，應更顯本義。於",
    "T29n1559_014:0253a27": "經中所說欲差別，謂欲欲有欲。此有欲是何",
    "T29n1559_014:0253a28": "法？偈曰：有欲二界生。釋曰：色界無色界中生",
    "T29n1559_014:0253a29": "欲，說名有欲。為何因作如此名？偈曰：內門起",
    "T29n1559_014:0253b01": "故說，斷彼解脫想。釋曰：於彼二界人，多起三",
    "T29n1559_014:0253b02": "摩跋提欲，此欲依內門起故，說名有欲。復次",
    "T29n1559_014:0253b03": "於此二界中，有餘人起涅槃想，為除彼涅槃",
    "T29n1559_014:0253b04": "想故，說此欲名有欲。有者謂身體，即是五陰。",
    "T29n1559_014:0253b05": "於彼眾生噉三摩跋提及依止味，離欲欲界",
    "T29n1559_014:0253b06": "故，是故此欲名有欲。此六種隨眠，於阿毘",
    "T29n1559_014:0253b07": "達磨藏中復分為十。云何為十？偈曰：見五，",
    "T29n1559_014:0253b08": "謂身見、邊見及邪見、見取戒執取，由此",
    "T29n1559_014:0253b09": "復成十。釋曰：本立六為隨眠惑，於中分見",
    "T29n1559_014:0253b10": "為五故成十。於中五以見為自性，謂身見、邊",
    "T29n1559_014:0253b11": "見、邪見、見取、戒執取。五以非見為性，謂欲、瞋、",
    "T29n1559_014:0253b12": "慢、無明、疑。復次此十隨眠惑，於阿毘達磨藏",
    "T29n1559_014:0253b13": "中更立為九十八，於欲界中有三十六、色界",
    "T29n1559_014:0253b14": "中有三十一、無色界中有三十一。若略說，此",
    "T29n1559_014:0253b15": "隨眠惑名三界惑，或說名見修所滅惑。於中",
    "T29n1559_014:0253b16": "欲界見諦所滅有三十二。何者三十二？偈曰：",
    "T29n1559_014:0253b17": "彼十七七八，三二見所離，次第俱斷滅，見欲",
    "T29n1559_014:0253b18": "苦等故。釋曰：是所說十惑，於欲界具十見",
    "T29n1559_014:0253b19": "苦所滅，於中七見集所滅。七見滅所滅，除身",
    "T29n1559_014:0253b20": "見、邊見、戒執取故。八見道所滅，除身見、邊見",
    "T29n1559_014:0253b21": "故。如此欲界三十二惑，說名見諦所滅，由唯",
    "T29n1559_014:0253b22": "見諦除滅故。偈曰：四惑名修滅。釋曰：四惑",
    "T29n1559_014:0253b23": "者，謂欲、瞋、慢、無明。彼云何是修所滅？若人先",
    "T29n1559_014:0253b24": "已見四諦，後由數修習道，方能滅除如此身",
    "T29n1559_014:0253b25": "見。於中但一品見苦所滅，邊見亦爾。邪見有",
    "T29n1559_014:0253b26": "四品，見苦集滅道所滅，見取疑亦爾。戒執取",
    "T29n1559_014:0253b27": "有二品，見苦道所滅。欲、瞋、慢、無明有五品，見",
    "T29n1559_014:0253b28": "四諦及修道所滅。於中彼何相見苦所滅？乃",
    "T29n1559_014:0253b29": "至何相修道所滅？由見諦相彼滅，及能緣彼",
    "T29n1559_014:0253c01": "故，說見諦滅，所餘名修道所滅。若立如此，見",
    "T29n1559_014:0253c02": "成十二。疑成四、欲五、瞋五、慢五、無明五，如此",
    "T29n1559_014:0253c03": "欲界惑合成三十六種。偈曰：合彼唯除瞋，",
    "T29n1559_014:0253c04": "色惑。釋曰：除五品瞋，如此名色界惑。合三十",
    "T29n1559_014:0253c05": "一，如色界惑。偈曰：無色爾。釋曰：無色界惑",
    "T29n1559_014:0253c06": "亦三十一。偈曰：故立九十八。釋曰：如此六隨",
    "T29n1559_014:0253c07": "眠惑，所緣法相及對治并界差別故，阿毘達",
    "T29n1559_014:0253c08": "磨師立為九十八隨眠惑。是見諦所滅隨眠",
    "T29n1559_014:0253c09": "惑為決定唯由見四諦滅、為非？說非。云何？",
    "T29n1559_014:0253c10": "偈曰：有頂忍所滅，定見滅。釋曰：此隨眠惑，",
    "T29n1559_014:0253c11": "於有頂生類忍所滅，是彼必定見諦所滅，非",
    "T29n1559_014:0253c12": "修道所滅。偈曰：餘生，見修滅。釋曰：忍所滅",
    "T29n1559_014:0253c13": "此言流。於所餘地，如理法忍類忍所滅隨眠",
    "T29n1559_014:0253c14": "惑，於聖人是見諦所滅，於凡夫是修道所滅。",
    "T29n1559_014:0253c15": "偈曰：非忍滅，必修道滅。釋曰：於一切地中",
    "T29n1559_014:0253c16": "惑，凡是智所滅，於二人恒修道所滅。有餘師",
    "T29n1559_014:0253c17": "說：見諦所滅惑，非外凡夫所滅。何以故？於《大",
    "T29n1559_014:0253c18": "分別業經》中說：分別前際人說常住，或說隨",
    "T29n1559_014:0253c19": "一常住，或說不由因生。此三離欲人，緣欲界",
    "T29n1559_014:0253c20": "起諸見，說有通行。若色界惑，不能以欲界法",
    "T29n1559_014:0253c21": "為境，由離欲界欲故，是故知欲界相應諸見",
    "T29n1559_014:0253c22": "不得滅。同諸見生時，彼已退定，猶如提婆達",
    "T29n1559_014:0253c23": "多，毘婆沙師說如此。此五見由名已說。不由",
    "T29n1559_014:0253c24": "自性。彼自性云何？偈曰：我我所常斷，無於",
    "T29n1559_014:0253c25": "下勝見，非因道此見，是名五見性。釋曰：我及",
    "T29n1559_014:0253c26": "我所見名身見，由剎那剎那壞故說滅，由聚",
    "T29n1559_014:0253c27": "集故名身，以陰為義。此法亦壞亦聚，故名滅",
    "T29n1559_014:0253c28": "身謂五取陰。為除彼計常想，及於聚執一想，",
    "T29n1559_014:0253c29": "故說如此。何以故？彼我見於五陰，以此想為",
    "T29n1559_014:0254a01": "先。於滅及身不如，執說名身見。一切見能緣",
    "T29n1559_014:0254a02": "有流法為境，悉緣滅身，而但立我我所見名",
    "T29n1559_014:0254a03": "滅身見者，欲令彼知此見唯於滅於身起，非",
    "T29n1559_014:0254a04": "於我我所。如經言：世間若有沙門婆羅門，起",
    "T29n1559_014:0254a05": "見謂有我，是彼一切唯於五陰起。我見是類，",
    "T29n1559_014:0254a06": "彼所許為我。或執見為常、或執見為斷，是名",
    "T29n1559_014:0254a07": "邊見，由執常邊斷邊故。於實有苦等諦執見",
    "T29n1559_014:0254a08": "為無，故名邪見。一切見皆翻違理起，悉是邪",
    "T29n1559_014:0254a09": "見，但說一見為邪見者，由此見最惡能斷善",
    "T29n1559_014:0254a10": "根故，故說為邪見。譬如臭酥及惡旃陀羅。",
    "T29n1559_014:0254a11": "此一向非撥故，所餘諸見但有增益。於下品",
    "T29n1559_014:0254a12": "法執為最勝，說名見取。何法名下品？謂一切",
    "T29n1559_014:0254a13": "有流法，聖人所棄捨故，執此法為最勝，是名",
    "T29n1559_014:0254a14": "見取。應說見等勝取見，此中除等見言。非因",
    "T29n1559_014:0254a15": "中因見、非道中道見，名戒執取見。譬如摩醯",
    "T29n1559_014:0254a16": "首羅非世間因，彼觀為因。世主天等所餘諸",
    "T29n1559_014:0254a17": "物亦爾。入火水等非生天因，彼觀為因。唯",
    "T29n1559_014:0254a18": "執僧佉踰伽等智非解脫道，彼觀為道。此中",
    "T29n1559_014:0254a19": "應知除等見言。如此五見性應知。若非因中",
    "T29n1559_014:0254a20": "起因見，云何此見非見集所滅！若有人見自",
    "T29n1559_014:0254a21": "在及世主為因，此人必執此為常、為一、我、作",
    "T29n1559_014:0254a22": "者，是故此偈曰：於自在等處，從常我倒生，因",
    "T29n1559_014:0254a23": "等虛妄執，是故見苦滅。釋曰：由見苦諦，於自",
    "T29n1559_014:0254a24": "在等處，常執、我執俱滅。非因執是二倒所作，",
    "T29n1559_014:0254a25": "是故與此見共滅。若人由入火水等方便起",
    "T29n1559_014:0254a26": "生天執，由戒及執計得清淨，此執亦見苦所",
    "T29n1559_014:0254a27": "滅，阿毘達磨藏文言如此。復言：若有人執說",
    "T29n1559_014:0254a28": "如此，是時善男子受持牛戒，行鹿戒狗戒，",
    "T29n1559_014:0254a29": "由此行清淨解脫出離，過度苦樂得至過苦",
    "T29n1559_014:0254b01": "樂處。若信非因為因，戒執取見，見苦所滅。廣",
    "T29n1559_014:0254b02": "說如彼藏。云何此執見苦所滅？於苦乖違故，",
    "T29n1559_014:0254b03": "此執太過為失。一切緣有流境，或於苦乖違。",
    "T29n1559_014:0254b04": "與非因執因復有何相？別戒執取，見道所",
    "T29n1559_014:0254b05": "滅。緣見道所滅法為境，此於苦亦乖違。若人",
    "T29n1559_014:0254b06": "緣道起邪見及疑，或謂無解脫道、或思此道",
    "T29n1559_014:0254b07": "為是解脫道，為非依此二，云何分別觀為清",
    "T29n1559_014:0254b08": "淨？若彼執別有解脫道故，撥無此解脫道，是",
    "T29n1559_014:0254b09": "人由別解脫道執計為清淨，不由邪見，是故",
    "T29n1559_014:0254b10": "此執不成緣見道所滅惑為境。若人由見集",
    "T29n1559_014:0254b11": "滅二諦所滅邪見，計為清淨，云何此戒執取",
    "T29n1559_014:0254b12": "非見集滅諦所滅？是故汝所執義更須簡擇。",
    "T29n1559_014:0254b13": "是前所說，有常倒、我倒，為唯此名倒、為更有",
    "T29n1559_014:0254b14": "餘說？顛倒有四，謂於無常常顛倒、於苦樂顛",
    "T29n1559_014:0254b15": "倒、於不淨淨顛倒、於無我我顛倒。此四種顛",
    "T29n1559_014:0254b16": "倒體相云何？偈曰：從二見半生四倒。釋曰：從",
    "T29n1559_014:0254b17": "邊見中取常見為常顛倒，從見取立樂顛倒、",
    "T29n1559_014:0254b18": "淨顛倒，從身見立我見為我顛倒。餘師說：",
    "T29n1559_014:0254b19": "見取云何以我所為倒？彼見我於是處自在",
    "T29n1559_014:0254b20": "故，於是處起我所見。是故此見皆是身見，由",
    "T29n1559_014:0254b21": "二門起。若汝計我是第一執，我所是第二執，",
    "T29n1559_014:0254b22": "若我與帶物稱我，此二文應成別執。云何不",
    "T29n1559_014:0254b23": "立餘惑為顛倒？由以三因成立顛倒義故。何",
    "T29n1559_014:0254b24": "者為三？偈曰：顛倒故，決度增益故。釋曰：此",
    "T29n1559_014:0254b25": "二見半，一向顛倒故，於境界決定度故、增益",
    "T29n1559_014:0254b26": "義故。斷見邪見不能增益，非有門起故。戒執",
    "T29n1559_014:0254b27": "取非一向倒，隨分量清淨為境界故。所餘諸",
    "T29n1559_014:0254b28": "惑不能決度，是故不立為顛倒。若爾，於經中",
    "T29n1559_014:0254b29": "說：於無常執常，是名想倒、心倒、見倒。此中云",
    "T29n1559_014:0254c01": "何唯見為倒？偈曰：想心隨見故。釋曰：由隨",
    "T29n1559_014:0254c02": "屬見倒與見倒相應，想及心亦說為倒。云何",
    "T29n1559_014:0254c03": "不說受等為倒？由世間成故。於世間說，此人",
    "T29n1559_014:0254c04": "顛倒想顛倒心。此義明了，不說顛倒受。如此",
    "T29n1559_014:0254c05": "顛倒於須陀洹人一切皆滅，由諸見見諦所",
    "T29n1559_014:0254c06": "滅故，餘相應法亦同滅。顛倒有十二種，於無",
    "T29n1559_014:0254c07": "常計常，是想心見顛倒，乃至於無我計我，是",
    "T29n1559_014:0254c08": "想心見顛倒。於中八倒見諦所滅，四倒修道",
    "T29n1559_014:0254c09": "所滅，謂於苦計樂是想心倒，於不淨計淨是",
    "T29n1559_014:0254c10": "想心倒，餘部說如此。若不爾，離樂想倒及淨",
    "T29n1559_014:0254c11": "想倒，未離欲聖人，云何婬欲欲得起？毘婆沙",
    "T29n1559_014:0254c12": "師不許此義。何以故？彼言：若由樂淨想心生",
    "T29n1559_014:0254c13": "起故，於聖人立此二為顛倒。眾生想心生起",
    "T29n1559_014:0254c14": "故，云何不立此二為我顛倒？何以故？於女人",
    "T29n1559_014:0254c15": "及自身，若離眾生想，婬欲欲不應成。復於經",
    "T29n1559_014:0254c16": "中說：由多聞聖弟子，是苦聖諦如實已見已",
    "T29n1559_014:0254c17": "知，乃至此聖弟子，於此時中於無常計常、想",
    "T29n1559_014:0254c18": "倒心倒見倒皆悉永滅，廣說如經。是故若從",
    "T29n1559_014:0254c19": "見生想心，則成顛倒非餘，由暫時心亂故。譬",
    "T29n1559_014:0254c20": "如於火輪心亂，及夜叉心亂。若爾，大德阿難",
    "T29n1559_014:0254c21": "依婆耆舍大德說言：",
    "T29n1559_014:0254c22": "「由起想顛倒，　　故汝心焦熱。」",
    "T29n1559_014:0254c23": "此言云何？將是故一切八想倒及心倒，於聖",
    "T29n1559_014:0254c24": "人未滅，餘部說如此。若爾，云何不違佛經？是",
    "T29n1559_014:0254c25": "八終由如實見知四諦方皆滅盡，離四諦觀",
    "T29n1559_014:0254c26": "無得滅義，由說滅方便故，故不相違。為唯",
    "T29n1559_014:0254c27": "見倒有差別、為餘惑亦有？慢亦有。云何有差",
    "T29n1559_014:0254c28": "別？偈曰：七慢。釋曰：何者為七？一慢、二過慢、",
    "T29n1559_014:0254c29": "三過過慢、四我慢、五增上慢、六下慢、七邪",
    "T29n1559_014:0255a01": "慢。若不分別，但以心高為慢。此心高由生起",
    "T29n1559_014:0255a02": "差別故成七種，於下計自勝、或與等計自同，",
    "T29n1559_014:0255a03": "若人如此分別起高心名慢。於等計自勝，名",
    "T29n1559_014:0255a04": "過慢。於上品計自勝，名過過慢。於五取陰分",
    "T29n1559_014:0255a05": "別計是我及我所，名我慢。未至勝德計自己",
    "T29n1559_014:0255a06": "得，名增上慢。於多量勝計自少量劣，名下慢。",
    "T29n1559_014:0255a07": "實自無德計自有德，名邪慢。若爾，於阿毘達",
    "T29n1559_014:0255a08": "磨藏中說慢類有九種：一我勝慢類、二我等",
    "T29n1559_014:0255a09": "慢類、三我下慢類、四有勝我慢類、五有等我",
    "T29n1559_014:0255a10": "慢類、六有劣我慢類、七無勝我慢類、八無等",
    "T29n1559_014:0255a11": "我慢類、九無下我慢類。此義云何？此九從前",
    "T29n1559_014:0255a12": "七慢生。偈曰：九慢類，從三。釋曰：何者為三？",
    "T29n1559_014:0255a13": "謂從過慢、慢、下慢，此中第一三慢，依止見起，",
    "T29n1559_014:0255a14": "即是三慢，謂過慢、慢、下慢。下慢、慢、過慢，即是",
    "T29n1559_014:0255a15": "第二三慢。慢、過慢、下慢，即是第三三慢。此義",
    "T29n1559_014:0255a16": "相應於多量為勝計自少量為劣，立為慢，有",
    "T29n1559_014:0255a17": "高處故。計無他下劣於自，此中何為高處？有",
    "T29n1559_014:0255a18": "如此高處，於自所樂最下劣眾生聚中，知自",
    "T29n1559_014:0255a19": "最下，於自起尊重心。復次於《發慧論》中分明",
    "T29n1559_014:0255a20": "說此事。如言：我是王旃陀羅。若依《分別道理",
    "T29n1559_014:0255a21": "論》說，計我勝此慢，或慢、或過慢、或過過慢，由",
    "T29n1559_014:0255a22": "觀下等勝品人故。復次此七種慢，何法所滅？",
    "T29n1559_014:0255a23": "故說偈曰：見修滅。釋曰：由見及修故說彼滅。",
    "T29n1559_014:0255a24": "一切七見諦修道所滅，是修道所滅，於聖人",
    "T29n1559_014:0255a25": "未滅。為必定於聖人現前起、為不起？不定，譬",
    "T29n1559_014:0255a26": "如偈曰：殺等上心惑，修滅如彼爾。釋曰：有上",
    "T29n1559_014:0255a27": "心惑能起故意，為作殺生乃至說妄語，此皆",
    "T29n1559_014:0255a28": "修道所滅，緣修道所滅法為境界故。復次偈",
    "T29n1559_014:0255a29": "曰：非有愛聖人不起。釋曰：非有貪愛亦修道",
    "T29n1559_014:0255a30": "所滅。此非有是何法？謂於三界，不有於中",
    "T29n1559_014:0255b01": "起愛樂，名非有愛。如言顯有愛一分，謂彼",
    "T29n1559_014:0255b02": "願我生成伊羅槃那象王等。偈曰：慢類等。",
    "T29n1559_014:0255b03": "釋曰：九慢類中，有慢類修道所破，我慢亦",
    "T29n1559_014:0255b04": "爾。如此等於聖人不現前起。九慢類非我",
    "T29n1559_014:0255b05": "慢，由等言乃至攝非有愛。何因如此等法",
    "T29n1559_014:0255b06": "未滅？非現前起。偈曰：無見所圓故。釋曰：由",
    "T29n1559_014:0255b07": "見圓滿故，故彼不起。此義云何？九慢類及",
    "T29n1559_014:0255b08": "我慢，身見所圓滿，由背折故不能更起。殺生",
    "T29n1559_014:0255b09": "等上心惑，邪見所圓滿故、非有愛斷見所圓",
    "T29n1559_014:0255b10": "滿故、有愛一分常見所圓滿故。偈曰：惡性",
    "T29n1559_014:0255b11": "憂亦無。釋曰：憂悔心若是惡性，亦是修道所",
    "T29n1559_014:0255b12": "滅，於聖人亦不得現前起，疑惑所圓滿故。復",
    "T29n1559_014:0255b13": "次於九十八惑中，幾惑遍行、幾惑非遍行？偈",
    "T29n1559_014:0255b14": "曰：遍行見苦集，滅惑謂諸見，疑共彼無明，及",
    "T29n1559_014:0255b15": "獨行無明。釋曰：見苦集所滅諸見及疑惑，與",
    "T29n1559_014:0255b16": "彼共相應起無明及獨行無明，皆見苦集所",
    "T29n1559_014:0255b17": "滅。此十一惑，於非同類部界中說名遍行。",
    "T29n1559_014:0255b18": "七見二疑二無明故成十一，緣具自界生起",
    "T29n1559_014:0255b19": "故。有何人以具欲界計執為清淨、以非因",
    "T29n1559_014:0255b20": "緣計執為因緣？不說具由緣具自界及一時",
    "T29n1559_014:0255b21": "起。雖不然，能緣一切五品自界故，說能緣具",
    "T29n1559_014:0255b22": "自界。若爾，不可唯立十一為遍行惑。是處",
    "T29n1559_014:0255b23": "有我見必有我愛，是處有勝見、清淨見此中",
    "T29n1559_014:0255b24": "必有樂得，由此等起高心，是故愛及慢應成",
    "T29n1559_014:0255b25": "遍行惑。若爾，此二惑緣見滅修滅為境界，",
    "T29n1559_014:0255b26": "此二何道所滅？修道所滅，雜亂境界故。復次",
    "T29n1559_014:0255b27": "或執見諦所滅，由見力所生立故。此二是別",
    "T29n1559_014:0255b28": "相惑非通相惑，是故非遍行，毘婆沙師說如",
    "T29n1559_014:0255b29": "此。於非同類部界，是所說遍行惑有十一種。",
    "T29n1559_014:0255c01": "於中偈曰：九惑上地境，於彼除二見。釋曰：於",
    "T29n1559_014:0255c02": "十一中除身見、邊見，所餘九惑說名遍行。非",
    "T29n1559_014:0255c03": "同類界惑，有時能緣一不同類界為境，或緣",
    "T29n1559_014:0255c04": "二界。如阿毘達磨藏云：是惑於欲界相應，有",
    "T29n1559_014:0255c05": "時能緣色界相應法為境。是惑於欲界相應，",
    "T29n1559_014:0255c06": "有時能緣無色界相應法為境。是惑於欲界",
    "T29n1559_014:0255c07": "相應，有時能緣色界無色界相應法為境。由",
    "T29n1559_014:0255c08": "此文句應知此義，若人生在欲界，於梵王起",
    "T29n1559_014:0255c09": "眾生見及常見。云何身見及邊見不立緣不",
    "T29n1559_014:0255c10": "同類上界為境？由不執為自我及自我所故、",
    "T29n1559_014:0255c11": "邊見從此起故。此是何見？此二執非見，但是",
    "T29n1559_014:0255c12": "邪智。為一切遍行皆是惑邪？說非。偈曰：離至",
    "T29n1559_014:0255c13": "得與彼，俱起亦遍行。釋曰：與遍行惑俱起所",
    "T29n1559_014:0255c14": "餘諸法皆是遍行至得。不爾，果不一故，是故說",
    "T29n1559_014:0255c15": "四句。有遍行惑不由遍行因成因，此中應立",
    "T29n1559_014:0255c16": "四句。初句者，謂未來世遍行惑。第二句者，過",
    "T29n1559_014:0255c17": "去現世俱起餘法。第三第四，應自思立。於九",
    "T29n1559_014:0255c18": "十八惑中，幾惑緣有流法為境、幾惑緣無流",
    "T29n1559_014:0255c19": "法為境？偈曰：邪見疑與二，應無明獨行，見滅",
    "T29n1559_014:0255c20": "道所滅，六無流為境。釋曰：見滅所滅三惑，謂",
    "T29n1559_014:0255c21": "邪見、疑與二相應無明及獨行無明，見道所",
    "T29n1559_014:0255c22": "滅亦是此三，如此六惑緣無流法為境，所餘",
    "T29n1559_014:0255c23": "諸惑緣有流為境，此義自成。復次此中偈曰：",
    "T29n1559_014:0255c24": "自地滅及道，六地及九地，緣無流惑境，由道",
    "T29n1559_014:0255c25": "互為因。釋曰：邪見等諸惑能緣滅諦為境，自",
    "T29n1559_014:0255c26": "地滅是其境，若行欲界欲界滅，乃至行有頂",
    "T29n1559_014:0255c27": "有頂滅。緣道為境，行欲界惑。一切六地法智",
    "T29n1559_014:0255c28": "類道為境。若色無色界對治，緣道為境，行色",
    "T29n1559_014:0255c29": "界無色界八地惑。一切九地類智類道為境。何",
    "T29n1559_014:0256a01": "以故？由道互相因故。雖復法智類智更互相",
    "T29n1559_014:0256a02": "因，類智非欲界對治故，緣道為境，行欲界惑，",
    "T29n1559_014:0256a03": "不能緣類智類道為境。若爾，法智是色無色",
    "T29n1559_014:0256a04": "界對治故，緣道為境，行色無色界惑，應成所",
    "T29n1559_014:0256a05": "緣境。此法智類道非具對治，苦集法智非色",
    "T29n1559_014:0256a06": "無色界對治故，又非具色無色界惑對治故，",
    "T29n1559_014:0256a07": "前後無故，是故非境。復次云何欲、瞋、慢、見取、",
    "T29n1559_014:0256a08": "戒執取，不許彼緣無流為境？偈曰：非欲所離",
    "T29n1559_014:0256a09": "故。釋曰：欲者必應捨離，若此緣無流為境，則",
    "T29n1559_014:0256a10": "不應可離，譬如欲樂善法。偈曰：非瞋非過故。",
    "T29n1559_014:0256a11": "釋曰：瞋者若起，緣他過失起，滅道諦既非過",
    "T29n1559_014:0256a12": "失故，瞋不緣此起。偈曰：非慢非二取，靜淨勝",
    "T29n1559_014:0256a13": "性故。釋曰：滅道二諦寂靜為性故，必不由此",
    "T29n1559_014:0256a14": "二起於高心。由此二是自己真實清淨故，於",
    "T29n1559_014:0256a15": "二清淨執不成戒執取。此二法於一切法中",
    "T29n1559_014:0256a16": "最勝，於下劣法中起勝執，說名見取。是故如",
    "T29n1559_014:0256a17": "此等惑，不應緣無流法為境。於九十八隨眠",
    "T29n1559_014:0256a18": "惑中，幾惑由緣境隨眠、幾惑由相應隨眠？偈",
    "T29n1559_014:0256a19": "曰：遍行隨眠惑，具自地隨眠，唯由緣緣故。",
    "T29n1559_014:0256a20": "釋曰：遍行諸惑，於自地緣自部及他部，得生",
    "T29n1559_014:0256a21": "起增長。偈曰：非遍行自部。釋曰：所餘非遍行",
    "T29n1559_014:0256a22": "惑，於自地中但緣自部隨眠。譬如見苦所滅",
    "T29n1559_014:0256a23": "惑，緣見苦所滅惑部隨眠，乃至修道所滅惑，",
    "T29n1559_014:0256a24": "緣修道所滅惑部隨眠，不緣餘部。作通說已，",
    "T29n1559_014:0256a25": "今更簡別。偈曰：非無流上境。釋曰：此惑若緣",
    "T29n1559_014:0256a26": "無流為境，不由所緣境故，隨眠緣上地為境",
    "T29n1559_014:0256a27": "亦爾。何因如此？是彼所緣法。偈曰：非自取對",
    "T29n1559_014:0256a28": "故。釋曰：若是法類我見我愛執取為自依，於",
    "T29n1559_014:0256a29": "此中餘惑亦能緣彼隨眠，譬如於濕衣埃塵",
    "T29n1559_014:0256b01": "及於濕田種子。無流法不爾，上地亦不爾，是",
    "T29n1559_014:0256b02": "故緣彼為境，或於彼無隨眠義。若人在下界",
    "T29n1559_014:0256b03": "求得上地，此是善法欲非惑。涅槃及道，是能",
    "T29n1559_014:0256b04": "緣諸惑對治上地，亦是下地惑對治，是故彼",
    "T29n1559_014:0256b05": "惑於此三境不得依住，譬如於熱石蹠下不",
    "T29n1559_014:0256b06": "得住。隨眠言者，隨長為義。雖可緣，於中無有",
    "T29n1559_014:0256b07": "隨長，不如風病服麁澁藥。若惑由緣境隨眠",
    "T29n1559_014:0256b08": "已說。偈曰：若彼與相應，於此由相應。釋曰：",
    "T29n1559_014:0256b09": "隨眠言流，若惑與此法相應，彼惑於此法由",
    "T29n1559_014:0256b10": "相應故得隨眠，乃至未滅。有諸惑不緣無流",
    "T29n1559_014:0256b11": "為境，非遍行不同分界，此惑但由相應得。隨",
    "T29n1559_014:0256b12": "眠不由緣境不？有，謂遍行非同分地惑。九十",
    "T29n1559_014:0256b13": "八惑中，幾惑惡性、幾惑無記性？偈曰：上界",
    "T29n1559_014:0256b14": "惑無記。釋曰：一切色界無色界惑，無記為",
    "T29n1559_014:0256b15": "性。何以故？一切惡性染污有苦受果報，此苦",
    "T29n1559_014:0256b16": "報於彼無，非他逼惱因故。偈曰：於欲界身見，",
    "T29n1559_014:0256b17": "邊見共無明。釋曰：於欲界中身見邊見，及與",
    "T29n1559_014:0256b18": "二相應無明，此三無記為性。何因如此？與施",
    "T29n1559_014:0256b19": "等不相違故。謂我於未來世必應受樂故，今",
    "T29n1559_014:0256b20": "世行善持戒修定。邊見既隨順解脫，是故世",
    "T29n1559_014:0256b21": "尊說：於外五見中此見最勝，謂我不有，我所",
    "T29n1559_014:0256b22": "不有，我當不有，我所亦爾。此二執無苦果報，",
    "T29n1559_014:0256b23": "迷於自體故，不逼惱他生起故。若爾，貪愛天",
    "T29n1559_014:0256b24": "上及我慢應同此義，生得身見是無記。若於",
    "T29n1559_014:0256b25": "禽獸等有，若有分別則成惡，先舊諸師說如",
    "T29n1559_014:0256b26": "此。偈曰：所餘惑惡性。釋曰：於欲界異此二諸",
    "T29n1559_014:0256b27": "惑皆不善。幾惑非善根、幾惑非非善根？偈曰：",
    "T29n1559_014:0256b28": "於欲界惡根，貪欲瞋無明。釋曰：於欲界中一",
    "T29n1559_014:0256b29": "切欲、一切瞋、一切無明，除與身見、邊見相應，",
    "T29n1559_014:0256c01": "餘惑次第說為三不善根，謂貪欲不善根、瞋",
    "T29n1559_014:0256c02": "恚不善根、無明不善根。若惑非善，又為非善",
    "T29n1559_014:0256c03": "法根，許此法為不善根。所餘諸惑非非善根，",
    "T29n1559_014:0256c04": "此義自成。幾法為無記根、幾法非？偈曰：無記",
    "T29n1559_014:0256c05": "根有三。釋曰：何者為三？偈曰：愛無明及慧。",
    "T29n1559_014:0256c06": "釋曰：隨有無記貪愛無明及果報生慧，如此",
    "T29n1559_014:0256c07": "等一切是無記根，罽賓國師說如此。偈曰：二",
    "T29n1559_014:0256c08": "緣高生故，餘非。釋曰：彼說疑者由二緣生，不",
    "T29n1559_014:0256c09": "應成根，以轉動故。慢以高生為相，由高生故，",
    "T29n1559_014:0256c10": "非根，異根法故。何以故？根者堅著下生，此義",
    "T29n1559_014:0256c11": "世間所了，疑慢無此義故，不立為根。偈曰：外",
    "T29n1559_014:0256c12": "師說，四。釋曰：罽賓國外諸師說，無記根有",
    "T29n1559_014:0256c13": "四。偈曰：謂愛、見、慢、癡。釋曰：此四但無記，謂",
    "T29n1559_014:0256c14": "無記愛、無記見、無記慢、無記無明。何因此四",
    "T29n1559_014:0256c15": "成無記根？偈曰：三觀人由癡。釋曰：由修定人",
    "T29n1559_014:0256c16": "有三，謂由愛、見、慢修上觀行，此三人由依無",
    "T29n1559_014:0256c17": "明故得成三。於經中所說，有十四種無記類，",
    "T29n1559_014:0256c18": "為彼無記故說無記、為由別義？非。云何？若問",
    "T29n1559_014:0256c19": "應遮斷，說名無記。問有四種：一應一向記、二",
    "T29n1559_014:0256c20": "應分別記、三應反問記、四應置記，此中次第",
    "T29n1559_014:0256c21": "應知。偈曰：一向記、分別、反問及置記，譬如死",
    "T29n1559_014:0256c22": "生勝，及我異等義。釋曰：若問一切眾生皆應",
    "T29n1559_014:0256c23": "死不？應一向記，定皆應死。若問已死一切更",
    "T29n1559_014:0256c24": "生不？應分別記，若有惑則更生，無惑則不生。",
    "T29n1559_014:0256c25": "若問人道為勝為劣？應反問記，汝今依何問",
    "T29n1559_014:0256c26": "此？若彼答依天，應記人劣。若彼答依惡道，應",
    "T29n1559_014:0256c27": "記人勝。若問眾生與五陰為一為異？此應置",
    "T29n1559_014:0256c28": "記，眾生非實有故，譬如石女兒黑白等色。云",
    "T29n1559_014:0256c29": "何此置成記？此不可記有此記故。復有餘師",
    "T29n1559_014:0257a01": "說：此義亦一向應記，謂非一切應生。若有人",
    "T29n1559_014:0257a02": "問若眾生當死彼為更生不？此應分別記，於",
    "T29n1559_014:0257a03": "人道中有二種，謂有劣、有勝，此二各有所觀，",
    "T29n1559_014:0257a04": "是故此二一向應記，譬如識亦因亦果。若人",
    "T29n1559_014:0257a05": "一向問，由不一向記，應成分別記。眾生與五",
    "T29n1559_014:0257a06": "陰為異不？說非所記，此非記，不應成記，此應",
    "T29n1559_014:0257a07": "置記問。由置如此應記，此云何不成記？阿毘",
    "T29n1559_014:0257a08": "達磨師說：多他阿伽覩、婆伽婆、阿羅訶、三若",
    "T29n1559_014:0257a09": "三佛陀此法正說，弟子眾正行，色無常乃至",
    "T29n1559_014:0257a10": "識，說苦乃至說道，如此等應一向記，由與利",
    "T29n1559_014:0257a11": "他相應故。分別記者，若有人言：請尊說法。此",
    "T29n1559_014:0257a12": "人應問：彼諸法多，或過去現世未來。何法我",
    "T29n1559_014:0257a13": "所應說？若彼言：應說過去法。應問彼：過去法",
    "T29n1559_014:0257a14": "多，謂色乃至識。若彼言：應說色。應問彼：色有",
    "T29n1559_014:0257a15": "多種，謂善惡無記。若彼言：應說善色。應問彼：",
    "T29n1559_014:0257a16": "善色有七種，謂離殺生乃至離無義語。若彼",
    "T29n1559_014:0257a17": "言：應說離殺生。應問彼：離殺生有三種，謂從",
    "T29n1559_014:0257a18": "無貪無瞋無癡生。若彼言：應說無貪。應問彼：",
    "T29n1559_014:0257a19": "從無貪生有二種，謂有教、無教差別故。如此",
    "T29n1559_014:0257a20": "名分別記。若諂曲心人作如此問，應如此分",
    "T29n1559_014:0257a21": "別記。對彼應言：諸法多，不應自分別。乃至彼",
    "T29n1559_014:0257a22": "默然住及彼自記。此二人無所問，一向互請",
    "T29n1559_014:0257a23": "說，此二人無一有記。一向互相問，云何彼成",
    "T29n1559_014:0257a24": "問、此成記？此中二義皆成。何以故？若人言：請",
    "T29n1559_014:0257a25": "為說道。此人為不問道耶？由問彼故記彼問。",
    "T29n1559_014:0257a26": "若爾，此云何非反問記耶？置記者，謂世間有",
    "T29n1559_014:0257a27": "邊及無邊等。復次依經，應見有四問記相。大",
    "T29n1559_014:0257a28": "德摩訶僧祇說經言：比丘！記問有四種。何者",
    "T29n1559_014:0257a29": "為四？比丘！有問應一向記，乃至有問應置記。",
    "T29n1559_014:0257b01": "比丘！何者問應一向記？一切有為無常。比丘！",
    "T29n1559_014:0257b02": "何者問應分別記？若人問若故意造業受何",
    "T29n1559_014:0257b03": "果報？此問應分別記。比丘！何者問應反問記？",
    "T29n1559_014:0257b04": "若人問想為即是我、為想異我？若彼此問應",
    "T29n1559_014:0257b05": "反問彼：長老！汝依何我作如此問？若答問麁",
    "T29n1559_014:0257b06": "我，應記我異想異。比丘！是名反問記。比丘！",
    "T29n1559_014:0257b07": "何者問應置記？謂十四非記類，世間常、非常、",
    "T29n1559_014:0257b08": "亦常非常、非常非非常，世間有邊、無邊、亦有",
    "T29n1559_014:0257b09": "邊無邊、非有邊非無邊，如來異死、不異死、亦",
    "T29n1559_014:0257b10": "異死不異死、非異死非非異死，命者即是身、",
    "T29n1559_014:0257b11": "命者異於身。若人隨眠惑於境界中生起，此",
    "T29n1559_014:0257b12": "人由此惑於此境界相應。此義應說，由過去",
    "T29n1559_014:0257b13": "惑於何境相應，乃至由現世惑於何境相應？",
    "T29n1559_014:0257b14": "若略說，諸惑有二種：一別相惑，謂欲瞋慢；二",
    "T29n1559_014:0257b15": "通相惑，謂見疑無明。於中偈曰：由欲瞋高慢，",
    "T29n1559_014:0257b16": "過去及現世，是處起未滅，於此類相應。釋曰：",
    "T29n1559_014:0257b17": "過去現世欲瞋慢，是處已起乃至未滅，於此",
    "T29n1559_014:0257b18": "處中三是眾生與彼相應。何以故？此三是別",
    "T29n1559_014:0257b19": "相惑，非必一切一切處起。偈曰：一切中由當",
    "T29n1559_014:0257b20": "心地。釋曰：已起未滅此言流。由未來欲瞋慢",
    "T29n1559_014:0257b21": "依心地起，一切類中相應，謂於三世。偈曰：餘",
    "T29n1559_014:0257b22": "自世。釋曰：欲瞋慢異心地惑，在未來世但於",
    "T29n1559_014:0257b23": "未來境相應。云何為餘？依五識起故，定生為",
    "T29n1559_014:0257b24": "法。由彼惑，偈曰：不生一切中。釋曰：此三惑若",
    "T29n1559_014:0257b25": "不生為法，依五識起，尚於一切類相應，謂三",
    "T29n1559_014:0257b26": "世。偈曰：一切餘中應。釋曰：何者為餘？謂見、",
    "T29n1559_014:0257b27": "疑、無明。此三若三世，於一切境及一切世中",
    "T29n1559_014:0257b28": "與彼相應，彼是通相惑故。乃至未滅，此言流。",
    "T29n1559_014:0257b29": "過去未來為實有物、為假名有？若實有，於一",
    "T29n1559_014:0257c01": "切時有故，一切有為法應成常住。若無，於無",
    "T29n1559_014:0257c02": "中由無物，云何相應及解脫？毘婆沙師成立",
    "T29n1559_014:0257c03": "一切有為法非常住，由與行相相應故。彼成",
    "T29n1559_014:0257c04": "立此義，分明謂，偈曰：三世有。釋曰：何因為",
    "T29n1559_014:0257c05": "證？偈曰：說故。釋曰：佛世尊說：比丘！過去色",
    "T29n1559_014:0257c06": "若不有，多聞聖弟子於過去色不應成無所",
    "T29n1559_014:0257c07": "觀惜。由過去色有，是故多聞聖弟子於過去",
    "T29n1559_014:0257c08": "色成不觀惜。未來色若不有，多聞聖弟子於",
    "T29n1559_014:0257c09": "未來色不應成無所求欲。由未來色有，是故",
    "T29n1559_014:0257c10": "多聞聖弟子於未來色成無所求欲。復次偈",
    "T29n1559_014:0257c11": "曰：由二。釋曰：依二識生。此義是經所說。何",
    "T29n1559_014:0257c12": "者為二？謂眼及色，乃至意及法。彼經云：過去",
    "T29n1559_014:0257c13": "未來若無，能緣彼識不由二生。如此由《阿含》",
    "T29n1559_014:0257c14": "證，得知過去未來是有。若以道理為證，偈曰：",
    "T29n1559_014:0257c15": "有境。釋曰：若有塵，識得生，非無塵。過去未來",
    "T29n1559_014:0257c16": "塵若無，應有緣無為境識。是故因此義，識亦",
    "T29n1559_014:0257c17": "不應有，所緣境無故。復次偈曰：果。釋曰：過",
    "T29n1559_014:0257c18": "去法若無，善惡二業於未來云何有果？何以",
    "T29n1559_014:0257c19": "故？於果報生時，果報因必不在，是故知過去",
    "T29n1559_014:0257c20": "未來是。有毘婆沙師立如此。若人自說我是",
    "T29n1559_014:0257c21": "薩婆多部同學，此義必應信受。何以故？偈曰：",
    "T29n1559_014:0257c22": "由執說一切，有許。釋曰：若人說一切有，謂過",
    "T29n1559_014:0257c23": "去、未來、現世，虛空、擇滅、非擇滅，許彼為說一",
    "T29n1559_014:0257c24": "切有部。復有餘人說：現世法必有，過去業若",
    "T29n1559_014:0257c25": "未與果是有。若過去業已與果，及未來無果，",
    "T29n1559_014:0257c26": "此皆是無。若如此分別故說三世有，此人非",
    "T29n1559_014:0257c27": "說一切有部攝，是說分別部所攝。說一切有",
    "T29n1559_014:0257c28": "部中有幾種人？偈曰：彼四種。彼師有相位，異",
    "T29n1559_014:0257c29": "異分別名。釋曰：大德達磨多羅，分別有異故",
    "T29n1559_014:0258a01": "安立三世。彼說若法行於世，唯有有異，非",
    "T29n1559_014:0258a02": "物類異。譬如打破金器作別莊嚴具，有別形",
    "T29n1559_014:0258a03": "相故有異，不由物類異故異，色等同故。復次",
    "T29n1559_014:0258a04": "譬如乳變異成酪，捨味力熟等，不捨色法亦",
    "T29n1559_014:0258a05": "如此。從未來世正行現世，捨未來有相，不",
    "T29n1559_014:0258a06": "捨自物類。從現世正行過去世，捨現世有相，",
    "T29n1559_014:0258a07": "不捨自物類。大德瞿沙說：由相別異故立三",
    "T29n1559_014:0258a08": "世。彼說：若法行於世，若過去與過去相相應，",
    "T29n1559_014:0258a09": "與未來、現世相亦不相離。若未來與未來相",
    "T29n1559_014:0258a10": "相應，與過去、現世相亦不相離。若現世與現",
    "T29n1559_014:0258a11": "世相相應，與過去、未來相亦不相離。譬如有",
    "T29n1559_014:0258a12": "人愛著一婦，於餘亦不離欲，諸法亦爾。大德",
    "T29n1559_014:0258a13": "婆須蜜多羅說：由位別異故立三世。彼說：若",
    "T29n1559_014:0258a14": "法行於世，至位位說為異異。由位異故異，不",
    "T29n1559_014:0258a15": "由物異故異。譬如一畫，安置一處說為一，若",
    "T29n1559_014:0258a16": "安置十印位說為十，若安置百印位說為百，",
    "T29n1559_014:0258a17": "若安置千印位說為千，法於三世亦爾。大德",
    "T29n1559_014:0258a18": "佛陀提婆說：由異異故立三世。彼說：若法行",
    "T29n1559_014:0258a19": "於世，觀前觀後說異異。譬如一女，或說為子、",
    "T29n1559_014:0258a20": "或說為母，法於三世亦爾。是薩婆多部師中，",
    "T29n1559_014:0258a21": "第一由說變異立世故，引置僧佉義中。於第",
    "T29n1559_014:0258a22": "二，三世義相雜，一切世與一切相相應故。彼",
    "T29n1559_014:0258a23": "立人為譬，謂此人於一婦起欲心，於餘婦唯",
    "T29n1559_014:0258a24": "有至得。此中何義為同？於第四，一世中三世",
    "T29n1559_014:0258a25": "俱至，於過去世有前後剎那名過去未來，中",
    "T29n1559_014:0258a26": "剎那名現世，餘世亦爾。是故於四師中，偈曰：",
    "T29n1559_014:0258a27": "第三可。釋曰：若師以位異立世。於此人，偈",
    "T29n1559_014:0258a28": "曰：諸世，由功能立故。釋曰：若是時諸法未作",
    "T29n1559_014:0258a29": "功能說為未來，是時正作功能說為現在，是",
    "T29n1559_014:0258b01": "時作功能已謝說為過去。此師於功能執勝，",
    "T29n1559_014:0258b02": "於法體與彼同。彼執不過此義，此義汝今應",
    "T29n1559_014:0258b03": "說。若法已過去，由物類實有，未來亦爾。云何",
    "T29n1559_014:0258b04": "說名過去未來？為前不已說耶？謂諸世由功",
    "T29n1559_014:0258b05": "能所安立。若爾，正現世非等分眼根，有何功",
    "T29n1559_014:0258b06": "能感果與果？復次是未來同類等因，由正感",
    "T29n1559_014:0258b07": "果故，已立有功能或立半功能，是故立世相",
    "T29n1559_014:0258b08": "相雜。復次此義應說。謂此法由自體恒有，應",
    "T29n1559_014:0258b09": "恒作功能。偈曰：何礙。釋曰：何法為礙？由此",
    "T29n1559_014:0258b10": "礙故，是法有時作功能、有時不作。偈曰：緣不",
    "T29n1559_014:0258b11": "具，非常。釋曰：若汝言因緣不具故。是義不",
    "T29n1559_014:0258b12": "然，由汝執彼體恒有故。復次偈曰：此云何？釋",
    "T29n1559_014:0258b13": "曰：由功能為因故，說此法過去未來現世。此",
    "T29n1559_014:0258b14": "功能於汝云何？為更別有功能、為無？偈曰：壞",
    "T29n1559_014:0258b15": "悉檀理故。釋曰：若汝言此功能非過去未來",
    "T29n1559_014:0258b16": "現世而有。若爾，此功能由非有為故，義至恒",
    "T29n1559_014:0258b17": "有。是故不應說此言，謂是時諸法未作功能",
    "T29n1559_014:0258b18": "說為未來，是時正作功能說為現世，是時",
    "T29n1559_014:0258b19": "作功能已謝說為過去。偈曰：非能不異故。釋",
    "T29n1559_014:0258b20": "曰：無如此失。若功能與法異，可有此失；由功",
    "T29n1559_014:0258b21": "能與法不異，故無此失。若爾，終不免本失。謂，",
    "T29n1559_014:0258b22": "偈曰：世義則不成。釋曰：若汝言法即是功",
    "T29n1559_014:0258b23": "能，此法由體恒有，云何有時說為過去、有時",
    "T29n1559_014:0258b24": "說為未來？是故安立三世不成。此中何世義",
    "T29n1559_014:0258b25": "不成？若法未生是名未來世，若法已生未滅",
    "T29n1559_014:0258b26": "是名現在世，若法已謝滅是名過去世。此中",
    "T29n1559_014:0258b27": "是義，汝必應說。若如現世法是實有物，過去",
    "T29n1559_014:0258b28": "未來亦爾者，偈曰：未生滅云何？釋曰：若法由",
    "T29n1559_014:0258b29": "自體實有，此言云何成？謂此法未生、此法已",
    "T29n1559_014:0258c01": "滅。於前世何法先不有，由此故說此法未生；",
    "T29n1559_014:0258c02": "復由何法後不有，由此故說此法已滅？是故",
    "T29n1559_014:0258c03": "三世義，一切種皆不成就。若不信受此義，謂",
    "T29n1559_014:0258c04": "未有有已有方無，是汝所言，由行相相應故。",
    "T29n1559_014:0258c05": "是法不應成常住，此言一向但有言，與生滅",
    "T29n1559_014:0258c06": "不相應故。此法恒有而非常住，此言及理所",
    "T29n1559_014:0258c07": "未曾有。此中說偈：",
    "T29n1559_014:0258c08": "「法體性恒有，　　而不許法常，",
    "T29n1559_014:0258c09": "有法不異性，　　是真自在事。」",
    "T29n1559_014:0258c10": "是汝等所說，由佛說故，故三世是有。我等亦",
    "T29n1559_014:0258c11": "說過去未來有。過去者，若法昔曾有。未來者，",
    "T29n1559_014:0258c12": "若有因法當有。若如此立義，可得說有，不由",
    "T29n1559_014:0258c13": "實有故說。何人說如此？如現世有，過去未來",
    "T29n1559_014:0258c14": "亦爾。若異此云何有？偈曰：由去來體故。釋",
    "T29n1559_014:0258c15": "曰：由過去未來體，故有此言。今復來，云何說",
    "T29n1559_014:0258c16": "名過去未來？是故先曾有因，當應有果。為令",
    "T29n1559_014:0258c17": "他解，欲除彼撥因果邪見故。佛世尊說：有過",
    "T29n1559_014:0258c18": "去有未來。如說有燈，先無有、燈後無。於世間",
    "T29n1559_014:0258c19": "中有如此言。復有世言，如說：有燈已滅，非我",
    "T29n1559_014:0258c20": "所滅。說過去未來有言，亦如此。若不爾，過去",
    "T29n1559_014:0258c21": "未來義則不得成。是汝所言，佛世尊為杖勝",
    "T29n1559_014:0258c22": "外道說：若業已謝滅盡過壞，此業亦有。為彼",
    "T29n1559_014:0258c23": "不許此業先時已有故。說是有，為已許。若爾，",
    "T29n1559_014:0258c24": "佛何故為彼更說有？此中佛世尊依自相續",
    "T29n1559_014:0258c25": "有宿業功能，能與今後二世果報，故說此言。",
    "T29n1559_014:0258c26": "若不爾，此業由自體性有，則不成過去。此義",
    "T29n1559_014:0258c27": "汝必應然。由佛世尊於《真實空經》中說：眼根",
    "T29n1559_014:0258c28": "若生無所從來，若滅無所增集。比丘！如此眼",
    "T29n1559_014:0258c29": "根先未有有、有已後無。若未來眼根是有，則",
    "T29n1559_014:0259a01": "無此說，謂未有有等。若汝執此言，謂於現世",
    "T29n1559_014:0259a02": "中未有有，是義不然。何以故？世與法義不異",
    "T29n1559_014:0259a03": "故。若汝執於自體未有有，此義自成，謂未來",
    "T29n1559_014:0259a04": "眼根無，是汝所說，由緣二識生故。此言今應",
    "T29n1559_014:0259a05": "思：依意根、緣法塵，是所生意識。為如意根於",
    "T29n1559_014:0259a06": "此識作生緣法塵亦爾、為但作所緣境？若諸",
    "T29n1559_014:0259a07": "法為識作生緣，是未來法當來千劫應有。或",
    "T29n1559_014:0259a08": "不有彼法，云何能生今識？復次涅槃能違一",
    "T29n1559_014:0259a09": "切生，云何可立為意識生緣？若執諸法但是",
    "T29n1559_014:0259a10": "所緣境，我等亦說未來諸法唯是所緣境。",
    "T29n1559_014:0259a11": "若無，云何作境界？此中我說：如成境界如此",
    "T29n1559_014:0259a12": "有。云何成境界？已有當有。何以故？無有人憶",
    "T29n1559_014:0259a13": "念過去色受等觀此為有。何為已有？如人正",
    "T29n1559_014:0259a14": "受現世色。若過去憶念亦如此，如彼於現世",
    "T29n1559_014:0259a15": "應有，諸佛如來見彼亦爾。若彼法如今有，應",
    "T29n1559_014:0259a16": "成現世。若不如今有，是故有緣無法為境識，",
    "T29n1559_014:0259a17": "此義應成。若汝執此法已散，是義不然。何以",
    "T29n1559_014:0259a18": "故？已散不可知故。若汝執彼色由隣虛分散。",
    "T29n1559_014:0259a19": "若爾，隣虛應成常住，唯有隣虛和合及分散，",
    "T29n1559_014:0259a20": "無有一物能生能滅。汝今便信受裸形外道",
    "T29n1559_014:0259a21": "執而棄捨佛經。經言：是眼根若生無所從來，",
    "T29n1559_014:0259a22": "廣說如經。受等非隣虛聚成，云何分散？是彼",
    "T29n1559_014:0259a23": "如正生所受如此憶念。若彼如昔今有，義至",
    "T29n1559_014:0259a24": "應成常住。若不有緣無法為境，此義自成。若",
    "T29n1559_014:0259a25": "無所有亦是識境界，應立為第十三入以攝",
    "T29n1559_014:0259a26": "此境。若無第十三入，此識以何入為境？如此",
    "T29n1559_014:0259a27": "名即是境界。若爾，此智應緣名，於名作無解。",
    "T29n1559_014:0259a28": "若人緣聲先無為境，於此人以何法為境？聲",
    "T29n1559_014:0259a29": "為境。若爾，若人未得無聲，此人必應作聲。",
    "T29n1559_014:0259b01": "若汝言此境在未來位，是義不然。何以故？此",
    "T29n1559_014:0259b02": "是有，於中云何作無解？若汝執未來無現世，",
    "T29n1559_014:0259b03": "是義不然。何以故？此境一故。復次是未來境",
    "T29n1559_014:0259b04": "差別，未有有則成，是故識境界成有二種，謂",
    "T29n1559_014:0259b05": "有及無。若爾，《菩薩所說經》云何言：若法於世",
    "T29n1559_014:0259b06": "間無，我應知、我應見，無有是處。此證不然，非",
    "T29n1559_014:0259b07": "經意故。經說諸外道起增上慢，定相實未有，",
    "T29n1559_014:0259b08": "彼見已有。我今不爾，若定相實有我則見有，",
    "T29n1559_014:0259b09": "此是經意。若不爾，一切智以實有法為境故，",
    "T29n1559_014:0259b10": "疑及簡擇云何成？復有何差別？復次此義由",
    "T29n1559_014:0259b11": "此證，必定應爾。於餘經中佛世尊說：善來比",
    "T29n1559_014:0259b12": "丘，為我弟子。若我朝教汝，暮至證勝得。若暮",
    "T29n1559_014:0259b13": "教汝，朝至證勝得。若有，汝應知有；若無，汝應",
    "T29n1559_014:0259b14": "知無。若有上，汝應知有上；若無上，汝應知無",
    "T29n1559_014:0259b15": "上。是故此言非證，謂由識必有境故。是汝所",
    "T29n1559_014:0259b16": "言，由業有果報故。過去世不無者，此中今共",
    "T29n1559_014:0259b17": "論之。何以故？諸經部師不說從過去業果報",
    "T29n1559_014:0259b18": "得生，此云何從昔相續轉異勝類生？此義於",
    "T29n1559_014:0259b19": "破說我品中當顯示。若人執過去未來實有",
    "T29n1559_014:0259b20": "物，於此人果報恒有。於此果報，業有何能？若",
    "T29n1559_014:0259b21": "汝說於生有能。若爾，生者以未有有義，是故",
    "T29n1559_014:0259b22": "本無今有，此義自成。若如汝所執一切皆有，",
    "T29n1559_014:0259b23": "今於何法何處應有功能？若執如此，婆沙乾",
    "T29n1559_014:0259b24": "若義則被隨順。彼言：若有必有、若無必無，若",
    "T29n1559_014:0259b25": "無不生、若有不滅，令成現世，因有功能。令成",
    "T29n1559_014:0259b26": "現世，是何法引至於餘處？若爾，此法應成常",
    "T29n1559_014:0259b27": "住。若無色於中，云何是因引功能？未有有此",
    "T29n1559_014:0259b28": "義自成。若汝執自性差別是因功能，未有有",
    "T29n1559_014:0259b29": "此義亦自然成。是故於說一切有部法中，此",
    "T29n1559_014:0259c01": "義不如道理，謂一切過去未來有。若如經中",
    "T29n1559_014:0259c02": "說一切有義，若執如此，此執最勝。云何經中",
    "T29n1559_014:0259c03": "說一切有？如經言：婆羅門！若說一切有，唯",
    "T29n1559_014:0259c04": "十二入，或唯三世。若如道理應有，必如此",
    "T29n1559_014:0259c05": "有。若過去未來無有實物，云何眾生由此，於",
    "T29n1559_014:0259c06": "此相應從彼生？以彼為因惑生故，緣彼為境",
    "T29n1559_014:0259c07": "惑隨眠生故，故說於此二世類相應。是故毘",
    "T29n1559_014:0259c08": "婆沙師說：實有過去未來世。若義證比聖",
    "T29n1559_014:0259c09": "言可得了達，自愛人於中必應信受。若不爾，",
    "T29n1559_014:0259c10": "自愛人於中應作如此知：是法如最甚深，非",
    "T29n1559_014:0259c11": "必定由自思量之所能解，是故不應非撥。有",
    "T29n1559_014:0259c12": "別義是生即是滅，謂色生色滅。有別義別生",
    "T29n1559_014:0259c13": "別滅，謂未來生現世滅。有別義世生，正生世",
    "T29n1559_014:0259c14": "所攝故。從世生，未來世不同剎那故，未來世",
    "T29n1559_014:0259c15": "應有未有，從應有至現有。",
    "T29n1559_014:0259c16": "阿毘達磨俱舍釋論卷第十四"
}