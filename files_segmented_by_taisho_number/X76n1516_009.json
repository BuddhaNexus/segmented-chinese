{
    "X76n1516_009:0095a16": "歷代編年釋氏通鑑卷第九",
    "X76n1516_009:0095a18": "宋括山一菴釋　本覺　編集",
    "X76n1516_009:0095a19": "明六觀居士　畢延玠　較訂",
    "X76n1516_009:0095a20": "　　唐",
    "X76n1516_009:0095a21": "元宗",
    "X76n1516_009:0095a22": "癸丑(開元元年)",
    "X76n1516_009:0095a23": "菩提流志。譯寶積經。并舊譯。合成一部百二十卷。至",
    "X76n1516_009:0095a24": "是功畢。流志自是更不譯經。唯專持誦。時修禪觀○",
    "X76n1516_009:0095b01": "七月義淨法師示寂。壽七十九。勑給葬事。淨譯經論",
    "X76n1516_009:0095b02": "五十六部。凡二百三十卷。又別撰儀傳等九卷。淨雖",
    "X76n1516_009:0095b03": "遍番三藏。而偏攻律部。教授學徒○七月。六祖辭徒",
    "X76n1516_009:0095b04": "眾。歸新州故宅國恩寺。其徒泣曰。師歸當復來否。祖",
    "X76n1516_009:0095b05": "曰。葉落歸根。來時無口。又問。師之法眼。何人傳受。祖",
    "X76n1516_009:0095b06": "曰。有道者得。無心者通。至國恩寺。以八月三日。示眾",
    "X76n1516_009:0095b07": "曰。吾受忍大師衣法。今為汝等說法。不付其衣。汝等",
    "X76n1516_009:0095b08": "信根已熟。堪任大事。偈曰。心地含諸種。普雨悉皆萌。",
    "X76n1516_009:0095b09": "頓悟花情已。菩提果自成。即跏趺而逝。壽七十六。廣",
    "X76n1516_009:0095b10": "州都督韋據。率新韶二郡官吏。迎奉全身。歸曹溪寶",
    "X76n1516_009:0095b11": "林寺建塔。真身今尚存焉。",
    "X76n1516_009:0095b12": "甲寅(二)",
    "X76n1516_009:0095b13": "帝宣問左街僧錄神光法師曰。佛於眾生。有何恩德。",
    "X76n1516_009:0095b14": "致捨君親妻子。而師事之。說若有理。朕當建立。說若",
    "X76n1516_009:0095b15": "無理。朕當削除。奏曰。佛於眾生。恩過天地。明踰日月。",
    "X76n1516_009:0095b16": "德重父母。義越君臣。帝曰。天地日月。具造化之功。父",
    "X76n1516_009:0095b17": "母君臣。具生成之德。何以言佛竝過此乎。光曰。天能",
    "X76n1516_009:0095b18": "盖不能載。地能載不能盖。日則照晝不照夜。月則照",
    "X76n1516_009:0095b19": "夜不照晝。父只能生不能養。母只能養不能生。君有",
    "X76n1516_009:0095b20": "道則臣忠。君無道則臣侫。以此而推。德則不全。佛於",
    "X76n1516_009:0095b21": "眾生恩則不爾。言盖則四生普覆。論載則六道俱承。",
    "X76n1516_009:0095b22": "論明則照耀十方。論明則光輝三有。論慈則提拔苦",
    "X76n1516_009:0095b23": "海。論悲則度脫幽冥。論聖則眾聖中王。論神則六通",
    "X76n1516_009:0095b24": "自在。所以存亡普救。貴賤皆携。唯願陛下回心敬仰。",
    "X76n1516_009:0095c01": "帝悅曰。佛恩如此。非師莫宣。朕願回心。生生敬仰。",
    "X76n1516_009:0095c02": "乙卯(三)",
    "X76n1516_009:0095c03": "八月。帝遣禮部郎中張洽。賷詔詣當陽山。起沙門一",
    "X76n1516_009:0095c04": "行赴闕。有旨安置光泰殿。帝數訪以安國撫民之要。",
    "X76n1516_009:0095c05": "或謂一行優於憶誦。帝一日命出宮籍示之。行閱畢。",
    "X76n1516_009:0095c06": "令內侍執本。對帝復之。不差一字。帝驚異。顧謂左右",
    "X76n1516_009:0095c07": "曰。聖人也。自是頻召咨質佛心之要。行雍容敬沃。聖",
    "X76n1516_009:0095c08": "眷日隆。天下以帝從之問道。呼為天師(舊唐史)。",
    "X76n1516_009:0095c09": "丙辰(四)",
    "X76n1516_009:0095c10": "天竺三藏法師輪波迦羅(此云善無畏)。至京。帝初夢梵僧",
    "X76n1516_009:0095c11": "風度[王*(十/(罩-卓+衣))]異。因追畫工。授以形段。圖于殿壁。及畏至入",
    "X76n1516_009:0095c12": "對。帝熟視。乃夢中所見僧也。悚然異之。舘于西明寺。",
    "X76n1516_009:0095c13": "寧薛諸王。皆降禮欽重(舊唐史)○嵩岳元珪禪師示寂。",
    "X76n1516_009:0095c14": "師得法于安國師。壽七十一○宋璟為廣州節度。入",
    "X76n1516_009:0095c15": "曹溪禮祖塔。誓曰。弟子願畢世。外護大法。祈一祥瑞",
    "X76n1516_009:0095c16": "表信。言訖。微香襲人。甘雨傾注。璟忻躍賦詩而去。未",
    "X76n1516_009:0095c17": "幾召入。與姚崇相繼執政。世稱姚宋。為中興賢相云",
    "X76n1516_009:0095c18": "(通論)。",
    "X76n1516_009:0095c19": "丁巳(五)",
    "X76n1516_009:0095c20": "善無畏。譯求聞持法○八月。律師道岸卒。帝制圖形",
    "X76n1516_009:0095c21": "林光宮○房琯宰桐廬縣。與道士刑和璞出遊。過夏",
    "X76n1516_009:0095c22": "口村。入佛寺坐古松下。璞使人鑿地。得甕中所藏婁",
    "X76n1516_009:0095c23": "師德與永禪師書。笑謂琯曰。頗憶此耶。琯因悵然。悟",
    "X76n1516_009:0095c24": "前生為永禪師也。",
    "X76n1516_009:0096a01": "戊午(六)",
    "X76n1516_009:0096a02": "天竺沙門勒佉。緬承廬山東林鴈門風範。乃涉遠而",
    "X76n1516_009:0096a03": "至。一入山。首末六年。常坐不臥。手引禽食。其北嶺佛",
    "X76n1516_009:0096a04": "駄舍利塔院。置四百餘載。前後居僧皆患水遠。師至",
    "X76n1516_009:0096a05": "止一年。乃精誠幽感。遂致靈泉泌涌。色白輕美。冬夏",
    "X76n1516_009:0096a06": "無竭(廬山記)。",
    "X76n1516_009:0096a07": "己未(七)",
    "X76n1516_009:0096a08": "庚申(八)",
    "X76n1516_009:0096a09": "天竺三藏跋日羅菩提(此云金剛智)至京。有旨迎入大慈",
    "X76n1516_009:0096a10": "恩寺。廣弘秘教。建曼荼羅。依法作成。皆感靈瑞。一行",
    "X76n1516_009:0096a11": "禪師。每諮稟之。五月值旱。詔智禱雨。智結壇圖七俱",
    "X76n1516_009:0096a12": "胝像。約以像開眸即雨。至三日像果開眸。有物自壇",
    "X76n1516_009:0096a13": "布雲彌空。斯須而雨。帝降詔褒美。",
    "X76n1516_009:0096a14": "辛酉(九)",
    "X76n1516_009:0096a15": "釋智嚴。譯修行等經六卷○天竺寶思惟遷寂。壽百",
    "X76n1516_009:0096a16": "餘歲○四月朝廷以麟德曆不驗。詔禪師一行。改撰",
    "X76n1516_009:0096a17": "新曆。行推大衍數。立術以應之。道士刑和璞。謂太史",
    "X76n1516_009:0096a18": "令尹愔曰。一行其聖人乎。昔洛下閎造太初曆。嘗記",
    "X76n1516_009:0096a19": "曰。八百年後。當差一日。必有聖人紏正之。今年期差",
    "X76n1516_009:0096a20": "滿。而一行推數以紏數家之繆。閎言不誣矣。愔亦以",
    "X76n1516_009:0096a21": "為然。",
    "X76n1516_009:0096a22": "壬戌(十)",
    "X76n1516_009:0096a23": "七月旱。帝遣使詔三藏無畏請雨。畏持滿鉢水。以小",
    "X76n1516_009:0096a24": "刀攪之。誦呪數番。即有物如蚪龍。從鉢矯首水面。畏",
    "X76n1516_009:0096b01": "呪遣之。白氣自鉢騰涌。語詔使曰。速歸。雨即至矣。詔",
    "X76n1516_009:0096b02": "使馳出。頃刻風雷震電。詔使趨入奏。御衣巾已透濕",
    "X76n1516_009:0096b03": "霖雨。彌日而息。又嘗霖霪逾時。詔畏止之。畏揑泥媼",
    "X76n1516_009:0096b04": "五軀。向之作梵語。若斥罵者。即刻而霽。其神驗類如",
    "X76n1516_009:0096b05": "此。帝敬之若神。",
    "X76n1516_009:0096b06": "癸亥(十一)",
    "X76n1516_009:0096b07": "金剛智。譯瑜伽念誦法。及七俱胝陀羅尼(今在藏)○十",
    "X76n1516_009:0096b08": "月。禪師一行。製黃道儀成。帝自為之銘。詔安武成殿。",
    "X76n1516_009:0096b09": "以示百官。其儀準圓天之像。具列宿赤道度數。注水",
    "X76n1516_009:0096b10": "激輪。令其自轉。一晝夜而天運周。外絡二輪。綴以日",
    "X76n1516_009:0096b11": "月。令得運行。每天東行一周。日西行一度。月行十三",
    "X76n1516_009:0096b12": "度。以木匱為地平。令儀半在地下。晦明朔望有準。立",
    "X76n1516_009:0096b13": "木人二於地平。其一前置鼓以候刻。至一刻則自擊",
    "X76n1516_009:0096b14": "之。其一前置鍾以候辰。至辰則自撞之。皆略施輪軸。",
    "X76n1516_009:0096b15": "交錯相持。稱其為神功(竝舊唐史)。",
    "X76n1516_009:0096b16": "甲子(十二)",
    "X76n1516_009:0096b17": "菩提流志。隨駕入洛。勑安置長壽寺○善無畏。隨駕",
    "X76n1516_009:0096b18": "入洛。於大福先寺。譯毗盧遮那蘇息地。羯羅等經。三",
    "X76n1516_009:0096b19": "部十三卷。竝總持妙門。禪師一行三藏寶月等。參預",
    "X76n1516_009:0096b20": "其事。畏好禪觀。每勸學者習之○沙門牛雲不慧。詣",
    "X76n1516_009:0096b21": "五臺山禮文殊。殊現老人身。為钁胸中淤肉。自是卞",
    "X76n1516_009:0096b22": "悟。為時導師(通論)○溫州淨居寺尼玄機。景雲中得度。",
    "X76n1516_009:0096b23": "常習定於平陽大日山石窟中。或者云。嘗與兄宿覺",
    "X76n1516_009:0096b24": "同參六祖。因著圓明歌。與證道歌。相表裏。後倒立而",
    "X76n1516_009:0096c01": "化。法屬以生死顛倒語呵之。應聲而仆。將葬之夕。風",
    "X76n1516_009:0096c02": "雷陰黯。若有神物移之。越二日。有自大日來者云。是",
    "X76n1516_009:0096c03": "夕空中有蕭罄聲。機之柩已厝是峯上。其徒迎舍利",
    "X76n1516_009:0096c04": "歸葬于寺。建浮屠。號圓明塔。趙清獻公。立碑載其事",
    "X76n1516_009:0096c05": "(永寧編)。",
    "X76n1516_009:0096c06": "乙丑(十三)",
    "X76n1516_009:0096c07": "嵩岳破竈墮和尚。隱居嵩山。山有廟甚靈。廟唯安一",
    "X76n1516_009:0096c08": "竈。祭無虗日。師入廟以杖擊竈云。此泥瓦合成。聖從",
    "X76n1516_009:0096c09": "何來。靈從何起。又擊三下。竈乃傾破墮落。須臾一青",
    "X76n1516_009:0096c10": "衣人。設拜師前曰。我本此竈神。久受業報。蒙師說無",
    "X76n1516_009:0096c11": "生法。得脫此生天。特來禮謝。神再拜而去。少頃徒眾",
    "X76n1516_009:0096c12": "問師。竈神得何徑旨。便得生天。師曰。我只向伊道是",
    "X76n1516_009:0096c13": "泥瓦合成。別無道理為伊。眾無語。師良久云會麼。眾",
    "X76n1516_009:0096c14": "云不會。師曰。本有之性。為什麼不會。眾僧乃禮拜。師",
    "X76n1516_009:0096c15": "曰。破也墮也。於是其眾皆悟玄旨。",
    "X76n1516_009:0096c16": "丙寅(十四)",
    "X76n1516_009:0096c17": "日本國沙門榮叡等。至楊州。奉僧伽梨十領。其上綴",
    "X76n1516_009:0096c18": "以山川異物之狀。盖其國主附之。以施中國沙門。時",
    "X76n1516_009:0096c19": "律師鑒真。受其衣。歎外國人有佛種性。欲往化之。會",
    "X76n1516_009:0096c20": "叡等勸請。遂附舶而東至日本。彼王枉駕迎勞。舘于",
    "X76n1516_009:0096c21": "毗盧殿。未幾請真授歸戒。夫人羣臣。皆以次稟授。日",
    "X76n1516_009:0096c22": "本自是始有律教。",
    "X76n1516_009:0096c23": "丁卯(十五)",
    "X76n1516_009:0096c24": "十一月。三藏菩提流志示寂。春秋一百五十六。前後",
    "X76n1516_009:0097a01": "總譯五十三部。合一百一十卷。自天后長壽中。至京",
    "X76n1516_009:0097a02": "三十餘年。華嚴寶積等經。皆出其手。帝及公卿。敬之",
    "X76n1516_009:0097a03": "如生佛。葬日特給鹵簿羽儀。塔于龍門西原。追贈鴻",
    "X76n1516_009:0097a04": "臚大卿。諡賜曰開元一切遍知三藏。名德之盛。古未",
    "X76n1516_009:0097a05": "有焉○十一月。禪師一行。沐浴端坐而逝。春秋四十",
    "X76n1516_009:0097a06": "五。帝哭之哀甚。輟朝三日。停龕三七日。行容貌如生。",
    "X76n1516_009:0097a07": "帝親製碑。書之于石。出內庫五十萬。建塔銅人原。諡",
    "X76n1516_009:0097a08": "曰大慧禪師。帝嘗問國祚幾何。有留難否。行曰。鑾輿",
    "X76n1516_009:0097a09": "有萬里之行。社稷終吉。帝驚問其故。不答。退以小金",
    "X76n1516_009:0097a10": "合進之曰。至萬里即開。帝一日發合視之。盖當歸少",
    "X76n1516_009:0097a11": "許。及祿山亂。駕幸成都。至萬里橋忽悟。末幾果歸。昭",
    "X76n1516_009:0097a12": "宗初封吉王。而唐以昭宗而滅。故云終吉。有里媼素",
    "X76n1516_009:0097a13": "供行。而媼子坐罪將之刑。媼悲泣請救。行憐之。令弟",
    "X76n1516_009:0097a14": "子捕生物。得雉豕七。行日藏其一於甕中。為梵語呪",
    "X76n1516_009:0097a15": "之七日。北斗盡沒。朝廷震驚。太史奏。將有變請禳之。",
    "X76n1516_009:0097a16": "帝以問行。對曰。此無他。盖妖魔也。凡嗔心壞一切善。",
    "X76n1516_009:0097a17": "慈心降一切魔。若肆赦天下。則妖不能為。帝然之。遂",
    "X76n1516_009:0097a18": "大赦。媼子由是得免。行日出一豕。則一星現。至七日",
    "X76n1516_009:0097a19": "而斗復如故。其秘術多此類(舊唐史)。",
    "X76n1516_009:0097a20": "戊辰(十六)",
    "X76n1516_009:0097a21": "詔張說等。編次一行大衍曆施用。三月駕幸溫湯。道",
    "X76n1516_009:0097a22": "由一行塔所。帝為駐蹕徘徊。令品官詣塔。告以出豫",
    "X76n1516_009:0097a23": "之意。賜帛五十疋。令蒔塔前松栢。其為聖眷如此(本傳)。",
    "X76n1516_009:0097a24": "己巳(十七)",
    "X76n1516_009:0097b01": "燕國公張說薨。說為唐宗臣。為文精壯。尤善釋典。著",
    "X76n1516_009:0097b02": "般若心經序曰。萬行起於心。心者人之主。三乘歸於",
    "X76n1516_009:0097b03": "一。一者法之宗。知心無所得是真得。見一無不通是",
    "X76n1516_009:0097b04": "玄通(云云)。又製法池院法堂贊曰。是佛虗空相。是法",
    "X76n1516_009:0097b05": "微妙光。定慧不相離。是僧和合義。人空法亦空。二空",
    "X76n1516_009:0097b06": "亦復空。住心三空寶。是名三歸處。見若不染色。知若",
    "X76n1516_009:0097b07": "不取識。是名真實見。亦名解脫知。佛觀離生滅。諸法",
    "X76n1516_009:0097b08": "等如是。",
    "X76n1516_009:0097b09": "庚午(十八)",
    "X76n1516_009:0097b10": "金剛智。又出曼殊五字心。及觀音瑜伽要○唐朝傳",
    "X76n1516_009:0097b11": "譯緇素。至是已有三十七人。所出經律論及傳錄等。",
    "X76n1516_009:0097b12": "總三百一部二千一百七十卷○沙門智昇。撰開元",
    "X76n1516_009:0097b13": "釋教錄二十卷。銓次大藏經律論凡五千四十八卷。",
    "X76n1516_009:0097b14": "(自天地玄黃字號。止笙字函。后數十函係傳錄。及唐宋新譯經)昇又撰續內典錄一",
    "X76n1516_009:0097b15": "卷。續譯經圖紀一卷。又續佛道論衡一卷○帝御花",
    "X76n1516_009:0097b16": "萼樓。召二教偉匠論義。法師道氤。與道士尹謙。對辨",
    "X76n1516_009:0097b17": "四十往反。謙義負。有旨編所論入藏。題曰開元佛道",
    "X76n1516_009:0097b18": "論衡。",
    "X76n1516_009:0097b19": "辛未(十九)",
    "X76n1516_009:0097b20": "御注金剛經。頒行天下。",
    "X76n1516_009:0097b21": "壬申(二十)",
    "X76n1516_009:0097b22": "八月。金剛智法師。跏趺而逝。賜諡灌頂國師。救中書",
    "X76n1516_009:0097b23": "杜鴻漸。撰紀德俾。智初從龍智阿闍梨。傳密教。及來",
    "X76n1516_009:0097b24": "東土。弟子不空。傳其教。智授以瑜伽五部。及毗盧遮",
    "X76n1516_009:0097c01": "那經。蘇息軌範(通論)○是歲禪師義福示寂。福得法於",
    "X76n1516_009:0097c02": "神秀。帝欽重之。在京城傳教二十年。人皆宗仰。有旨",
    "X76n1516_009:0097c03": "賜號大智禪師。",
    "X76n1516_009:0097c04": "癸酉(二十一)",
    "X76n1516_009:0097c05": "方士張果。有長年秘術。自言數百歲矣。帝召至闕。變",
    "X76n1516_009:0097c06": "化不測。後懇辭還山。下制賜銀青光祿大夫。號通玄",
    "X76n1516_009:0097c07": "先生。果入常山。後不知所終。",
    "X76n1516_009:0097c08": "甲戌(二十二)",
    "X76n1516_009:0097c09": "長者李通玄。在神福山。造華嚴論。初開元七年。至太",
    "X76n1516_009:0097c10": "原孟縣高仙奴舘之。齋中三年。遷馬氏古佛堂側。閱",
    "X76n1516_009:0097c11": "十年。負經書而去。行二十里。偶一虎當塗。長者撫之",
    "X76n1516_009:0097c12": "曰。吾將著華嚴論。能為擇棲止處否。即以經囊負其",
    "X76n1516_009:0097c13": "背。隨至神福山原下土龕之前蹲駐。長者乃於龕著",
    "X76n1516_009:0097c14": "論。每夕口出白光。以代燈燭。有二女子。日長為者汲",
    "X76n1516_009:0097c15": "泉炷香奉紙墨。每食時輙具淨饌。置長者前。齋畢撒",
    "X76n1516_009:0097c16": "器而去。如是五載。至長者著論畢。遂滅迹不見(本傳)。",
    "X76n1516_009:0097c17": "乙亥(二十三)",
    "X76n1516_009:0097c18": "三藏無畏示寂。春秋九十九。詔鴻臚丞李現。監護喪",
    "X76n1516_009:0097c19": "事。全身塔于龍門西山廣化寺。畏本讓國出家。道德",
    "X76n1516_009:0097c20": "名稱。為天竺之冠。所至講法。必有異相。甞過龍河。一",
    "X76n1516_009:0097c21": "托駞負經沒水。畏懼失經。遽隨之入水。於是龍王邀",
    "X76n1516_009:0097c22": "之。入宮講法。為留三宿而出。所載梵夾。不濕一字。其",
    "X76n1516_009:0097c23": "神異多此類。",
    "X76n1516_009:0097c24": "丙子(二十四)",
    "X76n1516_009:0098a01": "三藏不空游西域。博求師匠。增廣其學。於師子國。從",
    "X76n1516_009:0098a02": "普賢闍梨。求金剛灌頂及大悲胎藏建壇之法。其王",
    "X76n1516_009:0098a03": "有群象奔逸。不空遽於路坐。象至跪伏。由是舉國神",
    "X76n1516_009:0098a04": "敬之(本傳)。",
    "X76n1516_009:0098a05": "丁丑(二十五)",
    "X76n1516_009:0098a06": "藥王姓韋名古字老師。疎勒國人。身衣毳袍。腰懸數",
    "X76n1516_009:0098a07": "百葫蘆。頂戴紗巾。手持蔾杖。常以一黑犬同行。時人",
    "X76n1516_009:0098a08": "疾患。稍多疼因。師遂發願。普施藥餌。無不痊平。覩之",
    "X76n1516_009:0098a09": "者便愈。后乃圖形供養。　皇帝敬禮。為藥王菩薩。自",
    "X76n1516_009:0098a10": "昔曾五度化身。來救貧病。其犬化為黑龍背之。冲天",
    "X76n1516_009:0098a11": "而去(出本草序又神仙傳)○丞相宋璟薨。璟素奉佛法。每師曇",
    "X76n1516_009:0098a12": "一法師。求詢法要。",
    "X76n1516_009:0098a13": "戊寅(二十六)",
    "X76n1516_009:0098a14": "詔天下州郡。各建一大寺。以紀年為號。曰開元寺。",
    "X76n1516_009:0098a15": "己卯(二十七)",
    "X76n1516_009:0098a16": "沙門法秀。夢異僧勸置袈裟五百。入終南山。施回向",
    "X76n1516_009:0098a17": "寺僧。遂造之。至山遍訪。無所謂回向寺者。忽道逢一",
    "X76n1516_009:0098a18": "僧曰。吾導汝入回向寺。秀隨之入山。二日至深絕處。",
    "X76n1516_009:0098a19": "唯見雲掩巖洞。乃鑽燧出火。焚香拜之。忽雲開見崖",
    "X76n1516_009:0098a20": "半有朱門高聳。秀與之而入見。諸僧皆奇偉。出袈裟",
    "X76n1516_009:0098a21": "遍寺施之。其寺僧擕秀入一空房曰。此唐天子舊居",
    "X76n1516_009:0098a22": "也。向在此好聲樂。故降為人主。久當復歸。乃授以玉",
    "X76n1516_009:0098a23": "簫。并袈裟一條。囑曰。持歸獻唐天子。秀還詣闕。表上",
    "X76n1516_009:0098a24": "所寄袈裟玉簫。帝覽之。因取玉簫調弄。宛如夙御焉",
    "X76n1516_009:0098b01": "(通論)。",
    "X76n1516_009:0098b02": "庚辰(二十八)",
    "X76n1516_009:0098b03": "三月。華嚴李長者。坐化于神福山龕中。先一日出山",
    "X76n1516_009:0098b04": "辭里人。里人至已示寂矣。壽九十五。著華嚴論四十",
    "X76n1516_009:0098b05": "卷。及決疑論。會釋十門玄義。緣生解迷十明等論。十",
    "X76n1516_009:0098b06": "玄六相百門義海偈贊等。竝傳於世(本傳)○十二月。青",
    "X76n1516_009:0098b07": "原行思禪師示寂。師初見六祖。問當何所務。即不落",
    "X76n1516_009:0098b08": "階級。祖曰。汝曾作什麼。曰聖諦亦不為。祖曰。落何階",
    "X76n1516_009:0098b09": "級。曰聖諦尚不為。何階級之有。祖深器之。及居青原。",
    "X76n1516_009:0098b10": "弟子頗眾。得法深者石頭遷(傳燈)○是歲。京都普寂禪",
    "X76n1516_009:0098b11": "師示寂。寂事秀禪師。秀薦於則天。得度為沙門。秀歿。",
    "X76n1516_009:0098b12": "天下奉釋氏者。咸師事之。中宗聞其高行。制令代秀",
    "X76n1516_009:0098b13": "統其法眾。開元中。有旨。移寂於都城居止。王公士庶",
    "X76n1516_009:0098b14": "爭來禮謁。及卒。凡士庶曾謁見者。皆制弟子之服。敕",
    "X76n1516_009:0098b15": "賜號大照禪師。葬日河南尹裴寬及妻子。竝衰麻列",
    "X76n1516_009:0098b16": "于門徒之次。士庶傾城哭送。市易幾廢(舊唐史)○是年",
    "X76n1516_009:0098b17": "法師道氤卒。帝降詔傷悼(本紀)。",
    "X76n1516_009:0098b18": "辛巳(二十九)",
    "X76n1516_009:0098b19": "壬午(天寶元)",
    "X76n1516_009:0098b20": "九月。太子詹事嚴挺之卒。挺之自預為墓誌。有曰。以",
    "X76n1516_009:0098b21": "某月日。葬于大照和尚塔次之西禮也。初挺之師事",
    "X76n1516_009:0098b22": "大照禪師慧義。深明釋典。及遺命葬大照塔次。示不",
    "X76n1516_009:0098b23": "忘其德(舊唐史)。",
    "X76n1516_009:0098b24": "癸未(天寶二)",
    "X76n1516_009:0098c01": "帝遣中使楊庭光。入司空山。採常春藤。光因詣無相",
    "X76n1516_009:0098c02": "寺。問本淨禪師佛道之義。師云。若欲求佛。即心是佛。",
    "X76n1516_009:0098c03": "若欲會道。無心是道。光迴闕以師聞奏。即敕光賷詔",
    "X76n1516_009:0098c04": "起師。是冬赴京。",
    "X76n1516_009:0098c05": "甲申(三載)",
    "X76n1516_009:0098c06": "正月上元日。召二街名僧。赴內道場。共司空本淨禪",
    "X76n1516_009:0098c07": "師。闡揚佛理。有遠禪師。問以何為道。師曰。無心是道。",
    "X76n1516_009:0098c08": "遠曰。道因心有。何得言無心是道。師曰。道本無名。因",
    "X76n1516_009:0098c09": "心名道。心名若有。道不虗然。窮心既無。道憑何立。二",
    "X76n1516_009:0098c10": "俱虗妄。總是假名。遠曰。禪師見有身心是道否。曰山",
    "X76n1516_009:0098c11": "僧身心。本來是道。遠曰。適言無心是道。今言身心本",
    "X76n1516_009:0098c12": "是。豈不相違。曰無心是道。心泯道無。心道一如。故言",
    "X76n1516_009:0098c13": "無心是道。身心本來是道。道亦本是身心。身心本既",
    "X76n1516_009:0098c14": "是空。道亦窮原無有。如遠者又七人。往復論道。師詞",
    "X76n1516_009:0098c15": "辨傾注。帝及四眾。莫不稱善而罷(五燈)○制天下開元",
    "X76n1516_009:0098c16": "寺。觀鑄金銅御容。冠道冠。衣僧衣。躡儒履。帝自為贊",
    "X76n1516_009:0098c17": "(統紀)○南嶽讓禪師示寂。師自曹溪得法。初棲武當。次",
    "X76n1516_009:0098c18": "來南嶽。居觀音道場。因號觀音大師。參徒雲集。得法",
    "X76n1516_009:0098c19": "上首馬祖也。元和中。張正甫制碑(五燈)○徑山國一法",
    "X76n1516_009:0098c20": "欽禪師。初開元十年。依鶴林素禪師出家。因有省。自",
    "X76n1516_009:0098c21": "此日用妙密。超放無拘。辦道既久。請遊南方。素曰。乘",
    "X76n1516_009:0098c22": "流而行。遇徑即止。師禮辭之。至是南至餘杭。東北徑",
    "X76n1516_009:0098c23": "山。默省素語。乃登崗阜。尋駐錫之地。西過危峰之北",
    "X76n1516_009:0098c24": "石巖之隈。趺坐石床。有老人。前致敬曰。願捨此居之",
    "X76n1516_009:0099a01": "地。為師駐錫之所。即請師南進。登山絕頂。入五峰之",
    "X76n1516_009:0099a02": "間。有一大湫。指謂師曰。吾家若去。此湫當漲。留一穴",
    "X76n1516_009:0099a03": "之水。幸勿堙之。我時來相助。言訖乃隱。於是雲霧晦",
    "X76n1516_009:0099a04": "冥。風雨驟作。連夜不息。及逗曉雨霽。湫水盡涸。漲沙",
    "X76n1516_009:0099a05": "遂平。惟一穴尚存。謂之龍井。北峰之陽。復有草庵可",
    "X76n1516_009:0099a06": "居。師遂安禪於此。四方雲衲。欽慕高道。撥草瞻風。營",
    "X76n1516_009:0099a07": "巢聚枝。未逾數載。庵居遍於巖谷。名走叢林。道滿天",
    "X76n1516_009:0099a08": "下。今庵基見在。諸草不生(本傳)。",
    "X76n1516_009:0099a09": "乙酉(四載)",
    "X76n1516_009:0099a10": "召道士吳筠。見大同殿。帝問道要甚重之。而高力士。",
    "X76n1516_009:0099a11": "素事佛因。短筠於帝。筠乃辭還居茅山。及為文章。深",
    "X76n1516_009:0099a12": "詆釋氏。議者譏其背向。時浙西觀察陳少游。惡筠所",
    "X76n1516_009:0099a13": "為。因命法師神邕。著論折之。邕著飜迷論。以訂其妄。",
    "X76n1516_009:0099a14": "筠論遂廢。給事中竇紹。見邕論歎曰。邕可謂塵外摩",
    "X76n1516_009:0099a15": "尼論中師子(舊史)○荷澤神會禪師至京。獨斷祖道。為",
    "X76n1516_009:0099a16": "南北宗。述頓漸門。著書曰顯宗論。大鑒所傳。自是遂",
    "X76n1516_009:0099a17": "尊於天下(正宗記)。",
    "X76n1516_009:0099a18": "丙戌(五載)",
    "X76n1516_009:0099a19": "不空三藏。自西域還○五月。制天下度僧尼。竝令祠",
    "X76n1516_009:0099a20": "部給牒。今謂之祠部者。自是而始。",
    "X76n1516_009:0099a21": "丁亥(六載)",
    "X76n1516_009:0099a22": "詔不空三藏入內。結壇為帝灌頂。賜號智藏國師。時",
    "X76n1516_009:0099a23": "方士羅思遠。以術得幸。有旨。令與不空驗優劣。他日",
    "X76n1516_009:0099a24": "會于便殿。思遠持如意。向之言論。次不空就取如意",
    "X76n1516_009:0099b01": "投諸地。命遠舉之。遠饒力不能動。帝擬自取。不空笑",
    "X76n1516_009:0099b02": "曰。三郎彼如意影耳。即舉手中如意示之。思遠欽服",
    "X76n1516_009:0099b03": "而罷。不空凡祈禱。必張綉座。手持木神。誦呪擲之。神",
    "X76n1516_009:0099b04": "自立于座。四眾環視。必見其神目吻瞬動。所禱雖造",
    "X76n1516_009:0099b05": "化之功可奪也。朝野奉之如佛。",
    "X76n1516_009:0099b06": "戊子(七載)",
    "X76n1516_009:0099b07": "大將軍高力士。於西京作寶壽寺。寺鐘成。力士作齋",
    "X76n1516_009:0099b08": "以慶之。舉朝畢集。擊鐘一杵。施錢百緡。有樂施者。至",
    "X76n1516_009:0099b09": "二十杵。少者不減十杵(唐史)。",
    "X76n1516_009:0099b10": "己丑(八載)",
    "X76n1516_009:0099b11": "福州南澗天王寺上有巨石。是年五月。忽大雷雨。頂",
    "X76n1516_009:0099b12": "劈輪囷。斬焉中闢。南委地以柹落。北干霄而碣樹。亭",
    "X76n1516_009:0099b13": "亭厥心。隱出真像。列侍環衛。品覺有序。莊嚴供養。文",
    "X76n1516_009:0099b14": "物咸秩。異矣哉。盖諸佛。因其不朽之物。憑乎不動之",
    "X76n1516_009:0099b15": "基。形既長存。法可隨永云(歐陽詹記)。",
    "X76n1516_009:0099b16": "庚寅(九載)",
    "X76n1516_009:0099b17": "給事王維字摩詰。奉佛持戒。喪妻不娶。孤居三十年。",
    "X76n1516_009:0099b18": "母喪。表請以輞川第。施為佛祠(唐史)○洛陽有巨蛇。出",
    "X76n1516_009:0099b19": "芒山下。長百餘丈。人觸氣即死。有詔。命不空三藏呪",
    "X76n1516_009:0099b20": "之。不空驚曰。是將混洛陽為瀦者也。呪之三日而斃",
    "X76n1516_009:0099b21": "(舊唐史五行志)。",
    "X76n1516_009:0099b22": "辛卯(十載)",
    "X76n1516_009:0099b23": "石頭希遷禪師。參青原得法。自天寶初。來衡山南寺。",
    "X76n1516_009:0099b24": "寺東有石如臺。乃結庵其上。時號石頭和尚。南嶽鬼",
    "X76n1516_009:0099c01": "神。多顯迹聽法。而師皆與受戒(五燈)○西域犍那至。",
    "X76n1516_009:0099c02": "壬辰(十一載)",
    "X76n1516_009:0099c03": "潤州鶴林寺徑山大師元素示寂。左補闕李華製碑。",
    "X76n1516_009:0099c04": "略曰。師菩提位中。六十一夏。父母之生。八十五年。赴",
    "X76n1516_009:0099c05": "哀位者。可思量否。至有浮江而奠。望寺而哭。十里花",
    "X76n1516_009:0099c06": "雨。四天香雲。幡幢盖網。光蔽日月。奉全身建塔于黃",
    "X76n1516_009:0099c07": "鶴山西原。州伯邑宰。執喪師之禮。故齊翰張均梁昇",
    "X76n1516_009:0099c08": "徐嶠等。皆菩薩戒弟子。道流人望。莫盛於此。弟子甞",
    "X76n1516_009:0099c09": "聞道於徑山。猶樂正子春之於夫子也。",
    "X76n1516_009:0099c10": "癸巳(十二載)",
    "X76n1516_009:0099c11": "西蕃冦。圍涼州。帝命三藏不空。祈陰兵救之。空誦仁",
    "X76n1516_009:0099c12": "王密語數番。有神介冑而至。帝親見之。問曰。此何神",
    "X76n1516_009:0099c13": "也。空曰。北方毗沙門天王長子也。空誦密語遣之。數",
    "X76n1516_009:0099c14": "日涼州捷報。有神兵至。威武雄盛。賊畏懼卷甲而去。",
    "X76n1516_009:0099c15": "帝大悅。詔天下軍壘。皆立毗沙門天王祠。",
    "X76n1516_009:0099c16": "甲午(十三載)",
    "X76n1516_009:0099c17": "左溪元朗禪師示寂。初南岳惠聞。悟法華宗旨。以授",
    "X76n1516_009:0099c18": "惠思。思授智者。智者授灌頂。頂傳縉雲威。威傳東陽",
    "X76n1516_009:0099c19": "威。朗事東陽。盡傳其道。獨處巖穴三十年。晏坐左溪。",
    "X76n1516_009:0099c20": "因以為號。春秋八十二。弟子神邕。玄淨。法燈。清辨。湛",
    "X76n1516_009:0099c21": "然等。數十人。傳其教。補闕李華誌其碑陰。有曰。師一",
    "X76n1516_009:0099c22": "鬱多羅四十餘載。一尼師壇。終身不易。遠近學者。擁",
    "X76n1516_009:0099c23": "室填門云(本傳)○元德秀卒。秀字紫芝。少事母孝。母亡",
    "X76n1516_009:0099c24": "廬墓側。刺血寫佛經。絕筆感異香芬馥。彌日而息。初",
    "X76n1516_009:0100a01": "兄子襁褓喪母。無資得乳媼。秀自乳之。數日涌流。能",
    "X76n1516_009:0100a02": "食乃止。及為魯山令。卓然廉潔。房琯每曰。見紫芝眉",
    "X76n1516_009:0100a03": "宇。使人名利之心都盡。及卒。家唯枕履簟瓢而已。族",
    "X76n1516_009:0100a04": "弟元結哭之曰。大夫生六十年。未甞識女色。未甞有",
    "X76n1516_009:0100a05": "十畆之地。十尺之舍。十歲之童。未甞完布帛而衣。具",
    "X76n1516_009:0100a06": "五味而飡。吾哀之。以誡荒婬貪侫綺紈梁肉之徒耳(舊唐史)。",
    "X76n1516_009:0100a07": "乙未(十四載　十一月祿山反陷東京)",
    "X76n1516_009:0100a08": "肅宗",
    "X76n1516_009:0100a09": "丙申(至德元載)",
    "X76n1516_009:0100a10": "六月。祿山陷長安。明皇幸蜀。時有守臣。與祿山偕反",
    "X76n1516_009:0100a11": "者。曾為閬守。有畫像在路次。明皇以劒斬像首。其人",
    "X76n1516_009:0100a12": "在陝西。其首忽墮于地○明皇甞問一行。國祚何難。",
    "X76n1516_009:0100a13": "行進金合祝。至萬里即開。常曾發視。乃當歸少許。及",
    "X76n1516_009:0100a14": "是車駕至成都。渡萬里橋。忽悟當歸之讖。於是洗然",
    "X76n1516_009:0100a15": "忘憂云○七月。肅宗即位。靈武。旬日諸鎮兵至。乃以",
    "X76n1516_009:0100a16": "房琯為相兼元帥。時冦難方剡。或言。宜憑福祐。帝納",
    "X76n1516_009:0100a17": "之。引沙門百餘入行宮。結道場。朝夕諷唄。帝一夕夢",
    "X76n1516_009:0100a18": "沙門身金色。誦寶勝如來名。以問左右。或對。賀闌谷",
    "X76n1516_009:0100a19": "有僧名無漏。常誦此佛。頗有神異。帝召無漏。固辭不",
    "X76n1516_009:0100a20": "赴。尋救郭子儀諭旨。無漏乃見于行在。帝悅曰。真夢",
    "X76n1516_009:0100a21": "中所見僧也。而三藏不空。亦見于行宮。帝併留之。託",
    "X76n1516_009:0100a22": "以祈讓(通論)○溫州龍泉山。無著大師。居山南。一日卜",
    "X76n1516_009:0100a23": "遷。忽電電晦冥。有龍見山下張白家。無著因請捨田",
    "X76n1516_009:0100a24": "建寺。而白欲輸其直。逮夜天雨錢二十萬以市之。遂",
    "X76n1516_009:0100b01": "建院郡上其事。賜名龍泉院(永寧編)。",
    "X76n1516_009:0100b02": "丁酉(二載)",
    "X76n1516_009:0100b03": "正月。祿山子慶緒。弑祿山自立。九月破慶緒復京師。",
    "X76n1516_009:0100b04": "十月帝歸京師。十二月　太上皇至自西蜀○是歲",
    "X76n1516_009:0100b05": "華嚴疏主澄觀法師。得度具戒。即以十事自勵曰。體",
    "X76n1516_009:0100b06": "不捐沙門之表。心不違如來之制。坐不背法界之經。",
    "X76n1516_009:0100b07": "性不染情礙之境。足不履尼寺之塵。脇不觸居士之",
    "X76n1516_009:0100b08": "榻。目不析非儀之綵。舌不味過午之餚。手不釋圓明",
    "X76n1516_009:0100b09": "之珠。宿不離衣鉢之側。從牛頭忠禪師。徑山欽禪師。",
    "X76n1516_009:0100b10": "問西來宗旨。授華嚴圓教於詵禪師。",
    "X76n1516_009:0100b11": "戊戌(乾元元年)",
    "X76n1516_009:0100b12": "僧無漏。立化于禁中。足去地尺許。左右以聞。帝驚異。",
    "X76n1516_009:0100b13": "降蹕臨視。得遺表□歸葬臼谷。有旨護迭臼居建塔。",
    "X76n1516_009:0100b14": "至懷遠縣。輒舉不□□□□泥塑全身留之下院○",
    "X76n1516_009:0100b15": "帝於禁中。立內道場。講誦贊唄甚嚴。宰相張鎬諫曰。",
    "X76n1516_009:0100b16": "願　陛下以無為為心。不以小乘擾聖慮。帝不納。尋",
    "X76n1516_009:0100b17": "敕五嶽各建寺。選高行沙門主之。聽白衣能誦經五",
    "X76n1516_009:0100b18": "百紙者度為僧。或納錢百緡。請牒剃度。亦賜明經出",
    "X76n1516_009:0100b19": "身。及兩京平。又於關輔諸州。納錢度僧道萬餘人。進",
    "X76n1516_009:0100b20": "納自此而始。",
    "X76n1516_009:0100b21": "己亥(二年)",
    "X76n1516_009:0100b22": "三月。詔天下諸州。各置放生池。十月。昇州刺史顏真",
    "X76n1516_009:0100b23": "卿。撰有唐天下放生池碑銘。其序有云。我皇舉天下",
    "X76n1516_009:0100b24": "以為池。罄域中而蒙福。乘陀羅尼加持之力。竭煩惱",
    "X76n1516_009:0100c01": "海生死之津。揆之前古。曾何倣髴云云(本傳)。",
    "X76n1516_009:0100c02": "庚子(上元元年)",
    "X76n1516_009:0100c03": "上遣使詣曹溪。迎六祖衣鉢。入內供養(一云乾元元年)○荷",
    "X76n1516_009:0100c04": "澤神會禪師示寂。敕建塔院。賜號真宗般若。",
    "X76n1516_009:0100c05": "辛丑(二年)",
    "X76n1516_009:0100c06": "正月。帝不豫。皇后張氏。刺血寫佛經。百僚於諸寺齋",
    "X76n1516_009:0100c07": "僧(唐史)○詔南陽慧忠禪師赴闕。詔書略云。朕聞。調御",
    "X76n1516_009:0100c08": "上乘。久安中土。大雄付囑。實在朕躬。思與道安。弘宣",
    "X76n1516_009:0100c09": "祕典。廣資福潤。以及大千。傳罔象之玄珠。拔沉迷之",
    "X76n1516_009:0100c10": "毒箭。良緣斯在。勿以為勞。杖錫而來。京師非遠。齋心",
    "X76n1516_009:0100c11": "已久。速副朕懷。春寒師得安否。遣此旨不多及。初忠",
    "X76n1516_009:0100c12": "自受曹溪心印。居南陽四十年。不下山門。及是赴詔。",
    "X76n1516_009:0100c13": "初安置千福寺。帝每召入禁中問道。帝一日齋沐。致",
    "X76n1516_009:0100c14": "十問於師。一曰見性後用布施作福否。忠對無相而",
    "X76n1516_009:0100c15": "施。合見性。二曰作何行業合此道。忠答無功而□合",
    "X76n1516_009:0100c16": "此道。三曰或有病難。將何修行抵擬。忠對了業本空。",
    "X76n1516_009:0100c17": "得不動轉。四曰臨終時何得自在。忠以努力自信道",
    "X76n1516_009:0100c18": "為對。五曰煩惱起時。將何止息。忠以本心湛然。煩惱",
    "X76n1516_009:0100c19": "回歸妙用為對。六曰見性後用念佛。求生淨土否。忠",
    "X76n1516_009:0100c20": "對性即是佛。性即淨土。七曰捨此陰了。當生何處。忠",
    "X76n1516_009:0100c21": "以無捨無生自在生為對。八曰臨終時有花臺寶座",
    "X76n1516_009:0100c22": "來迎。可赴否。忠以不取相為對。九曰作麼生得神通",
    "X76n1516_009:0100c23": "似佛國。忠以見性如貧得寶。如民得王為對。十曰只",
    "X76n1516_009:0100c24": "依此本性修。定得作佛否。忠對定得作佛。佛亦無相",
    "X76n1516_009:0101a01": "無得。乃為真得。此十對皆廣有其辭。今約科目為對",
    "X76n1516_009:0101a02": "耳。帝由是凝心玄旨(帝有問十身調御。及無諍三昧等。緣見五燈)。",
    "X76n1516_009:0101a03": "壬寅(寶應元年)",
    "X76n1516_009:0101a04": "四月。楚州龍興寺尼真如。恍若有人接之昇天。見天",
    "X76n1516_009:0101a05": "帝授以十三寶。謂真如曰。中國有灾。宜以第二寶鎮",
    "X76n1516_009:0101a06": "之。楚州刺史崔侁。奉表獻于朝。一曰玄黃天符。二玉",
    "X76n1516_009:0101a07": "雞。三穀璧。四王母環。五碧色寶。六如意珠。七紅靺鞨",
    "X76n1516_009:0101a08": "八琅玕珠。九玉玦。十玉印。十一桑鈎。十二雷斧。十三",
    "X76n1516_009:0101a09": "(失名。)帝覽之大悅。名曰定國寶。帝以獻自楚州。即太",
    "X76n1516_009:0101a10": "子所封之國。又聞中原宜以第二寶鎮之。遂詔太子",
    "X76n1516_009:0101a11": "攝政事。大赦改元(舊史)○五月。太上皇崩。帝衷慟致疾。",
    "X76n1516_009:0101a12": "相距十四日而崩。代宗即位。",
    "X76n1516_009:0101a13": "代宗",
    "X76n1516_009:0101a14": "癸卯(廣德元年)",
    "X76n1516_009:0101a15": "十一月。吐蕃陷京師。帝奔陝。郭子儀兵至。敗吐蕃復",
    "X76n1516_009:0101a16": "京師。帝在華陰。五臺文殊菩薩見帝。納以秘語。十二",
    "X76n1516_009:0101a17": "月。帝歸京。詔修五臺文殊殿。鑄銅為瓦。塗以黃金。費",
    "X76n1516_009:0101a18": "億萬計。",
    "X76n1516_009:0101a19": "甲辰(二年)",
    "X76n1516_009:0101a20": "詔內道場。選三百僧。百人為番。出入乘馬。常講誦仁",
    "X76n1516_009:0101a21": "王般若經○帝迎忠國師。住光宅精藍。",
    "X76n1516_009:0101a22": "乙巳(永泰元)",
    "X76n1516_009:0101a23": "始上好祠祀。未甚重佛。元載王縉杜鴻漸為相。三人",
    "X76n1516_009:0101a24": "皆好佛。縉尤甚。不食葷血。與鴻漸造寺無窮。上甞問",
    "X76n1516_009:0101b01": "以佛言報應。果為有無。王縉奏曰。國家運祚靈長。非",
    "X76n1516_009:0101b02": "宿植福業。何以致之。福業已定。雖時有小災。終不能",
    "X76n1516_009:0101b03": "為害。所以祿山思明。毒流方煽。而皆有子禍。僕固懷",
    "X76n1516_009:0101b04": "恩稱兵。內侮出門。病死回紇。吐蕃大舉深入。不戰而",
    "X76n1516_009:0101b05": "退。此皆非人力所及。豈得言無報應也。上由是深信",
    "X76n1516_009:0101b06": "之。載等每侍。上從容多談佛事。由是宮中祀佛。梵唄",
    "X76n1516_009:0101b07": "齋熏無少懈。群臣承風旨。四方之民。皆相化矣○詔",
    "X76n1516_009:0101b08": "天下官司。無得箠辱僧尼○禁中講誦仁王經○詔",
    "X76n1516_009:0101b09": "命不空三藏。重譯仁王經舊本○五月。帝夢六祖請",
    "X76n1516_009:0101b10": "衣鉢歸曹溪。遣中使送還○九月。鑄金銅佛像於光",
    "X76n1516_009:0101b11": "順門。率百僚拜祀○十月。吐蕃冦逼京師。內出仁王",
    "X76n1516_009:0101b12": "經二輦。送西明諸寺講之。冦平○十一月。詔法師良",
    "X76n1516_009:0101b13": "賁。造新仁王經疏。疏成。賁以表進呈。帝稱善。",
    "X76n1516_009:0101b14": "丙午(大曆元)",
    "X76n1516_009:0101b15": "七月壬午。作盂蘭盆會于禁中。設高祖太宗已下七",
    "X76n1516_009:0101b16": "聖位。建巨幡。各以帝號標其上。自大廟迎入內道場。",
    "X76n1516_009:0101b17": "鐃吹鼓舞。旌幢燭天。是日立仗百僚。於光順門。迎拜",
    "X76n1516_009:0101b18": "導從。自是歲以為常。癸未太廟二室生靈芝。帝賦詩",
    "X76n1516_009:0101b19": "美之百僚皆。和。",
    "X76n1516_009:0101b20": "丁未(二年)",
    "X76n1516_009:0101b21": "七月。魚朝恩奏以先所賜庄。為章敬寺。以資章敬太",
    "X76n1516_009:0101b22": "后冥福。窮壯極麗。費逾萬億。進士高郢兩上書。皆寢",
    "X76n1516_009:0101b23": "不報○是月。宰相杜鴻漸。出撫巴蜀。至益州。遣使詣",
    "X76n1516_009:0101b24": "白崖山。請無住禪師入城。問法曰。弟子聞金和尚說。",
    "X76n1516_009:0101c01": "無憶無念莫妄三句法門。未審是一是三。無住曰。無",
    "X76n1516_009:0101c02": "憶名戒。無念名定。莫妄名慧。然一心不生。則具戒定",
    "X76n1516_009:0101c03": "慧。非一非三也。時聞鵶鳴。公問師聞否。師曰。聞與不",
    "X76n1516_009:0101c04": "聞。非關聞性。有聲之時。是聲塵自生。無聲之時。是聲",
    "X76n1516_009:0101c05": "塵自滅。而此聞性。不隨聲生。不隨聲滅。悟此聞性。則",
    "X76n1516_009:0101c06": "免聲塵流轉。乃至色香味觸。亦復如之。公與僚屬。喜",
    "X76n1516_009:0101c07": "躍稱善。公又問。何謂識心見性。答曰。一切人隨念流",
    "X76n1516_009:0101c08": "浪。盖為不識真心。不見本性。真心者。念生亦不順生。",
    "X76n1516_009:0101c09": "念滅亦不依寂。不定不亂。平常自在。觸目皆如。無非",
    "X76n1516_009:0101c10": "見性也。鴻漸由是棲心禪悅(五燈)。",
    "X76n1516_009:0101c11": "戊申(三年)",
    "X76n1516_009:0101c12": "詔不空三藏。於興善寺立道場。命近侍大臣及諸鎮",
    "X76n1516_009:0101c13": "將帥。悉授灌頂。帝親為不空敘官。特進鴻臚卿　○",
    "X76n1516_009:0101c14": "帝召忠國師入內。引太白山人見之。帝曰。此人頗有",
    "X76n1516_009:0101c15": "見解。請師驗之。忠曰。汝蘊何能。山人曰。忝識山識地",
    "X76n1516_009:0101c16": "識字善筭。曰山人所居之山。是雄山雌山。山人茫然",
    "X76n1516_009:0101c17": "不能對。忠指殿上地問。此是何地。曰容弟子筭方知。",
    "X76n1516_009:0101c18": "忠於地上畫一畫云此甚字。曰一字。忠云。土上一畫",
    "X76n1516_009:0101c19": "是王字。何謂一字耶。忠又云。筭三七是多少。曰國師",
    "X76n1516_009:0101c20": "玩弟子。三七豈非二十一。忠云。却是山人弄貧道。三",
    "X76n1516_009:0101c21": "七是十。何謂二十一。復問更有何能。曰弟子縱有能。",
    "X76n1516_009:0101c22": "亦不敢向國師開口。忠曰。縱汝有能。亦俱未是。忠乃",
    "X76n1516_009:0101c23": "謂帝曰。問山不識山。問地不識地。問字不識字。問筭",
    "X76n1516_009:0101c24": "不解筭。陛下何處得此幪漢來。帝謂山人曰。朕有國",
    "X76n1516_009:0102a01": "位。不足為寶。師乃國寶也。山人曰。陛下真識寶者矣",
    "X76n1516_009:0102a02": "○是歲。詔徑山道欽禪師。詔書云。朕聞。江左有蘊道",
    "X76n1516_009:0102a03": "禪人。德性氷霜。淨行林野。朕虗心瞻企。渴仰懸懸。有",
    "X76n1516_009:0102a04": "感必通。國亦大慶。願和尚遠降中天。盡朕歸向。不違",
    "X76n1516_009:0102a05": "願力。應物現形。今特詔迎。速副朕懷。春寒師得安否。",
    "X76n1516_009:0102a06": "遣此旨不多及。師赴詔至闕。帝親加瞻禮慰問。從容",
    "X76n1516_009:0102a07": "因曰。朕聞。徑山神龍。獻湫為寶坊。非師道德。莫能如",
    "X76n1516_009:0102a08": "此。師一日在內庭。見帝起立。帝曰。師何必見朕起身。",
    "X76n1516_009:0102a09": "師曰。陛下何得向四威儀中見貧道。帝悅。賜號國一",
    "X76n1516_009:0102a10": "禪師(本錄)。",
    "X76n1516_009:0102a11": "己酉(四年)",
    "X76n1516_009:0102a12": "帝甞在便殿。指魚朝恩。謂忠國師曰。朝恩亦解些子",
    "X76n1516_009:0102a13": "佛法。朝恩即問國師曰。何是無明。無明從何起。師曰。",
    "X76n1516_009:0102a14": "佛法衰相今現。帝曰何也。師曰。奴也解問佛法。豈非",
    "X76n1516_009:0102a15": "衰相現。朝恩色怒。師曰。即此是無明。無明從此起。朝",
    "X76n1516_009:0102a16": "恩復曰。有人言。師今是佛。得否。師曰。有人言。汝是天",
    "X76n1516_009:0102a17": "子。果否。恩伏地曰死罪。朝恩實非天子。師曰。我不是",
    "X76n1516_009:0102a18": "佛。恩曰。師應長作凡夫。無成佛時耶。師曰。我向後必",
    "X76n1516_009:0102a19": "當作佛。我若作佛。不名慧忠。汝向後若作天子。改却",
    "X76n1516_009:0102a20": "姓莫不姓魚否。朝恩仍伏地曰死罪。朝恩此去。實不",
    "X76n1516_009:0102a21": "敢向師論佛法。忠謂帝曰。幾怕殺此奴(通論)○徑山欽",
    "X76n1516_009:0102a22": "禪師。力請歸山○江西道一禪師。說法于豫章開元",
    "X76n1516_009:0102a23": "寺。時號馬祖○牛頭慧忠禪師示寂。師平生一衲不",
    "X76n1516_009:0102a24": "易。器用唯一鐺。甞有供僧穀二廩。盜者窺伺。虎為守",
    "X76n1516_009:0102b01": "之。縣令張遜入山頂謁問。師有何徒弟。曰有三五人。",
    "X76n1516_009:0102b02": "師敲床三下。有三虎哮吼而出。遜驚怖而退。及移居",
    "X76n1516_009:0102b03": "莊嚴寺。將建法堂築墓。有二神人。定其四角。潛資夜",
    "X76n1516_009:0102b04": "役。不日而成。由是學徒雲集。至是將終。石室前掛鐺",
    "X76n1516_009:0102b05": "樹。掛衣藤。無故枯死。師集眾布薩訖。淨髮浴身。怡然",
    "X76n1516_009:0102b06": "坐化(五燈)。",
    "X76n1516_009:0102b07": "庚戌(五年)",
    "X76n1516_009:0102b08": "西域大耳三藏至京。自云得他心通。帝請忠國師試",
    "X76n1516_009:0102b09": "驗。忠曰。汝道老僧今在甚處。耳云。和尚是國師。何得",
    "X76n1516_009:0102b10": "往天津橋。看弄猢猻。忠又問。今在甚處。耳云。國師何",
    "X76n1516_009:0102b11": "得去西川看競渡。忠又問。今在何處。耳良久罔知去",
    "X76n1516_009:0102b12": "處。忠叱云。這野狐精。他心通在什麼處○三藏不空",
    "X76n1516_009:0102b13": "示疾。以表辭帝。詔遣內使勞問。就加開府儀同三司",
    "X76n1516_009:0102b14": "蕭國公。空辭讓數四。帝不允。六月癸未。沐浴更衣。吉",
    "X76n1516_009:0102b15": "祥安臥而寂。帝輟朝三日。贈司空。追諡大辨正廣智",
    "X76n1516_009:0102b16": "三藏和尚。荼毗日。詔遣中謁者。賷祝文祖祭。睿詞深",
    "X76n1516_009:0102b17": "切。禮冠群倫(此出碑傳。而通鑑載師卒於九年)。",
    "X76n1516_009:0102b18": "辛亥(六年)",
    "X76n1516_009:0102b19": "淮南節度使張廷賞。狀舒州三祖僧粲大師行實。請",
    "X76n1516_009:0102b20": "諡于朝。四月。賜諡鏡智禪師。塔曰覺寂○九月。詔以",
    "X76n1516_009:0102b21": "不空三藏舍利。起塔于舊居寺。御史嚴郢。撰紀德碑。",
    "X76n1516_009:0102b22": "略曰。和尚西域人也。玄宗肅宗代宗三朝。皆為灌頂",
    "X76n1516_009:0102b23": "國師。僧夏五十。享年七十。譯經一百三十六卷。自金",
    "X76n1516_009:0102b24": "剛薩埵。於毗盧佛前。受瑜伽上乘義。傳於龍猛。猛傳",
    "X76n1516_009:0102c01": "於龍智闍黎。智傳金剛智闍黎。金剛智。東來傳於不",
    "X76n1516_009:0102c02": "空。凡六葉矣。不空傳於惠朗等。天下謂之密教○十",
    "X76n1516_009:0102c03": "二月。越州律師曇一示滅。師慧辨該愽。大弘律教。陸",
    "X76n1516_009:0102c04": "象先李邕等名士。皆為莫逆之友。",
    "X76n1516_009:0102c05": "壬子(七年)",
    "X76n1516_009:0102c06": "顏魯公真卿。撰撫州寶應寺律藏院戒壇記。略曰。州",
    "X76n1516_009:0102c07": "有謝靈運番經臺。尚書魏公。奏為寶應寺。請惠欽律",
    "X76n1516_009:0102c08": "師登壇。董木鐸焉。遠近駿奔道場側塞。像法於變。皆",
    "X76n1516_009:0102c09": "欽化道之力焉。",
    "X76n1516_009:0102c10": "癸丑(八年)",
    "X76n1516_009:0102c11": "西域沙門純陀至京。時年六百餘歲。帝召見。問以養",
    "X76n1516_009:0102c12": "生之術。甚蒙咨挹○杜鴻漸以疾辭宰相。釋位三日",
    "X76n1516_009:0102c13": "而薨。臨終儼朝服。加僧伽棃。剃鬚髮而逝。遺命依沙",
    "X76n1516_009:0102c14": "門法葬(舊史)。",
    "X76n1516_009:0102c15": "甲寅(九年)",
    "X76n1516_009:0102c16": "道士史華。以術得幸。因請立刃梯與沙門角法。有旨。",
    "X76n1516_009:0102c17": "兩街選僧。克日較勝負。沙門崇惠。常誦楞嚴呪。表請",
    "X76n1516_009:0102c18": "挫之。帝率百僚臨觀。史華履刃梯而上。命惠登之。惠",
    "X76n1516_009:0102c19": "躡刃而昇。往復無傷。惠乘勝。命聚薪於庭舉烈焰。惠",
    "X76n1516_009:0102c20": "入火聚。呼華入。華慚汗不敢正視。帝大悅而罷。賜崇",
    "X76n1516_009:0102c21": "惠。號護國三藏(佛道論衡)○沙門圓澤。與隱士李源厚善。",
    "X76n1516_009:0102c22": "相率游峨嵋。澤欲由長安往。源欲自荊州往。遂自荊",
    "X76n1516_009:0102c23": "州。舟次南浦。見錦襠婦汲水。澤泣曰。所不欲由此者",
    "X76n1516_009:0102c24": "為是。源驚問故。澤曰。婦人孕三稔矣。遲吾為之子。不",
    "X76n1516_009:0103a01": "逢則已。今逢無可逃者。我生三日。願公臨顧。以一笑",
    "X76n1516_009:0103a02": "為信。後十三年。於杭州天竺寺外。當與公相見。吾以",
    "X76n1516_009:0103a03": "三生為比丘。居湘西之嶽麓寺。有巨石林間。當習禪",
    "X76n1516_009:0103a04": "為上。澤亡。婦乳三日。源往視之。兒果笑。後如期至吳",
    "X76n1516_009:0103a05": "赴。約於葛洪井畔。聞牧童歌。曰三生石上舊精魂。賞",
    "X76n1516_009:0103a06": "月吟風莫要論。慚愧情人遠相訪。此身雖異性常存。",
    "X76n1516_009:0103a07": "源曰。澤公健否。答曰。李君真信士。然世緣未盡。且勿",
    "X76n1516_009:0103a08": "相近。惟勤修不惰。乃復相見。又歌曰。身前身後事茫",
    "X76n1516_009:0103a09": "茫。欲話因緣恐斷腸。吳越江山尋已遍。却回煙棹上",
    "X76n1516_009:0103a10": "瞿塘。遂隱不見。",
    "X76n1516_009:0103a11": "乙卯(十年)",
    "X76n1516_009:0103a12": "忠國師將去世。入辭代宗。帝曰。師滅度後。弟子將何",
    "X76n1516_009:0103a13": "所記。忠曰。告檀越。造取一所無縫塔。帝曰。請師塔樣。",
    "X76n1516_009:0103a14": "忠良久曰。會麼。帝曰不會。忠曰。吾有侍者應真(真后住耽",
    "X76n1516_009:0103a15": "源也)。却知此事。以十二月九日。右脇而寂。弟子奉全身",
    "X76n1516_009:0103a16": "建塔。賜諡大證禪師。帝尋召應真入內。舉前語問之。",
    "X76n1516_009:0103a17": "真良久曰。聖上會麼。帝曰不會。真述偈曰。湘之南潭",
    "X76n1516_009:0103a18": "之北。中有黃金充一國。無影樹下合同舡。琉璃殿上",
    "X76n1516_009:0103a19": "無知識。",
    "X76n1516_009:0103a20": "丙辰(十一年)",
    "X76n1516_009:0103a21": "衛州別駕周伯玉。常持金剛經。忽見梵僧。玉問是誰。",
    "X76n1516_009:0103a22": "曰我是須菩提。為汝誦經數年。不斷肉食。汝若志心",
    "X76n1516_009:0103a23": "求佛。必須斷肉。伯玉自此斷肉蔬食。轉加誦持(證驗賦)。",
    "X76n1516_009:0103a24": "丁巳(十二年)",
    "X76n1516_009:0103b01": "華嚴疏主澄觀。字大休。初大曆三年。詔入內。與三藏",
    "X76n1516_009:0103b02": "不空。譯經為潤文。大德既而辭。入五臺山大華嚴寺。",
    "X76n1516_009:0103b03": "覃思華嚴。博覽異學。",
    "X76n1516_009:0103b04": "戊午(十三年)",
    "X76n1516_009:0103b05": "詔兩京律師。詳定新舊律條列持犯。頒行天下○時",
    "X76n1516_009:0103b06": "禪化大行。江西主大寂。湖南主石頭。往來憧憧。竝湊",
    "X76n1516_009:0103b07": "二大士之門。",
    "X76n1516_009:0103b08": "己未(十四年)",
    "X76n1516_009:0103b09": "天柱山崇慧禪師。初得法初牛頭威。僧問達磨未來",
    "X76n1516_009:0103b10": "此土。有佛法否。曰未來且置。即今事作麼生。又曰他",
    "X76n1516_009:0103b11": "家來大似賣卜漢相似。見汝不會。為汝錐破卦文。才",
    "X76n1516_009:0103b12": "生吉凶。在汝分上。一切自看。是年示寂。肉身不壞。數",
    "X76n1516_009:0103b13": "百年猶在○五月帝崩。德宗即位。",
    "X76n1516_009:0103b14": "德宗",
    "X76n1516_009:0103b15": "庚申(建中元)",
    "X76n1516_009:0103b16": "鄧隱峰禪師。因燒浴燒殺一僧。一日揭天窻呼曰。還",
    "X76n1516_009:0103b17": "我命來。師云。爾生耶死耶。僧曰死也。師云。爾既死已。",
    "X76n1516_009:0103b18": "覔命者誰。僧謝曰。我已得無生忍。乃不見。",
    "X76n1516_009:0103b19": "辛酉(二年)",
    "X76n1516_009:0103b20": "大梅常禪師。自見馬祖後。直入大梅山。住二十年。祖",
    "X76n1516_009:0103b21": "聞令一僧去問。見馬師得何道理。便住此山。師曰。馬",
    "X76n1516_009:0103b22": "師道即心是佛。便向這裏住。僧云。馬師近日佛法又",
    "X76n1516_009:0103b23": "別。又道非心非佛。師云。這老漢。惑人未有了日。任爾",
    "X76n1516_009:0103b24": "非心非佛。我只即心是佛。僧回舉似祖。祖云梅子熟",
    "X76n1516_009:0103c01": "也。",
    "X76n1516_009:0103c02": "壬戌(三年)",
    "X76n1516_009:0103c03": "(德宗。遣使召懶瓚。瓚方撥牛糞火。尋煨芋食之。寒涕垂膺未甞答。使者且勸拭涕。瓚曰。我豈有工夫。為俗人拭",
    "X76n1516_009:0103c04": "涕耶。竟不能致而去○自咏云。深夜一爐火。渾家團欒坐。煨得芋頭熟。天子不如我。又題其像曰。糞火但知黃",
    "X76n1516_009:0103c05": "美。銀鈎那識紫泥新。尚無心緒收寒涕。豈有工夫問俗人)。",
    "X76n1516_009:0103c06": "癸亥(四年)",
    "X76n1516_009:0103c07": "十月。朱泚兵反。僭國號秦。帝幸奉天○澄觀法師。著",
    "X76n1516_009:0103c08": "華嚴疏。以信解行證。分華嚴為四大科。凡歷四年而",
    "X76n1516_009:0103c09": "文成。",
    "X76n1516_009:0103c10": "甲子(興元元)",
    "X76n1516_009:0103c11": "五月復京師。七月帝還京○南岳明瓚禪師。初隱居",
    "X76n1516_009:0103c12": "上封。宰相李泌。乾元中入衡岳謁之。瓚誦經。泌曰。將",
    "X76n1516_009:0103c13": "非避隱者。有雲霄意乎。瓚唾之曰。莫相賊。泌色不為",
    "X76n1516_009:0103c14": "動。瓚久之見泌。立候不懈。乃曰飯未。泌曰未也。瓚撥",
    "X76n1516_009:0103c15": "火出芋食。泌與語久之辭去。瓚撫其背曰。好做十年",
    "X76n1516_009:0103c16": "宰相。至是泌用事。為帝言其高行。有詔徵之。使者至",
    "X76n1516_009:0103c17": "石窟。宣麻命曰。尊者起謝恩。瓚閉目盤足凝坐。略不",
    "X76n1516_009:0103c18": "以介意。使者不之迫。回奏其事。帝咨美之數四不已。",
    "X76n1516_009:0103c19": "瓚甞著歌。略曰。世事悠悠。不如山丘。臥藤蘿下。塊石",
    "X76n1516_009:0103c20": "枕頭。生死無慮。更復何憂(五燈)○荊溪湛然禪師示寂。",
    "X76n1516_009:0103c21": "翰林梁肅。題其碑陰曰。聖人不興。必有命世者出焉。",
    "X76n1516_009:0103c22": "自智者以法付灌頂。再世而至左溪。明道若昧。待公",
    "X76n1516_009:0103c23": "而發。乘此寶乘。煥然中興。其受業身通者。三十有九",
    "X76n1516_009:0103c24": "人。而縉紳先生。高位崇名。屈體受教者數十。師嚴道",
    "X76n1516_009:0104a01": "尊。遐邇歸仁。自非命世亞聖。曷以臻此。",
    "X76n1516_009:0104a02": "乙丑(正元元)",
    "X76n1516_009:0104a03": "居士龐蘊字道玄。世習儒業。父為衡陽刺史。卒于任",
    "X76n1516_009:0104a04": "遂家焉。居士自幼敏悟。節槩高潔。每混俗和光。甞以",
    "X76n1516_009:0104a05": "舡載家珍數萬。沉于洞庭之淵。人問居士何不布施",
    "X76n1516_009:0104a06": "不造寺。士曰。自無始來。由為因果相牽。不得解脫。自",
    "X76n1516_009:0104a07": "是生涯澹如也。有男名耕穫。女名靈照。日鬻笊籬於",
    "X76n1516_009:0104a08": "市以自活。居士是年始謁石頭和尚。忘言妙契。一日",
    "X76n1516_009:0104a09": "石頭問。日用事作麼生。士呈頌曰。日用事無別。唯吾",
    "X76n1516_009:0104a10": "自偶諧。頭頭非取捨。處處沒張乖。朱紫誰為號。溪山",
    "X76n1516_009:0104a11": "絕點埃。神通兼妙用。運水與搬柴。石頭然之。後之江",
    "X76n1516_009:0104a12": "西。參馬祖。問不與萬法為侶者是什麼人。祖曰。待汝",
    "X76n1516_009:0104a13": "一口吸盡西江水。即向汝道。居士大悟。自是機辨諸",
    "X76n1516_009:0104a14": "方莫能禦矣。",
    "X76n1516_009:0104a15": "丙寅(二年)",
    "X76n1516_009:0104a16": "五月。詔律師道澄入宮。為妃嬪內侍授戒。賜號大圓",
    "X76n1516_009:0104a17": "律師。制諸寺宣講。復作蘭盆會○翰林梁肅。修天台",
    "X76n1516_009:0104a18": "止觀論成。著止觀統例。略曰。止觀者。導萬化之理。而",
    "X76n1516_009:0104a19": "復於實際者也。物之不能復者。昏與動也。照昏謂之",
    "X76n1516_009:0104a20": "明。駐動謂之靜。明靜止觀之體也。在因謂之止觀。在",
    "X76n1516_009:0104a21": "果謂之智定。使其動而能靜。靜而能明。因相待以成",
    "X76n1516_009:0104a22": "法。即絕待以照本也。噫止觀其救世明道之書乎。非",
    "X76n1516_009:0104a23": "聖智超絕。其孰能知乎。若凡夫生滅心行。三惑浩然。",
    "X76n1516_009:0104a24": "於言說之中。推上妙之理。是猶醯雞而說大鵬。夏虫",
    "X76n1516_009:0104b01": "之議層氷。其不可見明矣。",
    "X76n1516_009:0104b02": "丁卯(三年)",
    "X76n1516_009:0104b03": "法師澄觀。華嚴疏成。初為眾講之。感景雲凝停講堂",
    "X76n1516_009:0104b04": "前之空中。又為僧叡等。著隨疏演義四十卷。隨文手",
    "X76n1516_009:0104b05": "鏡百卷。",
    "X76n1516_009:0104b06": "戊辰(四年)(京師地震三十六番)",
    "X76n1516_009:0104b07": "詔迎岐州無憂王寺佛指骨。入禁中供養○三月。江",
    "X76n1516_009:0104b08": "西馬祖道一大師示寂。臨終偈曰。心地隨時說。菩提",
    "X76n1516_009:0104b09": "亦只寧。事理俱無礙。當生即不生。門弟子奉靈骨舍",
    "X76n1516_009:0104b10": "利。建道場于石門。相國權德輿為之碑。宣宗賜諡大",
    "X76n1516_009:0104b11": "寂禪師。得法弟子百三十九人。各為一方宗主。轉化",
    "X76n1516_009:0104b12": "無窮。禪宗至此大盛于世。",
    "X76n1516_009:0104b13": "己巳(五年)",
    "X76n1516_009:0104b14": "十月。遣中使賷詔迎澄觀法師赴闕○徑山國一欽",
    "X76n1516_009:0104b15": "禪師。居龍興寺。是年帝遣中使勞問○五洩靈默禪",
    "X76n1516_009:0104b16": "師。初參石頭。遷出門還曰。從生至老。只是這个。師大",
    "X76n1516_009:0104b17": "悟。棲止久之。自貞元初。入天台。住白沙道場。復居五",
    "X76n1516_009:0104b18": "洩。",
    "X76n1516_009:0104b19": "庚午(六年)",
    "X76n1516_009:0104b20": "十二月。石頭希遷禪師示寂。壽九十一。諡無際大師。",
    "X76n1516_009:0104b21": "師初閱肇論云。會萬物為己者。其唯聖人乎。遂豁然",
    "X76n1516_009:0104b22": "曰。聖人無己。靡所不己。因著參同契。其辭略曰。竺土",
    "X76n1516_009:0104b23": "大仙心。東西密相付。事存凾蓋合。理應箭鋒拄。承言",
    "X76n1516_009:0104b24": "須會宗。勿自立規矩。觸目不會道。運足焉知路。進步",
    "X76n1516_009:0104c01": "非遠近。迷隔山河固。謹白參玄人。光陰莫虗度(五燈)○",
    "X76n1516_009:0104c02": "惟惲禪師。初參馬祖得心要。至是行化於吳越。",
    "X76n1516_009:0104c03": "辛未(七年)",
    "X76n1516_009:0104c04": "六月。帝幸章敬寺觀譯經。帝賦詩。太子群臣皆和○",
    "X76n1516_009:0104c05": "處州西堂藏禪師。參馬祖得法。祖有藏頭白之語。至",
    "X76n1516_009:0104c06": "是眾請開堂。",
    "X76n1516_009:0104c07": "壬申(八年)",
    "X76n1516_009:0104c08": "十二月。徑山國一欽禪師示寂。賜諡大覺禪師。壽九",
    "X76n1516_009:0104c09": "十二。憲宗元和十年。敕賜石碑行狀。比部崔元翰撰",
    "X76n1516_009:0104c10": "○惟惲禪師至鄱陽。山神求受八戒。",
    "X76n1516_009:0104c11": "癸酉(九年)",
    "X76n1516_009:0104c12": "龐居士。自見馬祖諸師之後。放曠自如。游止襄漢。山",
    "X76n1516_009:0104c13": "林城市不定所居。女靈照常隨之。士有偈曰。心如境",
    "X76n1516_009:0104c14": "亦如。無實亦無虗。有亦不管。無亦不拘。不是聖賢。了",
    "X76n1516_009:0104c15": "事凡夫。",
    "X76n1516_009:0104c16": "甲戌(十年)",
    "X76n1516_009:0104c17": "釋皎然(名晝一作字)。有逸才。為顏魯公于頔吳季德諸公",
    "X76n1516_009:0104c18": "所敬。陸羽至。則清談終日。天下士夫服其標致。然恥",
    "X76n1516_009:0104c19": "以文章名世。甞嘆曰。使有宣尼之愽識。胥臣之多聞。",
    "X76n1516_009:0104c20": "終日目前矜道修義。適足以擾真性。豈若松巖雲月",
    "X76n1516_009:0104c21": "禪坐相偶。無言而道合。至靜而性同。吾將入杼山矣。",
    "X76n1516_009:0104c22": "於是裒所著詩文火之。後中丞李洪刺湖州。枉駕訪",
    "X76n1516_009:0104c23": "晝。請及詩文。曰貧道役筆硯。二十餘年。一無所得。冥",
    "X76n1516_009:0104c24": "搜物累。徒起我人。今棄之久矣。洪搜之民間。僅得十",
    "X76n1516_009:0105a01": "卷。晝沒。相國于頔序之進于朝。德宗詔藏祕閣。",
    "X76n1516_009:0105a02": "乙亥(十一年)",
    "X76n1516_009:0105a03": "律師靈徹字源澄。居越州雲門寺。一時公卿負才望。",
    "X76n1516_009:0105a04": "若劉長卿嚴維皇甫曾。皆投刺結友。澈詩與皎然僧",
    "X76n1516_009:0105a05": "標齊名。著律宗行源二十一卷。初澈游京師。名聞輦",
    "X76n1516_009:0105a06": "轂。緇流嫉其盛。造飛語浸誣。得罪徒汀州。入會稽。遂",
    "X76n1516_009:0105a07": "終老於吳越。相國權德輿。曾作序餞之。有觀其容鑒",
    "X76n1516_009:0105a08": "其詞知其心。不待境靜而靜之語○陸德輿。又與玄",
    "X76n1516_009:0105a09": "禪師厚善。玄歸天竺。德輿以序餞之。略曰。桑門患為",
    "X76n1516_009:0105a10": "外見所雜。既得之患。為內見所縛。今玄公翛然二見",
    "X76n1516_009:0105a11": "之間。不外不內。冥夫至妙。且以勾吳山水之絕境。天",
    "X76n1516_009:0105a12": "竺又經行之淨界。振錫而往。其心浩然。蓋隨緣生興。",
    "X76n1516_009:0105a13": "觸物成化。而不為外塵所引也。",
    "X76n1516_009:0105a14": "丙子(十二年)",
    "X76n1516_009:0105a15": "西嶺。吳中士夫。雅與之游。如李吉甫韓皇孟簡輩。皆",
    "X76n1516_009:0105a16": "與結西外交。吳人語曰。杭之標摩雲霄。越之澈洞氷",
    "X76n1516_009:0105a17": "雪。霅川書記清秀。景陵陸羽見標。稱之曰。日月雲霞。",
    "X76n1516_009:0105a18": "吾知為天標。山川草木。吾知為地標。推能歸美。吾知",
    "X76n1516_009:0105a19": "為德標。閑居趣寂。得非名實在公乎。杭人尊之而不",
    "X76n1516_009:0105a20": "名。呼西嶺和尚○時天皇道悟禪師。初居荊州當陽",
    "X76n1516_009:0105a21": "柴紫山。學徒依附。駕肩接迹。都人士女。嚮風而至。連",
    "X76n1516_009:0105a22": "師迎入城郡。遂居天皇。時江陵尹僕射裴公。問法勤",
    "X76n1516_009:0105a23": "至。師素不迎送。客無貴賤。皆坐而揖之。裴公愈加歸",
    "X76n1516_009:0105a24": "向。由是石頭法道。盛于此席。",
    "X76n1516_009:0105b02": "歷代編年釋氏通鑑卷之九"
}