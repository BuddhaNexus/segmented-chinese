{
    "X50n0818_005:0089b17": "成唯識論學記(自第六半至第七)",
    "X50n0818_005:0089b19": "論第六卷記之餘。",
    "X50n0818_005:0089b20": "疑後三見(至)與憂受俱故。",
    "X50n0818_005:0089b21": "述曰。第三段也。二取邪見名後三見。薩婆多云。欲",
    "X50n0818_005:0089b22": "界疑惑與欣不俱。欣麤疑細。行相異故。簡彼故云",
    "X50n0818_005:0089b23": "欲疑無苦等。先作惡行疑無苦。集諦等亦欣俱故。",
    "X50n0818_005:0089b24": "上界無惡業。故言欲也。問。緣憂俱見二取憂俱見。",
    "X50n0818_005:0089c01": "何不瞋俱。答。所重若憂亦應然。彼所尊雖瞋。不增",
    "X50n0818_005:0089c02": "彼故。",
    "X50n0818_005:0089c03": "有義俱生(至)餘如前說。",
    "X50n0818_005:0089c04": "述曰。第四段也。非五識俱唯無記者。簡苦憂也。翻",
    "X50n0818_005:0089c05": "此執樂斷故。然此初師。違大論云。一切俱生皆三",
    "X50n0818_005:0089c06": "受俱。第二師云。餘如前者。分別見也。",
    "X50n0818_005:0089c07": "此依實義(至)如理應知。",
    "X50n0818_005:0089c08": "述曰。第二麤相中有二。初明受俱。後明受地。貪等",
    "X50n0818_005:0089c09": "欣行。瞋唯慼行。痴邪見疑。通欣慼故。逐難釋地。貪",
    "X50n0818_005:0089c10": "痴俱樂通六識故在欲。三禪餘七俱。唯在三禪。唯",
    "X50n0818_005:0089c11": "意地故。諸疑曰受。痴通五受。然欲界疑及獨行痴。",
    "X50n0818_005:0089c12": "唯通二受。如對法云。不決未息欣不生故。色界定",
    "X50n0818_005:0089c13": "力所引持故。餘受俱起如理知者。貪俱欣者。慢四",
    "X50n0818_005:0089c14": "見俱。瞋俱各三。及餘痴疑。邪見俱受。配於九地。易",
    "X50n0818_005:0089c15": "故應知。",
    "X50n0818_005:0089c16": "此與別境(至)不異慧故。",
    "X50n0818_005:0089c17": "述曰。第五別境相應門。隨惑不定至彼當解。故且",
    "X50n0818_005:0089c18": "別境。",
    "X50n0818_005:0089c19": "此十煩惱(至)不障善故。",
    "X50n0818_005:0089c20": "述曰。第六三性門。此以對法瑜伽為證。身邊二見",
    "X50n0818_005:0089c21": "唯無記者。一向深細。地地唯居下下品故。",
    "X50n0818_005:0089c22": "此十煩惱(至)或隨轉門。",
    "X50n0818_005:0089c23": "述曰。第七界地門中有三。繫屬故。相起故。相緣故。",
    "X50n0818_005:0089c24": "此初二也。要得彼地根本定者。得容豫心起彼染。",
    "X50n0818_005:0090a01": "故。基云。未至不通有染。測云。大乘近分皆無散心。",
    "X50n0818_005:0090a02": "不同有部未至有染。基云。若爾不入根本。死者若",
    "X50n0818_005:0090a03": "為。必無此者。必得根本。或退方死(凡纏結生以為證故。若伏下盡",
    "X50n0818_005:0090a04": "未得根本。爾時無死。更進生上。或退生下。然釋此義如對法記)。細俱生者。基云。身",
    "X50n0818_005:0090a05": "邊二見及此相應。測云。二見及以九種潤生受等。",
    "X50n0818_005:0090a06": "言彼但迷事等者。測云。迷事簡諸迷理分別。俱生",
    "X50n0818_005:0090a07": "依外門者。簡諦下緣內見等。餘貪瞋等散亂麤動。",
    "X50n0818_005:0090a08": "簡潤生受。由此麤惑障事定也。非理觀故。既說諸",
    "X50n0818_005:0090a09": "惑皆容現前。生下理應起上九惑(疏及樞要。取捨多釋。無文遮故。",
    "X50n0818_005:0090a10": "不可依定)。有部生上不起下惑。所依勝故。大乘不爾。中",
    "X50n0818_005:0090a11": "有邪見。例餘分別。下潤生愛。例餘俱生。彼中有事",
    "X50n0818_005:0090a12": "如婆娑中六十九廣說。然彼宗釋死。未必業力。生",
    "X50n0818_005:0090a13": "相現前。便謗移轉。必無中有於界轉義。經部大乘。",
    "X50n0818_005:0090a14": "中有轉。如對法論。第六說故。不同有部中有。不造",
    "X50n0818_005:0090a15": "感後身業。所依苟故。多分隨轉門者。會五十八等。",
    "X50n0818_005:0090a16": "測云。若總起者。如何此言依多分說。又說。下云小",
    "X50n0818_005:0090a17": "十生上無由起下。非正潤生及謗滅故。若不總起。",
    "X50n0818_005:0090a18": "如何標宗皆現起。自出三釋。一云起三。謗滅邪見",
    "X50n0818_005:0090a19": "及潤生愛。此俱無明。分別俱生二種非。一云諸皆",
    "X50n0818_005:0090a20": "起。故不相違。一云起五。或可起六。謗滅加瞋。潤加",
    "X50n0818_005:0090a21": "我見。或更增慢。餘無別理可現前故。經說詐諂與",
    "X50n0818_005:0090a22": "貪俱起。行彼唯麤。與慢非例。一云。十皆容起。而說",
    "X50n0818_005:0090a23": "二時起下惑者。略舉二事。類餘無妨。然多分者。依",
    "X50n0818_005:0090a24": "時非數。隨煩惱文。舉細遮麤。又潤生迷事我見不",
    "X50n0818_005:0090b01": "俱故(基述起六。餘無起相。然今起下豈唯二時。色界雖有自地邪見。然許猶起欲界邪見。邊見",
    "X50n0818_005:0090b02": "二取及疑四種。如邪見等。非世道伏。許他斷常二取等時。由串習力容起下故)。",
    "X50n0818_005:0090b03": "下地(至)或別緣說。",
    "X50n0818_005:0090b04": "述曰。第三相緣中有二。緣上故。緣下故。初者。如五",
    "X50n0818_005:0090b05": "十八云。下地煩惱。能緣上地煩惱及事。總句證也。",
    "X50n0818_005:0090b06": "別中如次等引地。言欲界繫貪求上定等。第六十",
    "X50n0818_005:0090b07": "二亦爾。基云。通見修斷。五十八云。憎嫉滅道。准知",
    "X50n0818_005:0090b08": "亦增世間能治。基云。此瞋見斷。測云。通修無妨(世道",
    "X50n0818_005:0090b09": "雖治而有貪求。准之何妨亦貪滅道。然相微陰。麤相不說。基師許無漏緣意爾)。八十八云。",
    "X50n0818_005:0090b10": "依世間道。乃至能無所有處其煩惱而未能解脫。",
    "X50n0818_005:0090b11": "薩迦耶見由此見故。於上下地所有諸行。和雜自",
    "X50n0818_005:0090b12": "體。總許為我。或許我所。雖彼不說斷常及慢。而准",
    "X50n0818_005:0090b13": "我見必總緣也(測云。總緣見俱貪必總緣。增上靜慮慢則別緣。然今此論影顯應知)。",
    "X50n0818_005:0090b14": "基云。第六識俱唯修所斷(見斷共許唯別緣故。若我所見設分別起。總緣",
    "X50n0818_005:0090b15": "上下。現行諸法。屬於。一我。於理無妨)。或有異釋。見斷我見。如全常亦",
    "X50n0818_005:0090b16": "得緣。上合緣三為我等故(此但頓緣自他諸我。非總諸法為一自我。故彼",
    "X50n0818_005:0090b17": "疏云有異釋)。證云。如數勝論分別。計我既遍。何不緣一",
    "X50n0818_005:0090b18": "切法故。分別亦總緣(非也。離蘊計非總諸行為一我故)。言餘五者。",
    "X50n0818_005:0090b19": "痴疑邪見二取緣上。大小極成。如集論云。欲界煩",
    "X50n0818_005:0090b20": "惱除無明見疑。餘不能緣上。雜集釋云。見者除薩",
    "X50n0818_005:0090b21": "迦耶見。世間緣他法執為我故。測云。亦除邊見。故",
    "X50n0818_005:0090b22": "不說言而有緣。云等者。即對法云。貪瞋慢等。等取",
    "X50n0818_005:0090b23": "我見。不緣上者。麤相隨轉或別故言。不見世間軌",
    "X50n0818_005:0090b24": "他地法等者。基測多釋。不出二途。一云。遮為自我。",
    "X50n0818_005:0090c01": "不遮他我。一分常軌梵我者。欲別緣見緣上地故。",
    "X50n0818_005:0090c02": "一云。非下緣上。宿住智後。所引上繫身邊見故(證存",
    "X50n0818_005:0090c03": "後義。今初亦好)。上緣下中。如五十九他界緣。謂色界於欲",
    "X50n0818_005:0090c04": "界行煩惱。無色界於色行煩惱。總句證也。別中如",
    "X50n0818_005:0090c05": "次五十九云。恃己勝德者慢也。測云。無文簡故。通",
    "X50n0818_005:0090c06": "分別俱生慢已成故總緣。且除疑後三見如理思",
    "X50n0818_005:0090c07": "者。基測二解。一云。皆得緣下。疑下苦集。及撥無時",
    "X50n0818_005:0090c08": "有疑邪見。得上定已起上二取。執昔欲界聞思位",
    "X50n0818_005:0090c09": "中。雜修見惑為勝因故。一云。皆不緣下。無文證故。",
    "X50n0818_005:0090c10": "測評前好。以初標宗無簡別故。而五十八及對法",
    "X50n0818_005:0090c11": "說不緣下者。彼依多分。薩婆多皆不緣下。已離欲",
    "X50n0818_005:0090c12": "故。或依別緣。准前說故。",
    "X50n0818_005:0090c13": "此十煩惱(至)故彼唯善故。",
    "X50n0818_005:0090c14": "述曰。第八舉等門。此俱非攝彼學無學。唯善性故。",
    "X50n0818_005:0090c15": "此十(至)故修所斷。",
    "X50n0818_005:0090c16": "述曰。第九三斷門。言迷諦相有總有別者。測師二",
    "X50n0818_005:0090c17": "解。一云。十惑皆有總別。且如無明疑及邪見。皆親",
    "X50n0818_005:0090c18": "迷四。各十五句。謂別迷四句。總迷十一句。二二有",
    "X50n0818_005:0090c19": "六。一迷苦集。二迷滅道。三迷苦滅。四迷集道。五迷",
    "X50n0818_005:0090c20": "集滅。六迷苦道。三三有四。一初三除道。二後三除",
    "X50n0818_005:0090c21": "苦。三初二第四。四初及後二總迷四諦。合為一句。",
    "X50n0818_005:0090c22": "親迷苦加身邊見。隨此後生二取貪等。亦名別迷。",
    "X50n0818_005:0090c23": "總迷應知。總迷諸惑體雖是一。隨所迷諦辨數多",
    "X50n0818_005:0090c24": "少。故三界五部百二十八或。集滅道下何有二見。",
    "X50n0818_005:0091a01": "基云。執三諦下煩惱蘊等。為我等故(基准此義。無第三解。令准",
    "X50n0818_005:0091a02": "諸迷理惑。唯親迷諦。基以二見疎樂三諦。不應教理)。二云。即就別迷。義說總",
    "X50n0818_005:0091a03": "迷。非離別迷有餘總迷。一切煩惱皆不能了。因緣",
    "X50n0818_005:0091a04": "依處及以怖畏處。名為總迷。通約總別義為而二",
    "X50n0818_005:0091a05": "十八。非別迷具如是數。身邊二見唯迷苦故(證云初解",
    "X50n0818_005:0091a06": "有理。後解順文。言有理者。有外道等。總於四諦疑撥等故。云順文者。俱以因緣依處怖畏說總迷故)。寂",
    "X50n0818_005:0091a07": "云。總迷者。迷非安立。別迷者安立諦(證云非也。因依處等還是",
    "X50n0818_005:0091a08": "安立四諦門故)。言別迷者。範云。前總迷。迷而不緣。此別迷。",
    "X50n0818_005:0091a09": "迷而亦緣(證云不爾。非滅計滅。非道計道。俱緣所餘有漏法故。疎迷雖別。亦不緣故)。苦",
    "X50n0818_005:0091a10": "下三句。一唯親迷。謂身邊見。二唯疎迷。謂見戒取。",
    "X50n0818_005:0091a11": "三通親疎。所餘煩惱。集等二句無唯親迷(證云。疑及邪見",
    "X50n0818_005:0091a12": "通疎迷者除違聖教)。言別空非我者。簡總空非我。十六行名",
    "X50n0818_005:0091a13": "別。如基云。總空非我總緣四諦。方斷惑故。即測云。",
    "X50n0818_005:0091a14": "謂苦等四皆非我故也。言疑三見親迷苦理者。疑",
    "X50n0818_005:0091a15": "執我等。及撥深故。基云。二取見性。行相深遠。深迷",
    "X50n0818_005:0091a16": "執故。可言迷理。然不親迷無我理等。別起貪等行",
    "X50n0818_005:0091a17": "殘迷事(此釋難解。深遠何不親迷諦理。然諸聖教唯疎迷故。如本母釋)。言如次隨",
    "X50n0818_005:0091a18": "應者。於自見等起貪。於他見等起瞋。故言如次。恃",
    "X50n0818_005:0091a19": "自陵他起慢。故云隨應。基云。此唯迷四諦事。於理",
    "X50n0818_005:0091a20": "疎遠。不共無明者。是主迷諦也。如親迷苦。餘三諦",
    "X50n0818_005:0091a21": "下不共無明。各親迷三。言疑及邪見已下。類釋三",
    "X50n0818_005:0091a22": "諦應知。瞋迷滅道。簡薩婆多。貪瞋慢等。唯有漏緣。",
    "X50n0818_005:0091a23": "基麤相無瞋苦集理故。此不說之。委細門中。貪瞋",
    "X50n0818_005:0091a24": "慢三。若獨頭起緣見生者。疎遠如前。若此貪慢與",
    "X50n0818_005:0091b01": "三見俱。瞋與三見及疑俱生。隨所相應。如彼親迷。",
    "X50n0818_005:0091b02": "俱生見品。雖迷苦諦。細難斷故。非見所斷。如分別",
    "X50n0818_005:0091b03": "起。雖有迷事。麤易斷故。非修所斷。言迷別事生不",
    "X50n0818_005:0091b04": "違諦觀者。迷別有情。或境事生。不同分別。雖有迷",
    "X50n0818_005:0091b05": "事。唯緣見等。內深門故。",
    "X50n0818_005:0091b06": "雖諸煩惱(至)如理應思。",
    "X50n0818_005:0091b07": "述曰。第十境界差別門。就中有事無事門者。如對",
    "X50n0818_005:0091b08": "法五。瑜伽五十九等。隨文已釋。有漏緣等。測云。邪",
    "X50n0818_005:0091b09": "見疑痴瞋及彼俱。名無漏緣。餘有漏緣。基意亦同。",
    "X50n0818_005:0091b10": "依麤相故。餘門者有無異熟。與蓋纏等。差別相攝。",
    "X50n0818_005:0091b11": "餘文可解。",
    "X50n0818_005:0091b12": "已說根本(至)不正知。",
    "X50n0818_005:0091b13": "述曰。第四隨煩惱中。此總問頌答。",
    "X50n0818_005:0091b14": "論曰(至)大隨煩惱。",
    "X50n0818_005:0091b15": "述曰。釋中有二。正釋故。諸門故。初亦有三。位差別",
    "X50n0818_005:0091b16": "故。別性業故。與并及故。此初也。隨有二義。一煩惱",
    "X50n0818_005:0091b17": "分位故。謂忿等假。二煩惱等流故。無慚等實。初十",
    "X50n0818_005:0091b18": "相望必不俱起。雖與中大而名小隨。中二俱生。俱",
    "X50n0818_005:0091b19": "生唯遍不善。後八遍染名大名大。證云。根本煩惱。",
    "X50n0818_005:0091b20": "准此有三。獨行無明名小。各別起故。瞋唯不善。共",
    "X50n0818_005:0091b21": "他名中。餘通無記。共他名大(此不成例。共無明非別數故。瞋不遍諸不",
    "X50n0818_005:0091b22": "善心故。貪等不遍諸染心故)。",
    "X50n0818_005:0091b23": "云何為忿(至)憍相用故。",
    "X50n0818_005:0091b24": "述曰。別性業中有三。小中大故。此初小也。不饒益",
    "X50n0818_005:0091c01": "事現。對違境也。多發身表者。且釋執杖。實通語意。",
    "X50n0818_005:0091c02": "然說掉舉遍諸染者。實別有體。亦痴分故。五十八",
    "X50n0818_005:0091c03": "云。是諂等流。彼據隨惑同類說故。殉者求也。謗也。",
    "X50n0818_005:0091c04": "險者不實之名。言或藏已失者。基云。諂後生覆。以",
    "X50n0818_005:0091c05": "果禮之。不爾覆諂應無差別。害於有情心無悲愍",
    "X50n0818_005:0091c06": "者。三十八云。於滅道起損害。基測云。亦緣無漏也。",
    "X50n0818_005:0091c07": "言自盛事者。基云。恃所知法。亦通無漏。",
    "X50n0818_005:0091c08": "云何無慚(至)非即彼性。",
    "X50n0818_005:0091c09": "述曰。第二中隨惑也。言應非實有者。測云。於一體",
    "X50n0818_005:0091c10": "上所待別故。如長短等違。五十五云。實物有。言若",
    "X50n0818_005:0091c11": "許此二實而別起者。如苦樂受。逼悅雖異。而領納",
    "X50n0818_005:0091c12": "同。實而別起。羞自羞他。雖有不同。不耻無異。實而",
    "X50n0818_005:0091c13": "別起。違五十五說遍不善。",
    "X50n0818_005:0091c14": "云何掉舉(至)遍染心故。",
    "X50n0818_005:0091c15": "述曰。第三大隨惑也。掉別有性遍諸染心。如不信",
    "X50n0818_005:0091c16": "者。基云。此因不定。放逸等所不攝故。掉障行捨。次",
    "X50n0818_005:0091c17": "障輕安。餘論所無。俱此論師。以理增之。二法過重。",
    "X50n0818_005:0091c18": "各說二障。沈掉實有。以為正義。既別障止等。諸惑",
    "X50n0818_005:0091c19": "不然故。言由不信故等者。雖於善中忍樂欲。體是",
    "X50n0818_005:0091c20": "欲勝解。此於實等忍樂欲。但是不信。無不忍等別",
    "X50n0818_005:0091c21": "自性也。猶如信中於染法等不忍樂等。即信無言。",
    "X50n0818_005:0091c22": "論復說此遍染心故者。別境不遍一切染故。言彼",
    "X50n0818_005:0091c23": "令易解此令易緣者。測云。此有四句。一易解非緣。",
    "X50n0818_005:0091c24": "如許色常後計色斷。二易緣非解。如計色常後計",
    "X50n0818_005:0092a01": "受常。三解緣俱易。如計色常。後計受斷。四二俱不",
    "X50n0818_005:0092a02": "易。前後念同。由念等力者。基云。等取定等(此云定等。等取",
    "X50n0818_005:0092a03": "一類識末那相應掉舉散亂。由一類識之所制持。雖無念定。二無易故)。不正知中初",
    "X50n0818_005:0092a04": "二。文相會之。言是彼等流。作是說也。",
    "X50n0818_005:0092a05": "與并及言(至)如理應知。",
    "X50n0818_005:0092a06": "述曰。第三段也。雜事等說者。基云。雜事經中。有多",
    "X50n0818_005:0092a07": "隨總。大論八十八。及五十八。亦引此經。舊人不知。",
    "X50n0818_005:0092a08": "謂是雜藏。或謂毗奈耶中所說雜蘊。測云。等取品",
    "X50n0818_005:0092a09": "類足論。大論五十八云。二十六。於薩迦耶欲勝解",
    "X50n0818_005:0092a10": "及不定四。八十九云。有七十種。言謂非煩惱唯染",
    "X50n0818_005:0092a11": "麤故者。謂具三義。一非煩惱。簡貪等也。二唯染故。",
    "X50n0818_005:0092a12": "簡耶欲解及不定四。基云。雖失念等有念為性。然",
    "X50n0818_005:0092a13": "從痴分無不定過。三唯麤故。簡六十二說。趣向前",
    "X50n0818_005:0092a14": "行等。細不立故。測云。所餘染法。謂憤發等忿等分",
    "X50n0818_005:0092a15": "位。耶欲解等是等流故。",
    "X50n0818_005:0092a16": "如是二十(至)准上應知。",
    "X50n0818_005:0092a17": "述曰。大段第二諸門分別。有十二門。一假實門。無",
    "X50n0818_005:0092a18": "慚等四。五十五云。是實有故。二分別俱生門。唯依",
    "X50n0818_005:0092a19": "正義。餘義如下。三自類俱起門。此依瑜伽五十八",
    "X50n0818_005:0092a20": "說。言惛掉增時。不俱起者。問。尋伺行麤細。不許一",
    "X50n0818_005:0092a21": "心俱。惛悼相下高。應非一心並。答。高增沉不下。",
    "X50n0818_005:0092a22": "唯瞢不相違。下增掉不高。唯囂得俱生。尋伺不爾。",
    "X50n0818_005:0092a23": "麤細定違。行相同故。四諸識相應門。五五受俱起",
    "X50n0818_005:0092a24": "門。諂誑憍三。通上界故。意地樂俱如惱說者。忿等",
    "X50n0818_005:0092b01": "欣俱。慳等憂俱。如貪如貪瞋等。義准應知。若隨小",
    "X50n0818_005:0092b02": "乘。忿等五法。唯憂捨俱。以瞋一分盛行攝故。覆慳",
    "X50n0818_005:0092b03": "貪分欣行攝故。諂誑憍三。增上界樂。六別境相應",
    "X50n0818_005:0092b04": "門。七煩慳俱起憍唯痴俱。與慢解別者。測云。憍緣",
    "X50n0818_005:0092b05": "自生。染着醉慠。慢是陵他。行解別故(此不盡理。若恃己慢。解相",
    "X50n0818_005:0092b06": "順故)。基云。憍緣自高舉生。慢亦緣他(此亦不盡。末那俱慢不緣他故。",
    "X50n0818_005:0092b07": "若謂六俱必兼緣他。可言緣別。何言解別。和上云。憍謂醉沒。沒異高氣故)。覆誑諂與貪",
    "X50n0818_005:0092b08": "痴慢俱者。貪痴二分。互俱起故。樞要云。此三痴分",
    "X50n0818_005:0092b09": "非瞋俱者。依麤相說。據實亦俱(此不順論。若麤相門。應別標故)。測",
    "X50n0818_005:0092b10": "云。要貪痴並。故非瞋俱。如護法宗。尋伺必依二法",
    "X50n0818_005:0092b11": "假三。若師子覺所說。尋伺慧隨一。非今所存(此解順論。",
    "X50n0818_005:0092b12": "初禪諂誑設有有獨起。欲界必令猛不善故。不同大隨容豫亦別。放逸所依貪瞋別故。然二論師尋伺宗",
    "X50n0818_005:0092b13": "異。令未信然無誠文故。又覺師子親承聖故)。八三性門。小三無記。唯上",
    "X50n0818_005:0092b14": "界也。九三界門。誑諂唯欲色者。基云。有王臣處二",
    "X50n0818_005:0092b15": "方有故。唯在欲界及禪也。非生潤生及謗滅者。如",
    "X50n0818_005:0092b16": "非潤謗。餘一切時。無由起故。謂不善性。非正潤品。",
    "X50n0818_005:0092b17": "及一向麤非見俱也(基云。唯此二時起下心故。此如前破。故今述測後解)。言",
    "X50n0818_005:0092b18": "嫉等亦得緣上者。基測云。等取慳憍於上地嫉。他",
    "X50n0818_005:0092b19": "得。慳性自。解餘七不能。於上不可忿恨覆惱誑諂",
    "X50n0818_005:0092b20": "害故。有義誑諂。亦緣勝處。如稱梵王。以為本師。有",
    "X50n0818_005:0092b21": "說害亦緣上。尚許害佛。況色界故(測存初說。基無評取)。梵於",
    "X50n0818_005:0092b22": "釋子者。梵王執馬勝手。是諂誑故。十學等門。十",
    "X50n0818_005:0092b23": "一斷非斷門。前十修斷。同薩婆多。通見修者。大乘",
    "X50n0818_005:0092b24": "義也。非但緣事。亦緣見故。五十八云。於滅諦起損",
    "X50n0818_005:0092c01": "害心恚惱心。即惱害二親迷理生。對法論云。憎嫉",
    "X50n0818_005:0092c02": "出離。亦迷道生。故通見斷。言隨所依緣總別惑力",
    "X50n0818_005:0092c03": "者。前能引生。名所依惑。忿等但緣迷諦或者。五十",
    "X50n0818_005:0092c04": "八說。惱害等者。瞋異名故。言嫉等亦親迷諦者。基",
    "X50n0818_005:0092c05": "一云。七得。除覆誑諂。滅道勝法不能誑故。又解。嫉",
    "X50n0818_005:0092c06": "惱害慳憍五法。亦親迷諦。五十八云。於滅諦等生",
    "X50n0818_005:0092c07": "嫉等故。十二有事等門。我見不俱。故唯有事。",
    "X50n0818_005:0092c08": "●論第七卷記",
    "X50n0818_005:0092c09": "已說(至)二各二。",
    "X50n0818_005:0092c10": "述曰。第五不定中有二。總標故。廣釋故。此初也。",
    "X50n0818_005:0092c11": "論曰(至)世俗有。",
    "X50n0818_005:0092c12": "述曰。釋中有二。釋頌故。諸門故。初中。位名於性心",
    "X50n0818_005:0092c13": "地。皆不定故。三義立名。下有二段。悔眠故。尋伺故。",
    "X50n0818_005:0092c14": "此初也。言先惡所作者。雖有多釋。然基一解。以慧",
    "X50n0818_005:0092c15": "為體。簡釋嫌惡。方生悔故。不稱己情。名惡作故。有",
    "X50n0818_005:0092c16": "財釋也。身不自在者。無動作故。一門轉者。意根門",
    "X50n0818_005:0092c17": "故。簡經部宗。聚上假立。故置令言。表有體用。若無",
    "X50n0818_005:0092c18": "無別體。無此能故。有伏難言。無心睡眠。有何體耶。",
    "X50n0818_005:0092c19": "故論解云。有處無心立假睡名。彼所引故。然實睡",
    "X50n0818_005:0092c20": "眠。五蓋八纏之所攝故。如餘蓋纏。有體相應。護法",
    "X50n0818_005:0092c21": "破云。非思慧想。纏彼性故者。彼謂心也。基測量云。",
    "X50n0818_005:0092c22": "染悔眠體非思慧想(言總意別二比量故)。以纏性故。如無慚",
    "X50n0818_005:0092c23": "等。不染悔眠非思慧想。悔眠性故。如染悔眠(不染非纏",
    "X50n0818_005:0092c24": "別立量也)。基疏一云。染分悔眠。非為纏性。思慧想故。如",
    "X50n0818_005:0093a01": "餘思等(還違宗失)。",
    "X50n0818_005:0093a02": "尋謂(至)深為有用。",
    "X50n0818_005:0093a03": "述曰。第二尋伺也。忩迫處忩也。意言者基三解。一",
    "X50n0818_005:0093a04": "從喻名。謂意識聚。能聚境故。言說相似(不爾。應通八識故)。",
    "X50n0818_005:0093a05": "三從境名。意取名言。為境界故(此順大論緣名等境)。三從果",
    "X50n0818_005:0093a06": "名。能起言故(不知中解)。安不安住者。基云。思名為。安徐",
    "X50n0818_005:0093a07": "而細相思量性故。慧名不安。忩而麤故。簡擇性故",
    "X50n0818_005:0093a08": "(此許別依思起尋伺)。測有此解。更有二解。一云。如理名安。不",
    "X50n0818_005:0093a09": "如理不安(此未必然)。一云。定俱名安。不俱不安(此好)。言不",
    "X50n0818_005:0093a10": "深推度等者。基測二解。一云。不深尋也。深即伺也。",
    "X50n0818_005:0093a11": "一云。不深即思。深即慧也。測云。後順大論第五。不",
    "X50n0818_005:0093a12": "深推度所緣思為體性。深推度所緣慧為體性。基",
    "X50n0818_005:0093a13": "云。不深推度二解。一云。思令不推度。名不深推度。",
    "X50n0818_005:0093a14": "故對法云。不推度位。一云。淺推度故。言不推度。言",
    "X50n0818_005:0093a15": "二種二者。基云。第三是安慧義。測云護法。然梵二",
    "X50n0818_005:0093a16": "言有重有單。單者云持縛炎。重者云持縛曳。然彼",
    "X50n0818_005:0093a17": "本頌。置持縛曳。故知上二離二種二(證云前二師以不善梵音。更同",
    "X50n0818_005:0093a18": "梵語)。言種類各類各別者。假實界地。通流無漏。類各",
    "X50n0818_005:0093a19": "同故。或唯簡染者。伽五十五。不定四為順煩惱故。",
    "X50n0818_005:0093a20": "四中(至)世俗有故。",
    "X50n0818_005:0093a21": "述曰。第二諸門。有十二門。此初假實門也。思慧合",
    "X50n0818_005:0093a22": "成者。五十五定言假故。測出二解。一云。別依思慧。",
    "X50n0818_005:0093a23": "謂尋伺二。不深推度時。唯思為性。以無慧故。深推",
    "X50n0818_005:0093a24": "度時。以慧為性。雖必有思勝體故(此意慧起映奪思用。故正思惟",
    "X50n0818_005:0093b01": "唯慧根攝知〔五〕十七菩提分中正語業命喜安捨六非根。故聖道時亦有思分。應正思惟通非根故)。一",
    "X50n0818_005:0093b02": "云。總依二立。於一剎那。淺深推度。二用俱故。測存",
    "X50n0818_005:0093b03": "此義。言合成故。證云。然正思惟隨勝體攝。故不相",
    "X50n0818_005:0093b04": "違(初亦無過言合成者。顯立法數。非謂起時。必二合成。容有獨思。淺推度故)。種子實物。",
    "X50n0818_005:0093b05": "而世俗有。引五十二也。",
    "X50n0818_005:0093b06": "四中尋伺(至)互相應義。",
    "X50n0818_005:0093b07": "述曰。第二自類相應門。體類是用麤細異者。基云",
    "X50n0818_005:0093b08": "體俱思慧。類俱推度。體用類麤細相違。如上下受。",
    "X50n0818_005:0093b09": "不俱生故。有伏難云。若如有部尋伺容俱。可立三",
    "X50n0818_005:0093b10": "地。大乘不俱。如何有初有尋有伺。故論解曰依。於",
    "X50n0818_005:0093b11": "尋伺。有染離染。立三地別。瑜伽釋論。有三師釋。測",
    "X50n0818_005:0093b12": "師二說。一云。此論同彼第二。然彼難云。已離欲者。",
    "X50n0818_005:0093b13": "下地諸法。名無尋等。未離欲者。上地諸法。應名有",
    "X50n0818_005:0093b14": "尋。成雜亂者。解云。下從上勝名無尋等。上背下劣",
    "X50n0818_005:0093b15": "非有尋等(此解不然。上雖背下。下既從上。名無尋等成雜亂故)。一云。此離欲",
    "X50n0818_005:0093b16": "言與釋論異。謂彼釋論。依煩惱欲。此論依離自性",
    "X50n0818_005:0093b17": "欲故。如五十六。由彼有情。於諸尋伺。性離欲名自",
    "X50n0818_005:0093b18": "地性。不相厭。名為性欲。上性厭下(此亦不然。性不相厭。有染力故。",
    "X50n0818_005:0093b19": "自性離欲即染故。除煩惱欲更有性欲。無雜亂有言無義)。樞要具敘釋論三",
    "X50n0818_005:0093b20": "說。解此論同。彼如實義。便出二解。一云。地法有麤",
    "X50n0818_005:0093b21": "細者。必依有染。繫法別故。無漏彼類。還彼地攝。言",
    "X50n0818_005:0093b22": "有染者。有現行染。故在下地。雖成三界種子有染。",
    "X50n0818_005:0093b23": "不名三地。言離染者。據生上義(此義難解。謂生上者。何法離染。若唯",
    "X50n0818_005:0093b24": "上法。在下亦爾。何唯生上。方言離染。若彼所起。下三識等。亦名無尋。即成雜亂。如五十六有尋有伺。諸識",
    "X50n0818_005:0093c01": "種子隨逐現前故)。一云。言有染者。亦現行染。言離染者。即",
    "X50n0818_005:0093c02": "無漏等。若染離染。隨應彼攝。不說。離染。即非彼。故",
    "X50n0818_005:0093c03": "說真智亦屬三地(此不順文。若有染言。唯現行染。此言唯釋初之二地。染離無漏。還屬",
    "X50n0818_005:0093c04": "彼。地〔能〕顯第三地故)。基疏云。如在欲界。未離欲界。未離欲染。",
    "X50n0818_005:0093c05": "作不淨觀。亦伏貪等。此亦如是。雖同一繫。要伏尋",
    "X50n0818_005:0093c06": "染。方得中間。測疏難云。若依離欲。立三地者。中間",
    "X50n0818_005:0093c07": "根本同離。應成一地有雜亂過。解云。離染加行。先",
    "X50n0818_005:0093c08": "離尋染。正離雖同不一地(文異意同。今存此釋。如不淨觀離。欲加行中間",
    "X50n0818_005:0093c09": "亦爾。離初禪染前加行故。欲初禪法具尋伺染。中間靜慮唯伏尋染。已上總離如次一二三)。言不",
    "X50n0818_005:0093c10": "依彼種現起有無者。若依種有乃至非想。名尋伺",
    "X50n0818_005:0093c11": "地。若依種無。唯入無餘。名第三地。若依現有。欲界",
    "X50n0818_005:0093c12": "四禪。通有尋伺。有尋伺識。生彼起故。或唯尋起。應",
    "X50n0818_005:0093c13": "立四地。通論剎那相續位故。若依現無。欲界初定。",
    "X50n0818_005:0093c14": "通無尋伺。或離四地。互有尋伺。互無時故。尋伺俱",
    "X50n0818_005:0093c15": "與悔眠相應。悔眠相望。亦互相應。",
    "X50n0818_005:0093c16": "四皆不與(至)定無尋伺。",
    "X50n0818_005:0093c17": "述曰。第三諸識相應門。薩婆多云。五識定與尋伺",
    "X50n0818_005:0093c18": "相應。第六不定。欲初禪俱。中間唯伺。已上俱無。論",
    "X50n0818_005:0093c19": "說五識有尋伺者。五十六云。問生第二靜慮。或生",
    "X50n0818_005:0093c20": "上地。亦有尋有伺。眼等識現在前。云何此地無尋",
    "X50n0818_005:0093c21": "伺故。又說。尋伺即七分別者。大論第五也。彼第一",
    "X50n0818_005:0093c22": "云。意識不共法。第五云。憂喜相應。言不離欣者。基",
    "X50n0818_005:0093c23": "云。即一欣受義說樂故(問二受同種。而樂假說。雙觀後智。亦應假說。答於意",
    "X50n0818_005:0093c24": "識欣假〔五〕中樂。本在意識。二智俱實。然第三禪都無欣用。意相應樂猶樂)。言顯多由彼",
    "X50n0818_005:0094a01": "起者。測云二義。一云。住定心少。在散心多。二云。率",
    "X50n0818_005:0094a02": "爾心少。等流心多。基亦二解。一云。若在欲界定中。",
    "X50n0818_005:0094a03": "耳識率爾起時。意雜同緣。不藉尋伺俱意引生。二",
    "X50n0818_005:0094a04": "禪上定。亦與下界耳識故。五識餘時多由尋等意",
    "X50n0818_005:0094a05": "識引生生二禪上。准欲界有率爾識。不藉尋伺境",
    "X50n0818_005:0094a06": "強至(如大論云。下地教導作意差別。於一時間亦有無尋無伺意現行故)。二云。在欲",
    "X50n0818_005:0094a07": "禪不必由彼尋伺引生。自地法故。生二定上。必以",
    "X50n0818_005:0094a08": "尋伺導引方生。非彼法故(若異地五識必以尋伺生。尋伺亦異地。更以何",
    "X50n0818_005:0094a09": "引生。故存前解隨緣不定)。證云。率爾等流二位意緣名身等。與",
    "X50n0818_005:0094a10": "尋伺俱。若不爾者。不由彼引。故言多由。言彼說任",
    "X50n0818_005:0094a11": "運即是五識者。基云。自性分別。從有相收。非任運",
    "X50n0818_005:0094a12": "攝。知五識無自性分別。又解。自性分別有二。一即",
    "X50n0818_005:0094a13": "五識。二是意識相應尋伺。對法約後說有相攝(證存",
    "X50n0818_005:0094a14": "初說。二種自性文不說故。此不盡理。如對法記應知)。",
    "X50n0818_005:0094a15": "有義惡作(至)意苦俱故。",
    "X50n0818_005:0094a16": "述曰。第四五受俱起門。唯慼行轉通無記者。基云。",
    "X50n0818_005:0094a17": "慼行故憂俱。無記故捨俱。善惡強思必與憂俱。捨",
    "X50n0818_005:0094a18": "通慼行得與悔俱。測云。就相顯故。無記證捨。非謂",
    "X50n0818_005:0094a19": "捨俱。定唯無記。實善惡悔。亦捨俱故。言行通歡慼",
    "X50n0818_005:0094a20": "中庸轉者。基云。如次配欣憂捨。測云。實慼行睡亦",
    "X50n0818_005:0094a21": "與捨俱。既悔相應唯慼行故。餘文可解。",
    "X50n0818_005:0094a22": "四皆容與(至)相違故。",
    "X50n0818_005:0094a23": "述曰。第五別境相應門。",
    "X50n0818_005:0094a24": "悔眠但與(至)輕安俱故。",
    "X50n0818_005:0094b01": "述曰。第六善相應門。",
    "X50n0818_005:0094b02": "悔但容與(至)不相違故。",
    "X50n0818_005:0094b03": "述曰。第七煩惱俱門。測云。有部經部。皆同大乘。然",
    "X50n0818_005:0094b04": "大乘中。基測二說。一云。麤同小乘。實悔八俱。悔施",
    "X50n0818_005:0094b05": "貪俱。違情瞋俱。陵猶豫時。慢疑相應。悔我所作。故",
    "X50n0818_005:0094b06": "我見俱。計斷常時悔施損物。又如下說。悔修定故。",
    "X50n0818_005:0094b07": "與邪見俱。非二取俱。執為勝道。不生悔故。二云。必",
    "X50n0818_005:0094b08": "不得俱。與悔間起。非相應故。不應難云。悔如忿等。",
    "X50n0818_005:0094b09": "獨頭起故。應如忿等慢等相應。忿等瞋等。分如本",
    "X50n0818_005:0094b10": "得相應。惡作別有體。非與細俱故(初解違論。論中更無細相門故。",
    "X50n0818_005:0094b11": "如有耶見。悔修定者。耶見先緣未來無果。悔緣過去修定之事。所緣不同。不相應故)。",
    "X50n0818_005:0094b12": "悔與中大(至)皆起彼故。",
    "X50n0818_005:0094b13": "述曰。第八隨惑俱門。",
    "X50n0818_005:0094b14": "此四皆通(至)名等義故。",
    "X50n0818_005:0094b15": "述曰。第九三性門。於無記業亦追悔者。簡薩婆多。",
    "X50n0818_005:0094b16": "唯善惡故。顯揚第一。闕無記者。隨轉門也。惡作非",
    "X50n0818_005:0094b17": "染者。染必不善。而非無記。解麤猛故。尋伺除初者。",
    "X50n0818_005:0094b18": "如大論第一。七分別中。不染分別。唯取善性。及三",
    "X50n0818_005:0094b19": "無記。不說異熟。業生異熟。解微劣故。非除法執異",
    "X50n0818_005:0094b20": "熟生心。",
    "X50n0818_005:0094b21": "惡作睡眠(至)所更事故。",
    "X50n0818_005:0094b22": "述曰。第十界地門。悔眠生上必不現起者。基云。言",
    "X50n0818_005:0094b23": "有邪見悔修定者。是本有位。中有謗滅不起悔故。",
    "X50n0818_005:0094b24": "又解起悔。今據多分說不現起。測存初解。無文說",
    "X50n0818_005:0094c01": "故。尋伺上下亦起下上者。基云。欲界入初定等。名",
    "X50n0818_005:0094c02": "下起上。二定已上。至第四定。起初定及欲界邪見。",
    "X50n0818_005:0094c03": "并無色界。起欲色界潤生心等。名上起下。下上相",
    "X50n0818_005:0094c04": "緣者。境界寬故。欲色善染無記。皆緣三界不繫。",
    "X50n0818_005:0094c05": "悔非無學(至)皆無學故。",
    "X50n0818_005:0094c06": "述曰。第十一學等門。離欲捨者。基云。如憂以離欲",
    "X50n0818_005:0094c07": "時必捨彼故。第三果等。於無記事。必不追悔。已審",
    "X50n0818_005:0094c08": "決故。悔惡是厭。測云。律說無學無記犯。或生悔厭",
    "X50n0818_005:0094c09": "假名悔。於無記悔。是慧勝解。法華鶖子聞所未聞。",
    "X50n0818_005:0094c10": "斷諸疑悔。樞要云。法疑悔也(問善悔離欲捨。況法何不然。答業性隨惑",
    "X50n0818_005:0094c11": "捨法執非惑業)。",
    "X50n0818_005:0094c12": "悔眠唯通(至)如理應思。",
    "X50n0818_005:0094c13": "述曰。第十二斷非斷門。簡薩婆多。悔唯修斷。故言",
    "X50n0818_005:0094c14": "亦也。悔亦如眠。通見修故。五十七云。憂苦根通。非",
    "X50n0818_005:0094c15": "所斷故。簡言非道同念親生。前後起不如憂深。六",
    "X50n0818_005:0094c16": "十六云。無學身中諸有漏法。已斷縛故。名非所斷。",
    "X50n0818_005:0094c17": "若依此門。眠通三種。尋伺雖非真無漏道者。若初",
    "X50n0818_005:0094c18": "師云。雖非根本後得二道。如憂非斷。若後師云。雖",
    "X50n0818_005:0094c19": "非根本。而後智等非所斷攝。後師證者。顯揚第二",
    "X50n0818_005:0094c20": "等。說正思惟是無漏故。寧知思惟體即是尋。顯揚",
    "X50n0818_005:0094c21": "第二。大論二十九皆云。彼正思惟能令心尋求故。",
    "X50n0818_005:0094c22": "以意取文證尋為體。測云。尋既無漏。例伺亦然。非",
    "X50n0818_005:0094c23": "正思惟體亦是伺。如婆沙九十六云。何故尋伺俱道",
    "X50n0818_005:0094c24": "無漏唯立尋為菩提分法。菩提分法行相猛利。伺用",
    "X50n0818_005:0095a01": "微劣。是故不立。今說大乘。伺亦道分。依中間定能",
    "X50n0818_005:0095a02": "盡漏者。亦有正思惟支故。言說因者。十地論第一。",
    "X50n0818_005:0095a03": "對法第十。說正思惟是語言因故。五十六云。尋伺",
    "X50n0818_005:0095a04": "語行故(測云。十地論第一云。金剛藏覺觀即口言行。明知尋伺道無漏智。基云。勘梵本。但云思惟",
    "X50n0818_005:0095a05": "不言尋伺。譯家增云。覺謂覺觀耳)。言未究竟位等者。基一云。八地",
    "X50n0818_005:0095a06": "已上。雖無功用。果未滿故。有任運功(如自利中有任運進。利他",
    "X50n0818_005:0095a07": "亦有任運尋求)。一云。功用有二。一自利。二利他。八地已去。",
    "X50n0818_005:0095a08": "初無後有。佛二俱無。然正思惟體即是思。前說尋",
    "X50n0818_005:0095a09": "伺語遍行者。隨轉門故。大乘不爾(菩薩尋伺佛性體故。佛果猶待",
    "X50n0818_005:0095a10": "思慧種子。但捨功能如因用故。更有多釋。然無勝要)。為他說法必假尋伺者。",
    "X50n0818_005:0095a11": "故涅槃二十四云。菩薩住是金剛三昧。以一音聲。",
    "X50n0818_005:0095a12": "有所演說。一切眾生。各隨類解。謂說法前必假尋",
    "X50n0818_005:0095a13": "伺。非必同時故。依第四定說法不相違。問。本業經",
    "X50n0818_005:0095a14": "云。色無色界。各修神通。轉說菩薩瓔珞法門。豈無",
    "X50n0818_005:0095a15": "尋伺能說法耶。答。蒙佛加力。任運說故。不同自力",
    "X50n0818_005:0095a16": "簡擇廣業。然顯揚云。無色界中無四言者。彼約聲",
    "X50n0818_005:0095a17": "處。非法處故。問。尋伺何異尋求心耶。答。尋求却尋",
    "X50n0818_005:0095a18": "己所歷境。尋伺進求所未了境。故於尋伺尋決前",
    "X50n0818_005:0095a19": "義。義立尋求決定二心。",
    "X50n0818_005:0095a20": "如是六位(至)真俗妙理。",
    "X50n0818_005:0095a21": "述曰。大段第三問答分別。初難五教。一華嚴經。二",
    "X50n0818_005:0095a22": "法足經。三無垢稱經。四多界經。五莊嚴論。若許心",
    "X50n0818_005:0095a23": "變似相見者。亦應許似貪等生也。後難三證。一對",
    "X50n0818_005:0095a24": "法論。二楞伽經。三瑜伽論(有解四教。謂心相應。與他姓別。然不順文)。彼",
    "X50n0818_005:0095b01": "論頌意。如第五十六說。真俗妙理者。測云。四重諦",
    "X50n0818_005:0095b02": "中。皆依第二。道理俗真因果法爾。非即非離。第二",
    "X50n0818_005:0095b03": "真故。",
    "X50n0818_005:0095b04": "已說六識(至)與悶絕。",
    "X50n0818_005:0095b05": "述曰。第三能變。第三段說起位門中有二。標故。釋",
    "X50n0818_005:0095b06": "故。此初也。",
    "X50n0818_005:0095b07": "論曰(至)廣說如經。",
    "X50n0818_005:0095b08": "述曰。釋中有二。別釋故。總結故。初亦有二。此釋初",
    "X50n0818_005:0095b09": "頌也。謂頌初句總標六依。六以本識現為共依。種",
    "X50n0818_005:0095b10": "為親依。緣謂作意根境等緣者。且眼識起同時九",
    "X50n0818_005:0095b11": "緣。作意種子四俱有根。明空境故。兼異世十加無",
    "X50n0818_005:0095b12": "間意。如智論云。有明有空。方生眼識。若爾何故闇",
    "X50n0818_005:0095b13": "為眼境。謂輕微者。眼所見故。天眼八緣。如鼻舌身",
    "X50n0818_005:0095b14": "除明空故。耳唯除明。不至取故。言廣說如經者。解",
    "X50n0818_005:0095b15": "深密也。",
    "X50n0818_005:0095b16": "由五轉識(至)此隨緣現。",
    "X50n0818_005:0095b17": "述曰。釋後頌中有二。初對餘識釋常現起。後舉五",
    "X50n0818_005:0095b18": "位明不起位。此初也。意識六緣。七八各五。緣具方",
    "X50n0818_005:0095b19": "生。如瑜伽說。所藉緣少。易辨恒具。但遮被麤。細無",
    "X50n0818_005:0095b20": "能癈。",
    "X50n0818_005:0095b21": "五位者何(至)異熟果故。",
    "X50n0818_005:0095b22": "述曰。後明不起五位初也。違不恒行者。測云。由先",
    "X50n0818_005:0095b23": "定力。百劫中違六識體。遍行別境十心所故。假不",
    "X50n0818_005:0095b24": "相應。贊補心處。為無想體想滅為首者。基云。外道",
    "X50n0818_005:0095c01": "以想為生死因。故偏猒之。三義之中。基云。初師之",
    "X50n0818_005:0095c02": "意。異生未必。以纏結生。然五十九。據多分說。如聖",
    "X50n0818_005:0095c03": "唯隨眠亦有現行故。大論彼唯有色支等故。第三",
    "X50n0818_005:0095c04": "師云。彼中有必起潤生煩惱者。恐前二師。同上座",
    "X50n0818_005:0095c05": "部中有無心。說彼沒心常染汙故。如餘本有初者。",
    "X50n0818_005:0095c06": "測云。比量也。此言初者。一期之初。非初一念。生分",
    "X50n0818_005:0095c07": "悶絕容無心故。基云。不生等初念非必有心故。有",
    "X50n0818_005:0095c08": "異熟生轉識等者。必現意識所引分位。如現行善",
    "X50n0818_005:0095c09": "所引二定。若無別現法言生得。餘非生得。亦不行",
    "X50n0818_005:0095c10": "故。第一卷記。有依第八識。假立無心位。基云。此唯",
    "X50n0818_005:0095c11": "於第六心滅上立。同測。一解。生得意識心及心所",
    "X50n0818_005:0095c12": "滅種上立(中有本有死生心等。廣如對法第五卷記)。彼天初生幾識現",
    "X50n0818_005:0095c13": "耶。基云。起四為勝。如薩婆多時故(自地意識。初禪三識。名為四也。",
    "X50n0818_005:0095c14": "理無妨故)。下想麤動者。有變異受故。上無無想異熟處",
    "X50n0818_005:0095c15": "者。淨居唯聖故。無色無身。恐斷滅故。言能引發無",
    "X50n0818_005:0095c16": "想定思者。如初卷說。雖有多釋。微微心俱。一思通",
    "X50n0818_005:0095c17": "感。總別異熟。於理為勝。舉同地業異熟處彼死生",
    "X50n0818_005:0095c18": "何處。基云。大乘無文。俱舍論云。必生欲界。色界業",
    "X50n0818_005:0095c19": "勢盡。更不修上故。彼唯生報。可作是言。今通後報。",
    "X50n0818_005:0095c20": "通生欲界及下三定。俱不生上。未曾修故。範云。又",
    "X50n0818_005:0095c21": "彼天死還生彼天。許有業感多生報故(總而言之通生四禪)。",
    "X50n0818_005:0095c22": "及無心二定者(至)非聖所起。",
    "X50n0818_005:0095c23": "述曰。第二三位。總別可知。此別初也。令身安和者。",
    "X50n0818_005:0095c24": "測有心也。言現法必退者。基云。有不還引。說通後",
    "X50n0818_005:0096a01": "報故。有還修者。生彼天故。然此受果通立坐臥。唯",
    "X50n0818_005:0096a02": "無行者。因修爾故。四業通三者。正理十二。薩婆多",
    "X50n0818_005:0096a03": "宗。唯順生受。一類師執順生不定。成此入聖容不",
    "X50n0818_005:0096a04": "受故(測云。經部也。寂云大乘入聖通斷。定業別故)。大乘通三。基云。色界",
    "X50n0818_005:0096a05": "後起。方受此報。故通後報。有失諸定不生上者。故通",
    "X50n0818_005:0096a06": "不定。有二義中。初師云。設不生上亦成後報。還生",
    "X50n0818_005:0096a07": "欲界重修助故。若退生上。必不能起。無說力故。慧",
    "X50n0818_005:0096a08": "解劣故。如五十六。先於此起。後於色界受報。不言",
    "X50n0818_005:0096a09": "起定故。後師言。五十六云。先於此起者。初起定也。",
    "X50n0818_005:0096a10": "後色界者。後起定也。第四靜慮。當受彼果。出受果",
    "X50n0818_005:0096a11": "也。除無想天者。此定唯是加行得故。退定不退。所",
    "X50n0818_005:0096a12": "伏下染。生第四禪。三天後起。況下三禪。於理無妨。",
    "X50n0818_005:0096a13": "若不總退色界諸定。雖退無想。名後起故。基疏一",
    "X50n0818_005:0096a14": "云。若退此第必起下染。故第四禪無重起義(證云此不",
    "X50n0818_005:0096a15": "正義不順論故)。非但猒想。亦欣報故。體唯有流。人非聖起。",
    "X50n0818_005:0096a16": "滅盡定者(至)滅盡定故。",
    "X50n0818_005:0096a17": "述曰。第三位也。已伏惑離無所有貪者。伏謂蹔伏。",
    "X50n0818_005:0096a18": "離即永斷。有頂不定。亦不離故。此通獨覺。獨覺有",
    "X50n0818_005:0096a19": "二。基云。部行亦有不得。如聲聞故。獨一者必得。許",
    "X50n0818_005:0096a20": "同佛故。如俱舍頌。成佛得非前。三十四念故。西方",
    "X50n0818_005:0096a21": "有說。菩薩學位。先起此定。迦濕彌羅毗婆沙師說。",
    "X50n0818_005:0096a22": "非先起見道十六念。斷有頂十八。無容起餘心。故",
    "X50n0818_005:0096a23": "盡智時。方說得之。於起滅定得自在故。言止息想",
    "X50n0818_005:0096a24": "者。簡修無想。執永出離。求無想天究竟涅槃。言心",
    "X50n0818_005:0096b01": "心所滅者。測云。依非想地。微微心時。種上假立。二",
    "X50n0818_005:0096b02": "十二不相應。謂滅遍行。別境善識。通於新舊無漏",
    "X50n0818_005:0096b03": "立(今謂不然。依二十二法立一無心位。非謂二十二滅盡定。如有心定攝相應故。又惟初卷似依",
    "X50n0818_005:0096b04": "新種。重極增上厭心種故。然今釋意由新種力。令法爾種有防心用。無想亦爾)。三品修中。",
    "X50n0818_005:0096b05": "基云。非以上中下根說有三品。不癈中根上修。上",
    "X50n0818_005:0096b06": "根中修等故。又解。以根三品。修亦三品。若練根已",
    "X50n0818_005:0096b07": "修成勝品(初解不然。動根性應有退故。今存後解。謂退法根。為下品修。以必退故。思法護",
    "X50n0818_005:0096b08": "法中品修。若思惟等亦不退故。安住堪達不動為上。必不退故)。言遊觀者。不斷惑故。",
    "X50n0818_005:0096b09": "如六十二。滅定無漏。簡薩婆多。是流故。餘地心後",
    "X50n0818_005:0096b10": "亦得現前者。有起定故。如顯揚十八云。若曾串習。",
    "X50n0818_005:0096b11": "能從欲界入色界心。大般若經三百五十。瑜伽十",
    "X50n0818_005:0096b12": "二。文有相違。如大論記會釋。從餘地入。屬何地耶。",
    "X50n0818_005:0096b13": "三藏兩釋云。要依入定心種立故。隨從何地即屬",
    "X50n0818_005:0096b14": "彼地。一云。由餘地心擊發非想微微心種。令有遮",
    "X50n0818_005:0096b15": "用。基云後勝。順諸教故。言顯屬道諦者。簡薩婆多。",
    "X50n0818_005:0096b16": "但是道諦學無學二。鄔陀夷者。此云出現。日出時",
    "X50n0818_005:0096b17": "生故。此沙彌是阿難弟子。如婆沙百五十三引經",
    "X50n0818_005:0096b18": "廣說。舍利子云。生意成天數入滅定。沙彌語言無",
    "X50n0818_005:0096b19": "有是處。佛告沙彌。汝意成意成天非想處耶。彼答",
    "X50n0818_005:0096b20": "如是。佛告愚人。薩婆多云。不還退或生色界天。後",
    "X50n0818_005:0096b21": "起滅定。沙彌謬處。故佛訶之。今大乘生非想等實",
    "X50n0818_005:0096b22": "起滅定故。責沙彌。如五十六。未建立藏識教。不",
    "X50n0818_005:0096b23": "說無色入滅定故(測云。大品涅槃等經及諸小乘名未建立)。異生不能",
    "X50n0818_005:0096b24": "伏滅有頂。見道所斷心心所者。據實不伏三界見",
    "X50n0818_005:0096c01": "惑。且就共許最後處說。薩婆多說。異生不能伏非",
    "X50n0818_005:0096c02": "想惑。而能永斷下八地中見修惑故。言隨應後得",
    "X50n0818_005:0096c03": "者。二乘人空。菩薩二空故。斷俱生中。測云。初義難",
    "X50n0818_005:0096c04": "陀。後義安慧護法等言。唯說不還等者。五十三說。",
    "X50n0818_005:0096c05": "有學入者。謂不還故。世親攝論第三亦爾。基測云。",
    "X50n0818_005:0096c06": "後義為勝。順對法四句故。謂第二句。聖得第四靜",
    "X50n0818_005:0096c07": "慮。猒無色生。不斷第四。捨斷結道。依勝進道。入無",
    "X50n0818_005:0096c08": "色定爾時捨斷。而依伏道入上定故。然鄔陀夷經",
    "X50n0818_005:0096c09": "云。超段食天生意成者。顯六欲天必不起故。非謂",
    "X50n0818_005:0096c10": "超處一切後起(初師會云。覺師子意。且說近處。不兼下三禪)。後不斷退",
    "X50n0818_005:0096c11": "生上地者。將命終時。不以無漏斷。亦不退所伏。應",
    "X50n0818_005:0096c12": "生非想故。答意有二。一假設引例答。二依實正理",
    "X50n0818_005:0096c13": "答。如文可知。謂不還者。但以種潤故。斷種方生上。",
    "X50n0818_005:0096c14": "有下能潤種。礙上地生故(基云。五十九云。隨眠潤生。謂見諦者。唯第三果。",
    "X50n0818_005:0096c15": "測云不還唯種潤。約中有說。〔中〕沒心常染汙者。約潤生有。皆不盡理。如對法記大論記故)。樞要",
    "X50n0818_005:0096c16": "二說。一云。不還生自地者。以現行潤未離欲故。一",
    "X50n0818_005:0096c17": "云。設生自地。亦唯種潤。有圓道故(於此〔取〕捨如對法記。樞要有亦",
    "X50n0818_005:0096c18": "問答。範說有八問答。前已理盡。不要不取。寂云。有初二果生所伏〔他〕種潤生。未伏同凡。今亦不依。違教理",
    "X50n0818_005:0096c19": "故)。論已說入遠地菩薩者。六十二云。唯除遠地。餘不",
    "X50n0818_005:0096c20": "能行。經說六地起滅定者。楞伽第七。佛告大慧。菩",
    "X50n0818_005:0096c21": "薩從初地乃至六地入滅定故。基云。初悲增上。後",
    "X50n0818_005:0096c22": "智增上。或智悲等。而所樂別。謂悕故伏。不悕不伏。",
    "X50n0818_005:0096c23": "寧知八地已上亦起。謂大論云。不退菩薩入滅定",
    "X50n0818_005:0096c24": "故。若爾云何大般若經。不許菩薩能入滅定。三藏",
    "X50n0818_005:0097a01": "三釋。一云。實不入定。然約力能假說入也。一云。定",
    "X50n0818_005:0097a02": "性入定。但遮不定。樂寂滅故。一云。化相不宜入。實",
    "X50n0818_005:0097a03": "行具修故。",
    "X50n0818_005:0097a04": "無心睡眠(至)無睡悶故。",
    "X50n0818_005:0097a05": "述曰。第四五位也。大論睡悶意識業者。總取意識",
    "X50n0818_005:0097a06": "相應為體。以彼輕故。今此無心。論出二解。初云。疲",
    "X50n0818_005:0097a07": "等遮六識時身之分位。名為睡悶。無別數法無心",
    "X50n0818_005:0097a08": "睡眠。雖無心心所。心所所引。或不自在。似有彼時。",
    "X50n0818_005:0097a09": "假名睡眠。悶無數法。不言由似。疲極風熱等者。等",
    "X50n0818_005:0097a10": "取大論睡悶多緣。後復次云。俱觸處攝。對法疲悶。",
    "X50n0818_005:0097a11": "為觸處故。基云。有心悶觸。所引身位。悶觸之果。體",
    "X50n0818_005:0097a12": "亦悶攝。疲果亦爾。唯本識境(所依大種非疲等假)。又有別解。",
    "X50n0818_005:0097a13": "即無心位。現有色蘊。為此二體(此不順論。但言身位不言色故。已上",
    "X50n0818_005:0097a14": "諸釋二疏皆同)。依後復次。無色死生。豈觸處悶。測云。觸謂",
    "X50n0818_005:0097a15": "欲色。若無色悶。異熟四蘊。樞要云。無色生死悶。即",
    "X50n0818_005:0097a16": "本識相應六數也(論二復次以初為勝)。自在菩薩者。二疏云。",
    "X50n0818_005:0097a17": "八地已上不同。有部菩薩。有睡悶而無滅定。如來",
    "X50n0818_005:0097a18": "有三。睡而無夢。觀云。但受變易皆唯有一。五無心",
    "X50n0818_005:0097a19": "中二定唯善。餘三無記。此等諸門准之可解。",
    "X50n0818_005:0097a20": "是故八識(至)相所相無故。",
    "X50n0818_005:0097a21": "述曰。大段第二總結中。正結問答。如文可知。至隨",
    "X50n0818_005:0097a22": "識數。立一有情。一身唯有一無問緣。皆薩婆多。依",
    "X50n0818_005:0097a23": "自宗難。言他分心者。如他界心漏無等。應知亦爾。",
    "X50n0818_005:0097a24": "依命根數。亦通小乘。正理師云。命根能有情識。名",
    "X50n0818_005:0097b01": "為有情。設無心位。有過等識。名有情故。後復次意",
    "X50n0818_005:0097b02": "唯大乘義。雖依諸蘊假立有情。從第八識。為一者",
    "X50n0818_005:0097b03": "故。既許此一引多心所者。且抑言也。誰定言下。申",
    "X50n0818_005:0097b04": "正義也。大乘大眾部等。許此緣名多故。言應不明",
    "X50n0818_005:0097b05": "了者。量云。汝五後意應不明了。散緣過去故。如緣",
    "X50n0818_005:0097b06": "久滅。散言為簡宿住通也。難非專了何須同勝。故",
    "X50n0818_005:0097b07": "重釋云。能明了取。此明了者。分明深取。言體數異",
    "X50n0818_005:0097b08": "故者。基云。有二種異。一體異。眼等根體各別故。二",
    "X50n0818_005:0097b09": "數異。所依多少不同故。設雖同境。闕四義故。如五",
    "X50n0818_005:0097b10": "根識。不相應也。定異應非因果性者。如麥與豆非",
    "X50n0818_005:0097b11": "因果故。依理世俗者。依第二重道理世俗。以別別",
    "X50n0818_005:0097b12": "相蘊等攝故。若依究竟一真勝義。心言路絕。如楞",
    "X50n0818_005:0097b13": "伽經第十頌也。相所相者。一云。體為所相。用為能",
    "X50n0818_005:0097b14": "相(如第二卷。堅等能相。地等所相。更有多釋。今存能取。所取相無)。",
    "X50n0818_005:0097b15": "已廣分別(至)故一切唯識。",
    "X50n0818_005:0097b16": "所變也。於中有二。標故。釋故。此初也。",
    "X50n0818_005:0097b17": "論曰(至)契會中道。",
    "X50n0818_005:0097b18": "述曰。釋中有二。正釋故。問答故。此初也。中有二釋。",
    "X50n0818_005:0097b19": "初三分釋。後二分釋。文相可知。有為無為皆不離",
    "X50n0818_005:0097b20": "識者。如般若經。有為無為無如夢。解云。夢相之有。",
    "X50n0818_005:0097b21": "即是有為。夢性之空即無為故。言有極成者。大小",
    "X50n0818_005:0097b22": "共許。不須成也。",
    "X50n0818_005:0097b23": "由何教理(至)誠證非一。",
    "X50n0818_005:0097b24": "述曰。第二問答。答中有四。教故。理故。結釋難故。此",
    "X50n0818_005:0097c01": "初也。確者實也。謂引六教。一十地經第八云。佛子",
    "X50n0818_005:0097c02": "三界唯心。基云。且能起執虗妄心故。但言三界。不",
    "X50n0818_005:0097c03": "爾無漏應非唯識。二界可爾。立無色界。豈不相符。",
    "X50n0818_005:0097c04": "此不然也。非但色無名唯識故。如經部執。無色界",
    "X50n0818_005:0097c05": "心。所取境義。顯現所依。恐彼執境。非心等故。二解",
    "X50n0818_005:0097c06": "深密第三。三楞伽經。四無垢稱。五阿毗達摩經。六",
    "X50n0818_005:0097c07": "厚嚴經頌。其四種智從境得名。依主釋也。所見各",
    "X50n0818_005:0097c08": "異者。鬼等膿河。魚等宅路。天瑠璃地。人清水故。非",
    "X50n0818_005:0097c09": "實有境。識現可得者。已破有部必緣實境。今約本",
    "X50n0818_005:0097c10": "質。顯經部說。隨三智轉。一者定力隨欲變化。二者",
    "X50n0818_005:0097c11": "智力觀諸門義。三者證智無所得(廣如對法論記)。",
    "X50n0818_005:0097c12": "極成眼等識(至)應深信受。",
    "X50n0818_005:0097c13": "述曰。第二理也。有四比量。初二能緣不親取外。後",
    "X50n0818_005:0097c14": "二所緣不離能緣。初五識量。言總意別。別五量故。",
    "X50n0818_005:0097c15": "總無喻故。且如極成眼識不親緣離自色。以五識",
    "X50n0818_005:0097c16": "中。隨一攝故。如餘四識。等言等取耳等聲等。破有",
    "X50n0818_005:0097c17": "部等。親緣外故。基云。極成者。簡不共許。大乘他方",
    "X50n0818_005:0097c18": "佛眼識。小乘佛非無漏識。最後身菩薩善眼識。各",
    "X50n0818_005:0097c19": "有自他不極成故(上古相傳。共比量中自法他皆得不定。此應除謬。何者。彼應以",
    "X50n0818_005:0097c20": "自佛有漏識。於極成識。作不定過。許佛有漏識親緣外色故。此論上下此例雖多。無不定過。知共量中必",
    "X50n0818_005:0097c21": "以共法。方作不定。廣述彼義。如因明記)。判比量云。除不共許。及二同",
    "X50n0818_005:0097c22": "許。故言極成。為離有法。不成相符過故。二同許者。",
    "X50n0818_005:0097c23": "為同喻故(若立同許。翳眼眼識不親緣外。立已成也。然以極成簡者非也)。舉耳等",
    "X50n0818_005:0097c24": "識為同喻者。即相違過。能成不緣。即體色故(法差別也)。",
    "X50n0818_005:0098a01": "若以不極成而作不定者。即於前所立。亦作不定",
    "X50n0818_005:0098a02": "故(謂以他方佛識不定。彼亦應於大乘本量。以佛有漏識作不定故)故今喻云如",
    "X50n0818_005:0098a03": "餘翳眼者。見毛等二月。證云。外宗若許翳眼識緣。即",
    "X50n0818_005:0098a04": "識毛月。雖引耳識。即翳為喻。於彼相違。作不定",
    "X50n0818_005:0098a05": "失。若不許緣。雖引翳眼識。亦有相違失。義同耳識。",
    "X50n0818_005:0098a06": "故喻耳等。於理為定。然彼相違有相符過。大乘諸",
    "X50n0818_005:0098a07": "法。無實作用。亦許不緣即識色故(如解深密。無有少法能取少法)。",
    "X50n0818_005:0098a08": "又違教失。經識所緣識所現故。至教量攝。前已成",
    "X50n0818_005:0098a09": "故(此語不然。前未信解。今重立故)。第二餘識者。第六七七八八先",
    "X50n0818_005:0098a10": "成。許有法故。謂識性故。如五識也。第三量者。此諸",
    "X50n0818_005:0098a11": "能緣親所緣緣。定非離此。自能緣見。此能所緣。隨",
    "X50n0818_005:0098a12": "一攝故。如彼能緣第四量者。色不相應。及無為等。",
    "X50n0818_005:0098a13": "諸疎所緣不離心等。以是法故。如相應法(五十二說。無亦",
    "X50n0818_005:0098a14": "法故。測意通取。基云。唯取有體。以空花等。百法蘊等所不攝故。因不成也)。三藏依此量",
    "X50n0818_005:0098a15": "云。真故極成色不離於眼識。自許初三攝眼所不",
    "X50n0818_005:0098a16": "攝故。猶如眼根(如因明記已廣思釋)。",
    "X50n0818_005:0098a17": "我法非有(至)淨分依他。",
    "X50n0818_005:0098a18": "述曰。第三結也。初理後教。結中道故。此二頌意。如",
    "X50n0818_005:0098a19": "中邊釋。",
    "X50n0818_005:0098a20": "若唯內識(至)應釋此疑。",
    "X50n0818_005:0098a21": "述曰。第四釋難。中有八難。此初四事不成難也。皆",
    "X50n0818_005:0098a22": "如唯識二十論說。",
    "X50n0818_005:0098a23": "何緣世尊(至)亦非有故。",
    "X50n0818_005:0098a24": "述曰。第二六二不成難。謂若唯識應無十處。此亦",
    "X50n0818_005:0098b01": "如彼。",
    "X50n0818_005:0098b02": "此唯識性(至)說前二頌。",
    "X50n0818_005:0098b03": "述曰。第三唯識成空難。謂若法空。唯識亦空。此問",
    "X50n0818_005:0098b04": "依他名唯識性。解云不爾。徵曰如何。釋云。非所執",
    "X50n0818_005:0098b05": "故。非無離言。後得正智所證約性說法空故。",
    "X50n0818_005:0098b06": "若諸色處(至)餘亦無。",
    "X50n0818_005:0098b07": "述曰。第四堅住不成難。答者識中由有色等。名言",
    "X50n0818_005:0098b08": "熏習。似色而現。如攝論第四。若不爾者於非義中。",
    "X50n0818_005:0098b09": "起義顛倒。應不得有。由此無染亦無淨也。如無性",
    "X50n0818_005:0098b10": "釋。要息雜染顯清淨故。亂相等者。攝論無著頌也。",
    "X50n0818_005:0098b11": "亂相相分與見為因。似色為因。起妄心故。如次色",
    "X50n0818_005:0098b12": "識。及非色識。如彼廣說。",
    "X50n0818_005:0098b13": "色等外境(至)是實外色。",
    "X50n0818_005:0098b14": "述曰。第五現量違宗難。現量證時。不執為外者。基",
    "X50n0818_005:0098b15": "云。多分據實五俱。亦有意識妄執者也。諸處但說",
    "X50n0818_005:0098b16": "五俱現量。不言定爾故。",
    "X50n0818_005:0098b17": "若覺時色(至)色境唯識。",
    "X50n0818_005:0098b18": "述曰。第六夢覺相難。此如攝論二十唯識。",
    "X50n0818_005:0098b19": "外色實無(至)色等亦爾。",
    "X50n0818_005:0098b20": "述曰。第七外取他心難。二十唯識云。不知如佛境。",
    "X50n0818_005:0098b21": "安慧云。佛親取質。雖非自變。而亦是心。故名唯識。",
    "X50n0818_005:0098b22": "西方二說。如彼論記。",
    "X50n0818_005:0098b23": "既有異境(至)一切唯識。",
    "X50n0818_005:0098b24": "述曰。第八異境非唯識難。既有他心。異自心之境。",
    "X50n0818_005:0098c01": "何名唯識。有他色等故。何法何求者。何果法以何",
    "X50n0818_005:0098c02": "因求。各有八識。六位心所自體分也。所變相見。色",
    "X50n0818_005:0098c03": "及見也。分位二十四不相應空理無為。",
    "X50n0818_005:0098c04": "若唯有識(至)至分別生。",
    "X50n0818_005:0098c05": "述曰。本頌大段第三釋難。即廣初頌由假說我法",
    "X50n0818_005:0098c06": "有種種相轉。於中有七。合為二段。初二頌釋違理",
    "X50n0818_005:0098c07": "難。次五頌釋違經難。初亦有二。初頌釋別法不生",
    "X50n0818_005:0098c08": "難。後頌釋相續不成難。此初標也。",
    "X50n0818_005:0098c09": "論曰(至)為緣生故。",
    "X50n0818_005:0098c10": "述曰。初之釋中有三。略故。廣故。結故。此初也。能生",
    "X50n0818_005:0098c11": "等流等者。基云。種生現行。雖復同時。種之同類。亦",
    "X50n0818_005:0098c12": "名等流。且作意種。望現識等。是士用因。第七識種。",
    "X50n0818_005:0098c13": "望第八親增上因。餘一切法。准此應知。有展轉義",
    "X50n0818_005:0098c14": "者。伏難。豈不由種生現。得離繫耶。故非頌意也。頌",
    "X50n0818_005:0098c15": "言分別。基云。唯有漏下別准言淨亦然故。觀云。通",
    "X50n0818_005:0098c16": "無漏唯亦釋頌。頌故種非識者。[聲-耳+米]麥等也。後當說",
    "X50n0818_005:0098c17": "故者。以現行法。屬頌第三第四句故。言從生位轉",
    "X50n0818_005:0098c18": "至熟時者。未潤潤等者。相助者。同時異時。通餘三",
    "X50n0818_005:0098c19": "緣。唯除因緣。現望現行非因緣故。諸淨法起者。無",
    "X50n0818_005:0098c20": "漏法也。以淨種現為緣起故。",
    "X50n0818_005:0098c21": "所說種現(至)為因緣故。",
    "X50n0818_005:0098c22": "述曰。第二廣釋有二。緣故。生故。生故初亦有二。正",
    "X50n0818_005:0098c23": "釋故。傍義故。正釋有四。此初因緣也。謂界地等功",
    "X50n0818_005:0098c24": "能差別者。基云。等取有漏無色非色等。各別生故。",
    "X50n0818_005:0099a01": "有說。名言種三界無別者。非也。違此文故。界繫別",
    "X50n0818_005:0099a02": "故。有難。心無所熏。可非能熏。心所依心。何不能熏。",
    "X50n0818_005:0099a03": "故通一聚。非簡所依獨能熏也。基問。心王簡心所。",
    "X50n0818_005:0099a04": "當獨為所熏。心所簡心王。獨能熏何妨。答。心王有",
    "X50n0818_005:0099a05": "自在。自在獨所熏。心所不自在。非獨即能熏。言極",
    "X50n0818_005:0099a06": "微圓故者。基云。因位第八極微故果位彼聚極圓",
    "X50n0818_005:0099a07": "故。測云。上明因已。此釋果位。以極微妙極圓滿故。",
    "X50n0818_005:0099a08": "有說。果類為因緣者。對法第四。六因現等。為因緣",
    "X50n0818_005:0099a09": "故。然顯揚論。破因緣故。有唯說種者。瑜伽第三五",
    "X50n0818_005:0099a10": "五十一三十八等。然攝大乘。現行轉識。為因緣故。",
    "X50n0818_005:0099a11": "餘如第二卷記。",
    "X50n0818_005:0099a12": "二等無間緣(至)無間緣故。",
    "X50n0818_005:0099a13": "述曰。第二緣中有二。出體故。顯相故。此初也。三十",
    "X50n0818_005:0099a14": "八云。等無間緣。唯心心所等。有二義。一體等故。心",
    "X50n0818_005:0099a15": "與心所各體一故。二用等故。一一通引後聚法故。",
    "X50n0818_005:0099a16": "初簡異聚。後簡相似。法沙門義。准前應知。多同類",
    "X50n0818_005:0099a17": "種等者。測云。且一眼識有多種子。共生自識。一時",
    "X50n0818_005:0099a18": "轉故。如不相應者。基云。命根同分。體雖各一。一者",
    "X50n0818_005:0099a19": "是假。二無緣慮(謂設是假。隨體有緣。如放逸等亦有此緣。是等無間種類法故。種非",
    "X50n0818_005:0099a20": "此緣。命依立。亦無緣慮。非心類故。由此命等無無間緣。色無獨一。身根異熟長益俱故)。餘義",
    "X50n0818_005:0099a21": "如前第四卷記。言論有誠說者。引瑜伽也。又大智",
    "X50n0818_005:0099a22": "度論有此誠證。除阿羅漢末後心心數法。諸餘過",
    "X50n0818_005:0099a23": "去現在心心數法。能與次第緣故。",
    "X50n0818_005:0099a24": "即依此義(至)發大心故。",
    "X50n0818_005:0099b01": "述曰。第二顯相中有四。第八七六。及五識故。此初",
    "X50n0818_005:0099b02": "也。頓悟菩薩望色界後者。基云。要生第四禪。得勝",
    "X50n0818_005:0099b03": "身已。方受變易。初受變易。在下三天。後往生彼大",
    "X50n0818_005:0099b04": "自在宮。說第十地。方生彼故。然非受生。變易必無",
    "X50n0818_005:0099b05": "死更生故。迴趣留身必欲界者。大論八十。變易所",
    "X50n0818_005:0099b06": "留身。即於此洲故。謂學無學。上界無迴心。無迴心",
    "X50n0818_005:0099b07": "緣故。下界發心。不生上故。後往色界唯神通力。和",
    "X50n0818_005:0099b08": "上云。身雖欲界。定由慧力。反色界攝。大自在宮。範云",
    "X50n0818_005:0099b09": "此宮色究竟攝。淨妙之處。證云。雖第四禪。而不同",
    "X50n0818_005:0099b10": "處。大論第四。過淨居故。又十地云。現報利益受佛",
    "X50n0818_005:0099b11": "位故。後報利益。摩醯首羅智處生故。八地已上。定",
    "X50n0818_005:0099b12": "受變易。若無死生。二報難分。故八地上亦不斷眠",
    "X50n0818_005:0099b13": "受生有用故。頓悟菩薩。諸善趣生。未非擇滅。有煩",
    "X50n0818_005:0099b14": "惱故。雖受變易。亦有死生(此違論下。彼無分段。前盡後生。故不可依)。第",
    "X50n0818_005:0099b15": "二師意。許有聲聞。色界迴心。教無遮故。理佛亦往。",
    "X50n0818_005:0099b16": "菩薩生彼。既有眼耳。應受化故。基云。除初二果及",
    "X50n0818_005:0099b17": "獨覺者。上界無故(寂云。此師意許初二果人生色迴心。非也。違教理故)。然第",
    "X50n0818_005:0099b18": "八十。且說欲界。不遮餘界。但言此洲。豈無餘洲(基云",
    "X50n0818_005:0099b19": "二義。取者任意。測云。後護法宗)。若無色界。必無迴心。無實根身非可",
    "X50n0818_005:0099b20": "留故。然中陰經。佛處中陰二十年。亦化無色界生",
    "X50n0818_005:0099b21": "者。基云。大眾部經。非大乘義(雖彼部誦寧違語。但令彼心生別解故。雖",
    "X50n0818_005:0099b22": "無眼耳。言受化也)。基疏問。既有初二果。經生方變易。不還",
    "X50n0818_005:0099b23": "下發心。應有生上界。二解。一云同前。必無上生。猒",
    "X50n0818_005:0099b24": "麤身故。即受變易。一云。既無文遮。許生上地或受",
    "X50n0818_005:0099c01": "一生或受多生。諸地隨應。受變易故(測存初解。基無許故)。然",
    "X50n0818_005:0099c02": "五淨居等者。此間色界。亦有不迴。此言經者。大般",
    "X50n0818_005:0099c03": "若經第一會第一百二十九云。復次憍尸迦。若男",
    "X50n0818_005:0099c04": "女書寫是經。莊嚴置淨處。恭敬讚嘆時。此大千界。",
    "X50n0818_005:0099c05": "四天王天。乃至廣果天。已發無上菩提心者。恒來",
    "X50n0818_005:0099c06": "是處。觀禮讀誦。乃至廣說。合掌而去。五淨居天。亦",
    "X50n0818_005:0099c07": "恒來此。觀禮乃至合掌而去。十方亦爾。解云。餘處",
    "X50n0818_005:0099c08": "皆言發菩提心。於淨居處。不說發心。知五淨居。令",
    "X50n0818_005:0099c09": "無發者。以理言之。測云。唯聖無凡。極樂處故。心生",
    "X50n0818_005:0099c10": "樂著。故不發心。如生淨居。必不生上。亦不迴心。取",
    "X50n0818_005:0099c11": "滅近故(論後師意。廣果已下。皆言發心。明知彼有迴向聲聞。前師會言。彼有異生發大心故。",
    "X50n0818_005:0099c12": "不說聖者。故不成證)問。若爾何故。旃檀摩提太子經云。首陀",
    "X50n0818_005:0099c13": "會天。見彼太子投身餓虎。發菩提心。證說二釋。一",
    "X50n0818_005:0099c14": "云。彼第十地自在宮眾。為利下天。示現發心。一云。",
    "X50n0818_005:0099c15": "尅實淨居少有發心。然般若經。依多分說(首陀會者此反",
    "X50n0818_005:0099c16": "淨居)。又云。有云般若會中聲聞。未發大菩提心。故五",
    "X50n0818_005:0099c17": "淨居不言發。如大經七十七云。若入聲聞獨覺正",
    "X50n0818_005:0099c18": "性離生者。不能復發大菩提心。於生死流。已作隔",
    "X50n0818_005:0099c19": "限故。記云非。即彼下云。是中設有能於無上正等",
    "X50n0818_005:0099c20": "菩提發心趣者。我亦隨欣。及彼會中無量比丘。發",
    "X50n0818_005:0099c21": "菩提心。佛即授記。如是等人。豈唯異生。故彼所言。",
    "X50n0818_005:0099c22": "理即太局。然彼經意。護不定凡。不許發心。令聖迴",
    "X50n0818_005:0099c23": "心。亦言隨欣(此不成證。隨欣者智。釋曰。假設言故。雖佛授記。不言聖故。大品經云。若得",
    "X50n0818_005:0099c24": "道果。而得成佛無〔有〕處。龍樹亦遮。明知未說聖人回趣。〔經〕法花會始得聞故。〔實〕之義如本母釋。頓悟亦得",
    "X50n0818_005:0100a01": "色究竟身方受變易身命勝故)。有人難云。般若未說聖迴心者。何",
    "X50n0818_005:0100a02": "故善勇猛云。若有情類。雖未已入正性離生。而於",
    "X50n0818_005:0100a03": "三乘性不定者。聞此法已。皆發無上正等覺心。解",
    "X50n0818_005:0100a04": "云。此非翻顯已入能發。但因前說已入得益。速證",
    "X50n0818_005:0100a05": "無漏涅槃地故。更說未入。亦有勝利。謂發大心。故",
    "X50n0818_005:0100a06": "不相違。",
    "X50n0818_005:0100a07": "第七轉識(至)不生彼故。",
    "X50n0818_005:0100a08": "述曰。第二明第七識非無色界。基云。此但染識為",
    "X50n0818_005:0100a09": "緣。若其所引平等性智。隨意識導。亦通無色。如入",
    "X50n0818_005:0100a10": "法空果滅定。六既非想。七不可下。餘文可知。",
    "X50n0818_005:0100a11": "第六轉識(至)明昧異故。",
    "X50n0818_005:0100a12": "述曰。此明六五識也。寂云。初義難陀師義。依自無",
    "X50n0818_005:0100a13": "漏種根生故。有云安慧。非也。唯意法處許無漏故。",
    "X50n0818_005:0100a14": "後中測云。有難。有漏七八識等。得與無漏意識為",
    "X50n0818_005:0100a15": "根。如何不許五根亦然。故論解云。有漏(簡佛五根)。不共",
    "X50n0818_005:0100a16": "(簡第八識)。必俱(簡開導根)同境根(簡第七識)。發無漏識。理不相應",
    "X50n0818_005:0100a17": "故。又難。無漏亦緣五境。由同境故。亦發何失。故論",
    "X50n0818_005:0100a18": "解云。明昧異故。明識依昧。理不成故。基量云。有漏",
    "X50n0818_005:0100a19": "五根。不發無漏識。有漏色根故。如餘因依八地已",
    "X50n0818_005:0100a20": "上。色界鼻舌起二識不。基疏二解。一云不起。以異",
    "X50n0818_005:0100a21": "界故。不同上地起下三識。彼同界故。然根互用三",
    "X50n0818_005:0100a22": "識取香味。或二根處身根聞香等。一云得起。如異",
    "X50n0818_005:0100a23": "地故。約凡二乘。七地已前說不起識。前師解好(彼瑜",
    "X50n0818_005:0100a24": "伽記存後師義)。樞要云。既無漏種在識不緣。無漏五根亦",
    "X50n0818_005:0100b01": "爾何失。解云。現行五根。必變方實。種不要爾。謂伏",
    "X50n0818_005:0100b02": "法故。",
    "X50n0818_005:0100b03": "三所緣緣(至)亦得生故。",
    "X50n0818_005:0100b04": "述曰。第三緣中有二。出體故。離相故。此初也。言若",
    "X50n0818_005:0100b05": "有法者。有為無為但有體也。設無之影必體故。如",
    "X50n0818_005:0100b06": "觀所緣具二義故。即簡經部。親緣本無。五親緣假",
    "X50n0818_005:0100b07": "假如法無。不成緣故。言已根者。謂境相也。若假若",
    "X50n0818_005:0100b08": "實。乃至真如。無相為相。各現其心。名為挾帶。准帶",
    "X50n0818_005:0100b09": "境相。謂心心所即為所緣緣之果也。相於心現。故",
    "X50n0818_005:0100b10": "名所慮。有體生心名為所詫。親者各自所變相分。",
    "X50n0818_005:0100b11": "及根本智所證真如。基云。即如自體緣見分等。並",
    "X50n0818_005:0100b12": "是此輩。若所趣質。名疎所緣。非己體分。影所隔故。",
    "X50n0818_005:0100b13": "言是見分等內所慮詫者。測云。等言等取自證緣",
    "X50n0818_005:0100b14": "見及證自證。證自證分能緣自證。二疏意同(然論所說。",
    "X50n0818_005:0100b15": "境有自體。能生心體。名所緣緣。所慮者現見分義。所託者自證託生。故說見等內所慮託。三分同體。非此",
    "X50n0818_005:0100b16": "所明。然體從用。假說此彼互所緣緣)。言能緣或有者或不定語。",
    "X50n0818_005:0100b17": "第八心王品(至)無外質故。",
    "X50n0818_005:0100b18": "述曰。第二顯相。有四如文。本識三師。初師意者。佛",
    "X50n0818_005:0100b19": "他身土。但似不杖唯自力故。第二即是變化根師。第",
    "X50n0818_005:0100b20": "三護法正宗。自他身土可互用者。破初師也。自種",
    "X50n0818_005:0100b21": "於他無用等者。破第二也。非諸有情種皆等者。有",
    "X50n0818_005:0100b22": "漏本識。變必有用。若隨他變。種亦應爾。則凡聖等。",
    "X50n0818_005:0100b23": "應無別過故。亦且因中不變他種及五根也。基云",
    "X50n0818_005:0100b24": "因果五數。皆託心王所變為質。自無力故。品言雖",
    "X50n0818_005:0100c01": "總。心所不爾(此顯五數必有疎緣)。五識麤者。相易知故。鈍者",
    "X50n0818_005:0100c02": "行解淺故。劣者他引生故。必有疎緣者。樞要云。且",
    "X50n0818_005:0100c03": "說業力。若定通力。非必有質。如生上界緣下界地",
    "X50n0818_005:0100c04": "色。或身在下起天眼耳。緣上色等。又解。五識有分",
    "X50n0818_005:0100c05": "別故。必杖本質。緣異地時。雖無自本識本質。有他",
    "X50n0818_005:0100c06": "變者。為本質故。若爾六識無時無質。恒分別故。前",
    "X50n0818_005:0100c07": "解為勝。論第二。樞要云。天眼耳見下色聲。不託本",
    "X50n0818_005:0100c08": "質。如第七卷解。彼雖不許。今許異界為質無過(若由",
    "X50n0818_005:0100c09": "分別。必有本質。即違意識或時無質。故此卷託且存初解。若無自質。亦杖他彼天眼耳。何所見聞。故第二",
    "X50n0818_005:0100c10": "託許他為質)。基測同云。意識所變。亦為五質。如對法等。",
    "X50n0818_005:0100c11": "餘記已破。",
    "X50n0818_005:0100c12": "四增上緣(至)四事別故。",
    "X50n0818_005:0100c13": "述曰。第四緣中有二。體用故。差別故。此初也。若有",
    "X50n0818_005:0100c14": "法者有體法也。謂簡所執無。故非緣若假測二說。一",
    "X50n0818_005:0100c15": "云。此寬通假。如對法云。任持增上者。謂命根力。眾",
    "X50n0818_005:0100c16": "同分住。一云。此亦非假。如因緣等。緣所攝故。就所",
    "X50n0818_005:0100c17": "依種說命能持(觀師存初)。證師取後。今初為勝。別解脫",
    "X50n0818_005:0100c18": "戒。及身語表。既異熟因。增上緣故。不可彼因唯在",
    "X50n0818_005:0100c19": "實法。身語所依。唯無記故。又能作因通唯不礙。假",
    "X50n0818_005:0100c20": "亦有法。不障生等。如餘實法增上緣攝句(四緣外有能作",
    "X50n0818_005:0100c21": "故)。或順或違者。測云。順違法為增上緣。基云。與順",
    "X50n0818_005:0100c22": "違法能為緣故(初解為勝。謂緣於果。能順違故。相違因果。如大論第六記)言除",
    "X50n0818_005:0100c23": "彼取餘者。基云。雖無一法。非所緣緣。所緣緣外。更",
    "X50n0818_005:0100c24": "無增上。然彼時是所緣緣。不緣之時。是增上故。生",
    "X50n0818_005:0101a01": "等四事。如大論第五。順者能生。違不令生。餘三亦",
    "X50n0818_005:0101a02": "爾。且十因中。初九順因。相違違也(二疏同爾)。測作三句。",
    "X50n0818_005:0101a03": "一有為望無為。二有為望無為。三無為望有為。無",
    "X50n0818_005:0101a04": "第四句為增上緣。以常對常。無勝用故(今加第四。說自性身",
    "X50n0818_005:0101a05": "依法性在。如心三分雖無別體為增上故)。",
    "X50n0818_005:0101a06": "然增上用(至)如論應知。",
    "X50n0818_005:0101a07": "述曰。第二義言。以本識等取變眼等。測云。等取意",
    "X50n0818_005:0101a08": "識八俱五數。所變影像。雖不發識。似故名根。觀云。",
    "X50n0818_005:0101a09": "等取五根種子。有勝力故。言非正善根者。五十七",
    "X50n0818_005:0101a10": "云。一色界繫及不繫。一切繫不繫為義。謂此根也。",
    "X50n0818_005:0101a11": "又云。九根分位。然對法論。并取憂者。依未至地。修",
    "X50n0818_005:0101a12": "諦現觀加行資糧。問起助故。既爾如何。說空處等。",
    "X50n0818_005:0101a13": "十一根可得。非想唯八故。論會前言三無色等也。",
    "X50n0818_005:0101a14": "謂修有二。一者行修。謂謂即現行。此如前說。色及",
    "X50n0818_005:0101a15": "不繫。方便根本。有差別故。二者得修。依諸靜慮入",
    "X50n0818_005:0101a16": "見道時。通修上下。由此現行見道力故。令三無色",
    "X50n0818_005:0101a17": "種子增明。各修三地。所修諸種隨所在位名見道",
    "X50n0818_005:0101a18": "等。未必生現墮修道位。方生現故。不同有部四禪",
    "X50n0818_005:0101a19": "中間。隨依何地。入見道時。得修自地。及下地中所",
    "X50n0818_005:0101a20": "有見道。而不修上。未曾道故。基云。非一切見道皆",
    "X50n0818_005:0101a21": "爾。唯有菩薩。或二乘入先異生位。已修上定。後入",
    "X50n0818_005:0101a22": "見道。修先得故。對法第十。上唯修下。依決定說。彼",
    "X50n0818_005:0101a23": "漸離故。後修道位生現無失。又解。菩薩三無色地。",
    "X50n0818_005:0101a24": "亦有無漏見道。但修種增畢竟不起。如下三禪見",
    "X50n0818_005:0101b01": "道不起。此義應思。修何用為(不如初解。應非佛性。應無用故)。又解",
    "X50n0818_005:0101b02": "脫分皆名此根。修三無色。故作此說。瑜伽中有此",
    "X50n0818_005:0101b03": "一釋。然有漏無色。不順見道。非此根攝。故今不述。",
    "X50n0818_005:0101b04": "由此傍修亦唯無漏。唯無色繫及不繫故。五十七",
    "X50n0818_005:0101b05": "云。於勝解行地。建立初根。十地立第二根。佛地立",
    "X50n0818_005:0101b06": "第三。故會見道時伇不說。基云。兼憂根者。顯初二",
    "X50n0818_005:0101b07": "根亦通有漏。與對法同。大般若四十五云。具知根",
    "X50n0818_005:0101b08": "者。阿羅漢。獨覺。十地菩薩。諸佛如來。信五等五根。",
    "X50n0818_005:0101b09": "何故。瑜伽唯佛具知。解云。等覺似佛。故說十地具",
    "X50n0818_005:0101b10": "知根攝。又解無學迴心。從本名具。不如初解。地前",
    "X50n0818_005:0101b11": "亦應名具知故。有頂不明非三根者。基云。然說彼",
    "X50n0818_005:0101b12": "是已知具知。不順三根。故不說彼。非彼不攝。不爾",
    "X50n0818_005:0101b13": "三根不盡無漏(誰言三根盡無漏法。欲等無漏非根攝故。論說非想非三根故)。",
    "X50n0818_005:0101b14": "唯識論第七卷記盡也。",
    "X50n0818_005:0101b15": "成唯識論學記"
}