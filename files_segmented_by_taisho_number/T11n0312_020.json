{
    "T11n0312_020:0748b06": "佛說如來不思議祕密大乘經卷",
    "T11n0312_020:0748b07": "第二十",
    "T11n0312_020:0748b09": "譯經三藏朝散大夫試光祿卿",
    "T11n0312_020:0748b10": "光梵大師賜紫沙門臣惟淨等",
    "T11n0312_020:0748b11": "奉　詔譯",
    "T11n0312_020:0748b12": "總持功德讚說譬喻無盡品第二十四之",
    "T11n0312_020:0748b13": "二",
    "T11n0312_020:0748b14": "爾時賢王天子白佛言：「世尊！一切法無攝受、",
    "T11n0312_020:0748b15": "無我無取、無續無斷，然以方便隨宜所作。諸",
    "T11n0312_020:0748b16": "勤行者，以正方便現前得法。世尊！譬如大水",
    "T11n0312_020:0748b17": "積於地下，須假人力勤行施作，或開以坑或",
    "T11n0312_020:0748b18": "鑿以井，由勤力故方獲其水；若無坑井水乃",
    "T11n0312_020:0748b19": "何得？勤行方便之者亦復如是，以勤力故於",
    "T11n0312_020:0748b20": "一切處勝智通達；若無勤力智從何得？是故",
    "T11n0312_020:0748b21": "求菩提者，常勤方便發起精進，即能現前獲",
    "T11n0312_020:0748b22": "得聖法。又如世間生盲之人，所生色象而不",
    "T11n0312_020:0748b23": "能見。眾生煩惱暗蔽亦然，於所生法而不能",
    "T11n0312_020:0748b24": "見。又如世間有目之人於黑暗中，若無明炬",
    "T11n0312_020:0748b25": "即不能見一切色象。修天眼者亦復如是，若",
    "T11n0312_020:0748b26": "無善知識說法教導，不能於法而生信解。又",
    "T11n0312_020:0748b27": "如已具淨天眼者，不假世間光明所照。菩薩",
    "T11n0312_020:0748b28": "亦復如是，所作已辦者不假他人而為教導。",
    "T11n0312_020:0748b29": "又如世人處胎藏者都無所見，亦復不見有",
    "T11n0312_020:0748c01": "所增長。發起精進菩薩亦復如是，雖修佛法",
    "T11n0312_020:0748c02": "亦不見菩提有所增長。又如大雪山王所有",
    "T11n0312_020:0748c03": "諸樹依之而生，諸樹必無中有破壞及彼焦",
    "T11n0312_020:0748c04": "枯。菩薩亦復如是，勤行方便修諸正法依智",
    "T11n0312_020:0748c05": "所生，亦不於中破壞減失。又如轉輪聖王出",
    "T11n0312_020:0748c06": "於世間七寶隨出，所謂輪寶、象寶、馬寶、珠寶、",
    "T11n0312_020:0748c07": "女寶、主藏神寶、主兵神寶等。菩薩亦復如是，",
    "T11n0312_020:0748c08": "若發菩提心，七寶亦隨出，所謂布施、持戒、忍",
    "T11n0312_020:0748c09": "辱、精進、禪定、勝慧、方便等。又如轉輪聖王統",
    "T11n0312_020:0748c10": "行四大洲界，於諸眾生平等愛念而無異想。",
    "T11n0312_020:0748c11": "菩薩亦復如是，以四攝法普攝眾生而無異",
    "T11n0312_020:0748c12": "想，四攝所謂布施、愛語、利行、同事。又如轉輪",
    "T11n0312_020:0748c13": "聖王行王法化，一切悉無鬪戰爭訟。菩薩亦",
    "T11n0312_020:0748c14": "復如是，安居說法，悉無一切邪外戰訟。又如",
    "T11n0312_020:0748c15": "三千大千世界，最初成立大須彌山及彼大",
    "T11n0312_020:0748c16": "海。菩薩亦復如是，初發菩提心，先以深固大",
    "T11n0312_020:0748c17": "悲建立。又如世間，日光出時先照高山。菩薩",
    "T11n0312_020:0748c18": "亦復如是，最初發起大智光明，令諸眾生發",
    "T11n0312_020:0748c19": "起善根得智光照。又如大地受諸種子，而彼",
    "T11n0312_020:0748c20": "一切草木叢林依地而生平等滋長。得陀羅",
    "T11n0312_020:0748c21": "尼菩薩亦復如是，以無著心於一切眾生平",
    "T11n0312_020:0748c22": "等與法而無棄捨。」",
    "T11n0312_020:0748c23": "爾時世尊讚賢王天子言：「善哉善哉！天子！汝",
    "T11n0312_020:0748c24": "今善能譬喻宣說諸菩薩法。天子當知，假使",
    "T11n0312_020:0748c25": "一切草木叢林名相等聚，法聚聲聚及形色聚，",
    "T11n0312_020:0748c26": "遍入一切眾生心行，普以一切名相分別，一",
    "T11n0312_020:0748c27": "切眾生周遍伺察，乃至眾生飲食受用，悉為",
    "T11n0312_020:0748c28": "譬喻，稱揚讚說彼得陀羅尼菩薩所有功德，",
    "T11n0312_020:0748c29": "而不能盡。天子！彼得陀羅尼菩薩者，諸有所",
    "T11n0312_020:0749a01": "說無有少法非佛語者。又復一切色相光明、",
    "T11n0312_020:0749a02": "聲香味觸法光明，無不現前。所得辯才不隨",
    "T11n0312_020:0749a03": "他聞而有繫屬，不觀他相而有所說，於一切",
    "T11n0312_020:0749a04": "處隨其所向通達無盡亦復無邊。不以威力",
    "T11n0312_020:0749a05": "偏入一切，身無麁重、心無所緣，能於百千諸",
    "T11n0312_020:0749a06": "佛現前說法無染無著。而是菩薩以彼諸佛",
    "T11n0312_020:0749a07": "威神建立故，得陀羅尼智慧辯才，有所說法",
    "T11n0312_020:0749a08": "無染無著亦無退轉。天子當知，菩薩有三無",
    "T11n0312_020:0749a09": "著之法。何等為三？一者我無著，二者眾生無",
    "T11n0312_020:0749a10": "著，三者法無著。又有三種通達清淨。何等",
    "T11n0312_020:0749a11": "為三？一者法界清淨，二者真如清淨，三者實",
    "T11n0312_020:0749a12": "際清淨。又有三種通達無盡。何等為三？一者",
    "T11n0312_020:0749a13": "法無盡，二者文字無盡，三者演說無盡。又有",
    "T11n0312_020:0749a14": "三種獲得通達加持之力。何等為三？一者辯",
    "T11n0312_020:0749a15": "才加持，二者法義加持，三者入法加持。又有",
    "T11n0312_020:0749a16": "三種成就歡喜。何等為三？一者慧歡喜，二者",
    "T11n0312_020:0749a17": "智歡喜，三者斷疑歡喜。又有三種速疾之法。",
    "T11n0312_020:0749a18": "何等為三？一者念速疾，二者慧速疾，三者行",
    "T11n0312_020:0749a19": "速疾。」",
    "T11n0312_020:0749a20": "當佛說是總持功德讚說譬喻無盡法時，會",
    "T11n0312_020:0749a21": "中八百菩薩得入陀羅尼門。",
    "T11n0312_020:0749a22": "25 囑累正法品囑累正法品第二十五",
    "T11n0312_020:0749a23": "爾時金剛手菩薩大祕密主白佛言：「惟願世",
    "T11n0312_020:0749a24": "尊！神力加持，令此正法於後時後分後五百",
    "T11n0312_020:0749a25": "歲閻浮提中廣宣流布。」佛言：「祕密主！我有",
    "T11n0312_020:0749a26": "密護正法祕密大明章句，汝能記念不？是章",
    "T11n0312_020:0749a27": "句者，我昔曾於寶月如來所親所聽聞。」金剛",
    "T11n0312_020:0749a28": "手菩薩白佛言：「世尊！我亦記念。」佛言：「祕密",
    "T11n0312_020:0749a29": "主！汝今宜應為此眾會，密護正法令久住世，",
    "T11n0312_020:0749b01": "當說往昔大明章句。」",
    "T11n0312_020:0749b02": "爾時金剛手菩薩大祕密主，合掌頂禮十方",
    "T11n0312_020:0749b03": "一切諸佛，即說大明曰：",
    "T11n0312_020:0749b04": "「怛𭔞切身，下同佗引一句　惹野二　惹野末帝三　惹野設覩",
    "T11n0312_020:0749b05": "嚕二合、引四　阿梨五　阿末梨六　阿盧力帝七　末彌那末",
    "T11n0312_020:0749b06": "末散提八　烏諦九　烏怛末帝十　烏怛囉尼十一　阿引",
    "T11n0312_020:0749b07": "哩十二　阿引囉摩尼十三　阿哩怛摩尼十四　阿牟引梨引十",
    "T11n0312_020:0749b08": "五　牟羅引嚩窒帝引十六　牟引邏引努誐帝十七　阿窒十八",
    "T11n0312_020:0749b09": "　末窒十九　末窒帝二十　阿引尼二十一　摩引尼二十二　摩引尼",
    "T11n0312_020:0749b10": "帝引二十三　枯嚕引二十四　枯嚕引散提二十五　達哩摩二合、引努",
    "T11n0312_020:0749b11": "誐帝二十六　達哩摩二合怛翅引二十七　達哩摩二合鉢囉二合",
    "T11n0312_020:0749b12": "尾引尸引二十八　薩哩引二十九　薩囉引薩哩引三十　阿毘禰引三",
    "T11n0312_020:0749b13": "十一　毘那散提三十二　伊呬三十三　伊喝儞三十四　伊那努",
    "T11n0312_020:0749b14": "誐彌引三十五　儞誐囉二合呬摩引囉引𧹞引三十六　儞哩伽",
    "T11n0312_020:0749b15": "二合、引怛儞底引哩他也三合、引喃引三十七　牟引喝那引達",
    "T11n0312_020:0749b16": "哩摩二合捺尾二合尸𧹞引三十八　尾馱末那引訖梨二合、引",
    "T11n0312_020:0749b17": "舍引喃引三十九　烏入嚩二合、引羅那引達哩摩二合儞引底",
    "T11n0312_020:0749b18": "哩二合、引𧹞引四十　阿引犖呂角切叉引達引哩摩二合葛體",
    "T11n0312_020:0749b19": "迦引喃引四十一　阿引尾設那引儞哩嚩二合、引拏寫四十二",
    "T11n0312_020:0749b20": "　鉢囉二合誐囉二合呼引冒引提鉢哩左引哩迦引喃",
    "T11n0312_020:0749b21": "引四十三　鉢哩三塞佗二合、引鉢那引鉢哩沙二合那引四十四　迦",
    "T11n0312_020:0749b22": "引夜引努鉢囉二合那引喃四十五　達引哩摩二合設囉",
    "T11n0312_020:0749b23": "二合嚩尼迦引喃引四十六　三滿按引喝囉怛鍐二合四十七　薩",
    "T11n0312_020:0749b24": "藐誐多引喃引四十八　阿嚩路引葛喃四十九　薩藐葛鉢",
    "T11n0312_020:0749b25": "囉三合帝鉢那喃引五十　阿引穆契引婆引嚩怛鑁二合五十",
    "T11n0312_020:0749b26": "一　滿怛囉二合鉢那引儞摩引鉢囉二合拏閃都引五十二",
    "T11n0312_020:0749b27": "　滿怛囉二合散提囉引𡁠引那烏那引喝蘭拏五十三",
    "T11n0312_020:0749b28": "　倪也二合、引那阿芻引拏多引五十四　阿那嚩蜜哩二合𭔞",
    "T11n0312_020:0749c01": "多引禰引舍那引莎婆引嚩怛鍐二合五十五」",
    "T11n0312_020:0749c02": "金剛手菩薩大祕密主說是祕密大明章句",
    "T11n0312_020:0749c03": "已，時此三千大千世界皆悉振動。即此三千",
    "T11n0312_020:0749c04": "大千世界一切魔眾各與眷屬，同時來詣佛",
    "T11n0312_020:0749c05": "世尊所，曲躬合掌俱白佛言：「世尊！若諸法師",
    "T11n0312_020:0749c06": "能從口門出是大明章句者，我等諸魔皆往",
    "T11n0312_020:0749c07": "承事恭敬，令此大明最勝威力，一切天人不",
    "T11n0312_020:0749c08": "能破壞，我等常當密作護衛，無令一切伺得",
    "T11n0312_020:0749c09": "其便。」",
    "T11n0312_020:0749c10": "爾時世尊普遍觀察諸眾會已，即說祕密大",
    "T11n0312_020:0749c11": "明章句曰：",
    "T11n0312_020:0749c12": "「惹曳訥哩惹二合曳一句　惹野末帝二　設彌三　設覩",
    "T11n0312_020:0749c13": "嚕二合、引儞哩伽二合、引怛儞四　阿牟引梨五　牟引羅鉢",
    "T11n0312_020:0749c14": "哩親儞六　摩引囉塞引𭔞切身尾怛囉二合、引薩儞七",
    "T11n0312_020:0749c15": "　穆吉底二合八　穆吉多二合嚩帝九　戍引提十　阿毘禰",
    "T11n0312_020:0749c16": "十一　婆野牟引左儞十二　婆引嚕引喝尼十三　難帝尾㮈",
    "T11n0312_020:0749c17": "曳二合、引十四　尾𭔞鉢囉引訖囉二合牟引十五」",
    "T11n0312_020:0749c18": "即說伽陀曰：",
    "T11n0312_020:0749c19": "「正法攝伏於他語，　　以正法語善攝受，",
    "T11n0312_020:0749c20": "於法寶藏常護持，　　如來所說大明句。」",
    "T11n0312_020:0749c21": "復說大明曰：",
    "T11n0312_020:0749c22": "「阿彌一句　末彌二　末末親禰三　阿哩體二合、引四　阿哩",
    "T11n0312_020:0749c23": "佗二合儞薩多二合、引囉尼五",
    "T11n0312_020:0749c24": "「此是呼召四大天王大明章句。」",
    "T11n0312_020:0749c25": "復說大明曰：",
    "T11n0312_020:0749c26": "「提引哩一句　提引囉嚩帝二　虞引鉢帝二合、引三　戍引毘",
    "T11n0312_020:0749c27": "引四　戍引婆嚩帝引五　設彌六",
    "T11n0312_020:0749c28": "「此是呼召帝釋天主大明章句。」",
    "T11n0312_020:0749c29": "說伽陀曰：",
    "T11n0312_020:0750a01": "「具慈善順大忍力，　　為悲愍故說大明，",
    "T11n0312_020:0750a02": "喜捨二法悉具圓，　　梵王帝釋咸呼召。」",
    "T11n0312_020:0750a03": "復說大明曰：",
    "T11n0312_020:0750a04": "「阿囉尼引一句　嚩囉尼二　珂溪三　阿牟引梨四　牟引",
    "T11n0312_020:0750a05": "羅輸引駄儞引五",
    "T11n0312_020:0750a06": "「此是攝伏諸魔大明章句。」",
    "T11n0312_020:0750a07": "說伽陀曰：",
    "T11n0312_020:0750a08": "「今此祕密大明句，　　振動降伏一切魔，",
    "T11n0312_020:0750a09": "人中聖主力加持，　　善說斯經廣流演。",
    "T11n0312_020:0750a10": "如來所說此正法，　　當知於後末世時，",
    "T11n0312_020:0750a11": "宣說明句密加持，　　振動還復如今日。」",
    "T11n0312_020:0750a12": "時諸魔眾咸來集會，說伽陀曰：",
    "T11n0312_020:0750a13": "「諸說法師大智者，　　我等諸魔當密護，",
    "T11n0312_020:0750a14": "令於最後末世時，　　得此正法墮於手。」",
    "T11n0312_020:0750a15": "爾時世尊告金剛手菩薩大祕密主言：「汝應",
    "T11n0312_020:0750a16": "當知，今此正法如來威神已加持故，無人能",
    "T11n0312_020:0750a17": "於此正法中有所動轉。何以故？我念往昔過",
    "T11n0312_020:0750a18": "去世中有佛出世，號寶月如來、應供、正等正",
    "T11n0312_020:0750a19": "覺、明行足、善逝、世間解、無上士、調御丈夫、天人",
    "T11n0312_020:0750a20": "師、佛、世尊。世界名無毀，劫亦名無毀。彼佛法",
    "T11n0312_020:0750a21": "中有二法師，有大威德名稱力勢：一名慧上，",
    "T11n0312_020:0750a22": "二名諦授。彼二法師於寶月如來所，聽聞受",
    "T11n0312_020:0750a23": "持此大明章句滿足半劫，隨彼如來轉正法",
    "T11n0312_020:0750a24": "輪。彼時所有三千大千世界百俱胝魔眾，皆",
    "T11n0312_020:0750a25": "令成熟菩提聖法。」寂慧菩薩前白佛言：「世尊！",
    "T11n0312_020:0750a26": "彼寶月如來為現住說法？為已涅槃邪？」佛言：",
    "T11n0312_020:0750a27": "「寂慧！東方去此百萬俱胝佛剎，有佛國土其",
    "T11n0312_020:0750a28": "名無毀，佛號寶月，現住說法。彼佛壽量十千",
    "T11n0312_020:0750a29": "劫數。其佛剎中有諸魔眾佷惡難調，彼佛宣",
    "T11n0312_020:0750b01": "說大明章句而悉調伏；得調伏已，皆於菩提",
    "T11n0312_020:0750b02": "聖法成熟圓滿。祕密主！汝今當知，我亦曾",
    "T11n0312_020:0750b03": "於寶月如來法中淨修梵行成就菩提聖法。",
    "T11n0312_020:0750b04": "彼時慧上法師者，即我身是。彼時諦授法師",
    "T11n0312_020:0750b05": "者，即金剛手菩薩是。寂慧當知，我於彼時與",
    "T11n0312_020:0750b06": "金剛手菩薩同勤精進心不放逸，於彼佛世",
    "T11n0312_020:0750b07": "尊所尊重恭敬廣多供養，聽受彼佛宣說祕",
    "T11n0312_020:0750b08": "密大明章句，降伏諸魔攝護正法。」",
    "T11n0312_020:0750b09": "爾時世尊普遍觀察諸眾會已，普告眾言：「汝",
    "T11n0312_020:0750b10": "諸仁者！誰當堪任於佛如來入涅槃後，以我",
    "T11n0312_020:0750b11": "阿僧祇劫積集菩提勝行最上正法，受持衛",
    "T11n0312_020:0750b12": "護不令隱沒？」",
    "T11n0312_020:0750b13": "爾時會中有一萬二千菩薩為護法故，從座",
    "T11n0312_020:0750b14": "而起合掌頂禮，向佛世尊說伽陀曰：",
    "T11n0312_020:0750b15": "「若人捐棄於身命，　　所捨不求諸果報，",
    "T11n0312_020:0750b16": "但為受持佛所宣，　　最上清淨正法故。」",
    "T11n0312_020:0750b17": "復有賢王等五千天子，合掌頂禮前白佛言：",
    "T11n0312_020:0750b18": "「世尊！我等咸願受持如來菩提聖法。」時諸天",
    "T11n0312_020:0750b19": "子說伽他曰：",
    "T11n0312_020:0750b20": "「普為一切眾生故，　　發起堅固大悲心，",
    "T11n0312_020:0750b21": "我當受持此法門，　　最上甚深佛所說。」",
    "T11n0312_020:0750b22": "爾時帝釋天主、尸棄梵王、毘沙門天王，說伽",
    "T11n0312_020:0750b23": "陀曰：",
    "T11n0312_020:0750b24": "「今此正法如妙藥，　　能治一切眾生病，",
    "T11n0312_020:0750b25": "我等當來悉護持，　　願佛知我眾心意。」",
    "T11n0312_020:0750b26": "爾時金剛手菩薩大祕密主前白佛言：「世尊！",
    "T11n0312_020:0750b27": "我當受持如來於阿僧祇劫積集無上正等正",
    "T11n0312_020:0750b28": "覺菩提聖法。」即說伽他曰：",
    "T11n0312_020:0750b29": "「諸法本來無文字，　　無中假以文字說，",
    "T11n0312_020:0750c01": "聖尊悲愍故敷宣，　　我當受持而流演。」",
    "T11n0312_020:0750c02": "爾時世尊告尸棄梵王言：「梵王當知，菩薩有",
    "T11n0312_020:0750c03": "三種最上供養承事，如來以其最上承事供",
    "T11n0312_020:0750c04": "養故，獲福無量。何等為三？一者發起阿耨多",
    "T11n0312_020:0750c05": "羅三藐三菩提心，二者任持諸佛正法，三者",
    "T11n0312_020:0750c06": "隨所聞法如實修行。大梵！如是三種最上供",
    "T11n0312_020:0750c07": "養，如來若住一劫乃至劫盡，或復壽命無量，",
    "T11n0312_020:0750c08": "此供養事所獲福報，廣說不能得其邊際。所",
    "T11n0312_020:0750c09": "以者何？若欲最上供養諸如來者，應當修此",
    "T11n0312_020:0750c10": "三種最上廣大清淨法之供養。",
    "T11n0312_020:0750c11": "「復次大梵！若有人於如來所說正法之中而",
    "T11n0312_020:0750c12": "能受持一四句偈者，是即護持過去未來現",
    "T11n0312_020:0750c13": "在諸佛世尊菩提聖法。何以故？諸佛菩提從",
    "T11n0312_020:0750c14": "法出生，是故法之供養，超出世間財供養事。",
    "T11n0312_020:0750c15": "法供養者，諸供養中勝中最勝、最上第一。大",
    "T11n0312_020:0750c16": "梵！我念過去光明王族中有一太子名曰具",
    "T11n0312_020:0750c17": "慧，忽時一夜於其夢中，親所聽聞說二伽陀。",
    "T11n0312_020:0750c18": "聞已記念，覺乃惟忖：『我今得大寶藏。』即時忽",
    "T11n0312_020:0750c19": "然高振其聲作如是言：『我今得大寶藏。』時王",
    "T11n0312_020:0750c20": "及后子問其故，太子即時具陳上事，乃為父",
    "T11n0312_020:0750c21": "母說是二伽陀曰：",
    "T11n0312_020:0750c22": "「『世間財寶聚還散，　　王官水火賊盜分，",
    "T11n0312_020:0750c23": "諸佛多聞妙法財，　　多俱胝劫不壞失。",
    "T11n0312_020:0750c24": "常無放逸甘露法，　　利眾生發菩提心，",
    "T11n0312_020:0750c25": "深固寂靜心亦然，　　諸樂根本無所取。』",
    "T11n0312_020:0750c26": "「大梵！彼時太子為其父母說夢中所聞二伽",
    "T11n0312_020:0750c27": "陀時，彼有八千人成熟菩提善根，四萬二千",
    "T11n0312_020:0750c28": "眾生悉得生天。以是緣故，所有多聞清淨法",
    "T11n0312_020:0750c29": "財，應當精勤依法修行，修正法故即能如應",
    "T11n0312_020:0751a01": "為他攝受。",
    "T11n0312_020:0751a02": "「復次大梵！有二種法而能多作。何等為二？一",
    "T11n0312_020:0751a03": "者於諸眾生不興損害，二者勤求多聞而無",
    "T11n0312_020:0751a04": "厭足。若有能行此二法者，於正法眼而不斷",
    "T11n0312_020:0751a05": "滅。大梵！汝於賢劫諸如來所，勸請說法善護",
    "T11n0312_020:0751a06": "正法。而彼賢劫諸佛如來，若諸清淨眾生方",
    "T11n0312_020:0751a07": "得值遇出世，是故汝今勿應厭捨。何以故？大",
    "T11n0312_020:0751a08": "梵！濁惡時中若能於一晝夜受持正法者，獲",
    "T11n0312_020:0751a09": "福多於百千劫中清淨佛剎持正法者。是故",
    "T11n0312_020:0751a10": "大梵！汝應發起廣大精進！於此濁惡時中堅",
    "T11n0312_020:0751a11": "固護持如來正法。」",
    "T11n0312_020:0751a12": "爾時世尊告尊者阿難言：「汝今宜應於此所",
    "T11n0312_020:0751a13": "說如來祕密金剛手品部惹囉陀羅尼門堅固",
    "T11n0312_020:0751a14": "受持，於後末世為他廣說。我今以是正法付",
    "T11n0312_020:0751a15": "囑於汝。汝於末世時中，所有具彼劣信解者，",
    "T11n0312_020:0751a16": "不應為說此正法門使彼癡迷。何以故？於此",
    "T11n0312_020:0751a17": "正法罔徹源底故。若有於正法中得自在者，",
    "T11n0312_020:0751a18": "已善成辦諸勝事業是法器者，應當為說此",
    "T11n0312_020:0751a19": "正法門。彼得聞已不生驚怖。何以故？正法出",
    "T11n0312_020:0751a20": "生故。」",
    "T11n0312_020:0751a21": "爾時尊者阿難前白佛言：「世尊！我今以佛威",
    "T11n0312_020:0751a22": "神力故受持此法，隨其力能流布宣演。」",
    "T11n0312_020:0751a23": "佛言：「阿難！汝今見此金剛手菩薩大士於佛",
    "T11n0312_020:0751a24": "正法勤力護持不？」阿難白佛言：「唯然已見。」佛",
    "T11n0312_020:0751a25": "言：「阿難！汝今亦然，於此正法隨宜攝受，堅固",
    "T11n0312_020:0751a26": "護持如應宣說。」阿難白佛言：「此經何名？我等",
    "T11n0312_020:0751a27": "云何受持？」佛言：「阿難！是經名曰『金剛手品』，亦",
    "T11n0312_020:0751a28": "名『宣說如來祕密』，亦名『不思議佛法』，亦名『無",
    "T11n0312_020:0751a29": "量福聚』。如是名字，汝當受持。",
    "T11n0312_020:0751b01": "「復次阿難！汝今當知，若有住菩薩乘人，佛眼",
    "T11n0312_020:0751b02": "所觀者，能以眾寶廣大充滿諸佛剎中，乃至",
    "T11n0312_020:0751b03": "從地積于有頂，廣行布施而不望報。若復有",
    "T11n0312_020:0751b04": "人不以財利之心如善所作，為他演說此正",
    "T11n0312_020:0751b05": "法者，福多於彼。此說是名如來祕密無量福",
    "T11n0312_020:0751b06": "聚。」",
    "T11n0312_020:0751b07": "當佛說此囑累正法品時，會中有千俱胝人",
    "T11n0312_020:0751b08": "發阿耨多羅三藐三菩提心，九萬六千菩薩",
    "T11n0312_020:0751b09": "獲得忍法，八萬四千人得法眼淨，千六百苾",
    "T11n0312_020:0751b10": "芻得心解脫，千六百苾芻尼亦得心解脫。十",
    "T11n0312_020:0751b11": "方無量諸佛剎土皆悉振動，百千天人於虛",
    "T11n0312_020:0751b12": "空中鼓奏天樂、雨眾妙華，伸供養已咸作是",
    "T11n0312_020:0751b13": "言：「願此正法久住世間，於閻浮提廣宣流布。」",
    "T11n0312_020:0751b14": "佛說此經已，金剛手菩薩大祕密主，及寂慧",
    "T11n0312_020:0751b15": "等諸菩薩眾，賢王等諸天子眾，阿闍世王等",
    "T11n0312_020:0751b16": "諸大國王，并餘菩薩及阿難等諸大聲聞，乃",
    "T11n0312_020:0751b17": "至一切世間天、人、阿修羅、乾闥婆等，聞佛所",
    "T11n0312_020:0751b18": "說，皆大歡喜，信受奉行。",
    "T11n0312_020:0751b19": "佛說如來不思議祕密大乘經卷第二十"
}