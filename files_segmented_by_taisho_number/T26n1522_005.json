{
    "T26n1522_005:0153a22": "十地經論明地第三卷之五",
    "T26n1522_005:0153a24": "天親菩薩造",
    "T26n1522_005:0153a25": "後魏北印度三藏菩提流支譯",
    "T26n1522_005:0153a26": "3 明地論曰：依第三明地，差別有四分：一、起厭行",
    "T26n1522_005:0153a27": "分；二、厭行分；三、厭分；四、厭果分。起厭行者，",
    "T26n1522_005:0153a28": "謂十種深念心。厭行者，觀一切行無常乃至",
    "T26n1522_005:0153a29": "未入禪。厭者，四禪、四空三摩跋提。厭果者，四",
    "T26n1522_005:0153b01": "無量等淨深心應知。",
    "T26n1522_005:0153b02": "經曰：諸佛子！菩薩善清淨心行第二地已，",
    "T26n1522_005:0153b03": "欲得第三菩薩地，當起十種深念心。何等",
    "T26n1522_005:0153b04": "為十？一、淨心；二、不動心；三、厭心；四、離欲心；",
    "T26n1522_005:0153b05": "五、不退心；六、堅心；七、明盛心；八、淳厚心；九、快",
    "T26n1522_005:0153b06": "心；十、大心。菩薩以是十種深念心得入第",
    "T26n1522_005:0153b07": "三地。",
    "T26n1522_005:0153b08": "論曰：是中十種深念心者，一、依彼起淨深",
    "T26n1522_005:0153b09": "念心，如經「淨心」故。二、依不捨自乘，如經「不",
    "T26n1522_005:0153b10": "動心」故。三、志求勝法起善方便，此能厭患當",
    "T26n1522_005:0153b11": "來貪欲；四、依現欲不貪，如經「厭心」故，「離欲心」",
    "T26n1522_005:0153b12": "故。五、依不捨自乘進行，如經「不退心」故。",
    "T26n1522_005:0153b13": "六、依自地煩惱不能破壞，如經「堅心」故。七、",
    "T26n1522_005:0153b14": "依三摩跋提自在，如經「明盛心」故。八、依禪",
    "T26n1522_005:0153b15": "定自在有力，雖生下地而不退失，如經「淳",
    "T26n1522_005:0153b16": "厚心」故。九、依彼生煩惱不能染，如經「快心」",
    "T26n1522_005:0153b17": "故。十、依利益眾生不斷諸有，如經「大心」",
    "T26n1522_005:0153b18": "故。已說起厭行分，次說厭行分。厭行有三",
    "T26n1522_005:0153b19": "種：一、修行護煩惱行；二、修行護小乘行；三、修",
    "T26n1522_005:0153b20": "行方便攝行。修行護煩惱行者，觀一切行無",
    "T26n1522_005:0153b21": "常無有救者。此二十句，示現云何觀一切",
    "T26n1522_005:0153b22": "行無常。",
    "T26n1522_005:0153b23": "經曰：諸佛子！是菩薩住第三菩薩地已，正",
    "T26n1522_005:0153b24": "觀有為法一切行無常，苦、不淨、無常敗壞、不",
    "T26n1522_005:0153b25": "久住，念念生滅，不從前際來、不去至後際、",
    "T26n1522_005:0153b26": "現在不住。如是正觀一切諸行。",
    "T26n1522_005:0153b27": "論曰：是中命行不住故，總明無常觀，如經",
    "T26n1522_005:0153b28": "「正觀有為法一切行無常」故。云何此無常？何",
    "T26n1522_005:0153b29": "者是無常？如是正觀。云何此無常者，依身轉",
    "T26n1522_005:0153c01": "時力生三種苦，如經「苦」故。依飲食力形色",
    "T26n1522_005:0153c02": "增損等，如經「不淨」故。依不護諸惡力橫夭壽",
    "T26n1522_005:0153c03": "等，如經「無常」故。依世界成力滅壞故，如經",
    "T26n1522_005:0153c04": "「敗壞」故。資生依主無有定力一處不住，如",
    "T26n1522_005:0153c05": "經「不久住」故。何者是無常者，無常有二種：",
    "T26n1522_005:0153c06": "一者少時，如經「念念生滅」故。二者自性不成，",
    "T26n1522_005:0153c07": "實過去未來現在三世中，不生不轉不住，如",
    "T26n1522_005:0153c08": "經「不從前際來、不去至後際、現在不住，",
    "T26n1522_005:0153c09": "如是正觀一切諸行」故。如是觀一切有為",
    "T26n1522_005:0153c10": "法無常行中，無有救者。",
    "T26n1522_005:0153c11": "經曰：是菩薩如是真實觀見一切行無有",
    "T26n1522_005:0153c12": "救者、無所依止，共憂共悲共熱惱，憎愛所",
    "T26n1522_005:0153c13": "繫憂惱轉多無有停積，常為貪瞋癡火所",
    "T26n1522_005:0153c14": "然，見身無量病苦增長。",
    "T26n1522_005:0153c15": "論曰：是菩薩如是真實觀見一切行無有",
    "T26n1522_005:0153c16": "救者，第二十句，說此無救有九種：一者於",
    "T26n1522_005:0153c17": "無常未至中無所依告，如經「無所依止」故。",
    "T26n1522_005:0153c18": "二者無常既至無能救者，以無常至故多",
    "T26n1522_005:0153c19": "共憂苦，如經「共憂」故。三者中間同悲，如經",
    "T26n1522_005:0153c20": "「共悲」故。四者同苦惱事中憂悲隨逐，其力虛",
    "T26n1522_005:0153c21": "弱轉增熱惱，如經「共熱惱」故。五者追求資",
    "T26n1522_005:0153c22": "生時，欲所愛事、不欲不愛，如是妄想愛憎",
    "T26n1522_005:0153c23": "常縛，如經「憎愛所繫」故。六者受用時中樂少",
    "T26n1522_005:0153c24": "苦多，如經「憂惱轉多」故。七者於身老時中",
    "T26n1522_005:0153c25": "少壯盛色不可復集，如經「無有停積」故。八",
    "T26n1522_005:0153c26": "者於少壯時具三種受貪等常燒，如經「常",
    "T26n1522_005:0153c27": "為貪瞋癡火所然」故。九者於年衰時無量",
    "T26n1522_005:0153c28": "病苦增長，如經「見身無量病苦增長」故。後",
    "T26n1522_005:0153c29": "三句皆明身患事，何故不在初說？示身數",
    "T26n1522_005:0154a01": "數患事故。云何修行護小乘行？",
    "T26n1522_005:0154a02": "經曰：是菩薩見如是已，於一切行轉復厭",
    "T26n1522_005:0154a03": "離，趣如來智慧。是菩薩見如來智慧不可",
    "T26n1522_005:0154a04": "思議，無等無量、難得無雜、無惱無憂，能至無",
    "T26n1522_005:0154a05": "畏安隱大城不復轉還，見能救無量苦惱",
    "T26n1522_005:0154a06": "眾生。",
    "T26n1522_005:0154a07": "論曰：修行護小乘者，於一切有為行生厭",
    "T26n1522_005:0154a08": "離已，趣向佛智慧。依如來智有二種大：一、",
    "T26n1522_005:0154a09": "攝功德大；二、清淨大。攝功德大者有五種：一",
    "T26n1522_005:0154a10": "者神力攝功德大，如經「是菩薩見如來智慧",
    "T26n1522_005:0154a11": "不可思議」故。二者無比攝功德大，無有敵",
    "T26n1522_005:0154a12": "對，如經「無等」故。三者大義攝功德大，廣能",
    "T26n1522_005:0154a13": "利益無量眾生，如經「無量」故。四者無譏嫌攝",
    "T26n1522_005:0154a14": "功德大，希有難得，如經「難得」故。五者不同攝",
    "T26n1522_005:0154a15": "功德大，諸外道不雜，如經「無雜」故。清淨大",
    "T26n1522_005:0154a16": "者，離煩惱使苦得涅槃故。離煩惱使者，",
    "T26n1522_005:0154a17": "離煩惱習，無明不雜，如經「無惱」故。離苦者，",
    "T26n1522_005:0154a18": "苦根本盡，憂悲隨盡，如經「無憂」故。得涅槃",
    "T26n1522_005:0154a19": "者，如經「能至無畏安隱大城」故。菩薩至涅",
    "T26n1522_005:0154a20": "槃城不復退還，而能利益眾生，得世間出",
    "T26n1522_005:0154a21": "世間涅槃勝事，如經「不復轉還故，見能救",
    "T26n1522_005:0154a22": "無量苦惱眾生故」。依無救眾生起十種殊",
    "T26n1522_005:0154a23": "勝心。",
    "T26n1522_005:0154a24": "經曰：菩薩如是見如來智無量，見一切有",
    "T26n1522_005:0154a25": "為行無量苦惱，復於一切眾生轉生殊勝十",
    "T26n1522_005:0154a26": "心。何等為十？所謂眾生可愍、孤獨、無救生殊",
    "T26n1522_005:0154a27": "勝心。恒常貧窮，生殊勝心。三毒之火熾然不",
    "T26n1522_005:0154a28": "息，生殊勝心。閉在三有牢固之獄，生殊勝",
    "T26n1522_005:0154a29": "心。常為煩惱諸惡稠林所覆，生殊勝心。無",
    "T26n1522_005:0154b01": "正觀力，生殊勝心。遠離善法心無喜樂，生",
    "T26n1522_005:0154b02": "殊勝心。失諸佛妙法，生殊勝心。而常隨順",
    "T26n1522_005:0154b03": "世間水流，生殊勝心。失涅槃方便，生殊勝",
    "T26n1522_005:0154b04": "心。是名生殊勝十心。",
    "T26n1522_005:0154b05": "論曰：是中無救者，以孤獨故。孤獨無救有",
    "T26n1522_005:0154b06": "九種：一、恒常貧窮，孤獨無救；二、三毒之火熾",
    "T26n1522_005:0154b07": "然不息，孤獨無救；三、閉在三有牢固之獄，孤",
    "T26n1522_005:0154b08": "獨無救；四、常為煩惱諸惡稠林所覆，孤獨無",
    "T26n1522_005:0154b09": "救；五、無正觀力，孤獨無救；六、遠離善法心",
    "T26n1522_005:0154b10": "無喜樂，孤獨無救；七、失諸佛妙法，孤獨無",
    "T26n1522_005:0154b11": "救；八、而常隨順世間水流，孤獨無救；九、失",
    "T26n1522_005:0154b12": "涅槃方便，孤獨無救。是中依欲求眾生心",
    "T26n1522_005:0154b13": "無厭足，於他資財求無休息此二應知，如",
    "T26n1522_005:0154b14": "經「恒常貧窮，生殊勝心」故，「三毒之火熾然不",
    "T26n1522_005:0154b15": "息，生殊勝心」故。依有求眾生六道世間輪",
    "T26n1522_005:0154b16": "轉故，彼因煩惱所覆故，常生難處故，如",
    "T26n1522_005:0154b17": "是三句次第應知，如經「閉在三有牢固之",
    "T26n1522_005:0154b18": "獄生殊勝心」故，「常為煩惱諸惡稠林所覆",
    "T26n1522_005:0154b19": "生殊勝心」故，「無正觀力生殊勝心」故。依",
    "T26n1522_005:0154b20": "梵行求眾生不起勝念者，懷增上慢者，",
    "T26n1522_005:0154b21": "無入涅槃心者，妄行外道者，如是四句次",
    "T26n1522_005:0154b22": "第應知，如經「遠離善法心無喜樂生殊勝",
    "T26n1522_005:0154b23": "心」故，「失諸佛妙法生殊勝心」故，「而常隨順",
    "T26n1522_005:0154b24": "世間水流生殊勝心」故，「失涅槃方便生殊",
    "T26n1522_005:0154b25": "勝心」故。次說救度眾生精進行發此十心。",
    "T26n1522_005:0154b26": "經曰：是菩薩見諸眾生界如是具受種種苦",
    "T26n1522_005:0154b27": "惱已，發大精進行。是諸眾生，我應救、我應",
    "T26n1522_005:0154b28": "解、應令清淨、應令得脫、應著善處、應",
    "T26n1522_005:0154b29": "令安住、應令歡喜、應知所宜、應令得度、",
    "T26n1522_005:0154c01": "應令涅槃。",
    "T26n1522_005:0154c02": "論曰：何處救度？以何救度？云何救度？成此分",
    "T26n1522_005:0154c03": "別救度眾生差別。何處救度者，於業妄想中、",
    "T26n1522_005:0154c04": "煩惱妄想中、生妄想中，如經「我應解」故，「應",
    "T26n1522_005:0154c05": "令清淨」故，「應令得脫」故，如是次第我應",
    "T26n1522_005:0154c06": "救度故。以何救度者，授三學攝取故，勸置",
    "T26n1522_005:0154c07": "持戒處故，勸住定慧處故，如經「應著善",
    "T26n1522_005:0154c08": "處」故，「應令安住」故。如是次第，三昧地故，定",
    "T26n1522_005:0154c09": "慧合說。復勸置持戒處有二種：一、除疑網",
    "T26n1522_005:0154c10": "令信戒故，如經「應令歡喜」故。二、已入戒者",
    "T26n1522_005:0154c11": "令心樂住安固不動，如經「應知所宜」故。復",
    "T26n1522_005:0154c12": "勸住定慧處，滅除掉沒隨煩惱使，如經「應",
    "T26n1522_005:0154c13": "令得度」故。云何救度成者，令得二種涅",
    "T26n1522_005:0154c14": "槃界，如經「應令涅槃」故。是名修行護小",
    "T26n1522_005:0154c15": "乘行。云何修行方便攝行？",
    "T26n1522_005:0154c16": "經曰：菩薩如是善厭離一切有為行已，深",
    "T26n1522_005:0154c17": "念一切眾生界，趣一切智智無量利益。即時",
    "T26n1522_005:0154c18": "依如來智慧救度眾生，作是思惟：此諸眾",
    "T26n1522_005:0154c19": "生墮在大苦煩惱業中，以何方便行而拔",
    "T26n1522_005:0154c20": "濟之，令住涅槃畢竟之樂？",
    "T26n1522_005:0154c21": "論曰：是中厭離深念利益，示現三種因：一者",
    "T26n1522_005:0154c22": "遠離妄想因，善厭離一切有為行故；二者",
    "T26n1522_005:0154c23": "不捨世間因，深念一切眾生故；三者發",
    "T26n1522_005:0154c24": "精進因，趣一切智智無量利益故。於中趣",
    "T26n1522_005:0154c25": "利益處者，能修行彼道故。深念者，能善化",
    "T26n1522_005:0154c26": "眾生故。依如來智慧救度眾生，此言示現",
    "T26n1522_005:0154c27": "發起方便攝行，如經「作是思惟：此諸眾生",
    "T26n1522_005:0154c28": "墮在大苦煩惱業中，以何方便行而拔濟",
    "T26n1522_005:0154c29": "之，令住涅槃畢竟之樂」故。墮在大苦煩惱",
    "T26n1522_005:0155a01": "業中者，苦者生妄想，煩惱者煩惱妄想，業者",
    "T26n1522_005:0155a02": "業妄想，涅槃畢竟樂者無上涅槃故。是中方",
    "T26n1522_005:0155a03": "便攝行有三種：一、證畢竟盡；二、起上上證畢",
    "T26n1522_005:0155a04": "竟盡；三、彼起依止行。",
    "T26n1522_005:0155a05": "經曰：是菩薩作如是念：不離無障礙解脫",
    "T26n1522_005:0155a06": "智處。彼無障礙解脫智處，不離一切法如實",
    "T26n1522_005:0155a07": "覺。彼一切法如實覺，不離無行無生行慧。",
    "T26n1522_005:0155a08": "如是智慧光明，不離禪方便決定智慧觀。",
    "T26n1522_005:0155a09": "彼禪方便決定智慧觀，不離聞慧方便。",
    "T26n1522_005:0155a10": "論曰：證畢竟盡者，住無障礙解脫智中，如",
    "T26n1522_005:0155a11": "經「是菩薩作如是念：不離無障礙解脫智",
    "T26n1522_005:0155a12": "處」故。彼盡以如來所說，一切法隨順如實覺",
    "T26n1522_005:0155a13": "起，以此如實覺起彼無障礙解脫智，如經",
    "T26n1522_005:0155a14": "「彼無障礙解脫智處，不離一切法如實覺」故。",
    "T26n1522_005:0155a15": "此自相同相無分別行慧，如經「彼一切法如",
    "T26n1522_005:0155a16": "實覺，不離無行無生行慧」故。如是智慧光",
    "T26n1522_005:0155a17": "明不離禪方便決定智慧觀者，彼慧此中",
    "T26n1522_005:0155a18": "名光明，依是光明故名明地。彼菩薩於禪",
    "T26n1522_005:0155a19": "定中方便決定智慧觀，如經「彼禪方便決定",
    "T26n1522_005:0155a20": "智慧觀，不離聞慧方便」故。彼禪方便者，得",
    "T26n1522_005:0155a21": "勝進禪故。決定者，於他決定故。智慧觀者，",
    "T26n1522_005:0155a22": "自智慧觀故。是名起上上證畢竟盡。彼如是",
    "T26n1522_005:0155a23": "智慧觀依聞慧方便得，此是彼起依止行，聞",
    "T26n1522_005:0155a24": "慧方便是起所依，是故修行是名彼起依止",
    "T26n1522_005:0155a25": "行。是中行者，日夜求法聞法，如是次第依",
    "T26n1522_005:0155a26": "教依義。",
    "T26n1522_005:0155a27": "經曰：菩薩如是正觀知已，轉復勤修求正法",
    "T26n1522_005:0155a28": "行。日夜常求，聞法、憙法、樂法、依法、隨法、益法、",
    "T26n1522_005:0155a29": "思法、究竟法、歸依法、隨順行法。",
    "T26n1522_005:0155b01": "論曰：是中求正法行者，依經教依義如前",
    "T26n1522_005:0155b02": "說。日夜常求聞法憙法樂法者，無慢心、無",
    "T26n1522_005:0155b03": "妬心、無折伏他心問義故。依法者，依大乘",
    "T26n1522_005:0155b04": "教法，自見正取不忘失故。隨法益法思法者，",
    "T26n1522_005:0155b05": "依讀誦、依為他說、依靜處思義故。究竟法",
    "T26n1522_005:0155b06": "者，依定修行故。歸依法者，依出世間智故。",
    "T26n1522_005:0155b07": "隨順行法者，依解脫，於諸佛解脫法隨順",
    "T26n1522_005:0155b08": "彼行故。是中求正法行，常求聞法，此初二",
    "T26n1522_005:0155b09": "句，示現常勤行故；喜法等九句，示現正修",
    "T26n1522_005:0155b10": "行故。彼常勤行以何為因？示現恭敬重法",
    "T26n1522_005:0155b11": "畢竟盡故。彼菩薩以財為首，於財寶中及",
    "T26n1522_005:0155b12": "王位處、或生天處，世間淨中及以己身，以",
    "T26n1522_005:0155b13": "法為重。",
    "T26n1522_005:0155b14": "經曰：菩薩如是方便求佛法故，無有諸財",
    "T26n1522_005:0155b15": "錢穀倉庫寶藏等事而不能捨。於此物中",
    "T26n1522_005:0155b16": "不生難想，但於說法者生難遭想。是菩薩",
    "T26n1522_005:0155b17": "為求佛法故，無有所用外財而不能捨，",
    "T26n1522_005:0155b18": "無有內財而不能捨，無有所作供給尊事",
    "T26n1522_005:0155b19": "而不能行，無有憍慢我慢大慢等而不能",
    "T26n1522_005:0155b20": "捨，質直柔軟故，無有身苦而不能受。是菩",
    "T26n1522_005:0155b21": "薩得成就勝財心，若聞一句未曾聞法，勝",
    "T26n1522_005:0155b22": "得滿三千大千世界珍寶。是菩薩得聞一",
    "T26n1522_005:0155b23": "偈正法，生上財想，勝得轉輪聖王位。復得",
    "T26n1522_005:0155b24": "勝財心，若得未曾聞法能淨菩薩行，勝得",
    "T26n1522_005:0155b25": "釋提桓因、梵天王處無量劫住。是菩薩若有",
    "T26n1522_005:0155b26": "人來作如是言：我與汝佛所說法一句能",
    "T26n1522_005:0155b27": "淨菩薩行，汝今若能入大熾然火坑受大",
    "T26n1522_005:0155b28": "苦者當以相與。是菩薩作如是念：我受一",
    "T26n1522_005:0155b29": "句佛所說法能淨菩薩行故，尚於三千大千",
    "T26n1522_005:0155c01": "世界滿中大火從梵天投下，何況入小火",
    "T26n1522_005:0155c02": "坑。我等法應盡受一切諸地獄苦猶應求",
    "T26n1522_005:0155c03": "法，何況人中諸小苦惱。菩薩如是發精進",
    "T26n1522_005:0155c04": "行修諸正法，隨所聞法，於寂靜處悉能正",
    "T26n1522_005:0155c05": "觀。",
    "T26n1522_005:0155c06": "論曰：彼菩薩為重法故能捨一切財物，如",
    "T26n1522_005:0155c07": "經「菩薩如是方便求佛法，乃至但於說法",
    "T26n1522_005:0155c08": "者生難遭想」故。彼財所得處田宅等外財，彼",
    "T26n1522_005:0155c09": "亦能捨，如經「是菩薩為求佛法故，無有所",
    "T26n1522_005:0155c10": "用外財而不能捨」故。及彼財所為內法此亦",
    "T26n1522_005:0155c11": "能捨，如經「無有內財而不能捨」故。及彼所",
    "T26n1522_005:0155c12": "為是亦能捨，身行恭敬奉給等，如經「無有",
    "T26n1522_005:0155c13": "所作供給尊事而不能行」故。誰於此物能",
    "T26n1522_005:0155c14": "得能捨？彼高大意此亦能捨，如經「無有憍慢",
    "T26n1522_005:0155c15": "我慢大慢等而不能捨，質直柔軟」故。所應護",
    "T26n1522_005:0155c16": "者彼亦能捨，種種身苦而無不受，如經「無",
    "T26n1522_005:0155c17": "有身苦而不能受」故。於得眾多勝妙財寶",
    "T26n1522_005:0155c18": "然不愛樂，重法心成故，如經「是菩薩得成",
    "T26n1522_005:0155c19": "就勝財心，乃至勝得滿三千大千世界珍寶」",
    "T26n1522_005:0155c20": "故。是名於財中勝。云何王位等中勝？是菩",
    "T26n1522_005:0155c21": "薩得法轉生喜心成就，勝得轉輪王位、釋梵",
    "T26n1522_005:0155c22": "天王等，如經「是菩薩得聞一偈正法，生上",
    "T26n1522_005:0155c23": "財想，乃至勝得釋提桓因、梵天王處無量",
    "T26n1522_005:0155c24": "劫住」故。為求法故，投身滿三千大千世界",
    "T26n1522_005:0155c25": "熾然火中，及地獄中久受苦惱，如經「是菩薩",
    "T26n1522_005:0155c26": "若有人來作如是言：我與汝佛所說法一",
    "T26n1522_005:0155c27": "句，乃至何況人中諸小苦惱」故。是中聞一句",
    "T26n1522_005:0155c28": "法者，謂聞字句法。得聞一偈法者，謂聞",
    "T26n1522_005:0155c29": "偈法故。能淨菩薩行者，謂聞義故。此正修",
    "T26n1522_005:0156a01": "行，以何為因？示現依寂靜處思惟正觀",
    "T26n1522_005:0156a02": "故，如經「菩薩如是發精進行，乃至悉能正",
    "T26n1522_005:0156a03": "觀」故。云何厭分？是菩薩聞諸法已，知如說",
    "T26n1522_005:0156a04": "修行乃得佛法，入禪無色無量神通彼非樂",
    "T26n1522_005:0156a05": "處，於中不染，必定應作故。",
    "T26n1522_005:0156a06": "經曰：是菩薩聞諸法已，降伏其心，於空閑",
    "T26n1522_005:0156a07": "處心作是念：如說行者乃得佛法，不可但",
    "T26n1522_005:0156a08": "以口之所言而得清淨。是菩薩住此明地",
    "T26n1522_005:0156a09": "因如說行故，即離諸欲惡不善法，有覺有觀",
    "T26n1522_005:0156a10": "離生喜樂，入初禪行。是菩薩滅覺觀，內清淨",
    "T26n1522_005:0156a11": "心一處無覺無觀定生喜樂，入二禪行。是菩",
    "T26n1522_005:0156a12": "薩離喜，行捨憶念安慧，身受樂，諸賢聖能說能",
    "T26n1522_005:0156a13": "捨念受樂，入三禪行。是菩薩斷苦斷樂先",
    "T26n1522_005:0156a14": "滅憂喜，不苦不樂，捨念清淨，入四禪行。是",
    "T26n1522_005:0156a15": "菩薩過一切色想，滅一切有對想，不念",
    "T26n1522_005:0156a16": "一切別異想，知無邊虛空，即入無邊虛空處",
    "T26n1522_005:0156a17": "行。是菩薩過一切無邊虛空想，知無邊識，",
    "T26n1522_005:0156a18": "即入無邊識處行。是菩薩過一切無邊識",
    "T26n1522_005:0156a19": "想，知無所有，即入無所有處行。是菩薩過",
    "T26n1522_005:0156a20": "一切無所有處，知非有想非無想安隱，即入",
    "T26n1522_005:0156a21": "非有想非無想處行。但隨順法行故而不樂",
    "T26n1522_005:0156a22": "著。",
    "T26n1522_005:0156a23": "論曰：以何義故，入禪無色無量神通？為五",
    "T26n1522_005:0156a24": "種眾生故。一、為禪樂憍慢眾生故，入諸禪。",
    "T26n1522_005:0156a25": "二、為無色解脫憍慢眾生故，入無色定。三、",
    "T26n1522_005:0156a26": "為苦惱眾生令安善處永與樂故，應解",
    "T26n1522_005:0156a27": "彼苦令不受故，入慈悲無量。四、為得解脫",
    "T26n1522_005:0156a28": "眾生故，入喜捨無量。五為邪歸依眾生故，",
    "T26n1522_005:0156a29": "入勝神通力，令正信義故。此地得不退禪",
    "T26n1522_005:0156b01": "故，名為三昧地。前地非無三昧，此地勝故。",
    "T26n1522_005:0156b02": "是中禪無色差別有四種：一、離障；二、修行對",
    "T26n1522_005:0156b03": "治；三、修行利益；四、彼二依止三昧。是初禪中",
    "T26n1522_005:0156b04": "離諸欲惡不善法是名離障，如經「即離諸",
    "T26n1522_005:0156b05": "欲惡不善法」故。有覺有觀是名修行對治，如",
    "T26n1522_005:0156b06": "經「有覺有觀」故。喜樂是名修行利益，如經",
    "T26n1522_005:0156b07": "「離生喜樂」故。入初禪行是名彼二依止三昧，",
    "T26n1522_005:0156b08": "如經「入初禪行」故。第二禪中滅覺觀是名",
    "T26n1522_005:0156b09": "離障，如經「滅覺觀」故，內淨是名修行對治",
    "T26n1522_005:0156b10": "滅覺觀障，如經「內清淨心一處無覺無觀」故。",
    "T26n1522_005:0156b11": "心一處者，修無漏不斷三昧，行一境故。定生",
    "T26n1522_005:0156b12": "喜樂是名修行利益，如經「定生喜樂」故。入",
    "T26n1522_005:0156b13": "二禪行是名彼二依止三昧，如經「入二禪",
    "T26n1522_005:0156b14": "行」故。第三禪中離喜是名離障，如經「離喜」",
    "T26n1522_005:0156b15": "故。行捨憶念安慧是名修行對治，如經「行捨",
    "T26n1522_005:0156b16": "憶念安慧」故。身受樂是名修行利益，如經「身",
    "T26n1522_005:0156b17": "受樂」故。入三禪行是名彼二依止三昧，如",
    "T26n1522_005:0156b18": "經「入三禪行」故。第四禪中斷苦斷樂先滅",
    "T26n1522_005:0156b19": "憂喜是名離障，如經「斷苦斷樂先滅憂喜」",
    "T26n1522_005:0156b20": "故。捨念清淨是名修行對治，如經「捨念清淨」",
    "T26n1522_005:0156b21": "故。不苦不樂是名修行利益，如經「不苦不樂」",
    "T26n1522_005:0156b22": "故。入四禪行是名彼二依止三昧，如經「入",
    "T26n1522_005:0156b23": "四禪行」故。無色三摩跋提亦有四種：一、離",
    "T26n1522_005:0156b24": "障；二、修行對治；三、修行利益；四、彼二依止三",
    "T26n1522_005:0156b25": "昧。過一切色想者，過眼識想故。滅一切有",
    "T26n1522_005:0156b26": "對想者，耳鼻舌身識和合想滅故。不念一",
    "T26n1522_005:0156b27": "切別異想者，不念意識和合想故，意識分",
    "T26n1522_005:0156b28": "別一切法故，說別異想是名離障。如是對",
    "T26n1522_005:0156b29": "治過色等境界想，不分別色等境界見無",
    "T26n1522_005:0156c01": "我故，是名修行對治。知無邊虛空者，是名",
    "T26n1522_005:0156c02": "修行利益。即入無邊虛空行者，是名彼二",
    "T26n1522_005:0156c03": "依止三昧。過一切無邊虛空想者，是名離",
    "T26n1522_005:0156c04": "障。如是對治，過彼無邊虛空見外念麁分別",
    "T26n1522_005:0156c05": "過患，是名修行對治。知無邊識者，是名修",
    "T26n1522_005:0156c06": "行利益。即入無邊識行者，是名彼二依止",
    "T26n1522_005:0156c07": "三昧。過一切無邊識想者，是名離障。如是",
    "T26n1522_005:0156c08": "對治，過彼無邊識見麁事念分別過患，是名",
    "T26n1522_005:0156c09": "修行對治。知無所有者，是名修行利益。即",
    "T26n1522_005:0156c10": "入無所有行者，是名彼二依止三昧。過一",
    "T26n1522_005:0156c11": "切無所有想者，是名離障。如是對治，過彼",
    "T26n1522_005:0156c12": "無所有見麁念分別過患，是名修行對治。知",
    "T26n1522_005:0156c13": "非有想非無想安隱者，是名修行利益。即",
    "T26n1522_005:0156c14": "入非有想非無想行者，是名彼二依止三",
    "T26n1522_005:0156c15": "昧。已說厭分。",
    "T26n1522_005:0156c16": "云何厭果？謂四無量、五神通等。云何四無量？",
    "T26n1522_005:0156c17": "經曰：是菩薩慈心，隨順廣大無量不二無瞋",
    "T26n1522_005:0156c18": "恨、無對無障、無惱害，遍至一切世間處，法界",
    "T26n1522_005:0156c19": "世間最、究竟虛空界，遍覆一切世間行。如是",
    "T26n1522_005:0156c20": "菩薩悲心隨順喜心、隨順捨心、隨順廣大無",
    "T26n1522_005:0156c21": "量不二無瞋恨無對無障無惱害，遍至一切",
    "T26n1522_005:0156c22": "世間處，法界世間最究竟虛空界，遍覆一切",
    "T26n1522_005:0156c23": "世間行。",
    "T26n1522_005:0156c24": "論曰：無量有三種：一、眾生念；二、法念；三、無",
    "T26n1522_005:0156c25": "念。眾生念者，有四種相差別：一、與樂；二、障",
    "T26n1522_005:0156c26": "對治；三、清淨；四、攝果。云何與樂？與三種樂：",
    "T26n1522_005:0156c27": "一、與欲界樂；二、與色界同喜樂；三、與不同",
    "T26n1522_005:0156c28": "喜樂，彼離苦離喜故。不二者，亦是廣大無",
    "T26n1522_005:0156c29": "量，如經「是菩薩慈心隨順廣大無量不二」故。",
    "T26n1522_005:0157a01": "云何障對治？與不愛者與愛，此障對治，如",
    "T26n1522_005:0157a02": "經「無瞋恨無對」故。云何清淨？正斷身心不調，",
    "T26n1522_005:0157a03": "睡眠掉悔諸蓋等，如經「無障」故。云何攝果？欲",
    "T26n1522_005:0157a04": "色界中受正果習果，無苦事故，如經「無惱害」",
    "T26n1522_005:0157a05": "故。云何法念？遍一切處所有欲色無色界凡",
    "T26n1522_005:0157a06": "夫，有學無學眾生等法，及眾生所有分別作",
    "T26n1522_005:0157a07": "者皆能念知，如經「遍至一切世間處」故。無",
    "T26n1522_005:0157a08": "念者有二種：一、自相無念，觀法無我，世間中",
    "T26n1522_005:0157a09": "最，如經「法界世間最」故。二、遍至無盡觀，如",
    "T26n1522_005:0157a10": "經「究竟虛空界」故。一切世間者，一切世界普",
    "T26n1522_005:0157a11": "行故，如經「遍覆一切世間行」故。諸神通者，",
    "T26n1522_005:0157a12": "四通明智，第五明見。初一神通，身業清淨。天",
    "T26n1522_005:0157a13": "耳、他心智二通，口業清淨。宿命、生死智二通，",
    "T26n1522_005:0157a14": "意業清淨。一身通，能到眾生所。天耳、他心二",
    "T26n1522_005:0157a15": "通，能知說法音聲義故，以知他心故，隨種",
    "T26n1522_005:0157a16": "種言音皆能盡知。依於此義，種種異名說，隨",
    "T26n1522_005:0157a17": "眾生用故。去來二通，盡知眾生過去未來所",
    "T26n1522_005:0157a18": "應受化故。云何身通？",
    "T26n1522_005:0157a19": "經曰：是菩薩現無量神通力能動大地，一",
    "T26n1522_005:0157a20": "身為多身、多身為一身，現沒還出，石壁山障",
    "T26n1522_005:0157a21": "皆能徹過如行虛空，於虛空中加趺而去",
    "T26n1522_005:0157a22": "猶如飛鳥，入出於地如水無異，履水如",
    "T26n1522_005:0157a23": "地，身出煙焰如大火聚，身中出水猶如大",
    "T26n1522_005:0157a24": "雲，日月有大神德、有大威力而能以手捫",
    "T26n1522_005:0157a25": "摸摩之，身力自在乃至梵世。是菩薩以天耳",
    "T26n1522_005:0157a26": "界清淨過人，悉聞人天二種音聲若近若",
    "T26n1522_005:0157a27": "遠，乃至蚊虻蠅等悉聞其聲。是菩薩以他心",
    "T26n1522_005:0157a28": "智如實知他眾生心及心數法，有貪心如實",
    "T26n1522_005:0157a29": "知有貪心、離貪心如實知離貪心。如實知",
    "T26n1522_005:0157b01": "有瞋心離瞋心、有癡心離癡心，如實知有染",
    "T26n1522_005:0157b02": "心離染心、小心廣心、大心無量心、攝心不攝心、",
    "T26n1522_005:0157b03": "住定心不住定心、解脫心不解脫心、求心不求",
    "T26n1522_005:0157b04": "心，上心如實知上心、非上心如實知非上",
    "T26n1522_005:0157b05": "心，如是以他心智如實知他眾生心及心",
    "T26n1522_005:0157b06": "數法。是菩薩如實念知無量宿命諸所生處，",
    "T26n1522_005:0157b07": "亦能念知一生二三四五乃至十二十三十",
    "T26n1522_005:0157b08": "四十五十，亦能念知百生，念知無量百生無",
    "T26n1522_005:0157b09": "量千生無量百千生，念知成劫壞劫及成壞",
    "T26n1522_005:0157b10": "劫無量成壞劫，乃至念知百劫、千劫、百千劫、",
    "T26n1522_005:0157b11": "億劫、百億劫、千億劫、百千億劫，乃至念知無",
    "T26n1522_005:0157b12": "量百千萬億那由他劫，我本在某處，如是",
    "T26n1522_005:0157b13": "名、如是姓、如是生、如是色、如是飲食、如是",
    "T26n1522_005:0157b14": "壽命、如是久住、如是受苦樂。我於彼死生",
    "T26n1522_005:0157b15": "於此間，於此間死生於彼間。如是過去世",
    "T26n1522_005:0157b16": "種種相貌，說姓相等皆能念知。是菩薩天眼",
    "T26n1522_005:0157b17": "界清淨過人，見諸眾生若生若死形色好醜、",
    "T26n1522_005:0157b18": "善行不善行、貧賤富貴，是諸眾生隨所造業",
    "T26n1522_005:0157b19": "皆如實知。是諸眾生成就身惡業、成就口惡",
    "T26n1522_005:0157b20": "業、成就意惡業，謗諸賢聖成就邪見，及邪",
    "T26n1522_005:0157b21": "見業因緣故，身壞命終必墮惡道生地獄中。",
    "T26n1522_005:0157b22": "是諸眾生成就身善業、成就口善業、成就",
    "T26n1522_005:0157b23": "意善業，不謗賢聖成就正見，及正見善業",
    "T26n1522_005:0157b24": "因緣故，身壞命終必生善道及諸天中。如是",
    "T26n1522_005:0157b25": "菩薩天眼界清淨過人，相貌姓名，見諸眾生",
    "T26n1522_005:0157b26": "若生若死、形色好醜、善行不善行、貧賤富貴，",
    "T26n1522_005:0157b27": "是諸眾生隨業受報皆如實知。是菩薩於禪",
    "T26n1522_005:0157b28": "解脫三昧三摩跋提能入能出，而不隨禪解",
    "T26n1522_005:0157b29": "脫力生，隨見能滿菩提分法處，以願力故",
    "T26n1522_005:0157c01": "而生其中。",
    "T26n1522_005:0157c02": "論曰：身通者，得勝自在應知。自在有三種：",
    "T26n1522_005:0157c03": "一、世界自在，能動世界大地，如經「是菩薩",
    "T26n1522_005:0157c04": "現無量神通力能動大地」故。二、身自在，彼",
    "T26n1522_005:0157c05": "能散合隱顯，如經「一身為多身、多身為一",
    "T26n1522_005:0157c06": "身，現沒還出」故。三、作業自在，作業有八種：",
    "T26n1522_005:0157c07": "一者傍行無礙，如經「石壁山障皆能徹過如",
    "T26n1522_005:0157c08": "行虛空」故。二者上行，如經「於虛空中加趺",
    "T26n1522_005:0157c09": "而去猶如飛鳥」故。三者上下行，如經「入出",
    "T26n1522_005:0157c10": "於地如水無異」故。四者涉水不沒，如經",
    "T26n1522_005:0157c11": "「履水如地」故。五者其身熾然，如經「身出煙",
    "T26n1522_005:0157c12": "焰如大火聚」故。六者身能注水，如經「身",
    "T26n1522_005:0157c13": "中出水猶如大雲」故。七者身能摩捫，如經",
    "T26n1522_005:0157c14": "「日月有大神德有大威力而能以手捫摸",
    "T26n1522_005:0157c15": "摩之」故。八者自在，乃至梵世間、器世間隨意",
    "T26n1522_005:0157c16": "轉變得自在故，如經「身力自在乃至梵世」",
    "T26n1522_005:0157c17": "故。天耳通者，隨能聞所聞，如實示現清淨",
    "T26n1522_005:0157c18": "諦聞故。過人者，遠聞故過人。聲者，下乃至",
    "T26n1522_005:0157c19": "阿鼻地獄等聲悉能聞故。如經「是菩薩以天",
    "T26n1522_005:0157c20": "耳界清淨過人」故。隨人天等所作音聲現聞",
    "T26n1522_005:0157c21": "明了，乃至蚊虻蠅等微細音聲亦能聞故，如",
    "T26n1522_005:0157c22": "經「悉聞人天二種音聲，若近若遠，乃至蚊",
    "T26n1522_005:0157c23": "虻蠅等悉聞其聲」故。他心通者，他心差別",
    "T26n1522_005:0157c24": "有八種：一、隨煩惱；二、使；三、生；四、學三昧行；",
    "T26n1522_005:0157c25": "五、得三昧；六、得解脫；七、妄行正行；八、餘凡夫",
    "T26n1522_005:0157c26": "增上慢。隨煩惱者，與貪瞋等和合，如經「是",
    "T26n1522_005:0157c27": "菩薩以他心智如實知他眾生心及心數法，",
    "T26n1522_005:0157c28": "有貪心如實知有貪心乃至離癡心」故。使者，",
    "T26n1522_005:0157c29": "有煩惱離煩惱等，如經「如實知有染心離染",
    "T26n1522_005:0158a01": "心」故。生者，人中小、欲天中廣、色天中大、無色",
    "T26n1522_005:0158a02": "二解脫中無量，如經「小心廣心大心無量心」",
    "T26n1522_005:0158a03": "故。學三昧行者，散心不散心，如經「攝心不",
    "T26n1522_005:0158a04": "攝心」故。得三昧者，入定不入定時及在定起",
    "T26n1522_005:0158a05": "時，如經「住定心不住定心」故。得解脫者，",
    "T26n1522_005:0158a06": "有縛無縛，如經「解脫心不解脫心」故。妄行正",
    "T26n1522_005:0158a07": "行者，於名聞中現起悕望順不順故，如經",
    "T26n1522_005:0158a08": "「求心不求心」故。餘凡夫增上慢者，麁細習行",
    "T26n1522_005:0158a09": "故，如經「上心如實知上心、非上心如實知",
    "T26n1522_005:0158a10": "非上心」故。宿命智通者，誰能念？智能念故，",
    "T26n1522_005:0158a11": "如經「是菩薩如實念知無量宿命諸所生處」",
    "T26n1522_005:0158a12": "故。念何等事？如經「亦能念知一生乃至",
    "T26n1522_005:0158a13": "念知無量百千萬億那由他劫」故。云何念？因",
    "T26n1522_005:0158a14": "名字差別，如經「我本在某處如是名」故。家",
    "T26n1522_005:0158a15": "差別，如經「如是姓」故。貴賤差別，如經「如",
    "T26n1522_005:0158a16": "是生」故。好醜差別，如經「如是色」故。供饍差",
    "T26n1522_005:0158a17": "別，如經「如是飲食」故。業行差別，如經「如是",
    "T26n1522_005:0158a18": "壽命如是久住」故。衰利成壞差別，如經「如",
    "T26n1522_005:0158a19": "是受苦樂，我於彼死生於此間，於此間死",
    "T26n1522_005:0158a20": "生於彼間」故。是中家差別者，謂父母差別。",
    "T26n1522_005:0158a21": "貴賤差別者，剎利、婆羅門等差別。業行差別",
    "T26n1522_005:0158a22": "者，命差別，時非時死故。是中種種相貌者，一",
    "T26n1522_005:0158a23": "切諸相差別，如經「種種相貌」故。說者名稱，如",
    "T26n1522_005:0158a24": "經「說」故。姓相者，家姓等故，如經「姓相等皆能",
    "T26n1522_005:0158a25": "念知」故。復有異義，亦能念知一生二生。如",
    "T26n1522_005:0158a26": "是等，是名相貌。說者，名等故。相者，我於彼",
    "T26n1522_005:0158a27": "死生於此間。如是等，皆能念知故。生死智通",
    "T26n1522_005:0158a28": "者，誰能見？以天眼見故。清淨者，審見故。過",
    "T26n1522_005:0158a29": "人者，遠見故，如經「是菩薩以天眼界清淨過",
    "T26n1522_005:0158b01": "人」故。見何等事？謂眾生生死等，如經「見諸",
    "T26n1522_005:0158b02": "眾生若生若死乃至隨所造業皆如實知」故。",
    "T26n1522_005:0158b03": "云何見？如經「是諸眾生成就身惡業乃至隨",
    "T26n1522_005:0158b04": "業受報皆如實知」故。餘者如前二地中說。善",
    "T26n1522_005:0158b05": "惡業報此亦如是應知。是中禪者四禪，解脫",
    "T26n1522_005:0158b06": "者四無色定，三昧者四無量，三摩跋提者五",
    "T26n1522_005:0158b07": "神通。能入能出者，即生心時隨心用現在前",
    "T26n1522_005:0158b08": "故。而不隨禪解脫力生者，彼淳厚深念心，",
    "T26n1522_005:0158b09": "此成就示現。隨見能滿菩提分法處者，與",
    "T26n1522_005:0158b10": "諸佛大菩薩共生一處故，如經「是菩薩於",
    "T26n1522_005:0158b11": "禪解脫乃至以願力故而生其中」故。",
    "T26n1522_005:0158b12": "經曰：是菩薩住菩薩明地已多見諸佛，以",
    "T26n1522_005:0158b13": "大神通力、大願力故，見多百佛、多千佛、多百",
    "T26n1522_005:0158b14": "千佛、多百千那由他佛、多億佛、多百億佛、多千",
    "T26n1522_005:0158b15": "億佛、多百千億佛、多百千萬億那由他佛，以",
    "T26n1522_005:0158b16": "大神通力、大願力故。是菩薩見諸佛時，以",
    "T26n1522_005:0158b17": "上心深心供養恭敬尊重讚歎，衣服飲食臥",
    "T26n1522_005:0158b18": "具湯藥一切供具悉以奉施，以諸菩薩上妙",
    "T26n1522_005:0158b19": "樂具供養眾僧，以此善根皆願迴向阿耨",
    "T26n1522_005:0158b20": "多羅三藐三菩提。於諸佛所生上恭敬心",
    "T26n1522_005:0158b21": "專心聽法，聞已受持如說修行，是菩薩觀",
    "T26n1522_005:0158b22": "一切法不生不滅，因緣而有。",
    "T26n1522_005:0158b23": "論曰：一切法不生不滅者，於清淨法中不",
    "T26n1522_005:0158b24": "見增、於煩惱妄想中不見減，因緣集生",
    "T26n1522_005:0158b25": "故。彼清淨中無一法可增、彼煩惱妄想中",
    "T26n1522_005:0158b26": "無一法可減，然依對治因緣故，離煩惱妄",
    "T26n1522_005:0158b27": "想，轉勝清淨般若現前。如經「觀一切法不生",
    "T26n1522_005:0158b28": "不滅，因緣而有」故。",
    "T26n1522_005:0158b29": "經曰：是菩薩一切欲縛轉復微薄，一切色縛、",
    "T26n1522_005:0158c01": "一切有縛、一切無明縛皆悉微薄。諸見縛者，",
    "T26n1522_005:0158c02": "先已除滅。是菩薩住菩薩明地已，無量百劫、",
    "T26n1522_005:0158c03": "無量千劫、無量百千劫、無量百千那由他劫、無",
    "T26n1522_005:0158c04": "量億劫、無量百億劫、無量千億劫、無量百千億",
    "T26n1522_005:0158c05": "劫、無量百千萬億那由他劫，不復現集，斷於",
    "T26n1522_005:0158c06": "妄貪；不復現集，斷於妄瞋；不復現集，斷於",
    "T26n1522_005:0158c07": "妄癡。是菩薩彼諸善根轉增明淨。諸佛子！譬",
    "T26n1522_005:0158c08": "如本真金，巧師鍊治秤兩等住，轉更精好",
    "T26n1522_005:0158c09": "光明倍勝。諸佛子！菩薩亦復如是，住菩薩",
    "T26n1522_005:0158c10": "明地已，無量百劫乃至無量百千萬億那由",
    "T26n1522_005:0158c11": "他劫，不復現集，斷於妄貪；不復現集，斷於",
    "T26n1522_005:0158c12": "妄瞋；不復現集，斷於妄癡，彼諸善根轉增",
    "T26n1522_005:0158c13": "明淨。是菩薩忍辱安樂心轉復明淨，同和心、",
    "T26n1522_005:0158c14": "柔軟心、不瞋心、不動心、不濁心、不高下我心、眾",
    "T26n1522_005:0158c15": "生所作不悕望心、有所施作不望報心、不諂曲",
    "T26n1522_005:0158c16": "心、不稠林心轉復清淨。是菩薩四攝法中利",
    "T26n1522_005:0158c17": "益增上，十波羅蜜中忍辱波羅蜜增上，餘波",
    "T26n1522_005:0158c18": "羅蜜非不修習，隨力隨分。諸佛子！是名略",
    "T26n1522_005:0158c19": "說菩薩第三菩薩明地。",
    "T26n1522_005:0158c20": "論曰：一切欲縛轉復微薄者，斷一切修道欲、",
    "T26n1522_005:0158c21": "色、無色界所有煩惱，及彼因同無明習氣，皆",
    "T26n1522_005:0158c22": "悉微薄遠離故。諸見縛者，於初地中見道時",
    "T26n1522_005:0158c23": "已斷。如經「是菩薩一切欲縛轉復微薄，乃至",
    "T26n1522_005:0158c24": "諸見縛者先已除滅」故。不復現集斷於妄貪",
    "T26n1522_005:0158c25": "等者，斷不善根使習氣行，非斷麁煩惱，麁",
    "T26n1522_005:0158c26": "煩惱前地已斷。如經「是菩薩住菩薩明地已，",
    "T26n1522_005:0158c27": "無量百劫乃至彼諸善根轉增明淨」故。真金",
    "T26n1522_005:0158c28": "喻者，示現不減秤兩等住故。菩薩住明地，",
    "T26n1522_005:0158c29": "厭離世間勝於前地，自在不失故。如經「諸",
    "T26n1522_005:0159a01": "佛子！譬如本真金乃至彼諸善根轉增明淨」",
    "T26n1522_005:0159a02": "故。是菩薩忍辱安樂心轉復明淨者，他人加",
    "T26n1522_005:0159a03": "惡心，能忍受，善護他心。如經「是菩薩忍辱安",
    "T26n1522_005:0159a04": "樂心轉復明淨」故。加惡不改善護他心，分",
    "T26n1522_005:0159a05": "別示現作惡懷疑，現同伴侶愛語誨誘，如",
    "T26n1522_005:0159a06": "經「同和心」故、「柔軟心」故。加惡不瞋，聞罵不",
    "T26n1522_005:0159a07": "報，不生憂惱，如經「不瞋心」故、「不動心」故、「不",
    "T26n1522_005:0159a08": "濁心」故。過去不憍慢，自與善語，如經「不高下",
    "T26n1522_005:0159a09": "我心」故。心不悕望他人恭敬，如經「眾生所",
    "T26n1522_005:0159a10": "作不悕望心」故。於所作事心不求報，如經",
    "T26n1522_005:0159a11": "「有所施作不望報心」故。非不實心作利益",
    "T26n1522_005:0159a12": "行，及無偏心等作利益故，如經「不諂曲心」",
    "T26n1522_005:0159a13": "故。微細隱覆垢心皆悉遠離，如經「不稠林心",
    "T26n1522_005:0159a14": "轉復清淨」故。",
    "T26n1522_005:0159a15": "經曰：菩薩住是地中，多作忉利天王，得法",
    "T26n1522_005:0159a16": "自在，能除眾生貪欲等諸煩惱垢，以善方便",
    "T26n1522_005:0159a17": "力拔濟眾生諸欲淤泥。所作善業布施愛語",
    "T26n1522_005:0159a18": "利益同事，是諸福德皆不離念佛、念法、念僧、",
    "T26n1522_005:0159a19": "念菩薩、念菩薩行、念波羅蜜、念十地、念不壞力、",
    "T26n1522_005:0159a20": "念無畏、念不共佛法，乃至不離念具足一切",
    "T26n1522_005:0159a21": "種一切智智。常生是心：我當於一切眾生",
    "T26n1522_005:0159a22": "中為首為勝為大、為妙為微妙、為上為",
    "T26n1522_005:0159a23": "無上、為導為將、為師為尊，乃至為一切智",
    "T26n1522_005:0159a24": "智依止者。復從是念發精進行，以精進",
    "T26n1522_005:0159a25": "力故，於一念間得百千三昧，得見百千佛、",
    "T26n1522_005:0159a26": "知百千佛神力、能動百千佛世界、能入百",
    "T26n1522_005:0159a27": "千佛世界、能照百千佛世界、能教化百千佛",
    "T26n1522_005:0159a28": "世界眾生、能住壽百千劫、能知過去未來世",
    "T26n1522_005:0159a29": "各百千劫事、能善入百千法門、能變身為百",
    "T26n1522_005:0159b01": "千，於一一身能示百千菩薩以為眷屬。若",
    "T26n1522_005:0159b02": "以願力自在勝上，菩薩願力過於此數。示",
    "T26n1522_005:0159b03": "種種神通力，或身、或光明、或神通、或眼、或境界、",
    "T26n1522_005:0159b04": "或音聲、或行、或莊嚴、或加、或信、或業。是諸神",
    "T26n1522_005:0159b05": "通，乃至無量百千萬億那由他劫不可數知。",
    "T26n1522_005:0159b06": "論曰：此地攝報果、願智力果，如初地中釋。",
    "T26n1522_005:0159b07": "十地經論明地第三卷之五"
}