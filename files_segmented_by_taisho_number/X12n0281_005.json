{
    "X12n0281_005:0799b08": "大佛頂如來密因修證了義諸菩薩萬行首楞嚴經",
    "X12n0281_005:0799b09": "卷第五",
    "X12n0281_005:0799b10": "師子林沙門　惟則　會解",
    "X12n0281_005:0799b11": "天台山沙門　傳燈圓通疏",
    "X12n0281_005:0799b12": "○(二結解無二決通次義二初正明結解無二二初疑請二初陳疑)阿難白佛言世尊如來雖說第二義門今觀世間",
    "X12n0281_005:0799b13": "解結之人若不知其所結之元我信是人終不能解",
    "X12n0281_005:0799b14": "世尊我及會中有學聲聞亦復如是從無始際與諸",
    "X12n0281_005:0799b15": "無明俱滅俱生雖得如是多聞善根名為出家猶隔",
    "X12n0281_005:0799b16": "日瘧。○(二請示)惟願大慈哀愍淪溺今日身心云何是結從",
    "X12n0281_005:0799b17": "何名解亦令未來苦難眾生得免輪迴不落三有作",
    "X12n0281_005:0799b18": "是語已普及大眾五體投地雨淚翹誠佇佛如來無",
    "X12n0281_005:0799b19": "上開示。",
    "X12n0281_005:0799b20": "【觧】溫陵曰前第二義文云不見所結云何知解。故",
    "X12n0281_005:0799b21": "此牒之而請也。孤山曰同體無明品數至多。又迷",
    "X12n0281_005:0799b22": "境不一故曰諸。生滅去來常在妄中故曰俱。天如",
    "X12n0281_005:0799b23": "補註曰世之瘧病隔日而發。為其病根未除故爾。",
    "X12n0281_005:0799b24": "喻有學聲聞通惑雖破而別惑病根未除也。",
    "X12n0281_005:0799c01": "【疏】天台曰如來前卷開示第二決定。始令審詳煩",
    "X12n0281_005:0799c02": "惱根本。次云汝觀世間解結之人不見所結云何",
    "X12n0281_005:0799c03": "知解。煩惱根本即是所結。今當機欲深知此結故",
    "X12n0281_005:0799c04": "請世尊為之發明。乃加之元二字。元本也。即最初",
    "X12n0281_005:0799c05": "結起本元。此有遠近。遠即因明立所所既妄立。生",
    "X12n0281_005:0799c06": "汝妄能。近即識精元明遍在根門名為所結之元。",
    "X12n0281_005:0799c07": "從無始際與諸無明俱滅俱生。謂之俱生無明。亦",
    "X12n0281_005:0799c08": "是此物。惟識論明我執略有二種。一者俱生二者",
    "X12n0281_005:0799c09": "分別。俱生我執。無始時來虗妄熏習。內因力故恒",
    "X12n0281_005:0799c10": "與身俱。不待邪教及邪分別任運而轉故名俱生。",
    "X12n0281_005:0799c11": "此復二種。一常相續。在第七識。緣第八識起自心",
    "X12n0281_005:0799c12": "相執為實我。二有間斷。在第六識。緣識所變五取",
    "X12n0281_005:0799c13": "蘊相或總或別起自心相執為實我。此二我執細",
    "X12n0281_005:0799c14": "故難斷。後修道中數數修習勝生空觀方能除滅。",
    "X12n0281_005:0799c15": "故今當機取喻為隔日瘧者正以須陀洹人見惑",
    "X12n0281_005:0799c16": "雖斷思惑病根未除故也。若通喻二乘極果。即是",
    "X12n0281_005:0799c17": "八識根本無明取七識所緣者謂之俱生無明。雖",
    "X12n0281_005:0799c18": "是極細病根亦不外乎此物。此故結元關係極重。",
    "X12n0281_005:0799c19": "然雖問元正在于今。故云今日身心云何是結從",
    "X12n0281_005:0799c20": "何名解。所以如來下文示云是故汝今知見立知",
    "X12n0281_005:0799c21": "即無明本。知見無見斯即涅槃。下一今字正是照",
    "X12n0281_005:0799c22": "暎處。",
    "X12n0281_005:0799c23": "○(二開示二初現瑞)爾時世尊憐愍阿難及諸會中諸有學者亦為未",
    "X12n0281_005:0799c24": "來一切眾生為出世因作將來眼以閻浮檀紫金光",
    "X12n0281_005:0800a01": "手摩阿難頂即時十方普佛世界六種震動微塵如",
    "X12n0281_005:0800a02": "來住世界者各有寶光從其頂出其光同時於彼世",
    "X12n0281_005:0800a03": "界來祇陀林灌如來頂是諸大眾得未曾有。○(二正說二初諸佛同宣)於是",
    "X12n0281_005:0800a04": "阿難及諸大眾俱聞十方微塵如來異口同音告阿",
    "X12n0281_005:0800a05": "難言善哉阿難汝欲識知俱生無明使汝輪轉生死",
    "X12n0281_005:0800a06": "結根惟汝六根更無他物汝復欲知無上菩提令汝",
    "X12n0281_005:0800a07": "速證安樂解脫寂靜妙常亦汝六根更非他物。",
    "X12n0281_005:0800a08": "【觧】溫陵曰先摩其頂者表無上開示也。六震者動",
    "X12n0281_005:0800a09": "起踊吼震擊表破六根妄結也。諸佛頂光灌釋迦",
    "X12n0281_005:0800a10": "頂者示同發明無上頂法。異口同告者示諸佛脫",
    "X12n0281_005:0800a11": "生死證菩提皆由斯要也。俱生即根本無明也。生",
    "X12n0281_005:0800a12": "死妙常同因六根者。知見立知故輪生死。知見無",
    "X12n0281_005:0800a13": "見即證妙常。如下所明。",
    "X12n0281_005:0800a14": "【疏】天台曰此經名大佛頂者正為開示無上頂法",
    "X12n0281_005:0800a15": "也。含生本具極果所宗。識精元明超出理表。見道",
    "X12n0281_005:0800a16": "者見乎此也。修道者修乎此也。證道者證乎此也。",
    "X12n0281_005:0800a17": "是以將欲開示此法先摩當機者之頂而表示之。",
    "X12n0281_005:0800a18": "而諸佛又復各放頂光灌如來之頂者。意明當機",
    "X12n0281_005:0800a19": "識精中之元明即如來果位究竟之明元同一頂",
    "X12n0281_005:0800a20": "法無二無別者。其表示之方亦可謂至詳盡矣。然",
    "X12n0281_005:0800a21": "如來既以此而形似之。復以此而明告之曰。生死",
    "X12n0281_005:0800a22": "涅槃煩惱菩提皆是六根更無他物。適足為發明",
    "X12n0281_005:0800a23": "結元之謦欬開示解結之先容。至於了語則又有",
    "X12n0281_005:0800a24": "下文在也。",
    "X12n0281_005:0800b01": "○(二此佛親說二初疑問)阿難雖聞如是法音心猶未明稽首白佛云何令",
    "X12n0281_005:0800b02": "我生死轉迴安樂妙常同是六根更非他物。○(二答釋二初長行三初明根塵本真)佛告",
    "X12n0281_005:0800b03": "阿難根塵同源縛脫無二。○(二明識性體虗二初正明)識性虗妄猶如空華。",
    "X12n0281_005:0800b04": "【觧】吳興曰根塵識三攝十八界。本如來藏妙真如",
    "X12n0281_005:0800b05": "性故曰同源。凡夫迷真故縛。聖人悟真故脫。迷悟",
    "X12n0281_005:0800b06": "雖殊始終理一故曰無二。同源必兼識性虗妄必",
    "X12n0281_005:0800b07": "具根塵文綺互也。",
    "X12n0281_005:0800b08": "【疏】天台曰吳興謂同源必兼識性。虗妄必具根塵。",
    "X12n0281_005:0800b09": "此釋近義可也。若言外遠意恐非其然。蓋二卷中",
    "X12n0281_005:0800b10": "佛示自住三摩地。真空則云見與見緣并所想相",
    "X12n0281_005:0800b11": "如虗空華。非識性虗妄猶如空華乎。次示妙有則",
    "X12n0281_005:0800b12": "除去六識想相。但云此見及緣元是菩提妙淨明",
    "X12n0281_005:0800b13": "體。非根塵同源乎。故知根塵同源有真有妄而可",
    "X12n0281_005:0800b14": "縛可脫。識性純妄但云猶如空華不言同源與縛",
    "X12n0281_005:0800b15": "脫也。",
    "X12n0281_005:0800b16": "○(二釋成)阿難由塵發知因根有相相見無性同於交蘆。",
    "X12n0281_005:0800b17": "【觧】吳興曰塵相通指六境。知見略示二根。根境對",
    "X12n0281_005:0800b18": "論攝十二處。斯皆兩法相涉內無實性故喻若交",
    "X12n0281_005:0800b19": "蘆。有以根境識三釋此喻者非也。而不知經語巧",
    "X12n0281_005:0800b20": "妙從寬至狹。上攝界義故三。此攝處義故二。下文",
    "X12n0281_005:0800b21": "又略其境單言其根。故言知見立知等。",
    "X12n0281_005:0800b22": "【疏】天台曰此段吳興謂經語巧妙從寬至狹此說",
    "X12n0281_005:0800b23": "亦非。要知三處俱備根塵識三而正意在破識。蓋",
    "X12n0281_005:0800b24": "根塵是依他起性本自無咎。惟六識是徧計執性",
    "X12n0281_005:0800c01": "為生死根本是故當破。故初段特云識性虗妄猶",
    "X12n0281_005:0800c02": "如空華。次段云相見無性同於交蘆。此須引下重",
    "X12n0281_005:0800c03": "頌中間無實性是故若交蘆。釋成則交蘆喻識性",
    "X12n0281_005:0800c04": "甚明。三段知見立知即無明本。知見即根。立知即",
    "X12n0281_005:0800c05": "識。雖不言塵豈有無塵之知。但影略耳。故知三處",
    "X12n0281_005:0800c06": "皆攝界義而正為破識。如曰知見立知即無明本",
    "X12n0281_005:0800c07": "知見無見斯即涅槃。非破識而何哉。又解。若順吳",
    "X12n0281_005:0800c08": "興所說從寬至狹者則同二卷展轉脫去凡有四",
    "X12n0281_005:0800c09": "重。初顯真空云見與見緣并所想相如虗空華本",
    "X12n0281_005:0800c10": "無所有。此同初節。三者備舉。次顯妙有云此見及",
    "X12n0281_005:0800c11": "緣元是妙淨明體此同次節脫去識心。次見明之",
    "X12n0281_005:0800c12": "時見非是明等此同三節但云知見立知脫去六",
    "X12n0281_005:0800c13": "塵。次見見之時見非是見此同四節知見無見脫",
    "X12n0281_005:0800c14": "去見精雖有此解初約為正。",
    "X12n0281_005:0800c15": "○(三明結解同因)是故汝今知見立知即無明本知見無見斯即涅",
    "X12n0281_005:0800c16": "槃無漏真淨云何是中更容他物。",
    "X12n0281_005:0800c17": "【觧】孤山曰上言立知而略見。下言無見而略知。經",
    "X12n0281_005:0800c18": "文互影也。執知見實有名立知見。此即妄心是生",
    "X12n0281_005:0800c19": "死輪迴之本故云即無明本。達知見無性名無知",
    "X12n0281_005:0800c20": "見。此即真心安樂妙常故云斯即涅槃無漏真淨。",
    "X12n0281_005:0800c21": "是則惟一真心更無別法故曰云何是中更容他",
    "X12n0281_005:0800c22": "物。又解。知見立知是迷真知見立緣塵等妄知見",
    "X12n0281_005:0800c23": "故即無明。知見無見是達真知見無緣塵等妄知",
    "X12n0281_005:0800c24": "見故即涅槃。故前文云入佛知見也。佛知見外更",
    "X12n0281_005:0801a01": "無別法故不容他物。前釋約常心即寂一切皆泯。",
    "X12n0281_005:0801a02": "後釋約常心即照有真知見。故茲兩釋並符佛旨。",
    "X12n0281_005:0801a03": "天如補註曰云何是中更容他物者。由上諸佛告",
    "X12n0281_005:0801a04": "阿難言輪生死證妙常惟汝六根更非他物。阿難",
    "X12n0281_005:0801a05": "於此有疑舉以問佛。佛乃兼引根塵識三映帶辯",
    "X12n0281_005:0801a06": "釋而復結以知見立知等語。知見二字通攝六根。",
    "X12n0281_005:0801a07": "言為無明為涅槃無非六根而已。豈更容他物哉。",
    "X12n0281_005:0801a08": "此蓋釋阿難之疑而證諸佛之言也。又阿難前云",
    "X12n0281_005:0801a09": "若不知其所結之元我信是人終不能解。又云今",
    "X12n0281_005:0801a10": "日身心云何是結從何名解。故如來答以知見立",
    "X12n0281_005:0801a11": "知即是結也。即是所結之元也知見無見即名解",
    "X12n0281_005:0801a12": "也。",
    "X12n0281_005:0801a13": "【疏】天台曰孤山解知見立知二說俱當。前釋約常",
    "X12n0281_005:0801a14": "心即寂是達妄本空。次釋約常心即照是了真有",
    "X12n0281_005:0801a15": "體。即達妄本空處便是了真有體。即了真有體處",
    "X12n0281_005:0801a16": "便是達妄本空。是則即寂而即照。即照而即寂。寂",
    "X12n0281_005:0801a17": "照雙融。寂照俱泯。如雲去即月明月明即雲去更",
    "X12n0281_005:0801a18": "無前後異時也。但寂照所對之境未曾顯言。不知",
    "X12n0281_005:0801a19": "修者向何處下手。須知如來前文示云生死煩惱",
    "X12n0281_005:0801a20": "菩提涅槃同是六根更無他物。而阿難未了故重",
    "X12n0281_005:0801a21": "伸啟問。世尊今斷之曰知見立知即無明本。知見",
    "X12n0281_005:0801a22": "無見斯即涅槃。云何是中更容他物。夫何故。前不",
    "X12n0281_005:0801a23": "云乎。根塵同源縛脫無二識性虗妄猶如空華。又",
    "X12n0281_005:0801a24": "曰由塵發知因根有相相見無性同於交蘆。蓋如",
    "X12n0281_005:0801b01": "來先示之以所以然而後正示以所以。故其言之",
    "X12n0281_005:0801b02": "序也如此。何也。夫生死縛也。涅槃脫也。縛之因由",
    "X12n0281_005:0801b03": "乎煩惱分別。脫之因由乎菩提智照。真得其源則",
    "X12n0281_005:0801b04": "本可復。妄得其源則流可遏。故學道莫先貴乎知",
    "X12n0281_005:0801b05": "源。源者識精元明也。蓋元明為真之源。識精為妄",
    "X12n0281_005:0801b06": "之源。此二法混居於六根之中謂之同源。若依識",
    "X12n0281_005:0801b07": "精起緣塵分別則為煩惱。依識精見見非見絕思",
    "X12n0281_005:0801b08": "惟照本真則為菩提。既得乎真源矣。視彼識性如",
    "X12n0281_005:0801b09": "空華同交蘆者何有哉。故曰是故汝今知見立知",
    "X12n0281_005:0801b10": "即無明本知見無見斯即涅槃。惟一無漏真淨云",
    "X12n0281_005:0801b11": "何是中更容他物。",
    "X12n0281_005:0801b12": "○(二偈頌二初頌正說二初重頌二初頌根塵同源三初明中道縛脫雙遮)爾時世尊欲重宣此義而說偈言真性有為空緣",
    "X12n0281_005:0801b13": "生故如幻無為無起滅不實如空華。",
    "X12n0281_005:0801b14": "【觧】吳興曰真性即根塵之源也。有為即縛脫之相",
    "X12n0281_005:0801b15": "也。若真性在迷能生九界根塵之相名之為縛。若",
    "X12n0281_005:0801b16": "真性出纏能起十界根塵之用號之為脫。此縛與",
    "X12n0281_005:0801b17": "脫皆即真而俗故曰有為。亦即俗而真故曰空也。",
    "X12n0281_005:0801b18": "緣生故如幻釋成有空義也。有為之法皆從緣生。",
    "X12n0281_005:0801b19": "凡夫以惑業為緣。聖人以機感為緣。二緣所生俱",
    "X12n0281_005:0801b20": "是假名故云如幻。此頌根塵同源縛脫無二也。無",
    "X12n0281_005:0801b21": "為下頌識性虗妄猶如空華。上言如幻助成空義",
    "X12n0281_005:0801b22": "耳。今云空華正顯虗妄也。且識性是有為起滅之",
    "X12n0281_005:0801b23": "法。真性反此故曰無為無起滅。既云虗妄即是不",
    "X12n0281_005:0801b24": "實故喻如空華。舊以前二句破有為。後二句破無",
    "X12n0281_005:0801c01": "為。出掌珍論。",
    "X12n0281_005:0801c02": "【疏】天台曰吳興熏聞記引擕李證真鈔云。初半頌",
    "X12n0281_005:0801c03": "立有為法是空即真性。有為是有法。定空為宗。因",
    "X12n0281_005:0801c04": "云從緣生故。同喻如幻事。次半頌立無為無起滅",
    "X12n0281_005:0801c05": "不實如空華亦具三支比量。若取義便須移不實",
    "X12n0281_005:0801c06": "兩字歸上句移無起滅三字歸下句。以不實是宗",
    "X12n0281_005:0801c07": "中空義故。應立量云真性無為是有法定空為宗。",
    "X12n0281_005:0801c08": "因云無起滅故。同喻如空華。問下半頌無真性言",
    "X12n0281_005:0801c09": "今何強添。答上真性言須通下轉(云云)。掌珍論標",
    "X12n0281_005:0801c10": "四句與此小異。真性有為空如幻緣生故。無為無",
    "X12n0281_005:0801c11": "有實不起似空華。後云若有有為法則有無為法。",
    "X12n0281_005:0801c12": "既無有有為何得有無為(云云)。論有兩卷。上卷廣",
    "X12n0281_005:0801c13": "明真性有為空下卷廣明後二句。",
    "X12n0281_005:0801c14": "○(二釋中道無為亦遣)言妄顯諸真妄真同二妄。○(三例根塵與脫同空)猶非真非真云何見",
    "X12n0281_005:0801c15": "所見中間無實性是故若交蘆。",
    "X12n0281_005:0801c16": "【觧】吳興曰前長行但破於妄。今復恐捨妄取真故",
    "X12n0281_005:0801c17": "重遣之。孤山曰諸之也。語助耳。言根塵虗妄則顯",
    "X12n0281_005:0801c18": "涅槃真實。對妄說真待對不絕真亦成妄故云二",
    "X12n0281_005:0801c19": "妄。龍樹云若法為待成是法還成待。猶非能遣也。",
    "X12n0281_005:0801c20": "真非真所遣也。非真即妄見即是根。所見即境。對",
    "X12n0281_005:0801c21": "妄說真猶皆遣蕩云何更有妄中根境乎。中間謂",
    "X12n0281_005:0801c22": "根境二法體中無性。此頌相見無性同於交蘆。",
    "X12n0281_005:0801c23": "○(二頌解結同途)結解同所因聖凡無二路汝觀交中性空有二俱",
    "X12n0281_005:0801c24": "非迷晦即無明發明便解脫。",
    "X12n0281_005:0802a01": "【觧】吳興曰欲明解結泛舉所因。所因者六根也。前",
    "X12n0281_005:0802a02": "諸佛同告云汝欲識知生死結根乃至速證安樂",
    "X12n0281_005:0802a03": "解脫惟汝六根更非他物正同此義。孤山曰汝觀",
    "X12n0281_005:0802a04": "下重牒前喻令審觀也。言空則蘆有外相。言有則",
    "X12n0281_005:0802a05": "蘆中本空。以喻根境妄執似有其體元空。迷晦下",
    "X12n0281_005:0802a06": "頌知見立知及知見無見等。",
    "X12n0281_005:0802a07": "○(二孤起三初令選擇根門)解結因次第六解一亦亡根選擇圓通入流成正",
    "X12n0281_005:0802a08": "覺。",
    "X12n0281_005:0802a09": "【觧】溫陵曰躡前結解之義起後圓通之文也。六解",
    "X12n0281_005:0802a10": "則根拔。一亡則湛圓。選得圓根則入聖流證聖果",
    "X12n0281_005:0802a11": "矣。",
    "X12n0281_005:0802a12": "○(二示選擇須精)陀那微細識習氣成暴流真非真恐迷我常不開",
    "X12n0281_005:0802a13": "演。",
    "X12n0281_005:0802a14": "【觧】溫陵曰陀那下頌根結初起之由也。陀那此翻",
    "X12n0281_005:0802a15": "執持。執持種子發起現行。即第八梨耶。含藏種子",
    "X12n0281_005:0802a16": "為習氣。積生識浪為暴流。湛由是分結由是起也。",
    "X12n0281_005:0802a17": "此識依真如合生滅雜乎真妄之間故曰真非真",
    "X12n0281_005:0802a18": "也。若以為真恐迷妄習而自誤。以為非真恐迷自",
    "X12n0281_005:0802a19": "性而外求。故權小教中皆不開演也。深密經曰阿",
    "X12n0281_005:0802a20": "陀那識甚微細一切種子成暴流我於凡愚不開",
    "X12n0281_005:0802a21": "演恐彼分別執為我。外道所執神我即此識也。",
    "X12n0281_005:0802a22": "【疏】天台曰準翻譯名義集云阿陀那義翻執持。能",
    "X12n0281_005:0802a23": "執持種子根身。生相續義。執持有三。一執持根身",
    "X12n0281_005:0802a24": "令不爛壞。二執持種子令不散失。三執取結生相",
    "X12n0281_005:0802b01": "續義。即有情於中有身臨末位第八識初一念受",
    "X12n0281_005:0802b02": "生時。有執取結生相續義。結者繫也屬也。於母腹",
    "X12n0281_005:0802b03": "中一念受生便繫屬彼故。亦如磁毛石吸鐵。鐵如",
    "X12n0281_005:0802b04": "父母精血二點。第八識如磁毛石。一剎那間便攬",
    "X12n0281_005:0802b05": "而住。同時根塵等種從自識中亦生現行名為執",
    "X12n0281_005:0802b06": "取結生。解深密謂之九識者乃別取第八淨分言",
    "X12n0281_005:0802b07": "之。故攝論云世尊說法凡有三種。一染汙分。二清",
    "X12n0281_005:0802b08": "淨分。三染汙清淨分。譬如金藏土中有三。一地界",
    "X12n0281_005:0802b09": "二金三土輪。以地譬依他性具染淨二分。此第八",
    "X12n0281_005:0802b10": "識。以土譬分別性為生死染分。此第七識。以金譬",
    "X12n0281_005:0802b11": "真實性為涅槃淨分。此第九識。今謂準諸經論所",
    "X12n0281_005:0802b12": "說則阿陀那識為三識之總名。是則首卷所指識",
    "X12n0281_005:0802b13": "精元明正指此識。識精即第八染汙清淨分。譬如",
    "X12n0281_005:0802b14": "地界。元明即第九清淨分。譬如真金。能生諸緣即",
    "X12n0281_005:0802b15": "第七外緣色空以生六識。譬如土輪。若一切眾生",
    "X12n0281_005:0802b16": "雖具第九而雜在第八。所謂真非真故。若見見非",
    "X12n0281_005:0802b17": "見聞聞非聞即脫出識精而純是第九。如來之意",
    "X12n0281_005:0802b18": "慮行人見性不真執此識精見精體無分別者為",
    "X12n0281_005:0802b19": "真常。故說此頌深誡弗生取著。故言之如此。而正",
    "X12n0281_005:0802b20": "脉疏解微細二字云深隱而非淺顯曰微。精妙而",
    "X12n0281_005:0802b21": "非麤浮曰細。當知經初十翻所示。即曲盡其微細",
    "X12n0281_005:0802b22": "矣。不知微細二字但標榜此識習氣瀑流非真之",
    "X12n0281_005:0802b23": "狀。下識陰云此湛非真如急流水望如恬靜流急",
    "X12n0281_005:0802b24": "不見是也。蓋見性但可言其不動周圓。若云微細",
    "X12n0281_005:0802c01": "何異刻畫無鹽唐突西施耶。",
    "X12n0281_005:0802c02": "○(二誡弗生取著)自心取自心非幻成幻法不取無非幻非幻尚不",
    "X12n0281_005:0802c03": "生幻法云何立。",
    "X12n0281_005:0802c04": "【觧】溫陵曰頌解結入圓之要也。一切諸法惟心所",
    "X12n0281_005:0802c05": "現而於中取著妄成根結。是自心取自心非幻成",
    "X12n0281_005:0802c06": "幻法也。由妄取故有幻非幻。若不妄取非幻亦無。",
    "X12n0281_005:0802c07": "非幻尚無幻法何有。幻法不立則根塵頓淨圓通",
    "X12n0281_005:0802c08": "現前矣。",
    "X12n0281_005:0802c09": "○(二頌讚美三初約法體讚)是名妙蓮華金剛王寶覺如幻三摩提。○(二約功能讚)彈指超",
    "X12n0281_005:0802c10": "無學。○(三引同佛讚)此阿毗達磨十方薄伽梵一路涅槃門。",
    "X12n0281_005:0802c11": "【觧】溫陵曰此結頌也。此之法門於淨不著於染不",
    "X12n0281_005:0802c12": "汙名妙蓮華。根境結惑擬之則銷名金剛王覺。即",
    "X12n0281_005:0802c13": "為無為亡情絕解名如幻正受。依此修進一彈指",
    "X12n0281_005:0802c14": "間可超無學而入圓位也。阿毗達磨云無比法。十",
    "X12n0281_005:0802c15": "方如來逈出生死速證寂常莫不由斯。故曰十方",
    "X12n0281_005:0802c16": "薄伽梵一路涅槃門。薄伽尊號。具六義謂自在熾",
    "X12n0281_005:0802c17": "盛端嚴名稱吉祥尊貴。孤山曰彈指超無學顯三",
    "X12n0281_005:0802c18": "止之功也。若入地住則超小乘阿羅漢位。縱入相",
    "X12n0281_005:0802c19": "似亦超無學。以同除四住此處為齊。若伏無明三",
    "X12n0281_005:0802c20": "藏則劣。又縱在觀行亦超無學。如太子處胎貴壓",
    "X12n0281_005:0802c21": "群臣。頻伽在鷇聲逾眾鳥。",
    "X12n0281_005:0802c22": "【疏】天台曰西天有貫散二華以喻佛所說經長行",
    "X12n0281_005:0802c23": "文義鈎鎖若以線貫華之有序。偈頌詞理散漫如",
    "X12n0281_005:0802c24": "華之不貫而鬪艶。然有貫散聯翩而百出者若雜",
    "X12n0281_005:0803a01": "華法華等經是也。有貫而無散散而無貫者如單",
    "X12n0281_005:0803a02": "譯諸經諸偈是也。獨此楞嚴貫多而散少。義深而",
    "X12n0281_005:0803a03": "意遠。是以三處偈文莫不槩括全經博蒐大義。即",
    "X12n0281_005:0803a04": "如此偈雖曰祇夜伽陀雜糅精瑩。實祇夜多而伽",
    "X12n0281_005:0803a05": "陀少。故得取前經遠意而釋之。文分為二。初頌正",
    "X12n0281_005:0803a06": "說。二頌讚美。正說二初重頌二孤起。重頌二初頌",
    "X12n0281_005:0803a07": "根塵同源二頌結解同途。初中三初頌中道縛脫",
    "X12n0281_005:0803a08": "雙遮二釋中道無為俱遣。初中道縛脫雙遮中言",
    "X12n0281_005:0803a09": "真性有為空者。真性二字標起中道。即前經兩翻",
    "X12n0281_005:0803a10": "所說圓融三諦皆以實相中道為之體。雖曰雙照",
    "X12n0281_005:0803a11": "而正在雙遮故縛脫俱遣。遣縛故曰有為空。緣生",
    "X12n0281_005:0803a12": "釋成空義。以諸法從緣生因緣空無主故也。如幻",
    "X12n0281_005:0803a13": "喻上空義。緣生之法悉如幻化。幻化不實故空。遣",
    "X12n0281_005:0803a14": "脫故曰無為無起滅。蓋言真性中道在處不獨有",
    "X12n0281_005:0803a15": "為之縛空而無為之脫亦空故云不實。不實即空",
    "X12n0281_005:0803a16": "義。無為何故不實以無起滅故。有為有起滅者尚",
    "X12n0281_005:0803a17": "空。況無為無起滅者而有實乎。如空華喻無為之",
    "X12n0281_005:0803a18": "法悉如空華而無實體。應知前空空人法。後空空",
    "X12n0281_005:0803a19": "俱空。此正頌根塵同源。而言中道真性者正指菩",
    "X12n0281_005:0803a20": "提涅槃元清淨體。元明為根塵之真源。識精為根",
    "X12n0281_005:0803a21": "塵之妄源。今正指真源。使歸元者而知所取。下去",
    "X12n0281_005:0803a22": "方頌出妄源使返妄者而知所去也。言妄顯諸真",
    "X12n0281_005:0803a23": "去二釋中道有為無為俱遣。或疑有為生死故宜",
    "X12n0281_005:0803a24": "遣無為涅槃何故亦遣。偈釋二義。先遣無為。言妄",
    "X12n0281_005:0803b01": "顯諸真是待真而說妄。龍樹偈云若法為待成是",
    "X12n0281_005:0803b02": "法還成待。故曰妄真同二妄也。次遣有為。故曰猶",
    "X12n0281_005:0803b03": "非真非真云何見所見中間無實性是故若交蘆。",
    "X12n0281_005:0803b04": "見即根。所見即塵。中間即識。謂真性於無為真尚",
    "X12n0281_005:0803b05": "猶非。況根塵識三而不空乎。交蘆喻下自釋明。二",
    "X12n0281_005:0803b06": "頌結解同途。言結解同所因聖凡無二路者。長行",
    "X12n0281_005:0803b07": "諸佛同告生死涅槃同是六根。故頌曰同所因無",
    "X12n0281_005:0803b08": "二路。雖曰六根而正意在破六識。故曰汝觀交中",
    "X12n0281_005:0803b09": "性空有二俱非。又雖云破識而意在即妄顯真。故",
    "X12n0281_005:0803b10": "進之以空有二俱非。空即上無為。有即上有為。以",
    "X12n0281_005:0803b11": "例中間即中道真性。即上文明中道有無雙遣也。",
    "X12n0281_005:0803b12": "此正指生死結根結元所謂識精元明。元明即中",
    "X12n0281_005:0803b13": "道真性。識精即根結之元。生諸緣即成有為。守識",
    "X12n0281_005:0803b14": "精即名無為。二乘所證無為涅槃即此識也。依識",
    "X12n0281_005:0803b15": "精而生諸緣。即迷晦而為無明。依識精而見見元",
    "X12n0281_005:0803b16": "明即發明為解脫。同是六根豈有他法哉。二孤起",
    "X12n0281_005:0803b17": "三。初令選擇行門。前云但於一門深入入一無妄",
    "X12n0281_005:0803b18": "彼六知根一時清淨。故曰解結因次第(云云)。言次",
    "X12n0281_005:0803b19": "第者即下此根初解先得人空等也。二示選擇須",
    "X12n0281_005:0803b20": "精。陀那微細識即前識精。含藏種子為習氣。積生",
    "X12n0281_005:0803b21": "識浪為暴流。湛由是分。結由是起。溫陵師所解詳",
    "X12n0281_005:0803b22": "矣。三誡不生取著。謂此識情既切近於真。本是自",
    "X12n0281_005:0803b23": "心而不可取著。一生取著即自心取自心也。言非",
    "X12n0281_005:0803b24": "幻者以此識本自即真為生取著故非幻成幻。其",
    "X12n0281_005:0803c01": "若不取。即非幻尚不生。幻法云何立乎。上明中道",
    "X12n0281_005:0803c02": "雙遣。即不取之理。此明不取。即中道雙非之觀。非",
    "X12n0281_005:0803c03": "幻不生即非空。幻法不立即非有。故下是名妙蓮",
    "X12n0281_005:0803c04": "華三句皆約此而歎。二讚美分三。初約法體歎。初",
    "X12n0281_005:0803c05": "句歎中道雙遮二邊。溫陵所謂此之法門於淨不",
    "X12n0281_005:0803c06": "著於染不汙名妙蓮華。次二句歎中道雙照二邊。",
    "X12n0281_005:0803c07": "所謂根境結惑擬之則銷名金剛王。此照空也。即",
    "X12n0281_005:0803c08": "為無為亡情絕解名如幻正受。此照有也。故此歎",
    "X12n0281_005:0803c09": "美亦是重頌上三諦圓融之法。二約功能讚。即彈",
    "X12n0281_005:0803c10": "指超無學。孤山所謂顯三止之功(云云)。至聲逾眾",
    "X12n0281_005:0803c11": "鳥。顯此法門日劫相倍。亦可謂詳矣。三引同佛讚。",
    "X12n0281_005:0803c12": "餘如舊解。惟一路涅槃門雖曰逈出生死速證寂",
    "X12n0281_005:0803c13": "常莫不由斯。而路之與門云何指歸。要知即六根",
    "X12n0281_005:0803c14": "而不是六根。蓋此法門其具也蜜。苟非菩薩蜂王",
    "X12n0281_005:0803c15": "而不能食此甘露。經稱識精元明。題稱如來密因。",
    "X12n0281_005:0803c16": "諸佛出要俱不外乎是也。",
    "X12n0281_005:0803c17": "○(二兼顯六解一亡二初疑請二初經家敘事)於是阿難及諸大眾聞佛如來無上慈誨祇夜伽",
    "X12n0281_005:0803c18": "陀雜糅精瑩妙理清徹心目開明歎未曾有阿難合",
    "X12n0281_005:0803c19": "掌頂禮白佛。○(二阿難踈辭)我今聞佛無遮大悲性淨妙常真實",
    "X12n0281_005:0803c20": "法句心猶未達六解一亡舒結倫次惟垂大慈再愍",
    "X12n0281_005:0803c21": "斯會及與將來施以法音洗滌沉垢。",
    "X12n0281_005:0803c22": "【觧】吳興曰祇夜云應頌。又云重頌。即頌上長行也。",
    "X12n0281_005:0803c23": "伽陀云諷頌。亦略云偈。不因長行但諷美而頌之。",
    "X12n0281_005:0803c24": "二頌合明故云雜糅精瑩。此指能詮也。妙理清徹",
    "X12n0281_005:0804a01": "此謂所詮也。溫陵曰無遮大悲言其博濟也。性淨",
    "X12n0281_005:0804a02": "妙常真實法句則真妄兩忘稱性之談也。沉垢微",
    "X12n0281_005:0804a03": "細結惑也。長水曰由前偈云解結因次第六解一",
    "X12n0281_005:0804a04": "亦亡故此疑之。",
    "X12n0281_005:0804a05": "【疏】天台曰領悟玄詮經家敘事則能先而所後。當",
    "X12n0281_005:0804a06": "機陳辭則能後而所先。妙理即性淨妙常。謂上祇",
    "X12n0281_005:0804a07": "夜伽陀所演真性中道有無雙遣之理。即結縛而",
    "X12n0281_005:0804a08": "解脫。取喻如妙蓮華金剛王如幻化莫不清淨妙",
    "X12n0281_005:0804a09": "絕皎潔真常。非佛無遮大悲何能若此。開我心目",
    "X12n0281_005:0804a10": "此已領悟矣。有所未悟者六解一亡舒結倫次爾。",
    "X12n0281_005:0804a11": "此中問意文雖兩句義則有六。六解一也。一亡二",
    "X12n0281_005:0804a12": "也。舒開三也。結成四也。倫類五也。次序六也。倫類",
    "X12n0281_005:0804a13": "但取義於結成。次序則義該乎結解。倫類一義者",
    "X12n0281_005:0804a14": "如六結喻六根宛如天倫行第之不紊。次序一義",
    "X12n0281_005:0804a15": "者每綰一結左右交加從本向末取六根生起之",
    "X12n0281_005:0804a16": "相從細至麤次第不亂也。先知乎此則下文所答",
    "X12n0281_005:0804a17": "無法喻不齊之過。其不然者或歸咎於譬喻。或橫",
    "X12n0281_005:0804a18": "生乎穿鑿使經義反晦矣。",
    "X12n0281_005:0804a19": "○(二開示二初結巾喻迷二初結巾立喻二初結巾總示)即時如來於師子座整涅槃僧斂僧伽梨攬七寶",
    "X12n0281_005:0804a20": "几引手於几取劫波羅天所奉華巾於大眾前綰成",
    "X12n0281_005:0804a21": "一結示阿難言此名何等阿難大眾俱白佛言此名",
    "X12n0281_005:0804a22": "為結於是如來綰疊華巾又成一結重問阿難此名",
    "X12n0281_005:0804a23": "何等阿難大眾又白佛言此亦名結如是倫次綰疊",
    "X12n0281_005:0804a24": "華巾總成六結一一結成皆取手中所成之結持問",
    "X12n0281_005:0804b01": "阿難此名何等阿難大眾亦復如是次第酬佛此名",
    "X12n0281_005:0804b02": "為結。",
    "X12n0281_005:0804b03": "【觧】溫陵曰涅槃僧裏衣也。僧伽梨大衣也。劫波羅",
    "X12n0281_005:0804b04": "云時分即夜摩天也。天如補註曰由阿難未達六",
    "X12n0281_005:0804b05": "解一亡舒結倫次。故如來示一巾成六結令悟六",
    "X12n0281_005:0804b06": "解則一亡。示綰結之有次第令悟舒結之有倫次",
    "X12n0281_005:0804b07": "也。",
    "X12n0281_005:0804b08": "【疏】天台曰如來將寶華巾綰成一結先喻次序義",
    "X12n0281_005:0804b09": "也。如是倫次綰成六結喻倫類義也。約次序言則",
    "X12n0281_005:0804b10": "生起之義竪。約倫類言則行列之義橫。如初綰結",
    "X12n0281_005:0804b11": "時左右交結中有空隙非次序乎。一二三四五六",
    "X12n0281_005:0804b12": "結結相同非倫類乎。譬如一胞共生六子。約十月",
    "X12n0281_005:0804b13": "長養其義則竪。一時降生其義則橫。既其同生亦",
    "X12n0281_005:0804b14": "復同死。則生起與滅亡不妨即竪而橫即橫而竪",
    "X12n0281_005:0804b15": "也此科先明結成倫類次序三義。",
    "X12n0281_005:0804b16": "○(二約結研定二初喻迷成六根)佛告阿難我初綰巾汝名為結此疊華巾先實一",
    "X12n0281_005:0804b17": "條第二第三云何汝曹復名為結阿難白佛言世尊",
    "X12n0281_005:0804b18": "此寶疊華緝績成巾雖本一體如我思惟如來一綰",
    "X12n0281_005:0804b19": "得一結名若百綰成終名百結何況此巾秪有六結",
    "X12n0281_005:0804b20": "終不至七亦不停五云何如來只許初時第二第三",
    "X12n0281_005:0804b21": "不名為結。○(二喻六根次第)佛告阿難此寶華巾汝知此巾元止一",
    "X12n0281_005:0804b22": "條我六綰時名有六結汝審觀察巾體是同因結有",
    "X12n0281_005:0804b23": "異於意云何初綰結成名為第一如是乃至第六結",
    "X12n0281_005:0804b24": "生吾今欲將第六結名成第一不不也世尊六結若",
    "X12n0281_005:0804c01": "存斯第六名終非第一縱我歷生盡其明辯如何令",
    "X12n0281_005:0804c02": "是六結亂名。○(二提喻總合)佛言如是六結不同循顧本因一巾",
    "X12n0281_005:0804c03": "所造令其雜亂終不得成則汝六根亦復如是畢竟",
    "X12n0281_005:0804c04": "同中生畢竟異。",
    "X12n0281_005:0804c05": "【觧】吳興曰同謂一真之性理本無差譬巾之體也。",
    "X12n0281_005:0804c06": "異謂六根之精事用有別如巾之結也。天如補註",
    "X12n0281_005:0804c07": "曰此謂六結若存則倫次不容雜亂。下言六結若",
    "X12n0281_005:0804c08": "解則一六俱亡。",
    "X12n0281_005:0804c09": "○(二解巾喻悟三初喻六解一亡二初立喻)佛告阿難汝必嫌此六結不成願樂一成復云何",
    "X12n0281_005:0804c10": "得阿難言此結若存是非鋒起於中自生此結非彼",
    "X12n0281_005:0804c11": "彼結非此如來今日若總解除結若不生則無彼此",
    "X12n0281_005:0804c12": "尚不名一六云何成。",
    "X12n0281_005:0804c13": "【觧】溫陵曰不成謂是非鋒起不成一體也。願樂一",
    "X12n0281_005:0804c14": "成莫非解除。結惑不生則同異圓泯故曰尚不名",
    "X12n0281_005:0804c15": "一六云何成。吳興曰六根之精元是一真之性。以",
    "X12n0281_005:0804c16": "隨緣故在眼曰見精在耳曰聽精等。此皆如第二",
    "X12n0281_005:0804c17": "月揑所成故。若能隨根脫粘內伏。六既融一一亦",
    "X12n0281_005:0804c18": "斯亡。如解結已巾亦無用。",
    "X12n0281_005:0804c19": "【疏】天台曰上科明從本向末在末觀之則六根不",
    "X12n0281_005:0804c20": "得不異。故曰則汝六根亦復如是畢竟同中生畢",
    "X12n0281_005:0804c21": "竟異。乃結成倫類義也。此科明循末歸本。則六若",
    "X12n0281_005:0804c22": "解時其一亦亡。故曰尚不名一六云何成。故合法",
    "X12n0281_005:0804c23": "云六解一亡亦復如是乃結成六解一亡也。",
    "X12n0281_005:0804c24": "○(二合法)佛言六解一亡亦復如是由汝無始心性狂亂知",
    "X12n0281_005:0805a01": "見妄發發妄不息勞見發塵如勞目睛則有狂華於",
    "X12n0281_005:0805a02": "湛精明無因亂起一切世間山河大地生死涅槃皆",
    "X12n0281_005:0805a03": "即狂勞顛倒華相。",
    "X12n0281_005:0805a04": "【觧】吳興曰知見發妄此屬能見之相。勞見發塵即",
    "X12n0281_005:0805a05": "對所見之境。惟妄與勞五住備矣。如勞目睛下雙",
    "X12n0281_005:0805a06": "喻其義。一切世間下示塵勞之相。",
    "X12n0281_005:0805a07": "【疏】天台曰此科正合六結生起次序之義。心性等",
    "X12n0281_005:0805a08": "四句同前三細六麤。心性狂亂即妄為明覺也。勞",
    "X12n0281_005:0805a09": "見發塵即由是引起塵勞煩惱也。中間可知。如勞",
    "X12n0281_005:0805a10": "目睛等喻無實體也。生死涅槃皆即華相者。所謂",
    "X12n0281_005:0805a11": "言妄顯諸真妄真同二妄也。生死即華相故六宜",
    "X12n0281_005:0805a12": "解。涅槃即華相故一宜亡。又生死即華相故有人",
    "X12n0281_005:0805a13": "空涅槃即華相故有法空俱空。",
    "X12n0281_005:0805a14": "○(二喻解結由心二初正顯由心)阿難言此勞同結云何解除如來以手將所結巾",
    "X12n0281_005:0805a15": "偏掣其左問阿難言如是解不不也世尊旋復以手",
    "X12n0281_005:0805a16": "偏牽右邊又問阿難如是解不不也世尊佛告阿難",
    "X12n0281_005:0805a17": "吾今以手左右各牽竟不能解汝設方便云何解成",
    "X12n0281_005:0805a18": "阿難白佛言世尊當於結心解即分散佛告阿難如",
    "X12n0281_005:0805a19": "是如是若欲除結當於結心。",
    "X12n0281_005:0805a20": "【觧】吳興曰左右牽掣俱不能解。喻觀二邊皆不能",
    "X12n0281_005:0805a21": "破根本無明。凡夫外道以斷常為二邊。二乘菩薩",
    "X12n0281_005:0805a22": "以空有為二邊。雖曰伏斷猶存巾結。若欲除結當",
    "X12n0281_005:0805a23": "於結心者。知見立知即名為結。觀知中道是謂結",
    "X12n0281_005:0805a24": "心。結不離巾解之則一。知不異道亡之則中。天如",
    "X12n0281_005:0805b01": "補註曰上心性狂亂等示其根結之由展轉虗妄。",
    "X12n0281_005:0805b02": "此掣巾等示其解結之方也。",
    "X12n0281_005:0805b03": "【疏】天台曰吳興解牽掣左右與結心。喻二邊中道",
    "X12n0281_005:0805b04": "泛濫不的。須知偏掣左右者喻偏觀根塵皆不能",
    "X12n0281_005:0805b05": "解。當於結心者破識觀中也。此即以第二根本識",
    "X12n0281_005:0805b06": "精元明為所觀境。前文見見非見下文聞聞非聞",
    "X12n0281_005:0805b07": "是為當於結心也。若帖合前喻。如綰結時一巾左",
    "X12n0281_005:0805b08": "右交加以為之結。而中心必空。則左右為結。而中",
    "X12n0281_005:0805b09": "空非結。以喻眾生根塵和合而為緣塵之識。中有",
    "X12n0281_005:0805b10": "不為緣塵者識精元明也。故此經一以識精元明",
    "X12n0281_005:0805b11": "而為大定之本。然而有結緊中心不空難解者可",
    "X12n0281_005:0805b12": "喻凡愚執情太重卒難解脫也。有結寬中心虗洞",
    "X12n0281_005:0805b13": "而易解者可喻有宿根大心人一超直入如來地",
    "X12n0281_005:0805b14": "也。前文知見無見斯即涅槃正是此意。第此中功",
    "X12n0281_005:0805b15": "用深密極難定當。今重立三義為之闡明。一約所",
    "X12n0281_005:0805b16": "觀明中。二約所用明中。三約所破明中。一約所觀",
    "X12n0281_005:0805b17": "明中者。雖曰偏觀根塵皆不能解要當約根以離",
    "X12n0281_005:0805b18": "根。即所觀根性雖藉根而實不用根。直觀見精暎",
    "X12n0281_005:0805b19": "色聞精暎聲之性居於根塵之間謂之當於結心",
    "X12n0281_005:0805b20": "解即分散。二約所用明中者。今經雖具說三法而",
    "X12n0281_005:0805b21": "正意在於中道禪那。故奢摩中已明中道了義無",
    "X12n0281_005:0805b22": "戲論法。如曰此見及緣元是菩提妙淨明體。無是",
    "X12n0281_005:0805b23": "非是。三摩中生滅去來本如來藏。常住妙明。不動",
    "X12n0281_005:0805b24": "周圓妙真如性。正以識精中明元為所觀。能如是",
    "X12n0281_005:0805c01": "觀即全性起修。以中觀中。是為當於結心解即分",
    "X12n0281_005:0805c02": "散。三約所破明中者。此有本有末。有正有傍。本即",
    "X12n0281_005:0805c03": "識精屬第八識。末即能緣屬第六識。若觀前後文",
    "X12n0281_005:0805c04": "意。正在破六識緣心。此識居於根塵之間。如曰知",
    "X12n0281_005:0805c05": "見無見斯即涅槃。是為當於結心解即分散。但所",
    "X12n0281_005:0805c06": "用見見等工夫直觀識精以顯元明。元明若顯識",
    "X12n0281_005:0805c07": "精即破。是則不惟破其所生緣心即能生識精乃",
    "X12n0281_005:0805c08": "亦隨破。是為以正兼傍觀本破末。前取喻云譬如",
    "X12n0281_005:0805c09": "劈竹先開其尾而乘風皆裂亦如伐木得根而千",
    "X12n0281_005:0805c10": "枝悉殞即其事也。或問曰所破但云六八不言第",
    "X12n0281_005:0805c11": "七何也。答曰七識居於二識之間而外緣色空內",
    "X12n0281_005:0805c12": "緣第八。緣心若破則外無所用。但存末那半分微",
    "X12n0281_005:0805c13": "細而內緣識精。今也識精隨破則內亦無緣而微",
    "X12n0281_005:0805c14": "細亦亡。故大約論破識但破六八而七自無體。所",
    "X12n0281_005:0805c15": "謂覆巢之下無有完卵也。",
    "X12n0281_005:0805c16": "○(二指法興勸二初指真正因緣)阿難我說佛法從因緣生非取世間和合麤相。",
    "X12n0281_005:0805c17": "【觧】吳興曰既令解結當於結心。欲使選根而修圓",
    "X12n0281_005:0805c18": "行故示佛法從因緣生。反顯若無因緣佛法無由",
    "X12n0281_005:0805c19": "而生也。如前文云譬如琴瑟雖有妙音若無妙指",
    "X12n0281_005:0805c20": "終不能發。是則圓修定慧是今因緣。若三藏中事",
    "X12n0281_005:0805c21": "六度等皆是世間和合麤相。",
    "X12n0281_005:0805c22": "【疏】天台曰我說佛法從因緣生非取世間和合麤",
    "X12n0281_005:0805c23": "相者。此揀世間顯出世間非揀邪而顯正。蓋前文",
    "X12n0281_005:0805c24": "已破因緣自然則所破者皆世間和合麤相。今明",
    "X12n0281_005:0806a01": "若欲除結當於結心亦屬因緣。所謂破情而不破",
    "X12n0281_005:0806a02": "法。佛恐不知意者執前所破難今所立。故為言之",
    "X12n0281_005:0806a03": "使知破立之意也。",
    "X12n0281_005:0806a04": "○(二勸簡根修習)如來發明世出世法知其本因隨所緣出如是乃",
    "X12n0281_005:0806a05": "至恒沙界外一滴之雨亦知頭數現前種種松直棘",
    "X12n0281_005:0806a06": "曲鵠白烏玄皆了元由是故阿難隨汝心中選擇六",
    "X12n0281_005:0806a07": "根根結若除塵相自滅諸妄銷亡不真何待。",
    "X12n0281_005:0806a08": "【觧】孤山曰世謂六凡。出世謂四聖。知此十界皆因",
    "X12n0281_005:0806a09": "於心。隨無明之染緣則出九界。隨教行之淨緣則",
    "X12n0281_005:0806a10": "出佛界。故法華云佛種從緣起。涅槃云亦有因緣",
    "X12n0281_005:0806a11": "因滅無明則得熾然三菩提燈。吳興曰佛有權實",
    "X12n0281_005:0806a12": "二智。實智冥理。權智鑑物。發明世出世法乃至知",
    "X12n0281_005:0806a13": "其種種元由者皆權智所鑑也。既於情無情照了",
    "X12n0281_005:0806a14": "不昧。顯今所說解結之法及選根之義悉是鑑物",
    "X12n0281_005:0806a15": "宜然固無差謬矣。長水曰選擇六根者。前文云若",
    "X12n0281_005:0806a16": "能於此悟圓通根與不圓根日劫相倍。故令選擇。",
    "X12n0281_005:0806a17": "【疏】天台曰松直棘曲鵠白烏玄皆了元由者。謂佛",
    "X12n0281_005:0806a18": "有漚和出假智能一一了其根本。松之種云何直。",
    "X12n0281_005:0806a19": "乃至烏之種云何玄。非謂業種使之直使之玄也。",
    "X12n0281_005:0806a20": "若曰鵠白烏玄各各業相。理或有之。松直棘曲亦",
    "X12n0281_005:0806a21": "推之於有情各各業感。寧有是理哉。然而謂之心",
    "X12n0281_005:0806a22": "分垢淨見兩土之昇沉可也。",
    "X12n0281_005:0806a23": "○(三喻解當次第二初立喻)阿難吾今問汝此劫波羅巾六結現前同時解縈",
    "X12n0281_005:0806a24": "得同除不不也世尊是結本以次第綰生今日當須",
    "X12n0281_005:0806b01": "次第而解六結同體結不同時則結解時云何同除。",
    "X12n0281_005:0806b02": "【觧】吳興曰綰巾成結雖有次第。黏湛成根必無倫",
    "X12n0281_005:0806b03": "緒。故不可以喻而難於法也。蓋言見聞覺知六用",
    "X12n0281_005:0806b04": "差別如次第綰生也。選擇六隨隨於一根發觀如",
    "X12n0281_005:0806b05": "次第而解也。慤師云意明六根不可齊觀。但依一",
    "X12n0281_005:0806b06": "根入證自然銷六。斯會經意焉。",
    "X12n0281_005:0806b07": "【疏】天台曰次第解結之喻吳興真際俱約橫在六",
    "X12n0281_005:0806b08": "根而論。終與下此根初解先得人空等合法不齊。",
    "X12n0281_005:0806b09": "蓋論解既自外而入內。論結亦必先內而後外。如",
    "X12n0281_005:0806b10": "前妄為明覺因明立所等則竪論生起次第之相",
    "X12n0281_005:0806b11": "宛然。但論結橫開之數則成乎六。豎論其數則不",
    "X12n0281_005:0806b12": "可定。如因明立所。以三細六麤言之厥數成九。論",
    "X12n0281_005:0806b13": "解以當文言之厥數惟四。即人空法空俱空及俱",
    "X12n0281_005:0806b14": "空不生。以圓通本根言之厥數亦四。即亡前塵盡",
    "X12n0281_005:0806b15": "內根空觀智滅諦理。正以此文具橫豎二義。蓋約",
    "X12n0281_005:0806b16": "倫類其義則橫。約次序其義則竪。若六用差別而",
    "X12n0281_005:0806b17": "言不妨即竪而論橫。故前論結起之相竪隱而橫",
    "X12n0281_005:0806b18": "顯。解結次第而言不妨即橫而論竪。故今論解結",
    "X12n0281_005:0806b19": "之相竪顯而橫隱。交光正脉不知此意乃橫生穿",
    "X12n0281_005:0806b20": "鑿以圓通本根四節之文分為六重結相。謂一動",
    "X12n0281_005:0806b21": "二靜三聞四覺五空六滅以配六重。一巾綰成六",
    "X12n0281_005:0806b22": "結并解結之相。其餘固無暇論其非是。即動靜二",
    "X12n0281_005:0806b23": "相俱屬聲塵而乃強開兩結。人之多僻一至于是。",
    "X12n0281_005:0806b24": "餘無足怪也。",
    "X12n0281_005:0806c01": "○(二合法)佛言六根解除亦復如是此根初解先得人空空",
    "X12n0281_005:0806c02": "性圓明成法解脫解脫法已俱空不生是名菩薩從",
    "X12n0281_005:0806c03": "三摩地得無生忍。",
    "X12n0281_005:0806c04": "【觧】吳興曰小乘析觀。乃是作意先破人執次破法",
    "X12n0281_005:0806c05": "執然後會入空平等理。大乘體觀。人法無殊空非",
    "X12n0281_005:0806c06": "前後。今言此根初解先得人空者亦猶前文如澄",
    "X12n0281_005:0806c07": "濁水沙土自沉。蓋任運而然也。沇師以天台別教",
    "X12n0281_005:0806c08": "釋之。孤山斥云其失非小。應知人空是破五陰假",
    "X12n0281_005:0806c09": "名即見惑也。法空是破五陰實法即思惑也。乃至",
    "X12n0281_005:0806c10": "破涅槃淨法即無明也。俱空不生即平等空。所空",
    "X12n0281_005:0806c11": "既盡能空亦滅。如前火木然諸薪已亦復自然。如",
    "X12n0281_005:0806c12": "是三空皆以中道而為觀體。苟非此者何異解巾",
    "X12n0281_005:0806c13": "左右牽掣乎。",
    "X12n0281_005:0806c14": "【疏】天台曰此根初解解字作上聲讀。在因名解也。",
    "X12n0281_005:0806c15": "得法解脫解字作去聲讀。得果名解也。空性惟一",
    "X12n0281_005:0806c16": "由入者次第不同受三空名。此根初解雖得人空",
    "X12n0281_005:0806c17": "猶有法執在。直須空性圓明方得法之解脫。人法",
    "X12n0281_005:0806c18": "俱忘謂之俱空。有俱空在猶非真脫也。直須俱空",
    "X12n0281_005:0806c19": "不生方得名為真無生忍。故曰是名菩薩從三摩",
    "X12n0281_005:0806c20": "地得無生忍。又此中所說三空若與下圓通章四",
    "X12n0281_005:0806c21": "節之文配辯。則亡前塵盡內根當此文人空。空觀",
    "X12n0281_005:0806c22": "智當此文法空。滅諦理當此文俱空。生滅既滅寂",
    "X12n0281_005:0806c23": "滅現前當此文俱空不生得無生忍。言從三摩地",
    "X12n0281_005:0806c24": "者乃三止大定之總名也。三空與四位皆所歷階",
    "X12n0281_005:0807a01": "級。三摩地即能歷工夫故曰從曰得也。此亦一往。",
    "X12n0281_005:0807a02": "若再研詳不可定準。蓋寂滅現前屬寂滅忍在妙",
    "X12n0281_005:0807a03": "覺位。與無生忍遠。今以義配初住斷滅相煩惱是",
    "X12n0281_005:0807a04": "故然也。",
    "X12n0281_005:0807a05": "○(二顯示修證五初阿難請問圓根二初述解陳疑)阿難及諸大眾蒙佛開示慧覺圓通得無疑惑一",
    "X12n0281_005:0807a06": "時合掌頂禮雙足而白佛言我等今日身心皎然快",
    "X12n0281_005:0807a07": "得無礙雖復悟知一六亡義然猶未達圓通本根。○",
    "X12n0281_005:0807a08": "(二敘意踈請)世尊我輩飄零積劫孤露何心何慮預佛天倫如失",
    "X12n0281_005:0807a09": "乳兒忽遇慈母若復因此際會道成所得密言還同",
    "X12n0281_005:0807a10": "本悟則與未聞無有差別惟垂大悲惠我祕嚴成就",
    "X12n0281_005:0807a11": "如來最後開示作是語已五體投地退藏密機冀佛",
    "X12n0281_005:0807a12": "冥授。",
    "X12n0281_005:0807a13": "【觧】溫陵曰慧覺圓通存乎一心。已蒙開示故身心",
    "X12n0281_005:0807a14": "皎然。圓通本根冥乎萬法。猶未通達故冀佛冥授",
    "X12n0281_005:0807a15": "也。密言即發明慧覺之言也。祕嚴即圓通本根祕",
    "X12n0281_005:0807a16": "要也。慧覺圓通我固有之。故雖因密言還同本悟。",
    "X12n0281_005:0807a17": "若不開祕嚴則與未聞無異。故別求開示也。二十",
    "X12n0281_005:0807a18": "五聖於根塵七大各悟圓通。是知本根冥乎萬法",
    "X12n0281_005:0807a19": "也。佛不顯說而因眾敷陳是謂冥授也。退藏密機",
    "X12n0281_005:0807a20": "即息慮凝心也。",
    "X12n0281_005:0807a21": "【疏】天台曰慧覺圓通即前通請奢摩他也。圓通本",
    "X12n0281_005:0807a22": "根即前別請最初方便也。下佛答中問在會聖眾",
    "X12n0281_005:0807a23": "云吾今問汝最初發心悟十八界誰為圓通從何",
    "X12n0281_005:0807a24": "方便入三摩地厥語顯然。則與未聞無有差別者",
    "X12n0281_005:0807b01": "正言所得向聞密言還同本有之性不增不減與",
    "X12n0281_005:0807b02": "未聞時果何差別耶。退藏密機冀佛冥授者。妙玄",
    "X12n0281_005:0807b03": "論機應有四句。此即冥機冥應。然是即顯而冥非",
    "X12n0281_005:0807b04": "若法身冥冥利益也。",
    "X12n0281_005:0807b05": "○(二如來請諸聖眾)爾時世尊普告眾中諸大菩薩及諸無漏大阿羅",
    "X12n0281_005:0807b06": "漢汝等菩薩及阿羅漢生我法中得成無學吾今問",
    "X12n0281_005:0807b07": "汝最初發心悟十八界誰為圓通從何方便入三摩",
    "X12n0281_005:0807b08": "地。",
    "X12n0281_005:0807b09": "【觧】孤山曰此下二十五聖觀十八界及以七大乃",
    "X12n0281_005:0807b10": "是開合之殊耳。識大則合於六識。根大則合於六",
    "X12n0281_005:0807b11": "根。餘之五大則總收六境。以六境之體不出地水",
    "X12n0281_005:0807b12": "火風及空故也。但言十八則已攝七。故前文云十",
    "X12n0281_005:0807b13": "方如來於十八界一一修行皆得圓滿無上菩提。",
    "X12n0281_005:0807b14": "又此十八只是六根。以各開根境識三故。是則言",
    "X12n0281_005:0807b15": "六其義亦周。故前文云令汝生死輪轉安樂妙常",
    "X12n0281_005:0807b16": "同是六根更非他物。",
    "X12n0281_005:0807b17": "【疏】天台曰竊原如來所說眾經多為當時之一緣。",
    "X12n0281_005:0807b18": "故所立境觀隨其宜樂。或得此而失彼。或詳一而",
    "X12n0281_005:0807b19": "略諸。譬羅一目而獲吞舟之魚得魚而筌忘孰計",
    "X12n0281_005:0807b20": "後來之罤兔哉。若正像列祖造論弘經則多為末",
    "X12n0281_005:0807b21": "世之眾機。故立境立觀必搜括法門彼此而兼盡",
    "X12n0281_005:0807b22": "萬一而全收。譬祝四維以捕群方之鳥不以得鳥",
    "X12n0281_005:0807b23": "而弛其網。至如智者圓頓止觀之書。論境則具列",
    "X12n0281_005:0807b24": "乎十門。明觀則遍收乎萬行。此末代收機之不得",
    "X12n0281_005:0807c01": "不然故法門之不得不廣也。獨如來所說楞嚴又",
    "X12n0281_005:0807c02": "則與他經異。立境則無所而不該。立觀亦無所而",
    "X12n0281_005:0807c03": "不盡。至於的論現觀則惟明陰界。揀根則惟用耳",
    "X12n0281_005:0807c04": "門。此又與止觀去丈就尺去尺就寸之意同。可謂",
    "X12n0281_005:0807c05": "不求合而自無不合也。孰謂智者非聖人乎。是則",
    "X12n0281_005:0807c06": "今文佛問於十八界誰為圓通正境觀前後相望",
    "X12n0281_005:0807c07": "解行始終相資。則天如無機不攝無教不收之言",
    "X12n0281_005:0807c08": "得矣。然若原前開解一門。旨趣雖多而括其要領",
    "X12n0281_005:0807c09": "又全在汝但不隨分別三種相續一節。蓋三種相",
    "X12n0281_005:0807c10": "續則全收二十五境。不隨分別則全該大定工夫。",
    "X12n0281_005:0807c11": "前不云乎。有無分別之行。有有分別即無分別之",
    "X12n0281_005:0807c12": "行。有無分別與分別俱存而俱亡之行。無分別之",
    "X12n0281_005:0807c13": "行即奢摩他。此云體真止止於真諦。圓覺所謂若",
    "X12n0281_005:0807c14": "諸菩薩悟淨圓覺以淨覺心取靜為行。如阿那律",
    "X12n0281_005:0807c15": "陀跋陀婆羅等皆寂靜之流例也。有分別之行即",
    "X12n0281_005:0807c16": "三摩。此云方便隨緣止止於俗諦。圓覺所謂若諸",
    "X12n0281_005:0807c17": "菩薩悟淨圓覺以淨覺心知覺心性及以根塵皆",
    "X12n0281_005:0807c18": "因幻化即起諸幻以除幻者變化諸幻而開幻眾。",
    "X12n0281_005:0807c19": "如藥王之分別味因普賢之分別眾生皆觀照之",
    "X12n0281_005:0807c20": "流例也。無分別與分別俱存而俱亡即禪那。此云",
    "X12n0281_005:0807c21": "息二邊分別止止於中道第一義諦。圓覺所謂若",
    "X12n0281_005:0807c22": "諸菩薩悟淨圓覺以淨覺心不取幻化及諸靜相",
    "X12n0281_005:0807c23": "了知身心皆為罣礙無知覺明不依諸礙永得超",
    "X12n0281_005:0807c24": "過礙無礙境受用世界及與身心相在塵域如器",
    "X12n0281_005:0808a01": "中鍠聲出于外。如烏芻瑟摩等依七大而入道皆",
    "X12n0281_005:0808a02": "寂照不二之流例也。故知緣塵分別若美若惡雖",
    "X12n0281_005:0808a03": "巧盡世智莫非隨分別三種相續而悉號狂心。以",
    "X12n0281_005:0808a04": "三聖智於三相續若體若析悉號狂心若歇歇即",
    "X12n0281_005:0808a05": "菩提。法門大體厥奧若此。而交光獨取一體無分",
    "X12n0281_005:0808a06": "別謂之單刀獨入。何能盡楞嚴之妙旨哉。今於此",
    "X12n0281_005:0808a07": "前略點大意。庶令讀者知其旨歸。又復應知二十",
    "X12n0281_005:0808a08": "五聖各陳圓通有兩重通別。初重若收之則門門",
    "X12n0281_005:0808a09": "皆通。以無非圓通故也。若揀之則別在耳根方是",
    "X12n0281_005:0808a10": "此方真實圓通。次重則門門皆通門門皆別。以諸",
    "X12n0281_005:0808a11": "聖所修觀門通諸聖故。所依境法人人不同故。故",
    "X12n0281_005:0808a12": "此兩重通別門門皆具。如觀音耳門此方收之則",
    "X12n0281_005:0808a13": "別。他土揀之則通。香嚴法門他土所取則別此方",
    "X12n0281_005:0808a14": "揀之則通。知初重則了揀聖全在揀機於諸聖不",
    "X12n0281_005:0808a15": "生慢心。知次重則了二十五門門門皆須理觀以",
    "X12n0281_005:0808a16": "為之本。不墮徒修苦行之譏。觀觀皆須一門為之",
    "X12n0281_005:0808a17": "境不墮偏觀清淨真如之失。修行大途厥奧若此。",
    "X12n0281_005:0808a18": "又不可不知也。",
    "X12n0281_005:0808a19": "○(三諸聖各說證門五初觀六塵悟道六初陳那觀聲二初敘悟緣起)憍陳那五比丘即從座起頂禮佛足而白佛言我",
    "X12n0281_005:0808a20": "在鹿苑及於雞園觀見如來最初成道於佛音聲悟",
    "X12n0281_005:0808a21": "明四諦佛問比丘我初稱解如來印我名阿若多。○",
    "X12n0281_005:0808a22": "(二牒證結答)妙音密圓我於音聲得阿羅漢佛問圓通如我所證",
    "X12n0281_005:0808a23": "音聲為上。",
    "X12n0281_005:0808a24": "【觧】孤山曰妙音密圓者密悟圓理也。或曰涅槃說",
    "X12n0281_005:0808b01": "身因而皆小聖。淨名入不二則俱大士。惟茲二十",
    "X12n0281_005:0808b02": "五聖大小相參而云方便多門歸元不二。且陳那",
    "X12n0281_005:0808b03": "身子近悟偏空。普賢彌勒久證圓理。久近兩異偏",
    "X12n0281_005:0808b04": "圓二殊安得圓通其歸一揆。對曰涅槃敘昔則小",
    "X12n0281_005:0808b05": "無大分。淨名方等則大隔小乘。其談所證豈得相",
    "X12n0281_005:0808b06": "混。至若今經二乘作佛與法華同塗。闡提有性將",
    "X12n0281_005:0808b07": "涅槃共轍。教已開顯偏即圓融故使鹿苑之所證",
    "X12n0281_005:0808b08": "同成一乘之頓理。均乎普賢諒無慙德。此約實行",
    "X12n0281_005:0808b09": "聲聞也。若乃內祕大道外現小乘則鹿苑以來何",
    "X12n0281_005:0808b10": "甞非大。既經發迹一揆何疑。此約權行聲聞也。悟",
    "X12n0281_005:0808b11": "理既同誰拘遠近。以此觀之則大小相參之說怡",
    "X12n0281_005:0808b12": "然理順。遠近偏圓之惑渙然冰釋。吳興曰夫開權",
    "X12n0281_005:0808b13": "顯實之說惟諸佛祕要之事非諸菩薩羅漢所能",
    "X12n0281_005:0808b14": "顯示。其猶禮樂征伐自天子出非諸候之事。今佛",
    "X12n0281_005:0808b15": "所問最初發心悟十八界誰為圓通者。且欲諸聖",
    "X12n0281_005:0808b16": "各述本根權實之道耳。在昔方便未會真實。諸聲",
    "X12n0281_005:0808b17": "聞人言與菩薩同入法性。孰不自謂悟入圓通。如",
    "X12n0281_005:0808b18": "陳那等雖曰妙音密圓。但是聞生滅四諦微密圓",
    "X12n0281_005:0808b19": "悟。未可混同如來藏理。故中阿含云我至波羅柰",
    "X12n0281_005:0808b20": "擊妙甘露鼓。又云如來說法初中後妙。豈彼妙名",
    "X12n0281_005:0808b21": "便同法華之妙乎。只如下文說緣覺聲聞云勝妙",
    "X12n0281_005:0808b22": "現圓及勝性現圓。又說大梵善見身心妙圓及妙",
    "X12n0281_005:0808b23": "見圓澄。豈此妙圓亦同圓覺妙明之性乎。應知如",
    "X12n0281_005:0808b24": "來先令諸聖次第說竟。後告文殊言此二十五無",
    "X12n0281_005:0808c01": "學諸大菩薩及阿羅漢各說最初成道方便。皆言",
    "X12n0281_005:0808c02": "修習真實圓通。彼等修行實無優劣前後差別。斯",
    "X12n0281_005:0808c03": "則開權會實之正文也。文殊偈云聖性無不通順",
    "X12n0281_005:0808c04": "逆皆方便。蓋演如來之旨也。主伴相濟雅合其宜。",
    "X12n0281_005:0808c05": "又若陳那等本大迹小。鹿苑所證不亦小乎。豈顯",
    "X12n0281_005:0808c06": "本後翻令漸初密悟圓理。天台化儀四教。龍樹二",
    "X12n0281_005:0808c07": "種法輪。顯露祕密俱無此說。吾宗義學請熟思之。",
    "X12n0281_005:0808c08": "【疏】天台曰觀二師所說雖議論不同皆以此經判",
    "X12n0281_005:0808c09": "同法華。若果如所判則吳興為當。今已判入方等。",
    "X12n0281_005:0808c10": "味屬生酥。蓋有文通義通收通歸別之義。已如楞",
    "X12n0281_005:0808c11": "嚴玄義判教中說。況佛令各說最初所悟。宜其各",
    "X12n0281_005:0808c12": "順佛旨直以當時所入大小偏圓者而陳。固無勞",
    "X12n0281_005:0808c13": "以開權未開紛紛之說而諍競於其間也。是故今",
    "X12n0281_005:0808c14": "釋二十五門凡為二義。初明所觀之境。二明能觀",
    "X12n0281_005:0808c15": "之觀。能觀之觀又凡為四釋。一宗佛旨釋其所悟。",
    "X12n0281_005:0808c16": "二逐便宜略消名相。三順說時義關四教。四稟藏",
    "X12n0281_005:0808c17": "理融歸圓頓。然此四意或有盈縮。小則四意俱盈。",
    "X12n0281_005:0808c18": "大乘則又隨教盈縮。或三二一務盡其義理而已。",
    "X12n0281_005:0808c19": "大科為五。初釋六塵。二釋五根。三釋六識。四釋七",
    "X12n0281_005:0808c20": "大。五釋耳根。初觀六塵中優波尼沙陀尊者宜居",
    "X12n0281_005:0808c21": "其先。今先聲塵者有三說焉。一以娑婆世界音聲",
    "X12n0281_005:0808c22": "而為佛事是故居首。一以如來成道初轉法輪而",
    "X12n0281_005:0808c23": "陳那先悟是故居首。一以耳根圓通為此方最初",
    "X12n0281_005:0808c24": "方便聞非自然生因聲有名字。今以音聲為首正",
    "X12n0281_005:0809a01": "欲顯普門所修為當也。釋聲塵圓通中。先明境之",
    "X12n0281_005:0809a02": "通別。如陳那所陳則偏於如來聲教。通則通於一",
    "X12n0281_005:0809a03": "切音聲。香嚴聞擊竹以明心。辟支聞釧聲而悟道",
    "X12n0281_005:0809a04": "皆其事也。然於說法音聲又有通別。別則惟在四",
    "X12n0281_005:0809a05": "諦。通則通於十二因緣六度萬行以至圓頓至理。",
    "X12n0281_005:0809a06": "能觀之觀有事有理。若約說法音聲。事則耳歷法",
    "X12n0281_005:0809a07": "音隨聞生解。亦可謂心繫於境境繫於心惟緣法",
    "X12n0281_005:0809a08": "音毫無雜念。自有上根利智一言之下心地開通",
    "X12n0281_005:0809a09": "者。理則久學行人持我一心之不亂歷彼所說之",
    "X12n0281_005:0809a10": "法音。行隨解進大小偏圓於是乎分。亦可謂快馬",
    "X12n0281_005:0809a11": "見鞭影即入正路者也。二明能觀之觀盈縮為四。",
    "X12n0281_005:0809a12": "初宗佛旨釋其所悟者。悉達太子踰城出家棲隱",
    "X12n0281_005:0809a13": "山谷。父王淨飯乃命家族三人一阿濕婆二跋提",
    "X12n0281_005:0809a14": "三摩訶男俱利舅氏二人一憍陳那二十力迦葉",
    "X12n0281_005:0809a15": "往彼營衛。後時捨去往鹿苑鷄園修於異道。及太",
    "X12n0281_005:0809a16": "子成道先為五人三轉四諦十二行法輪。佛問汝",
    "X12n0281_005:0809a17": "今解否答言已知已解。此則約時約處約人約教",
    "X12n0281_005:0809a18": "悉在於小也。二略消名相。三轉四諦十二行法輪。",
    "X12n0281_005:0809a19": "一苦諦者謂二十五有依正二報。雖然苦樂不同",
    "X12n0281_005:0809a20": "未免生而復死死已還生故名藏教實有苦諦。二",
    "X12n0281_005:0809a21": "集諦者即見惑八十八使思惑八十一品總是藏",
    "X12n0281_005:0809a22": "教實有集諦。三滅諦者滅前苦集顯偏真理因滅",
    "X12n0281_005:0809a23": "會真滅非真諦。四道諦者略則戒定慧廣則三十",
    "X12n0281_005:0809a24": "七道品。三轉者。一示相轉。謂此是苦逼迫性。此是",
    "X12n0281_005:0809b01": "集招感性。此是滅可證性。此是道可修性。二勸修",
    "X12n0281_005:0809b02": "轉。謂此是苦汝應知。此是集汝應斷。此是滅汝應",
    "X12n0281_005:0809b03": "證。此是道汝應修。三作證轉。謂此是苦我已知不",
    "X12n0281_005:0809b04": "復更斷。此是集我已斷不復更斷。此是滅我已證",
    "X12n0281_005:0809b05": "不復更證。此是道我已修不復更修。每一轉下皆",
    "X12n0281_005:0809b06": "令生眼智明覺故名十二行法輪。三順說時義關",
    "X12n0281_005:0809b07": "四教者。陳那敘悟雖在阿含。佛問圓通正在方等。",
    "X12n0281_005:0809b08": "此時四教並談。而一家名義四諦不局聲聞義通",
    "X12n0281_005:0809b09": "四教。謂三藏教詮生滅四諦。苦則三相遷移。集則",
    "X12n0281_005:0809b10": "四心流動。道則對治易奪。滅則滅有還無。通教詮",
    "X12n0281_005:0809b11": "無生四諦。苦無逼迫相集無和合相道不二相滅",
    "X12n0281_005:0809b12": "無生相。別教詮無量四諦。苦有無量相十界果報",
    "X12n0281_005:0809b13": "不同。集有無量相五住煩惱不同。滅有無量相諸",
    "X12n0281_005:0809b14": "波羅蜜不同。道有無量相恒沙佛法不同。圓教詮",
    "X12n0281_005:0809b15": "無作四諦。陰入皆如無苦可得。塵勞本清淨無集",
    "X12n0281_005:0809b16": "可斷。邊邪皆中正無道可修。生死即涅槃無滅可",
    "X12n0281_005:0809b17": "證。四稟藏理融歸圓頓者。自有最上乘人達無情",
    "X12n0281_005:0809b18": "之說偈。悟法佛之恒聞。能所之相頓捐。妙法之輪",
    "X12n0281_005:0809b19": "常轉。將與無量聲如來而共調。琉璃光菩薩而同",
    "X12n0281_005:0809b20": "參。即此而開示本覺妙明又與普門大士而為等",
    "X12n0281_005:0809b21": "伍也。",
    "X12n0281_005:0809b22": "○(二沙陀觀色二初敘悟緣起)優波尼沙陀即從座起頂禮佛足而白佛言我亦",
    "X12n0281_005:0809b23": "觀佛最初成道觀不淨相生大厭離悟諸色性以從",
    "X12n0281_005:0809b24": "不淨白骨微塵歸於虗空空色二無成無學道如來",
    "X12n0281_005:0809c01": "印我名尼沙陀。○(二牒證結答)塵色既盡妙色密圓我從色相得",
    "X12n0281_005:0809c02": "阿羅漢佛問圓通如我所證色因為上。",
    "X12n0281_005:0809c03": "【觧】溫陵曰優波尼沙陀此翻近少。亦云塵性。謂微",
    "X12n0281_005:0809c04": "塵是色之少分也。因塵悟解故得此名。昔多貪欲。",
    "X12n0281_005:0809c05": "佛令作不淨觀。長水曰因觀色塵本如來藏故曰",
    "X12n0281_005:0809c06": "悟諸色性。吳興曰不然。既云觀佛最初成道正是",
    "X12n0281_005:0809c07": "小乘無漏行法。言悟諸色性者斯乃聲聞悟性念",
    "X12n0281_005:0809c08": "處也。南嶽師云觀五陰理性名性念處。故雜心論",
    "X12n0281_005:0809c09": "偈云是身不淨相真實性常定諸受及心法亦復",
    "X12n0281_005:0809c10": "如是說。以從不淨白骨微塵歸於虗空者。由多貪",
    "X12n0281_005:0809c11": "欲修對治法成就九想發真破惑即壞法羅漢也。",
    "X12n0281_005:0809c12": "九想成時得慧解脫於諸色相發明無漏。故云妙",
    "X12n0281_005:0809c13": "色密圓。",
    "X12n0281_005:0809c14": "【疏】天台曰二釋色塵圓通。先明境之通別。別在本",
    "X12n0281_005:0809c15": "門觀不淨相以至白骨微塵歸於虗空。通則凡眼",
    "X12n0281_005:0809c16": "所對之色皆其境也。二明觀之盈縮亦用四意。初",
    "X12n0281_005:0809c17": "秉佛旨釋其所悟者。觀其所敘惟在小乘。觀不淨",
    "X12n0281_005:0809c18": "相析色以明空。故曰悟諸色性以從不淨白骨微",
    "X12n0281_005:0809c19": "塵歸於虗空空色二無成無學道。是則塵色既盡",
    "X12n0281_005:0809c20": "者破色也。妙色密圓者歸空也。因色悟空故以色",
    "X12n0281_005:0809c21": "因為上。二逗便宜略消名相者。此之法門乃佛教",
    "X12n0281_005:0809c22": "之大途觀門之要領。蓋佛臨涅槃時阿難請問末",
    "X12n0281_005:0809c23": "世比丘當依誰住。佛告阿難我滅度後比丘當依",
    "X12n0281_005:0809c24": "四念處住。一觀身不淨二觀受是苦三觀心無常",
    "X12n0281_005:0810a01": "四觀法無我。今此法門即四念之一。溫陵所謂由",
    "X12n0281_005:0810a02": "多貪欲修對治法成九想觀。九想者一胖脹二青",
    "X12n0281_005:0810a03": "瘀三壞爛四血塗五膿爛六敗壞七噉八骨九燒。",
    "X12n0281_005:0810a04": "不淨觀門關涉多途具如止觀中說。三順說時義",
    "X12n0281_005:0810a05": "關四教者。此四念處乃對治凡夫身受心法。於不",
    "X12n0281_005:0810a06": "淨計淨於苦計樂於無常計常於無我計我謂之",
    "X12n0281_005:0810a07": "四倒。故以四枯念處以破。其倒此義攝得藏通兩",
    "X12n0281_005:0810a08": "教之機。若對菩薩大乘之機令於身受心法觀常",
    "X12n0281_005:0810a09": "樂我淨。即謂之四榮念處。此攝得別教之機。若如",
    "X12n0281_005:0810a10": "來自受用法門則非榮非枯於娑羅雙樹之間以",
    "X12n0281_005:0810a11": "入涅槃。此正對圓教之機也。四宗藏理融歸圓頓",
    "X12n0281_005:0810a12": "者。若依此經觀四念處應是後義。以二十五境收",
    "X12n0281_005:0810a13": "之不外色心。色當身念處。收得五根五塵及法入",
    "X12n0281_005:0810a14": "少分。心當受心法三念處。收得六識意根及法入",
    "X12n0281_005:0810a15": "少分。又七大中地水火風空見收得身念處。識收",
    "X12n0281_005:0810a16": "後三念處。或枯或榮非榮非枯莫非如來安置諸",
    "X12n0281_005:0810a17": "子祕密藏中也。若依一切色塵觀性色真空性空",
    "X12n0281_005:0810a18": "真色清淨本然周徧法界。則與持地菩薩同於法",
    "X12n0281_005:0810a19": "性悟無生忍也。",
    "X12n0281_005:0810a20": "○(三香嚴觀香二初敘悟緣起)香嚴童子即從座起頂禮佛足而白佛言我聞如",
    "X12n0281_005:0810a21": "來教我諦觀諸有為相我時辭佛宴晦清齋見諸比",
    "X12n0281_005:0810a22": "丘燒沉水香香氣寂然來入鼻中我觀此氣非木非",
    "X12n0281_005:0810a23": "空非烟非火去無所著來無所從由是意銷發明無",
    "X12n0281_005:0810a24": "漏如來印我得香嚴號。○(二牒證結答)塵氣倐滅妙香密圓我從",
    "X12n0281_005:0810b01": "香嚴得阿羅漢佛問圓通如我所證香嚴為上。",
    "X12n0281_005:0810b02": "【觧】[橘-矛+隹]李曰宴安息也。晦冥寂也。清靜之室謂之清",
    "X12n0281_005:0810b03": "齋。資中曰非木等者觀性空也。吳興曰凡言性空",
    "X12n0281_005:0810b04": "必推四性。今當以木為自。烟火為他。和合為共。空",
    "X12n0281_005:0810b05": "為無因。此似衍門觀幻有即空之相。下諸聲聞亦",
    "X12n0281_005:0810b06": "多是小乘觀實有滅空之義。小衍雖殊所證圓通",
    "X12n0281_005:0810b07": "同一真諦耳。若諸菩薩所悟。須約中道第一義諦",
    "X12n0281_005:0810b08": "言之應有歷別圓融之異。經雖隱略理合該通。如",
    "X12n0281_005:0810b09": "淨名室內三十二大士說入不二法門。天台所解",
    "X12n0281_005:0810b10": "亦分圓別。豈以不二混同諸入乎。先云香嚴童子",
    "X12n0281_005:0810b11": "則從菩薩受稱。復云得阿羅漢蓋敘昔日所證。如",
    "X12n0281_005:0810b12": "下文月光童子初得小果後於佛所得童真名預",
    "X12n0281_005:0810b13": "菩薩會。以彼驗此名實可知。",
    "X12n0281_005:0810b14": "【疏】天台曰三釋香塵圓通為二初明境之通別者。",
    "X12n0281_005:0810b15": "鼻所對境通於通塞香嗅。以此四塵皆能顯發嗅",
    "X12n0281_005:0810b16": "性故也。今此圓通別在於香。如曰見諸比丘燒沉",
    "X12n0281_005:0810b17": "水香。次明觀之盈縮為四。初宗佛旨釋其所悟者。",
    "X12n0281_005:0810b18": "初云教我諦觀諸有為相者。通指二十五境。令其",
    "X12n0281_005:0810b19": "即事觀理。觸事而真故曰諦觀。此則通稟衍門之",
    "X12n0281_005:0810b20": "至教也。次云見諸比丘燒沉水香香氣寂然來入",
    "X12n0281_005:0810b21": "鼻中。此敘宿昔所修。習境現前即以所稟之至教",
    "X12n0281_005:0810b22": "用觀香塵之事境。以木為因以火為緣。烟即所生",
    "X12n0281_005:0810b23": "之法空則所依之處。來則有所從去則有所著。因",
    "X12n0281_005:0810b24": "塵發齅因齅生識。五識五意識傳生無窮漏落三",
    "X12n0281_005:0810c01": "有。以妙香密圓言之所謂若生於木。則此香質因",
    "X12n0281_005:0810c02": "爇成烟若鼻得聞合蒙烟氣。今也香氣寂然來入",
    "X12n0281_005:0810c03": "鼻中。未嘗蒙烟不生於木矣。若生於空空性常恒",
    "X12n0281_005:0810c04": "香應常在。何藉爐中爇此枯木。不生於空矣。齅餘",
    "X12n0281_005:0810c05": "烟火而無香。不生烟火矣。非自非他非共非無因。",
    "X12n0281_005:0810c06": "來既無所從去亦無所著。如此旋假以入空會物",
    "X12n0281_005:0810c07": "而歸已。由是意銷發明無漏。謂之妙香謂之密圓",
    "X12n0281_005:0810c08": "也。名相可知。三義關四教者。四教觀門不出析體。",
    "X12n0281_005:0810c09": "三藏教人必析香以明空。今是衍門雖推四性無",
    "X12n0281_005:0810c10": "非妙體。以判三教者隨其所悟法性真俗中之不",
    "X12n0281_005:0810c11": "同爾。今香嚴所敘理齊圓頓。第約所證而言惟在",
    "X12n0281_005:0810c12": "通教四果。乃聞圓而證偏。或循習而借位。因妙香",
    "X12n0281_005:0810c13": "而莊嚴法身。故號香嚴童子。童子者菩薩之別名。",
    "X12n0281_005:0810c14": "謂其皆是童真之體了無一毫情偽。非幼稚之稱",
    "X12n0281_005:0810c15": "也。四宗藏理融歸圓頓者。所觀之境約六塵顯如",
    "X12n0281_005:0810c16": "來藏則攝屬香塵。約七大顯如來藏應歸何大。今",
    "X12n0281_005:0810c17": "以木空烟火四者言之則攝屬地火空三大。莫非",
    "X12n0281_005:0810c18": "性色真空性空真色等。清淨本然周徧法界。隨眾",
    "X12n0281_005:0810c19": "生心應所知量循業發現為木為火為空為烟。攬",
    "X12n0281_005:0810c20": "三法而為境。顯嗅性而入道。妙德瑩然而徧周法",
    "X12n0281_005:0810c21": "界也。",
    "X12n0281_005:0810c22": "○(四藥王觀味二初敘悟緣起)藥王藥上二法王子并在會中五百梵天即從座",
    "X12n0281_005:0810c23": "起頂禮佛足而白佛言我無始劫為世良醫口中嘗",
    "X12n0281_005:0810c24": "此娑婆世界草木金石名數凡有十萬八千如是悉",
    "X12n0281_005:0811a01": "知苦酢醎淡甘辛等味并諸和合俱生變異是冷是",
    "X12n0281_005:0811a02": "熱有毒無毒悉能徧知承事如來了知味性非空非",
    "X12n0281_005:0811a03": "有非即身心非離身心分別味因從是開悟蒙佛如",
    "X12n0281_005:0811a04": "來印我昆季藥王藥上二菩薩名今於會中為法王",
    "X12n0281_005:0811a05": "子。○(二牒證結答)因味覺明位登菩薩佛問圓通如我所證味因",
    "X12n0281_005:0811a06": "為上。",
    "X12n0281_005:0811a07": "【觧】孤山曰苦酢等六味也。眾味共成名和合味。直",
    "X12n0281_005:0811a08": "爾采用名俱生味。修鍊炮炙名變異味。吳興曰由",
    "X12n0281_005:0811a09": "事佛故必聞正法。即於味性了生無生。空有謂味",
    "X12n0281_005:0811a10": "塵也。身心謂舌識也。以味從合中知故相對言之。",
    "X12n0281_005:0811a11": "味非空故非離身心。味非有故非即身心。中道之",
    "X12n0281_005:0811a12": "性於是乎顯。",
    "X12n0281_005:0811a13": "【疏】天台曰四釋味塵圓通。初明境之通別。通論飲",
    "X12n0281_005:0811a14": "食具足五味皆舌根所對之境。今別約藥性草木",
    "X12n0281_005:0811a15": "金石為味。如神農之嘗百草也。論此方醫經所載",
    "X12n0281_005:0811a16": "寒熱溫涼及以平和。不滿萬品。而天竺所說則有",
    "X12n0281_005:0811a17": "十萬八千。或彼有此無。如雪山藥王照人臟腑而",
    "X12n0281_005:0811a18": "百病燎然。牛頭栴檀療人沉疴而諸藥失性。此方",
    "X12n0281_005:0811a19": "醫者曾所不知。十萬八千自非侈語。二明觀之盈",
    "X12n0281_005:0811a20": "縮。初宗佛旨釋其所悟者。此二菩薩初為世之良",
    "X12n0281_005:0811a21": "醫。因以是道而承事如來。尋常獲聞法要了知味",
    "X12n0281_005:0811a22": "性無生。言非空非有等者。吳興云空有謂味塵身",
    "X12n0281_005:0811a23": "心謂舌識。今謂亦應凖前約四性推撿。若生於食",
    "X12n0281_005:0811a24": "食非識有云何自知。又食自知即同他食。何預於",
    "X12n0281_005:0811b01": "汝名味之知。若生於空汝噉虗空當作何味。必其",
    "X12n0281_005:0811b02": "虗空若作醎味。既醎汝舌亦醎汝面。則此界人同",
    "X12n0281_005:0811b03": "於海魚。既常受醎了不知淡。若不識淡亦不覺鹹。",
    "X12n0281_005:0811b04": "必無所知云何知味。若復此味生於汝舌。在汝口",
    "X12n0281_005:0811b05": "中只有一舌。其舌爾時已成酥味。遇黑石蜜應不",
    "X12n0281_005:0811b06": "推移。若不變移不名知味。若變移者舌非多體。云",
    "X12n0281_005:0811b07": "何多味一舌之知。若因識生識自為味同於舌根",
    "X12n0281_005:0811b08": "應不自嘗。云何識知是味非味又一切味。非一物",
    "X12n0281_005:0811b09": "生。味既多生識應多體。識體若一體必味生。鹹淡",
    "X12n0281_005:0811b10": "甘辛和合俱生諸變異相同為一味應無分別。分",
    "X12n0281_005:0811b11": "別既無則不名識。法身中道為味真因。分別味因",
    "X12n0281_005:0811b12": "從是開悟。名相凖此可知。三義關四教者。藏教菩",
    "X12n0281_005:0811b13": "薩分別味因必是析法。今約四句已是衍門。若悟",
    "X12n0281_005:0811b14": "但空則判屬通教。但中屬別教。不但中屬圓教也。",
    "X12n0281_005:0811b15": "四宗藏理會歸圓頓者。此二菩薩已預上流。則所",
    "X12n0281_005:0811b16": "悟法門同於性味真空性空真味清淨本然周徧",
    "X12n0281_005:0811b17": "法界。不妨隨淨緣而分別味因循業性而發現藏",
    "X12n0281_005:0811b18": "性也。",
    "X12n0281_005:0811b19": "○(五跋陀觀觸二初敘悟緣起)跋陀婆羅并其同伴十六開士即從座起頂禮佛",
    "X12n0281_005:0811b20": "足而白佛言我等先於威音王佛聞法出家於浴僧",
    "X12n0281_005:0811b21": "時隨例入室忽悟水因既不洗塵亦不洗體中間安",
    "X12n0281_005:0811b22": "然得無所有宿習無忘乃至今時從佛出家令得無",
    "X12n0281_005:0811b23": "學彼佛名我跋陀婆羅。○(二牒證結答)妙觸宣明成佛子住佛問",
    "X12n0281_005:0811b24": "圓通如我所證觸因為上。",
    "X12n0281_005:0811c01": "【觧】孤山曰跋陀婆羅此云賢守。亦云賢護。自守護",
    "X12n0281_005:0811c02": "賢德亦守護眾生。資中曰凖法華經有二萬億威",
    "X12n0281_005:0811c03": "音王佛前後出世。最初佛像法中此跋陀等為增",
    "X12n0281_005:0811c04": "上慢毀常不輕。故千劫墮阿鼻獄。罪畢值後佛出",
    "X12n0281_005:0811c05": "家。吳興曰水因謂所觸之因也。塵體即能觸之緣",
    "X12n0281_005:0811c06": "也。塵既無染。體亦常淨。能所如幻二邊俱空。故中",
    "X12n0281_005:0811c07": "間覺觸之心安然契性矣。泐潭曰觸具三和。今翻",
    "X12n0281_005:0811c08": "為三德祕藏故名妙觸宣明也。",
    "X12n0281_005:0811c09": "【疏】天台曰五釋觸塵圓通。初明境之通別。通論世",
    "X12n0281_005:0811c10": "間一切衣服寒暑等法皆身根所對之觸。今約浴",
    "X12n0281_005:0811c11": "僧捨通從別故曰水因。又須明乎損益。若毒刺傷",
    "X12n0281_005:0811c12": "足其觸則損。柔軟細滑其觸則益。今寄浴時則損",
    "X12n0281_005:0811c13": "益事疎。唯其事疎而性空易顯。二明觀之盈縮四。",
    "X12n0281_005:0811c14": "初宗佛旨釋其所悟。論觸不自觸因根故而知觸。",
    "X12n0281_005:0811c15": "知不自知因觸故而有知。今於浴時。實洗身根之",
    "X12n0281_005:0811c16": "垢塵。而曰既不洗塵亦不洗體何耶。蓋汙身者色",
    "X12n0281_005:0811c17": "質所汙者浮塵。色塵雖可滌而浮塵固可澣。至於",
    "X12n0281_005:0811c18": "身根勝義知泠煖者何可澣。即所知煖泠者又何",
    "X12n0281_005:0811c19": "可滌。以是而觀則觸塵本空而身根本寂。因而中",
    "X12n0281_005:0811c20": "間生乎身識。胡何有哉故曰中間安然得無所有。",
    "X12n0281_005:0811c21": "根塵識三當下脫去。則幻化空身即法身之道體",
    "X12n0281_005:0811c22": "顯故曰妙觸宣明成佛子住。然而既曰忽悟水因。",
    "X12n0281_005:0811c23": "又曰宿習無忘。何習乎悟因於威音王佛忘習於",
    "X12n0281_005:0811c24": "釋迦如來。宜其思惑之習氣全在也。噫道之易悟",
    "X12n0281_005:0812a01": "也如此習之難忘也如彼。慶喜之不歷僧祇獲法",
    "X12n0281_005:0812a02": "身。洎談所證才登三果。悟證二道之不齊又從而",
    "X12n0281_005:0812a03": "可知矣。名相可知。三順說時義關四教。而曰今時",
    "X12n0281_005:0812a04": "從佛出家令得無漏謂之通教體色明空可也。而",
    "X12n0281_005:0812a05": "曰妙觸宣明成佛子住謂之但中圓中亦可也。四",
    "X12n0281_005:0812a06": "宗藏理會歸圓頓者。論此理至玄不須重會。如欲",
    "X12n0281_005:0812a07": "會之則援以覺觸覺知妙德瑩然徧周法界圓滿",
    "X12n0281_005:0812a08": "十方寧有方所則理無不玄事無不妙矣。",
    "X12n0281_005:0812a09": "○(六迦葉觀法二初敘悟緣起)摩訶迦葉及紫金光比丘尼等即從座起頂禮佛",
    "X12n0281_005:0812a10": "足而白佛言我於往劫於此界中有佛出世名日月",
    "X12n0281_005:0812a11": "燈我得親近聞法修學佛滅度後供養舍利然燈續",
    "X12n0281_005:0812a12": "明以紫金光塗佛形像自爾以來世世生生身常圓",
    "X12n0281_005:0812a13": "滿紫金光聚此紫金光比丘尼等即我眷屬同時發",
    "X12n0281_005:0812a14": "心我觀世間六塵變壞惟以空寂修於滅盡身心乃",
    "X12n0281_005:0812a15": "能度百千劫猶如彈指我以空法成阿羅漢世尊說",
    "X12n0281_005:0812a16": "我頭陀為最。○(二牒證結答)妙法開明銷滅諸漏佛問圓通如我",
    "X12n0281_005:0812a17": "所證法因為上。",
    "X12n0281_005:0812a18": "【觧】溫陵曰摩訶迦葉大飲光也。其身金色光吞日",
    "X12n0281_005:0812a19": "月。因觀塵變悟法空寂。遂修滅盡定以滅意根。不",
    "X12n0281_005:0812a20": "緣法塵得無生滅。故超百千劫如彈指頃。于今於",
    "X12n0281_005:0812a21": "鷄足山待彌勒乃入此定也。頭陀新云杜多此翻",
    "X12n0281_005:0812a22": "抖擻。以能抖擻法塵為號。孤山曰修於滅盡者即",
    "X12n0281_005:0812a23": "九次第定中。第九滅受想定也。長水曰紫金光尼",
    "X12n0281_005:0812a24": "在家時婦也。天如補註曰紫金光既同時發心則",
    "X12n0281_005:0812b01": "非一世眷屬也。",
    "X12n0281_005:0812b02": "【疏】天台曰六釋法塵圓通。初明境之通別。通則徧",
    "X12n0281_005:0812b03": "攝六塵。如曰我觀世間六塵變滅。別則惟在法塵。",
    "X12n0281_005:0812b04": "如曰我以空法成阿羅漢。然法塵別無自體乃以",
    "X12n0281_005:0812b05": "五塵落謝影事而為之體。是則通時恒別別時恒",
    "X12n0281_005:0812b06": "通也。二明觀之盈縮。初宗佛旨釋其所悟。既曰我",
    "X12n0281_005:0812b07": "以空法成阿羅漢法在小乘明矣。二逗便宜略消",
    "X12n0281_005:0812b08": "名相者。應如孤山所云即次第定中第九滅受想",
    "X12n0281_005:0812b09": "定。故欲修此定者。先須修前八定以為方便。八定",
    "X12n0281_005:0812b10": "成就然後修最後定。九次第定者一初禪次第定。",
    "X12n0281_005:0812b11": "離諸欲惡不善法有覺有觀離生喜樂入初禪定",
    "X12n0281_005:0812b12": "時。是中初禪定觀均齊。自識其心次第而入。無有",
    "X12n0281_005:0812b13": "禪那雜念間入初禪定。是為初禪次第定。二禪次",
    "X12n0281_005:0812b14": "第定者。若從初禪入二禪時。是中二禪定觀均齊。",
    "X12n0281_005:0812b15": "自識其心次第而入。無有剎那雜念間入二禪定。",
    "X12n0281_005:0812b16": "是為二禪次第定。三禪次第定四禪次第定五虗",
    "X12n0281_005:0812b17": "空處次第定六識處次第定七無所有處次第定",
    "X12n0281_005:0812b18": "八非有想非無想處次第定皆類同初禪二禪中",
    "X12n0281_005:0812b19": "說。九滅受想次第定者。若從非想非無想入滅受",
    "X12n0281_005:0812b20": "想定時。於是定前自識其心。要期心利。心心次第",
    "X12n0281_005:0812b21": "而入。無有剎那雜念間入滅受想定。是為滅受想",
    "X12n0281_005:0812b22": "次第定也。三順說時義關四教者。若析法而入屬",
    "X12n0281_005:0812b23": "藏教。體空而入屬通教。體但中而入屬別教。體圓",
    "X12n0281_005:0812b24": "中而入屬圓教。四宗藏理融歸圓頓者。如十二入",
    "X12n0281_005:0812c01": "中。即心離心一一推檢俱不可得。法則與心俱無",
    "X12n0281_005:0812c02": "處所。則意與法二俱虗妄。本非因緣非自然性。常",
    "X12n0281_005:0812c03": "住妙明不動周圓妙真如性顯矣。",
    "X12n0281_005:0812c04": "○(二觀五根悟道五初那律觀眼二初敘悟緣起)阿那律陀即從座起頂禮佛足而白佛言我初出",
    "X12n0281_005:0812c05": "家常樂睡眠如來訶我為畜生類我聞佛訶啼泣自",
    "X12n0281_005:0812c06": "責七日不眠失其雙目世尊示我樂見照明金剛三",
    "X12n0281_005:0812c07": "昧我不因眼觀見十方精真洞然如觀掌果如來印",
    "X12n0281_005:0812c08": "我成阿羅漢。○(二牒證結答)佛問圓通如我所證旋見循元斯為",
    "X12n0281_005:0812c09": "第一。",
    "X12n0281_005:0812c10": "【觧】長水曰那律即阿[少/兔]樓馱此云無貧。亦云如意。",
    "X12n0281_005:0812c11": "乃白飯王子也。過去世以一食施辟支感九十一",
    "X12n0281_005:0812c12": "劫受如意樂。孤山曰增一阿含云佛在給孤園為",
    "X12n0281_005:0812c13": "眾說法。那律於中眼睡。佛說偈訶曰咄咄何為睡",
    "X12n0281_005:0812c14": "螺螄蚌蛤類一睡一千年不聞佛名字。那律於是",
    "X12n0281_005:0812c15": "達曉不眠眼根便失。因是修禪得四大淨色半頭",
    "X12n0281_005:0812c16": "而見。觀三千界猶如掌果。今云金剛三昧觀見十",
    "X12n0281_005:0812c17": "方精真洞然而與昔異者。此經開顯故約內祕以",
    "X12n0281_005:0812c18": "談。昔引物機乃約現小而說。吳興曰阿含云修禪",
    "X12n0281_005:0812c19": "蓋總略而示。今云金剛三昧則別顯其名。非謂金",
    "X12n0281_005:0812c20": "剛惟喻大定。如阿難入電光三昧斷最後思惑亦",
    "X12n0281_005:0812c21": "名金剛三昧。此喻小乘無漏之智耳。智論云那律",
    "X12n0281_005:0812c22": "天眼四大造色半頭清淨。佛天眼四大造色徧頭",
    "X12n0281_005:0812c23": "清淨。天台智者云三藏佛全頭天眼徹見無礙。故",
    "X12n0281_005:0812c24": "知全半之名但約分滿相望。不以大小為異也。又",
    "X12n0281_005:0813a01": "若據阿含觀大千此經見十方謂有優劣固未可",
    "X12n0281_005:0813a02": "也。彼經云那律天眼見十方域不亦同乎。掌果之",
    "X12n0281_005:0813a03": "譬既齊。精真之言何別。下文明善現天尚云精真",
    "X12n0281_005:0813a04": "現前陶鑄無礙。況今羅漢發真無漏。豈不得云精",
    "X12n0281_005:0813a05": "真洞然邪。旋見循元者。旋大千之見循真空之言。",
    "X12n0281_005:0813a06": "見盡無明圓通著矣。",
    "X12n0281_005:0813a07": "【疏】天台曰第二五根圓通中初釋眼根圓通。初明",
    "X12n0281_005:0813a08": "境之通別。通則因塵有知。明暗空塞皆眼根能顯",
    "X12n0281_005:0813a09": "之境。別則那律尊者因失雙目世尊示以三昧則",
    "X12n0281_005:0813a10": "因暗而有見也。二明觀之盈縮。初宗佛旨釋其所",
    "X12n0281_005:0813a11": "悟。那律因聞佛呵啼泣自責七日不眠失其雙目。",
    "X12n0281_005:0813a12": "世尊示以樂見照明金剛三昧。而曰我不因眼觀",
    "X12n0281_005:0813a13": "見十方。此則雖失肉眼而得天眼。謂之樂見照明",
    "X12n0281_005:0813a14": "金剛三昧者秪旋見循元見見非見。由此得菩提",
    "X12n0281_005:0813a15": "路通達清淨實相也。二略消名相者。今經約眼根",
    "X12n0281_005:0813a16": "明常住真心其義至詳。如初則屈指飛光驗見不",
    "X12n0281_005:0813a17": "動。次則觀河之見童耄無遷。以至見見之時見非",
    "X12n0281_005:0813a18": "是見。然皆對空明色相以辯。若此尊者既失雙目",
    "X12n0281_005:0813a19": "則旋見循元。應約見暗之時以顯其性。須知境雖",
    "X12n0281_005:0813a20": "不同見無有別。是故世尊於會見歸心之始示盲",
    "X12n0281_005:0813a21": "人矚暗是心非眼。則常住十科無目與有目同途。",
    "X12n0281_005:0813a22": "即於是而旋見循元謂之樂見照明金剛三昧。忽",
    "X12n0281_005:0813a23": "然衝破漆桶天眼全頭發現。今獲半頭謂齊眉已",
    "X12n0281_005:0813a24": "上能徹見大千也。三義關四教者。那律雖是聲聞",
    "X12n0281_005:0813b01": "如此法門斷非析色。但得見空謂之體法聲聞可",
    "X12n0281_005:0813b02": "也。兼見不空分但中不但中謂之別圓可也。四會",
    "X12n0281_005:0813b03": "歸圓頓者。經已顯圓。必欲再會則亦援之以性見",
    "X12n0281_005:0813b04": "覺明覺精明見清淨本然周徧法界則臻其壺域",
    "X12n0281_005:0813b05": "矣。",
    "X12n0281_005:0813b06": "○(二周利觀鼻二初敘悟緣起)周利槃特迦即從座起頂禮佛足而白佛言我闕",
    "X12n0281_005:0813b07": "誦持無多聞性最初值佛聞法出家憶持如來一句",
    "X12n0281_005:0813b08": "伽陀於一百日得前遺後得後遺前佛愍我愚教我",
    "X12n0281_005:0813b09": "安居調出入息我時觀息微細窮盡生住異滅諸行",
    "X12n0281_005:0813b10": "剎那其心豁然得大無礙乃至漏盡成阿羅漢住佛",
    "X12n0281_005:0813b11": "座下印成無學。○(二牒證結答)佛問圓通如我所證反息循空斯",
    "X12n0281_005:0813b12": "為第一。",
    "X12n0281_005:0813b13": "【觧】溫陵曰槃特此云繼道。即誦帚比丘也。長水曰",
    "X12n0281_005:0813b14": "特迦亦云蛇奴於路所生。過去為大法師祕吝佛",
    "X12n0281_005:0813b15": "法不肯教人後感愚鈍。以宿善故遇佛出家。五百",
    "X12n0281_005:0813b16": "比丘同教一偈經九十日不成。佛令數息攝心因",
    "X12n0281_005:0813b17": "而了悟。",
    "X12n0281_005:0813b18": "【疏】天台曰二釋鼻根圓通。初明境之通別。通則鼻",
    "X12n0281_005:0813b19": "通出入息。出能取香入能嗅香。以此而為功能。今",
    "X12n0281_005:0813b20": "不取所取所嗅別取能取能嗅者以為所觀之境。",
    "X12n0281_005:0813b21": "二明觀之盈縮為四。初宗佛旨釋其所悟。而此尊",
    "X12n0281_005:0813b22": "者由宿昔祕吝佛法感愚鈍報無多聞性。佛愍其",
    "X12n0281_005:0813b23": "愚教以調息。蓋愚因散亂。調息所以攝其散也。經",
    "X12n0281_005:0813b24": "云置心一處無事不辦。因茲得定豁然無礙。而曰",
    "X12n0281_005:0813c01": "反息循空。是為鼻根既返元六根成解脫也。二逗",
    "X12n0281_005:0813c02": "便宜略消名相者。夫數息因緣為入道要門。諸經",
    "X12n0281_005:0813c03": "所出法則不同。今依智者所立六妙門禪與此相",
    "X12n0281_005:0813c04": "類。如一數二隨即最初調息出入也。三止四觀即",
    "X12n0281_005:0813c05": "我時觀息微細窮盡生住異滅諸行剎那也。五還",
    "X12n0281_005:0813c06": "六淨即反息循空也。○一數息門。攝心在息從一",
    "X12n0281_005:0813c07": "至十名之為數。行者為修無漏真法先須調心入",
    "X12n0281_005:0813c08": "定。欲界麤散難攝非數不治。故須善調身息從一",
    "X12n0281_005:0813c09": "至十。則麤亂心息。心神停住。是為入定之要故以",
    "X12n0281_005:0813c10": "數息為妙門也。○二隨息門。細心依息知入知出",
    "X12n0281_005:0813c11": "故曰為隨。行者雖因數息心住而禪定未發。若猶",
    "X12n0281_005:0813c12": "存數則心有起念之失。故須放數修隨。心依於息",
    "X12n0281_005:0813c13": "入時知入出時知出。長短冷暖皆悉知之。若心安",
    "X12n0281_005:0813c14": "明淨。因是則諸禪自發。故以隨為門也。○三止門。",
    "X12n0281_005:0813c15": "息心靜慮名之為止。行者雖因隨息心安明淨而",
    "X12n0281_005:0813c16": "定猶未發。若心依隨則微有起想之亂。澄停安隱",
    "X12n0281_005:0813c17": "莫若於止。故捨隨修止。是中多用凝心止也。凝心",
    "X12n0281_005:0813c18": "寂慮心無波動。則諸禪定自然開發。故以止為門。",
    "X12n0281_005:0813c19": "○四觀門。分別推扸之心名為觀。行者雖因止證",
    "X12n0281_005:0813c20": "諸禪定而解慧未發。若住定心則有無明味著之",
    "X12n0281_005:0813c21": "乖。故須推尋撿扸。所證禪定是中多起我等十六",
    "X12n0281_005:0813c22": "知見顛倒。既分明。則知五眾虗誑。破四顛倒用實",
    "X12n0281_005:0813c23": "觀四念處也。若觀心無。無漏方便因此開發。故以",
    "X12n0281_005:0813c24": "觀為門。○五還門。轉心反照名之為還。行者雖修",
    "X12n0281_005:0814a01": "觀照而真明未發。若計有我能觀扸破於顛倒。則",
    "X12n0281_005:0814a02": "計我之惑還附觀而生同於外道。故云是諸外道",
    "X12n0281_005:0814a03": "計著觀空智慧不得解脫。若覺此患即當轉心反",
    "X12n0281_005:0814a04": "照能觀之心。若知能觀之心虗誑無實即附觀執",
    "X12n0281_005:0814a05": "我之倒自亡。因是無漏方便自然而朗。故以還為",
    "X12n0281_005:0814a06": "門。○六淨門。心無所依妄波不起名之為淨。行者",
    "X12n0281_005:0814a07": "修還之時。雖能破觀之倒。若真明未發而住無能",
    "X12n0281_005:0814a08": "所。即見受念故令心智穢濁。覺知此已不住不著",
    "X12n0281_005:0814a09": "泯然清淨。因此真明開發即斷三界結使證三乘",
    "X12n0281_005:0814a10": "道。故云其清淨得一心者則萬邪滅矣。以淨為門",
    "X12n0281_005:0814a11": "意在此也。三順說時義關四教者。尋常所說。謂數",
    "X12n0281_005:0814a12": "息法惟在小乘。智者義釋謂通四教。以經有云阿",
    "X12n0281_005:0814a13": "那般那即摩訶衍故大小隨人。猶大福德人見土",
    "X12n0281_005:0814a14": "石瓦礫無非珍寶。若薄福人雖見伏藏謂為虎蛇",
    "X12n0281_005:0814a15": "疾走而去矣。四宗藏理會歸圓頓者。自其反息循",
    "X12n0281_005:0814a16": "空而言。則與性覺真空性空真覺清淨本然周徧",
    "X12n0281_005:0814a17": "法界無別。自窮盡生住異滅諸行剎那其心豁然",
    "X12n0281_005:0814a18": "得大無礙而言則與性空真風性風真空無二也。",
    "X12n0281_005:0814a19": "○(三憍梵觀舌二初敘悟緣起)憍梵鉢提即從座起頂禮佛足而白佛言我有口",
    "X12n0281_005:0814a20": "業於過去劫輕弄沙門世世生生有牛呞病如來示",
    "X12n0281_005:0814a21": "我一味清淨心地法門我得滅心入三摩地觀味之",
    "X12n0281_005:0814a22": "知非體非物應念得超世間諸漏內脫身心外遺世",
    "X12n0281_005:0814a23": "界遠離三有如鳥出籠離垢銷塵法眼清淨成阿羅",
    "X12n0281_005:0814a24": "漢如來親印登無學道。○(二牒證結答)佛問圓通如我所證還味",
    "X12n0281_005:0814b01": "旋知斯為第一。",
    "X12n0281_005:0814b02": "【觧】溫陵曰憍梵鉢提此云牛呞。牛凡不食亦事虗",
    "X12n0281_005:0814b03": "哨。此人口如牛之哨乃輕弄報也。佛為遮謗賜之",
    "X12n0281_005:0814b04": "數珠令常念佛。是謂一味心地法門。能滅心緣得",
    "X12n0281_005:0814b05": "入正受。亦因教觀舌根嘗味入道。不著塵味。不隨",
    "X12n0281_005:0814b06": "妄知。是謂還味旋知也。孤山曰了味無味名為一",
    "X12n0281_005:0814b07": "味。雖舉味塵蓋顯於舌故即云觀味之知。能知乃",
    "X12n0281_005:0814b08": "舌耳。非體舌也。非物味也。內脫身心即正報解脫。",
    "X12n0281_005:0814b09": "外遺世界即依報解脫也。",
    "X12n0281_005:0814b10": "【疏】天台曰三釋舌根圓通。初明境之通別。嘗味之",
    "X12n0281_005:0814b11": "知論通通於眾味。論別別在五味之一。如藥王以",
    "X12n0281_005:0814b12": "嘗藥而顯性即其事也。今此尊者云觀味之知。雖",
    "X12n0281_005:0814b13": "不必分於通別。而以異舌知味。異舌即別也。知味",
    "X12n0281_005:0814b14": "即通也。此亦通時常別別時常通之流例也。二明",
    "X12n0281_005:0814b15": "觀之盈縮。初宗佛旨釋其所悟。以此尊者有牛呞",
    "X12n0281_005:0814b16": "病佛為遮謗賜以數珠。人見口中稱佛。了無牛呞",
    "X12n0281_005:0814b17": "之相。此遮謗者一也。然以感報異舌。此境最親。佛",
    "X12n0281_005:0814b18": "就其現境親者觀之。觀之則心安而境寂。境寂則",
    "X12n0281_005:0814b19": "其舌不動。了無牛呞之相。此遮謗者二也。而云觀",
    "X12n0281_005:0814b20": "味之知非體非物。體即舌根。物即味塵。味既有三。",
    "X12n0281_005:0814b21": "甜苦淡準前以顯藏性。應約四句推檢。如是嘗苦",
    "X12n0281_005:0814b22": "淡知非甜苦來。非因淡有。又非根出。不於空生(云",
    "X12n0281_005:0814b23": "云)。佛所說法說則必中。是以應念得超世間諸漏。",
    "X12n0281_005:0814b24": "味知非體。所以內脫身心。非物所以外遺世界。遠",
    "X12n0281_005:0814c01": "離三有如鳥出籠。言得解脫之快也如此。名相可",
    "X12n0281_005:0814c02": "知。三義關四教者。觀味之知非體非物成阿羅漢",
    "X12n0281_005:0814c03": "通教明矣。若體但中即成別教。若體圓中即成圓",
    "X12n0281_005:0814c04": "教。四會歸圓頓者。了見聞知性圓周徧本不動搖。",
    "X12n0281_005:0814c05": "即性嘗明知覺精明嘗清淨本然周徧法界也。",
    "X12n0281_005:0814c06": "○(四畢陵觀身二初敘悟緣起)畢陵伽婆蹉即從座起頂禮佛足而白佛言我初",
    "X12n0281_005:0814c07": "發心從佛入道數聞如來說諸世間不可樂事乞食",
    "X12n0281_005:0814c08": "城中心思法門不覺路中毒刺傷足舉身疼痛我念",
    "X12n0281_005:0814c09": "有知知此深痛雖覺覺痛覺清淨心無痛痛覺我又",
    "X12n0281_005:0814c10": "思惟如是一身寧有雙覺攝念未久身心忽空三七",
    "X12n0281_005:0814c11": "日中諸漏虗盡成阿羅漢得親印記發明無學。○(二牒證結答)佛",
    "X12n0281_005:0814c12": "問圓通如我所證純覺遺身斯為第一。",
    "X12n0281_005:0814c13": "【觧】孤山曰畢陵伽婆蹉此云餘習。昔為婆羅門故",
    "X12n0281_005:0814c14": "餘習多慢。如罵河神為婢非彼實心蓋習氣也。溫",
    "X12n0281_005:0814c15": "陵曰不可樂事一切苦事也。思不可樂法而觸不",
    "X12n0281_005:0814c16": "可樂事。吳興曰知即覺也。刺傷足時雖有能覺之",
    "X12n0281_005:0814c17": "心覺於所覺之痛。反觀覺心本自清淨無有能所。",
    "X12n0281_005:0814c18": "所覺屬身識。能覺屬意識。由身識生已次起意識",
    "X12n0281_005:0814c19": "分別前法故曰雙覺。即上文云我念有知知此深",
    "X12n0281_005:0814c20": "痛也。覺清淨心即是純覺。無痛痛覺故曰遺身。天",
    "X12n0281_005:0814c21": "如補註曰無痛痛覺者即是無所覺復無能覺也。",
    "X12n0281_005:0814c22": "【疏】天台曰四釋身根圓通。初明境之通別。通則知",
    "X12n0281_005:0814c23": "寒熱痛癢等皆屬身根。今別從痛覺以為境也。二",
    "X12n0281_005:0814c24": "明觀之盈縮。初宗佛旨釋其所悟。數聞如來說諸",
    "X12n0281_005:0815a01": "世間不可樂事。通而言之即八苦也。思不可樂法。",
    "X12n0281_005:0815a02": "觸不可樂事。舉身疼痛適當痛苦。念念在道者不",
    "X12n0281_005:0815a03": "著此痛。即以所痛而為之境。此境最親。以觀觀之",
    "X12n0281_005:0815a04": "檢之疑之。如曰我念有知知此深痛。知痛者身根",
    "X12n0281_005:0815a05": "也。痛觸塵也。始以身根之覺覺此所覺痛觸能所",
    "X12n0281_005:0815a06": "歷然。其疑檢者一也。正當如此之時又則反覺其",
    "X12n0281_005:0815a07": "清淨真心本無能所。故曰雖覺覺痛覺清淨心無",
    "X12n0281_005:0815a08": "痛痛覺。其疑檢者二也。我又思惟如是一身寧有",
    "X12n0281_005:0815a09": "雙覺。謂一身止有一覺。豈有一箇有能所之覺又",
    "X12n0281_005:0815a10": "有一箇無能所之覺乎。其疑檢者三也。佛所說法",
    "X12n0281_005:0815a11": "應機投藥知其根熟必因此而得悟。預鑒有痛觸",
    "X12n0281_005:0815a12": "之事故為說不可樂事之法以導其進。故得疑之",
    "X12n0281_005:0815a13": "檢之攝念未久身心忽空三七日中諸漏虗盡成",
    "X12n0281_005:0815a14": "阿羅漢。此純覺遺身之法門也。或問曰純覺者為",
    "X12n0281_005:0815a15": "離能所之覺別有純覺乎。為即能所之覺而為純",
    "X12n0281_005:0815a16": "覺乎。對曰即即而離。即離而即。謂之純覺。何也。若",
    "X12n0281_005:0815a17": "離而有者如是一身寧有雙覺。若即而有者覺清",
    "X12n0281_005:0815a18": "淨心無痛痛覺。要知即能所之覺元無能所。如此",
    "X12n0281_005:0815a19": "悟得謂之純覺。義關四教者。如餘習尊者所悟雖",
    "X12n0281_005:0815a20": "玄及其敘證但阿羅漢通教體觀明矣。若純覺即",
    "X12n0281_005:0815a21": "中即別圓教也。會歸圓頓者。經云覺觸覺知妙德",
    "X12n0281_005:0815a22": "瑩然徧周法界圓滿十方寧有方所。即空不空如",
    "X12n0281_005:0815a23": "來藏性之圓覺也。",
    "X12n0281_005:0815a24": "○(五空生觀意二初敘悟緣起)須菩提即從座起頂禮佛足而白佛言我曠劫來",
    "X12n0281_005:0815b01": "心得無礙自憶受生如恒河沙初在母胎即知空寂",
    "X12n0281_005:0815b02": "如是乃至十方成空亦令眾生證得空性蒙如來發",
    "X12n0281_005:0815b03": "性覺真空空性圓明得阿羅漢頓入如來寶明空海",
    "X12n0281_005:0815b04": "同佛知見印成無學解脫性空我為無上。○(二牒證結答)佛問圓",
    "X12n0281_005:0815b05": "通如我所證諸相入非非所非盡旋法歸無斯為第",
    "X12n0281_005:0815b06": "一。",
    "X12n0281_005:0815b07": "【觧】吳興曰諸聲聞中惟此空生并下身子滿慈三",
    "X12n0281_005:0815b08": "人所敘昔因則云我曠劫來心得無礙等。洎談所",
    "X12n0281_005:0815b09": "證亦阿羅漢耳。權實之道。未易甄分。嘗試訂之須",
    "X12n0281_005:0815b10": "明二義。一者若據曠劫心得無礙則似此身以前",
    "X12n0281_005:0815b11": "曾獲無漏。今生值佛蒙發性覺諒非小乘。蓋由在",
    "X12n0281_005:0815b12": "昔方等般若之中彈訶淘汰之際。顯聞圓教密悟",
    "X12n0281_005:0815b13": "大猷。既涉開權故彰實證。是則羅漢之名即同法",
    "X12n0281_005:0815b14": "華真阿羅漢也。二者若約內祕外現。且作權教而",
    "X12n0281_005:0815b15": "解亦有理存焉。以聲聞人所得宿命能知八萬劫",
    "X12n0281_005:0815b16": "事。今逆談所見謂之無礙也。雖云在胎知空乃至",
    "X12n0281_005:0815b17": "令他證性猶未斷結使。故蒙佛開發方成無學。若",
    "X12n0281_005:0815b18": "爾性覺真空乃至下文深達實相皆就小宗分別",
    "X12n0281_005:0815b19": "無咎。名同體異斯例甚多。故沇師亦以石室見佛",
    "X12n0281_005:0815b20": "法身釋茲空義。資中曰初以單空空於諸相故云",
    "X12n0281_005:0815b21": "諸相入非。次以重空空其空相故云非所非盡。",
    "X12n0281_005:0815b22": "【疏】天台曰五釋意根圓通。初明境之通別。意根所",
    "X12n0281_005:0815b23": "緣法塵以法則之不出三性。若諸經三昧以觀破",
    "X12n0281_005:0815b24": "之善惡無記各緣。其境則別。天台覺意三昧三事",
    "X12n0281_005:0815c01": "都緣。其境則通。今此圓通不言別緣何性。但云旋",
    "X12n0281_005:0815c02": "法歸無。乃通途而觀也。二明觀之盈縮。初宗佛旨",
    "X12n0281_005:0815c03": "釋其所悟。而云我曠劫來心得無礙如是乃至十",
    "X12n0281_005:0815c04": "方成空。則此尊者素以空觀空其法塵。位在解行",
    "X12n0281_005:0815c05": "明矣。亦令眾生證得空性。此則以空法而教人令",
    "X12n0281_005:0815c06": "破惑以證空也。蒙如來發性覺真空空性圓明得",
    "X12n0281_005:0815c07": "阿羅漢。乃方於此世自入證道位也。頓入如來寶",
    "X12n0281_005:0815c08": "明空海同佛知見於教何歸乎。但以得阿羅漢印",
    "X12n0281_005:0815c09": "成無學解脫性空我為無上觀之。則在昔小乘。孰",
    "X12n0281_005:0815c10": "不謂從佛口生從法化生入佛知見是亦但空而",
    "X12n0281_005:0815c11": "已。言諸相入非者。諸相法塵也。入非入空也。非所",
    "X12n0281_005:0815c12": "非盡者。非但所非之相皆盡即能非之空亦空。所",
    "X12n0281_005:0815c13": "謂如前火木然諸薪已亦復自然也。義關四教者。",
    "X12n0281_005:0815c14": "觀其所敘既不言析法體空明矣。若發明中道性",
    "X12n0281_005:0815c15": "覺真空則受別圓來接也。會歸圓頓者於是了然",
    "X12n0281_005:0815c16": "達性覺真空性空真覺清淨本然周徧法界不變",
    "X12n0281_005:0815c17": "隨緣隨緣不變斯入此經空平等理也。",
    "X12n0281_005:0815c18": "○(三觀六識悟道六初身子觀眼識二初敘悟緣起)舍利弗即從座起頂禮佛足而白佛言我曠劫來",
    "X12n0281_005:0815c19": "心見清淨如是受生如恒河沙世出世間種種變化",
    "X12n0281_005:0815c20": "一見則通獲無障礙我於路中逢迦葉波兄弟相逐",
    "X12n0281_005:0815c21": "宣說因緣悟心無際從佛出家見覺明圓得大無畏",
    "X12n0281_005:0815c22": "成阿羅漢為佛長子從佛口生從法化生。○(二牒證結答)佛問圓",
    "X12n0281_005:0815c23": "通如我所證心見發光光極知見斯為第一。",
    "X12n0281_005:0815c24": "【觧】溫陵曰心見眼識也。心見發光光極知見者由",
    "X12n0281_005:0816a01": "心見發明而圓照萬法也。身子智慧第一聲德居",
    "X12n0281_005:0816a02": "長故稱長子。吳興曰世出世間四諦之境也。種種",
    "X12n0281_005:0816a03": "變化生滅之相也。由眼識明利故云一見則通等。",
    "X12n0281_005:0816a04": "此且約解言之。圓師謂餘經皆言身子路逢馬勝",
    "X12n0281_005:0816a05": "聞諸法從緣生而悟道。今云逢迦葉波者。彼對小",
    "X12n0281_005:0816a06": "機止聞小法。此對大機乃聞大道。所聞既異從人",
    "X12n0281_005:0816a07": "亦殊。此恐不然。觀身子在家屬十二年前。故不可",
    "X12n0281_005:0816a08": "以人而異於法也。況今文云聞說因緣義同馬勝",
    "X12n0281_005:0816a09": "緣生之語。悟心無際即初果見道。故阿含明初聞",
    "X12n0281_005:0816a10": "馬勝說法得須陀洹果。後至佛所七日徧達佛法。",
    "X12n0281_005:0816a11": "又云經十五日得阿羅漢。以是言之。見覺明圓亦",
    "X12n0281_005:0816a12": "從小說。設作大解則前之悟心須該四果。後云羅",
    "X12n0281_005:0816a13": "漢方受真名。天如補註曰餘經說身子目連等從",
    "X12n0281_005:0816a14": "馬勝聞因緣義與今說異者。或可聞因緣義非止",
    "X12n0281_005:0816a15": "一人彼此互出。",
    "X12n0281_005:0816a16": "【疏】天台曰第三六識圓通中初釋眼識圓通。初明",
    "X12n0281_005:0816a17": "境之通別。通則分別明暗色空。別則緣四之一。然",
    "X12n0281_005:0816a18": "色因明暗與空三事而顯。舉色即已收其三。於色",
    "X12n0281_005:0816a19": "不出乎五。五色俱緣謂之通。各緣其一謂之別。今",
    "X12n0281_005:0816a20": "所緣者其境又寬則十□入少分也。不惟緣色亦",
    "X12n0281_005:0816a21": "復緣心。以其四諦俱緣。此係眼識異乎眼根故也。",
    "X12n0281_005:0816a22": "次明觀之盈縮。初宗佛旨釋其所悟。既曰我曠劫",
    "X12n0281_005:0816a23": "來心見清淨則依眼識修自非一生。言清淨者不",
    "X12n0281_005:0816a24": "從眼識緣塵分別也。二十五有因果為世間法。三",
    "X12n0281_005:0816b01": "乘因果為出世間法。緣塵分別則苦為苦集為集",
    "X12n0281_005:0816b02": "不見道滅。惟其於世間法一見而知苦斷集反是",
    "X12n0281_005:0816b03": "則為修道而證滅。故曰一見則通獲無障礙。雖然",
    "X12n0281_005:0816b04": "但依此而修未獲真證。故於此世路逢良友宣說",
    "X12n0281_005:0816b05": "因緣悟心無際。夫因緣為新醫破邪之妙法。佛未",
    "X12n0281_005:0816b06": "出世誰不修行。終是舊醫藥無勝效。故一遇金錍",
    "X12n0281_005:0816b07": "頓銷翳膜矣。見覺即心見。始雖見覺未得明圓。今",
    "X12n0281_005:0816b08": "既悟心得大無畏。而言心見發光光極知見者乃",
    "X12n0281_005:0816b09": "一根既返源六根成無畏也。然與那律法門同而",
    "X12n0281_005:0816b10": "異者。眼根三昧以體無分別為用故云旋見循元。",
    "X12n0281_005:0816b11": "眼識三昧以分別為功故曰心見發光光極知見。",
    "X12n0281_005:0816b12": "三義關四教者。據一見則通獲無障礙為言體法",
    "X12n0281_005:0816b13": "明空明矣。若體法即中分但不但別圓來接可知。",
    "X12n0281_005:0816b14": "會歸圓頓者。若以藏理融之即性識明知覺明真",
    "X12n0281_005:0816b15": "識妙覺湛然含吐十虗寧有方所也。",
    "X12n0281_005:0816b16": "○(二普賢觀耳識二初敘悟緣起)普賢菩薩即從座起頂禮佛足而白佛言我已曾",
    "X12n0281_005:0816b17": "與恒沙如來為法王子十方如來教其弟子菩薩根",
    "X12n0281_005:0816b18": "者修普賢行從我立名世尊我用心聞分別眾生所",
    "X12n0281_005:0816b19": "有知見若於他方恒沙界外有一眾生心中發明普",
    "X12n0281_005:0816b20": "賢行者我於爾時乘六牙象分身百千皆至其處縱",
    "X12n0281_005:0816b21": "彼障深未得見我我與其人暗中摩頂擁護安慰令",
    "X12n0281_005:0816b22": "其成就。○(二牒證結答)佛問圓通我說本因心聞發明分別自在",
    "X12n0281_005:0816b23": "斯為第一。",
    "X12n0281_005:0816b24": "【觧】擕李曰行彌法界曰普。位鄰極聖曰賢。此非地",
    "X12n0281_005:0816c01": "前之賢。乃是金剛喻定居眾伏之頂名之為賢。溫",
    "X12n0281_005:0816c02": "陵曰凡具大根修菩薩行皆名普賢之行。心聞耳",
    "X12n0281_005:0816c03": "識也。分別眾生知見者擇普賢行而成就之也。孤",
    "X12n0281_005:0816c04": "山曰心聞發明內證也。分別自在外用也。",
    "X12n0281_005:0816c05": "【疏】天台曰二釋耳識圓通。初明境之通別。耳識分",
    "X12n0281_005:0816c06": "別惟在於聲此意則局。今此菩薩既云我用心聞",
    "X12n0281_005:0816c07": "分別眾生所有知見。此意則應徧於六塵。如曰知",
    "X12n0281_005:0816c08": "見則徧於法塵。若禮拜稱名能感菩薩則徧於色",
    "X12n0281_005:0816c09": "聲。餘準可知。二明觀之盈縮。初宗佛旨釋其所悟。",
    "X12n0281_005:0816c10": "文殊雖曰心聞洞十方生於大因力非初心方便。",
    "X12n0281_005:0816c11": "謂非娑婆初心方便可爾豈有無始之終乎。故首",
    "X12n0281_005:0816c12": "楞嚴百八三昧中有分別眾生諸法數法三昧。要",
    "X12n0281_005:0816c13": "知以耳識分別所有眾生亦有從微至著工夫。鏡",
    "X12n0281_005:0816c14": "淨明生其體自現。若與觀音耳聞論同異者。一因",
    "X12n0281_005:0816c15": "異是初心方便。二境異乃耳根圓通。三聞異拔苦",
    "X12n0281_005:0816c16": "為先四教言之的在圓教。全體藏性無煩和會。",
    "X12n0281_005:0816c17": "○(三難陀觀鼻識二初敘悟緣起)孫陀羅難陀即從座起頂禮佛足而白佛言我初",
    "X12n0281_005:0816c18": "出家從佛入道雖具戒律於三摩地心常散動未獲",
    "X12n0281_005:0816c19": "無漏世尊教我及拘絺羅觀鼻端白我初諦觀經三",
    "X12n0281_005:0816c20": "七日見鼻中氣出入如烟身心內明圓洞世界徧成",
    "X12n0281_005:0816c21": "虗淨猶如琉璃烟相漸銷鼻息成白心開漏盡諸出",
    "X12n0281_005:0816c22": "入息化為光明照十方界得阿羅漢世尊記我當得",
    "X12n0281_005:0816c23": "菩提。○(二牒證結答)佛問圓通我以銷息息久發明明圓滅漏斯",
    "X12n0281_005:0816c24": "為第一。",
    "X12n0281_005:0817a01": "【觧】孤山曰孫陀羅云好愛。妻名也。難陀云歡喜。己",
    "X12n0281_005:0817a02": "號也。慈恩兩名共翻艶喜。為簡放牛難陀故標其",
    "X12n0281_005:0817a03": "妻。乃如來親弟也。溫陵曰前數息依根所以攝心。",
    "X12n0281_005:0817a04": "此觀白依識所以駐心也。息由風火而起鼓煩惱",
    "X12n0281_005:0817a05": "濁故其狀如烟。昧者不覺惟諦觀能見。六交見火",
    "X12n0281_005:0817a06": "燒息能為黑烟紫燄皆煩濁所發也。淨觀發明則",
    "X12n0281_005:0817a07": "煩濁漸消故內明外虗而烟銷成白。及乎漏盡無",
    "X12n0281_005:0817a08": "復煩惱內瑩發光故出入息化為光明也。吳興曰",
    "X12n0281_005:0817a09": "由觀鼻識似發十六特勝禪也。此禪始從知息出",
    "X12n0281_005:0817a10": "入乃至觀於棄捨攝四念處。能見三界九地所證",
    "X12n0281_005:0817a11": "境界故云圓洞世界等。又能於地地中以觀照了",
    "X12n0281_005:0817a12": "破四顛倒發真無漏故云心開漏盡等。亦可是通",
    "X12n0281_005:0817a13": "明之相禪門備焉。記即印成。當猶是也。菩提云道。",
    "X12n0281_005:0817a14": "如前文云得親印記發明無學。若作受記未來當",
    "X12n0281_005:0817a15": "得佛果菩提者即二酥密記或醍醐顯記。",
    "X12n0281_005:0817a16": "【疏】天台曰三釋鼻識圓通。初明境之通別。鼻以嗅",
    "X12n0281_005:0817a17": "香為用司息為門此通境也。今因治散觀鼻端白",
    "X12n0281_005:0817a18": "是眼所對本非正境。觀後結文乃云我以銷息息",
    "X12n0281_005:0817a19": "久發明是為正所對境。豈非初借鼻端之白為緣",
    "X12n0281_005:0817a20": "令其心細然後因是以觀息乎。次明觀之盈縮。初",
    "X12n0281_005:0817a21": "宗佛旨釋其所悟。於三摩地心常散動者。緣境既",
    "X12n0281_005:0817a22": "多故其心不一。觀鼻端白能一其心者。所謂置心",
    "X12n0281_005:0817a23": "一處無事不辦。此治散之初門也。久之而其心自",
    "X12n0281_005:0817a24": "細。心細而出入之息自見。息由風大鼓煩惱濁。故",
    "X12n0281_005:0817b01": "心之散動由息風之所司。琉璃光之觀界觀世觀",
    "X12n0281_005:0817b02": "身觀心諸動無二皆是妄緣風力所轉者以此。此",
    "X12n0281_005:0817b03": "治散之妙門也。經三七日見鼻中氣出入如烟。至",
    "X12n0281_005:0817b04": "於觀成則諸出入息化為光明照十方界。此可與",
    "X12n0281_005:0817b05": "琉璃光烏芻瑟摩二法同參。二略消名相。即十六",
    "X12n0281_005:0817b06": "特勝禪也。○一知息入修習特勝之初。正依隨息",
    "X12n0281_005:0817b07": "故以知息入為門。即代初數息調心之法。所以然",
    "X12n0281_005:0817b08": "者。數息則闇心而數故觀慧不明。今知息入則照",
    "X12n0281_005:0817b09": "息分明故解慧易發。是以用知息入為調心法也。",
    "X12n0281_005:0817b10": "若將十六特勝橫對四念處者。從知息入去有五",
    "X12n0281_005:0817b11": "特勝並屬身念處觀。○二知息出。修特勝者當以",
    "X12n0281_005:0817b12": "此知息出代數息。初調心之法也。意如前釋。若對",
    "X12n0281_005:0817b13": "念處猶屬身念處觀也。○三知息長短。修特勝者",
    "X12n0281_005:0817b14": "籍觀以調心。心既淨細則照了漸明。若得麤住細",
    "X12n0281_005:0817b15": "住及欲界定。定中暗鄣薄。即便覺息入出長短之",
    "X12n0281_005:0817b16": "相也。若對念處猶屬身念處觀也。○四知息徧身。",
    "X12n0281_005:0817b17": "修特勝者從欲界定與觀相扶入未到地。故證未",
    "X12n0281_005:0817b18": "到地定時即覺身及定法悉皆虗假。息之入出徧",
    "X12n0281_005:0817b19": "身微微如有如無。既於定中照了分明染著心薄",
    "X12n0281_005:0817b20": "也。若對念處猶屬身念處也。○五除諸身行。修特",
    "X12n0281_005:0817b21": "勝者從未到地欲入初禪時常應觀析。因此若發",
    "X12n0281_005:0817b22": "初禪覺觀之法則身心豁然開朗。如明眼人開倉",
    "X12n0281_005:0817b23": "即自了了見倉中所有。分別所證境界皆虗假空",
    "X12n0281_005:0817b24": "無人我。既無人我誰作諸事誰受禪定。是則顛倒",
    "X12n0281_005:0817c01": "所起身業皆悉壞滅。故云除諸身行。若對念處齊",
    "X12n0281_005:0817c02": "此猶屬身念處觀。○六受喜。修特勝者既常與觀",
    "X12n0281_005:0817c03": "慧相應。若證初禪喜支即能照了。因是喜生無過",
    "X12n0281_005:0817c04": "故云受喜。若對念處從此有三特勝並屬受念處",
    "X12n0281_005:0817c05": "觀。○七受樂。修特勝者即常與觀慧相應。若證初",
    "X12n0281_005:0817c06": "禪得樂支時。即能覺了便於樂支不起見著。以無",
    "X12n0281_005:0817c07": "所受而受樂觸故云受樂。若對念處猶屬受念處",
    "X12n0281_005:0817c08": "觀。○八受諸心行。修特勝者既常與觀慧相扶。若",
    "X12n0281_005:0817c09": "證初禪一心支時。即能照了一心不起顛倒。於一",
    "X12n0281_005:0817c10": "心中獲得正受故云受諸心行。若對念處齊此猶",
    "X12n0281_005:0817c11": "屬受念處觀也。○九心作喜。修特勝者離初禪入",
    "X12n0281_005:0817c12": "二禪時常自照了。因是若發二禪內淨喜則真喜",
    "X12n0281_005:0817c13": "從觀慧而生故名心作喜。若對念處從此有三特",
    "X12n0281_005:0817c14": "勝並屬心念處觀也。○十心作攝。修特勝者既因",
    "X12n0281_005:0817c15": "觀慧得二禪一心支即照了一心。因是倒想不起",
    "X12n0281_005:0817c16": "故云心作攝也。若對念處猶屬心念處觀。○十一",
    "X12n0281_005:0817c17": "心作解脫。修特勝者離二禪入三禪常有觀照。是",
    "X12n0281_005:0817c18": "故若發三禪即能照了。雖得妙樂心不躭著無累",
    "X12n0281_005:0817c19": "自在故云心作解脫。若對念處齊此猶屬心念處",
    "X12n0281_005:0817c20": "觀。○十二觀無常。修特勝者離三禪入四禪時常",
    "X12n0281_005:0817c21": "修觀照。是故若發四禪不動定時。即自觀達定中",
    "X12n0281_005:0817c22": "心識虗誑念念生滅故云觀無常也。若對念處從",
    "X12n0281_005:0817c23": "此有五特勝皆屬法念處觀。○十三觀出散。修特",
    "X12n0281_005:0817c24": "勝者從四禪入虗空處時。加修觀智內外照了。是",
    "X12n0281_005:0818a01": "故若證空定之時即知能離色界緣空之識自在",
    "X12n0281_005:0818a02": "逍散而虗誑不實心不愛著故云觀出散。若對念",
    "X12n0281_005:0818a03": "處猶屬法念處觀。○十四觀離欲。修特勝者離虗",
    "X12n0281_005:0818a04": "空處定入識處時常以觀慧內自推檢。欲離虗空",
    "X12n0281_005:0818a05": "處離欲之心。是故發識處定。即能觀達識定虗誑",
    "X12n0281_005:0818a06": "不實心不愛著故云觀離欲。若對念處猶屬法念",
    "X12n0281_005:0818a07": "處觀。○十五觀滅。修特勝者離識處入無所有時。",
    "X12n0281_005:0818a08": "以智照了所修之境能修之心。是故若發無所有",
    "X12n0281_005:0818a09": "處定即自觀達無所有處虗誑不實心不住著故",
    "X12n0281_005:0818a10": "云觀滅。若對念處猶屬法念處觀。○十六觀棄捨。",
    "X12n0281_005:0818a11": "修特勝者離無所有修非有想非無想定時。即自",
    "X12n0281_005:0818a12": "以智觀察所修之法能修之心。是故若發非想定",
    "X12n0281_005:0818a13": "時。即觀照分明知非想處兩捨之定猶有細想四",
    "X12n0281_005:0818a14": "眾和合而有虗誑不實非是涅槃安樂真法。則心",
    "X12n0281_005:0818a15": "不愛著。特勝行者若於地地修觀照了則地地之",
    "X12n0281_005:0818a16": "中顛倒不起心不染著。隨其因緣會處即於是地",
    "X12n0281_005:0818a17": "發真無漏證三乘道。略辯特勝竟。言少則意難見。",
    "X12n0281_005:0818a18": "讀者必須細心比類。令知地地之中與根本禪四",
    "X12n0281_005:0818a19": "空證定一往雖同而觀慧有別也。○三義闕四教",
    "X12n0281_005:0818a20": "者。以證果言之云得阿羅漢。又曰當得菩提通教",
    "X12n0281_005:0818a21": "體法明空明矣。若體法即中則受別圓來接。會歸",
    "X12n0281_005:0818a22": "圓頓者。以息風言之則為性風。以煩惱濁言之則",
    "X12n0281_005:0818a23": "為性火。以鼻識言之則為性識。皆本如來藏妙真",
    "X12n0281_005:0818a24": "如性清淨本然周徧法界者也。",
    "X12n0281_005:0818b01": "○(四滿慈觀舌識二初敘悟緣起)富樓那彌多羅尼子即從座起頂禮佛足而白佛",
    "X12n0281_005:0818b02": "言我曠劫來辯才無礙宣說苦空深達實相如是乃",
    "X12n0281_005:0818b03": "至恒沙如來祕密法門我於眾中微妙開示得無所",
    "X12n0281_005:0818b04": "畏世尊知我有大辯才以音聲輪教我發揚我於佛",
    "X12n0281_005:0818b05": "前助佛轉輪因師子吼成阿羅漢世尊印我說法無",
    "X12n0281_005:0818b06": "上。○(二牒證結答)佛問圓通我以法音降伏魔冤銷滅諸漏斯為",
    "X12n0281_005:0818b07": "第一。",
    "X12n0281_005:0818b08": "【觧】溫陵曰說法第一辯才無礙因以降魔滅漏皆",
    "X12n0281_005:0818b09": "舌識力也。佛以身口意三輪應物無滯。音聲即口",
    "X12n0281_005:0818b10": "輪也。吳興曰宣說下指小乘法。如是下示大乘義。",
    "X12n0281_005:0818b11": "始阿含終般若故云乃至。增一稱滿慈子說法最",
    "X12n0281_005:0818b12": "為第一。大品中轉教諸菩薩摩訶般若即其相也。",
    "X12n0281_005:0818b13": "追敘得道若權若實如前辯之。",
    "X12n0281_005:0818b14": "【疏】天台曰四釋舌識圓通初明境之通別。舌以分",
    "X12n0281_005:0818b15": "別滋味語言宣說為用其境則通。今說法以入圓",
    "X12n0281_005:0818b16": "通其境則別。次觀之盈縮。初宗佛旨釋其所悟。我",
    "X12n0281_005:0818b17": "曠劫來辯才無礙文殊所謂說法弄音文開悟先",
    "X12n0281_005:0818b18": "成者是也。餘如會解所說。論此法門似難成立。以",
    "X12n0281_005:0818b19": "辯才無礙自是舌根。法音降伏魔冤自是音聲。與",
    "X12n0281_005:0818b20": "舌識何預。要知圓通法門根塵識三必連帶而起",
    "X12n0281_005:0818b21": "亦連帶而觀。如說法入道本以大智慧為之先導。",
    "X12n0281_005:0818b22": "不起識心不著句味而宣敡世出世智。言有方分",
    "X12n0281_005:0818b23": "理無窮盡此又五識五意識同時具足。至於一根",
    "X12n0281_005:0818b24": "返源六根解脫此則縛則俱縛解則俱解脫則俱",
    "X12n0281_005:0818c01": "脫道理之必然。讀者當得之言外可也。義關四教",
    "X12n0281_005:0818c02": "者。宣說苦空深達實相此屬阿含三藏教也。如是",
    "X12n0281_005:0818c03": "乃至恒沙如來祕密法門我於眾中微妙開示得",
    "X12n0281_005:0818c04": "無所畏此屬方等助談四教也。以音聲輪教我發",
    "X12n0281_005:0818c05": "揚我於佛前助佛轉輪。此般若助談三教也。會歸",
    "X12n0281_005:0818c06": "圓頓者。即說法之舌識為性識之明知。妙德瑩然",
    "X12n0281_005:0818c07": "徧周法界也。",
    "X12n0281_005:0818c08": "○(五優波觀身識二初敘悟緣起)優波離即從座起頂禮佛足而白佛言我親隨佛",
    "X12n0281_005:0818c09": "逾城出家親觀如來六年勤苦親見如來降伏諸魔",
    "X12n0281_005:0818c10": "制諸外道解脫世間貪欲諸漏承佛教戒如是乃至",
    "X12n0281_005:0818c11": "三千威儀八萬微細性業遮業悉皆清淨身心寂滅",
    "X12n0281_005:0818c12": "成阿羅漢我是如來眾中綱紀親印我心持戒修身",
    "X12n0281_005:0818c13": "眾推無上。○(二牒證結答)佛問圓通我以執身身得自在次第執",
    "X12n0281_005:0818c14": "心心得通達然後身心一切通利斯為第一。",
    "X12n0281_005:0818c15": "【觧】孤山曰優波離此云上首。以其持律為眾綱紀",
    "X12n0281_005:0818c16": "故。或翻近執。以佛為太子時彼為親近執事之臣",
    "X12n0281_005:0818c17": "故。溫陵曰言親隨親觀乃至承教皆明身識欽承",
    "X12n0281_005:0818c18": "也。行住坐臥律儀各二百五十。對三聚成三千。復",
    "X12n0281_005:0818c19": "以三千配身口七支成二萬一千。復配四分煩惱",
    "X12n0281_005:0818c20": "成八萬四千。性業即殺盜婬等根於性者。遮業即",
    "X12n0281_005:0818c21": "支末愆失因過遮止者。律中得度波離第一。僧中",
    "X12n0281_005:0818c22": "得度陳那最初。故今堂置陳那壇置波離各立本",
    "X12n0281_005:0818c23": "也。吳興曰圓師為次第執心者由戒清淨故發定",
    "X12n0281_005:0818c24": "慧也。此恐未然。按下文云先持聲聞四棄八棄執",
    "X12n0281_005:0819a01": "身不動。後行菩薩清淨律儀執心不起。是則執心",
    "X12n0281_005:0819a02": "非約定慧明矣。然以身心配于大小此據麤細一",
    "X12n0281_005:0819a03": "往分之。菩薩非不檢身。聲聞亦防意地。如諸萹聚",
    "X12n0281_005:0819a04": "制遠方便豈非意地乎。今所敘者正言其小。故執",
    "X12n0281_005:0819a05": "身及心從麤至細以防身識之微也。身識既滅真",
    "X12n0281_005:0819a06": "智現前。斯所謂戒淨有智慧便得第一道。",
    "X12n0281_005:0819a07": "【疏】天台曰五釋身識圓通。初明境之通別。身識分",
    "X12n0281_005:0819a08": "別通而言之順情之觸違情之觸非順非違平平",
    "X12n0281_005:0819a09": "之觸。今持戒執身身得自在。去順觸而但依違觸",
    "X12n0281_005:0819a10": "競競業業亦不落無記之觸以為別境也。次明觀",
    "X12n0281_005:0819a11": "之盈縮。初宗佛旨釋其所悟。初敘依身識欽承如",
    "X12n0281_005:0819a12": "來。次敘依身識奉持戒律。義釋如舊可知。次略消",
    "X12n0281_005:0819a13": "名相者。戒律雖多不出五篇七聚。五篇者一夷即",
    "X12n0281_005:0819a14": "婬殺盜妄四波羅夷。比丘四條尼八條。二殘即十",
    "X12n0281_005:0819a15": "三僧殘。比丘十三條尼十七條。三提即三十尼薩",
    "X12n0281_005:0819a16": "耆九十波逸提。比丘百二十條尼二百八條。四尼",
    "X12n0281_005:0819a17": "即四提舍尼。比丘四條尼八條。五吉即突吉羅。比",
    "X12n0281_005:0819a18": "丘一百條尼一百條。七聚者一棄二眾殘三醜惡",
    "X12n0281_005:0819a19": "四墮五可呵六惡作七惡說。若大乘菩薩戒則十",
    "X12n0281_005:0819a20": "波羅夷四十八輕垢罪也。義關四教者。我以執身",
    "X12n0281_005:0819a21": "身得自在次第執心心得通達三藏可知。至於身",
    "X12n0281_005:0819a22": "心一切通利聞方等彈訶漸漸心相體信即比丘",
    "X12n0281_005:0819a23": "之律儀為菩薩之三聚通別圓教可階矣。會歸圓",
    "X12n0281_005:0819a24": "頓者。尋常六識尚即如來藏性。豈持戒淨體非圓",
    "X12n0281_005:0819b01": "頓法門。妙德瑩然徧周法界圓滿十方無有方所。",
    "X12n0281_005:0819b02": "無作妙戒可思議乎。",
    "X12n0281_005:0819b03": "○(六目連觀意識二初敘悟緣起)大目犍連即從座起頂禮佛足而白佛言我初於",
    "X12n0281_005:0819b04": "路乞食逢遇優樓頻螺伽耶那提三迦葉波宣說如",
    "X12n0281_005:0819b05": "來因緣深義我頓發心得大通達如來惠我袈裟著",
    "X12n0281_005:0819b06": "身鬚髮自落我遊十方得無罣礙神通發明推為無",
    "X12n0281_005:0819b07": "上成阿羅漢寧惟世尊十方如來歎我神力圓明清",
    "X12n0281_005:0819b08": "淨自在無畏。○(二牒證結答)佛問圓通我以旋湛心光發宣如澄",
    "X12n0281_005:0819b09": "濁流久成清瑩斯為第一。",
    "X12n0281_005:0819b10": "【觧】孤山曰優樓頻螺此云木瓜癃。胸前有癃如木",
    "X12n0281_005:0819b11": "瓜故。伽耶山名。即象頭山也。亦云城。城近此山故。",
    "X12n0281_005:0819b12": "那提河名。一兄二弟。故身子云逢迦葉波兄弟即",
    "X12n0281_005:0819b13": "其人也。溫陵曰因緣深義謂非世間和合麤相。乃",
    "X12n0281_005:0819b14": "發明世出世法。故因之發心得大通達。神通如意",
    "X12n0281_005:0819b15": "也。旋湛者旋意識而復妙湛。故久成清瑩通力圓",
    "X12n0281_005:0819b16": "明清淨自在也。吳興曰神名天心通名慧性。而此",
    "X12n0281_005:0819b17": "心性即意識發明也。大乘發如來藏。小乘發根本",
    "X12n0281_005:0819b18": "禪。六神通中惟漏盡通是其內證。餘之五通皆屬",
    "X12n0281_005:0819b19": "外用。",
    "X12n0281_005:0819b20": "【疏】天台曰六釋意識圓通。初明境之通局。意識所",
    "X12n0281_005:0819b21": "緣通於三性。其他三昧或各緣一性。如無行經貪",
    "X12n0281_005:0819b22": "欲即是道嗔恚亦復然如是三法中具一切佛法。",
    "X12n0281_005:0819b23": "此惟緣惡如止觀中說。若法華誦經觀音數息皆",
    "X12n0281_005:0819b24": "緣善性如覺意三昧。則三性通緣。今此三昧云我",
    "X12n0281_005:0819c01": "以旋湛心光發宣亦覺意之流類也。二明觀之盈",
    "X12n0281_005:0819c02": "縮。初宗佛旨釋其所悟。初敘路逢勝友聞說因緣",
    "X12n0281_005:0819c03": "而頓得通達。則出家之緣在三迦葉波。次敘後見",
    "X12n0281_005:0819c04": "如來惠我袈裟而鬚髮自落成阿羅漢。則得道之",
    "X12n0281_005:0819c05": "緣正在如來。近有講者不信如來神力使之鬚髮",
    "X12n0281_005:0819c06": "自落。謂若如所云則是恠物。抑何鄙哉。三敘感得",
    "X12n0281_005:0819c07": "神通遊戲十方而得無罣礙。此皆傍序非正敘也。",
    "X12n0281_005:0819c08": "末云我以旋湛心光發宣如澄濁流久成清瑩。方",
    "X12n0281_005:0819c09": "正陳意識所入圓通。言旋湛者正反其意識所緣",
    "X12n0281_005:0819c10": "生住異滅生成法則至不生滅圓湛之性反妄歸",
    "X12n0281_005:0819c11": "真之意也。旋湛既久心之本有神通光明自然發",
    "X12n0281_005:0819c12": "現。如澄濁流久成清瑩譬喻極是分明。所謂明相",
    "X12n0281_005:0819c13": "精純一切變現不為煩惱皆合涅槃清淨妙德是",
    "X12n0281_005:0819c14": "也。應知此門雖與耳門三昧不同亦具四種殊勝",
    "X12n0281_005:0819c15": "功德。一是諸法之總能具能造故。二是諸大乘經",
    "X12n0281_005:0819c16": "所詮顯故。三是禪教諸祖所直指故。四是此經所",
    "X12n0281_005:0819c17": "密示故。故文殊揀選偈但云神通本宿因何關法",
    "X12n0281_005:0819c18": "分別念緣非離物云何獲圓通。一揀宿因一揀作",
    "X12n0281_005:0819c19": "意。未甞言旋湛之非其意槩可見矣。義關四教者。",
    "X12n0281_005:0819c20": "旋湛澄濁證偏真理通教明矣。若發宣中道心光",
    "X12n0281_005:0819c21": "分但不但別圓來接可知。會歸圓頓者。若於此經",
    "X12n0281_005:0819c22": "悟明六處識心離四句絕百非則性識明知覺明",
    "X12n0281_005:0819c23": "真識妙覺湛然徧周法界也。",
    "X12n0281_005:0819c24": "○(四觀七大悟道七初烏芻瑟摩觀火大二初敘悟緣起二初遇佛聞教)烏芻瑟摩於如來前合掌頂禮佛之雙足而白佛",
    "X12n0281_005:0820a01": "言我常先憶久遠劫前性多貪欲有佛出世名曰空",
    "X12n0281_005:0820a02": "王說多婬人成猛火聚。○(二依教修觀二初觀成獲悟)教我徧觀百骸四支諸冷",
    "X12n0281_005:0820a03": "煖氣神光內凝化多婬心成智慧火。○(二重指釋成)從是諸佛皆",
    "X12n0281_005:0820a04": "呼召我名為火頭我以火光三昧力故成阿羅漢心",
    "X12n0281_005:0820a05": "發大願諸佛成道我為力士親伏魔冤。○(二牒證結答)佛問圓通",
    "X12n0281_005:0820a06": "我以諦觀身心煖觸無礙流通諸漏既銷生大寶燄",
    "X12n0281_005:0820a07": "登無上覺斯為第一。",
    "X12n0281_005:0820a08": "【觧】溫陵曰烏芻瑟摩云火頭。即火頭金剛也。多婬",
    "X12n0281_005:0820a09": "之人本由煖觸迫發。生為欲火。死為業火。業力增",
    "X12n0281_005:0820a10": "熾故成猛火聚也。吳興曰徧觀四大皆是觸塵之",
    "X12n0281_005:0820a11": "境。百骸四支地也。諸冷煖氣即水火風也。三昧既",
    "X12n0281_005:0820a12": "著故曰神光內凝。以多欲人火大偏盛故變婬火",
    "X12n0281_005:0820a13": "而成智火。成阿羅漢下謂成小果。後發大願。將非",
    "X12n0281_005:0820a14": "普現色身以執金剛神輔佛揚化者乎。",
    "X12n0281_005:0820a15": "【疏】天台曰第四七大圓通中初釋火大圓通初明",
    "X12n0281_005:0820a16": "境之通別。通而言之有無情之火有有情之火。今",
    "X12n0281_005:0820a17": "別從身中四大有情之火以觀圓通也。次明觀之",
    "X12n0281_005:0820a18": "盈縮初宗佛旨釋其所悟。佛所說法被機不同。被",
    "X12n0281_005:0820a19": "小乘機對性多貪欲者令修不淨觀。今被大乘機",
    "X12n0281_005:0820a20": "令化多婬心成智慧火。夫性火真空性空真火清",
    "X12n0281_005:0820a21": "淨本然周徧法界隨眾生心應所知量。始既不變",
    "X12n0281_005:0820a22": "以隨緣故應為身中四大之火亦復隨緣而不變。",
    "X12n0281_005:0820a23": "若隨婬欲染緣成猛火聚即順貪欲性逆智慧性",
    "X12n0281_005:0820a24": "應所知量也。若順智慧性逆貪欲性徧觀百骸四",
    "X12n0281_005:0820b01": "肢諸冷煖氣。觀之既久則神光內凝。化多婬心成",
    "X12n0281_005:0820b02": "智慧火。一逆一順一昇一降豈有他法哉。故無行",
    "X12n0281_005:0820b03": "經云貪欲即是道嗔恚亦復然如是三法中具一",
    "X12n0281_005:0820b04": "切佛法。佛法正指隨緣不變之性。能體道者方其",
    "X12n0281_005:0820b05": "貪欲等性起時不順其性。即逆用智慧徧觀貪欲",
    "X12n0281_005:0820b06": "之性不變而隨緣隨緣而不變。如烏芻瑟摩(云云)。",
    "X12n0281_005:0820b07": "則貪欲即是道者得矣。從是諸佛皆呼召我名為",
    "X12n0281_005:0820b08": "火頭者。由性多貪欲其火熾盛。多婬心人成猛火",
    "X12n0281_005:0820b09": "聚者以此。今化多婬心成智慧火。故其燄性變為",
    "X12n0281_005:0820b10": "火光亦復以此。論七大皆人身所具。若一大現起",
    "X12n0281_005:0820b11": "名事造。六大冥伏為理具。今從事造現起者言之",
    "X12n0281_005:0820b12": "名為火頭金剛也。",
    "X12n0281_005:0820b13": "○(二持地觀地大二初敘悟緣起二初遇佛受教二初歷值諸佛具修福業)持地菩薩即從座起頂禮佛足而白佛言我念往",
    "X12n0281_005:0820b14": "昔普光如來出現於世我為比丘常於一切要路津",
    "X12n0281_005:0820b15": "口田地險隘有不如法妨損車馬我皆平填或作橋",
    "X12n0281_005:0820b16": "梁或負沙土如是勤苦經無量佛出現於世或有眾",
    "X12n0281_005:0820b17": "生於闤闠處要人擎物我先為擎至其所詣放物即",
    "X12n0281_005:0820b18": "行不取其直毗舍浮佛現在世時世多饑荒我為負",
    "X12n0281_005:0820b19": "人無問遠近惟取一錢或有牛車被於泥溺我有神",
    "X12n0281_005:0820b20": "力為其推輪拔其苦惱時國大王延佛設齋我於爾",
    "X12n0281_005:0820b21": "時平地待佛。○(二別值毗舍親承開示)毗舍如來摩頂謂我當平心地則世",
    "X12n0281_005:0820b22": "界地一切皆平。○(二因教獲悟二初正陳悟旨)我即心開見身微塵與造世界所",
    "X12n0281_005:0820b23": "有微塵等無差別微塵自性不相觸摩乃至刀兵亦",
    "X12n0281_005:0820b24": "無所觸。○(二因悟敘獲證)我於法性悟無生忍成阿羅漢迴心今入",
    "X12n0281_005:0820c01": "菩薩位中聞諸如來宣妙蓮華佛知見地我先證明",
    "X12n0281_005:0820c02": "而為上首。○(二牒證結答)佛問圓通我以諦觀身界二塵等無差",
    "X12n0281_005:0820c03": "別本如來藏虗妄發塵塵銷智圓成無上道斯為第",
    "X12n0281_005:0820c04": "一。",
    "X12n0281_005:0820c05": "【觧】吳興曰身界微塵乃至刀兵者以此皆是地大",
    "X12n0281_005:0820c06": "所造之色。即因緣所生法也。微塵無差空也。自性",
    "X12n0281_005:0820c07": "不觸中也。三諦具足非如來藏乎。悟無生等。由分",
    "X12n0281_005:0820c08": "證法身而權取小果故以無生忍簡之。初自度後",
    "X12n0281_005:0820c09": "化他是謂迴心也。毗舍浮云徧一切自在。",
    "X12n0281_005:0820c10": "【疏】天台曰二釋地大圓通。初明境之通別。別而言",
    "X12n0281_005:0820c11": "之有身中之地大依報之地大。今此菩薩則內外",
    "X12n0281_005:0820c12": "通觀。造世界微塵依報也。身微塵正報也。等無差",
    "X12n0281_005:0820c13": "別不相觸摩圓融會歸如來藏性。二明觀之盈縮。",
    "X12n0281_005:0820c14": "初宗佛旨釋其所悟。初陳利物之懷。次陳值佛之",
    "X12n0281_005:0820c15": "緣。利物中平填險隘為正。擎物推輪為傍。兼下值",
    "X12n0281_005:0820c16": "佛之緣正言入道便宜也。蓋如來說法多就宿習",
    "X12n0281_005:0820c17": "便宜者而開導之。如金師之子教以數息漂師之",
    "X12n0281_005:0820c18": "子教以不淨皆其事也。故毗舍如來就其數數填",
    "X12n0281_005:0820c19": "地于今平地教以當平心地則世界地一切皆平。",
    "X12n0281_005:0820c20": "佛意謂平地利物與平地待佛豈非自利利他之",
    "X12n0281_005:0820c21": "美行。第世界無邊眾生無量。徒以區區之神力何",
    "X12n0281_005:0820c22": "能弘博濟之道心。故令但務其本弗求其末。維摩",
    "X12n0281_005:0820c23": "所謂惟其心淨則佛土淨是也。佛土苟淨則攝受",
    "X12n0281_005:0820c24": "一切眾生歸於妙土尚何不平之有哉。須知此語",
    "X12n0281_005:0821a01": "復有通別。通則心為諸法之總心平則一切皆平。",
    "X12n0281_005:0821a02": "別則正當此經性色真空性空真色清淨本然周",
    "X12n0281_005:0821a03": "徧法界者為心地。隨眾生心應所知量者為一切。",
    "X12n0281_005:0821a04": "不了隨緣不變謂之心地不平。不了不變隨緣謂",
    "X12n0281_005:0821a05": "之一切不平。若能了此即是心地平世界地皆平。",
    "X12n0281_005:0821a06": "惟其隨聞獲悟稱性觀中故即心開證入藏性。身",
    "X12n0281_005:0821a07": "微塵正報之地大也。造微塵依報之地大也。此隨",
    "X12n0281_005:0821a08": "眾生心應所知量者也。等無差別微塵自性不相",
    "X12n0281_005:0821a09": "觸摩等。此悟隨緣而不變即性色而真空也。我於",
    "X12n0281_005:0821a10": "法性悟無生忍者謂於地大之色法得悟如來之",
    "X12n0281_005:0821a11": "藏性也。論所敘法門可謂至圓。悟無生忍而止證",
    "X12n0281_005:0821a12": "阿羅漢者。正以身為比丘當聲聞像。雖能利物而",
    "X12n0281_005:0821a13": "自了心多。故雖惑破無明而但果成羅漢。亦聞常",
    "X12n0281_005:0821a14": "取果之流也。先出三界自利竟然後入界以利人。",
    "X12n0281_005:0821a15": "故曰回心今入菩薩位中。聞諸如來宣妙蓮華佛",
    "X12n0281_005:0821a16": "知見地我先證明而為上首者文見普門品末。蓋",
    "X12n0281_005:0821a17": "法華為一大事因緣欲令眾生開示悟入佛之知",
    "X12n0281_005:0821a18": "見以證諸法實相。今持地所悟。當諸法實相之一",
    "X12n0281_005:0821a19": "法。一即一切。自既證已方知佛說不虗。故為法華",
    "X12n0281_005:0821a20": "會眾而作實相證明也。或執此語判此經在法華",
    "X12n0281_005:0821a21": "後者。不知楞嚴有前後分。前分有次後分不次。後",
    "X12n0281_005:0821a22": "雖不次攝後歸前方無餘論也。結文可知。餘科不",
    "X12n0281_005:0821a23": "贅矣。",
    "X12n0281_005:0821a24": "○(三月光觀水大二初敘悟緣起二初值佛受教)月光童子即從座起頂禮佛足而白佛言我憶往",
    "X12n0281_005:0821b01": "昔恒河沙劫有佛出世名為水天教諸菩薩修習水",
    "X12n0281_005:0821b02": "觀入三摩地。○(二依教修觀二初備陳修行二初止作意)觀於身中水性無奪初從涕唾如是",
    "X12n0281_005:0821b03": "窮盡津液精血大小便利身中旋復水性一同見水",
    "X12n0281_005:0821b04": "身中與世界外浮幢王剎諸香水海等無差別。○(二敘偏證)我",
    "X12n0281_005:0821b05": "於是時初成此觀但見其水未得無身。○(二因觀值緣三初入觀值緣)當為比丘",
    "X12n0281_005:0821b06": "室中安禪我有弟子窺窻觀室惟見清水徧在室中",
    "X12n0281_005:0821b07": "了無所見童稚無知取一瓦礫投於水內激水作聲",
    "X12n0281_005:0821b08": "顧盻而去。○(二出觀知病)我出定後頓覺心痛如舍利弗遭違害",
    "X12n0281_005:0821b09": "鬼我自思惟今我已得阿羅漢道久離病緣云何今",
    "X12n0281_005:0821b10": "日忽生心痛將無退失。○(三審緣獲安)爾時童子捷來我前說如",
    "X12n0281_005:0821b11": "上事我則告言汝更見水可即開門入此水中除去",
    "X12n0281_005:0821b12": "瓦礫童子奉教後入定時還復見水瓦礫宛然開門",
    "X12n0281_005:0821b13": "除出我後出定身質如初逢無量佛如是至於山海",
    "X12n0281_005:0821b14": "自在通王如來方得亡身與十方界諸香水海性合",
    "X12n0281_005:0821b15": "真空無二無別今於如來得童真名預菩薩會。○(二牒證結答)佛",
    "X12n0281_005:0821b16": "問圓通我以水性一味流通得無生忍圓滿菩提斯",
    "X12n0281_005:0821b17": "為第一。",
    "X12n0281_005:0821b18": "【觧】資中曰準華嚴經華藏海中有大蓮華。其蓮華",
    "X12n0281_005:0821b19": "中有諸香水。一一香水海為諸佛剎世界之種。華",
    "X12n0281_005:0821b20": "藏世界在香水中故云浮幢王剎。華藏二十重。累",
    "X12n0281_005:0821b21": "高如幢。最為高大故稱王。今觀身水與彼海同故",
    "X12n0281_005:0821b22": "曰浮幢王剎諸香水海也。初成此觀但見其水者",
    "X12n0281_005:0821b23": "此定果色隨心所變。如十徧處入定則有出定則",
    "X12n0281_005:0821b24": "無。不同業果色共業同感不造世業方得清淨。十",
    "X12n0281_005:0821c01": "徧處者青黃赤白地水火風空識。此十一切處皆",
    "X12n0281_005:0821c02": "有。如作青想則一切處皆青也。吳興曰得阿羅漢",
    "X12n0281_005:0821c03": "久離病緣等。按智論明諸聖人皆有身苦。如舍利",
    "X12n0281_005:0821c04": "弗風病畢陵伽眼痛等。今言已得羅漢久離病緣",
    "X12n0281_005:0821c05": "實難銷會。此蓋過去曾取小果。既無見思惑業之",
    "X12n0281_005:0821c06": "事。是離分段病苦之緣。其時迴心却入三界。本無",
    "X12n0281_005:0821c07": "實疾所以疑之。然此菩薩所修三昧與前持地觀",
    "X12n0281_005:0821c08": "法大同。但由無明尚在未得無功用道是故出定",
    "X12n0281_005:0821c09": "不知病緣。有作析法拙度解之者誠不可也。方得",
    "X12n0281_005:0821c10": "亡身等初證法身分亡變易之身。身中水性與香",
    "X12n0281_005:0821c11": "水海性同合真如空藏之性。溫陵曰月太陰。水精",
    "X12n0281_005:0821c12": "也。昔師水天修習水觀。水性圓明故號月光。水性",
    "X12n0281_005:0821c13": "無奪者。內之精血外之剎海水相雖異而性不相",
    "X12n0281_005:0821c14": "奪。我於是時至身質如初敘作觀之緣也。舍利弗",
    "X12n0281_005:0821c15": "於恒河岸入定。遭違害鬼所擊而出定頭痛。亦未",
    "X12n0281_005:0821c16": "得無身故也。漢州綿竹縣水觀和尚迹同月光。佛",
    "X12n0281_005:0821c17": "陀本傳云師入火光定其室如焚亦此類也。違害",
    "X12n0281_005:0821c18": "當作為害。夜叉鬼王之名。乃身子過去世之怨也。",
    "X12n0281_005:0821c19": "【疏】天台曰三釋水大圓通。初明境之通別。別而言",
    "X12n0281_005:0821c20": "之有身中之水依報之水。今此菩薩乃內外通觀。",
    "X12n0281_005:0821c21": "如觀於身中水性無奪正報之水也。浮幢王剎諸",
    "X12n0281_005:0821c22": "香水海依報之水也。等無差別則內外性等。次明",
    "X12n0281_005:0821c23": "觀之盈縮。初宗佛旨釋其所悟。能師菩薩名曰月",
    "X12n0281_005:0821c24": "光。所師如來名曰水天。所謂古今一道果因一契",
    "X12n0281_005:0822a01": "也。此與觀經觀水不同者三。一依正異。彼觀依報",
    "X12n0281_005:0822a02": "此依正通觀。二事理異。彼惟事相此兼事理。三方",
    "X12n0281_005:0822a03": "便真實異。彼欲觀寶地故先託大陂池水觀之以",
    "X12n0281_005:0822a04": "為方便。此觀水性無奪顯性水真空。夫性水真空",
    "X12n0281_005:0822a05": "性空真水清淨本然周徧法界。一隨眾生心應所",
    "X12n0281_005:0822a06": "知量以為依正而情器斯分。故自相分言之內焉",
    "X12n0281_005:0822a07": "外焉小焉大焉赤焉白焉香焉臭焉穢焉淨焉而",
    "X12n0281_005:0822a08": "萬殊不同。今自性分觀之。先觀身中水性無奪。初",
    "X12n0281_005:0822a09": "從[口*弟]唾如是窮盡津液精血大小便利身中旋復",
    "X12n0281_005:0822a10": "水性一同此觀正報之性齊也。次見水身中與外",
    "X12n0281_005:0822a11": "世界浮幢王剎諸香水海等無差別此觀正報依",
    "X12n0281_005:0822a12": "報之性齊也。但迷情既久而依正難齊。故初成此",
    "X12n0281_005:0822a13": "觀但見其水未得無身。若亡身者水即身而身即",
    "X12n0281_005:0822a14": "水若水即身謂之惟水可也。若身即水謂之惟身",
    "X12n0281_005:0822a15": "亦可也。惟身惟水俱名法身。故得亡身之後與十",
    "X12n0281_005:0822a16": "方界諸香水海性合真空無二無別也。",
    "X12n0281_005:0822a17": "○(四琉璃光觀風大二初敘悟緣起二初遇佛受教)琉璃光法王子即從座起頂禮佛足而白佛言。○",
    "X12n0281_005:0822a18": "(二依教修觀二初正脩觀巧)我憶往昔經恒沙劫有佛出世名無量聲開示菩薩",
    "X12n0281_005:0822a19": "本覺妙明覺此世界及眾生身皆是妄緣風力所轉",
    "X12n0281_005:0822a20": "我於爾時觀界安立觀世動時觀身動止觀心動念",
    "X12n0281_005:0822a21": "諸動無二等無差別我時覺了此群動性來無所從",
    "X12n0281_005:0822a22": "去無所至十方微塵顛倒眾生同一虗妄如是乃至",
    "X12n0281_005:0822a23": "三千大千一世界內所有眾生如一器中貯百蚊蚋",
    "X12n0281_005:0822a24": "啾啾亂鳴於分寸中鼓發狂閙。○(二觀成獲證)逢佛未幾得無生",
    "X12n0281_005:0822b01": "忍爾時心開乃見東方不動佛國為法王子事十方",
    "X12n0281_005:0822b02": "佛身心發光洞徹無礙。○(二牒證結答)佛問圓通我以觀察風力",
    "X12n0281_005:0822b03": "無依悟菩提心入三摩地合十方佛傳一妙心斯為",
    "X12n0281_005:0822b04": "第一。",
    "X12n0281_005:0822b05": "【觧】吳興曰界為方位故安立。世為遷流故動時。時",
    "X12n0281_005:0822b06": "即過現未也。孤山曰逢佛未幾者未多也。溫陵曰",
    "X12n0281_005:0822b07": "因風大圓悟。身心發光洞徹無礙號琉璃光。無量",
    "X12n0281_005:0822b08": "聲佛亦依風大開示菩薩使知本覺無動。而身界",
    "X12n0281_005:0822b09": "之動皆風力所轉。琉璃光因是觀界觀世觀身觀",
    "X12n0281_005:0822b10": "心。遷流運止悉惟風力故曰諸動無二。由是覺了",
    "X12n0281_005:0822b11": "大千群動皆即狂勞猶百蚊蚋鼓於方寸耳。既了",
    "X12n0281_005:0822b12": "狂勞乃見不動佛也。東為群動之本而佛號不動",
    "X12n0281_005:0822b13": "乃即動而靜者也。能即動而靜故身心無礙也。傳",
    "X12n0281_005:0822b14": "一妙心者知風力無依萬動皆妄而獨證無動本",
    "X12n0281_005:0822b15": "覺也。",
    "X12n0281_005:0822b16": "【疏】天台曰四釋風大圓通。初明境之通別。別而言",
    "X12n0281_005:0822b17": "之有正報之風依報之風。正報有身心之殊。依報",
    "X12n0281_005:0822b18": "有界世之異。今通別俱觀故曰觀界安立等。次明",
    "X12n0281_005:0822b19": "觀之盈縮。初宗佛旨釋其所悟。論無量聲如來開",
    "X12n0281_005:0822b20": "示菩薩本覺妙明宜直就常住真心不生不滅者",
    "X12n0281_005:0822b21": "觀之。而云觀此世界及眾生身皆是妄緣風力所",
    "X12n0281_005:0822b22": "轉者。正示動中有不動者在欲其觀動以顯不動",
    "X12n0281_005:0822b23": "之性。故曰我於爾時觀界安立觀世動時觀身動",
    "X12n0281_005:0822b24": "止觀心動念諸動無二等無差別。蓋界之安立為",
    "X12n0281_005:0822c01": "風輪之所執持其動則大。三世遷流其動則小。身",
    "X12n0281_005:0822c02": "動止心動念小之又小。大小雖不同均一動也。我",
    "X12n0281_005:0822c03": "時了覺此群動性來無所從去無所至者。肇公所",
    "X12n0281_005:0822c04": "謂旋嵐偃嶽而常靜江河競注而不流野馬飄鼓",
    "X12n0281_005:0822c05": "而不動日月歷天而不周不過十方微塵顛倒眾",
    "X12n0281_005:0822c06": "生同一虗妄而已。故又以法喻明之如是乃至三",
    "X12n0281_005:0822c07": "千大千一世界內所有眾生如一器中貯百蚊蚋",
    "X12n0281_005:0822c08": "啾啾亂鳴於分寸中鼓發狂閙。此以分寸之小器",
    "X12n0281_005:0822c09": "喻世界之大千。無量之眾生喻一百之蚊蚋。以啾",
    "X12n0281_005:0822c10": "啾亂鳴鼓發狂閙喻世界身心之群動。然而蚊蚋",
    "X12n0281_005:0822c11": "雖動而器空不動。以類眾生之妄緣雖動而吾本",
    "X12n0281_005:0822c12": "覺之性不動。非直不動者之無動而動者元非動。",
    "X12n0281_005:0822c13": "所謂觀方知彼去去者不至方。故得逢佛未幾悟",
    "X12n0281_005:0822c14": "無生忍。言爾時心開乃見東方不動佛國為法王",
    "X12n0281_005:0822c15": "子事十方佛者。夫東方為群動之首。佛國號為不",
    "X12n0281_005:0822c16": "動。豈非正顯動中有不動者存乎。身心發光洞徹",
    "X12n0281_005:0822c17": "無礙此正言得名之所自。因觀世界身心同一虗",
    "X12n0281_005:0822c18": "妄了無所有同一本覺寂而常照如淨琉璃也。末",
    "X12n0281_005:0822c19": "云合十方佛傳一妙心者。十方諸佛孰有不以本",
    "X12n0281_005:0822c20": "覺妙明而傳心乎。又孰有不即動而顯寂乎。而下",
    "X12n0281_005:0822c21": "文殊則揀之云若以風性觀動寂非無對對非無",
    "X12n0281_005:0822c22": "上覺云何獲圓通。然而獨不曰音聲性動靜聞中",
    "X12n0281_005:0822c23": "為有無無聲號無聞非實聞無性聲無亦無滅聲",
    "X12n0281_005:0822c24": "有亦非生生滅二圓離此則常真實。可以借妙德",
    "X12n0281_005:0823a01": "之言為琉璃光法王子而解嘲也。",
    "X12n0281_005:0823a02": "○(五虗空藏觀空大二初敘悟緣起三初同佛所得)虗空藏菩薩即從座起頂禮佛足而白佛言我與",
    "X12n0281_005:0823a03": "如來定光佛所得無邊身。○(二備顯神用)爾時手執四大寶珠照",
    "X12n0281_005:0823a04": "明十方微塵佛剎化成虗空又於自心現大圓鏡內",
    "X12n0281_005:0823a05": "放十種微妙寶光流灌十方盡虗空際諸幢王剎來",
    "X12n0281_005:0823a06": "入鏡內涉入我身身同虗空不相妨礙身能善入微",
    "X12n0281_005:0823a07": "塵國土廣行佛事得大隨順。○(三由觀獲證)此大神力由我諦觀",
    "X12n0281_005:0823a08": "四大無依妄想生滅虗空無二佛國本同於同發明",
    "X12n0281_005:0823a09": "得無生忍。○(二牒證結答)佛問圓通我以觀察虗空無邊入三摩",
    "X12n0281_005:0823a10": "地妙力圓明斯為第一。",
    "X12n0281_005:0823a11": "【觧】吳興曰因觀四大色質既得無邊法身。為顯此",
    "X12n0281_005:0823a12": "身徧融一切故執寶珠照十方等而表示之。既以",
    "X12n0281_005:0823a13": "珠表色。復以鏡表心。色從心造。全體是心。故放寶",
    "X12n0281_005:0823a14": "光灌十方等。華嚴云清淨妙法身湛然應一切。身",
    "X12n0281_005:0823a15": "同虗空法也。身入塵國應也。說三乘法為佛事。稱",
    "X12n0281_005:0823a16": "四悉機為隨順。",
    "X12n0281_005:0823a17": "【疏】天台曰五釋空大入圓通。初明境之通別。別則",
    "X12n0281_005:0823a18": "惟觀虗空以顯藏性。今通觀四大以顯空如來藏。",
    "X12n0281_005:0823a19": "亦即情與無情而通觀也。次明觀之盈縮。初宗佛",
    "X12n0281_005:0823a20": "旨釋其所悟。我與如來定光佛所得無邊身者謂",
    "X12n0281_005:0823a21": "同釋迦初證法身也。爾時手執四大寶珠等者寶",
    "X12n0281_005:0823a22": "珠必摩尼。以示具寶無邊出生不盡也。正以法身",
    "X12n0281_005:0823a23": "名毗盧遮那。遍一切處一切諸法無非佛法。一切",
    "X12n0281_005:0823a24": "法即四大十法界諸法。證此佛法則一一法莫不",
    "X12n0281_005:0823b01": "稱性。如虗空之無邊故號為虗空藏菩薩焉。故證",
    "X12n0281_005:0823b02": "此身後手執四大寶珠照明十方微塵佛剎化成",
    "X12n0281_005:0823b03": "虗空。以表顯四大與空一一稱性而周徧也。此以",
    "X12n0281_005:0823b04": "四大寶珠表能觀四大之智。十方微塵佛剎表所",
    "X12n0281_005:0823b05": "觀四大之境。化成虗空者乃以智融境攝事成理。",
    "X12n0281_005:0823b06": "所謂性色真空性空真色清淨本然周徧法界等",
    "X12n0281_005:0823b07": "是也。又於自心現大圓鏡內放十種微妙寶光流",
    "X12n0281_005:0823b08": "灌十方盡虗空際諸幢王剎來入鏡內涉入我身",
    "X12n0281_005:0823b09": "身同虗空不相妨礙。此表一心具足十界依正一",
    "X12n0281_005:0823b10": "如生佛不二。如帝網之千珠彼彼互融法法周徧",
    "X12n0281_005:0823b11": "也。已上敘所證之體即無邊身也。次現神力敘體",
    "X12n0281_005:0823b12": "中所具之相。身能善入微塵國土廣行佛事得大",
    "X12n0281_005:0823b13": "隨順敘從體以起乎用。惟其如此故結顯云此大",
    "X12n0281_005:0823b14": "神力由我諦觀(云云)。其所表示亦可謂詳盡矣。前",
    "X12n0281_005:0823b15": "四菩薩乃於四大各證其一。今則連前會通一即",
    "X12n0281_005:0823b16": "一切與三卷圓會之理同。觀門超勝又可知也。",
    "X12n0281_005:0823b17": "○(六彌勒觀識大二初敘悟緣起)彌勒菩薩即從座起頂禮佛足而白佛言我憶往",
    "X12n0281_005:0823b18": "昔經微塵劫有佛出世名日月燈明我從彼佛而得",
    "X12n0281_005:0823b19": "出家心重世名好遊族姓爾時世尊教我修習惟心",
    "X12n0281_005:0823b20": "識定入三摩地。○(二依教修觀二初久修離過)歷劫以來以此三昧事恒沙佛求",
    "X12n0281_005:0823b21": "世名心歇滅無有。○(二觀成得道二初證唯心)至然燈佛出現於世我乃得成",
    "X12n0281_005:0823b22": "無上妙圓識心三昧乃至盡空如來國土淨穢有無",
    "X12n0281_005:0823b23": "皆是我心變化所現。○(二現諸佛)世尊我了如是惟心識故識",
    "X12n0281_005:0823b24": "性流出無量如來今得授記次補佛處。○(二牒證結答)佛問圓通",
    "X12n0281_005:0823c01": "我以諦觀十方惟識識心圓明入圓成實遠離依他",
    "X12n0281_005:0823c02": "及徧計執得無生忍斯為第一。",
    "X12n0281_005:0823c03": "【觧】溫陵曰彌勒正云梅怛利曳那此翻慈氏。為慈",
    "X12n0281_005:0823c04": "隆即世悲臻後劫。愍物迷識故示迹發明也。真際",
    "X12n0281_005:0823c05": "曰以不達徧計本空依他幻有故躭世名好遊族",
    "X12n0281_005:0823c06": "姓。惟心識定者。惟遮境有。識簡心空。惟有自心心",
    "X12n0281_005:0823c07": "外無法也。吳興曰盡空者謂盡虗空界所有佛國",
    "X12n0281_005:0823c08": "等惟心所現也。若以四土言之。心即寂光。變化即",
    "X12n0281_005:0823c09": "實報方便同居也。淨穢但是三土之相。互有起滅",
    "X12n0281_005:0823c10": "故云有無。流出如來者從法身識性流出報應佛",
    "X12n0281_005:0823c11": "身也。孤山曰求世名心歇滅無有者相似位也。得",
    "X12n0281_005:0823c12": "成無上妙圓識心三昧者分真位也。資中曰圓成",
    "X12n0281_005:0823c13": "實等者三性也。一徧計所執性。橫執眾生壽者我",
    "X12n0281_005:0823c14": "及我所乃至情非情異有實體性故周徧計度也。",
    "X12n0281_005:0823c15": "二依他起性。計有因緣世間和合建立名相。執此",
    "X12n0281_005:0823c16": "假相定從種生。雖無我執自然種性。假色心等為",
    "X12n0281_005:0823c17": "種生五蘊等法也。三圓成實性。即無漏之體及真",
    "X12n0281_005:0823c18": "如法界也。圓成如麻。依他如繩。徧計如蛇。今入圓",
    "X12n0281_005:0823c19": "成即證真如理也。",
    "X12n0281_005:0823c20": "【疏】天台曰六釋識大入圓通。初明境之通別。通而",
    "X12n0281_005:0823c21": "言之六識七識八識九識皆可為境。今別觀九識",
    "X12n0281_005:0823c22": "為境故曰我以諦觀十方惟識識心圓明入圓成",
    "X12n0281_005:0823c23": "實。次明觀之盈縮。初宗佛旨釋其所悟。言從佛出",
    "X12n0281_005:0823c24": "家心重世名好遊族姓者。此通二解一約事相。如",
    "X12n0281_005:0824a01": "今之身雖出家心不染道惟朱門是遊。此可與區",
    "X12n0281_005:0824a02": "區庸俗僧比。若菩薩既曰經微塵劫值燈明佛。應",
    "X12n0281_005:0824a03": "準下文三性而說。心重世名即徧計執性。好遊族",
    "X12n0281_005:0824a04": "姓即依他起性。如三界生死依正等法皆依他無",
    "X12n0281_005:0824a05": "明而起。十八界等各有種族是為族姓。於此性中",
    "X12n0281_005:0824a06": "而緣塵分別計有我人眾生壽者六十知見是為",
    "X12n0281_005:0824a07": "徧計執性。皆由不了依他幻有徧計本空故心重",
    "X12n0281_005:0824a08": "世名遍遊族姓也。今佛教我修習惟心識定正對",
    "X12n0281_005:0824a09": "治之良方。蓋令了達一切諸法悉惟心識所造乃",
    "X12n0281_005:0824a10": "應病之法藥。真際所謂惟遮境有識簡心空。惟有",
    "X12n0281_005:0824a11": "自心心外無法。歷劫以來以此三昧等者。長水云",
    "X12n0281_005:0824a12": "初修此觀已得對治。知世名利有無厚薄皆我惟",
    "X12n0281_005:0824a13": "識所變不從他來。由此馳求頓爾皆息。至然燈佛",
    "X12n0281_005:0824a14": "等者。長水云此觀初成位當解行。今得三昧已入",
    "X12n0281_005:0824a15": "初地名真見道。謂以一實根本無分別智與法界",
    "X12n0281_005:0824a16": "冥合能所一如無有二相。故惟識頌云若時於所",
    "X12n0281_005:0824a17": "緣智都無所得爾時住惟識離二取相故。當爾之",
    "X12n0281_005:0824a18": "時方名親證。乃至盡空如來國土淨穢有無皆是",
    "X12n0281_005:0824a19": "我心變化所現者。此言識性變造如來四土之依",
    "X12n0281_005:0824a20": "報也。我了如是惟心識故識性流出無量如來者。",
    "X12n0281_005:0824a21": "此言識性變造如來三身之正報也。豈惟如來依",
    "X12n0281_005:0824a22": "正悉從變造。即九界依正莫不皆然。舉勝影劣故",
    "X12n0281_005:0824a23": "偏言之。然此只須消歸自己。不必以他佛他土為",
    "X12n0281_005:0824a24": "言。圓成實等三性資中以麻繩蛇喻之。余謂不若",
    "X12n0281_005:0824b01": "二卷識陰文中千里盛空遠餉他國其喻最親。略",
    "X12n0281_005:0824b02": "釋在二卷之末須者往檢。二略消名相者。此菩薩",
    "X12n0281_005:0824b03": "所觀法門為一經之梗槩十軸之權衡。名相不知",
    "X12n0281_005:0824b04": "造修無路。蓋此經具四識之名備四識之義。如六",
    "X12n0281_005:0824b05": "識名義該載前之三卷。七識則名載第八。如曰存",
    "X12n0281_005:0824b06": "於末那半分微細。八識則首卷識精五卷陀那微",
    "X12n0281_005:0824b07": "細識。九識則四卷果位七種名目菴摩羅識。豈非",
    "X12n0281_005:0824b08": "籠罩全經包含始末乎。故應略抄名相以備義持",
    "X12n0281_005:0824b09": "之所需。但法相繁長慮乖正意。別錄卷末以被初",
    "X12n0281_005:0824b10": "機。三約教者。論惟識法門藏通二教了無如此義",
    "X12n0281_005:0824b11": "趣。以其雖曰心造諸法但是搆造而已。今經既曰",
    "X12n0281_005:0824b12": "皆是我心變化所現。顯是當體改轉為義。但論具",
    "X12n0281_005:0824b13": "不具以分別圓。故天台有別理隨緣之說正以此",
    "X12n0281_005:0824b14": "義不易甄明故也。今此前文曾曰性識明知覺明",
    "X12n0281_005:0824b15": "真識妙覺湛然徧周法界含吐十方寧有方所循",
    "X12n0281_005:0824b16": "業發現。乃不變隨緣隨緣不變之旨。惟應以圓頓",
    "X12n0281_005:0824b17": "教而攝屬之也。四會歸圓頓者。既屬圓教何煩會",
    "X12n0281_005:0824b18": "歸。但性相分岐人情角立。玄悟者即相以觀性知",
    "X12n0281_005:0824b19": "水性元不異波。束教者執相以礙性云波相還殊",
    "X12n0281_005:0824b20": "水性。如今經之談相滿目皆惟識之宗。詮外之言",
    "X12n0281_005:0824b21": "宗觸處皆真如之觀。如曰識精元明陀那細識豈",
    "X12n0281_005:0824b22": "非為相宗之斷案惟識之表詮乎。至於究極根門",
    "X12n0281_005:0824b23": "惟觀妙性。即彼藏識直詣元明。亦如此文而言識",
    "X12n0281_005:0824b24": "性流出無量如來。是則性相二門不分而分分而",
    "X12n0281_005:0824c01": "不分。不妨文殊彌勒各以妙辯而分庭同一鼻孔",
    "X12n0281_005:0824c02": "而出氣。或者問曰若二十五境皆屬惟識。諸大菩",
    "X12n0281_005:0824c03": "薩皆觀識性。而文殊菩薩下文揀選何不直尊彌",
    "X12n0281_005:0824c04": "勒耶。答曰子可謂善乎其問然亦難言之也。正以",
    "X12n0281_005:0824c05": "此義深關性具理致難精。得意忘言庶臻閫奧。蓋",
    "X12n0281_005:0824c06": "性者本也。相者末也。性本宜一而反多。天台所明",
    "X12n0281_005:0824c07": "性具三千此經所明三科七大一一莫不清淨本",
    "X12n0281_005:0824c08": "然周徧法界是也。相末宜多而反一。相宗所謂三",
    "X12n0281_005:0824c09": "界惟心一切惟識是也。今經楞嚴究竟了義。性相",
    "X12n0281_005:0824c10": "兼舉本末備陳。欲令人知無始從本而逐末故今",
    "X12n0281_005:0824c11": "循末以反本。如七大一一皆曰性色真空性空真",
    "X12n0281_005:0824c12": "色清淨本然周徧法界隨眾生心應所知量。夫性",
    "X12n0281_005:0824c13": "以不變為義。故一一皆不改當體。即此色空而周",
    "X12n0281_005:0824c14": "徧法界。相以差別為義。故一一皆不妨隨緣而建",
    "X12n0281_005:0824c15": "立諸法。即此色空而循業發現。是則清淨本然正",
    "X12n0281_005:0824c16": "性具之功勳。隨心應量正惟識之能事。故了十界",
    "X12n0281_005:0824c17": "七大隨緣之事莫非惟識之所變造。謂之俱宗惟",
    "X12n0281_005:0824c18": "識可也。一一而直觀法性莫非不變之體。謂之俱",
    "X12n0281_005:0824c19": "宗法性可也。今正明循末以返本即相而觀性故",
    "X12n0281_005:0824c20": "獨推觀音以為宗極也。",
    "X12n0281_005:0824c21": "○(七勢至觀根大二初敘悟緣起二初遇佛授教二初標指)大勢至法王子與其同倫五十二菩薩即從座起",
    "X12n0281_005:0824c22": "頂禮佛足而白佛言我憶往昔恒河沙劫有佛出世",
    "X12n0281_005:0824c23": "名無量光十二如來相繼一劫其最後佛名超日月",
    "X12n0281_005:0824c24": "光彼佛教我念佛三昧。○(二敘教二初喻顯二初喻不念之失)譬如有人一專為憶一人",
    "X12n0281_005:0825a01": "專忘如是二人若逢不逢或見非見。○(二喻念佛之得)二人相憶二",
    "X12n0281_005:0825a02": "憶念深如是乃至從生至生同於形影不相乖異。○",
    "X12n0281_005:0825a03": "(二說合二初合不念)十方如來憐念眾生如母憶子若子逃逝雖憶何為。",
    "X12n0281_005:0825a04": "○(二合念佛二初提喻帖合)子若憶母如母憶時母子歷生不相違遠若眾生",
    "X12n0281_005:0825a05": "心憶佛念佛現前當來必定見佛去佛不遠不假方",
    "X12n0281_005:0825a06": "便自得心開。○(二寄喻重顯)如染香人身有香氣此則名曰香光",
    "X12n0281_005:0825a07": "莊嚴。○(二修習獲證)我本因地以念佛心入無生忍今於此界攝",
    "X12n0281_005:0825a08": "念佛人歸於淨土。○(二牒證結答)佛問圓通我無選擇都攝六根",
    "X12n0281_005:0825a09": "淨念相繼得三摩地斯為第一。",
    "X12n0281_005:0825a10": "【觧】溫陵曰觀經云以智慧光普照一切令離三途",
    "X12n0281_005:0825a11": "得無上力名大勢至。又云夫念佛者不得一彈指",
    "X12n0281_005:0825a12": "頃念世五欲是謂繫念。譬如有人下示必須繫念",
    "X12n0281_005:0825a13": "然後相應。不專念佛則雖逢不逢雖見不見。染香",
    "X12n0281_005:0825a14": "則襲香。念佛則見佛。故以念佛如熏名香光莊嚴",
    "X12n0281_005:0825a15": "也。吳興曰母憶子如人專憶。子逃逝如人專忘。問",
    "X12n0281_005:0825a16": "前云逢不逢等此何但云雖憶何為。答縱得逢見",
    "X12n0281_005:0825a17": "不蒙法利與逃逝無異。舍衛九憶家不其然乎。入",
    "X12n0281_005:0825a18": "無生忍者。以證驗修則念佛之心不可單約事相",
    "X12n0281_005:0825a19": "而解。念存三觀。佛具三身。心破三惑。無生忍位方",
    "X12n0281_005:0825a20": "可入焉。資中引觀經是心是佛等釋之斯亦大要",
    "X12n0281_005:0825a21": "也。淨土者別指極樂及寂光也。都攝六根者念屬",
    "X12n0281_005:0825a22": "意根。意根若淨諸根自攝故無選擇也。",
    "X12n0281_005:0825a23": "【疏】天台曰七釋根大入圓通。初明境之通別。別而",
    "X12n0281_005:0825a24": "言之惟在意根。經云念佛三昧故也。通則徧觀六",
    "X12n0281_005:0825b01": "根。經云我無選擇都攝六根故也。蓋此法門以別",
    "X12n0281_005:0825b02": "攝通會別歸通故謂之念佛三昧。次明觀之盈縮。",
    "X12n0281_005:0825b03": "初宗佛旨釋其所悟。所秉之佛光光相傳其有十",
    "X12n0281_005:0825b04": "二。初名無量光。二名無邊光。三名無礙光。四名無",
    "X12n0281_005:0825b05": "對光。五名大燄光。六名清淨光。七名歡喜光。八名",
    "X12n0281_005:0825b06": "智慧光。九名不斷光。十名難思光。十一名無稱光。",
    "X12n0281_005:0825b07": "十二名超日月光。故曰十二如來相繼一劫。彼佛",
    "X12n0281_005:0825b08": "教我念佛三昧者明秉教之始立行之名。念者能",
    "X12n0281_005:0825b09": "觀之觀。佛者所觀之境。三昧則因念佛力不受諸",
    "X12n0281_005:0825b10": "受而得乎正受者也。正受之名義通因果。未暇論",
    "X12n0281_005:0825b11": "果。今且明因。如初心念佛之人以心緣佛以佛繫",
    "X12n0281_005:0825b12": "心。心心相續無有間斷。當爾之時內心不起外境",
    "X12n0281_005:0825b13": "無侵。旋元自歸返流全一。正不受諸受而得乎正",
    "X12n0281_005:0825b14": "受。久久不退因必成果。如來無量三昧因地鮮不",
    "X12n0281_005:0825b15": "由斯。故稱念佛三昧也。但念佛之名其法最通。以",
    "X12n0281_005:0825b16": "四種三昧通稱念佛故。今此三昧正同觀經。乃託",
    "X12n0281_005:0825b17": "他佛而為所緣。經敘昔秉雖不云專託彌陀。而菩",
    "X12n0281_005:0825b18": "薩既今輔弼清泰則意亦軌今行人一志西方也。",
    "X12n0281_005:0825b19": "下去兩重譬喻明必須念佛所以。初相憶喻。二染",
    "X12n0281_005:0825b20": "香喻。初喻為二初立喻二合法。初中譬如有人一",
    "X12n0281_005:0825b21": "專為憶喻諸佛發僧那於始心終大悲於赴難無",
    "X12n0281_005:0825b22": "時不憶念眾生以何因緣令得度脫免三界苦也。",
    "X12n0281_005:0825b23": "一人專忘喻眾生背父逃逝惟貪麤弊五塵甘心",
    "X12n0281_005:0825b24": "竛竮六道也。如是二人若逢不逢或見非見者。如",
    "X12n0281_005:0825c01": "諸佛如來諸大菩薩無時無處不應現色身而行",
    "X12n0281_005:0825c02": "度脫。隨法身徧處而應色亦徧。故華嚴云佛身充",
    "X12n0281_005:0825c03": "滿於法界普現一切羣生前隨緣赴感靡不周而",
    "X12n0281_005:0825c04": "恒處此菩提座。柰眾生機疎無感佛緣故若逢而",
    "X12n0281_005:0825c05": "不逢或見而非見。此喻眾生不念之失也。次喻念",
    "X12n0281_005:0825c06": "佛之得。故曰二人相憶二憶念深。二人相憶喻佛",
    "X12n0281_005:0825c07": "既念眾生眾生亦念佛。然佛之念眾生既無時無",
    "X12n0281_005:0825c08": "處而不念則其念也深。而眾生之念佛亦無時無",
    "X12n0281_005:0825c09": "處而不念方謂之二憶念深。能如是念則生生常",
    "X12n0281_005:0825c10": "見佛土土覲如來。故曰如是乃至從生至生同於",
    "X12n0281_005:0825c11": "形影不相乖異。蓋佛念生之形既端而眾生念佛",
    "X12n0281_005:0825c12": "之影必直。所謂容貌如佛心相亦同。形影相隨豈",
    "X12n0281_005:0825c13": "能乖異耶。次合法中先合佛念眾生。意言前譬如",
    "X12n0281_005:0825c14": "有人一專為憶者即十方如來憐念眾生也。言如",
    "X12n0281_005:0825c15": "母憶子等者前二人相憶其喻也泛。故復舉親喻",
    "X12n0281_005:0825c16": "而帖合之。謂二人相憶要如母子之相憶也。獨言",
    "X12n0281_005:0825c17": "母而不言父者。父道嚴其憶也疎。母道慈其憶也",
    "X12n0281_005:0825c18": "親。若子逃逝雖憶何為者帖合一人專忘也。雖憶",
    "X12n0281_005:0825c19": "何為正帖合若逢不逢或見非見也。上皆帖合不",
    "X12n0281_005:0825c20": "念之失。次帖合念佛之得故曰子若憶母。次教以",
    "X12n0281_005:0825c21": "憶母之方要當如母憶時。蓋母之憶子或兀坐而",
    "X12n0281_005:0825c22": "恒思。或倚門而長望。或廢寢而忘餐。或停梭而罷",
    "X12n0281_005:0825c23": "績。則無時非憶子之時無處非念兒之處其憶念",
    "X12n0281_005:0825c24": "也至深。夫人子之在他鄉而念親也。雖云極孝然",
    "X12n0281_005:0826a01": "而或為良朋之所眷或為美婦之所覊或為榮祿",
    "X12n0281_005:0826a02": "牽纏或為貨財縈絆終非似母憶念之深。孝子尚",
    "X12n0281_005:0826a03": "然矧不孝乎。故菩薩教人以念佛真切工夫而曰",
    "X12n0281_005:0826a04": "如母憶時。應如古德云夫念佛者不得一彈指頃",
    "X12n0281_005:0826a05": "念世五欲是謂繫念此語得之矣。然猶事也。若夫",
    "X12n0281_005:0826a06": "理者直須契常住真心三際十方。此等時處無非",
    "X12n0281_005:0826a07": "當人一念念佛之心方得名為如母憶時方得母",
    "X12n0281_005:0826a08": "子歷生不相違遠也。若眾生心下次合眾生念佛",
    "X12n0281_005:0826a09": "之得。現前當來必定見佛去佛不遠正合母子歷",
    "X12n0281_005:0826a10": "生不相違遠。言不遠者正謂念佛眾生雖未成佛",
    "X12n0281_005:0826a11": "不久定當成之與佛相去者不遠也。而云不假方",
    "X12n0281_005:0826a12": "便自得心開者。二十四門中雖大小偏圓不同要",
    "X12n0281_005:0826a13": "知悉假方便。如下耳根可謂至玄亦須初於聞中",
    "X12n0281_005:0826a14": "入流亡所。況云聞非自然生因聲有名字。又曰此",
    "X12n0281_005:0826a15": "方真教體清淨在音聞。非方便乎。若此念佛法門",
    "X12n0281_005:0826a16": "舉念即緣佛境。事理圓融能所絕待。故下云我本",
    "X12n0281_005:0826a17": "因地以念佛心入無生忍。苟非如此焉今即契無",
    "X12n0281_005:0826a18": "生。不假方便信不誣也。二染香喻再喻眾生必須",
    "X12n0281_005:0826a19": "念佛者如染香人身有香氣故也。人身本不香因",
    "X12n0281_005:0826a20": "染香而頓有香氣。喻眾生本非佛因念佛而頓有",
    "X12n0281_005:0826a21": "佛香。蓋佛因念顯念因佛熏。如鏡交光重重互入。",
    "X12n0281_005:0826a22": "念佛功德有如此之勝。聞者可不信諸。而言香光",
    "X12n0281_005:0826a23": "莊嚴者。光亦氣也變其詞爾。謂以諸佛法身之香",
    "X12n0281_005:0826a24": "氣而莊嚴乎眾生之色身也。若就法為言則佛以",
    "X12n0281_005:0826b01": "相好光明云為之香。眾生念佛即以佛光而為莊",
    "X12n0281_005:0826b02": "嚴。我本因地以念佛心入無生忍此結成自行因",
    "X12n0281_005:0826b03": "果相符。今於此界攝念佛人歸於淨土。謂果後利",
    "X12n0281_005:0826b04": "物。既以此而自利即以此而教人亦以此力而攝",
    "X12n0281_005:0826b05": "生焉。我無選擇都攝六根正結答所從法門。雲間",
    "X12n0281_005:0826b06": "師云念屬意根正論修處亦旁攝諸根根根念佛",
    "X12n0281_005:0826b07": "也。意根若淨諸根皆攝故無選擇。如念佛時眼不",
    "X12n0281_005:0826b08": "觀色。眼念佛矣。乃至身不著觸身念佛矣。日用之",
    "X12n0281_005:0826b09": "間惟彌陀是念惟淨土是求無有間斷。即淨念相",
    "X12n0281_005:0826b10": "繼也。如是法門超勝餘門故曰入三摩地斯為第",
    "X12n0281_005:0826b11": "一。二略消名相者。念佛法門大要有二。一稱名二",
    "X12n0281_005:0826b12": "觀想。稱名出大小二彌陀經及以觀經。二經皆云",
    "X12n0281_005:0826b13": "臨終稱名經十念頃即得往生。小本彌陀經則令",
    "X12n0281_005:0826b14": "求生淨土者執持名號若一日若二日乃至若七",
    "X12n0281_005:0826b15": "日一心不亂。其人臨命終時阿彌陀佛與諸聖眾",
    "X12n0281_005:0826b16": "現在其前即得往生極樂國土。一心不亂有二義",
    "X12n0281_005:0826b17": "一者事一心。口中執持名號以心繫緣佛聲心心",
    "X12n0281_005:0826b18": "相續念念不忘深信淨土志趣西方無有剎那間",
    "X12n0281_005:0826b19": "斷名事一心。二者理一心。了達佛非心外之佛心",
    "X12n0281_005:0826b20": "非佛外之心。離能所絕待對。不以有心念不以無",
    "X12n0281_005:0826b21": "心念不以亦有亦無心念不以非有非無心念。能",
    "X12n0281_005:0826b22": "如是念則終日念即終日無念。雖無念而不妨乎",
    "X12n0281_005:0826b23": "常念名理一心。二觀想出般舟三昧經及觀無量",
    "X12n0281_005:0826b24": "壽佛經。今且約觀經明之。此經佛為韋提希夫人",
    "X12n0281_005:0826c01": "說具十六境。先觀依報六境初日觀二水觀三地",
    "X12n0281_005:0826c02": "觀四樹觀五池觀六總觀。二觀正報七境初華座",
    "X12n0281_005:0826c03": "觀二像觀三佛身觀四觀音觀五勢至觀六普觀",
    "X12n0281_005:0826c04": "七雜觀。後觀三輩往生一上品生觀二中品生觀",
    "X12n0281_005:0826c05": "三下品生觀。具如疏釋。今略明佛觀亦有二義。一",
    "X12n0281_005:0826c06": "者事觀。初心但觀劣應丈六八尺三十二相之像。",
    "X12n0281_005:0826c07": "深位備觀勝應高(六十萬億)那由他恒河沙由旬。白毫",
    "X12n0281_005:0826c08": "宛轉如五須彌山。紺目澄清如四大海水。身有八",
    "X12n0281_005:0826c09": "萬四千相。相有八萬四千好。好有八萬四千光明。",
    "X12n0281_005:0826c10": "繫緣在心念念不忘。經云但當憶想令心眼見。是",
    "X12n0281_005:0826c11": "為事一心。二理一心者。經云見此事已次當想佛。",
    "X12n0281_005:0826c12": "所以者何諸佛如來是法界身。入一切眾生心想",
    "X12n0281_005:0826c13": "中。是故汝等心想佛時是心即是三十二相八十",
    "X12n0281_005:0826c14": "隨形好。是心作佛是心是佛。諸佛正徧知海從心",
    "X12n0281_005:0826c15": "想生。此文明觀義極圓融。大師疏釋初八句有二。",
    "X12n0281_005:0826c16": "初約感應道交釋。乃圓頓行人以三觀淨心為能",
    "X12n0281_005:0826c17": "念能感。彌陀如來以法報二身為能應能入。感應",
    "X12n0281_005:0826c18": "道交名為法身入心想中。二約解入相應釋。斯乃",
    "X12n0281_005:0826c19": "始覺解於本覺是故本覺入於始覺。始本一合始",
    "X12n0281_005:0826c20": "本俱忘名為法身入心想中。四明尊者云今之心",
    "X12n0281_005:0826c21": "觀非直於陰觀本性佛。乃託他佛顯乎本性。故先",
    "X12n0281_005:0826c22": "明應佛入我想心。次明佛身全是本覺。故應佛顯",
    "X12n0281_005:0826c23": "知本性明。託外義成惟心觀立。二釋相假是今觀",
    "X12n0281_005:0826c24": "門。是故二義相須而進。二釋中二句。初作是別明",
    "X12n0281_005:0827a01": "二。初約能感能成釋作。有二義。一淨心能感他方",
    "X12n0281_005:0827a02": "應佛故名是心作佛。二三昧能成己之果佛故云",
    "X12n0281_005:0827a03": "是心作佛。二約即應即果釋是。亦二義。一心即應",
    "X12n0281_005:0827a04": "佛故名是心是佛。二心即果佛故名是心是佛。二",
    "X12n0281_005:0827a05": "作是共釋二。初約始終釋。謂始學名作終成即是",
    "X12n0281_005:0827a06": "佛。二約當現釋。謂現在念佛即是諸佛法身之體",
    "X12n0281_005:0827a07": "名心是佛。望己當果。由觀生彼名心作佛。三釋後",
    "X12n0281_005:0827a08": "二句。正徧知海從心想生者。以心淨故諸佛即現",
    "X12n0281_005:0827a09": "故云生也。亦因此觀佛三昧出生作佛。四明尊者",
    "X12n0281_005:0827a10": "具約三觀釋中二句。其略有云以若破若立皆名",
    "X12n0281_005:0827a11": "為作。空假二觀也。不破不立名之為是。中道觀也。",
    "X12n0281_005:0827a12": "全是而作。則三諦俱破三諦俱立名一空一切空",
    "X12n0281_005:0827a13": "一假一切假。全作而是則於三諦俱非破非立名",
    "X12n0281_005:0827a14": "一中一切中。即中之空假名作。能破三惑能立三",
    "X12n0281_005:0827a15": "法故感他佛三身圓應能成我心三身當果。即空",
    "X12n0281_005:0827a16": "假之中名是。則全惑即智全障即德故心是應佛",
    "X12n0281_005:0827a17": "心是果佛。故知作是一心修者乃不思議之三觀",
    "X12n0281_005:0827a18": "也。是以吳興師曰念存三觀佛具三身心破三惑",
    "X12n0281_005:0827a19": "無生忍位方可入焉。至於資中亦引觀經是心是",
    "X12n0281_005:0827a20": "佛等釋之。此二師者可謂得其大要者也。三順說",
    "X12n0281_005:0827a21": "時備明四教者。夫惟心淨土本性彌陀乃禪教之",
    "X12n0281_005:0827a22": "常談眾人之耳熟。苟不深明旨趣多有失義迷名。",
    "X12n0281_005:0827a23": "蓋心外無佛人固知為圓頓之妙詮不知亦濫同",
    "X12n0281_005:0827a24": "偏小之錯解。即心外有佛人亦知為偏小之局談",
    "X12n0281_005:0827b01": "不知亦可會成圓頓之奧旨。何也。以心有偏真圓",
    "X12n0281_005:0827b02": "真佛有世相妙相。如藏通別教之人孰不謂心外",
    "X12n0281_005:0827b03": "無佛。乃一以偏空但中者為心。若證此理則子果",
    "X12n0281_005:0827b04": "俱盡。無身無土。或以雙遮二邊空亦不立。將一物",
    "X12n0281_005:0827b05": "不留者為究竟。但惟悟此本心上無佛道可成。如",
    "X12n0281_005:0827b06": "今禪者之流或見人念佛求生淨土。即便棄事尚",
    "X12n0281_005:0827b07": "理而遮之云本性即彌陀何彌陀之可念。惟心即",
    "X12n0281_005:0827b08": "淨土何淨土之可生。以此而為心外無佛。凡見諸",
    "X12n0281_005:0827b09": "經說念佛求生處一總排為事相。而云假使有之",
    "X12n0281_005:0827b10": "亦無非諸佛權巧方便接引鈍根眾生。若本地風",
    "X12n0281_005:0827b11": "光無如是事也。以此而為心外有佛。若圓頓教人",
    "X12n0281_005:0827b12": "其則不然。以彼彼互具為言則謂之心外無佛。以",
    "X12n0281_005:0827b13": "不失自性為言則謂之心外有佛。心外無佛者但",
    "X12n0281_005:0827b14": "無其離心有他佛之情。心外有佛者但有其即心",
    "X12n0281_005:0827b15": "有他佛之法。此無即有故能了此心非惟具自心",
    "X12n0281_005:0827b16": "生佛之性相。亦了此心具他心生佛之性相。此有",
    "X12n0281_005:0827b17": "即無故能達此心。非惟無自心生佛之情偽亦無",
    "X12n0281_005:0827b18": "他心生佛之情偽。合而明之謂彌陀之三身乃吾",
    "X12n0281_005:0827b19": "本性之彌陀。極樂之四土乃吾惟心之淨土也。四",
    "X12n0281_005:0827b20": "順藏理會歸圓頓為二。初約當門會。勢至菩薩本",
    "X12n0281_005:0827b21": "依根大以入圓通。而云我無選擇都攝六根。是則",
    "X12n0281_005:0827b22": "此門所收甚廣。不惟徧攝六根而六大俱妙。故前",
    "X12n0281_005:0827b23": "經云若見聞知性圓周徧本不動搖當知無邊不",
    "X12n0281_005:0827b24": "動虗空并其動搖地水火風均名六大性真圓融",
    "X12n0281_005:0827c01": "皆如來藏本無生滅。乃至云汝曾不知如來藏中",
    "X12n0281_005:0827c02": "性見覺明覺精明見清淨本然周徧法界隨眾生",
    "X12n0281_005:0827c03": "心應所知量。如一見根見周法界。聽嗅甞觸覺觸",
    "X12n0281_005:0827c04": "覺知。妙德瑩然徧周法界。圓滿十虗寧有方所。圓",
    "X12n0281_005:0827c05": "頓行人能如是知。是則正當念佛之時而根根塵",
    "X12n0281_005:0827c06": "塵徧周法界。彌陀已現我心之內我身已居淨土",
    "X12n0281_005:0827c07": "之中。謂之諸佛如來是法界身入一切眾生心想",
    "X12n0281_005:0827c08": "中可也。即謂之一切眾生是法界身入諸佛如來",
    "X12n0281_005:0827c09": "慈誓中亦可也。至於因圓果滿。生淨土時上品上",
    "X12n0281_005:0827c10": "生入無生忍必矣。二約諸門會。夫念屬始覺佛屬",
    "X12n0281_005:0827c11": "本覺。始本一合始本俱忘謂之念佛三昧。是則念",
    "X12n0281_005:0827c12": "佛三昧何門而不攝何法而不圓。故四明尊者曰",
    "X12n0281_005:0827c13": "四種三昧通名念佛。但其觀法為門不同。如一行",
    "X12n0281_005:0827c14": "三昧直觀三道顯本性佛。方等三昧觀袒持顯。法",
    "X12n0281_005:0827c15": "華兼誦經。觀音兼數息。覺意歷三性。此等三昧歷",
    "X12n0281_005:0827c16": "事雖異念佛是同。俱為顯於大覺體故。以是而觀",
    "X12n0281_005:0827c17": "則今二十五門正同此義俱謂之念佛可也。又云",
    "X12n0281_005:0827c18": "雖俱念佛而是通塗顯諸佛體。若十六觀門及般",
    "X12n0281_005:0827c19": "舟三昧託彼安養依正之境用微妙觀專就彌陀",
    "X12n0281_005:0827c20": "顯真佛體。以此而觀則今勢至菩薩法門正同次",
    "X12n0281_005:0827c21": "義。用微妙觀顯真佛體。是故今用三種念佛法門",
    "X12n0281_005:0827c22": "收盡一切諸三昧門。言三種者一念自佛二念他",
    "X12n0281_005:0827c23": "佛三自他俱念。但念自佛攝得今經二十四門盡。",
    "X12n0281_005:0827c24": "亦攝得一大藏教并正像末法禪教諸祖所立法",
    "X12n0281_005:0828a01": "門頓漸偏圓大乘小乘乃至禪宗教外別傳直指",
    "X12n0281_005:0828a02": "人心見性成佛。一歸於念自本覺之佛而已。但念",
    "X12n0281_005:0828a03": "他佛攝得藥師彌陀上生等諸經并蓮宗法門惟",
    "X12n0281_005:0828a04": "以事想念佛及一切眾行盡。自他俱念攝得十六",
    "X12n0281_005:0828a05": "觀經。如智者疏用微妙三觀念彌陀佛并此圓通",
    "X12n0281_005:0828a06": "念佛三昧盡。又此三種念佛有分全不同。蓋本覺",
    "X12n0281_005:0828a07": "佛性具三如來藏。如二十五門聲聞所修。但念空",
    "X12n0281_005:0828a08": "藏分見空覺。餘諸菩薩或出假分別分見不空覺。",
    "X12n0281_005:0828a09": "觀音普賢等上流菩薩皆圓念三藏全見三覺。若",
    "X12n0281_005:0828a10": "單念他佛則惟約應身以為分全。即自他俱念亦",
    "X12n0281_005:0828a11": "有分全不同。有單以空觀念應身佛者有單以假",
    "X12n0281_005:0828a12": "觀念報身佛者。有單以中觀念法身佛者。有三觀",
    "X12n0281_005:0828a13": "一心中修三身一境中念者。若以永明四科簡偈",
    "X12n0281_005:0828a14": "收之則罄無不盡。初單念自佛即有禪無淨土句",
    "X12n0281_005:0828a15": "攝。單念他佛即無禪有淨土句攝。自他俱念即有",
    "X12n0281_005:0828a16": "禪有淨土句攝。若自他俱不念即無禪無淨土句",
    "X12n0281_005:0828a17": "攝。又此三種念佛不得意者則偏圓異道勝劣殊",
    "X12n0281_005:0828a18": "途。若得意者門門皆為淨土之因法法皆成實相",
    "X12n0281_005:0828a19": "之行。何者。如二十五門皆為入如來藏之行。如共",
    "X12n0281_005:0828a20": "入一堂有始登階者有已登階者有已臻奧者。淺",
    "X12n0281_005:0828a21": "深雖殊屋空一也。又十六觀經云諸佛如來是法",
    "X12n0281_005:0828a22": "界身入一切眾生心想中。是故汝等心想佛時是",
    "X12n0281_005:0828a23": "心即是三十二相八十隨形好。是心作佛是心是",
    "X12n0281_005:0828a24": "佛。諸佛如來正徧如海從心想生如來法界身尚",
    "X12n0281_005:0828b01": "能入尋常眾生虗妄心想中。豈不入禪定真實心",
    "X12n0281_005:0828b02": "想中。但修禪人不信有淨土可生是故不肯發願",
    "X12n0281_005:0828b03": "求生極樂。如此之人謂之有行而無信願。正同經",
    "X12n0281_005:0828b04": "云譬如二人一人專憶一人專忘若逢不逢或見",
    "X12n0281_005:0828b05": "非見。苟知此理正當修禪念自本覺佛時或念分",
    "X12n0281_005:0828b06": "覺或念全覺悟此覺即佛覺佛覺常入此覺。深信",
    "X12n0281_005:0828b07": "發願即以此覺而迴向佛覺。則我始覺常見佛之",
    "X12n0281_005:0828b08": "本覺。能如此念是為汝等心想佛時是心即是三",
    "X12n0281_005:0828b09": "十二相八十隨形好。何以故。是心是佛故是心作",
    "X12n0281_005:0828b10": "佛故。諸佛如來正徧知海豈不從我心想生乎。如",
    "X12n0281_005:0828b11": "是之人時時見佛。正如二人相憶二憶念深子若",
    "X12n0281_005:0828b12": "憶母如毋憶時毋子歷生不相違遠從生至生同",
    "X12n0281_005:0828b13": "於形影不相乖異。是則淨土法門不必專於念他",
    "X12n0281_005:0828b14": "方之應佛亦不必專於自他二佛於一心中念。但",
    "X12n0281_005:0828b15": "隨人宜樂不同三行任修一行。達分全俱為法界",
    "X12n0281_005:0828b16": "自他皆是菩提。三心六念尚為淨土之良因。始本",
    "X12n0281_005:0828b17": "俱圓豈非西方之正行。但能深信更加發願。必於",
    "X12n0281_005:0828b18": "寶剎速證無生。噫觀菩薩結牒指歸而曰我本因",
    "X12n0281_005:0828b19": "地以念佛心入無生忍。又曰我無選擇都攝六根。",
    "X12n0281_005:0828b20": "其所示意亦以微矣。",
    "X12n0281_005:0828b22": "大佛頂如來密因修證了義諸菩薩萬行首楞嚴經",
    "X12n0281_005:0828b23": "卷第五"
}