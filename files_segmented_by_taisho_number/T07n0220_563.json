{
    "T07n0220_563:0905a22": "大般若波羅蜜多經卷第五百六",
    "T07n0220_563:0905a23": "十三",
    "T07n0220_563:0905a25": "三藏法師玄奘奉　詔譯",
    "T07n0220_563:0905a26": "第五分貪行品第十七之二",
    "T07n0220_563:0905a27": "佛告善現：「若諸菩薩能如是行，為行何處？」善",
    "T07n0220_563:0905a28": "現白言：「若諸菩薩能如是行，都無行處。所以",
    "T07n0220_563:0905a29": "者何？諸現行法皆不轉故。」佛告善現：「若諸菩",
    "T07n0220_563:0905b01": "薩行深般若波羅蜜多，為行何義諦？」善現",
    "T07n0220_563:0905b02": "白言：「若諸菩薩行深般若波羅蜜多，行勝義",
    "T07n0220_563:0905b03": "諦。」佛告善現：「於意云何？若諸菩薩行勝義諦，",
    "T07n0220_563:0905b04": "於勝義諦為取相不？」善現對曰：「不也！世尊！」佛",
    "T07n0220_563:0905b05": "告善現：「於意云何？是諸菩薩於勝義諦，雖不",
    "T07n0220_563:0905b06": "取相而行相不？」善現對曰：「不也！世尊！」佛告善",
    "T07n0220_563:0905b07": "現：「於意云何？是諸菩薩於勝義諦，既不行相",
    "T07n0220_563:0905b08": "為壞相不？」善現對曰：「不也！世尊！」佛告善現：「於",
    "T07n0220_563:0905b09": "意云何？是諸菩薩於勝義諦，雖不壞相而遣",
    "T07n0220_563:0905b10": "相不？」善現對曰：「不也！世尊！」佛告善現：「是諸菩",
    "T07n0220_563:0905b11": "薩於勝義相若不壞遣，云何能斷取相想耶？」",
    "T07n0220_563:0905b12": "善現白言：「是諸菩薩不作是念：『我今壞相、遣",
    "T07n0220_563:0905b13": "相、斷想，亦未修學斷想之道。』若諸菩薩精進",
    "T07n0220_563:0905b14": "修行斷想道者，未具佛法，應墮聲聞或獨覺",
    "T07n0220_563:0905b15": "地，是諸菩薩方便善巧，雖於諸相及取相想，",
    "T07n0220_563:0905b16": "深知過失而不壞遣，速斷此想證於無相。何",
    "T07n0220_563:0905b17": "以故？一切佛法未圓滿故。」佛告善現：「如是！如",
    "T07n0220_563:0905b18": "是！」時，舍利子語善現言：「若諸菩薩夢中修行",
    "T07n0220_563:0905b19": "三解脫門，於深般若波羅蜜多有增益不？若",
    "T07n0220_563:0905b20": "諸菩薩覺時修行三解脫門，於深般若波羅",
    "T07n0220_563:0905b21": "蜜多既有增益，彼夢中修亦應增益！何以故？",
    "T07n0220_563:0905b22": "佛說夢、覺無差別故。」善現報言：「若諸菩薩覺",
    "T07n0220_563:0905b23": "時修行甚深般若波羅蜜多，既名安住甚深",
    "T07n0220_563:0905b24": "般若波羅蜜多，是諸菩薩夢中修行甚深般",
    "T07n0220_563:0905b25": "若波羅蜜多，亦名安住甚深般若波羅蜜多",
    "T07n0220_563:0905b26": "三解脫門。於深般若波羅蜜多能為增益亦",
    "T07n0220_563:0905b27": "復如是，若夢、若覺義無別故。」舍利子言：「夢中",
    "T07n0220_563:0905b28": "造業有增益不？佛說諸法不實如夢故，於夢",
    "T07n0220_563:0905b29": "中所造諸業應無增益，要至覺時憶想分別",
    "T07n0220_563:0905c01": "乃有增益。」善現報曰：「若諸有情夢斷他命，未",
    "T07n0220_563:0905c02": "至覺位憶想分別便自慶幸，彼所造業不增",
    "T07n0220_563:0905c03": "益耶？」舍利子言：「無所緣事，若思若業俱不得",
    "T07n0220_563:0905c04": "生，要有所緣思業方起，夢中思業緣何而生？」",
    "T07n0220_563:0905c05": "善現報言：「如是！如是！若夢若覺無所緣事思",
    "T07n0220_563:0905c06": "業不生，要有所緣思業方起。何以故？舍利子！",
    "T07n0220_563:0905c07": "要於見聞覺知諸相有覺慧轉，由斯起染或",
    "T07n0220_563:0905c08": "復起淨；若無見聞覺知諸相，無覺慧轉亦無",
    "T07n0220_563:0905c09": "染淨。由此故知若夢若覺有所緣事思業乃",
    "T07n0220_563:0905c10": "生，若無所緣思業不起。」時，舍利子問善現言：",
    "T07n0220_563:0905c11": "「佛說所緣皆離自性，如何可說有所緣事思",
    "T07n0220_563:0905c12": "業乃生，若無所緣思業不起？」善現答言：「雖諸",
    "T07n0220_563:0905c13": "思業及所緣事皆離自性，而由自心取相分",
    "T07n0220_563:0905c14": "別，世俗施設說有所緣起諸思業，非此所緣",
    "T07n0220_563:0905c15": "離心別有。」時，舍利子問善現言：「若諸菩薩夢",
    "T07n0220_563:0905c16": "中行施，施已迴向無上菩提，是諸菩薩為實",
    "T07n0220_563:0905c17": "以施迴向無上佛菩提不？」善現報言：「慈氏菩",
    "T07n0220_563:0905c18": "薩久已受得大菩提記，宜可請問，定當為答。」",
    "T07n0220_563:0905c19": "時，舍利子如善現言，恭敬請問慈氏菩薩。時，",
    "T07n0220_563:0905c20": "慈氏菩薩語舍利子言：「何等名為慈氏菩薩，",
    "T07n0220_563:0905c21": "而謂能答尊者所問？為色耶？為受、想、行、識耶？",
    "T07n0220_563:0905c22": "為色空耶？為受、想、行、識空耶？且色非慈氏",
    "T07n0220_563:0905c23": "菩薩，亦不能答尊者所問；受、想、行、識非慈氏",
    "T07n0220_563:0905c24": "菩薩，亦不能答尊者所問；色空非慈氏菩薩，",
    "T07n0220_563:0905c25": "亦不能答尊者所問；受、想、行、識空非慈氏菩",
    "T07n0220_563:0905c26": "薩，亦不能答尊者所問。我都不見有法可名",
    "T07n0220_563:0905c27": "慈氏菩薩，亦都不見有法能答、有法所答，",
    "T07n0220_563:0905c28": "答處、答時及由此答皆亦不見。我都不見有",
    "T07n0220_563:0905c29": "法能記、有法所記，記處、記時及由此記皆亦不",
    "T07n0220_563:0906a01": "見。何以故？舍利子！以一切法本性皆空，畢竟",
    "T07n0220_563:0906a02": "推徵不可得故。」時，舍利子問慈氏言：「仁者所",
    "T07n0220_563:0906a03": "說法為如所證不？」慈氏答言：「我所說法非如",
    "T07n0220_563:0906a04": "所證。所以者何？我所證法不可說故。」時，舍利",
    "T07n0220_563:0906a05": "子作是念言：「慈氏菩薩覺慧甚深，長夜修行",
    "T07n0220_563:0906a06": "甚深般若波羅蜜多能作是說。」爾時，世尊知",
    "T07n0220_563:0906a07": "舍利子心之所念，即便告曰：「於意云何？汝由",
    "T07n0220_563:0906a08": "是法成阿羅漢，為見此法是可說不？」舍利子",
    "T07n0220_563:0906a09": "曰：「不也！世尊！」佛言：「菩薩行深般若波羅蜜多，",
    "T07n0220_563:0906a10": "所證法性亦復如是不可宣說。是諸菩薩方",
    "T07n0220_563:0906a11": "便善巧，不作是念：『我由此法，於大菩提已得",
    "T07n0220_563:0906a12": "受記、今得受記、當得受記。』不作是念：『我",
    "T07n0220_563:0906a13": "由此法當證菩提。』若諸菩薩能如是行，是行",
    "T07n0220_563:0906a14": "般若波羅蜜多，於得菩提亦無怖畏，決定自",
    "T07n0220_563:0906a15": "知我當證故，是諸菩薩行深般若波羅蜜多，",
    "T07n0220_563:0906a16": "聞甚深法不驚、不怖亦不沈沒。「是諸菩薩若",
    "T07n0220_563:0906a17": "在曠野有惡獸處亦無怖畏。所以者何？是諸",
    "T07n0220_563:0906a18": "菩薩為欲饒益諸有情故，能捨一切內外所",
    "T07n0220_563:0906a19": "有，恒作是念：『諸惡獸等欲噉我身，我當施與",
    "T07n0220_563:0906a20": "令其充足。由此善根，令我布施波羅蜜多速",
    "T07n0220_563:0906a21": "得圓滿，疾證無上正等菩提。我當如是勤修",
    "T07n0220_563:0906a22": "正行，證得無上正等覺時，我佛土中得無一",
    "T07n0220_563:0906a23": "切傍生餓鬼。』「是諸菩薩若在曠野有惡賊處",
    "T07n0220_563:0906a24": "亦無怖畏。所以者何？是諸菩薩為欲饒益諸",
    "T07n0220_563:0906a25": "有情故，能捨一切內外所有樂修諸善，於身、",
    "T07n0220_563:0906a26": "命、財無所顧悋，恒作是念：『若諸有情競來劫",
    "T07n0220_563:0906a27": "奪我諸資具，或有因斯害我身命，我當於彼",
    "T07n0220_563:0906a28": "不生瞋恨。由此因緣，令我安忍波羅蜜多速",
    "T07n0220_563:0906a29": "得圓滿，疾證無上正等菩提。我當如是勤修",
    "T07n0220_563:0906b01": "正行，證得無上正等覺時，我佛土中得無一",
    "T07n0220_563:0906b02": "切劫害冤賊，由我佛土極清淨故，亦無餘惡。』",
    "T07n0220_563:0906b03": "「是諸菩薩若在曠野無水之處亦無怖畏，作",
    "T07n0220_563:0906b04": "是念言：『我當宣說無上妙法，斷諸有情渴愛",
    "T07n0220_563:0906b05": "之病。設我由此渴乏命終，於諸有情必不捨",
    "T07n0220_563:0906b06": "離大悲作意施妙法水。奇哉！薄福！是諸有情",
    "T07n0220_563:0906b07": "居在如斯無水世界。我當如是勤修正行，證",
    "T07n0220_563:0906b08": "得無上正等覺時，我佛土中得無如是一切",
    "T07n0220_563:0906b09": "燋渴乏水曠野；我當方便勸諸有情修勝福",
    "T07n0220_563:0906b10": "業，隨所在處皆令具足八功德水。』「是諸菩薩",
    "T07n0220_563:0906b11": "處饑饉土亦無怖畏，作是念言：『我當精進嚴",
    "T07n0220_563:0906b12": "淨佛土，當證無上正等覺時，我佛土中得",
    "T07n0220_563:0906b13": "無如是一切饑饉，諸有情類具足快樂，隨意",
    "T07n0220_563:0906b14": "所須應念即至，如諸天上所念皆得。我當發",
    "T07n0220_563:0906b15": "起堅猛精進，令諸有情法願滿足，一切時處",
    "T07n0220_563:0906b16": "一切有情於一切種資緣無乏。』若諸菩薩無",
    "T07n0220_563:0906b17": "斯怖畏，定證無上正等菩提。「是諸菩薩遇疾",
    "T07n0220_563:0906b18": "疫時亦無怖畏。何以故？是諸菩薩恒審思惟：",
    "T07n0220_563:0906b19": "『無法名病亦無病者，一切皆空不應怖畏。我",
    "T07n0220_563:0906b20": "當如是勤修正行，證得無上正等覺時，我佛",
    "T07n0220_563:0906b21": "土中諸有情類等無三病，精進修行殊勝善",
    "T07n0220_563:0906b22": "法，如佛所說常無懈廢。』「是諸菩薩若念菩提",
    "T07n0220_563:0906b23": "經久乃得亦無怖畏。所以者何？前際劫數雖",
    "T07n0220_563:0906b24": "有無量，而一念頃憶念分別積集所成，後際",
    "T07n0220_563:0906b25": "劫數應知亦爾，是故菩薩不應於中作久遠",
    "T07n0220_563:0906b26": "想而生怖畏。何以故？前際、後際劫數短長，皆",
    "T07n0220_563:0906b27": "一剎那心相應故。如是菩薩於可畏事，能審",
    "T07n0220_563:0906b28": "思惟不生怖者，疾證無上正等菩提。」",
    "T07n0220_563:0906b29": "第五分姊妹品第十八",
    "T07n0220_563:0906c01": "爾時，會中有一天女，從座而起頂禮佛足，偏",
    "T07n0220_563:0906c02": "覆左肩右膝著地，合掌恭敬白言：「世尊！我於",
    "T07n0220_563:0906c03": "此中亦無怖畏，願當來世得作佛時，亦為有",
    "T07n0220_563:0906c04": "情說如斯法。」作是語已，取妙金花，恭敬至誠",
    "T07n0220_563:0906c05": "散如來上。佛神力故，令此金花上踊虛空繽",
    "T07n0220_563:0906c06": "紛而住。爾時，世尊即便微笑，從面門出金色",
    "T07n0220_563:0906c07": "光明，普照十方還從頂入。時，阿難陀見聞是",
    "T07n0220_563:0906c08": "已，恭敬合掌白言：「世尊！何因何緣現此微笑，",
    "T07n0220_563:0906c09": "諸佛現笑非無因緣？」爾時，世尊告慶喜曰：「今",
    "T07n0220_563:0906c10": "此天女於未來世當成如來、應、正等覺，劫名",
    "T07n0220_563:0906c11": "星喻，佛號金花。慶喜當知！今此天女即是最",
    "T07n0220_563:0906c12": "後所受女身，捨此身已便受男身，盡未來際",
    "T07n0220_563:0906c13": "不復為女。從此歿已生於東方不動佛國勤",
    "T07n0220_563:0906c14": "修梵行，此女彼界便字金花。從不動佛世界",
    "T07n0220_563:0906c15": "歿已，復生他方有佛世界，隨所生處常不離",
    "T07n0220_563:0906c16": "佛。如轉輪王，從一臺殿至一臺殿，歡娛受樂",
    "T07n0220_563:0906c17": "乃至命終足不履地。此女亦爾，從一佛國至",
    "T07n0220_563:0906c18": "一佛國，隨所生處常不遠離諸佛世尊乃至",
    "T07n0220_563:0906c19": "菩提，恒修梵行。」時，阿難陀竊作是念：「今此姊",
    "T07n0220_563:0906c20": "妹當作佛時，亦應如今菩薩眾會。」佛知其念，",
    "T07n0220_563:0906c21": "告慶喜言：「如是！如是！如汝所念。金華菩薩當",
    "T07n0220_563:0906c22": "作佛時，亦為眾會宣說如是甚深般若波羅",
    "T07n0220_563:0906c23": "蜜多，彼會菩薩其數多少，亦如我今菩薩眾",
    "T07n0220_563:0906c24": "會；聲聞弟子其數難知，但可總說無量無數；",
    "T07n0220_563:0906c25": "彼佛世界惡獸、惡賊、饑渴、病等一切皆無，亦",
    "T07n0220_563:0906c26": "無諸餘煩惱怖畏。」爾時，慶喜復白佛言：「今此",
    "T07n0220_563:0906c27": "姊妹先於何佛初發無上正等覺心，種諸善",
    "T07n0220_563:0906c28": "根迴向發願？」佛告慶喜：「此女過去燃燈佛所",
    "T07n0220_563:0906c29": "初發大心，亦以金華散彼佛上迴向發願，今",
    "T07n0220_563:0907a01": "得值我。慶喜當知！我於過去燃燈佛所，以五",
    "T07n0220_563:0907a02": "莖華奉散彼佛迴向發願。燃燈如來、應、正等覺",
    "T07n0220_563:0907a03": "知我根熟，與我受記：『汝於來世當得作佛，號",
    "T07n0220_563:0907a04": "為能寂，界名堪忍，劫號為賢。』天女爾時聞佛",
    "T07n0220_563:0907a05": "授我大菩提記，歡喜踊躍，即以金華散彼佛",
    "T07n0220_563:0907a06": "上，迴向發願：『使我來世，於此菩薩得作佛時，",
    "T07n0220_563:0907a07": "亦如今佛現前授我大菩提記。』故我今者與彼",
    "T07n0220_563:0907a08": "授記。」爾時，慶喜聞佛所說，歡喜踊躍白言：「世",
    "T07n0220_563:0907a09": "尊！今此姊妹久已修習大菩提心，迴向發願",
    "T07n0220_563:0907a10": "今得成熟。」佛告慶喜：「如是！如是！如汝所說。」爾",
    "T07n0220_563:0907a11": "時，善現便白佛言：「云何菩薩行深般若波羅",
    "T07n0220_563:0907a12": "蜜多現入空定？」佛告善現：「若諸菩薩行深般",
    "T07n0220_563:0907a13": "若波羅蜜多，觀諸色、受、想、行、識空，作此觀時",
    "T07n0220_563:0907a14": "不令心亂，若心不亂則如實見法，雖如實見",
    "T07n0220_563:0907a15": "法而不作證。」具壽善現復白佛言：「云何菩薩",
    "T07n0220_563:0907a16": "雖見空法而不作證？」佛告善現：「是諸菩薩觀",
    "T07n0220_563:0907a17": "法空時，先作是念：『我應觀法諸相皆空，而於",
    "T07n0220_563:0907a18": "其中不應作證。我為學故觀諸法空，不為證",
    "T07n0220_563:0907a19": "故觀諸法空，今是學時非為證時。』是諸菩薩",
    "T07n0220_563:0907a20": "未入定位，攝心於境非入定時。菩薩爾時雖",
    "T07n0220_563:0907a21": "不退失菩提分法而不盡漏。所以者何？是諸",
    "T07n0220_563:0907a22": "菩薩成就廣大智慧善根，能自審思：『我於空",
    "T07n0220_563:0907a23": "法，今時應學不應作證。我應攝受甚深般若",
    "T07n0220_563:0907a24": "波羅蜜多，觀諸法空圓滿一切菩提分法，不",
    "T07n0220_563:0907a25": "應今時證於實際，墮二乘地不得菩提。』「譬如",
    "T07n0220_563:0907a26": "有人勇健威猛，所立堅固形貌端嚴，六十四",
    "T07n0220_563:0907a27": "能無不具足，於餘伎術學至究竟，具多最勝",
    "T07n0220_563:0907a28": "功德尸羅，聰慧巧言善能酬對，具慈具義有",
    "T07n0220_563:0907a29": "大勢力，諸有所為皆能成辦善事業故功少",
    "T07n0220_563:0907b01": "利多，由此眾人無不敬愛。有因緣故，將其父",
    "T07n0220_563:0907b02": "母、妻子、眷屬發趣他方，中路經過險難曠野，",
    "T07n0220_563:0907b03": "其中多有惡獸、怨賊，眷屬小大無不驚惶。其",
    "T07n0220_563:0907b04": "人自恃多諸伎術，威猛勇健身意泰然，安慰",
    "T07n0220_563:0907b05": "父母、妻子、眷屬：『勿有憂懼，必令無苦。』疾度曠",
    "T07n0220_563:0907b06": "野至安隱處。彼人爾時化作種種勇銳兵仗，",
    "T07n0220_563:0907b07": "遇諸怨敵，令彼見之自然退散。故彼壯士於",
    "T07n0220_563:0907b08": "曠野中，惡獸、怨賊無傷害意，善權方便將諸",
    "T07n0220_563:0907b09": "眷屬，疾度曠野至安樂處。諸菩薩眾亦復如",
    "T07n0220_563:0907b10": "是，愍生死苦諸有情類，繫念安住慈、悲、喜、捨，",
    "T07n0220_563:0907b11": "攝受般若波羅蜜多殊勝善根，方便善巧，如佛",
    "T07n0220_563:0907b12": "所許，持諸功德迴向無上正等菩提，雖具修",
    "T07n0220_563:0907b13": "空而不作證，深心愍念一切有情，緣諸有情欲",
    "T07n0220_563:0907b14": "施安樂。是諸菩薩超煩惱品，亦超魔品及二",
    "T07n0220_563:0907b15": "乘地，雖住空定而不盡漏，雖善習空而不作",
    "T07n0220_563:0907b16": "證。爾時，菩薩住空定中，雖於相不執而不證",
    "T07n0220_563:0907b17": "無相。「如堅翅鳥飛騰虛空，自在翱翔久不墮",
    "T07n0220_563:0907b18": "落，雖依空戲而不住空，亦不為空之所拘礙，",
    "T07n0220_563:0907b19": "諸菩薩眾亦復如是，雖學空、無相、無願解脫",
    "T07n0220_563:0907b20": "門，而不住空、無相、無願，乃至佛法未極圓滿，",
    "T07n0220_563:0907b21": "終不依彼永盡諸漏。「如有壯夫善閑射術，欲",
    "T07n0220_563:0907b22": "顯己伎仰射虛空，為令空中箭不墮地，復以",
    "T07n0220_563:0907b23": "後箭射前箭筈，如是展轉經於多時，箭箭相",
    "T07n0220_563:0907b24": "承不令其墮，若欲令墮便止後箭，爾時諸箭",
    "T07n0220_563:0907b25": "方頓墮落，此諸菩薩亦復如是，行深般若波",
    "T07n0220_563:0907b26": "羅蜜多，攝受殊勝方便善巧，乃至善根未極",
    "T07n0220_563:0907b27": "成熟，終不中道證於實際，若時善根已極成",
    "T07n0220_563:0907b28": "熟，便證實際得大菩提。「是故菩薩行深般若",
    "T07n0220_563:0907b29": "波羅蜜多，方便善巧皆應如是，於深法性審",
    "T07n0220_563:0907c01": "諦觀察，若諸佛法未極圓滿不應作證。」爾時，",
    "T07n0220_563:0907c02": "善現便白佛言：「甚奇！世尊！希有！善逝！是諸菩",
    "T07n0220_563:0907c03": "薩能為難事，雖學深法而不作證。」佛告善現：",
    "T07n0220_563:0907c04": "「如是！如是！此諸菩薩誓不棄捨一切有情能",
    "T07n0220_563:0907c05": "辦斯事，謂諸菩薩發廣大心，為脫有情生死",
    "T07n0220_563:0907c06": "苦故，雖數引發三解脫門，而於中道不證實",
    "T07n0220_563:0907c07": "際。所以者何？所欲度脫不應捨故，方便善巧",
    "T07n0220_563:0907c08": "所護持故，不應中間證於實際。「復次，善現！若",
    "T07n0220_563:0907c09": "諸菩薩於甚深處，欲以般若波羅蜜多審諦",
    "T07n0220_563:0907c10": "觀察，謂空、無相、無願等持三解脫門所行之",
    "T07n0220_563:0907c11": "處。「是諸菩薩應作是念：『有情長夜起有情想，",
    "T07n0220_563:0907c12": "執有所得引生種種邪惡見趣，輪迴生死受",
    "T07n0220_563:0907c13": "苦無窮。我為斷彼邪惡見趣，應求無上正等",
    "T07n0220_563:0907c14": "菩提，為諸有情說深空法，令斷彼執出生死",
    "T07n0220_563:0907c15": "苦。是故雖學空解脫門，而於中間不證實際。』",
    "T07n0220_563:0907c16": "是諸菩薩由起此念方便善巧，雖於中間不",
    "T07n0220_563:0907c17": "證實際，而不退失慈、悲、喜、捨四種勝定。所以",
    "T07n0220_563:0907c18": "者何？是諸菩薩甚深般若波羅蜜多方便善",
    "T07n0220_563:0907c19": "巧所攝受故，倍增白法諸根漸利，力、覺、道",
    "T07n0220_563:0907c20": "支轉復增益。「復次，善現！是諸菩薩應作是念：",
    "T07n0220_563:0907c21": "『有情長夜行諸相中起種種執，由斯輪轉受",
    "T07n0220_563:0907c22": "苦無窮。我為斷彼諸相執故，應求無上正等",
    "T07n0220_563:0907c23": "菩提，為諸有情說無相法，令斷相執出生死",
    "T07n0220_563:0907c24": "苦，由斯數入無相等持。』是諸菩薩由先成就",
    "T07n0220_563:0907c25": "方便善巧及所起念，雖數現入無相等持，而",
    "T07n0220_563:0907c26": "於中間不證實際；雖於中間不證實際，而不",
    "T07n0220_563:0907c27": "退失四無量定。所以者何？是諸菩薩甚深般",
    "T07n0220_563:0907c28": "若波羅蜜多方便善巧所攝受故，倍增白法",
    "T07n0220_563:0907c29": "諸根漸利，力、覺、道支轉復增益。「復次，善現！是",
    "T07n0220_563:0908a01": "諸菩薩應作是念：『有情長夜其心常起常想、",
    "T07n0220_563:0908a02": "樂想、我想、淨想，由此引生顛倒執著，輪轉生",
    "T07n0220_563:0908a03": "死受苦無窮。我為斷彼四顛倒故，應求無上",
    "T07n0220_563:0908a04": "正等菩提，為諸有情說無倒法，謂說生死無",
    "T07n0220_563:0908a05": "常、無樂、無我、無淨，唯有涅槃微妙寂靜，具足",
    "T07n0220_563:0908a06": "種種真實功德，由斯數入無願等持。』是諸菩",
    "T07n0220_563:0908a07": "薩由先成就方便善巧及所起念，雖數現入",
    "T07n0220_563:0908a08": "無願等持，而諸佛法未極圓滿，終不中間證",
    "T07n0220_563:0908a09": "於實際；雖於中間不證實際，而不退失四無",
    "T07n0220_563:0908a10": "量定。所以者何？是諸菩薩甚深般若波羅蜜",
    "T07n0220_563:0908a11": "多方便善巧所攝受故，倍增白法諸根漸利，",
    "T07n0220_563:0908a12": "力、覺、道支轉復增益。「復次，善現！是諸菩薩應",
    "T07n0220_563:0908a13": "作是念：『有情長夜先已行有所得今亦行有",
    "T07n0220_563:0908a14": "所得，先已行有相今亦行有相，先已行顛倒",
    "T07n0220_563:0908a15": "今亦行顛倒，先已行和合想今亦行和合想，",
    "T07n0220_563:0908a16": "先已行虛妄想今亦行虛妄想，先已行邪見",
    "T07n0220_563:0908a17": "今亦行邪見，由斯輪轉受苦無窮。我為斷彼",
    "T07n0220_563:0908a18": "如是過失，應求無上正等菩提，為諸有情說",
    "T07n0220_563:0908a19": "甚深法，令彼過失皆永斷除，不復輪迴受生",
    "T07n0220_563:0908a20": "死苦，速證常樂真淨涅槃。』是諸菩薩由深愍",
    "T07n0220_563:0908a21": "念一切有情，成就殊勝方便善巧，甚深般若",
    "T07n0220_563:0908a22": "波羅蜜多所攝受故，於深法性常樂觀察，謂",
    "T07n0220_563:0908a23": "空、無相、無願、無作、無生、無滅、無性實際。是諸",
    "T07n0220_563:0908a24": "菩薩成就如是殊勝智見，若墮無相、無作之",
    "T07n0220_563:0908a25": "法或住三界，俱無是處。是諸菩薩成就如是",
    "T07n0220_563:0908a26": "殊勝功德，捨諸有情而趣圓寂，不證無上正",
    "T07n0220_563:0908a27": "等菩提饒益有情，亦無是處。「復次，善現！若諸",
    "T07n0220_563:0908a28": "菩薩欲得無上正等菩提，應當請問諸餘菩",
    "T07n0220_563:0908a29": "薩：『云何菩薩修習一切菩提分法？引發何心，",
    "T07n0220_563:0908b01": "能令菩薩學空、無相、無願、無作、無生、無滅、無性",
    "T07n0220_563:0908b02": "實際而不作證，然修般若波羅蜜多？』若餘菩",
    "T07n0220_563:0908b03": "薩得此問時，作如是答：『諸菩薩眾但應思惟",
    "T07n0220_563:0908b04": "空、無相等不為顯示，應念不捨一切有情，攝",
    "T07n0220_563:0908b05": "受殊勝方便善巧。』當知彼菩薩先未蒙諸佛",
    "T07n0220_563:0908b06": "授與無上正等菩提不退轉記。所以者何？彼",
    "T07n0220_563:0908b07": "諸菩薩未能開示、分別、顯了不退轉地諸菩薩",
    "T07n0220_563:0908b08": "眾不共法相，不如實知他所請問不退轉地",
    "T07n0220_563:0908b09": "諸行、狀、相，亦不能答。」爾時，善現便白佛言：「頗",
    "T07n0220_563:0908b10": "有因緣知諸菩薩不退轉不？」佛告善現：「亦有",
    "T07n0220_563:0908b11": "因緣知諸菩薩是不退轉，謂有菩薩於深般",
    "T07n0220_563:0908b12": "若波羅蜜多若聞、不聞，能如實答先所請問，",
    "T07n0220_563:0908b13": "能如實行不退轉地諸菩薩行，由此因緣知",
    "T07n0220_563:0908b14": "彼菩薩是不退轉。」具壽善現復白佛言：「以何",
    "T07n0220_563:0908b15": "因緣，有多菩薩行菩提行，少有能作如實答",
    "T07n0220_563:0908b16": "者？」佛告善現：「雖多菩薩行菩提行，而少菩薩",
    "T07n0220_563:0908b17": "得受如是不退轉地微妙慧記，若有得受如",
    "T07n0220_563:0908b18": "是記者，皆於此中能如實答。善現當知！是諸",
    "T07n0220_563:0908b19": "菩薩善根明利智慧深廣，世間天、人、阿素洛",
    "T07n0220_563:0908b20": "等皆不能壞大菩提心。」",
    "T07n0220_563:0908b21": "第五分夢行品第十九",
    "T07n0220_563:0908b22": "「復次，善現！若諸菩薩乃至夢中不著三界及",
    "T07n0220_563:0908b23": "二乘地亦不稱譽，雖觀諸法如夢所見，而於",
    "T07n0220_563:0908b24": "實際能不證受，是不退轉諸菩薩相。「復次，善",
    "T07n0220_563:0908b25": "現！若諸菩薩夢中見佛，無量百千大眾圍遶",
    "T07n0220_563:0908b26": "而為說法，或見自身有如是事，是不退轉諸",
    "T07n0220_563:0908b27": "菩薩相。「復次，善現！若諸菩薩夢中見佛，具諸",
    "T07n0220_563:0908b28": "相好，常光一尋周匝照曜，與無量眾踊在",
    "T07n0220_563:0908b29": "虛空現大神通說正法要，化作化士令往他",
    "T07n0220_563:0908c01": "方無邊佛國作諸佛事，或見自身有如是事，",
    "T07n0220_563:0908c02": "是不退轉諸菩薩相。「復次，善現！若諸菩薩夢",
    "T07n0220_563:0908c03": "見狂賊破壞村城，或見火起焚燒聚落，或見",
    "T07n0220_563:0908c04": "惡獸欲來害身，或見怨家欲斬其首，或見父",
    "T07n0220_563:0908c05": "母臨當命終，或見自身眾苦來逼；雖見此等",
    "T07n0220_563:0908c06": "諸怖畏事，而不驚懼亦無憂惱，從夢覺已能",
    "T07n0220_563:0908c07": "正思惟：『三界非真皆如夢見，我得無上正等",
    "T07n0220_563:0908c08": "覺時，當為有情說三界法一切虛妄皆如夢",
    "T07n0220_563:0908c09": "境。』是不退轉諸菩薩相。「復次，善現！若諸菩薩",
    "T07n0220_563:0908c10": "乃至夢中見有地獄、傍生、鬼界諸有情類，便",
    "T07n0220_563:0908c11": "作是念：『我當精勤修菩薩行，速趣無上正等",
    "T07n0220_563:0908c12": "菩提。我佛土中得無地獄、傍生、鬼界惡趣及名。』",
    "T07n0220_563:0908c13": "從夢覺已亦作是念。善現當知！是諸菩薩當",
    "T07n0220_563:0908c14": "作佛時，國土清淨定無惡趣及彼名聲，是不",
    "T07n0220_563:0908c15": "退轉諸菩薩相。「復次，善現！若諸菩薩夢中見",
    "T07n0220_563:0908c16": "火燒地獄等諸有情類，或復見燒城邑聚落，",
    "T07n0220_563:0908c17": "便發願言：『我若已受不退轉記，願此大火變",
    "T07n0220_563:0908c18": "為清涼。』若此菩薩作是願時，夢中見火即為",
    "T07n0220_563:0908c19": "頓滅，當知已受不退轉記；若此菩薩作是願",
    "T07n0220_563:0908c20": "時，夢中見火不為頓滅，當知未受不退轉記。",
    "T07n0220_563:0908c21": "覺時見火燒諸城邑，火隨願滅、不滅亦然。「復",
    "T07n0220_563:0908c22": "次，善現！若諸菩薩覺時見火燒諸城邑，便作",
    "T07n0220_563:0908c23": "是念：『我若實有不退轉相，願此大火即為頓",
    "T07n0220_563:0908c24": "滅變作清涼。』念已發言，火不頓滅，然燒一里",
    "T07n0220_563:0908c25": "越置一里，復燒一里或燒一家，越置一家復",
    "T07n0220_563:0908c26": "燒一家，如是展轉其火乃滅，是諸菩薩當知",
    "T07n0220_563:0908c27": "亦已受不退記，然被燒者謗法餘殃，或表當",
    "T07n0220_563:0908c28": "來謗法苦相。「復次，善現！若諸菩薩見有男子",
    "T07n0220_563:0908c29": "或有女人，現為非人之所魅著，受諸苦惱不",
    "T07n0220_563:0909a01": "能遠離，便作是念：『若諸如來知我已得清淨",
    "T07n0220_563:0909a02": "意樂，知我已受不退轉記，已離聲聞、獨覺等",
    "T07n0220_563:0909a03": "地，必得無上正等菩提，願垂照察我心所念！",
    "T07n0220_563:0909a04": "我若實能修菩薩行，疾證無上正等菩提，濟",
    "T07n0220_563:0909a05": "拔有情生死苦者，願是男子或此女人，不為",
    "T07n0220_563:0909a06": "非人之所擾惱，彼隨我語即當捨去。』是諸菩",
    "T07n0220_563:0909a07": "薩作此語時，若彼非人不為去者，當知未受",
    "T07n0220_563:0909a08": "不退轉記；若彼非人即為去者，當知已受不",
    "T07n0220_563:0909a09": "退轉記。「復次，善現！有諸菩薩實未受得不退",
    "T07n0220_563:0909a10": "轉記，見有男子或有女人，現為非人之所魅",
    "T07n0220_563:0909a11": "著，受諸苦惱不能遠離，即便輕爾發誠諦言：",
    "T07n0220_563:0909a12": "『若我已得不退轉記，令此男子或此女人，不",
    "T07n0220_563:0909a13": "為非人之所擾惱，彼隨我語速當捨去。』爾時，",
    "T07n0220_563:0909a14": "惡魔為誑惑彼，即便驅逼非人令去。所以者",
    "T07n0220_563:0909a15": "何？惡魔威力勝彼非人，是故非人受魔教勅",
    "T07n0220_563:0909a16": "即便捨去。時，彼菩薩作是念言：『非人今去是",
    "T07n0220_563:0909a17": "吾威力。所以者何？非人隨我所發誓願，即便",
    "T07n0220_563:0909a18": "放捨男子、女人，無別緣故。』是諸菩薩既不覺",
    "T07n0220_563:0909a19": "知惡魔所作，謂是自力，輕餘菩薩起增上慢，",
    "T07n0220_563:0909a20": "雖勤精進，終不能得無上菩提墮二乘地，數為",
    "T07n0220_563:0909a21": "惡魔之所誑惑，是故菩薩應善覺知諸惡魔",
    "T07n0220_563:0909a22": "事，修諸善業。「復次，善現！有諸菩薩實未受得",
    "T07n0220_563:0909a23": "不退轉記，遠離般若波羅蜜多方便善巧，未免",
    "T07n0220_563:0909a24": "魔惑。謂有惡魔為誑惑故，方便化作種種形",
    "T07n0220_563:0909a25": "像，至菩薩所作如是言：『汝自知耶？過去諸佛",
    "T07n0220_563:0909a26": "已曾授汝大菩提記。汝身眷屬乃至七世名",
    "T07n0220_563:0909a27": "字差別，我悉善知。汝身生在某方、某國、某城、",
    "T07n0220_563:0909a28": "某邑、某聚落中，汝在某年、某月、某日、某時、某",
    "T07n0220_563:0909a29": "宿相王中生。』如是惡魔若見菩薩稟性柔軟",
    "T07n0220_563:0909b01": "諸根暗鈍，便詐記言：『汝於先世所稟根性已",
    "T07n0220_563:0909b02": "曾如是。』若見菩薩稟性剛強諸根明利，便",
    "T07n0220_563:0909b03": "詐記言：『汝於先世亦曾如是。』若見菩薩具足",
    "T07n0220_563:0909b04": "種種杜多功德及餘勝行，便詐記言：『汝於先",
    "T07n0220_563:0909b05": "世亦曾如是具諸功德，應自慶慰勿得自輕。』",
    "T07n0220_563:0909b06": "時，彼菩薩聞此惡魔說其過、現名等功德，歡喜",
    "T07n0220_563:0909b07": "踊躍起增上慢，凌蔑毀罵諸餘菩薩。惡魔知",
    "T07n0220_563:0909b08": "已，復告之言：『汝定成就殊勝功德，佛已授汝",
    "T07n0220_563:0909b09": "大菩提記，已有殊勝瑞相現前。』爾時，惡魔為",
    "T07n0220_563:0909b10": "擾亂故，復矯化作種種形像，至菩薩所現親",
    "T07n0220_563:0909b11": "愛言：『汝今已具不退轉德，應自敬重勿輒尊",
    "T07n0220_563:0909b12": "人。』時，此菩薩聞彼語已，增上慢心轉復堅固，",
    "T07n0220_563:0909b13": "令一切智遠而更遠。是故菩薩欲得菩提，",
    "T07n0220_563:0909b14": "應善覺知諸惡魔事。「復次，善現！有諸菩薩不",
    "T07n0220_563:0909b15": "善了知名字實相，但聞名字妄生執著。謂有",
    "T07n0220_563:0909b16": "惡魔方便化作種種形像，來告之言：『汝所修",
    "T07n0220_563:0909b17": "行願行已滿，不久當證無上菩提。汝成佛時，",
    "T07n0220_563:0909b18": "當得如是殊勝功德、尊貴名號。』謂彼惡魔知",
    "T07n0220_563:0909b19": "此菩薩長夜思願：『我成佛時當得如是尊貴名",
    "T07n0220_563:0909b20": "號。』隨其思願而記說之。時，此菩薩遠離般若",
    "T07n0220_563:0909b21": "波羅蜜多方便善巧，聞魔記說，作是念言：『此",
    "T07n0220_563:0909b22": "人奇哉！為我記說當得成佛尊貴名號，與我",
    "T07n0220_563:0909b23": "長夜思願相應，由此故知我定當得成佛，名",
    "T07n0220_563:0909b24": "號勝過餘人。』如如惡魔記彼名號，如是如是",
    "T07n0220_563:0909b25": "憍慢轉增，輕蔑諸餘實德菩薩，由斯轉遠無",
    "T07n0220_563:0909b26": "上菩提，當墮聲聞或獨覺地。是諸菩薩或有",
    "T07n0220_563:0909b27": "此身親近善友至誠悔過，雖經多時流轉生",
    "T07n0220_563:0909b28": "死，而後當證無上菩提；若有此身不遇善友",
    "T07n0220_563:0909b29": "至誠悔過，彼定流轉生死多時，愚癡顛倒，後",
    "T07n0220_563:0909c01": "雖精進修諸善業，而墮聲聞或獨覺地。如是",
    "T07n0220_563:0909c02": "憍慢輕餘菩薩，罪過四重及五無間無量倍",
    "T07n0220_563:0909c03": "數。是故菩薩應善覺知如是記說虛名號等",
    "T07n0220_563:0909c04": "微細魔事，不應憍慢輕餘菩薩。「復次，善現！有",
    "T07n0220_563:0909c05": "諸菩薩居山曠野修遠離行，時，有惡魔來至",
    "T07n0220_563:0909c06": "其所恭敬讚歎，作如是言：『大士！能修真遠離",
    "T07n0220_563:0909c07": "行，此遠離行賢聖稱譽，諸天、龍神皆共守護。』",
    "T07n0220_563:0909c08": "善現當知！我不稱讚此遠離行以為真實。」善",
    "T07n0220_563:0909c09": "現白言：「此遠離行若非真實，餘復是何？」佛告",
    "T07n0220_563:0909c10": "善現：「若諸菩薩或居城邑或居山野，但離煩",
    "T07n0220_563:0909c11": "惱二乘作意，行深般若波羅蜜多，是名菩薩",
    "T07n0220_563:0909c12": "真遠離行。此遠離行，諸佛世尊稱讚開許，菩",
    "T07n0220_563:0909c13": "薩應學，令諸菩薩疾證菩提。善現當知！魔所",
    "T07n0220_563:0909c14": "稱讚常居山野宴坐思惟，猶雜煩惱二乘作",
    "T07n0220_563:0909c15": "意，離深般若波羅蜜多，不能圓滿一切智智。",
    "T07n0220_563:0909c16": "有諸菩薩雖樂修行魔所稱讚遠離行法，而心",
    "T07n0220_563:0909c17": "輕蔑恒居村城修真遠離諸餘菩薩。善現當",
    "T07n0220_563:0909c18": "知！是諸菩薩遠離般若波羅蜜多，雖經多時",
    "T07n0220_563:0909c19": "居深山野修遠離行，而不了知真遠離法，增",
    "T07n0220_563:0909c20": "長憍慢，於二乘地深生樂著，終不能得無上",
    "T07n0220_563:0909c21": "菩提，非佛世尊稱讚開許，亦非菩薩所應修",
    "T07n0220_563:0909c22": "行。「善現當知！我所稱讚諸菩薩眾真淨遠離",
    "T07n0220_563:0909c23": "法，是諸菩薩都不成就，彼於真淨遠離行中，",
    "T07n0220_563:0909c24": "亦不見有相似行相。而諸惡魔為誑惑彼，令",
    "T07n0220_563:0909c25": "生憍慢輕餘菩薩，來至空中慇懃讚勸言：『是",
    "T07n0220_563:0909c26": "真淨遠離行法。』善現當知！是諸菩薩雖居山",
    "T07n0220_563:0909c27": "野而心喧雜，不能修學真遠離行。有諸菩薩",
    "T07n0220_563:0909c28": "雖居村城而心寂靜，常能修學真遠離行。善",
    "T07n0220_563:0909c29": "現當知！是諸菩薩，於常修學真遠離行諸菩",
    "T07n0220_563:0910a01": "薩眾，輕弄、毀訾如旃荼羅；於不能修真遠離",
    "T07n0220_563:0910a02": "行諸菩薩眾，供養、尊重如佛世尊。「善現當",
    "T07n0220_563:0910a03": "知！是諸菩薩遠離般若波羅蜜多，發起種種",
    "T07n0220_563:0910a04": "分別執著，作是念言：『我所修學是真遠離故，",
    "T07n0220_563:0910a05": "為非人來至我所稱讚護念。居城邑者身心",
    "T07n0220_563:0910a06": "擾亂，誰當護念稱讚敬重？』是諸菩薩心多憍",
    "T07n0220_563:0910a07": "慢，煩惱惡業晝夜增長。善現當知！是諸菩薩",
    "T07n0220_563:0910a08": "於菩薩眾為旃荼羅，穢污菩薩摩訶薩眾，亦",
    "T07n0220_563:0910a09": "是天上人中大賊，誑惑天、人、阿素洛等；其身",
    "T07n0220_563:0910a10": "雖服沙門法衣，而心常懷怨賊意樂。諸有發",
    "T07n0220_563:0910a11": "趣菩薩乘者，不應親近供養恭敬。所以者何？",
    "T07n0220_563:0910a12": "此諸人等懷增上慢，外似菩薩內多煩惱惡",
    "T07n0220_563:0910a13": "業增盛。是故，善現！若諸菩薩真實不捨一切",
    "T07n0220_563:0910a14": "智智，求證無上正等菩提，普為利樂諸有情",
    "T07n0220_563:0910a15": "者，不應親近如是惡人。「善現當知！諸菩薩眾",
    "T07n0220_563:0910a16": "常應精進修真事業，厭離生死不著三界，於",
    "T07n0220_563:0910a17": "彼惡賊旃荼羅人，常應發生慈、悲、喜、捨，應作",
    "T07n0220_563:0910a18": "是念：『我不應起如彼惡人所起過患，設當失",
    "T07n0220_563:0910a19": "念如彼暫起，即應覺知令速除滅。』是故菩薩",
    "T07n0220_563:0910a20": "欲證無上正等菩提，當善覺知諸惡魔事，應",
    "T07n0220_563:0910a21": "勤精進遠離、除滅如彼菩薩所起過患，勤求",
    "T07n0220_563:0910a22": "無上正等菩提。若諸菩薩如是學者，是為善",
    "T07n0220_563:0910a23": "巧覺知魔事。",
    "T07n0220_563:0910a24": "大般若波羅蜜多經卷第五百六十三"
}