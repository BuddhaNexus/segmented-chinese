{
    "T29n1562_019:0442b18": "阿毘達磨順正理論卷第十九",
    "T29n1562_019:0442b20": "尊者眾賢造",
    "T29n1562_019:0442b21": "三藏法師玄奘奉　詔譯",
    "T29n1562_019:0442b22": "11 十一辯差別品第二之十一",
    "T29n1562_019:0442b23": "辯因緣已。等無間緣何法為性？非後已生心",
    "T29n1562_019:0442b24": "心所法。謂除阿羅漢最後心心所，諸餘已生",
    "T29n1562_019:0442b25": "心心所法，一切皆是等無間緣。為簡未來無",
    "T29n1562_019:0442b26": "為法故，說已生言。為簡諸色不相應故，說心",
    "T29n1562_019:0442b27": "心所。何故等無間緣唯心心所？此與等無間",
    "T29n1562_019:0442b28": "緣義相應故。此緣生法等而無間，依此義立",
    "T29n1562_019:0442b29": "等無間名。謂一相續必無同類二法俱生，故",
    "T29n1562_019:0442c01": "說名等。此緣對果，無同類法中間為隔，故名",
    "T29n1562_019:0442c02": "無間。若說此果無間續生名無間者，出無想",
    "T29n1562_019:0442c03": "等心等望前應非無間。或無等法於中間起",
    "T29n1562_019:0442c04": "名等無間，是二中間無容得有等法生義。或",
    "T29n1562_019:0442c05": "前俱生心心所品等，與無間後品為緣，非唯",
    "T29n1562_019:0442c06": "類同名等無間。唯執同類相續者言：唯心心",
    "T29n1562_019:0442c07": "所一一自類，前能為後等無間緣。如是便違",
    "T29n1562_019:0442c08": "本論所說，如說：云何心等無間法？謂心無間",
    "T29n1562_019:0442c09": "餘心心所法，乃至廣說。理亦有違，謂有尋伺",
    "T29n1562_019:0442c10": "三摩地無間或無尋伺三摩地現前。彼尋伺應",
    "T29n1562_019:0442c11": "非等無間緣性及無尋伺三摩地無間。或有",
    "T29n1562_019:0442c12": "尋伺三摩地現前，彼尋伺應無等無間緣起。",
    "T29n1562_019:0442c13": "彼言：心心所雖等無間生，然非剎那無間必",
    "T29n1562_019:0442c14": "起，如從無想有情天沒時，五百劫前久滅心",
    "T29n1562_019:0442c15": "心所，與今心心所為等無間緣。及出二定",
    "T29n1562_019:0442c16": "心心所法，以入心心所為等無間緣。是等無",
    "T29n1562_019:0442c17": "間生，非剎那無間，此亦應爾。彼有久滅有尋",
    "T29n1562_019:0442c18": "有伺、無尋無伺三摩地法，為今自類等無間",
    "T29n1562_019:0442c19": "緣，故無如前所說過失。彼言非理，過去為現",
    "T29n1562_019:0442c20": "等無間緣，理不成故。若正滅位已取後時心",
    "T29n1562_019:0442c21": "心所法為等無間，豈不便成等無間法亦有",
    "T29n1562_019:0442c22": "時分間隔方生。誰作定因無間不起，要餘分",
    "T29n1562_019:0442c23": "位間隔方生？然無想天、二無心定有隔時分",
    "T29n1562_019:0442c24": "當起定因，是則汝宗餘有心位心心所法，應",
    "T29n1562_019:0442c25": "非一切皆能為後等無間緣。若汝謂此如阿",
    "T29n1562_019:0442c26": "羅漢後心心所，設不為後等無間緣，有何過",
    "T29n1562_019:0442c27": "者，亦不應理，彼後無間心心所法永不生故，",
    "T29n1562_019:0442c28": "此後無間心心所法當有可生於中亦無。等",
    "T29n1562_019:0442c29": "類為間，何非緣體？又此心品無間所生，復以",
    "T29n1562_019:0443a01": "何緣非等無間？然有能容後餘心心所令必",
    "T29n1562_019:0443a02": "可起名等無間緣，彼阿羅漢後心心所無容",
    "T29n1562_019:0443a03": "起後，故非此例。於有漏定，理且如前；無漏定",
    "T29n1562_019:0443a04": "中當更徵斥。謂若依止有尋伺定而得證入",
    "T29n1562_019:0443a05": "正性離生，不起期心復得上果，後入無漏無",
    "T29n1562_019:0443a06": "尋伺定，前所依定不復現前，彼前定應非等",
    "T29n1562_019:0443a07": "無間緣性。或若依止第二靜慮乃至依止第",
    "T29n1562_019:0443a08": "四靜慮而得證入正性離生，不起期心得阿",
    "T29n1562_019:0443a09": "羅漢，後入無漏初靜慮等，彼後定應無等無",
    "T29n1562_019:0443a10": "間緣起，非執同類相續者宗必有當生有尋",
    "T29n1562_019:0443a11": "伺定故，及有已滅無尋伺定故。又此何勞更",
    "T29n1562_019:0443a12": "深徵斥？且初無漏心等應不生，無等無間緣",
    "T29n1562_019:0443a13": "為能取故。既爾，解脫畢竟應無，豈不如無同",
    "T29n1562_019:0443a14": "類因取而有無漏初心等生？如是雖無等無",
    "T29n1562_019:0443a15": "間緣取，何妨無漏初心等亦生。此例非等，緣",
    "T29n1562_019:0443a16": "必具故。謂此雖無同類因取，有餘因故定有",
    "T29n1562_019:0443a17": "因緣，初無漏心及心所法有所緣故。如餘一",
    "T29n1562_019:0443a18": "切心心所法定四緣生，執同類宗二事皆闕，",
    "T29n1562_019:0443a19": "此心心所如何得生？非有極成心心所法從",
    "T29n1562_019:0443a20": "三緣起可為同喻，是故解脫畢竟應無。若爾，",
    "T29n1562_019:0443a21": "唯應此心心所生由異類等無間緣，如無同",
    "T29n1562_019:0443a22": "類因唯異類牽起。此亦非理，種子理故立同",
    "T29n1562_019:0443a23": "類因，有漏不應為無漏種，故非許此有同類",
    "T29n1562_019:0443a24": "因等無間緣。由開避理，同類異類皆有此能",
    "T29n1562_019:0443a25": "與處牽生，力無別故。諸心心所隨其所應同",
    "T29n1562_019:0443a26": "類異類皆能引起，許皆能作等無間緣，於教",
    "T29n1562_019:0443a27": "及理並無違失。無想等喻與法不同，謂不相",
    "T29n1562_019:0443a28": "應非心心所，故不能作等無間緣。沒及出",
    "T29n1562_019:0443a29": "時心心所法，可還用彼生及入時心心所法",
    "T29n1562_019:0443b01": "為此緣起。餘有心位剎那剎那等無間緣曾",
    "T29n1562_019:0443b02": "無暫闕，何勞以隔越為等無間緣？夫等無間",
    "T29n1562_019:0443b03": "緣，謂與處牽起。異類心等與處牽起義同，而",
    "T29n1562_019:0443b04": "非等無間緣，斯有何理？又應貪等等無間緣",
    "T29n1562_019:0443b05": "無間唯生貪等煩惱，則善心等無容得生；如",
    "T29n1562_019:0443b06": "是信等等無間緣無間唯應生於信等，則染",
    "T29n1562_019:0443b07": "心等無容得生，由是等難便為善伏唯執同",
    "T29n1562_019:0443b08": "類相續者論。何故一身心心所法，無有同類",
    "T29n1562_019:0443b09": "二體俱生？等無間緣無第二故。復何緣故",
    "T29n1562_019:0443b10": "無有第二等無間緣？一一有情各唯一心相",
    "T29n1562_019:0443b11": "續轉故。復何緣故知諸有情各唯一心相續",
    "T29n1562_019:0443b12": "而轉？心於餘境正馳散時，於餘境中不審知",
    "T29n1562_019:0443b13": "故。又心在定專一境時，餘境散心必不生",
    "T29n1562_019:0443b14": "故。又現有能調伏心故。謂若許有二心俱生，",
    "T29n1562_019:0443b15": "誰復障多令不俱起？是則應有多心並生。一",
    "T29n1562_019:0443b16": "有一心尚難調伏，況一有二或一有多。既現",
    "T29n1562_019:0443b17": "有能調伏心者，故知一身內一心相續生。又",
    "T29n1562_019:0443b18": "若一身多心並起，為境各別、為共相應？若共",
    "T29n1562_019:0443b19": "相應，一境一相無差別故，俱起唐捐。若境各",
    "T29n1562_019:0443b20": "別，則應染淨善惡俱生，便無解脫。既無此失，",
    "T29n1562_019:0443b21": "故一有情唯有一心相續而轉。復有至教，證",
    "T29n1562_019:0443b22": "一有情唯有一心相續而轉，謂契經說：受樂",
    "T29n1562_019:0443b23": "受時，彼於爾時二受俱滅。又契經說：心為獨",
    "T29n1562_019:0443b24": "行。復云何知無有識等生而不藉等無間緣？",
    "T29n1562_019:0443b25": "由阿笈摩及正理故。阿笈摩者，如契經言：及",
    "T29n1562_019:0443b26": "彼能生作意正起。由正理者，現見覺慧定由",
    "T29n1562_019:0443b27": "覺慧為先生故。若異此者，何理能遮本無有",
    "T29n1562_019:0443b28": "情今時欻起？諸阿羅漢最後心心所，何緣",
    "T29n1562_019:0443b29": "故說非等無間緣？是不能生有法性故，即是",
    "T29n1562_019:0443c01": "不能牽後果義。此復何故無牽果能？以於爾",
    "T29n1562_019:0443c02": "時餘緣闕故。若爾，但由餘緣闕故後識不生，",
    "T29n1562_019:0443c03": "許此有能牽後果用，斯有何咎？此不應許。",
    "T29n1562_019:0443c04": "若許能牽，則應具能取果與果，餘有心位等",
    "T29n1562_019:0443c05": "無間緣無非具此二功能故。豈不即以餘緣",
    "T29n1562_019:0443c06": "闕故不具二能，是則應言：餘緣闕故不能牽",
    "T29n1562_019:0443c07": "果。由此故說，是不能生有法性故，因義極成。",
    "T29n1562_019:0443c08": "或復能牽能與等無間心心所處，名等無間",
    "T29n1562_019:0443c09": "緣。謂正滅時心心所法，能牽能與在正生位",
    "T29n1562_019:0443c10": "等無間法處，名等無間緣。諸阿羅漢最後心",
    "T29n1562_019:0443c11": "等於正滅時，無有正生等無間法，故不可說",
    "T29n1562_019:0443c12": "等無間緣。若爾，無想及二定前心心所法，於",
    "T29n1562_019:0443c13": "正滅位、正生位中無等無間心心所法，望沒",
    "T29n1562_019:0443c14": "出位諸心心所，應不可說等無間緣。無斯過",
    "T29n1562_019:0443c15": "失，沒出心等定當生故。生入心等於正滅位",
    "T29n1562_019:0443c16": "即能為彼等無間緣，由不相應中間為隔，沒",
    "T29n1562_019:0443c17": "出心等不得即生。彼若生時名等無間，故此",
    "T29n1562_019:0443c18": "可說等無間緣。或此滅時，彼雖未起中間隔",
    "T29n1562_019:0443c19": "越，而由為此等無間緣力所取故，義已可說",
    "T29n1562_019:0443c20": "等無間生。有餘釋言：無餘心等續此起故，諸",
    "T29n1562_019:0443c21": "阿羅漢最後心心所非等無間緣。然非此心",
    "T29n1562_019:0443c22": "更無後念識續生故，有非意失，以立意根依",
    "T29n1562_019:0443c23": "所顯故。然最後心有所依義，闕餘緣故，後識",
    "T29n1562_019:0443c24": "不生等無間緣作用所顯。若法此緣取為果",
    "T29n1562_019:0443c25": "已，彼法無間必定當生，彼所說因都不應",
    "T29n1562_019:0443c26": "理。若闕餘緣故後識不生，則唯具餘緣後識",
    "T29n1562_019:0443c27": "應起。既不如是，應說此心由闕餘緣無此緣",
    "T29n1562_019:0443c28": "用，此緣無故後識不生，何乃說言無餘心等",
    "T29n1562_019:0443c29": "續此生故非此緣體？若謂最後心亦能取果，",
    "T29n1562_019:0444a01": "唯餘緣闕故後識不生，如是所依得名意界，",
    "T29n1562_019:0444a02": "亦應說是等無間緣、等無間緣作用所顯。此",
    "T29n1562_019:0444a03": "既有作用，餘何不續生？由此彼應更說餘理。",
    "T29n1562_019:0444a04": "故前二釋為無過因。何故未來心心所法，全",
    "T29n1562_019:0444a05": "不許立等無間緣？等無間緣前後所顯，未來",
    "T29n1562_019:0444a06": "無故，不立此緣。謂前已生心心所法，能為次",
    "T29n1562_019:0444a07": "後在正生位心心所等等無間緣，非於未來",
    "T29n1562_019:0444a08": "已有決定前後安立。設許有者，修正加行則",
    "T29n1562_019:0444a09": "為唐捐。若法先於此無間立，此法無間彼定",
    "T29n1562_019:0444a10": "生故。若作是執，善心無間具有善染無記三",
    "T29n1562_019:0444a11": "心。生必待於正加行等，如從種有灰芽等",
    "T29n1562_019:0444a12": "生，待和合緣而得生故，修正加行功不唐",
    "T29n1562_019:0444a13": "捐。此救隨情，未能遣難。生決定故建立此",
    "T29n1562_019:0444a14": "緣，若三心中隨有一種善心無間決定生",
    "T29n1562_019:0444a15": "者，修正加行則為唐捐。若三種心善心無",
    "T29n1562_019:0444a16": "間非定生者，則無此緣，非不定生名等無間，",
    "T29n1562_019:0444a17": "是故未來世無等無間緣。若執未來有定前",
    "T29n1562_019:0444a18": "後，如世第一於苦忍等，彼據何緣說定前後？",
    "T29n1562_019:0444a19": "非未來法前後可成，謂非未來世第一法於",
    "T29n1562_019:0444a20": "苦法忍可說前後，以彼本唯一世攝故。夫前",
    "T29n1562_019:0444a21": "後義，歷世方成。世第一法至已生位，苦法智",
    "T29n1562_019:0444a22": "忍方名為後。故前後義於未來無，等無間緣",
    "T29n1562_019:0444a23": "由此非有。又設未來有定前後，亦不可立等",
    "T29n1562_019:0444a24": "無間緣，如芽等生屬種等故，雖有前後而無",
    "T29n1562_019:0444a25": "此緣。若此法生繫屬彼法，要彼起已此乃得",
    "T29n1562_019:0444a26": "生，故等無間緣唯生已方立。若爾，未來世應",
    "T29n1562_019:0444a27": "無異熟因，由此因果定有前後，然非未來有",
    "T29n1562_019:0444a28": "前後故。無斯過失，雖定前後，而不約之立",
    "T29n1562_019:0444a29": "此因故。謂雖異熟因定有前後，而不約前後",
    "T29n1562_019:0444b01": "立異熟因。若爾，如何立此因果，謂如是業因",
    "T29n1562_019:0444b02": "感如是異熟？此相可說亦在未來，故於未來",
    "T29n1562_019:0444b03": "亦可安立，然約法性預說未來。此因前生、此",
    "T29n1562_019:0444b04": "果後起，因已生位果後義成，爾時方名真實",
    "T29n1562_019:0444b05": "前後，非未生位有實前後。諸因可說未來有",
    "T29n1562_019:0444b06": "者，彼因不待歷世而立，如俱有因、相應因等，",
    "T29n1562_019:0444b07": "豈不俱有因待中世而立？此責非理，不了義",
    "T29n1562_019:0444b08": "故。以俱時有故名俱有因，是更互相望為因",
    "T29n1562_019:0444b09": "果義。若未來世無等無間緣，如何世尊知未",
    "T29n1562_019:0444b10": "來因果？如契經說，若能供養吾身駄都八",
    "T29n1562_019:0444b11": "分中一，當十三劫不墮惡趣，人天往還受諸",
    "T29n1562_019:0444b12": "妙樂。如是等說，其數寔多。非如是儔一切",
    "T29n1562_019:0444b13": "智境，非一切智可能測量知其真實，如世尊",
    "T29n1562_019:0444b14": "說：諸佛德用、諸佛境界不可思議。故不應",
    "T29n1562_019:0444b15": "責。有餘師說：如過去世佛於未來現知見",
    "T29n1562_019:0444b16": "轉，謂佛欲知有情因果，然現在世時分短促，",
    "T29n1562_019:0444b17": "故多觀察過去未來。非佛世尊欲知後際，先",
    "T29n1562_019:0444b18": "觀前際然後能知。如佛世尊更無所待，由過",
    "T29n1562_019:0444b19": "去境智現前故，於過去世有情身中業果相",
    "T29n1562_019:0444b20": "應能善通達，此法無間此法已生。如是不待",
    "T29n1562_019:0444b21": "先觀前際，由未來境智現前故，於未來世有",
    "T29n1562_019:0444b22": "情身中業果相應，能定現見此法無間此法",
    "T29n1562_019:0444b23": "當生。復有餘師作如是說：有情身內現有未",
    "T29n1562_019:0444b24": "來因果先相，猶如影像，或色或心不相應",
    "T29n1562_019:0444b25": "行。佛唯觀此便知未來，非要現遊靜慮通慧。",
    "T29n1562_019:0444b26": "然非於彼占相故知，以於未來現證見故。非",
    "T29n1562_019:0444b27": "占相知，能於所占現前證見分明記別。佛",
    "T29n1562_019:0444b28": "於如是爾焰稠林，理有所因，方能現起無礙",
    "T29n1562_019:0444b29": "觀察勝方便智。非佛自稱一切智者，便於色",
    "T29n1562_019:0444c01": "等現境界中，非眼等識於先領受，唯用意識",
    "T29n1562_019:0444c02": "常現了知。又眼等識於聲等境，理無方便令",
    "T29n1562_019:0444c03": "互作業。何緣一切色非等無間緣？等無間義",
    "T29n1562_019:0444c04": "不相應故。非無等法俱生為隔，故此無有等",
    "T29n1562_019:0444c05": "無間緣。謂一身中一長養色相續不斷，復有",
    "T29n1562_019:0444c06": "第二長養色生不相違害，如一食等所長養",
    "T29n1562_019:0444c07": "色相續不斷，復有食等所長養色相續而生。",
    "T29n1562_019:0444c08": "又有一類異熟生色相續不斷，復有一類異",
    "T29n1562_019:0444c09": "熟生色相續而生。又一四大種所生造色同",
    "T29n1562_019:0444c10": "類多極微俱時而起，故不可立等無間緣。或",
    "T29n1562_019:0444c11": "法現前等而無間，彼法可立等無間緣。謂現",
    "T29n1562_019:0444c12": "行心，若此所繫或非所繫，俱行受等。與此皆",
    "T29n1562_019:0444c13": "同，故名為等。無心受等同一類法二體俱生，",
    "T29n1562_019:0444c14": "故名無間。色法不爾，謂一心時有欲界繫及",
    "T29n1562_019:0444c15": "色界繫二色並生，或欲界繫及不繫色俱時",
    "T29n1562_019:0444c16": "而起，故色無有等無間緣。上座此中妄作是",
    "T29n1562_019:0444c17": "詰：若一類色相續不斷，復有一類相續而",
    "T29n1562_019:0444c18": "生，由此故非等無間者，何緣於彼不共無明",
    "T29n1562_019:0444c19": "相應品中有貪等起？此應反詰彼上座言：不",
    "T29n1562_019:0444c20": "共無明相應心品何緣得有貪等俱生？不共",
    "T29n1562_019:0444c21": "無明相續未斷，定無貪等俱時起義。然說貪",
    "T29n1562_019:0444c22": "等不共無明俱時起者，但為誘誑寡學門人，",
    "T29n1562_019:0444c23": "顯己善通對法宗義，而於本論及諸聖言曾",
    "T29n1562_019:0444c24": "無此理。又彼所詰意何所顯？為如二種長養",
    "T29n1562_019:0444c25": "眼根相無差別，例彼貪等不共無明相亦無",
    "T29n1562_019:0444c26": "異？為如貪等不共無明其相有異例彼二種",
    "T29n1562_019:0444c27": "長養眼根相亦差別？縱有此意，應陳所詰",
    "T29n1562_019:0444c28": "於此義中得何勝利？豈由此故便令受等貪",
    "T29n1562_019:0444c29": "等信等無此緣義？故彼所詰有言無理。有餘",
    "T29n1562_019:0445a01": "復言：色法生滅少多無定故非此緣。謂或有",
    "T29n1562_019:0445a02": "時從多生少，如燒稻稈大聚為灰，從充大身",
    "T29n1562_019:0445a03": "轉生瘦小；或時復有從少生多，如細種生諾",
    "T29n1562_019:0445a04": "瞿陀樹，根莖枝葉漸次增榮，聳幹抽條垂陰",
    "T29n1562_019:0445a05": "遠覆，羯剌藍等轉生大身，故色定無等無間",
    "T29n1562_019:0445a06": "義。豈不心所無間生時亦有少多品類非等，",
    "T29n1562_019:0445a07": "謂善不善無記心中有尋有伺三摩地等，此",
    "T29n1562_019:0445a08": "於異類實有少多，然自類中無非等義。謂無",
    "T29n1562_019:0445a09": "少受無間生多，或復從多無間生少；想等亦",
    "T29n1562_019:0445a10": "爾，無非等失。故心心所生滅體均，依之可立",
    "T29n1562_019:0445a11": "等無間義。然彼上座對自門人於此義中妄",
    "T29n1562_019:0445a12": "有所詰，謂色亦與心心所同，自類一一各差",
    "T29n1562_019:0445a13": "別故。雖於諸界和合聚中有無量色，而彼種",
    "T29n1562_019:0445a14": "類展轉相望各有差別，如是所詰但有虛言。",
    "T29n1562_019:0445a15": "既許現前有同類色，則同類色並起義成。非",
    "T29n1562_019:0445a16": "各有殊名現同類，然許諸聚展轉相望種類",
    "T29n1562_019:0445a17": "有別，則別聚內有多色體同類義成。又若多",
    "T29n1562_019:0445a18": "微同因一具大種所起，上座此中如何可執",
    "T29n1562_019:0445a19": "種類各異？又見胡麻諸豆麥等，從一種體有",
    "T29n1562_019:0445a20": "多果生，多果相望其類是一，如何可執此類",
    "T29n1562_019:0445a21": "有殊？又彼自言有同類色多體和合，何反為",
    "T29n1562_019:0445a22": "徵？謂彼上座自遮諸色等無間緣，言有同類",
    "T29n1562_019:0445a23": "同聚多色俱時而起；非心受等同類俱生，故",
    "T29n1562_019:0445a24": "諸色定無等無間緣義。又彼所言，如色非色",
    "T29n1562_019:0445a25": "雖有差別，而等不遮同類因等；如是彼法亦",
    "T29n1562_019:0445a26": "應等作等無間緣。上座此徵極為雜亂，既爾",
    "T29n1562_019:0445a27": "亦應計諸色有所緣。又如所許俱等無間緣，",
    "T29n1562_019:0445a28": "而於其中有色有非色；如是應許俱同類因",
    "T29n1562_019:0445a29": "等，而其中有此緣非此緣。今於此中假許彼",
    "T29n1562_019:0445b01": "執，顯義有別，酬彼所徵。然實不可許諸色法",
    "T29n1562_019:0445b02": "為等無間緣，相不相應故。若諸色法等無間緣",
    "T29n1562_019:0445b03": "相相應者，法爾應立，何須引例同類因等？此",
    "T29n1562_019:0445b04": "緣彼因，義各異故。若諸色法等無間緣相不",
    "T29n1562_019:0445b05": "相應，設復引彼同類因等，於義何益？於義無",
    "T29n1562_019:0445b06": "益而引彼因例此緣者，但是上座其年衰",
    "T29n1562_019:0445b07": "朽出虛之言。有餘復言：以諸色法一類相續，",
    "T29n1562_019:0445b08": "此處生時，若餘色來奪其處者，可有移往餘",
    "T29n1562_019:0445b09": "處生義，故非前色與處方生。又本色聚相續",
    "T29n1562_019:0445b10": "不斷，其邊復有同類色生，不爾色聚應無增",
    "T29n1562_019:0445b11": "長。等無間緣終無此理，故色不立等無間緣。",
    "T29n1562_019:0445b12": "譬喻論師說諸色法如心心所法有等無間",
    "T29n1562_019:0445b13": "緣，見乳醅種花生酪酢芽果，如心心所前滅",
    "T29n1562_019:0445b14": "後生，故知諸色有此緣義。又無經說唯心心",
    "T29n1562_019:0445b15": "所能為此緣，故立此緣定非色者，是虛妄執",
    "T29n1562_019:0445b16": "無如是義。諸緣功能無邊差別，略說四故。謂",
    "T29n1562_019:0445b17": "諸法生待多緣合，諸緣功用差別無邊，然佛",
    "T29n1562_019:0445b18": "世尊略說為四。諸從乳等羯喇藍等形依等",
    "T29n1562_019:0445b19": "緣，生於酪等頞部曇等影識等果，當知攝在",
    "T29n1562_019:0445b20": "因、增上緣。何緣故知？乳等無間生於酪等，前",
    "T29n1562_019:0445b21": "法非後等無間緣，此先已說。先何所說？謂前",
    "T29n1562_019:0445b22": "說言等無間義不相應故。現見極成心心所",
    "T29n1562_019:0445b23": "法，生必繫屬等無間緣，所有俱生皆別種類，",
    "T29n1562_019:0445b24": "諸同種類必不俱生，故同類俱互相違法，要",
    "T29n1562_019:0445b25": "前念滅後念方起，由與處方便立等無間緣。",
    "T29n1562_019:0445b26": "一四大種所生同類乳等造色，有多極微俱",
    "T29n1562_019:0445b27": "時而起不相妨礙，此相乖越等無間緣，故",
    "T29n1562_019:0445b28": "酪等生雖繫屬彼，而不可立等無間緣。大種",
    "T29n1562_019:0445b29": "相生亦同此釋，謂同異類皆可俱生，更互同",
    "T29n1562_019:0445c01": "時不相妨礙，雖相繼起而非此緣。又言無經",
    "T29n1562_019:0445c02": "說唯心等為此緣者，於色亦同，謂無經言諸",
    "T29n1562_019:0445c03": "色亦有前能為後等無間緣，故譬喻師非理",
    "T29n1562_019:0445c04": "橫執諸色亦有等無間緣。又譬喻師為許色",
    "T29n1562_019:0445c05": "有所緣緣不？彼說言無，豈有契經明證此義？",
    "T29n1562_019:0445c06": "雖無經說，理必應然，等無間緣何不許爾？故",
    "T29n1562_019:0445c07": "彼具壽諸所發言，但率己情無真理教。不",
    "T29n1562_019:0445c08": "相應行何緣不立等無間緣？以亂起故。謂一",
    "T29n1562_019:0445c09": "身中善惡無記及三界繫不繫俱生。毘婆沙",
    "T29n1562_019:0445c10": "說：心及心所，所依所緣行相有礙，由斯故立",
    "T29n1562_019:0445c11": "等無間緣。色不相應無如是事，故彼不立為",
    "T29n1562_019:0445c12": "此緣體。上座此中顯己於學不勤方便，謬作",
    "T29n1562_019:0445c13": "是言。此說都無證成理趣，唯顯心等與色等",
    "T29n1562_019:0445c14": "別。觀彼所言，未閑說意證成理趣蘊在此中，",
    "T29n1562_019:0445c15": "謂一所依所緣行相，定無有二識等並生，故",
    "T29n1562_019:0445c16": "必由前與處方起；若前為礙，後不得生。由此",
    "T29n1562_019:0445c17": "證知，唯心心所前能為後等無間緣。若爾，命",
    "T29n1562_019:0445c18": "根無二俱起，何不許託等無間緣？謂此命根",
    "T29n1562_019:0445c19": "如識等相，故亦應立等無間緣。此例不然，命",
    "T29n1562_019:0445c20": "與生體俱先行力所引起故。謂此命根非無",
    "T29n1562_019:0445c21": "間滅命力所引，要是先位所作行業力所",
    "T29n1562_019:0445c22": "引生。既爾，命根應一念頃一切頓起，一切同",
    "T29n1562_019:0445c23": "依一念行業力所引故。先業所引心心所法，",
    "T29n1562_019:0445c24": "起應不藉等無間緣。且諸命根無頓起失，即",
    "T29n1562_019:0445c25": "由業力生決定故。因果法爾，一剎那業引多",
    "T29n1562_019:0445c26": "剎那異熟令起。又無用故，命不頓生。謂為任",
    "T29n1562_019:0445c27": "持眾同分故引命根起，一命相續足能任",
    "T29n1562_019:0445c28": "持，多便無用。心心所法雖先業引，而非不待",
    "T29n1562_019:0445c29": "等無間緣，託諸根境而得生故。既託根境，和",
    "T29n1562_019:0446a01": "合故生，設多並生亦非無用，然無第二等",
    "T29n1562_019:0446a02": "無間緣，故同類中無二俱起。又心心所非",
    "T29n1562_019:0446a03": "唯先業力所引生，異熟及餘雜亂起故，若不",
    "T29n1562_019:0446a04": "更託等無間緣，應一剎那有多俱起。謂命根",
    "T29n1562_019:0446a05": "體唯是異熟，唯由先業力所引生，可言同類",
    "T29n1562_019:0446a06": "定次而起。心心所法無如是事，異熟滅已有",
    "T29n1562_019:0446a07": "等流生，等流無間有剎那起，或起異熟非定",
    "T29n1562_019:0446a08": "同類，故心心所雖有異熟生，而亦不可言與",
    "T29n1562_019:0446a09": "命根等。是故唯等常無間生名等無間。以此",
    "T29n1562_019:0446a10": "與此為緣故說等無間緣，豈不極微一類相",
    "T29n1562_019:0446a11": "續前前滅已後後續生，自類相望等而無間？",
    "T29n1562_019:0446a12": "由前開避，後方得起，相不乖越等無間緣。此",
    "T29n1562_019:0446a13": "不俱生，由無用故，非等無間緣力故然。准前",
    "T29n1562_019:0446a14": "命根，如理應釋。然此亦有同類俱生，故不應",
    "T29n1562_019:0446a15": "言此緣所攝。又若唯開避建立此緣，可說極",
    "T29n1562_019:0446a16": "微等亦此緣攝；然約開避及據牽生立此緣",
    "T29n1562_019:0446a17": "體，故極微等雖前避後而非此緣。心等相",
    "T29n1562_019:0446a18": "生有定不定，故知亦據有力牽生。現見一心",
    "T29n1562_019:0446a19": "前後相續，雖前避後其理皆同，而生不生有",
    "T29n1562_019:0446a20": "定不定。且生定者，謂世第一法心之無間有",
    "T29n1562_019:0446a21": "苦法智忍心決定生，如是乃至金剛喻定心",
    "T29n1562_019:0446a22": "之無間有盡智品心決定生，有煩惱者定心",
    "T29n1562_019:0446a23": "無間煩惱心生。如是一切不生定者，謂染污",
    "T29n1562_019:0446a24": "品心之無間諸無漏品心定不生，諸無漏品",
    "T29n1562_019:0446a25": "心之無間諸染污品心定不生，一切無學心",
    "T29n1562_019:0446a26": "之無間一切有學心定不生，下地煩惱心之",
    "T29n1562_019:0446a27": "無間上地煩惱心定不生，一切異熟心之無",
    "T29n1562_019:0446a28": "間諸剎那品心定不生，一切剎那心之無間",
    "T29n1562_019:0446a29": "諸異熟品心定不生。如是一切生不定者，謂",
    "T29n1562_019:0446b01": "欲界染心之無間自地四種心皆可生，上地",
    "T29n1562_019:0446b02": "煩惱心之無間下地善品心亦可生。如是一",
    "T29n1562_019:0446b03": "切，於後思擇相生義中更當顯示。由此所說",
    "T29n1562_019:0446b04": "生與不生有定不定，故知非但約開避立等",
    "T29n1562_019:0446b05": "無間緣，亦據牽生果法功用。非此功用極微",
    "T29n1562_019:0446b06": "等有，故彼不立等無間緣。豈不於心一類相",
    "T29n1562_019:0446b07": "續亦無如是牽生功用？非此功用或有或無，",
    "T29n1562_019:0446b08": "若此時無後應非有。諸心心所自因力生，前",
    "T29n1562_019:0446b09": "無間滅有何所作，而計心等獨為此緣，色不",
    "T29n1562_019:0446b10": "相應非此緣體？前無間滅有所作者，謂諸根",
    "T29n1562_019:0446b11": "境雖現和合，若前不滅後必不生。謂一身中",
    "T29n1562_019:0446b12": "雖多緣合，而無識等同類並生，故知前心無",
    "T29n1562_019:0446b13": "間滅位，有力引後心等令生。色不相應無如",
    "T29n1562_019:0446b14": "是事，故彼不立等無間緣。如說：云何心等無",
    "T29n1562_019:0446b15": "間法？謂心無間，餘心心所法已生正生，及無",
    "T29n1562_019:0446b16": "想定，乃至廣說。此已生言攝過現世，正生言",
    "T29n1562_019:0446b17": "攝未來生時。若爾，便應第二念等定及出定",
    "T29n1562_019:0446b18": "心，非心等無間入心無間，彼未生故。豈不",
    "T29n1562_019:0446b19": "彼諸法後正生時名心等無間？故無此失。如",
    "T29n1562_019:0446b20": "何無失？彼正生時，前入定心久滅過去，今時",
    "T29n1562_019:0446b21": "亦不可名心等無間，無斯過失，中間無餘等",
    "T29n1562_019:0446b22": "無間緣為間隔故。有餘師說：彼法雖遠，義",
    "T29n1562_019:0446b23": "已可說為正生時等無間緣，果被取已必當",
    "T29n1562_019:0446b24": "生故。若爾，違害見蘊中文，如彼問言：若法與",
    "T29n1562_019:0446b25": "彼法為等無間，或時此法與彼非等無間耶？",
    "T29n1562_019:0446b26": "彼即答言：若時此法未至已生，有何違害？等",
    "T29n1562_019:0446b27": "無間定要至已生，此不相違，兩釋差別俱攝",
    "T29n1562_019:0446b28": "受故。若時此法未已生者，此法是何為前為",
    "T29n1562_019:0446b29": "後？如世第一法生苦法智忍，為世第一法未",
    "T29n1562_019:0446c01": "至已生時非與苦法智忍為等無間、若至已",
    "T29n1562_019:0446c02": "生位為等無間耶？為苦法智忍未至已生時",
    "T29n1562_019:0446c03": "非與世第一法為等無間、若至已生位為等",
    "T29n1562_019:0446c04": "無間耶？若執前者，有心位可爾，無心位如何？",
    "T29n1562_019:0446c05": "謂無心定入心已生，不可即與第二念等定及",
    "T29n1562_019:0446c06": "出心為等無間。若入定心至已生位即與彼",
    "T29n1562_019:0446c07": "諸法為等無間者，等無間緣果法被取，必無",
    "T29n1562_019:0446c08": "有物能礙其生，則彼一切皆應頓起。若入心",
    "T29n1562_019:0446c09": "後出心即生，是則二定永應不起。若執後",
    "T29n1562_019:0446c10": "者，苦法智忍未已生時，應不與彼世第一法",
    "T29n1562_019:0446c11": "為等無間，然必應許苦法智忍在正生時即",
    "T29n1562_019:0446c12": "名與彼世第一法為等無間。此中一類許可",
    "T29n1562_019:0446c13": "前執，然見蘊文約有心位說等無間，故無前",
    "T29n1562_019:0446c14": "失。或言設約無心位辯，此失亦無，謂入定",
    "T29n1562_019:0446c15": "心居現在位，頓取諸定及出心果，亦與最初",
    "T29n1562_019:0446c16": "剎那定果滅入過去，隨後諸定及出定心一",
    "T29n1562_019:0446c17": "一生時，與果非取，先已取故。豈不一切等無",
    "T29n1562_019:0446c18": "間緣無有異時取果與果。此責非理，取果必",
    "T29n1562_019:0446c19": "頓、與果有漸，故無有失。但應責言：同一心",
    "T29n1562_019:0446c20": "果，何緣諸定及出定心前後而生不俱時起，",
    "T29n1562_019:0446c21": "正所求者理必前生？謂入定心順求於定，故",
    "T29n1562_019:0446c22": "心無間定心前生。若爾，何緣諸剎那定前",
    "T29n1562_019:0446c23": "後而起？諸剎那定俱生無用，故不俱生。由前",
    "T29n1562_019:0446c24": "加行勢力所引，故多念定長時續生，非多剎",
    "T29n1562_019:0446c25": "那定俱起用。一剎那定所不能為，故不頓",
    "T29n1562_019:0446c26": "生，猶如識等。然諸念定是等無間，不可說",
    "T29n1562_019:0446c27": "是等無間緣。若法由前心等引起，同一種類",
    "T29n1562_019:0446c28": "必不俱生，生已復能引後令起，可名等無間",
    "T29n1562_019:0446c29": "及等無間緣。諸定雖由前心等引，同一種類",
    "T29n1562_019:0447a01": "必不俱生，然其生已不能引後，可名等無間",
    "T29n1562_019:0447a02": "非等無間緣。是故設約無心位辯，亦無有失。",
    "T29n1562_019:0447a03": "諸作是說：入二定心滅入過去，方能漸取第",
    "T29n1562_019:0447a04": "二念等定及出心。彼入定心應非過去。未",
    "T29n1562_019:0447a05": "取果者是牽果名，諸牽果能是行作用，依",
    "T29n1562_019:0447a06": "行作用立三世別。若有作用非現在者，豈不",
    "T29n1562_019:0447a07": "便壞世別所依？諸有釋言：過去眼等於色等",
    "T29n1562_019:0447a08": "境無有見聞嗅嘗覺等各別作用，故非現在。",
    "T29n1562_019:0447a09": "彼釋不然，應共審決：眼等作用，為是於境見",
    "T29n1562_019:0447a10": "等功能、為牽果用？若是於境見等功能，便於",
    "T29n1562_019:0447a11": "闇中現在眼等未生已滅，眼等何殊而不說",
    "T29n1562_019:0447a12": "為未來過去？闇中眼等雖無見聞嗅甞等用，",
    "T29n1562_019:0447a13": "而皆現有牽果功能可名作用，約有此用皆",
    "T29n1562_019:0447a14": "名現在。所餘取境與果等用，皆非作用但是",
    "T29n1562_019:0447a15": "功能。如是功能三時容有，辯三世處當更思",
    "T29n1562_019:0447a16": "擇。又過去世諸心心所，於所依等不能為礙，",
    "T29n1562_019:0447a17": "故不能作此緣取果。復有一類許可後執，",
    "T29n1562_019:0447a18": "豈不苦法智忍在正生時，即與世第一法為",
    "T29n1562_019:0447a19": "等無間？理實應爾，然此中說等無間緣要至",
    "T29n1562_019:0447a20": "已生此緣方立，故無有過。如是兩釋未已生",
    "T29n1562_019:0447a21": "言，於我義宗並無違害。已廣決擇阿毘達",
    "T29n1562_019:0447a22": "磨等無間緣所有正理。然彼上座復作是",
    "T29n1562_019:0447a23": "言：等無間緣，謂前生法令無間法獲得自",
    "T29n1562_019:0447a24": "體。如世尊說：意法為緣生於意識。謂意為",
    "T29n1562_019:0447a25": "因、法為緣故，意識得生。然無一時二識並起，",
    "T29n1562_019:0447a26": "此相非理，不明了故。色心無間有色心生，俱",
    "T29n1562_019:0447a27": "是前生令無間法獲得自體，豈可即說色心",
    "T29n1562_019:0447a28": "互作等無間緣？然不應許互為緣義，謂色與",
    "T29n1562_019:0447a29": "心相續各別，如何互作等無間緣？又一心因",
    "T29n1562_019:0447b01": "起多色果，多色無間無二識生，何得相望為",
    "T29n1562_019:0447b02": "等無間？故不應立等無間緣。心等獨生，可名",
    "T29n1562_019:0447b03": "等無間；色等並起，如何得此名？故彼說色為",
    "T29n1562_019:0447b04": "等無間緣者，是不思審，謬作是言。又彼宗承",
    "T29n1562_019:0447b05": "隨界論者，因等無間二緣應同，隨界所依體",
    "T29n1562_019:0447b06": "無別故。惡心無間有善心生，應說誰因誰",
    "T29n1562_019:0447b07": "等無間？體無別故。責餘亦然。故上座宗但於",
    "T29n1562_019:0447b08": "聖教矯施常網幻惑愚夫。等無間緣其性已",
    "T29n1562_019:0447b09": "辯，所緣緣性應說是何？謂所緣緣即一切",
    "T29n1562_019:0447b10": "法，離心心所所緣境外決定更無餘法可",
    "T29n1562_019:0447b11": "得。謂一切法是心心所生所攀附，故曰所緣。",
    "T29n1562_019:0447b12": "即此所緣是心心所發生緣故，名所緣緣。一",
    "T29n1562_019:0447b13": "切法者，即十二處，謂眼耳鼻舌身意識及相",
    "T29n1562_019:0447b14": "應法，隨其次第以諸色聲香味觸法為所緣",
    "T29n1562_019:0447b15": "境。六根唯是意識所緣。何緣故知？經言：多法",
    "T29n1562_019:0447b16": "生意識故。又眼等根皆五識境所不攝故。譬",
    "T29n1562_019:0447b17": "喻者宗，理必應爾。如意觀法，五識亦然，謂所",
    "T29n1562_019:0447b18": "緣緣，非所緣境；若所緣境，非所緣緣。所以者",
    "T29n1562_019:0447b19": "何？彼說色等若能為緣生眼等識，如是色",
    "T29n1562_019:0447b20": "等必前生故。若色有時眼識未有，識既未有",
    "T29n1562_019:0447b21": "誰復能緣？眼識有時色已非有，色既非有誰",
    "T29n1562_019:0447b22": "作所緣？眼識不應緣非有境，以說五識緣現",
    "T29n1562_019:0447b23": "在故。彼宗現在非非有故，現所緣色非所",
    "T29n1562_019:0447b24": "緣緣，與現眼識俱時生故；乃至身識，徵難",
    "T29n1562_019:0447b25": "亦然，五識應無所緣緣義。彼宗意識緣現在",
    "T29n1562_019:0447b26": "者，應同五識進退推徵。若緣去來及無為者，",
    "T29n1562_019:0447b27": "決定無有所緣緣義，彼執去來及無為法皆",
    "T29n1562_019:0447b28": "非有故。非非有體可立為緣，太過失故。此中",
    "T29n1562_019:0447b29": "上座復作是言：緣過去等所有意識，非無所",
    "T29n1562_019:0447c01": "緣，非唯緣有。何緣故爾？以五識身為等無間",
    "T29n1562_019:0447c02": "所生意識，說能領受前意所取諸境界故。如",
    "T29n1562_019:0447c03": "是意識以意為因，此所緣緣即五識境，要彼",
    "T29n1562_019:0447c04": "為先此得生故，隨彼有無此有無故。然此意",
    "T29n1562_019:0447c05": "識非唯緣有，爾時彼境已滅壞故；非無所",
    "T29n1562_019:0447c06": "緣，由此意識隨彼有無此有無故。又隨憶念",
    "T29n1562_019:0447c07": "久滅境時，以於彼境前識為緣生於今時，隨",
    "T29n1562_019:0447c08": "憶念識墮一相續，傳相生故。雖有餘緣，起隨",
    "T29n1562_019:0447c09": "念識，而要緣彼先境方生。如是所言都無實",
    "T29n1562_019:0447c10": "義，同諸瘂類夢有所說，唯愚親友或妄信依，",
    "T29n1562_019:0447c11": "諸有智人誰能聽受？彼既非許五識所緣與",
    "T29n1562_019:0447c12": "五識身俱時而起，是則五識尚所緣境滅已方",
    "T29n1562_019:0447c13": "生，況五無間所生意識能受彼境？第三剎那",
    "T29n1562_019:0447c14": "意識生故。若五無間所生意識能受過去五",
    "T29n1562_019:0447c15": "識所緣，復許所緣非是無者，則分明許意識",
    "T29n1562_019:0447c16": "所緣，雖名已滅而少分有；若執全無，則分明",
    "T29n1562_019:0447c17": "說所生意識都無所緣，而復說言然此意",
    "T29n1562_019:0447c18": "識非唯緣有，爾時彼境已滅壞故非無所",
    "T29n1562_019:0447c19": "緣。由此意識隨彼有無此有無者但是虛言，",
    "T29n1562_019:0447c20": "具慚愧人不應持此隱蔽此識無所緣過。又",
    "T29n1562_019:0447c21": "何故言然此意識非唯緣有？爾時彼境已滅",
    "T29n1562_019:0447c22": "壞故。已滅壞法豈許亦有亦非有耶？若爾，",
    "T29n1562_019:0447c23": "便歸正理論者意所遊路，以正理論有義多",
    "T29n1562_019:0447c24": "途作用功能，體性別故。然過去法非如現在",
    "T29n1562_019:0447c25": "作用亦有，非如空花體性亦無，若不許爾，言",
    "T29n1562_019:0447c26": "此意識非唯緣有，此言何用？應言此識決定",
    "T29n1562_019:0447c27": "緣無，或復應言決定緣有。又何故說非無",
    "T29n1562_019:0447c28": "所緣，隨彼有無此有無故？若隨境有識有義",
    "T29n1562_019:0447c29": "成，是則過去便成有體。若過境無而有現識，",
    "T29n1562_019:0448a01": "則不應說隨彼有無非無所緣言。又無義以",
    "T29n1562_019:0448a02": "境有故名有所緣，境體既無，所緣何有？又隨",
    "T29n1562_019:0448a03": "憶念久滅境時，云何前生緣彼境識能為緣",
    "T29n1562_019:0448a04": "故生今識耶？前識有時今識未有，今識有位",
    "T29n1562_019:0448a05": "前識已無，如何可言於久滅境前為緣故今",
    "T29n1562_019:0448a06": "識得生？非無與無可有緣義，非一相續故得",
    "T29n1562_019:0448a07": "為緣，兔角何緣前不生後？無與無法許為緣",
    "T29n1562_019:0448a08": "故。若有隨界不同彼者，理亦不然，於前境中",
    "T29n1562_019:0448a09": "今隨界識曾未生故，如何可言緣彼境識，前",
    "T29n1562_019:0448a10": "為緣故令今得生。不可說言隨界與識別時",
    "T29n1562_019:0448a11": "緣境，勿於一時有二時故。又應一識各別所",
    "T29n1562_019:0448a12": "緣，以隨界體即今識故，識非定緣前滅境故。",
    "T29n1562_019:0448a13": "若謂隨界體非今識，應一相續二識並生。又",
    "T29n1562_019:0448a14": "不應言隨界生識，非前生故。如何可說於久",
    "T29n1562_019:0448a15": "滅境前為緣故今念識生？隨前有無今有無",
    "T29n1562_019:0448a16": "故得為緣者，理亦不然，前後有無不相隨",
    "T29n1562_019:0448a17": "故。然彼復言：由過去世展轉為因，復由未來",
    "T29n1562_019:0448a18": "展轉為果智等得生，是故智等不可定說所",
    "T29n1562_019:0448a19": "緣是有或復是無。奇哉東方善言窮匱，如斯",
    "T29n1562_019:0448a20": "等論亦有書持。若執去來因果展轉，不觀現",
    "T29n1562_019:0448a21": "在智等得生，又執去來一向非有，是則智等",
    "T29n1562_019:0448a22": "應定緣無。若執去來因果展轉，亦觀現在智",
    "T29n1562_019:0448a23": "等得生，是則一心應有二慮，以無與有相差",
    "T29n1562_019:0448a24": "別故。又因果展轉，名何所詮？非越現剎那有",
    "T29n1562_019:0448a25": "前後際，如何過未立展轉名？非無與無可名",
    "T29n1562_019:0448a26": "展轉，故彼所說過去未來因果展轉智得生",
    "T29n1562_019:0448a27": "等，但足論文，都無有義。如是已辯所緣緣",
    "T29n1562_019:0448a28": "性。增上緣性即能作因，以能作因因義細",
    "T29n1562_019:0448a29": "故、無邊際故攝一切法。若此於彼不礙令",
    "T29n1562_019:0448b01": "生，是能作因增上緣義，對三緣義此類最",
    "T29n1562_019:0448b02": "多、所作寔繁，故名增上。豈不增上攝法普周，",
    "T29n1562_019:0448b03": "寧復對三？言此增上，非對三體立增上名。何",
    "T29n1562_019:0448b04": "者？對三義用而立。諸緣義用互不相通，諸緣",
    "T29n1562_019:0448b05": "體性更互相雜，如增上緣義類無量、所作繁",
    "T29n1562_019:0448b06": "廣，餘三不然，故此獨摽增上緣稱。有餘師",
    "T29n1562_019:0448b07": "說：此增上緣體類最多，故名增上。豈不諸法",
    "T29n1562_019:0448b08": "皆所緣緣，如何此緣獨名增上？俱有諸法非",
    "T29n1562_019:0448b09": "所緣緣，是增上緣，故不應難。此不應理。所以",
    "T29n1562_019:0448b10": "者何？立所緣緣，非不定故。謂若此法為彼所",
    "T29n1562_019:0448b11": "緣，設不緣時亦所緣體，以所緣境性安住",
    "T29n1562_019:0448b12": "故。既一切法皆所緣緣，不應此緣獨名增上，",
    "T29n1562_019:0448b13": "此定應理。所以者何？如增上緣，彼不爾故。謂",
    "T29n1562_019:0448b14": "若此法為彼增上，無時望彼非增上緣，但彼",
    "T29n1562_019:0448b15": "生時遍為增上。其所緣緣則不如是，俱有",
    "T29n1562_019:0448b16": "諸法非所緣緣。所以者何？總論體雖等，別望",
    "T29n1562_019:0448b17": "有少多，故此一緣獨名增上。此中意說，唯增",
    "T29n1562_019:0448b18": "上緣體類俱多，非唯據體，以所緣類皆增上",
    "T29n1562_019:0448b19": "緣，非增上類皆所緣緣。類謂於果功能差別。",
    "T29n1562_019:0448b20": "有餘師說：所生廣故名增上緣。謂一切法唯",
    "T29n1562_019:0448b21": "除自體，遍能生起一切有為。如一剎那眼識",
    "T29n1562_019:0448b22": "生位，除其自性，用一切法為增上緣。餘生亦",
    "T29n1562_019:0448b23": "爾。且如現在一念眼識自相續中，過去諸識",
    "T29n1562_019:0448b24": "為其種子，未來諸識不為障礙，令已得生同",
    "T29n1562_019:0448b25": "時眼根為所依止，未來過去所有眼識不",
    "T29n1562_019:0448b26": "障為因，令其已起，他相續法亦為此因。謂見",
    "T29n1562_019:0448b27": "他身起自眼識，或欣他色生自眼根，為展轉",
    "T29n1562_019:0448b28": "緣生自眼識，故他餘法亦轉為緣，望自識",
    "T29n1562_019:0448b29": "生有增上力。諸餘色法為眼識因，謂為所",
    "T29n1562_019:0448c01": "緣及於所依為損為益，由此展轉眼識已生。",
    "T29n1562_019:0448c02": "聲亦為因，謂聞彼故。所依損益，因茲長養損",
    "T29n1562_019:0448c03": "減眼根，令已發生明昧眼識。香味所觸耳鼻",
    "T29n1562_019:0448c04": "舌身，亦於所依為損為益，由斯展轉為眼識",
    "T29n1562_019:0448c05": "因。於法界中諸有為法，有為助伴、有攝受",
    "T29n1562_019:0448c06": "因、或為能牽、或為依等，如是展轉皆眼識",
    "T29n1562_019:0448c07": "因。擇滅無為亦為因者，謂有情類信謗涅槃，",
    "T29n1562_019:0448c08": "發業能招愛非愛果，由斯展轉眼識得生。一",
    "T29n1562_019:0448c09": "切有為有非擇滅，由不得彼諸法得生，展轉",
    "T29n1562_019:0448c10": "為因亦生眼識。虛空容受色等有為，展轉為",
    "T29n1562_019:0448c11": "因亦發眼識。故一切法為增上緣，眼識得",
    "T29n1562_019:0448c12": "生。餘例應爾。由此諸法一一望餘，一切有",
    "T29n1562_019:0448c13": "為為此緣性。如是一切善與不善，皆應展轉",
    "T29n1562_019:0448c14": "為增上緣。謂善為因，生王家等受富樂果。由",
    "T29n1562_019:0448c15": "此為依，多行放逸造諸不善。不善為因，多遭",
    "T29n1562_019:0448c16": "苦逼；緣茲生厭，廣樹眾善。又內外法亦互",
    "T29n1562_019:0448c17": "為緣，謂因農夫生稼穡等，因飲食等滋長有",
    "T29n1562_019:0448c18": "情。有情無情、有根無根、有心無心，及有執受",
    "T29n1562_019:0448c19": "無執受等，應知皆互為增上緣。隨其所應，",
    "T29n1562_019:0448c20": "例可安立。如是一趣為五趣緣，一一為先，生",
    "T29n1562_019:0448c21": "一切故。或依一趣起一切因，由此當來受彼",
    "T29n1562_019:0448c22": "果故。又怖惡趣、修諸善業生人天中，於人天",
    "T29n1562_019:0448c23": "中嗜欲造罪生諸惡趣。諸如是等品類無",
    "T29n1562_019:0448c24": "邊，故增上緣所生最廣。如是用體所生廣",
    "T29n1562_019:0448c25": "故，應知略述此增上緣。然契經中說世白法",
    "T29n1562_019:0448c26": "三增上者，止惡行善所觀因故立增上名。謂",
    "T29n1562_019:0448c27": "境現前、煩惱將起，隨觀彼一，惡止善行，於",
    "T29n1562_019:0448c28": "止行中得增上故。契經且說增上有三非",
    "T29n1562_019:0448c29": "餘，於餘無增上義。雖諸增上義通近遠，而",
    "T29n1562_019:0449a01": "就勝說，如立母名。如聖教中說愛為母，以能",
    "T29n1562_019:0449a02": "生長諸有情故。非餘煩惱無生長能，勝故多",
    "T29n1562_019:0449a03": "故、繫縛心故，說愛為母非餘煩惱。又說二法",
    "T29n1562_019:0449a04": "能護世間，非不有餘悲等能護。如斯等類無",
    "T29n1562_019:0449a05": "量無邊，就勝為言，此亦應爾。然上座說：此增",
    "T29n1562_019:0449a06": "上緣但據諸根生心心所。此宗可爾，彼義不",
    "T29n1562_019:0449a07": "成。所以者何？如前屢辯，謂彼不許有俱生因，",
    "T29n1562_019:0449a08": "許前生因義不成立，故彼所說但有虛言。又",
    "T29n1562_019:0449a09": "說此緣相不具足，且如眼識生增上緣，非但",
    "T29n1562_019:0449a10": "眼根為依故起，亦有大種為轉生因轉長養",
    "T29n1562_019:0449a11": "因。謂諸飲食、業煩惱等為招引因。此明昧",
    "T29n1562_019:0449a12": "因，謂眼增損。首足身分為任持因，作意明",
    "T29n1562_019:0449a13": "空引助令起。如斯等類非彼所論，故辯此",
    "T29n1562_019:0449a14": "緣相不具足。餘耳識等，隨其所應有無量緣，",
    "T29n1562_019:0449a15": "非彼所說。故彼所說增上緣相，但得少分，義",
    "T29n1562_019:0449a16": "不周圓。然彼所宗亦許多法於生識等為展",
    "T29n1562_019:0449a17": "轉因，如何此緣唯說眼等？彼復說言：若法於",
    "T29n1562_019:0449a18": "彼或生或養可說為因，非不相由可有因義，",
    "T29n1562_019:0449a19": "故非一切法皆能作因及增上緣，不相由藉",
    "T29n1562_019:0449a20": "故。彼言非理，諸法生時所藉諸因無分限",
    "T29n1562_019:0449a21": "故。謂不可說此法生時但藉若干法為因起，",
    "T29n1562_019:0449a22": "如外內法要藉時方眾具種子。法與非法若",
    "T29n1562_019:0449a23": "合若離，餘生住壞及大種等差別為因，芽等",
    "T29n1562_019:0449a24": "及身方得生長。是故諸法於生長時，所藉眾",
    "T29n1562_019:0449a25": "緣無有限數。故一切法皆能作因及增上緣，",
    "T29n1562_019:0449a26": "此說為善。又彼不了能作因義，故於此中不",
    "T29n1562_019:0449a27": "能信受。因即能作名能作因，義不相違即能",
    "T29n1562_019:0449a28": "生義。或有所以可名為因，復有所以可名非",
    "T29n1562_019:0449a29": "因。能作二義名能作因，不相違故可名為",
    "T29n1562_019:0449b01": "因，不相由故可名非因。故能作因能含二",
    "T29n1562_019:0449b02": "義。然不相違復有二種，謂於所生法能礙、不",
    "T29n1562_019:0449b03": "能礙。不能礙者與能為礙，而不礙法不礙義",
    "T29n1562_019:0449b04": "同。故此亦有少分因相，由相不明不共施設。",
    "T29n1562_019:0449b05": "除俱有等五種勝因，所餘因義，若近若遠一",
    "T29n1562_019:0449b06": "切說為能作因故。或此是彼能作之因，名能",
    "T29n1562_019:0449b07": "作因。是此與彼轉為因義，如是因義一切法",
    "T29n1562_019:0449b08": "中皆容得有，故一切法皆能作因。能作因",
    "T29n1562_019:0449b09": "中已廣思擇，今因解釋增上緣門，故復略辯",
    "T29n1562_019:0449b10": "此因名義。然上座言：為遮來世說一切法為",
    "T29n1562_019:0449b11": "一法因及緣者意，故契經說定有四緣。彼言",
    "T29n1562_019:0449b12": "但彰己無明鑒，豈違對法所說因緣？",
    "T29n1562_019:0449b13": "說一切有部順正理論卷第十九"
}