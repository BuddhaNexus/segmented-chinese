{
    "X33n0628_005:0396b18": "妙法蓮華經科拾卷第五",
    "X33n0628_005:0396b20": "姚秦三藏法師　鳩摩羅什奉　詔譯",
    "X33n0628_005:0396b21": "西蜀沙門　佛閑勖[、/(、*、)]大師　立科",
    "X33n0628_005:0396b22": "門人　智一雪墩　拾遺",
    "X33n0628_005:0396b23": "△二示所住行。",
    "X33n0628_005:0396b24": "安樂行品第十四",
    "X33n0628_005:0396c01": "此品釋題及文。多准華嚴疏鈔。而以疏與鈔。襍糅",
    "X33n0628_005:0396c02": "成文者。便覽也。問。法師品以衣座室三。為弘經之",
    "X33n0628_005:0396c03": "軌。今之四行。似與彼無異何也。答。今文止觀慈悲。",
    "X33n0628_005:0396c04": "實與前同。但彼是略說安樂行。今四為廣說。衣座",
    "X33n0628_005:0396c05": "室亦非前為久行。今為初行。成兩種也。大疏云。安",
    "X33n0628_005:0396c06": "樂行者。略有二意。一涅槃之果。名為安樂。此行能",
    "X33n0628_005:0396c07": "趨。即安樂之行也。鈔云。此以果名因也。二住此四",
    "X33n0628_005:0396c08": "行。則身靜神定。身靜神定。則外苦不干。故稱安樂。",
    "X33n0628_005:0396c09": "鈔云。此即因安樂亦生公意。疏又常見外道。因果",
    "X33n0628_005:0396c10": "皆苦。斷見外道。因樂果苦。析法二乘。因苦果樂。唯",
    "X33n0628_005:0396c11": "有菩薩。因果俱樂。鈔云。此即天台意。常見者。因果",
    "X33n0628_005:0396c12": "皆苦。計我常故。修於苦行。以期妙果。所修是邪。還",
    "X33n0628_005:0396c13": "招苦果。斷見者。不信當報。恣意行惡。受五欲樂。當",
    "X33n0628_005:0396c14": "受苦果。析法二乘。無常拙度。加功苦到。此名因苦。",
    "X33n0628_005:0396c15": "得入涅槃。故云果樂。菩薩如實巧度。故為因樂。證",
    "X33n0628_005:0396c16": "大菩提。得涅槃樂等。即今安樂行也。△文二。初問。",
    "X33n0628_005:0396c17": "二答。今初。",
    "X33n0628_005:0396c18": "爾時文殊師利法王子(至)云何能說是經。",
    "X33n0628_005:0396c19": "諸大士。忍難弘經。二乘人。雖曰弘經。而皆避難遠",
    "X33n0628_005:0396c20": "住。與其有難可忍。何如無難為快。故文殊以排難",
    "X33n0628_005:0396c21": "為問。△二答三。初標示四法。二次第釋成。三結示",
    "X33n0628_005:0396c22": "利益。今初。",
    "X33n0628_005:0396c23": "佛告文殊師利(至)欲說是經當安住四法。",
    "X33n0628_005:0396c24": "疏云。安樂行品。說四安樂行。一畢竟空行。經名行",
    "X33n0628_005:0397a01": "處近處。二身口無過失行。三心無嫉妒行。四大慈",
    "X33n0628_005:0397a02": "悲行。鈔云。今疏所列。初一會諸師義。後三全同生",
    "X33n0628_005:0397a03": "公。生公初一。但明行處近處意。是總名遠惡近理。",
    "X33n0628_005:0397a04": "下三別耳。寶林基。第一明空行。二明離憍慢。三四",
    "X33n0628_005:0397a05": "同生公。南嶽云。一無著正慧。二口不說過。三敬上",
    "X33n0628_005:0397a06": "接下。四同生公。大乘法師。一正身行。二正語行。三",
    "X33n0628_005:0397a07": "心離憍慢自利行。四心修善法利他行。天台云。止",
    "X33n0628_005:0397a08": "觀慈悲導三業。及誓願。初身有止故。離身粗業。有",
    "X33n0628_005:0397a09": "觀故。不得身業。不得能離。無所得故。不墮凡夫。有",
    "X33n0628_005:0397a10": "慈悲故。勤修身業。廣利一切。不墮二乘。有止故。著",
    "X33n0628_005:0397a11": "忍辱鎧。有觀故。坐如來座。有慈悲故。入如來室。止",
    "X33n0628_005:0397a12": "行離過。即成斷德。觀行無著。即成智德。慈悲利物。",
    "X33n0628_005:0397a13": "即成恩德。恩德資成智德。智德能通達斷德。名身",
    "X33n0628_005:0397a14": "安樂行。餘口意亦如是。釋曰。此即通辨三法。為能",
    "X33n0628_005:0397a15": "導。其所導。即三業及誓願。大乘法師。傍以立名。然",
    "X33n0628_005:0397a16": "諸師立名。皆從多分增勝。以分通用三法(指天台)。理",
    "X33n0628_005:0397a17": "則玄妙。不彰四別。今取生公之意。合身口在第二",
    "X33n0628_005:0397a18": "取行處近處。及南嶽寶林。共立一名。名畢竟空行。",
    "X33n0628_005:0397a19": "寶林但語一空。似約於境。南嶽云無著慧。但語於",
    "X33n0628_005:0397a20": "心。今云畢竟空。心境兩亡。空有雙會。故生公云。近",
    "X33n0628_005:0397a21": "處明遠惡近理。行處而為履行之宗。在畢竟空耳",
    "X33n0628_005:0397a22": "此為大智。四為大悲。悲智相導。於中二三業。天台",
    "X33n0628_005:0397a23": "之意。亦不失也。又初後成德中二離過。離過即斷",
    "X33n0628_005:0397a24": "德。初智後悲。三德備矣。雖意俱通。從多故別。是以",
    "X33n0628_005:0397b01": "經中。但名行處近處意。在近理行理耳。無行而觀",
    "X33n0628_005:0397b02": "寂照雙流。為行理也。△二次第釋成四。初安住行",
    "X33n0628_005:0397b03": "處近處。二不生好惡怨嫌。三勿生嫉諂我慢。四廣",
    "X33n0628_005:0397b04": "垂屈濟慈悲。初二。初長文。二頌文。初又二。初雙標。",
    "X33n0628_005:0397b05": "二別釋。今初。",
    "X33n0628_005:0397b06": "一者安住菩薩行處親近處能為眾生演說是經。",
    "X33n0628_005:0397b07": "△二別釋二。初釋行處。二釋近處。初二。初約所住",
    "X33n0628_005:0397b08": "論行。二約不行論行。今初。",
    "X33n0628_005:0397b09": "文殊師利云何名菩薩(至)而不卒暴心亦不驚。",
    "X33n0628_005:0397b10": "疏云。生公云。已入於理。而履行之。名為行處。鈔中",
    "X33n0628_005:0397b11": "問。若以入理為行。住忍辱地等。豈入理行耶。答。正",
    "X33n0628_005:0397b12": "是入理。謂無生地。寂滅之忍。為所住。柔和善順。即",
    "X33n0628_005:0397b13": "柔順忍。而不卒暴。心亦不驚。即音聲忍。三忍頓具。",
    "X33n0628_005:0397b14": "故為入理(入即住也)。△二約不行論行。",
    "X33n0628_005:0397b15": "又復於法無所行(至)是名菩薩摩訶薩行處。",
    "X33n0628_005:0397b16": "疏云。既云無行而觀。即寂照雙流。為理行也。亦不",
    "X33n0628_005:0397b17": "行不分別。釋此自有二意。一謂上無行而觀。皆是",
    "X33n0628_005:0397b18": "不分別。今又不行。則寂照兩亡也。二但對上而觀",
    "X33n0628_005:0397b19": "諸法如實相。恐濫下從行起觀。今正明觀時。亦不",
    "X33n0628_005:0397b20": "行此觀。不分別此觀。就行約心詣於理。就觀約照",
    "X33n0628_005:0397b21": "達於理。今心行不行。觀無分別。即觀無觀。是寂照",
    "X33n0628_005:0397b22": "雙流。故下云。又復不行上中下。法有為無為等。即",
    "X33n0628_005:0397b23": "不行也。亦不分別是男是女等。正是入理。即亦不",
    "X33n0628_005:0397b24": "分別也。然住忍辱地。即如來衣。觀如實相。即如來",
    "X33n0628_005:0397c01": "座。以此導悲。即如來室。△二釋近處二。初對遠論",
    "X33n0628_005:0397c02": "近。二觀法論近。初二。初遮詮顯戒。二表詮顯定。",
    "X33n0628_005:0397c03": "今初。",
    "X33n0628_005:0397c04": "云何名菩薩摩訶薩親近處(至)亦不樂與同師。",
    "X33n0628_005:0397c05": "疏云。雖未入理。能遠諸惡。鈔云。總離十緣顯戒也。",
    "X33n0628_005:0397c06": "一遠豪勢。謂國王等。為損害緣。二不近邪人法。謂",
    "X33n0628_005:0397c07": "外道梵志等。為惡見緣。三亦不親近諸有凶戲。是",
    "X33n0628_005:0397c08": "壞亂緣。四又不親近旃陀羅等。即惡業緣。五不親",
    "X33n0628_005:0397c09": "近求聲聞者。即離友緣。六文殊等。不應於女人身。",
    "X33n0628_005:0397c10": "即長染緣。七亦復不近五種不男等。即非器緣。八",
    "X33n0628_005:0397c11": "不獨入它家。即譏訶緣。九若為女人說法等。離非",
    "X33n0628_005:0397c12": "軌緣。天台云。八離冤害緣。九離譏嫌緣。十不樂畜",
    "X33n0628_005:0397c13": "年少等。即散亂緣。△二表詮顯定。",
    "X33n0628_005:0397c14": "常好坐禪在於閑處(至)是名初親近處。",
    "X33n0628_005:0397c15": "鈔云。此明所應親近。乃親近之始。為初親近處。△",
    "X33n0628_005:0397c16": "二觀法論近。",
    "X33n0628_005:0397c17": "復次菩薩摩訶薩(至)第二親近處。",
    "X33n0628_005:0397c18": "鈔云。此第二親近處。為親近之終。正明近理。以觀",
    "X33n0628_005:0397c19": "相未除。故名親近。初句。總顯觀法論近。觀即能觀",
    "X33n0628_005:0397c20": "之觀智。一切法即十界所觀之境。空字顯能觀之",
    "X33n0628_005:0397c21": "智。所觀之境。皆不可得。結成妙觀也。如實下。別釋。",
    "X33n0628_005:0397c22": "但前觀諸法如實相。乃歷緣起觀。此觀如實相者。",
    "X33n0628_005:0397c23": "正明依定起觀也。是知妙樂云行近。二文廣略異",
    "X33n0628_005:0397c24": "故。未之思也。如實相者。先約法釋。以顯此空。乃是",
    "X33n0628_005:0398a01": "如實空義。非體非析。乃第一真空也。下以四義轉",
    "X33n0628_005:0398a02": "釋。謂初由一念不如實知。分為心境二種顛倒。今",
    "X33n0628_005:0398a03": "由一念歸真。則二倒俱寂。故云不顛倒。由歸真故。",
    "X33n0628_005:0398a04": "則離妄動。由離動故。不退入生死。亦不轉入涅槃",
    "X33n0628_005:0398a05": "矣。如虗下。次約喻。重釋空義。謂上理空義。深難明",
    "X33n0628_005:0398a06": "故。更藉事空喻顯。今此空體。雖亦妄現。若對諸緣。",
    "X33n0628_005:0398a07": "則自他等四執之性。了不可得。且不可以語言。通",
    "X33n0628_005:0398a08": "其有無之徑。萬物以之滅。而不見生鑿井汲之。而",
    "X33n0628_005:0398a09": "不見其出。本體寂然。而不起虗空之名。豁達之相。",
    "X33n0628_005:0398a10": "並是巧安強立。故曰無名無相。求少法不可得。曰",
    "X33n0628_005:0398a11": "實無所有。越乎數。跨乎徼。曰無量無邊。入一切。曰",
    "X33n0628_005:0398a12": "無礙。不拒諸相發揮。曰無障。此從淺釋。庶不與上",
    "X33n0628_005:0398a13": "義重沓矣。但以下。釋疑疑曰。上以中道妙觀。既雙",
    "X33n0628_005:0398a14": "絕能所。何以生死涅槃。仍如狂華之不止耶。釋曰",
    "X33n0628_005:0398a15": "但由染淨二種因緣。致有兩途紛然之相。又因妄",
    "X33n0628_005:0398a16": "真同二妄之顛倒。故令捏目。似有所見。而說有生",
    "X33n0628_005:0398a17": "死。及與涅槃。常樂下結成遮照同時之妙觀。謂上",
    "X33n0628_005:0398a18": "標云。一切法空。此雙遮也。今結云法相者。正即雙",
    "X33n0628_005:0398a19": "遮。以明雙照也。△二頌文二。初頌前。二結答。初三。",
    "X33n0628_005:0398a20": "初總標。二釋成。三示相。今初。",
    "X33n0628_005:0398a21": "爾時世尊欲重宣此義而說偈言。",
    "X33n0628_005:0398a22": "若有菩薩於後惡世(至)應入行處及親近處。",
    "X33n0628_005:0398a23": "△二釋成二。初總釋。二別釋。今初。",
    "X33n0628_005:0398a24": "常離國王及國王子(至)以此二處能安樂說。",
    "X33n0628_005:0398b01": "小乘三藏者。佛在波羅奈。最初為陳如等五人。說",
    "X33n0628_005:0398b02": "修多羅藏。次在羅閱祇。最初為須那提。說毗尼藏。",
    "X33n0628_005:0398b03": "在毗舍離獼猴池側。最初為跋耆子。說毗曇藏。此",
    "X33n0628_005:0398b04": "小之三也。名字羅漢。即假名阿羅漢。非大法器故。",
    "X33n0628_005:0398b05": "求現滅度。速出生死。△二別釋。",
    "X33n0628_005:0398b06": "又復不行上中下法(至)常住一相是名近處。",
    "X33n0628_005:0398b07": "心一於理。唯見一性。故平等說法。以所化等故。能",
    "X33n0628_005:0398b08": "化亦等。是以不行上中下法等。復由隨上說法之",
    "X33n0628_005:0398b09": "行。起觀照達於理。行得理息。故云亦不分別。此上",
    "X33n0628_005:0398b10": "二頌。皆約頓教同性門。說法起觀也。一切諸法下。",
    "X33n0628_005:0398b11": "由初一近處。及第二近處之文。皆始終相承。故綺",
    "X33n0628_005:0398b12": "互而顯。以見定慧兩須之意。將頌與長文。細對自",
    "X33n0628_005:0398b13": "明。△三示相。",
    "X33n0628_005:0398b14": "若有比丘於我滅後(至)其心安隱無有怯弱。",
    "X33n0628_005:0398b15": "行成則外儀無失。理成則內心無滯。故說經時。無",
    "X33n0628_005:0398b16": "有怯弱。菩薩有時下。釋無怯意。△二結答。",
    "X33n0628_005:0398b17": "文殊師利是名菩薩安住初法能於後世說法華經。",
    "X33n0628_005:0398b18": "△二不生好惡怨嫌二。初長文。二頌文。初二。初標",
    "X33n0628_005:0398b19": "章。二顯行。今初。",
    "X33n0628_005:0398b20": "又文殊師利如來滅後(至)欲說是經應住安樂行。",
    "X33n0628_005:0398b21": "△二顯行二。初止行。二作行。今初。",
    "X33n0628_005:0398b22": "若口宣說若讀經時(至)又亦不生怨嫌之心。",
    "X33n0628_005:0398b23": "疏此下。取生公意。合身口。在第二中。以頌云施座",
    "X33n0628_005:0398b24": "塗身等。皆先安處其身。而後論止作也。眾生好樂",
    "X33n0628_005:0398c01": "不一。咸由過去習染所致。自應調伏。隨宜設教。故",
    "X33n0628_005:0398c02": "不必罵。亦不必輕人。好惡長短。皆物不齊之情。況",
    "X33n0628_005:0398c03": "人皆惡聞己過。倘一訐露。後患繼之矣。又好譽者。",
    "X33n0628_005:0398c04": "必善毀故。亦不稱人之長。於聲聞人。不贊不毀者。",
    "X33n0628_005:0398c05": "贊恐退大取小。毀恐並失小益。大論謂。自贊自毀。",
    "X33n0628_005:0398c06": "贊他毀他。如是四法。智者不為。又亦下。妙樂云。損",
    "X33n0628_005:0398c07": "己則怨。違情曰嫌。心機一動。聲說即發。杜說過之",
    "X33n0628_005:0398c08": "源在。不生怨嫌心也。△二作行。",
    "X33n0628_005:0398c09": "善修如是安樂心故(至)令得一切種智。",
    "X33n0628_005:0398c10": "善修安樂者。由能觀諸法空。心與理融。故能隨機",
    "X33n0628_005:0398c11": "應便不逆其意。難問不答以小者。一可遠但令得",
    "X33n0628_005:0398c12": "小之益。二遠有妨大乘之失。且可令生一切種智。",
    "X33n0628_005:0398c13": "△二頌文四。初說法儀則。二說法心行。三示安樂",
    "X33n0628_005:0398c14": "相。四結歎功德。今初。",
    "X33n0628_005:0398c15": "爾時世尊欲重宣此義而說偈言。",
    "X33n0628_005:0398c16": "菩薩常樂安隱說法(至)安處法座隨問為說。",
    "X33n0628_005:0398c17": "內外淨。雖兼三業。下二句。即合身於口。以為正行。",
    "X33n0628_005:0398c18": "則重輕自分矣。隨問而說。則遠輕慢取害之道矣。",
    "X33n0628_005:0398c19": "△二說法心行二。初慈心為說。二清淨心說。今",
    "X33n0628_005:0398c20": "初。",
    "X33n0628_005:0398c21": "若有比丘及比丘尼(至)離諸憂惱慈心說法。",
    "X33n0628_005:0398c22": "內融妙義。外以和顏口宣。至頤四眾。同飲甘露矣。",
    "X33n0628_005:0398c23": "舊謂。智者語可答。王者愚者語不可答。竊謂。弘通",
    "X33n0628_005:0398c24": "之人。須具妙辯。不拒所問。方堪演化。然愚者語。或",
    "X33n0628_005:0399a01": "可不答。若王者有問不答。倘臨不測。為之奈何。△",
    "X33n0628_005:0399a02": "二清淨心說。",
    "X33n0628_005:0399a03": "晝夜常說無上道教(至)是則亦爾安樂供養。",
    "X33n0628_005:0399a04": "無希望。即清淨心也。△三示安樂相。",
    "X33n0628_005:0399a05": "我滅度後若有比丘(至)亦無擯出安住忍故。",
    "X33n0628_005:0399a06": "內業既澄。則外難俱靖矣。△四結歎功德。",
    "X33n0628_005:0399a07": "智者如是善修其心(至)筭數譬喻說不能盡。",
    "X33n0628_005:0399a08": "△三勿嫉諂我慢二。初長文。二頌文。初三。初舉能",
    "X33n0628_005:0399a09": "持人。二明安樂行。三示安樂相。今初。",
    "X33n0628_005:0399a10": "又文殊師利菩薩摩訶薩(至)受持讀誦斯經典者。",
    "X33n0628_005:0399a11": "△二明安樂行二。初止行。二作行。今初。",
    "X33n0628_005:0399a12": "無懷嫉妒諂誑之心(至)戲論諸法有所諍競。",
    "X33n0628_005:0399a13": "止行有四。謂無懷。亦勿。無得。不應等八字是也。初",
    "X33n0628_005:0399a14": "中。嫉妒與諂及誑三。皆小隨煩惱。行相最粗故。懷",
    "X33n0628_005:0399a15": "嫉妒者。殉自名利。不耐他榮。妒忌為性。正與菩薩",
    "X33n0628_005:0399a16": "隨喜法門。相違故。首止之。諂者為罔他故。矯現異",
    "X33n0628_005:0399a17": "儀。能與菩薩直心相違。以體即貪癡故。誑者。為獲",
    "X33n0628_005:0399a18": "利譽。矯現有德。能違檀度故。此三皆意家惡行。故",
    "X33n0628_005:0399a19": "並止之。亦勿下。二學佛道者。乃已發大心。正修行",
    "X33n0628_005:0399a20": "人也。輕罵雖係口業。實由小隨中之憍心。於自盛",
    "X33n0628_005:0399a21": "事。深生染著。醉傲為性。所使。諸菩薩。未得三不護",
    "X33n0628_005:0399a22": "已來。何能槩免誤犯之輕垢。弘通者若與相遇。但",
    "X33n0628_005:0399a23": "當略其所短。取其所長。彈指獎勸。明進其德。倘被",
    "X33n0628_005:0399a24": "輕毀。而生阻退。其罪可懼。若比下。三先通約四眾",
    "X33n0628_005:0399b01": "言。以此四中。皆有三乘之機。故以三乘菩提。為所",
    "X33n0628_005:0399b02": "求。應知。此輩雖不若一乘之直往。然亦可為入道",
    "X33n0628_005:0399b03": "之漸。故止其勿得惱之。而令起疑起悔。致生退屈。",
    "X33n0628_005:0399b04": "語其下。其人別指依權教發心人也。倘語以汝等。",
    "X33n0628_005:0399b05": "若但惟攻事行。則去至道甚遠。必不能得種智。所",
    "X33n0628_005:0399b06": "以下。復責其不肯直求無上。故云放逸。以於行解",
    "X33n0628_005:0399b07": "圓融。觸事皆真之妙道。懈怠故。設彼非決定性人。",
    "X33n0628_005:0399b08": "聞此。則不成增進。故並止之。又亦下。四凡無益之",
    "X33n0628_005:0399b09": "語言文字。悉名戲論。若與之校。徒增擾亂。故亦止",
    "X33n0628_005:0399b10": "之。△二觀行。",
    "X33n0628_005:0399b11": "當於一切眾生(至)深愛法者亦不為多說。",
    "X33n0628_005:0399b12": "於眾生。起大悲想者。欲拔彼苦。於如來。起大慈想",
    "X33n0628_005:0399b13": "者。望與我樂。於菩薩。起大師想者。求其教誡。遵彼",
    "X33n0628_005:0399b14": "模範。敬禮諸大士者。希為伴侶。長養善根。於一切",
    "X33n0628_005:0399b15": "下。為順平等法性。而說平等法門。稱其機宜。令無",
    "X33n0628_005:0399b16": "增減。非論文句之有廣約也。△三示安樂相。",
    "X33n0628_005:0399b17": "文殊師利是菩薩摩訶薩(至)恭敬尊重讚歎。",
    "X33n0628_005:0399b18": "先結成安樂故。無惱亂。得好下。亦現報中之增上",
    "X33n0628_005:0399b19": "果也。△二頌文三。初頌止行。二頌觀行。三結成安",
    "X33n0628_005:0399b20": "樂。今初。",
    "X33n0628_005:0399b21": "爾時世尊欲重宣此義而說偈言。",
    "X33n0628_005:0399b22": "若欲說是經(至)不令他疑悔云汝不得佛。",
    "X33n0628_005:0399b23": "△二頌觀行。",
    "X33n0628_005:0399b24": "是佛子說法(至)破於憍慢心說法無障礙。",
    "X33n0628_005:0399c01": "△三結成安樂。",
    "X33n0628_005:0399c02": "第三法如是智者應守護一心安樂行無量眾所敬。",
    "X33n0628_005:0399c03": "△四廣垂屈濟慈悲二。初長文。二頌文。初中三。初",
    "X33n0628_005:0399c04": "舉人。二明行。三示相。今初。",
    "X33n0628_005:0399c05": "又文殊師利菩薩摩訶薩(至)有持是法華經者。",
    "X33n0628_005:0399c06": "初安樂明大智。今第四明大悲。悲智相導。於中二",
    "X33n0628_005:0399c07": "三業。同歸安樂。此下正顯大悲所成之德。則所導",
    "X33n0628_005:0399c08": "三業。悉融為一大悲體耳。文中雖具彰慈悲二行。",
    "X33n0628_005:0399c09": "今獨標悲者。以事有緩急故。苦息而樂可自致故。",
    "X33n0628_005:0399c10": "△二明行。",
    "X33n0628_005:0399c11": "於在家出家人中(至)令得住是法中。",
    "X33n0628_005:0399c12": "初於依權教。發大心人。起慈心者。欲與無上法樂",
    "X33n0628_005:0399c13": "也。次於依權教。發二乘心。及全未發心人。起悲者。",
    "X33n0628_005:0399c14": "欲拔其二死苦也。應作下。謂不知如來方便說法。",
    "X33n0628_005:0399c15": "當問解是經。既有此失。必住種種諸地菩薩。安能",
    "X33n0628_005:0399c16": "不引之。而住此中。△三示相二。初顯相。二徵釋。",
    "X33n0628_005:0399c17": "今初。",
    "X33n0628_005:0399c18": "文殊師利是菩薩摩訶薩(至)能令聽者皆得歡喜。",
    "X33n0628_005:0399c19": "初總結行成離過。常為下。別結行成之果。由慈行",
    "X33n0628_005:0399c20": "成。故有供養。隨侍者。冀得聽法之樂。若在下。由悲",
    "X33n0628_005:0399c21": "行成。故有衛護。令來者。不成難問。免其墮苦。且令",
    "X33n0628_005:0399c22": "聽者生喜。若合言之。即入如來室。以慈悲覆物也。",
    "X33n0628_005:0399c23": "△二徵釋二。初略釋。二廣釋。今初。",
    "X33n0628_005:0399c24": "所以者何此經(至)何況得見受持讀誦。",
    "X33n0628_005:0400a01": "初句徵。次釋。中先竪論。尚是三世佛護。況復諸天。",
    "X33n0628_005:0400a02": "文殊下。復橫論。以顯難得難聞。何況下。正顯今之",
    "X33n0628_005:0400a03": "得見聞者。乃希世之人也。安得不感四眾諸天。供",
    "X33n0628_005:0400a04": "養衛護。△二廣釋三。初舉況。二喻法。三總結。今",
    "X33n0628_005:0400a05": "初。",
    "X33n0628_005:0400a06": "文殊師利譬如強力(至)王諸眷屬必大驚怪。",
    "X33n0628_005:0400a07": "輪王譬如來諸國。如陰入處界。小王如煩惱。於凡",
    "X33n0628_005:0400a08": "夫中。得自在故。不順。如煩惱於境界。妄生分別。驅",
    "X33n0628_005:0400a09": "使七支。而作諸業也。兵言種種者。即三乘觀道也。",
    "X33n0628_005:0400a10": "隨功賞賜。如依何等止觀。破何等惑障。便得何等",
    "X33n0628_005:0400a11": "果報。髻如權。珠如實。髻中珠。如以權覆實。頂乃百",
    "X33n0628_005:0400a12": "體之尊。珠在王頂之上。又尊中之尊矣。如權教為",
    "X33n0628_005:0400a13": "出界之尊。今經又在權乘之上。正尊中之尊耳。是",
    "X33n0628_005:0400a14": "故一切可與。而珠不可與。如能破煩惱障人。涅槃",
    "X33n0628_005:0400a15": "等城皆可與。非發大菩提心人。若與說此經。則諸",
    "X33n0628_005:0400a16": "大眾。未有不疑不驚者。△二喻法二。初昔不與之",
    "X33n0628_005:0400a17": "喻法。二今以與之喻法。今初。",
    "X33n0628_005:0400a18": "文殊師利如來亦復如是(至)而不為說是法華經。",
    "X33n0628_005:0400a19": "法中皆以說權說實。為賜與。不拘教理行果之次",
    "X33n0628_005:0400a20": "者。為順喻故。△二今以與之喻法。",
    "X33n0628_005:0400a21": "文殊師利如轉輪王(至)先所未說而今說之。",
    "X33n0628_005:0400a22": "明珠久在髻中。以待有大功者方與。如一乘久為",
    "X33n0628_005:0400a23": "三權所覆。以待有大心者乃說。如來亦復下。今也",
    "X33n0628_005:0400a24": "死魔即二死魔。三毒有染污及不染污之別。若賢",
    "X33n0628_005:0400b01": "聖軍。與煩惱魔戰。則斷染污無知。出三界。斬分段",
    "X33n0628_005:0400b02": "死魔。若賢聖軍與五陰魔戰。則斷不染污無知。出",
    "X33n0628_005:0400b03": "界外。斬變易死魔。兼裂坐道場時。天主魔網。始名",
    "X33n0628_005:0400b04": "有大功勳者。能令法王大喜。而為開權說實。如解",
    "X33n0628_005:0400b05": "髻賜珠。此法下。出昔不說所以也。多怨如五千退",
    "X33n0628_005:0400b06": "席。難信如中下根。由譬喻因緣。乃領解一切。智解",
    "X33n0628_005:0400b07": "見前。△三總結。",
    "X33n0628_005:0400b08": "文殊師利此法華經(至)乃與汝等而敷演之。",
    "X33n0628_005:0400b09": "初約於已說當說中。為最深故。結為諸佛第一之",
    "X33n0628_005:0400b10": "說。文殊下。復約不妄說。結為秘藏。然言諸佛秘藏",
    "X33n0628_005:0400b11": "者。乃約法體過量超數。非至菩薩究竟地。不盡能",
    "X33n0628_005:0400b12": "受。以言秘也。故涅槃云。如來但有密語。而無密藏。",
    "X33n0628_005:0400b13": "如秋月十五日。欲令同見。豈有秘密。眾生不了。謂",
    "X33n0628_005:0400b14": "之為密。有言。如來有秘藏者。約下位不測耳。然有",
    "X33n0628_005:0400b15": "約法體。無約佛心。以佛心無恡。但不妄與耳。長夜",
    "X33n0628_005:0400b16": "守護。若遠指即塵點。近即靈鷲。以前皆不妄宣時",
    "X33n0628_005:0400b17": "也。今為敷演。同歸於一。△二頌文二。初明行。二法",
    "X33n0628_005:0400b18": "喻。今初。",
    "X33n0628_005:0400b19": "爾時世尊欲重宣此義而說偈言。",
    "X33n0628_005:0400b20": "常行忍辱哀愍一切(至)為說此法令住其中。",
    "X33n0628_005:0400b21": "初一頌。總頌行成。下三乃正頌本行也。△二法喻。",
    "X33n0628_005:0400b22": "譬如強力轉輪之王(至)今正是時為汝等說。",
    "X33n0628_005:0400b23": "如來因中。發大心。以忍辱力。果上得智慧寶藏。若",
    "X33n0628_005:0400b24": "眾生。亦發大心。具忍辱力已。我則賜與智慧寶藏。",
    "X33n0628_005:0400c01": "如王解髻。△三結示利益三。初總舉四行。二廣舉",
    "X33n0628_005:0400c02": "利益。三結成行益。今初。",
    "X33n0628_005:0400c03": "我滅度後求佛道者(至)應當親近如是四法。",
    "X33n0628_005:0400c04": "△二廣舉利益二。初現未果報。二夢中妙事。今",
    "X33n0628_005:0400c05": "初。",
    "X33n0628_005:0400c06": "讀是經者常無憂惱(至)智慧光明如日之照。",
    "X33n0628_005:0400c07": "此明若一行成。則三障盡。五果現。其益甚大。初一",
    "X33n0628_005:0400c08": "頌轉現報也。謂現前色心。屬於報障。而持者能滅",
    "X33n0628_005:0400c09": "現世憂惱。令意地無苦。即轉現報之心。無病鮮白。",
    "X33n0628_005:0400c10": "即轉現報之色。總謂之增上果也。不生下半偈。轉",
    "X33n0628_005:0400c11": "業障。得生報。即異熟果。眾生一偈。明修賢聖行。便",
    "X33n0628_005:0400c12": "與賢聖同。即等流果。天諸半偈。因持經。而獲給使。",
    "X33n0628_005:0400c13": "即士用果。刀杖下二頌。由三毒滅。而智慧生。即離",
    "X33n0628_005:0400c14": "繫果。若合上頌。總明滅惑障。得後報也。又多貪者。",
    "X33n0628_005:0400c15": "為人所遠離故。多嗔者。為人所加害故。多癡者常",
    "X33n0628_005:0400c16": "被物所覆故。今皆反此。故知惑滅。△二夢中妙事",
    "X33n0628_005:0400c17": "二。初聽法說法授記證實。二出家成道說法入滅。",
    "X33n0628_005:0400c18": "今初。",
    "X33n0628_005:0400c19": "若於夢中但見妙事(至)聞法為人說常有是好夢。",
    "X33n0628_005:0400c20": "他宗以下十六頌。約信住行向地妙六位。配夢中。",
    "X33n0628_005:0400c21": "所歷之境。今准宗鏡判。後四頌為銅輪位。則此上",
    "X33n0628_005:0400c22": "十二頌。應是十信位。在鐵輪。以信為道源德母。是",
    "X33n0628_005:0400c23": "故從因至果。一切功德。皆在最初一念信心中。具",
    "X33n0628_005:0400c24": "足故。皆發兆於夢中。以果不離因故。今以此經。分",
    "X33n0628_005:0401a01": "屬於圓。是故一切即一。令持經者。得以一念夢。入",
    "X33n0628_005:0401a02": "十信初心。於此心中。即能竪該一切賢聖位次。言",
    "X33n0628_005:0401a03": "初心該者。如初頌半中。由昔曾印信三寶。具實德。",
    "X33n0628_005:0401a04": "能深忍樂欲。熏以成種。故今夢中。得見佛僧。聽聞",
    "X33n0628_005:0401a05": "法要。寧非初心耶。此下皆約竪論。故以初信。攝初",
    "X33n0628_005:0401a06": "住初地。至等覺也。次又見龍神下頌半。明不離初",
    "X33n0628_005:0401a07": "心。即得入住。現身說法也。又見諸下六頌半。顯超",
    "X33n0628_005:0401a08": "證初歡喜地。入總持門。證念不退。得記莂也。又見",
    "X33n0628_005:0401a09": "下一頌。顯行證之滿足。故曰證諸法實相。次頌半。",
    "X33n0628_005:0401a10": "顯等覺菩薩。入金剛定。感十方佛現身。摩頂受職",
    "X33n0628_005:0401a11": "也。問。何以不言行向耶。答。此中夢境。不過顯德。若",
    "X33n0628_005:0401a12": "拘常例。則非夢境矣。△二出家成道說法入滅。",
    "X33n0628_005:0401a13": "又夢作國王(至)後當入涅槃如煙盡燈滅。",
    "X33n0628_005:0401a14": "以上四頌。准宗鏡。判為銅輪十住。顯持經人。又以",
    "X33n0628_005:0401a15": "此心獨頭夢入十住初位。於此位中。得見八相妙",
    "X33n0628_005:0401a16": "境。以為當來入住之先兆。又此八相。各有所歷之",
    "X33n0628_005:0401a17": "時。而長者甚至以千萬言。以時無別體。依法建立。",
    "X33n0628_005:0401a18": "由所依之夢境既融故。能依之時分。亦俱融矣。問。",
    "X33n0628_005:0401a19": "前已明初信攝初住。今何重耶。答。前於初信。急欲",
    "X33n0628_005:0401a20": "歷顯攝盡諸位。故於住中。略明說法一相。今特於",
    "X33n0628_005:0401a21": "住初。備彰八相者。一以補前。一以見位位之中。皆",
    "X33n0628_005:0401a22": "應有此八種相。皆如來之巧示也。△三結成行益。",
    "X33n0628_005:0401a23": "若後惡世中說是第一法是人得大利如上諸功德。",
    "X33n0628_005:0401a24": "△二下方傳持。",
    "X33n0628_005:0401b01": "從地湧出品第十五",
    "X33n0628_005:0401b02": "地乃色法。以質礙為性。湧出是從下發來之相。諸",
    "X33n0628_005:0401b03": "大菩薩。已離現色不相應染。久證色自在三昧。深",
    "X33n0628_005:0401b04": "悟實相。依正一如。性色真空。兩俱無礙。故承自在",
    "X33n0628_005:0401b05": "神通。一聞佛命。不用加行。亦不見上有地礙。四方",
    "X33n0628_005:0401b06": "奔湧。祇應聖召。故曰從地湧出品。台家自此品去。",
    "X33n0628_005:0401b07": "約本迹二意。又立一重三分。今不然者。由非本無",
    "X33n0628_005:0401b08": "以垂迹。非迹無以顯本。本迹雖殊。其揆一也。故不",
    "X33n0628_005:0401b09": "敢分。△文六。初客眾傳持。二如來制止。三湧贊訊",
    "X33n0628_005:0401b10": "喜四問答決疑。五廣說功德。六發願傳持。今初。",
    "X33n0628_005:0401b11": "爾時他方國土諸來(至)當於此土而廣說之。",
    "X33n0628_005:0401b12": "上顯能持之行既畢。是故雲集者。因聞弘經大益。",
    "X33n0628_005:0401b13": "又得遠難芳軌。所以發願。亦欲於此弘經。又藉此",
    "X33n0628_005:0401b14": "一請。可作開顯之由。△二如來制止。",
    "X33n0628_005:0401b15": "爾時佛告諸菩薩(至)護持讀誦廣說此經。",
    "X33n0628_005:0401b16": "所以止者。由彼方此土既均屬所被。何必廢彼益",
    "X33n0628_005:0401b17": "此。倘此土緣淺。不但失此。亦並失彼。是以不許。又",
    "X33n0628_005:0401b18": "若許之。則下方不來。遠本何由而顯。是以止之。而",
    "X33n0628_005:0401b19": "召本眾。以發疑問之端。△三湧贊訊喜四。初應命",
    "X33n0628_005:0401b20": "湧出。二詣佛禮贊。三問訊安否。四發隨喜心。今",
    "X33n0628_005:0401b21": "初。",
    "X33n0628_005:0401b22": "佛說是時娑婆世界(至)筭數譬喻所不能知。",
    "X33n0628_005:0401b23": "諸大士。深證實相。原與如來。共居一處。本未曾離。",
    "X33n0628_005:0401b24": "今為未解者。發顯本跡。故如來方便。有呼諸大士。",
    "X33n0628_005:0401c01": "亦方便。現發來之相。地言振裂者。乃預表開顯之",
    "X33n0628_005:0401c02": "兆也。二乘聖十八變中。尚能履水如地。履地如水。",
    "X33n0628_005:0401c03": "不見有礙。況諸大士耶。此界虗空中住者。既曰界",
    "X33n0628_005:0401c04": "則非空矣。又云空中住。則不離空矣。大鈔謂。他受",
    "X33n0628_005:0401c05": "用土。當以色香味觸四塵為體。從如來後得智所",
    "X33n0628_005:0401c06": "現。為他受用身所依。如來利他行滿。隨諸菩薩所",
    "X33n0628_005:0401c07": "宜見。而現種種妙色諸塵境界。釋曰。今若就菩薩",
    "X33n0628_005:0401c08": "言。則以諸大士意樂大用為因。託如來利他大用",
    "X33n0628_005:0401c09": "為緣。而於下方眾同分中。現有此土。以為所依。未",
    "X33n0628_005:0401c10": "便指為常寂。由寂光屬自受用。且寂照雙流。存泯",
    "X33n0628_005:0401c11": "莫覊。今既能所歷然。何必談玄說妙。況帝網剎中。",
    "X33n0628_005:0401c12": "必不缺此依空之土。故行願經云。或有依空。及諸",
    "X33n0628_005:0401c13": "卉木。而生住者。思之。是諸下。明發來之由。一一下。",
    "X33n0628_005:0401c14": "明所來之多。而以所領之極多者。作最少者。說起",
    "X33n0628_005:0401c15": "故約能將。則從寬之狹。說至五四三二一。皆以所",
    "X33n0628_005:0401c16": "領最少者。倍倍漸增。以顯能領者甚多。如領六萬",
    "X33n0628_005:0401c17": "者。止有六人。而領五萬者。則有十人。是故令五返",
    "X33n0628_005:0401c18": "多於六。△二詣佛禮贊。",
    "X33n0628_005:0401c19": "是諸菩薩從地出已(至)百千萬億國土虗空。",
    "X33n0628_005:0401c20": "初明三業。禮贊之儀。是諸下。明所贊之時分。以顯",
    "X33n0628_005:0401c21": "時隨心融之妙。而拂九載說經之迹。但經文渾明",
    "X33n0628_005:0401c22": "五十。謂如半日。若各承一邊者。一謂湧出菩薩。非",
    "X33n0628_005:0401c23": "上承佛力。令於自心。即促見延。非展半日。為五十。",
    "X33n0628_005:0401c24": "不足以盡贊嘆之法。故云五十。一謂本會大眾。非",
    "X33n0628_005:0402a01": "上承佛加。令於自心。即延見促。非緒五十為半日。",
    "X33n0628_005:0402a02": "曷能經久聞贊不倦。故云半日。爾時下。明本會四",
    "X33n0628_005:0402a03": "眾。更承佛力。即狹見廣也。地湧之眾。自應命出後。",
    "X33n0628_005:0402a04": "已遍空界。眾但未見。茲承佛力。以佛眼之用擴之。",
    "X33n0628_005:0402a05": "始令即狹。而能見廣。然上延促。及廣狹二種無礙。",
    "X33n0628_005:0402a06": "並是循機所見。業用門中事也。△三問訊安否。",
    "X33n0628_005:0402a07": "是菩薩眾中有四導師(至)得聞是經入於佛慧。",
    "X33n0628_005:0402a08": "四上首。皆以行立名者。由以持經之行。竪窮心源。",
    "X33n0628_005:0402a09": "故名上。橫彌法界。故名無邊。不染二邊。故名淨。中",
    "X33n0628_005:0402a10": "道卓然。故名安立行。皆能剏啟法門。引接物機。得",
    "X33n0628_005:0402a11": "為唱導之師。在大下。問訊也。先長次頌。而以病惱",
    "X33n0628_005:0402a12": "等。為問者。以如來應身。人中示同人法故。輪王以",
    "X33n0628_005:0402a13": "有漏五陰住世。尚得無病自在。況以全體金剛為",
    "X33n0628_005:0402a14": "身者。諸大士為順世常儀。故初覲時。應有此問。爾",
    "X33n0628_005:0402a15": "時下。答也。釋成安樂易度之由。文有三節。然自開",
    "X33n0628_005:0402a16": "卷至此。並未曾言菩提塲。說華嚴事。今由開顯。得",
    "X33n0628_005:0402a17": "立一乘已竟。更欲引同入別。乃作是說。故古德依",
    "X33n0628_005:0402a18": "此文。建立三種法輪。謂於始見我身下。立根本法",
    "X33n0628_005:0402a19": "輪。令根利德厚者。聞一乘法。入如來慧。次於除先",
    "X33n0628_005:0402a20": "下。立枝末法輪。令五濁障重者。聞三乘法。先出火",
    "X33n0628_005:0402a21": "宅。後於我今下。立攝末歸本法輪。即依此經退攝",
    "X33n0628_005:0402a22": "從前。依本所垂之末。會為一乘。同歸華嚴佛慧。故",
    "X33n0628_005:0402a23": "云我今亦令得聞是經。入於佛慧。正以先率後也。",
    "X33n0628_005:0402a24": "是知今經。亦明指華嚴。以為其本矣。須知。融會時。",
    "X33n0628_005:0402b01": "佛慧雖無有二。而於未會之前。則先後二相。自不",
    "X33n0628_005:0402b02": "可廢。大疏謂。華嚴為諸教本有二。一為開漸之本。",
    "X33n0628_005:0402b03": "一為攝末之本。則今經與彼。同名為攝末之本。而",
    "X33n0628_005:0402b04": "屬於所同也。△四發隨喜心。",
    "X33n0628_005:0402b05": "爾時諸大菩薩而說偈言(至)能於如來發隨喜心。",
    "X33n0628_005:0402b06": "以娑婆之難化。而返易化。故以大雄贊之。△四問",
    "X33n0628_005:0402b07": "答決疑二。初決不識眾湧疑。二決執近教化疑。初",
    "X33n0628_005:0402b08": "二。初大眾疑問。二如來決答。初又二。初此土眾疑。",
    "X33n0628_005:0402b09": "二他土眾疑。初又二。初長文。二頌文。今初。",
    "X33n0628_005:0402b10": "爾時彌勒菩薩(至)心之所念并欲自決所疑。",
    "X33n0628_005:0402b11": "彌勒位極補出。智豈遜人。遊遍十方。見可云廣。今",
    "X33n0628_005:0402b12": "乃不識一人。亦並不知所來之處。足知佛境廣大",
    "X33n0628_005:0402b13": "深遠。故他經云。佛所知者。如大地土。等覺所知者。",
    "X33n0628_005:0402b14": "如爪甲上土。豈虗語哉。△二頌文二。初問來處因",
    "X33n0628_005:0402b15": "緣。二陳己及眾疑。初又二。初略舉。二廣舉。今初。",
    "X33n0628_005:0402b16": "合掌向佛以偈問曰。",
    "X33n0628_005:0402b17": "無量千萬億(至)是從何所來以何因緣集。",
    "X33n0628_005:0402b18": "一問所來之處。一問所來之由。△二廣舉二。初問",
    "X33n0628_005:0402b19": "來處。二問師宗。今初。",
    "X33n0628_005:0402b20": "巨身大神通(至)過於恒沙劫猶不能盡知。",
    "X33n0628_005:0402b21": "△二問師宗。",
    "X33n0628_005:0402b22": "是諸大威德(至)受持行誰經修習何佛道。",
    "X33n0628_005:0402b23": "後從誰成德。初從誰教發心。以初發後成。不得有",
    "X33n0628_005:0402b24": "三人。故止用兩箇誰字。中間修道。自然歷覲多佛。",
    "X33n0628_005:0402c01": "故連用何誰三字。△二陳己及眾疑二。初陳己疑。",
    "X33n0628_005:0402c02": "二陳眾疑。今初。",
    "X33n0628_005:0402c03": "如是諸菩薩(至)忽然從地出願說其因緣。",
    "X33n0628_005:0402c04": "以此塞畟虗空之眾。等覺輩。尚不能識一人。則諸",
    "X33n0628_005:0402c05": "大士之本迹。亦叵測矣。△二陳眾疑。",
    "X33n0628_005:0402c06": "今此之大會(至)無量德世尊惟願決眾疑。",
    "X33n0628_005:0402c07": "初六句。會同所疑。後二句正請也。△二他土眾疑。",
    "X33n0628_005:0402c08": "爾時釋迦牟尼分身諸佛(至)汝等自當應是得聞。",
    "X33n0628_005:0402c09": "答問之益。不在諸佛。故抑待釋尊。又釋尊一代近",
    "X33n0628_005:0402c10": "跡。因此答問。玄秘方顯。故令待之。台家自此品初。",
    "X33n0628_005:0402c11": "至此文止。名本門序分。今並為流通所攝者。以此",
    "X33n0628_005:0402c12": "上下文。俱因召本眾。持經決疑。乃有此問及答故。",
    "X33n0628_005:0402c13": "△二如來決答二。初嘆勉安慰。二正答所疑。初二。",
    "X33n0628_005:0402c14": "初長文。二頌文。今初。",
    "X33n0628_005:0402c15": "爾時釋迦牟尼佛(至)諸佛威猛大勢之力。",
    "X33n0628_005:0402c16": "釋尊一代化儀。皆被近跡所覆。非藉此問弗顯。故",
    "X33n0628_005:0402c17": "先贊其問。而又勉之。以勿散亂。勿怠退。勿疑悔者。",
    "X33n0628_005:0402c18": "如來果後施化。無量為邊。菩薩因修。未免聞罕不",
    "X33n0628_005:0402c19": "疑。故勉之如此。如來神智二力。一言之歎。不足以",
    "X33n0628_005:0402c20": "盡之。故既曰師子奮迅。又足以威猛大勢。非如是",
    "X33n0628_005:0402c21": "不能作廣大佛事。△二頌文。",
    "X33n0628_005:0402c22": "爾時世尊欲重宣此義而說偈言。",
    "X33n0628_005:0402c23": "當精進一心(至)如是今當說汝等一心聽。",
    "X33n0628_005:0402c24": "欲聞第一法。須住第一義諦。故云住忍善中。△二",
    "X33n0628_005:0403a01": "正答所疑二。初長文。二頌文。初五。初答發心。二答",
    "X33n0628_005:0403a02": "住處。三答修習。四釋修習。五釋住處。今初。",
    "X33n0628_005:0403a03": "爾時世尊說此偈已(至)調伏其心令發道意。",
    "X33n0628_005:0403a04": "此去五科。皆略為開顯。令其動執生疑。此文顯諸",
    "X33n0628_005:0403a05": "大士。先皆凡夫。由釋尊成道後。始教發心。非由於",
    "X33n0628_005:0403a06": "他人。△二答住處。",
    "X33n0628_005:0403a07": "此諸菩薩皆於是娑婆世界之下此界虗空中住。",
    "X33n0628_005:0403a08": "釋論以有底散三昧。釋住處。言底者下也。散者空",
    "X33n0628_005:0403a09": "也。應是以下。方非非想之頂。為此界之底散。即底",
    "X33n0628_005:0403a10": "上之虗空。有即是堪忍之下邊。此正指出下方空。",
    "X33n0628_005:0403a11": "為所住處也。故行願云。或有依空。及諸卉木。而生",
    "X33n0628_005:0403a12": "住者。△三答修習。",
    "X33n0628_005:0403a13": "於諸經典讀誦通利思惟分別正憶念。",
    "X33n0628_005:0403a14": "三慧如文可知。古謂。於經分別是修智。正憶念是",
    "X33n0628_005:0403a15": "修斷。△四釋修習。",
    "X33n0628_005:0403a16": "阿逸多是諸善男子等(至)勤行精進未曾休息。",
    "X33n0628_005:0403a17": "以不樂在眾。而樂靜處。成無諍行也。△五釋住處。",
    "X33n0628_005:0403a18": "亦不依止人天(至)一心精進求無上慧。",
    "X33n0628_005:0403a19": "不依人天二邊。則顯身所依之空界。乃即中道之",
    "X33n0628_005:0403a20": "妙空也。樂深智。顯觀所依之智也。諸佛之法。顯觀",
    "X33n0628_005:0403a21": "所依之境也。共顯此菩薩。若身若心。久離散動。故",
    "X33n0628_005:0403a22": "下云。善入出住百千萬億三昧。△二頌文五。初發",
    "X33n0628_005:0403a23": "心。二依處。三修住。四總答。五勸信。今初。",
    "X33n0628_005:0403a24": "爾時世尊欲重宣此義而說偈言。",
    "X33n0628_005:0403b01": "阿逸汝當知(至)悉是我所化令發大道心。",
    "X33n0628_005:0403b02": "上文但云得菩提已。化令發心。以未言在無數劫",
    "X33n0628_005:0403b03": "前。或謂此是利根大乘。故得一生超證。今頌忽云",
    "X33n0628_005:0403b04": "從無數劫來。法會不能不因此答。轉更生疑。△二",
    "X33n0628_005:0403b05": "依處。",
    "X33n0628_005:0403b06": "此等是我子(至)捨大眾憒鬧不樂多所說。",
    "X33n0628_005:0403b07": "△三修住。",
    "X33n0628_005:0403b08": "如是諸子等(至)說種種妙法其心無所畏。",
    "X33n0628_005:0403b09": "上處中。既不樂在眾。而又領多眷屬。今修中。既不",
    "X33n0628_005:0403b10": "樂多說。而又說種種妙法。何也。由勤行精進之人。",
    "X33n0628_005:0403b11": "雖多亦靜。雖說非多。豈凡眾可比。△四總答。",
    "X33n0628_005:0403b12": "我於伽耶城(至)今皆住不退悉當得成佛。",
    "X33n0628_005:0403b13": "總以一我字。答盡數問。且云道後施化。悉當得佛",
    "X33n0628_005:0403b14": "而疑團更大湧矣。△五勸信。",
    "X33n0628_005:0403b15": "我今說實語汝等一心信我從久遠來教化是等眾。",
    "X33n0628_005:0403b16": "△二決執近教化疑二。初大眾疑問。二如來決答。",
    "X33n0628_005:0403b17": "初二。初疑。二問。今初。",
    "X33n0628_005:0403b18": "爾時彌勒菩薩摩訶薩(至)阿耨多羅三藐三菩提。",
    "X33n0628_005:0403b19": "既曰伽耶樹下成道已。始教令發心。又如何云從",
    "X33n0628_005:0403b20": "久遠教化。語殊矯亂。是以生疑。又或雖聞久遠之",
    "X33n0628_005:0403b21": "說。由上云伽耶。云樹下成道故。仍忽久遠。以為四",
    "X33n0628_005:0403b22": "十。故下陳疑。但執於近。並不達開顯意。△二問二。",
    "X33n0628_005:0403b23": "初長文。二頌文。初二。初陳疑。二請決。初又三。初舉",
    "X33n0628_005:0403b24": "少時能化廣大難信疑。二舉父少子老以況難信",
    "X33n0628_005:0403c01": "疑。三復舉難信之法以合喻。今初。",
    "X33n0628_005:0403c02": "即白佛言世尊(至)如此之事世所難信。",
    "X33n0628_005:0403c03": "初以道成之近。何能廣化深位多眾。此執近疑遠",
    "X33n0628_005:0403c04": "也。言四十餘年者。以初二十。但令除糞。次二十。執",
    "X33n0628_005:0403c05": "作家事。又今在法華。故合有四十餘也。世尊此大",
    "X33n0628_005:0403c06": "下。執遠疑近也。妙樂云。結請中。但舉難信者。託物",
    "X33n0628_005:0403c07": "不信。拒而擊佛。令必有答也。△二舉父少子老以",
    "X33n0628_005:0403c08": "況難信。",
    "X33n0628_005:0403c09": "譬如有人色美髮黑(至)生育我等是事難信。",
    "X33n0628_005:0403c10": "以色美髮黑。喻近成。百歲喻久修。雖老指少為父。",
    "X33n0628_005:0403c11": "少指老為子。了不自疑。若令旁觀者。則不能信末",
    "X33n0628_005:0403c12": "故。斷曰難信。△三復舉難信之法以合喻。",
    "X33n0628_005:0403c13": "佛亦如是得道已來(至)乃能作此大功德事。",
    "X33n0628_005:0403c14": "本會總被得道之近跡所覆故。皆於未久起疑。入",
    "X33n0628_005:0403c15": "定有從散入。有從定入定之異。既曰無量百千萬",
    "X33n0628_005:0403c16": "億三昧。豈得以二三局之。空生尊者。尚能於一剎",
    "X33n0628_005:0403c17": "那。入四萬三昧。諸大士寧可思議。△二請決二。初",
    "X33n0628_005:0403c18": "出請意。二正請決。今初。",
    "X33n0628_005:0403c19": "我等雖復信佛隨宜所說(至)而起破法罪業因緣。",
    "X33n0628_005:0403c20": "初以現在之機。雖知佛語誠諦。因憑仰信。雖不敢",
    "X33n0628_005:0403c21": "起疑。猶乏增進之益。若未來新發意人。聞而不信。",
    "X33n0628_005:0403c22": "能不造破法罪耶。△二正請決。",
    "X33n0628_005:0403c23": "唯然世尊願為解說(至)聞此事已亦不生疑。",
    "X33n0628_005:0403c24": "△二頌文三。初頌執近疑遠。二頌以喻合法。三頌",
    "X33n0628_005:0404a01": "決疑之益。今初。",
    "X33n0628_005:0404a02": "爾時彌勒菩薩欲重宣此義而說偈言。",
    "X33n0628_005:0404a03": "佛昔從釋種(至)是事難思議云何而可信。",
    "X33n0628_005:0404a04": "△二頌以喻合法。",
    "X33n0628_005:0404a05": "佛得道甚近(至)為求佛道故於下空中住。",
    "X33n0628_005:0404a06": "△三頌決疑之益。",
    "X33n0628_005:0404a07": "我等從佛聞(至)教化令發心而住不退地。",
    "X33n0628_005:0404a08": "請決意。多重未來者。以未來人。無能決故。",
    "X33n0628_005:0404a09": "△二如來決答。",
    "X33n0628_005:0404a10": "如來壽量品第十六",
    "X33n0628_005:0404a11": "如來之稱。是十號之一。乃十方三十諸佛。出障圓",
    "X33n0628_005:0404a12": "明之通號也。即含三身異義。則無所從來。亦無所",
    "X33n0628_005:0404a13": "去。乃法身如來也。若以第一義諦名。如正覺名來。",
    "X33n0628_005:0404a14": "乃報身如來也。若以乘如實道。來成正覺。此應身",
    "X33n0628_005:0404a15": "如來也。壽量者。以此三中。各有身恒之壽故。謂若",
    "X33n0628_005:0404a16": "有始有終。長短萬差者。乃化身壽也。有始無終。是",
    "X33n0628_005:0404a17": "報之量。法身之壽。則無始無終矣。合而言之。乃如",
    "X33n0628_005:0404a18": "來之壽量。依主釋也。上即通義。若別明者。則以伽",
    "X33n0628_005:0404a19": "耶生。雙林滅者。乃本師之化壽。經云。我本行菩薩",
    "X33n0628_005:0404a20": "道時。所成壽命。乃報壽也。而常住不滅。乃法身壽",
    "X33n0628_005:0404a21": "也。今之經宗。雖三身三壽。一一圓融。皆不可思議",
    "X33n0628_005:0404a22": "之身與壽。而開近顯遠。則唯約所得之報壽。以決",
    "X33n0628_005:0404a23": "其疑耳。問。三身十身。有優劣否。答。三之與十。皆數",
    "X33n0628_005:0404a24": "之開合。原無異義。若約義相對。則三十有差如四。",
    "X33n0628_005:0404b01": "經云。以三十二相。用莊嚴法身。此約理事無礙。說",
    "X33n0628_005:0404b02": "三身圓現也。若華嚴八地。則以事事無礙。說十身",
    "X33n0628_005:0404b03": "相作則有差勝之別矣。問。台家判華嚴。為兼別之",
    "X33n0628_005:0404b04": "圓。若以四法界義校之。似不然者。何耶。答。以彼迷",
    "X33n0628_005:0404b05": "地上一分行布義。未詳是寄位顯深之旨。乃作是",
    "X33n0628_005:0404b06": "說。故大疏因沿襲彼迷。作勝負觀者。釋經至或見",
    "X33n0628_005:0404b07": "釋迦成佛道已。經不可思議劫。偈但曰已經多劫。",
    "X33n0628_005:0404b08": "不定始成一點。便已至作鈔時。欲令知其源。尾方",
    "X33n0628_005:0404b09": "明云。所以疏中。牒既云已經多劫。不定始成者。遮",
    "X33n0628_005:0404b10": "天台。師之謬釋也。謂彼學者云。華嚴雖則玄妙。而",
    "X33n0628_005:0404b11": "有二事。不如法華。一兼別義。是故不說聲聞作佛。",
    "X33n0628_005:0404b12": "二說如來始成正覺。不說本師壽量久成。故指出。",
    "X33n0628_005:0404b13": "此偈。即是華嚴。說久成處(竊謂。此偈既是菩薩所說。便為共知之壽。何用",
    "X33n0628_005:0404b14": "開顯)。又彼以久成為本。始成為迹。而華嚴則以非古",
    "X33n0628_005:0404b15": "非今。以為其本。若就迹門。則能今能久故。生公云",
    "X33n0628_005:0404b16": "是以極設長壽。言伽耶是一。若伽耶是者。則伽耶",
    "X33n0628_005:0404b17": "非復伽耶。伽耶既非。長安獨是乎。長短斯非。則所",
    "X33n0628_005:0404b18": "以長短存焉。誠為妙悟。不說聲聞作佛者。約不共",
    "X33n0628_005:0404b19": "義。既不厭捨。曾何棄之。況一成一切成。無一眾生",
    "X33n0628_005:0404b20": "不具佛智。善須得意。勿襍釋經。(文)准此既彼經。亦",
    "X33n0628_005:0404b21": "說久成。及一切成。則純圓獨妙之稱。二經亦齊。第",
    "X33n0628_005:0404b22": "二經詮體雖同。而用則有別。故華嚴以直體一乘。",
    "X33n0628_005:0404b23": "為一類法身大士。於能說人。及所說法。無隱無顯。",
    "X33n0628_005:0404b24": "直示法界緣起。稱性德相。是以廣談事事無礙。餘",
    "X33n0628_005:0404c01": "非所及。而今經則以破異一乘。為化一類由漸之",
    "X33n0628_005:0404c02": "機。因最初不堪即聞大法故。於所說之法。及能說",
    "X33n0628_005:0404c03": "之人。始則覆其遠本。於一佛乘。而作三說。今至成",
    "X33n0628_005:0404c04": "熟位。乃會三歸一。開其近跡。而餘亦非所及。是故",
    "X33n0628_005:0404c05": "今承上文。於所說法。既經開顯。則應於能說人。約",
    "X33n0628_005:0404c06": "壽量以顯遠本。而拂近成之跡。故此品來。問。前云",
    "X33n0628_005:0404c07": "本跡雖殊。其揆是一。何判壽量。入流通耶。答。經不",
    "X33n0628_005:0404c08": "云乎。如來所以出。為說佛慧故。而壽量乃因為流",
    "X33n0628_005:0404c09": "通佛慧者。決疑而說。是故釋尊。一入寶塔。即便唱",
    "X33n0628_005:0404c10": "滅。求人付囑。雖以流通為所急。而流通者。乃佛慧",
    "X33n0628_005:0404c11": "也。△文二。初如來正說。二聞說功德。初四。初三誡",
    "X33n0628_005:0404c12": "四請。二重誡聽說。三牒現近跡。四示成久遠。今",
    "X33n0628_005:0404c13": "初。",
    "X33n0628_005:0404c14": "爾時佛告。諸菩薩(至)我等當信受佛語。",
    "X33n0628_005:0404c15": "在昔皆隨他意說。隨他意語。今欲隨自意說。隨自",
    "X33n0628_005:0404c16": "意語。發久成之秘。決近謂之迹。故先慇懃。再三誡",
    "X33n0628_005:0404c17": "勉。令發深信。祇領誠諦。為開勝解。△二重誡聽說。",
    "X33n0628_005:0404c18": "爾時世尊知諸菩薩(至)如來秘密神通之力。",
    "X33n0628_005:0404c19": "秘密神通。乃用大也。報化二身。是此用隨染緣所",
    "X33n0628_005:0404c20": "現者。今欲顯即用之體大叵測。故約即體之用大。",
    "X33n0628_005:0404c21": "先歎神通之秘密。使悟現覲之佛身。真應相融。延",
    "X33n0628_005:0404c22": "促無礙正不可作真應促延觀。由非因位所能知",
    "X33n0628_005:0404c23": "故。曰如來秘密神通之力。△三牒現近跡。",
    "X33n0628_005:0404c24": "一切世間天人(至)得阿耨多羅三藐三菩提。",
    "X33n0628_005:0405a01": "法會不知如來。以秘密神通。覆其遠本。致令身世",
    "X33n0628_005:0405a02": "俱迷。決不悟今佛非今佛。伽耶非伽耶。是故雙牒",
    "X33n0628_005:0405a03": "現跡。而為開發。△四示成久遠二。初長文。二頌文。",
    "X33n0628_005:0405a04": "初二。初總顯久遠正破近執。二別顯方便令知秘",
    "X33n0628_005:0405a05": "密。初三。初直示久遠。二喻顯久遠。三分明宣示。",
    "X33n0628_005:0405a06": "今初。",
    "X33n0628_005:0405a07": "然善男子我實成佛已來(至)百千萬億那由他劫。",
    "X33n0628_005:0405a08": "此正以久成誠諦之語。而決近成之疑也。前科之",
    "X33n0628_005:0405a09": "誡。誡勿疑此言。下文之喻。喻其成來之久。則法會",
    "X33n0628_005:0405a10": "執近成之疑。可以袪矣。然論說此經之佛。雖三身",
    "X33n0628_005:0405a11": "與三壽俱融。若克論開顯。則應各有所指。以所開",
    "X33n0628_005:0405a12": "者。正屬化身。而拂伽耶近成之跡。其所顯者。則正",
    "X33n0628_005:0405a13": "屬於報。以顯道成之久。故曰我實成佛已久。蓋指",
    "X33n0628_005:0405a14": "最初。以始合本。萬行初圓。四智剏滿之報體言也。",
    "X33n0628_005:0405a15": "何也。以法身無初可示故。化身無遠可顯故。△二",
    "X33n0628_005:0405a16": "喻顯久遠。",
    "X33n0628_005:0405a17": "譬如五百千萬億(至)如是諸世界無量無邊。",
    "X33n0628_005:0405a18": "上云甚大久遠。未審何如。今且作喻。直舉下塵被",
    "X33n0628_005:0405a19": "點之界為問。彌勒下。答中以具世間有漏慧者。皆",
    "X33n0628_005:0405a20": "不足言知。但舉凡具出世無漏智人。及有窮因之",
    "X33n0628_005:0405a21": "大智者。亦不足以知此俗諦之多數。以等覺人。猶",
    "X33n0628_005:0405a22": "未離見相。故不能顯照一切。△三分明宣示。",
    "X33n0628_005:0405a23": "爾時佛告大菩薩眾(至)阿僧祇國導利眾生。",
    "X33n0628_005:0405a24": "上止舉被點之界。已不能知。今復增出未被點者。",
    "X33n0628_005:0405b01": "更不能知矣。況復將此二者。盡抹為塵。此塵之數。",
    "X33n0628_005:0405b02": "如何說知。又況所歷之壽。更過此數百千萬億耶。",
    "X33n0628_005:0405b03": "此上皆約得報之後。所有之壽。已與法界量齊。至",
    "X33n0628_005:0405b04": "為菩薩時。修因所感之壽。尚未言及。亦未享用。故",
    "X33n0628_005:0405b05": "知此中俱約報壽。以顯遠本也。自從下。由上雖明",
    "X33n0628_005:0405b06": "久遠。未審居於何地。故指常住娑婆。及餘國土。則",
    "X33n0628_005:0405b07": "今日之迹居。猶是本所成道之處。但德薄人。便見",
    "X33n0628_005:0405b08": "被燒其種善者。不但不見。亦復不聞。此則娑婆外",
    "X33n0628_005:0405b09": "無淨土。而淨土外亦無娑婆矣。△二別顯方便令",
    "X33n0628_005:0405b10": "知秘密二。初明如來本來不滅。二明方便非滅示",
    "X33n0628_005:0405b11": "滅。初三。初示方便。二明佛事不虗。三結成不滅。初",
    "X33n0628_005:0405b12": "二。初總示。二別示。今初。",
    "X33n0628_005:0405b13": "諸善男子於是中間(至)能令眾生發歡喜心。",
    "X33n0628_005:0405b14": "上決近疑雖竟。復恐疑曰。般若經說。釋尊過去世",
    "X33n0628_005:0405b15": "曾作善慧仙人。於燃燈佛所。得成佛記。方歷二僧",
    "X33n0628_005:0405b16": "祗。位在八地。隨復入滅。此何說耶。今為拂曰。此皆",
    "X33n0628_005:0405b17": "果後垂化所現之方便也。諸善男子若有下。示感",
    "X33n0628_005:0405b18": "應方便也。先明能感。世尊現量用事。而言觀根者。",
    "X33n0628_005:0405b19": "亦隨順語也。又觀根是法眼。今以佛眼。圓具五眼",
    "X33n0628_005:0405b20": "之用。故以佛字該之。來至我所。即九界冥叩之感。",
    "X33n0628_005:0405b21": "隨所應度。即以無私普應之真我。而為現九界之",
    "X33n0628_005:0405b22": "身。以度之。復有種種召體之名字。及身恒之壽量。",
    "X33n0628_005:0405b23": "有大有小。此皆非生示生也。亦復下。此明應以非",
    "X33n0628_005:0405b24": "滅示滅。得度脫者。又以下。明於上生滅二際內。以",
    "X33n0628_005:0405c01": "種種方便。說種種法。而皆權實隱顯。不可思議。要",
    "X33n0628_005:0405c02": "之此等方便。不過欲令眾生。先得歡喜。悉檀漸漸。",
    "X33n0628_005:0405c03": "引入佛慧也。△二別示。",
    "X33n0628_005:0405c04": "諸善男子如來見諸眾生(至)令入佛道作如是說。",
    "X33n0628_005:0405c05": "上科總明遍應九界。此下別約鈍根。而示以八相",
    "X33n0628_005:0405c06": "之近成。然我下。正拂此現前近成之跡。結成久遠",
    "X33n0628_005:0405c07": "為眾決疑。所謂開顯也。據此。則文外影出利根人。",
    "X33n0628_005:0405c08": "恒得見佛。如華嚴之無煩開顯矣。△二明佛事不",
    "X33n0628_005:0405c09": "虗三。初直示不虗。二徵示明見。三所作不虗。今",
    "X33n0628_005:0405c10": "初。",
    "X33n0628_005:0405c11": "諸善男子如來所演經典(至)諸所言說皆實不虗。",
    "X33n0628_005:0405c12": "此明於上現身成道後。所說之經典。皆能有益也。",
    "X33n0628_005:0405c13": "謂或以因緣。說自他本生之身迹。或以身相。示現",
    "X33n0628_005:0405c14": "自他之身。或以事業。指示此是自他身之所作。凡",
    "X33n0628_005:0405c15": "所言說。皆實不虗。△二徵示明見。",
    "X33n0628_005:0405c16": "所以者何如來如實(至)如來明見無有錯謬。",
    "X33n0628_005:0405c17": "以如來具足如實妙智。始能所作不虗。蓋真如隨",
    "X33n0628_005:0405c18": "緣。現三界狂華之相而令九界翳眼。各有所見。唯",
    "X33n0628_005:0405c19": "如來圓證其體。得以淨眼。而見實境。故三界之相。",
    "X33n0628_005:0405c20": "即是實相。既無生死。誰復涅槃。又既無退失菩提",
    "X33n0628_005:0405c21": "心者。則亦無發心求出離者。因修既無退出。果中",
    "X33n0628_005:0405c22": "何有住世之佛。及滅度者。又此退出。生滅諸相。於",
    "X33n0628_005:0405c23": "實相體中求之。毫無所有。故非實。離此體外。別求",
    "X33n0628_005:0405c24": "隨緣之相。又不可得。故非虗。以有隨緣義故。非同",
    "X33n0628_005:0406a01": "二乘所見之一如。以有不變義故。非同五趣所見",
    "X33n0628_005:0406a02": "之隔異。惟其不同三界所見之二邊。始能以中道",
    "X33n0628_005:0406a03": "妙智。具見三界隨緣之相。如斯等事。我皆徹其底",
    "X33n0628_005:0406a04": "蘊。無有錯謬。何為錯謬。以不能如實。知真如法一",
    "X33n0628_005:0406a05": "故。則見退出等。狂亂華相。△三所作不虗。",
    "X33n0628_005:0406a06": "以諸眾生有種種性(至)所作佛事未曾暫廢。",
    "X33n0628_005:0406a07": "先明能感之緣。以諸眾生。於先世。有種種習所成",
    "X33n0628_005:0406a08": "之性。而發現前種種之樂欲。使身口七支。作種種",
    "X33n0628_005:0406a09": "之業行。復於前境分劑上。安立種種憶想分別。是",
    "X33n0628_005:0406a10": "為能感。欲令下。明隨感而應。令生善根。然此應感",
    "X33n0628_005:0406a11": "之教。及所作之事。自成佛來。熾然勇健。未曾暫廢。",
    "X33n0628_005:0406a12": "問。據七支所作之業。應有善惡之分。善者可以言",
    "X33n0628_005:0406a13": "感。而惡何可言感。答。如見眾生。欲造重罪。當墮無",
    "X33n0628_005:0406a14": "間。無異方便救拔。須斷彼命。自墮地獄。令彼脫苦。",
    "X33n0628_005:0406a15": "豈非感耶。△三結成不滅。",
    "X33n0628_005:0406a16": "如是我成佛已來(至)今猶未盡復倍上數。",
    "X33n0628_005:0406a17": "如是下。先總結三身之壽。謂所證之如。既無始無",
    "X33n0628_005:0406a18": "終故。能證之智。亦得冥契不異。何有始終。此法之",
    "X33n0628_005:0406a19": "不滅也。若如因智顯。似有初起。實無終窮。此報之",
    "X33n0628_005:0406a20": "不滅也。若稱體大。用隨緣所現之化。於翳眼中。似",
    "X33n0628_005:0406a21": "有起滅。以相即性故。亦得常住不滅。諸善下。復對",
    "X33n0628_005:0406a22": "現身別結報之常住。再決所疑。謂我自入住來。所",
    "X33n0628_005:0406a23": "得壽命。猶倍上數。而況道後。稱真所得者安有涯",
    "X33n0628_005:0406a24": "耶。所以作此結者。以諸聲聞。曾認樹下成道之身。",
    "X33n0628_005:0406b01": "便為報體。次經般若等會淘汰。進知樹下是化。而",
    "X33n0628_005:0406b02": "報體尚在色究竟。及聞今經。始悟三一圓融。體用",
    "X33n0628_005:0406b03": "遍週之旨。得知現前乃即化之法報。故涅槃以常",
    "X33n0628_005:0406b04": "與無常。作二鳥雙游之喻。△二明方便非滅示滅",
    "X33n0628_005:0406b05": "二。初正明。二喻顯。初二。初標示方便。二徵釋所以。",
    "X33n0628_005:0406b06": "今初。",
    "X33n0628_005:0406b07": "然今非實滅度(至)以是方便教化眾生。",
    "X33n0628_005:0406b08": "今因開顯。令入佛慧。得知佛身常住。須知前於入",
    "X33n0628_005:0406b09": "塔時唱滅者。此方便也。然此方便。正所以警悟眾",
    "X33n0628_005:0406b10": "生也。故如來於十恩中。有第九示滅生善恩。謂若",
    "X33n0628_005:0406b11": "如來。久住於世。薄德之人。不生難遭之想。是以示",
    "X33n0628_005:0406b12": "滅。令心戀慕。便種善根。此即正為佛世結緣人。及",
    "X33n0628_005:0406b13": "未來眾生。約化身唱滅。令其生善也。古注。三身皆",
    "X33n0628_005:0406b14": "有唱滅義。不知有何利益。△二徵釋所以二。初約",
    "X33n0628_005:0406b15": "久住反釋。二約難遭順釋。今初。",
    "X33n0628_005:0406b16": "所以者何若佛久住於世(至)難遭之想恭敬之心。",
    "X33n0628_005:0406b17": "德薄者。雖值佛世。亦不種善。以致後世。墮在貧賤。",
    "X33n0628_005:0406b18": "見五欲境。深生貪著。入於三倒網中。若見下。謂若",
    "X33n0628_005:0406b19": "不唱滅。不獨無益。而且有損。甚之反起憍恣。不生",
    "X33n0628_005:0406b20": "敬仰。三倒者。謂憶即心顛倒。是根塵相對所起者。",
    "X33n0628_005:0406b21": "為羣妄之源。建立種種分別故。想即想顛倒。謂由",
    "X33n0628_005:0406b22": "不了六塵過患。能害善根。妄於境緣。安立分劑。起",
    "X33n0628_005:0406b23": "諸顛倒故。妄見即見顛倒。謂眼是諸見之本。以不",
    "X33n0628_005:0406b24": "了所緣如幻。執斷執常。而生邪倒故。△二約難遭",
    "X33n0628_005:0406c01": "順釋。",
    "X33n0628_005:0406c02": "是故如來以方便說(至)雖不實滅而言滅度。",
    "X33n0628_005:0406c03": "夫法身週普。用本恒常故。令妙化難思。地湧叵測。",
    "X33n0628_005:0406c04": "是故法眼清明者。見毗藍生。雙樹滅。皆即體之妙",
    "X33n0628_005:0406c05": "應。悟知釋尊本來不滅。今為翳障未除者。應以唱",
    "X33n0628_005:0406c06": "滅方便。警令生善。言難可遇。殊不易值。縱過無量",
    "X33n0628_005:0406c07": "百千劫之久。尚有得見不得見者之別。是故下。結",
    "X33n0628_005:0406c08": "成唱滅本意。△二喻顯三。初標法。二立喻。三結合。",
    "X33n0628_005:0406c09": "今初。",
    "X33n0628_005:0406c10": "又善男子諸佛如來法皆如是為度眾生皆實不虗。",
    "X33n0628_005:0406c11": "引同諸佛者。顯此唱滅方便。非自我創。乃化五濁",
    "X33n0628_005:0406c12": "之程規也。△二立喻四。初良醫他往。二良醫示滅。",
    "X33n0628_005:0406c13": "三良醫不滅。四良醫無妄。今初。",
    "X33n0628_005:0406c14": "譬如良醫智慧聰達(至)以有事緣遠至餘國。",
    "X33n0628_005:0406c15": "良醫喻佛。子喻眾生之已受化者。醫稱良者。由內",
    "X33n0628_005:0406c16": "有睿智。外達經權。知藥知病。如佛有權實二智。知",
    "X33n0628_005:0406c17": "機知法也。其人下。以三乘根。約數之多少。以明子",
    "X33n0628_005:0406c18": "義之親踈。則以十數配菩薩。二十配緣覺。百數配",
    "X33n0628_005:0406c19": "聲聞。若配三因。則以無緣慈。等視大地如子。此以",
    "X33n0628_005:0406c20": "正因。可言百也。若約昔曾聞法。未生解者。可以二",
    "X33n0628_005:0406c21": "十配緣因。若以過去世。曾飲法乳。始而生解發心。",
    "X33n0628_005:0406c22": "既而退大。此具了因人。可以十配。今但總舉。以有",
    "X33n0628_005:0406c23": "下。如他方緣熟示生。而於此土。則見薪盡火滅。△",
    "X33n0628_005:0406c24": "二良醫示滅六。初諸子飲毒。二父來歸家。三諸子",
    "X33n0628_005:0407a01": "求救。四良醫與藥。五服否有異。六方便示滅。今",
    "X33n0628_005:0407a02": "初。",
    "X33n0628_005:0407a03": "諸子於後飲它毒藥藥發悶亂宛轉於地。",
    "X33n0628_005:0407a04": "於後飲毒。自因求飲而飲。以致藥發。如佛滅後。妄",
    "X33n0628_005:0407a05": "受邪法。倍增輪轉者。△二父來歸家。",
    "X33n0628_005:0407a06": "是時其父還來歸家。",
    "X33n0628_005:0407a07": "父之歸來。因子誤服毒藥。如佛見諸眾生。深入邪",
    "X33n0628_005:0407a08": "見。皆因邪求所致。是以更關大悲。乃為現身。竊謂",
    "X33n0628_005:0407a09": "所秉之教。雖有邪正。其厭苦求出之心。則無有二。",
    "X33n0628_005:0407a10": "是故邪求亦資正感。故佛出世。最先所度。諸大弟",
    "X33n0628_005:0407a11": "子。多從邪外中來。△三諸子求救。",
    "X33n0628_005:0407a12": "諸子飲毒或失本心(至)願見救療更賜壽命。",
    "X33n0628_005:0407a13": "求救如機宜叩聖。飲毒如信受邪法者。然有利鈍",
    "X33n0628_005:0407a14": "二根。鈍即失心者。以深著虗妄法故。熟脫之益。尚",
    "X33n0628_005:0407a15": "在未來。利即不失心。現得益者。二人雖同見色相。",
    "X33n0628_005:0407a16": "而並不知法報邊際。故曰遙見。而皆能發心隨喜。",
    "X33n0628_005:0407a17": "請轉法輪。即得度因緣也。△四良醫與藥。",
    "X33n0628_005:0407a18": "父見子等苦惱如是(至)速除苦惱無復眾患。",
    "X33n0628_005:0407a19": "佛世諸子。於未奉佛前。秉邪增苦。今既奉佛。是故",
    "X33n0628_005:0407a20": "世尊。遵古為說。令其度苦。經方如化儀。藥草如化",
    "X33n0628_005:0407a21": "法。色香味。如教中所詮之戒定慧。能伏能斷也。初",
    "X33n0628_005:0407a22": "擣如斷分別起。次篩如斷俱生起。和合如真智證",
    "X33n0628_005:0407a23": "理。冥契不分。而作下。即作證勸修意。△五服否有",
    "X33n0628_005:0407a24": "異。",
    "X33n0628_005:0407b01": "其諸子中不失心者(至)於此好色香藥而謂不美。",
    "X33n0628_005:0407b02": "服藥者。如昔退了因。今得值佛。復起了因。速出生",
    "X33n0628_005:0407b03": "死者。所謂佛種從緣起也。不服藥者。如宿具緣因。",
    "X33n0628_005:0407b04": "今雖值佛。反起憍恣。仍不奉教者。故興如來唱滅",
    "X33n0628_005:0407b05": "之歎。△六方便示滅。",
    "X33n0628_005:0407b06": "父作是念此子可慜(至)遣使還告汝父已死。",
    "X33n0628_005:0407b07": "佛世眾生。雖以緣因值佛。而為三毒所中。不能發",
    "X33n0628_005:0407b08": "起了因。仍成結緣。故勞世尊。先以唱滅警之。次以",
    "X33n0628_005:0407b09": "示滅拔之。令種善於今生。熟脫於後世。衰老如化",
    "X33n0628_005:0407b10": "期之將畢。死至如當入滅。留藥如遺教。還告如四",
    "X33n0628_005:0407b11": "依菩薩。奉顧命弘法也。△三良醫不滅二。初諸子",
    "X33n0628_005:0407b12": "病愈。二良醫復現。今初。",
    "X33n0628_005:0407b13": "是時諸子聞父背喪(至)即取服之毒病皆愈。",
    "X33n0628_005:0407b14": "眾生見佛入滅無恃。是以發心修行。以為能感。作",
    "X33n0628_005:0407b15": "未來佛之當機矣。則示滅佛事正為未來眾生。作",
    "X33n0628_005:0407b16": "得度緣。為能感因。此佛事之不虗也。△二良醫復",
    "X33n0628_005:0407b17": "現。",
    "X33n0628_005:0407b18": "其父聞子悉以得差尋便來歸咸使見之。",
    "X33n0628_005:0407b19": "得差即能感。現身之因已成也。見之之見。乃了如",
    "X33n0628_005:0407b20": "來常住不滅之智也。然由歸而後見。與斷煩惱悟",
    "X33n0628_005:0407b21": "真常。其旨一也。此則前科病愈約能感。而咸見亦",
    "X33n0628_005:0407b22": "可作斷惑言。△四良醫無妄。",
    "X33n0628_005:0407b23": "諸善男子於意云何(至)虗妄罪不不也世尊。",
    "X33n0628_005:0407b24": "此科專為如來。於無生中示生。無滅中示滅。似屬",
    "X33n0628_005:0407c01": "虗妄可議。故藉良醫之他往還歸一喻。不獨發明",
    "X33n0628_005:0407c02": "現世益物不虗。且并顯過未二世。亦如今日。以空",
    "X33n0628_005:0407c03": "華佛事。令諸眾生。實得饒益。則三世益物不虗之",
    "X33n0628_005:0407c04": "旨。俱溢於言外矣。是故前標云。為度眾生皆實不",
    "X33n0628_005:0407c05": "虗。今結中。復以虗妄為問也。△三結合。",
    "X33n0628_005:0407c06": "佛言我亦如是(至)如法說我虗妄過者。",
    "X33n0628_005:0407c07": "△二頌文二。初總明久遠。二別顯方便。今初。",
    "X33n0628_005:0407c08": "爾時世尊欲重宣此義而說偈言。",
    "X33n0628_005:0407c09": "自我得佛來(至)令入於佛道爾來無量劫。",
    "X33n0628_005:0407c10": "以無量二字。貫於百千等上者。正顯此數。非佛罔",
    "X33n0628_005:0407c11": "測。兼示所化。尚入於佛道。其能度人。安可測量。△",
    "X33n0628_005:0407c12": "二別顯方便二。初常住不滅。二非滅示滅。初二。初",
    "X33n0628_005:0407c13": "總標。二釋成。今初。",
    "X33n0628_005:0407c14": "為度眾生故方便現涅槃而實不滅度常住此說法。",
    "X33n0628_005:0407c15": "言常住此者。如來八自在我中。其第四明現無量",
    "X33n0628_005:0407c16": "類。常居一土者。謂如來雖為眾生。現眾類之身。而",
    "X33n0628_005:0407c17": "所居常在一處。自在無礙。經云。如來之心。安住不",
    "X33n0628_005:0407c18": "動。而能隨類現無量形。又云。如來之身。常住一土。",
    "X33n0628_005:0407c19": "而令他土一切悉見。△二釋成。",
    "X33n0628_005:0407c20": "我常住於此(至)常在靈鷲山及餘諸住處。",
    "X33n0628_005:0407c21": "承上應有問言。既常住此。何以不見。故釋云。我雖",
    "X33n0628_005:0407c22": "常住。而以神通力。令顛倒者。雖近不見。眾見下。別",
    "X33n0628_005:0407c23": "約三世皆滅。應感似有存沒之相。而實常住不滅。",
    "X33n0628_005:0407c24": "初二偈。明過去之感時。我下偈半。初半。以非生示",
    "X33n0628_005:0408a01": "生應之。次偈說壽談常也。餘國下偈半。明他土感。",
    "X33n0628_005:0408a02": "成此方應卸也。我見下偈半。明示滅因緣。復成未",
    "X33n0628_005:0408a03": "來之感與應。神通下。結成常住不滅。於靈鷲言常",
    "X33n0628_005:0408a04": "住。於餘處言及者。與華嚴不離菩提樹。而上昇忉",
    "X33n0628_005:0408a05": "利等處意同。問。如來用大。既稱體遍週法界。眾生",
    "X33n0628_005:0408a06": "何以有見佛。不見佛之別。答。用大是起動門。必待",
    "X33n0628_005:0408a07": "感而後現。故有見否。非不起門之體大可比。△二",
    "X33n0628_005:0408a08": "非滅示滅二。初約處顯常。二喻成不虗。初二。初別",
    "X33n0628_005:0408a09": "見劫盡。二罪福不同。今初。",
    "X33n0628_005:0408a10": "眾生見劫盡(至)憂怖諸苦惱如是悉充滿。",
    "X33n0628_005:0408a11": "此下別顯依報者。由終實門中。性相無礙。依正一",
    "X33n0628_005:0408a12": "如。故說正則隱顯一致。言依則起滅難思。前於長",
    "X33n0628_005:0408a13": "文。雖已約正顯常。而未發明所依之土。亦復染淨",
    "X33n0628_005:0408a14": "同源。不離一處。即有一存一滅。滅雖不俱。起必同",
    "X33n0628_005:0408a15": "處。故今別為不知生滅去來。本如來藏者。顯示周",
    "X33n0628_005:0408a16": "圓不動。妙土常存之旨。初以半偈。明劫燒難思。有",
    "X33n0628_005:0408a17": "惡業者。但見火壞。更不見有不壞。此被壞者。乃變",
    "X33n0628_005:0408a18": "化之粗相也。次二頌半。明細存。存由二因。一約佛。",
    "X33n0628_005:0408a19": "二善業。約佛者。則不離火處。不獨無苦。且有自受",
    "X33n0628_005:0408a20": "用之法樂。故曰我此土安隱。二約善業者。亦不離",
    "X33n0628_005:0408a21": "火。及自受用處。復有他受用。及變化淨土。故曰天",
    "X33n0628_005:0408a22": "人充滿。眾生遊樂。雨華供佛。又此細存處之聖者。",
    "X33n0628_005:0408a23": "雖知當下有火。而了不見有火相。然亦有示同見",
    "X33n0628_005:0408a24": "火相者。所謂存中無滅。以顯佛土真常。依正之一",
    "X33n0628_005:0408b01": "如也。△二罪福不同。",
    "X33n0628_005:0408b02": "是諸罪眾生(至)久乃見佛者為說佛難值。",
    "X33n0628_005:0408b03": "初二偈。申明以善惡二業為能感。則有不聞名。及",
    "X33n0628_005:0408b04": "皆得見者之別。後偈以初半。為於善業中。具了因",
    "X33n0628_005:0408b05": "人說壽。下半為於善業中。具緣因人。說佛難值。△",
    "X33n0628_005:0408b06": "二喻顯不虗三。初舉智勸信。二略示喻相。三結合",
    "X33n0628_005:0408b07": "始終。今初。",
    "X33n0628_005:0408b08": "我智力如是(至)當斷令永盡佛語實不虗。",
    "X33n0628_005:0408b09": "前云以諸神通力。今曰我智力。先後互舉者。正顯",
    "X33n0628_005:0408b10": "種種秘密方便。皆是神智二力之所流出。又前云",
    "X33n0628_005:0408b11": "我為菩薩時。所成壽命未盡。今又云久修業所得。",
    "X33n0628_005:0408b12": "此前後文。皆約報壽。以顯久成也。又諸地湧位雖",
    "X33n0628_005:0408b13": "高。數雖廣。仍是果後之所化度。則修因時所度者。",
    "X33n0628_005:0408b14": "愈不可測。故勸智者勿疑。△二略示喻相。",
    "X33n0628_005:0408b15": "如醫善方便為治狂子故實在而言死無能說虗妄。",
    "X33n0628_005:0408b16": "△結合始終。",
    "X33n0628_005:0408b17": "我亦為世父(至)得入無上慧速成就佛身。",
    "X33n0628_005:0408b18": "每自作意。以何方便。令速成佛。正見倚閭之望。慇",
    "X33n0628_005:0408b19": "甚切甚。△二聞說功德。",
    "X33n0628_005:0408b20": "分別功德品第十七",
    "X33n0628_005:0408b21": "分別功德者。佛說壽時。靈山常隨。並會初雲集。多",
    "X33n0628_005:0408b22": "寶隨來。分身侍者。海湧龍眾。地湧耆德。重重海會。",
    "X33n0628_005:0408b23": "於一席內。一聆法音。即得塵勞頓歇。定慧開朗。悉",
    "X33n0628_005:0408b24": "緣聞法之功。有得於心。故曰功德。復由益有淺深。",
    "X33n0628_005:0408c01": "位有高下。非蒙佛說。何由而知。故須分別。品初以",
    "X33n0628_005:0408c02": "能所合舉。故曰分別功德。問。何以聞壽之益。轉勝",
    "X33n0628_005:0408c03": "於聞正說。答。聞正時。止知釋尊自鹿苑。歷至今會。",
    "X33n0628_005:0408c04": "始暢本懷。而所悟者。乃僅僅一化之事。故得益者。",
    "X33n0628_005:0408c05": "不過三乘弟子。茲因聞壽。豁然廓悟。釋尊道成之",
    "X33n0628_005:0408c06": "久。即大通覆講。燃燈得記。猶是中葉方便。且又進",
    "X33n0628_005:0408c07": "了三身三壽。圓融常住之旨。是以校前得益。為多",
    "X33n0628_005:0408c08": "為勝。況諸大眾。自累劫來。並在如來數數示生。數",
    "X33n0628_005:0408c09": "數示滅。熏汰之內。是故一聞開顯。頓將疇昔善根。",
    "X33n0628_005:0408c10": "俱時開發。故得益者。位臻等覺人。尚得以一四天",
    "X33n0628_005:0408c11": "下塵數計。況得餘益者。問聞壽之益。若以台家四",
    "X33n0628_005:0408c12": "教判。則今所得。正屬於圓。若以吾宗校之。似屬終",
    "X33n0628_005:0408c13": "實。仍須越頓。乃可稱圓。如何會通。答。若約證道言。",
    "X33n0628_005:0408c14": "凡一登地。無論偏圓。悉皆平等。則二宗皆可會通。",
    "X33n0628_005:0408c15": "惟於地前。所秉之教。因言相之具缺故。教有權實。",
    "X33n0628_005:0408c16": "以致發心有異。令所修之行。便有日劫相倍之別。",
    "X33n0628_005:0408c17": "是以判教者。取意各別。則令兩宗有異。即不可會。",
    "X33n0628_005:0408c18": "又若以今經校。圓中之言相稍缺。似不必會。而以",
    "X33n0628_005:0408c19": "分屬於圓。則無不可會。然亦未免有後來者。居上",
    "X33n0628_005:0408c20": "之嘆。且如台家。以一心三觀為圓。而吾宗則謂此",
    "X33n0628_005:0408c21": "觀。尚屬理事無礙。必去理言事。至事事無礙。乃為",
    "X33n0628_005:0408c22": "至極。雖台家亦有言事事無礙處。特以未約六相",
    "X33n0628_005:0408c23": "十玄緣起等義。以發其奧。雖同名為圓。而義實別",
    "X33n0628_005:0408c24": "也。問。教道差別。答。如本宗五教位次。統以觀道淺",
    "X33n0628_005:0409a01": "深。為能伏能斷。法界心性。為所緣所證。而以二障",
    "X33n0628_005:0409a02": "種現習氣細分品數。以為所斷。但於小教。惟約生",
    "X33n0628_005:0409a03": "空言。後之四教。並各依本教觀智增微。以顯陞進。",
    "X33n0628_005:0409a04": "故始教中頓往者。於三賢位中。但伏二障分別起。",
    "X33n0628_005:0409a05": "漸往者。唯斷煩惱障。出界後。但聞有牛車之名。並",
    "X33n0628_005:0409a06": "不上車。若終之初住。頓根者。即得永伏二障分別。",
    "X33n0628_005:0409a07": "十方佛土。隨願往生。得與始之初地同。漸者或於",
    "X33n0628_005:0409a08": "十信中。伏彼法執現行。或於三賢。漸次伏除。此之",
    "X33n0628_005:0409a09": "二教。並依地位漸次修成。故名漸教。第四頓中。總",
    "X33n0628_005:0409a10": "不說法相。唯辨真性。亦佛無不佛。無生無不生。即",
    "X33n0628_005:0409a11": "心即佛。了無位次。近亦有於此頓中。建立階差者。",
    "X33n0628_005:0409a12": "頗悖頓旨矣。第五圓中。其所斷者。雖不異前。特由",
    "X33n0628_005:0409a13": "所乘之觀法。既得圓融自在。遂將前教之行布。若",
    "X33n0628_005:0409a14": "位若行。若時若能所斷。一併鎔融。遂得一多相即",
    "X33n0628_005:0409a15": "相入。念劫互攝。事事無礙之果。復立三生。以顯速",
    "X33n0628_005:0409a16": "證。於此三中。如地獄天。以見聞生。一得蒙光。即登",
    "X33n0628_005:0409a17": "十地。林中比丘。以證入生。則道成言下。此二種人。",
    "X33n0628_005:0409a18": "皆在十信最初一念發起上求心中。即得開發三",
    "X33n0628_005:0409a19": "德秘藏。圓契一真。與普賢等。此並約行首信門實",
    "X33n0628_005:0409a20": "義言也。三解行中。住滿成佛者。或以橫攝。或以豎",
    "X33n0628_005:0409a21": "攝。若以發起上求義為正。以開發為兼。即約行布。",
    "X33n0628_005:0409a22": "當得圓極為言。若以開發三德等義為正。而兼前",
    "X33n0628_005:0409a23": "發起。即以行本菩提心究竟具德言。此外更無別",
    "X33n0628_005:0409a24": "佛。是知秉教行證。不可不先審其教與義也。問。圓",
    "X33n0628_005:0409b01": "之初住。與終之初住。皆現八相。於義還有差別否。",
    "X33n0628_005:0409b02": "答。終之初住。於無佛世界。現八相者。乃約行門示",
    "X33n0628_005:0409b03": "現也。圓則有二。若住滿成佛。即是當位。以初攝後。",
    "X33n0628_005:0409b04": "如善財於一生內。遍歷諸位。此圓融不壞行布相",
    "X33n0628_005:0409b05": "也。若究竟成佛。即異位相望。以初攝後。如龍女等。",
    "X33n0628_005:0409b06": "此行布不礙圓融也。是故二住。不可同日而語。問。",
    "X33n0628_005:0409b07": "此下聞壽得補處人。與一生圓曠劫之果者何別。",
    "X33n0628_005:0409b08": "答。證入處。本無有二。若據教道施設。以未約德相。",
    "X33n0628_005:0409b09": "明十十無盡等義。應屬同教。即能同所引之同也。",
    "X33n0628_005:0409b10": "則不得槩以增道損生。便抹殺此義。是故今經。進",
    "X33n0628_005:0409b11": "能類於圓頓。△文二。初現前功德。二滅後功德。初",
    "X33n0628_005:0409b12": "二。初增道發心。二須臾深信。初又二。初如來說。二",
    "X33n0628_005:0409b13": "彌勒說。初又三。初總敘。二佛說。三供贊。今初。",
    "X33n0628_005:0409b14": "爾時大會聞佛說壽命劫數(至)得大饒益。",
    "X33n0628_005:0409b15": "△二佛說五。初得無生忍。二總持辨才。三能轉法",
    "X33n0628_005:0409b16": "輪。四損生得果。五發菩提心。今初。",
    "X33n0628_005:0409b17": "於時世尊告彌勒菩薩(至)恒河沙眾生得無生法忍。",
    "X33n0628_005:0409b18": "此下如來。但據現前所得之益。而為分別。總未暇",
    "X33n0628_005:0409b19": "推其往因。今為略溯其源。更見經功之叵測。且如",
    "X33n0628_005:0409b20": "得等覺果。餘有一生在者人內。不獨全是從小始",
    "X33n0628_005:0409b21": "等教中。來超登者。理應亦有乘急戒緩。從八難及",
    "X33n0628_005:0409b22": "具縛凡夫中來者。何也。以聞壽之益。與見隨好之",
    "X33n0628_005:0409b23": "益。無二無別故。則此下得無生忍者內。亦不獨全",
    "X33n0628_005:0409b24": "從權淺之初信二信等來者。亦應有現發大心之",
    "X33n0628_005:0409c01": "凡夫。及曾發大心。尚在八難之流。同因聞壽勝功。",
    "X33n0628_005:0409c02": "不須更歷十千。皆超入正定聚矣。以此二位推之。",
    "X33n0628_005:0409c03": "則中間所明諸位。例可知耳。無生法忍者。謂於聞",
    "X33n0628_005:0409c04": "壽時。頓悟生滅一如。不作二解。知一切法即心自",
    "X33n0628_005:0409c05": "性。又知此心自性。即一切法。則理現自心。即心之",
    "X33n0628_005:0409c06": "性。已備無邊之德。又初具後德。唯是慧境。因見性",
    "X33n0628_005:0409c07": "成就智身。生如來家。是為信心成就。入住之初相。",
    "X33n0628_005:0409c08": "△二總持辨才。",
    "X33n0628_005:0409c09": "復有千倍菩薩摩訶薩(至)無量旋陀羅尼。",
    "X33n0628_005:0409c10": "入十行人。得聞持後。於一切語言諸法。耳之所聞。",
    "X33n0628_005:0409c11": "皆不忘失。復有下。入十向人。得決定無盡藏。演說",
    "X33n0628_005:0409c12": "一切佛平等法。得無量旋。入初地者。能旋轉二障",
    "X33n0628_005:0409c13": "分別起者。并旋俱生分劑頭數。而開發三德秘藏",
    "X33n0628_005:0409c14": "矣。△三能轉法輪。",
    "X33n0628_005:0409c15": "復有三千大千世界(至)能轉清淨法輪。",
    "X33n0628_005:0409c16": "入第二地。轉不退輪。入第三地。轉清淨輪。△四損",
    "X33n0628_005:0409c17": "生得果。",
    "X33n0628_005:0409c18": "復有小千國土(至)阿耨多羅三藐三菩提。",
    "X33n0628_005:0409c19": "入第四地八生得果。五地七生得。六地六生得。七",
    "X33n0628_005:0409c20": "地五生。八地四生。九地三生。十地二生。等覺於金",
    "X33n0628_005:0409c21": "剛後心。一生得果。自初住至此。位位各破一品無",
    "X33n0628_005:0409c22": "明。增明一分中道。最後更破一品微細生相。即入",
    "X33n0628_005:0409c23": "妙覺。皆於位位中。增圓妙道。損變易生也。△五發",
    "X33n0628_005:0409c24": "菩提心。",
    "X33n0628_005:0410a01": "復有八世界微塵數眾生(至)三藐三菩提心。",
    "X33n0628_005:0410a02": "此初發覺心。初入十信者。下得六根清淨人。應屬",
    "X33n0628_005:0410a03": "此中。△三供贊。",
    "X33n0628_005:0410a04": "佛說是諸菩薩摩訶薩(至)歌無量頌讚歎諸佛。",
    "X33n0628_005:0410a05": "世尊為化此一類漸機。從久遠來。以大慈悲。方便",
    "X33n0628_005:0410a06": "熏淘。而於今生成熟位。仍須漸引。是以於能說之",
    "X33n0628_005:0410a07": "身。先為隱勝現劣。乃可為實施權。復歷四十餘年。",
    "X33n0628_005:0410a08": "直至今會。方吐本懷。故初以三週。開顯權實。次為",
    "X33n0628_005:0410a09": "說壽開近顯遠。俾進知現佛即報即法。本來常住。",
    "X33n0628_005:0410a10": "而諸法會。乃得徹始徹終。深知世尊。自塵劫來。於",
    "X33n0628_005:0410a11": "所現之身。及所說之法。各有重重引接殊恩。縱身",
    "X33n0628_005:0410a12": "為牀座。頂戴塵沙。何能報其少分。爰從清淨開解",
    "X33n0628_005:0410a13": "心中。流出種種法供。以申斯須之敬。且盡此斯須",
    "X33n0628_005:0410a14": "之心。△二彌勒說三。初時眾解喜。二領佛所說。三",
    "X33n0628_005:0410a15": "述所供贊。今初。",
    "X33n0628_005:0410a16": "爾時彌勒菩薩(至)合掌向佛而說偈言。",
    "X33n0628_005:0410a17": "佛說希有法(至)說得法利者歡喜充徧身。",
    "X33n0628_005:0410a18": "末句之歡喜。因聞分別功德而生。△二領佛所說。",
    "X33n0628_005:0410a19": "或住不退地(至)多有所饒益如虗空無邊。",
    "X33n0628_005:0410a20": "△三述所供贊。",
    "X33n0628_005:0410a21": "雨天曼陀羅(至)一切具善根以助無上心。",
    "X33n0628_005:0410a22": "散諸佛。詠諸佛。供諸佛。一見佛佛道同。一見諸佛",
    "X33n0628_005:0410a23": "即我佛也。△二須臾深信二。初一念信解。二深信",
    "X33n0628_005:0410a24": "解相。初二。初正明聞品。二結況眾行。初二。初長文。",
    "X33n0628_005:0410b01": "二頌文。今初。",
    "X33n0628_005:0410b02": "爾時佛告彌勒菩薩(至)三菩提退者無有是處。",
    "X33n0628_005:0410b03": "上科所分別。乃宿植了因。今於佛世。得熟脫者之",
    "X33n0628_005:0410b04": "功德。此下乃分別宿植緣因。今方聞法開解。初得",
    "X33n0628_005:0410b05": "了因者之功德。以此功德。相雖隱微。而能發起無",
    "X33n0628_005:0410b06": "上之慧。非蒙世尊分別格量。何能自知珍重。則他",
    "X33n0628_005:0410b07": "人聞之。亦不敢忽慢矣。初二句。牒上所聞之法。而",
    "X33n0628_005:0410b08": "言乃至者。意謂。莫論預法會。聞壽後。能行證者。及",
    "X33n0628_005:0410b09": "念念相續。起信解者之功德。茲但約能生一念信",
    "X33n0628_005:0410b10": "解人。所成之德。試為校量之。然一念則顯非多念。",
    "X33n0628_005:0410b11": "信解者。謂於會內。得聞佛壽常住。便進悟自身。既",
    "X33n0628_005:0410b12": "具佛知佛見。亦應與諸佛等。一切眾生。亦皆平等。",
    "X33n0628_005:0410b13": "世出世間。若依若正。皆與實相。不相違背。卓然有",
    "X33n0628_005:0410b14": "見。自信於心。全無疑惑。明解現前。不可引轉。此約",
    "X33n0628_005:0410b15": "具縛凡夫。得十信之初心言也。所得下。略舉所成",
    "X33n0628_005:0410b16": "廣大之德。若有下。以於多劫。廣行諸度。所成之德。",
    "X33n0628_005:0410b17": "與此一念信中所成之德。而校多少。以顯超勝。唯",
    "X33n0628_005:0410b18": "除般若者。以此妙信。即是正慧故。言退則無是處",
    "X33n0628_005:0410b19": "者。由究竟位中。廣大功德。皆已在此一念中具足。",
    "X33n0628_005:0410b20": "而為明信所持。又況為諸佛冥加所攝。故得不退。",
    "X33n0628_005:0410b21": "△二頌文二。初頌能校量。二申明具德。今初。",
    "X33n0628_005:0410b22": "爾時世尊欲重宣此義而說偈言。",
    "X33n0628_005:0410b23": "若人求佛慧(至)乃至一念信其福過於彼。",
    "X33n0628_005:0410b24": "△二申明具德。",
    "X33n0628_005:0410c01": "若人悉無有(至)如是之人等於此無有疑。",
    "X33n0628_005:0410c02": "此下申明能信之因。由於具德。初一頌。初二句。明",
    "X33n0628_005:0410c03": "法器本淨。次二句。明器所貯之德。以結前。其有下",
    "X33n0628_005:0410c04": "一頌。正申明久修行人。始能發此妙信。則顯淺行",
    "X33n0628_005:0410c05": "人。不能無疑矣。如是下三頌。明此人不獨具信。更",
    "X33n0628_005:0410c06": "能發願思齊。若有下。二頌。復申明能信之所以。由",
    "X33n0628_005:0410c07": "具好樂正法之深心故。於世間法。不起味著。有清",
    "X33n0628_005:0410c08": "淨心故。無諂曲之直心故。始能生解。始能信而無",
    "X33n0628_005:0410c09": "疑。所以重重申明者。以一念中。能具難思之德。非",
    "X33n0628_005:0410c10": "所易信故。△二結況眾行二。初舉略解一品之功",
    "X33n0628_005:0410c11": "為能況。二舉廣聞全經之德為所況。今初。",
    "X33n0628_005:0410c12": "又阿逸多若有聞佛(至)能起如來無上之慧。",
    "X33n0628_005:0410c13": "但以唯聞說壽。能解言下意趣之功。尚得不退。發",
    "X33n0628_005:0410c14": "起無上之慧。而況聞全經者。所成之德。詎可思議。",
    "X33n0628_005:0410c15": "故下科。況出聞全者。△二舉廣聞全經之德為所",
    "X33n0628_005:0410c16": "況。",
    "X33n0628_005:0410c17": "何況廣聞是經(至)無量無邊能生一切種智。",
    "X33n0628_005:0410c18": "上舉少聞之德甚大者。正欲況出此科。廣聞之德",
    "X33n0628_005:0410c19": "愈大也。又況有能超廣聞。復具種種利他之德者。",
    "X33n0628_005:0410c20": "前無上慧。是根本智。屬自利。而種智乃即實之權。",
    "X33n0628_005:0410c21": "兼二利矣。問。台家憑此數節。立現在四信。今何直",
    "X33n0628_005:0410c22": "廢合彼二三兩信。成一節結況耶。答。持明藏中。唯",
    "X33n0628_005:0410c23": "取於信。以是秘密故。而在顯教。則信解雙取。故以",
    "X33n0628_005:0410c24": "言為所信。言下之趣為所解。前云深心須臾信。正",
    "X33n0628_005:0411a01": "顯於一念中。而有深心好樂。即是略解言趣處。若",
    "X33n0628_005:0411a02": "以有說力釋言趣者。此利他益。自在廣聞等句後",
    "X33n0628_005:0411a03": "方況出。何必太早。△二深信解相二。初即信名觀。",
    "X33n0628_005:0411a04": "二正示觀相。今初。",
    "X33n0628_005:0411a05": "阿逸多若善男子善女人(至)其菩薩眾咸處其中。",
    "X33n0628_005:0411a06": "此節更明若能深信者。功德轉大。遂以所未有者。",
    "X33n0628_005:0411a07": "准為所有。謂若有人。於聞我說壽時。不唯須臾生",
    "X33n0628_005:0411a08": "信。若更有能念念相續深信者。我知此人。縱未能",
    "X33n0628_005:0411a09": "依理起觀。即此深解明信心中所成之德。便可已",
    "X33n0628_005:0411a10": "為見佛。常住靈鷲。莊嚴土內。以此妙心理本自具",
    "X33n0628_005:0411a11": "故。可即信以名觀也。又須知說壽之時。雖在變淨",
    "X33n0628_005:0411a12": "土內。及唱散後。仍是穢土。非因想成。而此淨相。決",
    "X33n0628_005:0411a13": "不能起也。△二正示觀相。",
    "X33n0628_005:0411a14": "若有能如是觀者當知是為深信解相。",
    "X33n0628_005:0411a15": "如是二字。乃重指上文。正顯觀相也。謂若有人。既",
    "X33n0628_005:0411a16": "能念念深信。復能依教作觀。以至想成。如上所說",
    "X33n0628_005:0411a17": "之相。朗然在目。炳現於心。當知是為深信觀成。則",
    "X33n0628_005:0411a18": "入菩薩十信位矣。上須臾中。明信及願。今深信中",
    "X33n0628_005:0411a19": "明觀此信願行三法具。而十信成。六根淨矣。△二",
    "X33n0628_005:0411a20": "滅後功德二。初長文。二頌文。初五。初起隨喜心。二",
    "X33n0628_005:0411a21": "況顯持誦。三書持益他。四兼行六度。五諸善功德。",
    "X33n0628_005:0411a22": "今初。",
    "X33n0628_005:0411a23": "又復如來滅後若聞是經(至)當知已為深信解相。",
    "X33n0628_005:0411a24": "上已分別佛前。聞壽功德。此下復校如來滅後。能",
    "X33n0628_005:0411b01": "於此經。發隨喜心。及修六度者之功德。而有五種。",
    "X33n0628_005:0411b02": "皆以後後勝前前。以為校量。然此五中。獨隨喜之",
    "X33n0628_005:0411b03": "功。為最劣。而特分為廣略兩項。其廣明處。自在下",
    "X33n0628_005:0411b04": "第六卷首。今文且略校。直起隨喜心者之德。又須",
    "X33n0628_005:0411b05": "知。此隨喜心。校前信心為劣。何亦准同佛世。即信",
    "X33n0628_005:0411b06": "名觀者耶。以佛滅後。時世愈下。善根愈弱。此經名",
    "X33n0628_005:0411b07": "字。尚難得聞。則能發隨喜心人。非火內之蓮乎。又",
    "X33n0628_005:0411b08": "信解相。雖性本自具。非蒙世尊以不護之尊重口。",
    "X33n0628_005:0411b09": "先為懸記加被。決難卒起。說者須得如來重重准",
    "X33n0628_005:0411b10": "輕為重之意。其庶幾乎。下四節。同有此意。△二況",
    "X33n0628_005:0411b11": "顯持誦。",
    "X33n0628_005:0411b12": "何況讀誦受持之者(至)作是供養已。",
    "X33n0628_005:0411b13": "此以上之隨喜。況出能受持讀誦者所成之德。又",
    "X33n0628_005:0411b14": "即以此德。便准為頂戴如來。乃至供養舍利。及眾",
    "X33n0628_005:0411b15": "僧。何也。以經即法身故。受持者即同頂戴如來。經",
    "X33n0628_005:0411b16": "是能詮。如塔能盛故。不須起事塔。實相是所詮。即",
    "X33n0628_005:0411b17": "法身舍利。故不須安生身舍利。又經文能容第一",
    "X33n0628_005:0411b18": "義僧。故不須供相從僧。廢事存理。所益弘多。△三",
    "X33n0628_005:0411b19": "書持益他。",
    "X33n0628_005:0411b20": "阿逸多若我滅後(至)及造僧坊供養眾僧。",
    "X33n0628_005:0411b21": "上以持誦自利。今復教他。則功兼二利。故校德勝",
    "X33n0628_005:0411b22": "前。赤旃檀。影前是凡材。三十二等。影前數尚劣。我",
    "X33n0628_005:0411b23": "及之我。約形像言。△四兼六度。",
    "X33n0628_005:0411b24": "況復有人能持是經(至)疾至一切種智。",
    "X33n0628_005:0411c01": "理觀為正。事行為旁。故曰兼行。古謂。初品至此。理",
    "X33n0628_005:0411c02": "觀若熟。涉外不妨內。事資於道。如油多火猛。順流",
    "X33n0628_005:0411c03": "揚帆。又加功力。其勢轉疾。運懷甚大。能以少施與",
    "X33n0628_005:0411c04": "法界等。故德疾至種智。△五諸善功德二。初明德。",
    "X33n0628_005:0411c05": "二勸供。今初。",
    "X33n0628_005:0411c06": "若人讀誦受持是經(至)三藐三菩提坐道樹下。",
    "X33n0628_005:0411c07": "此承上力二諦將融。能知理為行本。行依理現。故",
    "X33n0628_005:0411c08": "得在觀不廢事行。雖涉事而內照恒存。六種妙德。",
    "X33n0628_005:0411c09": "同資淨信。又雖生佛後。亦同前信。漸入銅輪。故云",
    "X33n0628_005:0411c10": "趣道塲。近菩提。又近菩提。即生如來家矣。然如來",
    "X33n0628_005:0411c11": "家。有二種。一是菩提心家。一是真如家。今近菩提。",
    "X33n0628_005:0411c12": "乃正信將滿。入住時也。△二勸供。",
    "X33n0628_005:0411c13": "阿逸多是善男子善女人(至)皆應供養如佛之塔。",
    "X33n0628_005:0411c14": "既能讀誦。復具諸善功德。則是福慧具足。即未來",
    "X33n0628_005:0411c15": "佛。若知三世平等。則應於彼行住坐臥處。亦應起",
    "X33n0628_005:0411c16": "塔。如供現佛法。而興供養。△二頌文三。初奉持功",
    "X33n0628_005:0411c17": "德。二書持功德。三總攝眾德。今初。",
    "X33n0628_005:0411c18": "爾時世尊欲重宣此義而說偈言。",
    "X33n0628_005:0411c19": "若我滅度後(至)經行及禪窟種種皆嚴好。",
    "X33n0628_005:0411c20": "不先頌隨喜者。以影在六卷初。欲廣顯也。△二書",
    "X33n0628_005:0411c21": "持功德。",
    "X33n0628_005:0411c22": "若有信解心(至)如虗空無邊其福亦如是。",
    "X33n0628_005:0411c23": "△三總攝眾德二。初明德。二勸供。今初。",
    "X33n0628_005:0411c24": "況復持此經(至)若能行是行功德不可量。",
    "X33n0628_005:0412a01": "△二勸供。",
    "X33n0628_005:0412a02": "若見此法師(至)常在於其中經行及坐臥。",
    "X33n0628_005:0412a03": "持經佛子。若肯惠然住此地中。則同我佛。於此受",
    "X33n0628_005:0412a04": "用無異矣。",
    "X33n0628_005:0412a06": "妙法蓮華經科拾卷第五"
}