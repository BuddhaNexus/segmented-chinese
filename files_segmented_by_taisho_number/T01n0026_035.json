{
    "T01n0026_035:0648a18": "中阿含經卷第三十五",
    "T01n0026_035:0648a20": "東晉罽賓三藏瞿曇僧伽提婆譯",
    "T01n0026_035:0648a21": "2 梵志品梵志品第二有一十經第三念誦",
    "T01n0026_035:0648a22": "雨勢、歌羅、數　　瞿默、象跡喻",
    "T01n0026_035:0648a23": "聞德、何苦、欲　　欝瘦、阿攝惒",
    "T01n0026_035:0648a24": "142 雨勢經（一四二）中阿含梵志品雨勢經第一",
    "T01n0026_035:0648a25": "我聞如是：一時，佛遊王舍城，在鷲巖山中。",
    "T01n0026_035:0648a26": "爾時，摩竭陀王未生怨鞞陀提子，與󰍑",
    "T01n0026_035:0648a27": "耆相憎，常在眷屬數作是說：「󰍑耆國人有",
    "T01n0026_035:0648a28": "大如意足，有大威德，有大福祐，有大威神，",
    "T01n0026_035:0648a29": "我當斷滅󰍑耆人種，破壞󰍑耆，令󰍑耆人",
    "T01n0026_035:0648b01": "遭無量厄。」於是，摩竭陀王未生怨鞞陀提",
    "T01n0026_035:0648b02": "子聞世尊遊王舍城，在鷲巖山中，便告大",
    "T01n0026_035:0648b03": "臣雨勢曰：「我聞沙門瞿曇遊王舍城，在鷲",
    "T01n0026_035:0648b04": "巖山中。雨勢！汝往至沙門瞿曇所，汝持我",
    "T01n0026_035:0648b05": "名問訊聖體安快無病，氣力如常耶？當作",
    "T01n0026_035:0648b06": "是語：『瞿曇！摩竭陀王未生怨鞞陀提子問",
    "T01n0026_035:0648b07": "訊聖體安快無病，氣力如常耶？瞿曇！摩",
    "T01n0026_035:0648b08": "竭陀王未生怨鞞陀提子與󰍑耆相憎，常",
    "T01n0026_035:0648b09": "在眷屬數作是說：「󰍑耆國人有大如意足，",
    "T01n0026_035:0648b10": "有大威德，有大福祐，有大威神，我當斷滅",
    "T01n0026_035:0648b11": "󰍑耆人種，破壞󰍑耆，令󰍑耆人遭無量厄。」",
    "T01n0026_035:0648b12": "沙門瞿曇當何所說？』雨勢！若沙門瞿曇有",
    "T01n0026_035:0648b13": "所說者，汝善受持。所以者何？如是之人，終",
    "T01n0026_035:0648b14": "不妄說。」大臣雨勢受王教已，乘最好乘，與",
    "T01n0026_035:0648b15": "五百乘俱出王舍城，即便往詣鷲巖山中。",
    "T01n0026_035:0648b16": "登鷲巖山，下車步進，往詣佛所，便與世尊",
    "T01n0026_035:0648b17": "共相問訊，却坐一面，白曰：「瞿曇！摩竭陀王",
    "T01n0026_035:0648b18": "未生怨鞞陀提子問訊聖體安快無病，氣力",
    "T01n0026_035:0648b19": "如常耶？瞿曇！摩竭陀王未生怨鞞陀提子",
    "T01n0026_035:0648b20": "與󰍑耆相憎，常在眷屬數作是說：『󰍑耆國",
    "T01n0026_035:0648b21": "人有大如意足，有大威德，有大福祐，有大",
    "T01n0026_035:0648b22": "威神，我當斷滅󰍑耆人種，破壞󰍑耆，令󰍑",
    "T01n0026_035:0648b23": "耆人遭無量厄。』沙門瞿曇當何所說？」世尊",
    "T01n0026_035:0648b24": "聞已，告曰：「雨勢！我昔曾遊於󰍑耆國，彼國",
    "T01n0026_035:0648b25": "有寺名遮惒邏。雨勢！爾時我為󰍑耆國人",
    "T01n0026_035:0648b26": "說七不衰法，󰍑耆國人則能受行七不衰法。",
    "T01n0026_035:0648b27": "雨勢！若󰍑耆國人行七不衰法而不犯者，",
    "T01n0026_035:0648b28": "󰍑耆必勝，則為不衰。」大臣雨勢白世尊曰：",
    "T01n0026_035:0648b29": "「沙門瞿曇略說此事，不廣分別，我等不能",
    "T01n0026_035:0648c01": "得解此義，願沙門瞿曇廣分別說，當令我",
    "T01n0026_035:0648c02": "等得知此義。」世尊告曰：「雨勢！諦聽，善思念",
    "T01n0026_035:0648c03": "之，我當為汝廣說此義。」大臣雨勢受教而",
    "T01n0026_035:0648c04": "聽。是時，尊者阿難執拂侍佛，世尊迴顧問",
    "T01n0026_035:0648c05": "曰：「阿難！頗聞󰍑耆數數集會，多聚集耶？」尊者",
    "T01n0026_035:0648c06": "阿難白曰：「世尊！我聞󰍑耆數數集會，多聚",
    "T01n0026_035:0648c07": "集也。」世尊即告大臣雨勢：「若彼󰍑耆數數集",
    "T01n0026_035:0648c08": "會，多聚集者，󰍑耆必勝，則為不衰。」世尊復問",
    "T01n0026_035:0648c09": "尊者阿難：「頗聞󰍑耆共俱集會，俱作󰍑耆事，",
    "T01n0026_035:0648c10": "共俱起耶？」尊者阿難白曰：「世尊！我聞󰍑耆共",
    "T01n0026_035:0648c11": "俱集會，俱作󰍑耆事，共俱起也。」世尊復告",
    "T01n0026_035:0648c12": "大臣雨勢：「若彼󰍑耆共俱集會，俱作󰍑耆事，",
    "T01n0026_035:0648c13": "共俱起者，󰍑耆必勝，則為不衰。」世尊復問尊",
    "T01n0026_035:0648c14": "者阿難：「頗聞󰍑耆未施設者不更施設，本",
    "T01n0026_035:0648c15": "所施設而不改易，舊󰍑耆法善奉行耶？」尊",
    "T01n0026_035:0648c16": "者阿難白曰：「世尊！我聞󰍑耆未施設者不更",
    "T01n0026_035:0648c17": "施設，本所施設而不改易，舊󰍑耆法善奉",
    "T01n0026_035:0648c18": "行也。」世尊復告大臣雨勢：「若彼󰍑耆未施設",
    "T01n0026_035:0648c19": "者不更施設，本所施設而不改易，舊󰍑耆",
    "T01n0026_035:0648c20": "法善奉行者，󰍑耆必勝，則為不衰。」世尊復問",
    "T01n0026_035:0648c21": "尊者阿難：「頗聞󰍑耆不以力勢而犯他婦、",
    "T01n0026_035:0648c22": "他童女耶？」尊者阿難白曰：「世尊！我聞󰍑耆",
    "T01n0026_035:0648c23": "不以力勢而犯他婦、他童女也。」世尊復告",
    "T01n0026_035:0648c24": "大臣雨勢：「若彼󰍑耆不以力勢而犯他婦、",
    "T01n0026_035:0648c25": "他童女者󰍑耆必勝，則為不衰。」世尊復問尊",
    "T01n0026_035:0648c26": "者阿難：「頗聞󰍑耆有名德尊重者，󰍑耆悉共",
    "T01n0026_035:0648c27": "宗敬、恭奉、供養，於彼聞教則受耶？」尊者阿",
    "T01n0026_035:0648c28": "難白曰：「世尊！我聞󰍑耆有名德尊重者，󰍑耆",
    "T01n0026_035:0648c29": "悉共宗敬、恭奉、供養，於彼聞教則受。」世尊復",
    "T01n0026_035:0649a01": "告大臣雨勢：「若彼󰍑耆有名德尊重者，󰍑",
    "T01n0026_035:0649a02": "耆悉共宗敬、恭奉、供養，於彼聞教則受者，󰍑",
    "T01n0026_035:0649a03": "耆必勝，則為不衰。」世尊復問尊者阿難：「頗",
    "T01n0026_035:0649a04": "聞󰍑耆所有舊寺，󰍑耆悉共修飾，遵奉、供養、",
    "T01n0026_035:0649a05": "禮事，本之所施常作不廢，本之所為不減損",
    "T01n0026_035:0649a06": "耶？」尊者阿難白曰：「世尊！我聞󰍑耆所有舊",
    "T01n0026_035:0649a07": "寺，󰍑耆悉共修飾，遵奉、供養、禮事，本之所施",
    "T01n0026_035:0649a08": "常作不廢，本之所為不減損也。」世尊復告",
    "T01n0026_035:0649a09": "大臣雨勢：「若彼󰍑耆所有舊寺，󰍑耆悉共修",
    "T01n0026_035:0649a10": "飾，遵奉、供養、禮事，本之所施常作不廢，本之",
    "T01n0026_035:0649a11": "所為不減損者，󰍑耆必勝，則為不衰。」世尊",
    "T01n0026_035:0649a12": "復問尊者阿難：「頗聞󰍑耆悉共擁護諸阿羅",
    "T01n0026_035:0649a13": "訶，極大愛敬，常願未來阿羅訶者而欲令",
    "T01n0026_035:0649a14": "來，既已來者樂恒久住，常使不乏衣被、飲",
    "T01n0026_035:0649a15": "食、床榻、湯藥、諸生活具耶？」尊者阿難白曰：「世",
    "T01n0026_035:0649a16": "尊！我聞󰍑耆悉共擁護諸阿羅訶，極大愛敬，",
    "T01n0026_035:0649a17": "常願未來阿羅訶者而欲令來，既已來者",
    "T01n0026_035:0649a18": "樂恒久住，常使不乏衣被、飲食、床榻、湯藥、",
    "T01n0026_035:0649a19": "諸生活具。」世尊復告大臣雨勢：「若彼󰍑耆悉",
    "T01n0026_035:0649a20": "共擁護諸阿羅訶，極大愛敬，常願未來阿羅",
    "T01n0026_035:0649a21": "訶者而欲令來，既已來者樂恒久住，常使",
    "T01n0026_035:0649a22": "不乏衣被、飲食、床榻、湯藥、諸生活具者，󰍑耆",
    "T01n0026_035:0649a23": "必勝，則為不衰。雨勢！󰍑耆行此七不衰法，",
    "T01n0026_035:0649a24": "諸受持此七不衰法者，󰍑耆必勝，則為不衰。」",
    "T01n0026_035:0649a25": "於是，大臣雨勢即從坐起，偏袒著衣，叉手向",
    "T01n0026_035:0649a26": "佛，白曰：「瞿曇！設彼󰍑耆成就一不衰法者，",
    "T01n0026_035:0649a27": "摩竭陀王未生怨鞞陀提子不能伏彼，況復",
    "T01n0026_035:0649a28": "具七不衰法耶？瞿曇！我國事多，請退還歸。」",
    "T01n0026_035:0649a29": "世尊報曰：「欲去隨意。」於是，大臣雨勢聞佛",
    "T01n0026_035:0649b01": "所說，則善受持，起繞世尊三匝而去。大臣",
    "T01n0026_035:0649b02": "雨勢去後不久。於是，世尊迴顧告曰：「阿難！",
    "T01n0026_035:0649b03": "若有比丘依鷲巖山處處住者，宣令一切",
    "T01n0026_035:0649b04": "盡集講堂，一切集已，便來白我。」尊者阿難即",
    "T01n0026_035:0649b05": "受佛教：「唯然。世尊！」是時，尊者阿難便行宣令：",
    "T01n0026_035:0649b06": "「若有比丘依鷲巖山處處住者，今令一切",
    "T01n0026_035:0649b07": "盡集講堂。」一切集已，還詣佛所，稽首作禮，",
    "T01n0026_035:0649b08": "却住一面，白曰：「世尊！我已宣令：『若有比丘",
    "T01n0026_035:0649b09": "依鷲巖山處處住者，悉令一切盡集講堂。』",
    "T01n0026_035:0649b10": "今皆已集，唯願世尊自知其時。」於是，世尊",
    "T01n0026_035:0649b11": "將尊者阿難往詣講堂，於比丘眾前敷座",
    "T01n0026_035:0649b12": "而坐，告諸比丘：「今為汝說七不衰法，汝等",
    "T01n0026_035:0649b13": "諦聽，善思念之。」時，諸比丘白曰：「唯然。」佛言：「云",
    "T01n0026_035:0649b14": "何為七？若比丘數數集會，多聚集者，比丘必",
    "T01n0026_035:0649b15": "勝，則法不衰。若比丘共齊集會，俱作眾事，",
    "T01n0026_035:0649b16": "共俱起者，比丘必勝，則法不衰。若比丘未施",
    "T01n0026_035:0649b17": "設事不更施設，本所施設而不改易，我所",
    "T01n0026_035:0649b18": "說戒善奉行者，比丘必勝，則法不衰。若比丘",
    "T01n0026_035:0649b19": "此『未來有愛，喜、欲共俱，愛樂彼彼』有起不隨",
    "T01n0026_035:0649b20": "者，比丘必勝，則法不衰。若比丘有長老上尊",
    "T01n0026_035:0649b21": "俱學梵行，比丘悉共宗敬、恭奉、供養，於彼",
    "T01n0026_035:0649b22": "聞教則受者，比丘必勝，則法不衰。若比丘",
    "T01n0026_035:0649b23": "有無事處山林高巖，閑居靜處，寂無音聲，遠",
    "T01n0026_035:0649b24": "離，無惡，無有人民，隨順宴坐，樂住不離者，",
    "T01n0026_035:0649b25": "比丘必勝，則法不衰。若比丘悉共擁護諸梵",
    "T01n0026_035:0649b26": "行者，至重愛敬，常願未來諸梵行者而欲",
    "T01n0026_035:0649b27": "令來，既已來者樂恒久住，常使不乏衣被、",
    "T01n0026_035:0649b28": "飲食、床榻、湯藥、諸生活具者，比丘必勝，則法",
    "T01n0026_035:0649b29": "不衰。若比丘行此七不衰法，受持不犯者，",
    "T01n0026_035:0649c01": "比丘必勝，則法不衰。」於是，世尊復告諸比",
    "T01n0026_035:0649c02": "丘曰：「我為汝等更說七不衰法，汝等諦聽，",
    "T01n0026_035:0649c03": "善思念之。」時，諸比丘白曰：「唯然。」佛言：「云何",
    "T01n0026_035:0649c04": "為七？若比丘尊師，恭敬、極重供養、奉事者，比",
    "T01n0026_035:0649c05": "丘必勝，則法不衰。若比丘法、眾、戒、不放逸、供",
    "T01n0026_035:0649c06": "給、定，恭敬、極重供養、奉事者，比丘必勝，則法",
    "T01n0026_035:0649c07": "不衰。若比丘行此七不衰法，受持不犯者，",
    "T01n0026_035:0649c08": "比丘必勝，則法不衰。」世尊復告諸比丘曰：",
    "T01n0026_035:0649c09": "「我為汝等更說七不衰法，汝等諦聽，善思",
    "T01n0026_035:0649c10": "念之。」時，諸比丘白曰：「唯然。」佛言：「云何為七？",
    "T01n0026_035:0649c11": "若比丘不行於業，不樂於業，不習業者，",
    "T01n0026_035:0649c12": "比丘必勝，則法不衰。不行譁說，不樂譁說，",
    "T01n0026_035:0649c13": "不習譁說者；不行聚會，不樂聚會，不習",
    "T01n0026_035:0649c14": "聚會者；不行雜合，不樂雜合，不習雜合",
    "T01n0026_035:0649c15": "者；不行睡眠，不樂睡眠，不習睡眠者；不",
    "T01n0026_035:0649c16": "為利，不為譽，不為他人行梵行者；不為",
    "T01n0026_035:0649c17": "暫爾，不為德勝，於其中間捨方便，令德",
    "T01n0026_035:0649c18": "勝者；比丘必勝，則法不衰。若比丘行此七",
    "T01n0026_035:0649c19": "不衰法，受持不犯者，比丘必勝，則法不衰。」",
    "T01n0026_035:0649c20": "世尊復告諸比丘曰：「我為汝等更說七不",
    "T01n0026_035:0649c21": "衰法，汝等諦聽，善思念之。」時，諸比丘白曰：",
    "T01n0026_035:0649c22": "「唯然。」佛言：「云何為七？若比丘成就信財、戒",
    "T01n0026_035:0649c23": "財、慚財、愧財、博聞財、施財，成就慧財者，比",
    "T01n0026_035:0649c24": "丘必勝，則法不衰。若比丘行此七不衰法，受",
    "T01n0026_035:0649c25": "持不犯者，比丘必勝，則法不衰。」世尊復告",
    "T01n0026_035:0649c26": "諸比丘曰：「我為汝等更說七不衰法，汝等",
    "T01n0026_035:0649c27": "諦聽，善思念之。」時，諸比丘白曰：「唯然。」佛言：",
    "T01n0026_035:0649c28": "「云何為七？若比丘成就信力、精進力、慚力、",
    "T01n0026_035:0649c29": "愧力、念力、定力，成就慧力者，比丘必勝，則法",
    "T01n0026_035:0650a01": "不衰。若比丘行此七不衰法，受持不犯者，",
    "T01n0026_035:0650a02": "比丘必勝，則法不衰。」世尊復告諸比丘曰：「我",
    "T01n0026_035:0650a03": "為汝等更說七不衰法，汝等諦聽，善思念",
    "T01n0026_035:0650a04": "之。」時，諸比丘白曰：「唯然。」佛言：「云何為七？若",
    "T01n0026_035:0650a05": "比丘修念覺支，依捨離、依無欲、依滅盡，",
    "T01n0026_035:0650a06": "趣向出要，擇法、精進、喜、息、定；修捨覺支，",
    "T01n0026_035:0650a07": "依捨離、依無欲、依滅盡，趣向出要者，比",
    "T01n0026_035:0650a08": "丘必勝，則法不衰。若比丘行此七不衰法，受",
    "T01n0026_035:0650a09": "持不犯者，比丘必勝，則法不衰。」世尊復告諸",
    "T01n0026_035:0650a10": "比丘曰：「我為汝等更說七不衰法，汝等諦",
    "T01n0026_035:0650a11": "聽，善思念之。」時，諸比丘白曰：「唯然。」佛言：「云",
    "T01n0026_035:0650a12": "何為七？若比丘應與面前律與面前律，應",
    "T01n0026_035:0650a13": "與憶律與憶律，應與不癡律與不癡律，",
    "T01n0026_035:0650a14": "應與自發露與自發露，應與居與居，應",
    "T01n0026_035:0650a15": "與展轉與展轉，眾中起諍，當以如棄糞掃",
    "T01n0026_035:0650a16": "止諍法止之者，比丘必勝，則法不衰。若比",
    "T01n0026_035:0650a17": "丘行此七不衰法，受持不犯者，比丘必勝，則",
    "T01n0026_035:0650a18": "法不衰。」世尊復告諸比丘曰：「今為汝等說",
    "T01n0026_035:0650a19": "六慰勞法，汝等諦聽，善思念之。」時，諸比丘白",
    "T01n0026_035:0650a20": "曰：「唯然。」佛言：「云何為六？以慈身業向諸梵",
    "T01n0026_035:0650a21": "行，是慰勞法，愛法樂法，令愛令重，令奉令",
    "T01n0026_035:0650a22": "敬，令修令攝，得沙門，得一心，得精進，得",
    "T01n0026_035:0650a23": "涅槃。如是慈口業、慈意業。若有法利，如法",
    "T01n0026_035:0650a24": "得利，自所飯食，至在鉢中，如是利分，布",
    "T01n0026_035:0650a25": "施諸梵行，是慰勞法。愛法樂法，令愛令",
    "T01n0026_035:0650a26": "重，令奉令敬，令修令攝，得沙門，得一心，",
    "T01n0026_035:0650a27": "得精進，得涅槃。若有戒不缺、不穿、無穢、無",
    "T01n0026_035:0650a28": "黑，如地不隨他，聖所稱譽，具善受持，如",
    "T01n0026_035:0650a29": "是戒分，布施諸梵行，是慰勞法。愛法樂法，",
    "T01n0026_035:0650b01": "令愛令重，令奉令敬，令修令攝，得沙門，",
    "T01n0026_035:0650b02": "得一心，得精進，得涅槃。若有見是聖出",
    "T01n0026_035:0650b03": "要，明了深達，能正盡苦，如是見分，布施諸",
    "T01n0026_035:0650b04": "梵行，是慰勞法。愛法樂法，令愛令重，令奉",
    "T01n0026_035:0650b05": "令敬，令修令攝，得沙門，得一心，得精進，",
    "T01n0026_035:0650b06": "得涅槃。我向所言六慰勞法者，因此故說。」",
    "T01n0026_035:0650b07": "佛說如是。彼諸比丘聞佛所說，歡喜奉行。",
    "T01n0026_035:0650b08": "雨勢經第一竟三千七字",
    "T01n0026_035:0650b09": "143 傷歌邏經（一四三）中阿含梵志品傷歌邏經第二第",
    "T01n0026_035:0650b10": "三念誦",
    "T01n0026_035:0650b11": "我聞如是：一時，佛遊舍衛國，在勝林給孤",
    "T01n0026_035:0650b12": "獨園。爾時，傷歌邏摩納中後彷徉，往詣佛",
    "T01n0026_035:0650b13": "所，共相問訊，却坐一面，白曰：「瞿曇！我欲有",
    "T01n0026_035:0650b14": "所問，聽乃敢陳。」世尊告曰：「摩納！若有疑者，",
    "T01n0026_035:0650b15": "恣汝所問。」傷歌邏摩納即便問曰：「瞿曇！梵",
    "T01n0026_035:0650b16": "志如法行乞財物，或自作齋，或教作齋。瞿",
    "T01n0026_035:0650b17": "曇！若自作齋，教作齋者，彼一切行無量福",
    "T01n0026_035:0650b18": "跡，以因齋故。沙門瞿曇弟子隨族剃除鬚",
    "T01n0026_035:0650b19": "髮，著袈裟衣，至信、捨家、無家、學道，自調御，自",
    "T01n0026_035:0650b20": "息止，自滅訖。如是沙門瞿曇弟子隨族行一",
    "T01n0026_035:0650b21": "福跡，不行無量福跡，因學道故。」爾時，尊",
    "T01n0026_035:0650b22": "者阿難執拂侍佛。於是，尊者阿難問曰：「摩",
    "T01n0026_035:0650b23": "納！此二道跡，何者最上、最妙、最勝耶？」傷歌",
    "T01n0026_035:0650b24": "邏摩納語曰：「阿難！沙門瞿曇及阿難，我",
    "T01n0026_035:0650b25": "俱恭敬、尊重、奉祠。」尊者阿難復語曰：「摩納！我",
    "T01n0026_035:0650b26": "不問汝恭敬、尊重、奉祠誰；我但問汝此",
    "T01n0026_035:0650b27": "二道跡，何者最上、最妙、最勝耶？」尊者阿難至",
    "T01n0026_035:0650b28": "再三問曰：「摩納！此二道跡，何者最上、最妙、最",
    "T01n0026_035:0650b29": "勝耶？」傷歌邏摩納亦再三語曰：「阿難！沙門瞿",
    "T01n0026_035:0650c01": "曇及阿難，我俱恭敬、尊重、奉祠。」尊者阿難復",
    "T01n0026_035:0650c02": "語曰：「摩納！我不問汝恭敬、尊重、奉祠誰；",
    "T01n0026_035:0650c03": "我但問汝此二道跡，何者最上、最妙、最勝耶？」",
    "T01n0026_035:0650c04": "於是，世尊便作是念：「此傷歌邏摩納為阿",
    "T01n0026_035:0650c05": "難所屈，我寧可救彼。」世尊知已，告曰：「摩納！",
    "T01n0026_035:0650c06": "昔日王及群臣普集大會，共論何事？以何",
    "T01n0026_035:0650c07": "事故共集會耶？」傷歌邏摩納答曰：「瞿曇！昔",
    "T01n0026_035:0650c08": "日王及群臣普集大會，共論如此事：『何因何",
    "T01n0026_035:0650c09": "緣，昔沙門瞿曇施設少戒，然諸比丘多得道",
    "T01n0026_035:0650c10": "者？何因何緣，今沙門瞿曇施設多戒，然諸比",
    "T01n0026_035:0650c11": "丘少得道耶？』瞿曇！昔日王及群臣普集大會，",
    "T01n0026_035:0650c12": "共論此事，以此事故共集會耳。」爾時，世尊告",
    "T01n0026_035:0650c13": "曰：「摩納！我今問汝，隨所解答。於意云何？",
    "T01n0026_035:0650c14": "若使有一沙門梵志自行如是道、如是跡，",
    "T01n0026_035:0650c15": "行此道、行此跡已，諸漏已盡，得無漏，心",
    "T01n0026_035:0650c16": "解脫、慧解脫，自知自覺，自作證成就遊，生已",
    "T01n0026_035:0650c17": "盡，梵行已立，所作已辦，不更受有，知如真。彼",
    "T01n0026_035:0650c18": "為他說，我自行如是道、如是跡，行此道、行",
    "T01n0026_035:0650c19": "此跡已，諸漏已盡，得無漏，心解脫、慧解脫，",
    "T01n0026_035:0650c20": "自知自覺，自作證成就遊，生已盡，梵行已立，所",
    "T01n0026_035:0650c21": "作已辦，不更受有，知如真。汝等共來亦自行",
    "T01n0026_035:0650c22": "如是道、如是跡，行此道、行此跡已，諸漏",
    "T01n0026_035:0650c23": "已盡，得無漏，心解脫、慧解脫，自知自覺，自作",
    "T01n0026_035:0650c24": "證成就遊，生已盡，梵行已立，所作已辦，不更",
    "T01n0026_035:0650c25": "受有，知如真。彼亦自行如是道、如是跡，行",
    "T01n0026_035:0650c26": "此道、行此跡已，諸漏已盡，得無漏，心解脫、",
    "T01n0026_035:0650c27": "慧解脫，自知自覺，自作證成就遊，生已盡，梵行",
    "T01n0026_035:0650c28": "已立，所作已辦，不更受有，知如真。彼為他",
    "T01n0026_035:0650c29": "說，他為他說，如是展轉無量百千。於摩納",
    "T01n0026_035:0651a01": "意云何？我弟子隨族剃除鬚髮，著袈裟衣，",
    "T01n0026_035:0651a02": "至信、捨家、無家、學道，行一福跡，不行無量",
    "T01n0026_035:0651a03": "福跡，因學道故耶？」傷歌邏摩納答曰：「瞿曇！",
    "T01n0026_035:0651a04": "如我解沙門瞿曇所說義，彼沙門瞿曇弟子",
    "T01n0026_035:0651a05": "隨族剃除鬚髮，著袈裟衣，至信、捨家、無家、學",
    "T01n0026_035:0651a06": "道、行無量福跡，不行一福跡，因學道故。」",
    "T01n0026_035:0651a07": "世尊復告傷歌邏曰：「有三示現：如意足示",
    "T01n0026_035:0651a08": "現、占念示現、教訓示現。摩納！云何如意足示",
    "T01n0026_035:0651a09": "現？有一沙門梵志，有大如意足，有大威德，",
    "T01n0026_035:0651a10": "有大福祐，有大威神，於如意足心得自在，",
    "T01n0026_035:0651a11": "行無量如意足之功德，謂分一為眾，合眾",
    "T01n0026_035:0651a12": "為一，一則住一，有知有見，不礙石壁，猶",
    "T01n0026_035:0651a13": "如行空。沒地如水，履水如地，結加趺坐，",
    "T01n0026_035:0651a14": "上昇虛空，猶如鳥翔。今此日月有大如意",
    "T01n0026_035:0651a15": "足，有大威德，有大福祐，有大威神，以手",
    "T01n0026_035:0651a16": "捫摸，身至梵天。摩納！是謂如意足示現。「摩",
    "T01n0026_035:0651a17": "納！云何占念示現？有一沙門梵志，以他相",
    "T01n0026_035:0651a18": "占他意，有是意、如是意、實有是意，無量占",
    "T01n0026_035:0651a19": "不少占，彼一切真諦而無有虛設。不以他",
    "T01n0026_035:0651a20": "相占他意者，但以聞天聲及非人聲而占",
    "T01n0026_035:0651a21": "他意，有是意、如是意、實有是意，無量占不",
    "T01n0026_035:0651a22": "少占，彼一切真諦而無有虛設。不以他相",
    "T01n0026_035:0651a23": "占他意，亦不聞天聲及非人聲占他意者，",
    "T01n0026_035:0651a24": "但以他念、他思、他說，聞聲已，占他意，有是",
    "T01n0026_035:0651a25": "意、如是意、實有是意，無量占不少占，彼一",
    "T01n0026_035:0651a26": "切真諦而無有虛設。不以他相占他意，亦",
    "T01n0026_035:0651a27": "不以聞天聲及非人聲占他意，亦不以他",
    "T01n0026_035:0651a28": "念、他思、他說，聞聲已占他意者，但以見他",
    "T01n0026_035:0651a29": "入無覺無觀定，見已，作是念：『如此賢者不",
    "T01n0026_035:0651b01": "念不思，如意所願。』彼賢者從此定寤，如是",
    "T01n0026_035:0651b02": "念。彼從此定寤即如是如是念，彼亦占",
    "T01n0026_035:0651b03": "過去，亦占未來，亦占現在，久所作、久所說，",
    "T01n0026_035:0651b04": "亦占安靜處、住安靜處，亦占至心、心所有",
    "T01n0026_035:0651b05": "法。摩納！是謂占念示現。「摩納！云何教訓示",
    "T01n0026_035:0651b06": "現？有一沙門梵志自行如是道、如是跡，",
    "T01n0026_035:0651b07": "行此道、行此跡已，諸漏已盡，得無漏，心",
    "T01n0026_035:0651b08": "解脫、慧解脫，自知自覺，自作證成就遊，生已",
    "T01n0026_035:0651b09": "盡，梵行已立，所作已辦，不更受有，知如真。",
    "T01n0026_035:0651b10": "彼為他說：『我自行如是道、如是跡，行此",
    "T01n0026_035:0651b11": "道、行此跡已，諸漏已盡，得無漏，心解脫、慧",
    "T01n0026_035:0651b12": "解脫，自知自覺，自作證成就遊，生已盡，梵行",
    "T01n0026_035:0651b13": "已立，所作已辦，不更受有，知如真。汝等共",
    "T01n0026_035:0651b14": "來，亦自行如是道、如是跡，行此道、行",
    "T01n0026_035:0651b15": "此跡已，諸漏已盡，得無漏，心解脫、慧解脫，",
    "T01n0026_035:0651b16": "自知自覺，自作證成就遊，生已盡，梵行已立，",
    "T01n0026_035:0651b17": "所作已辦，不更受有，知如真。』彼亦自行如",
    "T01n0026_035:0651b18": "是道、如是跡，行此道、行此跡已，諸漏已",
    "T01n0026_035:0651b19": "盡，得無漏心解脫、慧解脫，自知自覺，自作",
    "T01n0026_035:0651b20": "證成就遊，生已盡，梵行已立，所作已辦，不更",
    "T01n0026_035:0651b21": "受有，知如真。彼為他說，他為他說，如",
    "T01n0026_035:0651b22": "是展轉無量百千。摩納！是謂教訓示現。此",
    "T01n0026_035:0651b23": "三示現，何者示現最上、最妙、最勝耶？」傷歌邏",
    "T01n0026_035:0651b24": "摩納答曰：「瞿曇！若有沙門、梵志有大如意",
    "T01n0026_035:0651b25": "足，有大威德，有大福祐，有大威神，於如意",
    "T01n0026_035:0651b26": "足心得自在，乃及身至梵天者，瞿曇！此自",
    "T01n0026_035:0651b27": "作自有，自受其報。瞿曇！於諸示現，此示現",
    "T01n0026_035:0651b28": "大法。瞿曇！若有沙門、梵志以他相占他意，",
    "T01n0026_035:0651b29": "乃至占心、心所有法者。瞿曇！此亦自作自有，",
    "T01n0026_035:0651c01": "自受其報。瞿曇！於諸示現，此亦示現大法。",
    "T01n0026_035:0651c02": "瞿曇！若有沙門、梵志自行如是道、如是",
    "T01n0026_035:0651c03": "跡，行此道、行此跡已，諸漏已盡，得無漏，",
    "T01n0026_035:0651c04": "心解脫、慧解脫，自知自覺，自作證成就遊，",
    "T01n0026_035:0651c05": "生已盡，梵行已立，所作已辦，不更受有，知如",
    "T01n0026_035:0651c06": "真。彼為他說，他為他說，如是展轉無量百",
    "T01n0026_035:0651c07": "千者。瞿曇！於三示現，此示現最上、最妙、最勝。」",
    "T01n0026_035:0651c08": "世尊復問傷歌邏曰：「於三示現，稱歎何",
    "T01n0026_035:0651c09": "示現？」傷歌邏摩納答曰：「瞿曇！於三示現，我",
    "T01n0026_035:0651c10": "稱說沙門瞿曇。所以者何？沙門瞿曇有大如",
    "T01n0026_035:0651c11": "意足，有大威德，有大福祐，有大威神，心得",
    "T01n0026_035:0651c12": "自在，乃及身至梵天；沙門瞿曇以他相占",
    "T01n0026_035:0651c13": "他意，乃至占心、心所有法；沙門瞿曇示現如",
    "T01n0026_035:0651c14": "是道、如是跡，行此道、行此跡已，諸漏已",
    "T01n0026_035:0651c15": "盡，得無漏，心解脫、慧解脫，自知自覺，自作證",
    "T01n0026_035:0651c16": "成就遊，生已盡，梵行已立，所作已辦，不更受",
    "T01n0026_035:0651c17": "有，知如真。沙門瞿曇為他說，他為他說，如",
    "T01n0026_035:0651c18": "是展轉無量百千。瞿曇！是故於三示現，我",
    "T01n0026_035:0651c19": "稱歎沙門瞿曇！」於是，世尊告曰：「摩納！汝善",
    "T01n0026_035:0651c20": "達此論。所以者何？我有大如意足，有大威",
    "T01n0026_035:0651c21": "德，有大福祐，有大威神，於如意足心得自",
    "T01n0026_035:0651c22": "在，乃及身至梵天。摩納！我以他相占他意，",
    "T01n0026_035:0651c23": "乃至占心、心所有法。摩納！我自行如是道、",
    "T01n0026_035:0651c24": "如是跡，行此道、行此跡已，諸漏已盡，得",
    "T01n0026_035:0651c25": "無漏，心解脫、慧解脫，自知自覺，自作證成就",
    "T01n0026_035:0651c26": "遊，生已盡，梵行已立，所作已辦，不更受有，",
    "T01n0026_035:0651c27": "知如真。我為他說，他為他說，如是展轉",
    "T01n0026_035:0651c28": "無量百千。摩納！是故汝善達此論，汝當如",
    "T01n0026_035:0651c29": "是善受善持。所以者何？此所說義，應當如",
    "T01n0026_035:0652a01": "是。」於是，傷歌邏摩納白曰：「世尊！我已知。善",
    "T01n0026_035:0652a02": "逝！我已解。世尊！我今自歸於佛、法及比丘",
    "T01n0026_035:0652a03": "眾，唯願世尊受我為優婆塞，從今日始，終",
    "T01n0026_035:0652a04": "身自歸，乃至命盡。」佛說如是。傷歌邏摩納、",
    "T01n0026_035:0652a05": "尊者阿難及諸比丘，聞佛所說，歡喜奉行。",
    "T01n0026_035:0652a06": "傷歌邏經第二竟二千二百五十二字",
    "T01n0026_035:0652a07": "144 算數目揵連經（一四四）中阿含梵志品算數目揵連經第三",
    "T01n0026_035:0652a08": "第三念誦",
    "T01n0026_035:0652a09": "我聞如是：一時，佛遊舍衛國，在東園鹿子",
    "T01n0026_035:0652a10": "母堂。爾時，算數梵志目揵連中後彷徉，往",
    "T01n0026_035:0652a11": "詣佛所，共相問訊，却坐一面，白曰：「瞿曇！我",
    "T01n0026_035:0652a12": "欲有所問，聽乃敢陳。」世尊告曰：「目揵連！恣",
    "T01n0026_035:0652a13": "汝所問，莫自疑難。」算數目揵連則便問曰：「瞿",
    "T01n0026_035:0652a14": "曇！此鹿子母堂漸次第作，轉後成訖。瞿曇！此",
    "T01n0026_035:0652a15": "鹿子母堂椷梯，初昇一隥，後二、三、四。瞿",
    "T01n0026_035:0652a16": "曇！如是此鹿子母堂漸次第上。瞿曇！此御象",
    "T01n0026_035:0652a17": "者，亦漸次第調御成訖，謂因鈎故。瞿曇！此御",
    "T01n0026_035:0652a18": "馬者，亦漸次第調御成訖，謂因䩙故。瞿曇！",
    "T01n0026_035:0652a19": "此剎利亦漸次第至成就訖，謂因捉弓箭",
    "T01n0026_035:0652a20": "故。瞿曇！此諸梵志亦漸次第至成就訖，謂因",
    "T01n0026_035:0652a21": "學經書故。瞿曇！我等學算數，以算數存",
    "T01n0026_035:0652a22": "命，亦漸次第至成就訖。若有弟子，或男或",
    "T01n0026_035:0652a23": "女，始教一一數，二、二、三、三、十、百、千、萬，次第至",
    "T01n0026_035:0652a24": "上。瞿曇！如是我等學算數，以算數存命，漸",
    "T01n0026_035:0652a25": "次第至成訖。沙門瞿曇！此法、律中，云何漸次",
    "T01n0026_035:0652a26": "第作至成就訖？」世尊告曰：「目揵連！若有正",
    "T01n0026_035:0652a27": "說漸次第作，乃至成訖。目揵連！我法、律中",
    "T01n0026_035:0652a28": "謂正說。所以者何？目揵連！我於此法、律漸",
    "T01n0026_035:0652a29": "次第作至成就訖。目揵連！若年少比丘初來",
    "T01n0026_035:0652b01": "學道，始入法、律者，如來先教：『比丘！汝來身",
    "T01n0026_035:0652b02": "護命清淨，口、意護命清淨。』目揵連！若比丘身",
    "T01n0026_035:0652b03": "護命清淨，口、意護命清淨者，如來復上教：『比",
    "T01n0026_035:0652b04": "丘！汝來觀內身如身，至觀覺、心、法如法。』目",
    "T01n0026_035:0652b05": "揵連！若比丘觀內身如身，至觀覺、心、法如",
    "T01n0026_035:0652b06": "法者，如來復上教：『比丘！汝來觀內身如身，",
    "T01n0026_035:0652b07": "莫念欲相應念，至觀覺、心、法如法，莫念",
    "T01n0026_035:0652b08": "非法相應念。』「目揵連！若比丘觀內身如身，",
    "T01n0026_035:0652b09": "不念欲相應念，至觀覺、心、法如法，不念",
    "T01n0026_035:0652b10": "非法相應念者，如來復上教：『比丘！汝來守護",
    "T01n0026_035:0652b11": "諸根，常念閉塞，念欲明達，守護念心而",
    "T01n0026_035:0652b12": "得成就，恒起正知，若眼見色，然不受相，",
    "T01n0026_035:0652b13": "亦不味色，謂忿諍故，守護眼根。心中不生",
    "T01n0026_035:0652b14": "貪伺、憂慼、惡不善法，趣向彼故，守護眼根。",
    "T01n0026_035:0652b15": "如是耳、鼻、舌、身，若意知法，然不受相，亦不",
    "T01n0026_035:0652b16": "味法，謂忿諍故，守護意根。心中不生貪伺、",
    "T01n0026_035:0652b17": "憂慼、惡不善法，趣向彼故，守護意根。』「目揵",
    "T01n0026_035:0652b18": "連！若比丘守護諸根，常念閉塞，念欲明達，",
    "T01n0026_035:0652b19": "守護念心而得成就，恒起正知，若眼見色，",
    "T01n0026_035:0652b20": "然不受相，亦不味色，謂忿諍故，守護眼",
    "T01n0026_035:0652b21": "根。心中不生貪伺、憂慼、惡不善法，趣向彼",
    "T01n0026_035:0652b22": "故，守護眼根。如是耳、鼻、舌、身，若意知法，然",
    "T01n0026_035:0652b23": "不受相，亦不味法，謂忿諍故，守護意根。",
    "T01n0026_035:0652b24": "心中不生貪伺、憂慼、惡不善法，趣向彼故，",
    "T01n0026_035:0652b25": "守護意根者，如來復上教：『比丘！汝來正知",
    "T01n0026_035:0652b26": "出入，善觀分別，屈伸低仰，儀容庠序，善著",
    "T01n0026_035:0652b27": "僧伽梨及諸衣鉢，行住坐臥、眠寤語默，皆",
    "T01n0026_035:0652b28": "正知之。』「目揵連！若比丘正知出入，善觀分",
    "T01n0026_035:0652b29": "別，屈伸低仰，儀容庠序，善著僧伽梨及諸",
    "T01n0026_035:0652c01": "衣鉢，行住坐臥、眠寤語默，皆正知者，如來復",
    "T01n0026_035:0652c02": "上教：『比丘！汝來獨住遠離，在無事處，或至",
    "T01n0026_035:0652c03": "樹下空安靜處、山巖石室、露地穰積，或至",
    "T01n0026_035:0652c04": "林中，或住在塚間。汝已在無事處，或至",
    "T01n0026_035:0652c05": "樹下空安靜處，敷尼師檀，結加趺坐，正",
    "T01n0026_035:0652c06": "身正願，及念不向，斷除貪伺，心無有諍。",
    "T01n0026_035:0652c07": "見他財物、諸生活具，莫起貪伺，欲令我得，",
    "T01n0026_035:0652c08": "汝於貪伺淨除其心。如是瞋恚、睡眠、調悔、",
    "T01n0026_035:0652c09": "斷疑、度惑，於諸善法無有猶豫，汝於疑",
    "T01n0026_035:0652c10": "惑淨除其心。汝斷此五蓋——心穢、慧羸，離欲，",
    "T01n0026_035:0652c11": "離惡不善之法，至得第四禪成就遊。』目揵",
    "T01n0026_035:0652c12": "連！若比丘離欲、離惡不善之法，至得第四",
    "T01n0026_035:0652c13": "禪成就遊者，目揵連！如來為諸年少比丘",
    "T01n0026_035:0652c14": "多有所益，謂訓誨教訶。目揵連！若有比丘、",
    "T01n0026_035:0652c15": "長老、上尊、舊學梵行，如來復上教，謂究竟訖",
    "T01n0026_035:0652c16": "一切漏盡。」算數目揵連即復問曰：「沙門瞿曇！",
    "T01n0026_035:0652c17": "一切弟子如是訓誨，如是教訶，盡得究竟",
    "T01n0026_035:0652c18": "智必涅槃耶？」世尊答曰：「目揵連！不一向得，",
    "T01n0026_035:0652c19": "或有得者，或不得者。」算數目揵連復更問",
    "T01n0026_035:0652c20": "曰：「瞿曇！此中何因何緣，有涅槃、有涅槃道？",
    "T01n0026_035:0652c21": "沙門瞿曇現在導師，或有比丘如是訓誨，",
    "T01n0026_035:0652c22": "如是教訶，得究竟涅槃，或復不得耶？」世尊",
    "T01n0026_035:0652c23": "告曰：「目揵連！我還問汝，隨所解答。目揵連！",
    "T01n0026_035:0652c24": "於意云何？汝知王舍城處，諳彼道耶？」算",
    "T01n0026_035:0652c25": "數目揵連答曰：「唯然。我知王舍城處，亦諳",
    "T01n0026_035:0652c26": "彼道。」世尊問曰：「目揵連！若有人來欲見彼",
    "T01n0026_035:0652c27": "王，至王舍城。其人問汝：『我欲見王，至王舍",
    "T01n0026_035:0652c28": "城，算數目揵連知王舍城處，諳彼道徑，",
    "T01n0026_035:0652c29": "可示語我耶？』汝告彼人曰：『從此東行至",
    "T01n0026_035:0653a01": "彼某村，從某村去當至某邑，如是展轉至",
    "T01n0026_035:0653a02": "王舍城。若王舍城外有好園林，其地平正，樓",
    "T01n0026_035:0653a03": "觀浴池，若干華樹，俠長流河，又有清泉，盡",
    "T01n0026_035:0653a04": "見盡知。』彼人聞汝語，受汝教已，從此東行，",
    "T01n0026_035:0653a05": "須臾不久，便捨正道，從惡道還。若王舍",
    "T01n0026_035:0653a06": "城外有好園林，其地平正，樓觀浴池，若干華",
    "T01n0026_035:0653a07": "樹，俠長流河，又有清泉，彼盡不見，亦不知",
    "T01n0026_035:0653a08": "也。「復有人來欲見彼王，至王舍城。其人問",
    "T01n0026_035:0653a09": "汝：『我欲見王，至王舍城。算數目揵連知王",
    "T01n0026_035:0653a10": "舍城處，諳彼道徑，可示語我耶？』汝告彼",
    "T01n0026_035:0653a11": "人曰：『從此東行至彼某村，從某村去當",
    "T01n0026_035:0653a12": "至某邑，如是展轉至王舍城。若王舍城外",
    "T01n0026_035:0653a13": "有好園林，其地平正，樓觀浴池，若干華樹，",
    "T01n0026_035:0653a14": "俠長流河，又有清泉，盡見盡知。』彼人聞汝",
    "T01n0026_035:0653a15": "語，受汝教已，即從此東行至彼某村，從某",
    "T01n0026_035:0653a16": "村去得至某邑，如是展轉至王舍城。若王",
    "T01n0026_035:0653a17": "舍城外有好園林，其地平正，樓觀浴池，若",
    "T01n0026_035:0653a18": "干華樹，俠長流河，又有清泉，盡見盡知。",
    "T01n0026_035:0653a19": "「目揵連！此中何因何緣，有彼王舍城，有王",
    "T01n0026_035:0653a20": "舍城道？汝現在導師，彼第一人隨受汝教，於",
    "T01n0026_035:0653a21": "後不久，捨平正道，從惡道還。若王舍城外",
    "T01n0026_035:0653a22": "有好園林，其地平正，樓觀浴池，若干華樹，",
    "T01n0026_035:0653a23": "俠長流河，又有清泉，彼盡不見，亦不知耶？",
    "T01n0026_035:0653a24": "彼第二人隨受汝教，從平正道展轉得至",
    "T01n0026_035:0653a25": "於王舍城，若王舍城外有好園林，其地平正，",
    "T01n0026_035:0653a26": "樓觀浴池，若干華樹，俠長流河，又有清泉，",
    "T01n0026_035:0653a27": "彼盡見盡知耶？」算數目揵連答曰：「瞿曇！我都",
    "T01n0026_035:0653a28": "無事，有彼王舍城，有王舍城道。我現在導",
    "T01n0026_035:0653a29": "師，彼第一人不隨我教，捨平正道，從惡道",
    "T01n0026_035:0653b01": "還，若王舍城外有好園林，其地平正，樓觀浴",
    "T01n0026_035:0653b02": "池，若干華樹，俠長流河，又有清泉，彼盡不",
    "T01n0026_035:0653b03": "見，亦不知耶？彼第二人隨順我教，從平正",
    "T01n0026_035:0653b04": "道展轉得至於王舍城，若王舍城外有好",
    "T01n0026_035:0653b05": "園林，其地平正，樓觀浴池，若干華樹，俠長",
    "T01n0026_035:0653b06": "流河，又有清泉，彼盡見盡知耶？」世尊告曰：",
    "T01n0026_035:0653b07": "「如是。目揵連！我亦無事，有彼涅槃、有涅槃",
    "T01n0026_035:0653b08": "道。我為導師，為諸比丘如是訓誨，如是",
    "T01n0026_035:0653b09": "教訶，得究竟涅槃，或有不得。目揵連！但各",
    "T01n0026_035:0653b10": "自隨比丘所行。爾時世尊便記彼行，謂究竟",
    "T01n0026_035:0653b11": "漏盡耳。」算數目揵連白曰：「瞿曇！我已知。瞿",
    "T01n0026_035:0653b12": "曇！我已解。瞿曇！猶如良地有娑羅林，彼中",
    "T01n0026_035:0653b13": "有守娑羅林人，明健不懈，諸娑羅根以",
    "T01n0026_035:0653b14": "時鋤掘，平高填下，糞沃溉灌，不失其時。若其",
    "T01n0026_035:0653b15": "邊有穢惡草生，盡拔棄之；若有橫曲不",
    "T01n0026_035:0653b16": "調直者，盡𭃞治之；若有極好中直樹者，",
    "T01n0026_035:0653b17": "便權養護，隨時鋤掘，糞沃溉灌，不失其時。",
    "T01n0026_035:0653b18": "如是良地娑羅樹林轉茂盛好。瞿曇！如是",
    "T01n0026_035:0653b19": "有人諛諂、欺誑、極不庶幾無信、懈怠、無念、",
    "T01n0026_035:0653b20": "無定、惡慧、心狂、諸根掉亂，持戒寬緩，不廣",
    "T01n0026_035:0653b21": "修沙門。瞿曇！如是之人不能共事。所以者",
    "T01n0026_035:0653b22": "何？瞿曇！如是人者，穢污梵行。瞿曇！若復有",
    "T01n0026_035:0653b23": "人不有諛諂，亦不欺誑，庶幾有信，精進",
    "T01n0026_035:0653b24": "不懈，有念、有定，亦有智慧，極恭敬戒，廣修",
    "T01n0026_035:0653b25": "沙門。瞿曇！如是之人，能共事也。所以者何？",
    "T01n0026_035:0653b26": "瞿曇！如是人者，清淨梵行。「瞿曇！猶諸根香，",
    "T01n0026_035:0653b27": "沈香為第一。所以者何？瞿曇！彼沈香者，於諸",
    "T01n0026_035:0653b28": "根香為最上故。瞿曇！猶諸娑羅樹香，赤栴",
    "T01n0026_035:0653b29": "檀為第一。所以者何？瞿曇！赤栴檀者於諸",
    "T01n0026_035:0653c01": "娑羅樹香為最上故。瞿曇！猶諸水華，青蓮",
    "T01n0026_035:0653c02": "華為第一。所以者何？瞿曇！青蓮華者於諸",
    "T01n0026_035:0653c03": "水華為最上故。瞿曇！猶諸陸華，修摩那花",
    "T01n0026_035:0653c04": "為第一。所以者何？瞿曇！修摩那花者於諸",
    "T01n0026_035:0653c05": "陸花為最上故。瞿曇！猶如世中諸有論士，",
    "T01n0026_035:0653c06": "沙門瞿曇為最第一。所以者何？沙門瞿曇論",
    "T01n0026_035:0653c07": "士能伏一切外道異學故。世尊！我今自歸",
    "T01n0026_035:0653c08": "於佛、法及比丘眾，唯願世尊受我為優婆",
    "T01n0026_035:0653c09": "塞，從今日始，終身自歸，乃至命盡。」佛說如",
    "T01n0026_035:0653c10": "是。算數目揵連及諸比丘，聞佛所說，歡喜奉",
    "T01n0026_035:0653c11": "行。",
    "T01n0026_035:0653c12": "算數目揵連經第三竟二千三百五十四字",
    "T01n0026_035:0653c13": "中阿含經卷第三十五七千六百一十三字第三念",
    "T01n0026_035:0653c14": "誦"
}