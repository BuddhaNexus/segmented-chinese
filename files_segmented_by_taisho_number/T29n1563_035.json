{
    "T29n1563_035:0946c02": "阿毘達磨藏顯宗論卷第三十五",
    "T29n1563_035:0946c04": "尊者眾賢造",
    "T29n1563_035:0946c05": "三藏法師玄奘奉　詔譯",
    "T29n1563_035:0946c06": "辯智品第八之一",
    "T29n1563_035:0946c07": "如是已依諸道差別。建立賢聖補特伽羅。所",
    "T29n1563_035:0946c08": "依道中作如是說。正見正智名無學支。故於",
    "T29n1563_035:0946c09": "此中應審思擇。為有慧見非智。及有慧智非",
    "T29n1563_035:0946c10": "見而別建立見智二支。亦有。云何。頌曰。",
    "T29n1563_035:0946c11": "　聖慧忍非智　　盡無生非見",
    "T29n1563_035:0946c12": "　餘二有漏慧　　皆智六見性",
    "T29n1563_035:0946c13": "論曰。慧有二種。有漏無漏。唯無漏慧立以聖",
    "T29n1563_035:0946c14": "名。此聖慧中八忍非智性。所以者何。非決",
    "T29n1563_035:0946c15": "斷性故。唯決斷義是智義故。如何八忍不能",
    "T29n1563_035:0946c16": "決斷。自所斷疑得隨相續生故。或求見境意",
    "T29n1563_035:0946c17": "樂止息。加行奢緩說名為智。諸忍正起推度",
    "T29n1563_035:0946c18": "意樂。加行猛利故非智攝。而名見者。推度",
    "T29n1563_035:0946c19": "性故。盡及無生二智非見性。推度意樂一向",
    "T29n1563_035:0946c20": "止息故。所起加行極奢緩故。而名智者。決",
    "T29n1563_035:0946c21": "斷性故。所餘皆通智見二性。已斷自疑推度",
    "T29n1563_035:0946c22": "性故。謂前八忍。盡無生餘。有學八智無學",
    "T29n1563_035:0946c23": "正見。一一皆通見智性攝。豈不忍餘諸無間",
    "T29n1563_035:0946c24": "道亦自所治惑得隨生。無非正起。推度意樂",
    "T29n1563_035:0946c25": "加行猛利應非智攝。盡無生餘解脫道等此",
    "T29n1563_035:0946c26": "相違故。皆應非見。此難不然。餘無間道無",
    "T29n1563_035:0946c27": "自品疑得隨相續生故。有漏無間不行諦理。",
    "T29n1563_035:0946c28": "與斷疑得非親違故。又彼唯見曾所見境。非",
    "T29n1563_035:0946c29": "如八忍。極違智故。餘解脫等非全息求。所",
    "T29n1563_035:0947a01": "起加行非極奢緩。以皆於後有所作故。由此",
    "T29n1563_035:0947a02": "一切皆通二種。並具推度決斷用故。諸有漏",
    "T29n1563_035:0947a03": "慧皆智性攝。於中唯六亦是見性。謂五染污",
    "T29n1563_035:0947a04": "見世正見為六。有餘師說。能發身語五識所",
    "T29n1563_035:0947a05": "引。及命終時意識相應善有漏慧。亦非見性。",
    "T29n1563_035:0947a06": "外門轉故。如能引故。勢力劣故。此亦不然。不",
    "T29n1563_035:0947a07": "應許故。非決定故。契經說故。謂不應許。唯內",
    "T29n1563_035:0947a08": "門轉。方是見性。勿聖慧中外身念住非見性",
    "T29n1563_035:0947a09": "攝。然契經說。於外身循身觀是見性攝。亦非",
    "T29n1563_035:0947a10": "決定。如五識身所引意識。如是性轉。以彼善",
    "T29n1563_035:0947a11": "等所引意識有時亦是不善等故。由此不應",
    "T29n1563_035:0947a12": "所引意識同能引五識是無分別性。如契經",
    "T29n1563_035:0947a13": "說。有命終時得正見俱。善心心所故說所有。",
    "T29n1563_035:0947a14": "意地善慧皆見性攝。於理為善。如是所說。聖",
    "T29n1563_035:0947a15": "有漏慧。皆擇法故。並慧性攝。智有幾種。相別",
    "T29n1563_035:0947a16": "云何。頌曰。",
    "T29n1563_035:0947a17": "　智十總有二　　有漏無漏別",
    "T29n1563_035:0947a18": "　有漏稱世俗　　無漏名法類",
    "T29n1563_035:0947a19": "　世俗遍為境　　法智及類智",
    "T29n1563_035:0947a20": "　如次欲上界　　苦等諦為境",
    "T29n1563_035:0947a21": "論曰。智有十種攝一切智。一世俗智。二法智。",
    "T29n1563_035:0947a22": "三類智。四苦智。五集智。六滅智。七道智。八",
    "T29n1563_035:0947a23": "他心智。九盡智。十無生智。如是十智總唯二",
    "T29n1563_035:0947a24": "種。有漏無漏性差別故。如是二智相別有三。",
    "T29n1563_035:0947a25": "謂世俗智法智類智。前有漏智總名世俗。瓶",
    "T29n1563_035:0947a26": "衣等物性可毀壞。顯在俗情故名世俗。此智",
    "T29n1563_035:0947a27": "多取世俗境故。多順世間俗事轉故。從多建",
    "T29n1563_035:0947a28": "立世俗智名。非無取勝義。順勝義事轉。然是",
    "T29n1563_035:0947a29": "愛境。無勝功能息內眾惑。故非無漏。惑覆",
    "T29n1563_035:0947b01": "出世引發世間。得世俗名。體即無智。智隨屬",
    "T29n1563_035:0947b02": "彼。得彼智名。意顯此名目有漏智。有說諸",
    "T29n1563_035:0947b03": "趣名為世俗。此智多是往諸趣因。從果為名",
    "T29n1563_035:0947b04": "名世俗智。有說此智無始時來。生死身中顯",
    "T29n1563_035:0947b05": "現而轉。由此故立世俗智名。或諸有中隨流",
    "T29n1563_035:0947b06": "無絕。名世俗智。以一切時隨順諸有。相續轉",
    "T29n1563_035:0947b07": "故。或復此智於一切境。能遍映發得世俗名。",
    "T29n1563_035:0947b08": "獨能遍緣一切法故。後無漏智分為二種。法",
    "T29n1563_035:0947b09": "類二名所目別故。此二名義如前已釋。是",
    "T29n1563_035:0947b10": "名二智相別成三。定心相應聖行相轉。有漏",
    "T29n1563_035:0947b11": "無漏二智何別。無漏於境行相明利。彼有漏",
    "T29n1563_035:0947b12": "智與此相違。如朅地羅餘木二炭。於所燒煉",
    "T29n1563_035:0947b13": "勢用不同。及勝劣香能熏用別。炎鐵草火熱",
    "T29n1563_035:0947b14": "勢有殊。二智相望差別亦爾。或俗智後起增",
    "T29n1563_035:0947b15": "上慢。無漏不然。故有差別。又世俗智與法類",
    "T29n1563_035:0947b16": "智。境有寬陜故有差別。謂世俗智遍以一",
    "T29n1563_035:0947b17": "切有為無為為所緣境。以契經說有善俗智",
    "T29n1563_035:0947b18": "能遍知苦。廣說乃至。遍知虛空非擇滅故。亦",
    "T29n1563_035:0947b19": "有以非我行相總緣一切法為境。以契經說",
    "T29n1563_035:0947b20": "諸行非常一切法非我涅槃寂靜故。法智但",
    "T29n1563_035:0947b21": "緣欲界四諦。類智能通緣上二界四諦。由此",
    "T29n1563_035:0947b22": "三智境有差別。即於如是三種智中。頌曰。",
    "T29n1563_035:0947b23": "　法類由境別　　立苦等四名",
    "T29n1563_035:0947b24": "　皆通盡無生　　初唯苦集類",
    "T29n1563_035:0947b25": "論曰。法智類智由境差別。分為苦集滅道四",
    "T29n1563_035:0947b26": "智。何緣俗智亦緣苦等。作苦等行相。而非苦",
    "T29n1563_035:0947b27": "等智。由彼先以苦等行相觀苦等已。後時復",
    "T29n1563_035:0947b28": "容觀苦等境為樂等故。又得如是世俗智已。",
    "T29n1563_035:0947b29": "後緣諦疑容現行故。如是六智若無學攝。非",
    "T29n1563_035:0947c01": "見性者。名盡無生。此二初生唯苦集類以緣",
    "T29n1563_035:0947c02": "苦集六種行相。緣有頂蘊為境界故。金剛喻",
    "T29n1563_035:0947c03": "定若緣苦集。與此境同。緣滅道異。若爾豈不",
    "T29n1563_035:0947c04": "至教相違。如說於盡有初智生。從此無間能",
    "T29n1563_035:0947c05": "自了達。無違教失。此於盡言是有第七聲。非",
    "T29n1563_035:0947c06": "境第七故。謂有煩惱無餘盡故。有初智生非",
    "T29n1563_035:0947c07": "此智生。緣盡為境。何所違害。彼言意顯。有",
    "T29n1563_035:0947c08": "惑身中無此智生。要有惑盡。於前所說九種",
    "T29n1563_035:0947c09": "智中。頌曰。",
    "T29n1563_035:0947c10": "　法類道世俗　　有成他心智",
    "T29n1563_035:0947c11": "　於勝地根位　　去來世不知",
    "T29n1563_035:0947c12": "　法類不相知　　聲聞麟喻佛",
    "T29n1563_035:0947c13": "　如次知見道　　二三念一切",
    "T29n1563_035:0947c14": "論曰。有法類道及世俗智。成他心智。餘則不",
    "T29n1563_035:0947c15": "然。豈不道智離法類無。應但言二成他心智。",
    "T29n1563_035:0947c16": "理實如是。為顯他心智但知同類境。故作是",
    "T29n1563_035:0947c17": "言。謂為顯成此法類智。知他無漏心心所法。",
    "T29n1563_035:0947c18": "是道智攝。非苦集智。以無漏智決定不能知",
    "T29n1563_035:0947c19": "他有漏心心所故。他身無漏心心所法。細故",
    "T29n1563_035:0947c20": "勝故。非己有漏他心智境。其理可然。何緣",
    "T29n1563_035:0947c21": "己身無漏他心智。不能知他有漏心心所。於",
    "T29n1563_035:0947c22": "有漏境無漏智生。行相所緣異此智故。謂無",
    "T29n1563_035:0947c23": "漏智緣有漏時。必是總緣厭背行相。是故決",
    "T29n1563_035:0947c24": "定不能別緣他心心所成他心智。以諸聖智",
    "T29n1563_035:0947c25": "緣有漏時。必於所緣深生厭背。樂總棄捨不",
    "T29n1563_035:0947c26": "樂別觀。緣無漏時生欣樂故。既總觀已亦樂",
    "T29n1563_035:0947c27": "別觀。如有見聞非所愛事。總緣便捨不樂別",
    "T29n1563_035:0947c28": "緣。於所愛中則不如是。總見聞已亦樂別緣。",
    "T29n1563_035:0947c29": "是故於他有漏心等。必無聖智一一別觀。",
    "T29n1563_035:0948a01": "成緣有漏心無漏他心智。以他心智決定於",
    "T29n1563_035:0948a02": "他心心所法別別知故。豈不亦有。三念住",
    "T29n1563_035:0948a03": "攝。苦集忍智。雖有而非。但緣一法。緣多體",
    "T29n1563_035:0948a04": "故。又他心智有決定相。謂不知勝去來二世。",
    "T29n1563_035:0948a05": "并法類品不互相知。勝復有三。謂地根位。",
    "T29n1563_035:0948a06": "地謂下地。智不知上地心。義唯能知自地下",
    "T29n1563_035:0948a07": "地。根謂信解時。解脫根知。不知見至不時",
    "T29n1563_035:0948a08": "解脫心。位謂不還聲聞應果獨覺大覺。前前",
    "T29n1563_035:0948a09": "位智不知後後勝位者心。義唯能知自下根",
    "T29n1563_035:0948a10": "位。然他心智及所知境。根地既殊知亦有異。",
    "T29n1563_035:0948a11": "所知有漏心心所法。曾未曾得各有十五。謂",
    "T29n1563_035:0948a12": "欲四靜慮各下中上根。能知但除欲界三品。",
    "T29n1563_035:0948a13": "曾未曾得各有十二。所知無漏及彼能知。皆",
    "T29n1563_035:0948a14": "除欲三各有十二。且諸有漏曾未曾得。下根",
    "T29n1563_035:0948a15": "所攝他心智生。隨其所應能知下地三根心",
    "T29n1563_035:0948a16": "品自地下根。中品亦知自地中品。上品總了",
    "T29n1563_035:0948a17": "自下地三。無漏下根他心智起。唯知自地下",
    "T29n1563_035:0948a18": "地下根。中亦知中。上兼知上。何緣有漏無漏",
    "T29n1563_035:0948a19": "智生。知下地心多少有異。有漏三品可一身",
    "T29n1563_035:0948a20": "成。無漏隨根立聖差別。尚無有一成二品",
    "T29n1563_035:0948a21": "根。況有成三。故有差別。如何說一補特伽",
    "T29n1563_035:0948a22": "羅成九品道斷九品惑。此道差別非根有異。",
    "T29n1563_035:0948a23": "由因漸長後道轉增。如次能令多品惑斷或",
    "T29n1563_035:0948a24": "諸種性各有九品。成一九品。必不成餘。故",
    "T29n1563_035:0948a25": "前後言無相違失。故依上地起下根心。有上",
    "T29n1563_035:0948a26": "根心依下地起。地根互勝必不相知。地位",
    "T29n1563_035:0948a27": "位根相對亦爾。此他心智不知去來。本為知",
    "T29n1563_035:0948a28": "能緣心心所法故。法類二品不互相知。此",
    "T29n1563_035:0948a29": "二如次以欲上界全分對治為所緣故。此他",
    "T29n1563_035:0948b01": "心智見道中無。總觀諦理極速轉故。然皆容",
    "T29n1563_035:0948b02": "作他心智境。三乘聖者起此智時。中下二乘",
    "T29n1563_035:0948b03": "必須加行。聲聞加行或上或中。麟喻但須下",
    "T29n1563_035:0948b04": "品加行。佛無加行隨欲現前。若諸有情將入",
    "T29n1563_035:0948b05": "見道。聲聞獨覺預修加行。為欲知彼見道位",
    "T29n1563_035:0948b06": "心。彼諸有情入見道位。聲聞法分。加行若",
    "T29n1563_035:0948b07": "滿。知彼見道。初二念心。若為更知。類分心",
    "T29n1563_035:0948b08": "故。別修加行。至加行滿。彼已度至第十六心。",
    "T29n1563_035:0948b09": "雖知此心非知見道。是故說彼唯知二念。麟",
    "T29n1563_035:0948b10": "喻法分加行若滿。知彼見道初二念心。若為",
    "T29n1563_035:0948b11": "更知類分心故。別修加行。至加行滿。知彼第",
    "T29n1563_035:0948b12": "八集類智心。有餘師言。知第十五。有說麟喻",
    "T29n1563_035:0948b13": "知四剎那。謂初二心第八十四。此言應理。所",
    "T29n1563_035:0948b14": "以者何。許從知初二念心已。唯隔五念知第",
    "T29n1563_035:0948b15": "八心。若復更修法分加行。經五念頃加行應",
    "T29n1563_035:0948b16": "成。何不許知第十四念。有餘亦說。知四剎",
    "T29n1563_035:0948b17": "那。謂初二心第十一二。佛於一切殊勝功德。",
    "T29n1563_035:0948b18": "隨欲現前。心自在故。於十五念能次第知。",
    "T29n1563_035:0948b19": "以佛世尊三無數劫精勤修習無量資糧。故",
    "T29n1563_035:0948b20": "獲難思殊勝妙智。具大勢用隨欲能知。雖",
    "T29n1563_035:0948b21": "此智生亦知心所。然修加行本為知心。如空",
    "T29n1563_035:0948b22": "處等名他心智。脇尊者曰。引此智生。要先知",
    "T29n1563_035:0948b23": "心後方知所。從初但立他心智名。引此智時",
    "T29n1563_035:0948b24": "修何加行。先應觀察身之顯形。所樂言音表",
    "T29n1563_035:0948b25": "心差別。謂彼行者初修業時。為欲審知他心",
    "T29n1563_035:0948b26": "差別。先審觀察自身顯形。所樂言音因何有",
    "T29n1563_035:0948b27": "別。遂知顯等差別由心。次復審觀他身顯等。",
    "T29n1563_035:0948b28": "亦由心異有差別生。由此後時離欲身意。",
    "T29n1563_035:0948b29": "調柔清淨引勝定生。依定發生有威德智。此",
    "T29n1563_035:0948c01": "智真實照見他心。如明珠中種種色縷。差別",
    "T29n1563_035:0948c02": "之相了然可得。是名脩世俗他心智加行。若",
    "T29n1563_035:0948c03": "修無漏他心智時。以觀非常等苦智為加行。",
    "T29n1563_035:0948c04": "此加行位通緣色心。至成滿時緣心非色。又",
    "T29n1563_035:0948c05": "加行位緣自他心。至成滿時緣他非自。盡無",
    "T29n1563_035:0948c06": "生智二相何別。頌曰。",
    "T29n1563_035:0948c07": "　智於四聖諦　　知我已知等",
    "T29n1563_035:0948c08": "　不應更知等　　如次盡無生",
    "T29n1563_035:0948c09": "論曰。如本論說。云何盡智。謂無學位。若正自",
    "T29n1563_035:0948c10": "知。我已知苦。我已斷集。我已證滅。我已修",
    "T29n1563_035:0948c11": "道。由此所有智見明覺解慧光觀。是名盡",
    "T29n1563_035:0948c12": "智。云何無生智。謂正自知我已知苦不應更",
    "T29n1563_035:0948c13": "知。廣說乃至我已修道不應更修。由此所有。",
    "T29n1563_035:0948c14": "廣說乃至。是名無生智。由本意樂二智轉時。",
    "T29n1563_035:0948c15": "力能引起如是解智。非於無漏二智轉時。作",
    "T29n1563_035:0948c16": "如是解無分別故。謂出二智後得智中。方",
    "T29n1563_035:0948c17": "作如是二類分別。此二分別二智後生。是盡",
    "T29n1563_035:0948c18": "無生力所引故。此二俗智是彼士用果故。舉",
    "T29n1563_035:0948c19": "二果表二智差別。理必應然。說由此故。依",
    "T29n1563_035:0948c20": "為此義。說由此聲。即是為此所有智義。不爾",
    "T29n1563_035:0948c21": "應言。如是所有諸觀行者。本修行時定起如",
    "T29n1563_035:0948c22": "斯要期意樂。謂我當證阿羅漢時。要應起此",
    "T29n1563_035:0948c23": "自審察智。故今出觀此智必生。為令此生所",
    "T29n1563_035:0948c24": "起之智。隨應建立盡無生名。即後智生所依",
    "T29n1563_035:0948c25": "止義。故言此釋理必應然。如是十智互相攝",
    "T29n1563_035:0948c26": "者。謂世俗智攝一全一少分。法類智各攝一",
    "T29n1563_035:0948c27": "全七少分。苦集滅智各攝一全四少分。道智",
    "T29n1563_035:0948c28": "攝一全五少分。他心智攝一全四少分。盡無",
    "T29n1563_035:0948c29": "生智各攝一全六少分。何緣二智建立為十。",
    "T29n1563_035:0949a01": "頌曰。",
    "T29n1563_035:0949a02": "　由自性對治　　行相行相境",
    "T29n1563_035:0949a03": "　加行辦因圓　　故建立十智",
    "T29n1563_035:0949a04": "論曰。由七緣故立二為十。一自性故立世俗",
    "T29n1563_035:0949a05": "智。以世俗智為自性故。二對治故立法類智。",
    "T29n1563_035:0949a06": "全能對治欲上界故。三行相故立苦集智。此",
    "T29n1563_035:0949a07": "二智境體無別故。四行相境故立滅道智。此",
    "T29n1563_035:0949a08": "二行相境俱有別故。五加行故立他心智。非",
    "T29n1563_035:0949a09": "此不知他心所法。本修加行為知他心。雖成",
    "T29n1563_035:0949a10": "滿時亦知心所。而約加行故立他心智名。加",
    "T29n1563_035:0949a11": "行如前已具分別。六事辦故建立盡智。事辦",
    "T29n1563_035:0949a12": "身中定初生故。七因圓故立無生智。一切聖",
    "T29n1563_035:0949a13": "道為因生故。謂有盡智非無生智為因故生。",
    "T29n1563_035:0949a14": "無無生智不以盡智為因故起。如上既言法",
    "T29n1563_035:0949a15": "智類智。全能對治欲上界法。為有少分治上",
    "T29n1563_035:0949a16": "欲耶。頌曰。",
    "T29n1563_035:0949a17": "　緣滅道法智　　於修道位中",
    "T29n1563_035:0949a18": "　兼治上修斷　　類無能治欲",
    "T29n1563_035:0949a19": "論曰。修道所攝滅道法智。兼能對治上界修",
    "T29n1563_035:0949a20": "斷。望欲界法四諦法智全能對治。於欲見斷",
    "T29n1563_035:0949a21": "法智亦為持對治故。能治所治皆得全名。望",
    "T29n1563_035:0949a22": "上俱缺俱名少分。何緣唯有滅道法智。兼治",
    "T29n1563_035:0949a23": "上界。非苦集耶。所緣寂靜出離同故。謂欲上",
    "T29n1563_035:0949a24": "滅及能治道。展轉相望相無別故。以諸擇滅",
    "T29n1563_035:0949a25": "皆善皆常一切聖道皆能出離。所緣苦集欲",
    "T29n1563_035:0949a26": "上不同。少多細麁上下別故。又苦集智。緣所",
    "T29n1563_035:0949a27": "厭境。無容厭彼。於此離貪。理厭此地時。斷此",
    "T29n1563_035:0949a28": "地煩惱。若許異厭異離貪。應異離貪異解脫。",
    "T29n1563_035:0949a29": "若許不厭色無色界而能離彼界貪。習厭離",
    "T29n1563_035:0949b01": "貪。理則應壞。滅道二智。不緣厭境。緣下治上。",
    "T29n1563_035:0949b02": "亦無過失。又如不淨觀及欣涅槃欲。謂不淨",
    "T29n1563_035:0949b03": "觀緣欲界境。唯能令心厭背欲界。欣涅槃欲",
    "T29n1563_035:0949b04": "現在前時。普能令心厭背三界。如是緣欲苦",
    "T29n1563_035:0949b05": "集智生。唯能令心離欲界染。緣欲界法滅道",
    "T29n1563_035:0949b06": "智生。普能令心離三界染。故許滅道法智品",
    "T29n1563_035:0949b07": "增。乃至得成金剛喻定。由此大聖妙善了知。",
    "T29n1563_035:0949b08": "依全治門立法類智。法智少分有治上能。類",
    "T29n1563_035:0949b09": "智必無。能治欲界。要於自界所作已周。方",
    "T29n1563_035:0949b10": "可兼為他界所作。非諸類智。己事成時。他",
    "T29n1563_035:0949b11": "事未成。有須助義。故無類智。治欲界法。豈",
    "T29n1563_035:0949b12": "不第十六道類智生。乘此便則能治欲界惑",
    "T29n1563_035:0949b13": "將斷欲惑。類智不行。設許現行。由自界障所",
    "T29n1563_035:0949b14": "拘礙故。必無勢力。能助成他。法智所作。由",
    "T29n1563_035:0949b15": "此類智無能治欲。於此十智中誰有何行相。",
    "T29n1563_035:0949b16": "頌曰。",
    "T29n1563_035:0949b17": "　法智及類智　　行相俱十六",
    "T29n1563_035:0949b18": "　俗智此及餘　　四諦智各四",
    "T29n1563_035:0949b19": "　他心智無漏　　唯四謂緣道",
    "T29n1563_035:0949b20": "　有漏自相緣　　俱但緣一事",
    "T29n1563_035:0949b21": "　盡無生十四　　謂離空非我",
    "T29n1563_035:0949b22": "論曰。法智類智一一具有非常苦等十六行",
    "T29n1563_035:0949b23": "相。十六行相後當廣釋。世智有此及更有餘。",
    "T29n1563_035:0949b24": "能緣一切法自共相等故。謂世俗智。或有具",
    "T29n1563_035:0949b25": "作十六行相。如於煖頂忍等位中。或有不具。",
    "T29n1563_035:0949b26": "如世第一重三摩地及現觀邊世俗智等。或",
    "T29n1563_035:0949b27": "有別作非聖行相。如不淨觀息念慈等。諸世",
    "T29n1563_035:0949b28": "俗智行相無邊。苦等四智一一各有緣自諦",
    "T29n1563_035:0949b29": "境四種行相。他心智中。若無漏者。唯有緣",
    "T29n1563_035:0949c01": "道四種行相。此即道智一分攝故。若有漏",
    "T29n1563_035:0949c02": "者。取自所緣心心所法自相境故。如境自相",
    "T29n1563_035:0949c03": "行相亦爾。故此非前十六所攝。如是二種於",
    "T29n1563_035:0949c04": "一切時。一念但緣一事為境。謂緣心時不緣",
    "T29n1563_035:0949c05": "心所。緣受等時不緣想等。若爾何故薄伽梵",
    "T29n1563_035:0949c06": "說。如實了知有貪心等。非俱時取貪等及心。",
    "T29n1563_035:0949c07": "如不俱時取衣及垢。如何他心智有行相所",
    "T29n1563_035:0949c08": "緣。而說不觀所緣行相。以不觀他心所緣行",
    "T29n1563_035:0949c09": "相故。謂但知彼有染等心。不知彼心所染色",
    "T29n1563_035:0949c10": "等。亦不知彼能緣行相。不爾他心智應亦緣",
    "T29n1563_035:0949c11": "色等。又亦應有能。自緣失無漏。他心智應",
    "T29n1563_035:0949c12": "緣苦等境。是則亦應許空無相相應。既不許",
    "T29n1563_035:0949c13": "然。知不觀二。諸他心智有決定相。謂唯能",
    "T29n1563_035:0949c14": "取欲色界繫及非所繫他相續中現在同類心",
    "T29n1563_035:0949c15": "心所法。一實自相為所緣境。空無相不相應。",
    "T29n1563_035:0949c16": "盡無生所不攝。不在見道。無間道中。餘所",
    "T29n1563_035:0949c17": "不遮。如應容有。盡無生智除空非我。各具",
    "T29n1563_035:0949c18": "有餘十四行相。由與出觀心轉相違。故在觀",
    "T29n1563_035:0949c19": "中無二行相。謂從二智出觀後時。必自了知",
    "T29n1563_035:0949c20": "我生盡等。此中意說盡無生智。雖是勝義而",
    "T29n1563_035:0949c21": "涉世俗。我生盡等是世俗故。空非我是勝義",
    "T29n1563_035:0949c22": "必涉勝義。此觀後決了知空非我故。由此二",
    "T29n1563_035:0949c23": "智。離空非我。為有無漏。越此十六更是所餘",
    "T29n1563_035:0949c24": "行相攝不。頌曰。",
    "T29n1563_035:0949c25": "　淨無越十六　　餘說有論故",
    "T29n1563_035:0949c26": "論曰。對法諸師有一類說。無越十六無漏行",
    "T29n1563_035:0949c27": "相。離此所餘不可得故。豈不有說盡無生智。",
    "T29n1563_035:0949c28": "必自了知我生盡等。此不相違。前已說故。",
    "T29n1563_035:0949c29": "謂前已說無漏觀後世俗智中。作此行相非",
    "T29n1563_035:0950a01": "無漏智。此行相轉由盡無生。引起俗智推功",
    "T29n1563_035:0950a02": "於本。言彼了知。故許此智離空非我。本意",
    "T29n1563_035:0950a03": "樂力令此二智後必引生我生盡等。非由觀",
    "T29n1563_035:0950a04": "內此行相轉。令於後時起此行相。我等行",
    "T29n1563_035:0950a05": "相觀內雖無。而由不遇自證解脫。義言此位",
    "T29n1563_035:0950a06": "必已應有。我生盡等行相勢分。由先世俗行",
    "T29n1563_035:0950a07": "相引生。能引後時世俗行相。故離十四無盡",
    "T29n1563_035:0950a08": "無生。若謂此應言離十六無者。此不應理。",
    "T29n1563_035:0950a09": "除十四餘有盡無生。非極成故。謂離十四。",
    "T29n1563_035:0950a10": "有依密說。計我生盡等。為盡無生智。遮彼故",
    "T29n1563_035:0950a11": "說離十四無。餘不極成。寧對遮此。若爾既有",
    "T29n1563_035:0950a12": "無漏他心智。應越十六有無漏行相謂他心",
    "T29n1563_035:0950a13": "智皆以一實自相為境。道等行相皆以聚集",
    "T29n1563_035:0950a14": "共相為境。彼此既殊。知離十六決定別有。",
    "T29n1563_035:0950a15": "無漏行相。非定許故。所難不然。謂我所宗非",
    "T29n1563_035:0950a16": "決定許。共相行相但緣聚集。許有受心二念",
    "T29n1563_035:0950a17": "住故。如觀一受體是非常。此智生時以共相",
    "T29n1563_035:0950a18": "行相。觀一實自相為境極成。如是寧不許無",
    "T29n1563_035:0950a19": "漏他心智。以共相行相緣一實自相。謂知",
    "T29n1563_035:0950a20": "他心是真道等。即緣一實是道等相。若謂應",
    "T29n1563_035:0950a21": "如受心念住總緣三世所有受心為非常等共",
    "T29n1563_035:0950a22": "相行相。無漏他心智亦總緣三世他無漏心",
    "T29n1563_035:0950a23": "等為道等行相。便違自宗。他心智起。唯緣",
    "T29n1563_035:0950a24": "現在一實自相。此亦不然。加行異故。此智加",
    "T29n1563_035:0950a25": "行。為欲知他。現能緣心。有貪等別。修非常",
    "T29n1563_035:0950a26": "等。念住加行。為總厭背。諸有漏法。由前加行",
    "T29n1563_035:0950a27": "勢力有殊。至成滿時現總緣別。是故無有應",
    "T29n1563_035:0950a28": "相例過。若謂非常非受自體。故應觀受為非",
    "T29n1563_035:0950a29": "常時。非緣一實自相為境。寧可引此喻他心",
    "T29n1563_035:0950b01": "智。則彼應許受非非常。不應於受起非常",
    "T29n1563_035:0950b02": "觀。如受與心其體各別。必定無有觀受為心。",
    "T29n1563_035:0950b03": "雖即觀受以為非常。而無一物有多體過。領",
    "T29n1563_035:0950b04": "納非常體無別故。如損益等非離領納。所餘",
    "T29n1563_035:0950b05": "行相。餘法亦然。若爾應與至教相違。如說",
    "T29n1563_035:0950b06": "於身住循身觀。應言法智。乃至廣說。又說",
    "T29n1563_035:0950b07": "觀老死。應言是四智。俱不相違。且初所說非",
    "T29n1563_035:0950b08": "顯法智等。離十六行相住循身觀。觀身為身。",
    "T29n1563_035:0950b09": "但如實觀為非常等。我先已許共相行相。亦",
    "T29n1563_035:0950b10": "以一實自相為境。故彼所說於我無違。後老",
    "T29n1563_035:0950b11": "死聲總目取蘊。觀五取蘊為非常等。是四智",
    "T29n1563_035:0950b12": "攝。何所相違。若爾如說受樂受時。如實了",
    "T29n1563_035:0950b13": "知受於樂受。如何是法類世俗道智攝。此應",
    "T29n1563_035:0950b14": "思擇受現在時。必不了知不自緣故。亦不可",
    "T29n1563_035:0950b15": "說了知去來。去來不名受樂時故而契經說。",
    "T29n1563_035:0950b16": "受樂受時。如實了知受於樂受。故知此說別",
    "T29n1563_035:0950b17": "有密意。釋此密意。如盡無生。謂出觀後時。",
    "T29n1563_035:0950b18": "方起此行相。故無漏行相越十六外。無有一",
    "T29n1563_035:0950b19": "類言有越十六。本論說故。如本論言。頗有",
    "T29n1563_035:0950b20": "不繫心能了別欲界繫法耶。曰能了別。謂非",
    "T29n1563_035:0950b21": "常故。苦故。空故。非我故。因故。集故。生故。緣",
    "T29n1563_035:0950b22": "故。有是處。有是事。如理所引了別。此證不",
    "T29n1563_035:0950b23": "成。迷論意故。論顯不繫行相眾多。於中有緣",
    "T29n1563_035:0950b24": "欲界繫者。依容有說。有是處言。有是事言。顯",
    "T29n1563_035:0950b25": "無顛倒。即由此故。餘無此言。謂彼論中。復作",
    "T29n1563_035:0950b26": "是說。頗有見斷心能了別欲界繫法耶。曰能",
    "T29n1563_035:0950b27": "了別。謂我故。我所故。斷故。常故。無因故。無",
    "T29n1563_035:0950b28": "作故。損減故。尊故。勝故。上故。第一故。能",
    "T29n1563_035:0950b29": "清淨故。能解脫故。能出離故。惑故。疑故。猶",
    "T29n1563_035:0950c01": "豫故。貪故。瞋故。慢故。癡故。不如理所引了",
    "T29n1563_035:0950c02": "別。除此無容有餘行相。由此不說有是處言。",
    "T29n1563_035:0950c03": "由皆顛倒轉。不言有是事。故淨行相無越十",
    "T29n1563_035:0950c04": "六。理教無違。不可傾動。所言行相有十六",
    "T29n1563_035:0950c05": "者。為但名別實亦有異。何謂行相能行所行。",
    "T29n1563_035:0950c06": "頌曰。",
    "T29n1563_035:0950c07": "　行相實十六　　此體唯是慧",
    "T29n1563_035:0950c08": "　能行有所緣　　所行諸有法",
    "T29n1563_035:0950c09": "論曰。有說行相名雖十六實事唯七。緣苦諦",
    "T29n1563_035:0950c10": "境治四倒故。名實俱四。緣三諦境。名四實",
    "T29n1563_035:0950c11": "一。如是說者實亦十六。所治所行相有別故。",
    "T29n1563_035:0950c12": "言所對治相有別者。為治常見故修非常行",
    "T29n1563_035:0950c13": "相。為治樂諸行故修苦行相。為治我所見故",
    "T29n1563_035:0950c14": "修空行相。為治我見故修非我行相。為治無",
    "T29n1563_035:0950c15": "因論故修因行相。為治自在等一因論故修",
    "T29n1563_035:0950c16": "集行相。為治轉變因常因論故修生行相。為",
    "T29n1563_035:0950c17": "治知為先能生論故修緣行相。為治歸自在",
    "T29n1563_035:0950c18": "為涅槃論顯諸蘊永滅是涅槃故修滅行相。",
    "T29n1563_035:0950c19": "為治執自體所有解脫是雜染惑苦不正見故",
    "T29n1563_035:0950c20": "修靜行相。為治執涅槃如被呪詛遂致殄滅",
    "T29n1563_035:0950c21": "是弊壞論故修妙行相。為治執解脫還退見",
    "T29n1563_035:0950c22": "故修離行相。為治執無解脫道故修道行相。",
    "T29n1563_035:0950c23": "為治苦行是真道見及謗真道是邪論故修如",
    "T29n1563_035:0950c24": "行相。為治不修道生死自淨及世間離染",
    "T29n1563_035:0950c25": "是真道故修行行相。為治甞遭不永離染道",
    "T29n1563_035:0950c26": "所誑惑於真聖道亦不敬故修出行相。言所",
    "T29n1563_035:0950c27": "行境相有別者。苦聖諦有四相。一非常。二",
    "T29n1563_035:0950c28": "苦。三空。四非我。有生滅故非常。逼迫性故",
    "T29n1563_035:0950c29": "違聖心故苦。無主宰故空。違我相故非我。",
    "T29n1563_035:0951a01": "集聖諦有四相。一因。二集。三生。四緣。能生",
    "T29n1563_035:0951a02": "法故因。有多種故集。恒孳產故生。各別助故",
    "T29n1563_035:0951a03": "緣。滅聖諦有四相。一滅。二靜。三妙。四離。息",
    "T29n1563_035:0951a04": "眾苦故滅。三有為相三火滅故靜。有餘師說。",
    "T29n1563_035:0951a05": "眾苦息故靜。如說苾芻諸行皆苦。唯有涅槃",
    "T29n1563_035:0951a06": "最為寂靜。善故常故妙。一切災患永解脫故。",
    "T29n1563_035:0951a07": "極安隱故離。道聖諦有四相。一道。二如。三",
    "T29n1563_035:0951a08": "行。四出。能通尋求諸法性相至解脫故道。無",
    "T29n1563_035:0951a09": "倒轉故如。如實趣故行。有餘師說。定能趣故",
    "T29n1563_035:0951a10": "行。如說此道能至清淨。餘見必無至清淨理。",
    "T29n1563_035:0951a11": "一向趣故。決能至故出。如是所治及所行境。",
    "T29n1563_035:0951a12": "相有別故實有十六。如是行相以慧為體。謂",
    "T29n1563_035:0951a13": "唯諸慧。於境相中簡擇而轉名為行相。豈",
    "T29n1563_035:0951a14": "不心心所皆名有行相。如是無慧與慧相應。",
    "T29n1563_035:0951a15": "如何可言慧有行相。非有行相。唯慧相應心",
    "T29n1563_035:0951a16": "等。皆名有行相者。是心心所等。於所緣品",
    "T29n1563_035:0951a17": "類相中有能取義。若依唯慧得行相名。則慧",
    "T29n1563_035:0951a18": "之餘心心所法。與行相等名有行相。如等漏",
    "T29n1563_035:0951a19": "故得有漏名。是與漏體同對治義。如是所餘",
    "T29n1563_035:0951a20": "心心所法等與行相。行於所緣。是俱時行。",
    "T29n1563_035:0951a21": "無前後義。或心心所有行相者。多如已知",
    "T29n1563_035:0951a22": "根。總名有行相。或依無間。亦說有聲。如有所",
    "T29n1563_035:0951a23": "依故無有過。謂如心心所皆名有所依。意識",
    "T29n1563_035:0951a24": "相應諸心所法。與所依識亦俱時生。識之所",
    "T29n1563_035:0951a25": "依唯無間滅。有行相理應知亦然。無間滅慧",
    "T29n1563_035:0951a26": "於現何能。此於現有能如無間滅意。若爾應",
    "T29n1563_035:0951a27": "受等得有受等名。許亦無違。然非所辯。慧",
    "T29n1563_035:0951a28": "及諸餘心心所法。有所緣故。皆是能行。此",
    "T29n1563_035:0951a29": "能行名。應唯目慧。行相體故。餘心心所。既",
    "T29n1563_035:0951b01": "非行相。寧是能行。若謂所餘名能行者。以",
    "T29n1563_035:0951b02": "與行相相應起故。是則慧等與受相應。應名",
    "T29n1563_035:0951b03": "能受。雖有此語而理不然。謂慧異門稱為行",
    "T29n1563_035:0951b04": "相。能行即是取境別名。非能行言偏為詮慧。",
    "T29n1563_035:0951b05": "寧以受等體非行相。便作是難。應非能行。",
    "T29n1563_035:0951b06": "如於境中慧能簡擇。便許說慧名為能行。",
    "T29n1563_035:0951b07": "既於境中想能取像。識能了等。寧非能行。故",
    "T29n1563_035:0951b08": "能行名。通目取境。故應受等亦是能行。所行",
    "T29n1563_035:0951b09": "名通一切有法。若實若假皆所行故。由此三",
    "T29n1563_035:0951b10": "門體有寬陿。慧通行相能行所行。餘心心所",
    "T29n1563_035:0951b11": "唯能所行。諸餘有法唯是所行。其理善成不",
    "T29n1563_035:0951b12": "可傾動。已辯十智行相差別。當辯性攝依身",
    "T29n1563_035:0951b13": "依地。頌曰。",
    "T29n1563_035:0951b14": "　性俗三九善　　依地俗一切",
    "T29n1563_035:0951b15": "　他心智唯四　　法六餘七九",
    "T29n1563_035:0951b16": "　現起所依身　　他心依欲色",
    "T29n1563_035:0951b17": "　法智但依欲　　餘八通三界",
    "T29n1563_035:0951b18": "論曰。如是十智三性攝者。謂世俗通三性。餘",
    "T29n1563_035:0951b19": "九智唯是善。依地別者。謂世俗智通依欲界",
    "T29n1563_035:0951b20": "乃至有頂。他心智唯依四根本靜慮。不依近",
    "T29n1563_035:0951b21": "分靜慮中間。此智所緣極微細故。彼地道力",
    "T29n1563_035:0951b22": "微劣不能了達他相續中現在微細心心所法。",
    "T29n1563_035:0951b23": "亦不依無色無此加行故。又通性故。餘地非",
    "T29n1563_035:0951b24": "依五。通所依止觀等故。法智通以六地為依。",
    "T29n1563_035:0951b25": "謂未至中間四根本靜慮。不依餘近分。彼唯",
    "T29n1563_035:0951b26": "有漏故。亦不依無色。此緣欲界故。所餘七",
    "T29n1563_035:0951b27": "智九地為依。謂下三無色及前說六地。總說",
    "T29n1563_035:0951b28": "如是。然有差別。謂此所說七種智中類智決",
    "T29n1563_035:0951b29": "定依九地起。苦集滅道盡無生智。苦法智攝。",
    "T29n1563_035:0951c01": "六地為依。類智攝者。通依九地。依身別者。謂",
    "T29n1563_035:0951c02": "他心智。依欲色界俱可現前。不依無色。彼自",
    "T29n1563_035:0951c03": "無故。不起下地他心智者。此智隨轉色。彼無",
    "T29n1563_035:0951c04": "容起故。法智但依欲界身起。非上二界入出",
    "T29n1563_035:0951c05": "此智。諸有漏心唯欲有故。又法智隨轉色所。",
    "T29n1563_035:0951c06": "依大種唯欲繫故。又此能治起破戒惑。破戒",
    "T29n1563_035:0951c07": "唯欲非上界故。餘八智現起通依三界身。已",
    "T29n1563_035:0951c08": "辯性地身。當辯念住攝。頌曰。",
    "T29n1563_035:0951c09": "　諸智念住攝　　滅智唯最後",
    "T29n1563_035:0951c10": "　他心智後三　　餘八智通四",
    "T29n1563_035:0951c11": "論曰。滅智攝在法念住中。他心智後三攝。所",
    "T29n1563_035:0951c12": "餘八皆通四。如是十智展轉相望。一一當言",
    "T29n1563_035:0951c13": "幾智為境。頌曰。",
    "T29n1563_035:0951c14": "　諸智互相緣　　法類道各九",
    "T29n1563_035:0951c15": "　苦集智各二　　四皆十滅非",
    "T29n1563_035:0951c16": "論曰。法智能緣九智為境。除類智。類智能緣",
    "T29n1563_035:0951c17": "九智為境。除法智。道智能緣九智為境。除世",
    "T29n1563_035:0951c18": "俗智。非道攝故。苦集二智。一一能緣二智",
    "T29n1563_035:0951c19": "為境。謂世俗智及有漏他心智。世俗他心盡",
    "T29n1563_035:0951c20": "無生智。此四皆緣十智為境。滅智不緣諸智",
    "T29n1563_035:0951c21": "為境。唯以擇滅為所緣故。十智所緣總有幾",
    "T29n1563_035:0951c22": "法。何智幾法為所緣境。頌曰。",
    "T29n1563_035:0951c23": "　所緣總有十　　謂三界無漏",
    "T29n1563_035:0951c24": "　無為各有二　　俗緣十法五",
    "T29n1563_035:0951c25": "　類七苦集六　　滅緣一道二",
    "T29n1563_035:0951c26": "　他心智緣三　　盡無生各九",
    "T29n1563_035:0951c27": "論曰。十智所緣總有十法。謂有為法分為八",
    "T29n1563_035:0951c28": "種。三界所繫無漏有為。各有相應不相應故。",
    "T29n1563_035:0951c29": "無為分二種。善無記別故。俗智總緣十法為",
    "T29n1563_035:0952a01": "境。法智緣五。謂欲界二無漏道二及善無為。",
    "T29n1563_035:0952a02": "類智緣七。謂色無色無漏道六及善無為。",
    "T29n1563_035:0952a03": "苦集智各緣三界所繫六。滅智緣一。謂善",
    "T29n1563_035:0952a04": "無為。道智緣二。謂無漏道。他心智緣欲色無",
    "T29n1563_035:0952a05": "漏三相應法。盡無生智緣有為八及善無為。",
    "T29n1563_035:0952a06": "頗有一念智緣一切法不。不爾。豈不非我觀",
    "T29n1563_035:0952a07": "智知一切法皆非我耶。此亦不能緣一切法。",
    "T29n1563_035:0952a08": "不緣何法此體是何。頌曰。",
    "T29n1563_035:0952a09": "　俗智除自品　　總緣一切法",
    "T29n1563_035:0952a10": "　為非我行相　　聞思修所成",
    "T29n1563_035:0952a11": "論曰。以世俗智觀一切法為非我時。猶除自",
    "T29n1563_035:0952a12": "品。自品謂自體相應俱有法。何故不緣自體",
    "T29n1563_035:0952a13": "為境。諸對法者立此因言。諸法必無待自體",
    "T29n1563_035:0952a14": "故。即由此理不緣相應。以與相應一境轉故。",
    "T29n1563_035:0952a15": "許緣相應者。便應許自緣。亦不能緣俱有法",
    "T29n1563_035:0952a16": "者。以俱有法極相近故。如眼不見扶眼根色。",
    "T29n1563_035:0952a17": "契經亦說。一剎那智不能頓知一切法境。如",
    "T29n1563_035:0952a18": "契經說。無有沙門婆羅門等。於一切法頓見",
    "T29n1563_035:0952a19": "頓知。義准唯漸此智唯是欲色界攝。無色界",
    "T29n1563_035:0952a20": "中雖有此類。而緣法少。非此所明。此通聞思",
    "T29n1563_035:0952a21": "修所成慧。皆能除自品緣一切法故。已辯所",
    "T29n1563_035:0952a22": "緣。復應思擇。誰成就幾智耶。頌曰。",
    "T29n1563_035:0952a23": "　異生聖見道　　初念定成一",
    "T29n1563_035:0952a24": "　二定成三智　　後四一一增",
    "T29n1563_035:0952a25": "　修道定成七　　離欲增他心",
    "T29n1563_035:0952a26": "　無學鈍利根　　定成九成十",
    "T29n1563_035:0952a27": "論曰。諸異生位及聖見道。第一剎那定成一",
    "T29n1563_035:0952a28": "智。謂世俗智。第二剎那定成三智。謂加法苦。",
    "T29n1563_035:0952a29": "第四六十十四剎那。如次後後增類集滅道",
    "T29n1563_035:0952b01": "智。諸未增位成數如前。故修位中亦定成七。",
    "T29n1563_035:0952b02": "如是諸位。若已離欲。各各增一。謂他心智。唯",
    "T29n1563_035:0952b03": "除異生生無色者。然異生位及見道中。唯可",
    "T29n1563_035:0952b04": "成就俗他心智道類智時具成二種。爾時初",
    "T29n1563_035:0952b05": "得不還果故。兼得無漏以成果體。餘修位中",
    "T29n1563_035:0952b06": "皆具成二。生無色者便捨世俗。諸時解脫定",
    "T29n1563_035:0952b07": "成九智。謂加盡智。不時解脫定成就十。謂增",
    "T29n1563_035:0952b08": "無生。",
    "T29n1563_035:0952b09": "說一切有部顯宗論卷第三十五"
}