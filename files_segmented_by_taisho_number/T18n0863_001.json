{
    "T18n0863_001:0193a13": "No. 863",
    "T18n0863_001:0193a14": "大毘盧遮那經阿闍梨真實智品",
    "T18n0863_001:0193a15": "中阿闍梨住阿字觀門亦名四重字輪曼荼羅成身觀，亦名三重",
    "T18n0863_001:0193a16": "布字成身曼荼羅觀行",
    "T18n0863_001:0193a18": "淨影寺比綺院五部持念僧惟謹述",
    "T18n0863_001:0193a19": "成入理軌儀成入理軌儀一卷",
    "T18n0863_001:0193a20": "夫言阿闍梨者，解祕中最祕，真言智大心。阿",
    "T18n0863_001:0193a21": "字名種子，故一切如是，依法皆遍受。若於此",
    "T18n0863_001:0193a22": "教法，解斯廣大智，正覺大功德，說名阿闍梨，",
    "T18n0863_001:0193a23": "是即為如來，亦即名為佛。梵云「汗㗚馱」，汗",
    "T18n0863_001:0193a24": "㗚馱者，即是真實心，即是阿字。夫言阿字者，",
    "T18n0863_001:0193a25": "即是一切諸佛之母，是一切真言生處，最為",
    "T18n0863_001:0193a26": "上妙，佛心之字。若言阿字內音，即是喉中",
    "T18n0863_001:0193a27": "之音，當知此阿字遍布一切支分，即是本不",
    "T18n0863_001:0193a28": "生義。梵有二音，一名阿剎囉，是根本字，亦名",
    "T18n0863_001:0193a29": "不動義，不動者是菩提心義。如最初二音，阿、",
    "T18n0863_001:0193b01": "阿是根本字；次從伊、伊乃至污、奧，凡十二",
    "T18n0863_001:0193b02": "字，皆是從生增加之字，皆是女聲。其根本字",
    "T18n0863_001:0193b03": "者是男聲，男聲是慧義，女聲是定義。又解說",
    "T18n0863_001:0193b04": "有五聲：阿字體聲；阿字行聲；伊、伊至污、奧，凡",
    "T18n0863_001:0193b05": "十二字，皆是三昧之聲；暗字證三菩提之聲；",
    "T18n0863_001:0193b06": "噁字是入大般涅槃之聲。若見仰、壤、拏、曩、莽",
    "T18n0863_001:0193b07": "即同上點，亦是證三菩提之聲；若見野、囉等",
    "T18n0863_001:0193b08": "八字，即同傍點，亦是大般涅槃之聲。其根本",
    "T18n0863_001:0193b09": "字遍一切處，增加字亦遍一切處，根本、增加",
    "T18n0863_001:0193b10": "不相異也，皆以根本字體本而傍角加畫，是",
    "T18n0863_001:0193b11": "故根本、增加不一不異。猶如器中盛水，因器",
    "T18n0863_001:0193b12": "持水、水不離器，如是更相依持，能遍內外。非",
    "T18n0863_001:0193b13": "但阿字遍一切處，次從迦、佉、誐、伽、仰乃至乞",
    "T18n0863_001:0193b14": "灑二合字，亦遍一切處。何以故？皆是根本之",
    "T18n0863_001:0193b15": "音，其根本音者，即是阿字。又如迦字，各各自",
    "T18n0863_001:0193b16": "有從生增加之字，如迦字中即有計蓋之字，",
    "T18n0863_001:0193b17": "皆是女聲，緣迦字體上加畫，則成增加之字。",
    "T18n0863_001:0193b18": "體是慧義，而加是定慧相持，合而為一，其體",
    "T18n0863_001:0193b19": "不失，止觀雙行亦遍一切處。所以增加遍於",
    "T18n0863_001:0193b20": "根本，根本遍於增加，從生遍於種子，種子遍",
    "T18n0863_001:0193b21": "於從生。所以梵云「鄔婆縛」，亦名發起，猶如",
    "T18n0863_001:0193b22": "種子生果，果還成種。今此阿字即同種子，能",
    "T18n0863_001:0193b23": "生多果，一一復生百千萬倍，乃至展轉無量",
    "T18n0863_001:0193b24": "不可說也。然見子識果，因既如此，當知果必",
    "T18n0863_001:0193b25": "如之。今此阿字亦如是也，從此根本無師自",
    "T18n0863_001:0193b26": "然之智，一切智業從此而生布諸支分，布支",
    "T18n0863_001:0193b27": "分者即是自心，由此自心即攝一切身分，離",
    "T18n0863_001:0193b28": "心無身、離身無心，亦同於阿字。若遍布此字",
    "T18n0863_001:0193b29": "者即同諸佛，謂從字有果即是佛，能證正知",
    "T18n0863_001:0193c01": "故名為正覺。猶識此字之理性者，故得如來",
    "T18n0863_001:0193c02": "名。此字之性理者，謂此阿字即是本不生義。",
    "T18n0863_001:0193c03": "又如人有心能遍支分皆受苦樂，阿字亦遍",
    "T18n0863_001:0193c04": "一切支分，即是心本不生義。阿字遍一切字，",
    "T18n0863_001:0193c05": "若一切字無阿字，即字不成，要有阿字；若字",
    "T18n0863_001:0193c06": "無頭即不成字，故以阿字為頭，從一阿字",
    "T18n0863_001:0193c07": "音，凡一切諸聲中皆有阿字之音，不得此阿",
    "T18n0863_001:0193c08": "字音者，從字音表而得有聲生，以有聲生，以",
    "T18n0863_001:0193c09": "有聲故遍於支分，能表一切世間、出世間之",
    "T18n0863_001:0193c10": "法。若但見其字音則能詮表於理，又要音",
    "T18n0863_001:0193c11": "韻、語言、牙齒、𩫋𮂕得有所表，謂：青黃赤白、東",
    "T18n0863_001:0193c12": "西南北、方圓大小、上下尊卑，一切事類方可",
    "T18n0863_001:0193c13": "領解，故經云：「祕密主！此是遍一切處法門」。又",
    "T18n0863_001:0193c14": "《華嚴經》云：「如是字母能於一切世、出世間善",
    "T18n0863_001:0193c15": "巧之法，以智通達到於彼岸，殊方異藝成綜",
    "T18n0863_001:0193c16": "無遺；文字算數蘊其深解；醫方呪術善療眾",
    "T18n0863_001:0193c17": "病。有諸眾生鬼魅所持、怨憎呪詛、惡星變",
    "T18n0863_001:0193c18": "怪、死屍奔逐、癲癎羸瘦，種種諸疾咸能救",
    "T18n0863_001:0193c19": "之使得痊愈。又善別知金玉珠貝、珊瑚琉",
    "T18n0863_001:0193c20": "璃、摩尼車璖、雞薩羅等一切寶藏出生之處，",
    "T18n0863_001:0193c21": "品類不同價直多少；村營鄉邑、大小都城、宮",
    "T18n0863_001:0193c22": "殿苑園、巖泉籔澤，凡是一切人眾所居，菩",
    "T18n0863_001:0193c23": "薩或能隨方攝護。又善觀察天文地理、人相",
    "T18n0863_001:0193c24": "吉凶、鳥獸音聲、雲霞氣候、年穀豐儉、國土安",
    "T18n0863_001:0193c25": "危。如是世間所有技藝，莫不該練盡其源本。」",
    "T18n0863_001:0193c26": "又所以經云：「祕密主！故以阿字為頭，阿字即",
    "T18n0863_001:0193c27": "是真言之心，佛心之字。」上來所說，阿闍梨住",
    "T18n0863_001:0193c28": "於佛地義猶未了，即是此中住阿字觀門。此",
    "T18n0863_001:0193c29": "阿字者，亦名奢摩他、亦名毘鉢舍那之智、亦",
    "T18n0863_001:0194a01": "名真寶之智、亦名一切智智。所以經云：「一切",
    "T18n0863_001:0194a02": "智、根本智智、後得智，從後得智起大悲，從",
    "T18n0863_001:0194a03": "大悲起三種化身。」夫阿闍梨若觀此字而相",
    "T18n0863_001:0194a04": "應者，即是自身同於毘盧遮那佛身，亦名金",
    "T18n0863_001:0194a05": "剛不壞之身、亦名普現色身、亦名三種意生",
    "T18n0863_001:0194a06": "身。阿闍梨謂觀此阿字之輪，猶如孔雀尾輪",
    "T18n0863_001:0194a07": "光明圍遶，行者而住其中，即是住於佛位，是",
    "T18n0863_001:0194a08": "故清淨法界圓鏡中現出阿字，所以從阿字",
    "T18n0863_001:0194a09": "旋轉出生諸字，即遍一切真言名字之中，周",
    "T18n0863_001:0194a10": "旋往返百千萬倍，入諸旋陀羅尼門總持無",
    "T18n0863_001:0194a11": "礙，所以從阿字旋轉出生三身四智而轉法",
    "T18n0863_001:0194a12": "輪。若行者為人作阿闍梨者，先須建立大悲",
    "T18n0863_001:0194a13": "胎藏曼荼羅王住於佛位，以此諸字合集成",
    "T18n0863_001:0194a14": "身即住佛位。然布字之時，分為四重，每重皆",
    "T18n0863_001:0194a15": "有三種歸命。頭為初分；咽為二分；心為三分；",
    "T18n0863_001:0194a16": "臍為四分。",
    "T18n0863_001:0194a17": "􆿅阿􆿆阿􆿓暗􆿔噁􄑀迦􄑁迦",
    "T18n0863_001:0194a19": "􄑊劍􄑋脚􄑌佉􄑍佉􄑖欠􄑗却",
    "T18n0863_001:0194a21": "􄑘誐􄑙誐􄑢儼􄑣虐􄑤伽􄑥伽",
    "T18n0863_001:0194a23": "􄑮儉􄑯唬􄑼遮􄑽遮􄒨占􄒩灼",
    "T18n0863_001:0194a25": "􇩹車􇩺車􇪥󰵜􇪦綽􄒶若􄒷若",
    "T18n0863_001:0194a27": "􄓀染􄓁弱􄓎社􄓏社􄓘瞻􄓙杓",
    "T18n0863_001:0194a29": "􄓚吒􄓛吒􈋑𪉜􄓥磔􄓦𡛥􄓧𡛥",
    "T18n0863_001:0194b01": "􄓰𭌂􄓱坼􄓲拏􄓳拏􄓼喃􄓽搦",
    "T18n0863_001:0194b03": "􄓾荼􄕀荼􄕉湛􄕊釋􄕗哆􄕘多",
    "T18n0863_001:0194b05": "􄕡擔􄕢怛􄕣他􄕤他􄕭探􄕮託",
    "T18n0863_001:0194b07": "􄕯娜􄕰娜􄕹腩􄕺諾􄕻馱􄕼馱",
    "T18n0863_001:0194b09": "􄖧淡􄖨鐸􄖵跛􄖶波􄖿啶􄗀博",
    "T18n0863_001:0194b11": "􄗁頗􄗂頗􄗋𭈠􄗌泊􄙖摩􄙗摩",
    "T18n0863_001:0194b13": "􄙠𤚥􄙡莫􄗙婆􄗚婆􄗣𭊃􄗤薄",
    "T18n0863_001:0194b15": "􄗱野􄗲野􄗻閻􄗼藥􄙊欏􄙋邏",
    "T18n0863_001:0194b17": "􄙔攬􄙕落􄙖嚩􄙗嚩􄙠鑁􄙡嚩",
    "T18n0863_001:0194b19": "􄙢奢􄙣奢􄙬睒􄙭鑠􄙮沙􄙯沙",
    "T18n0863_001:0194b21": "􄙸釤􄙹嗦􄙺娑􄙻娑􄚦糝􄚧索",
    "T18n0863_001:0194b23": "􄚨訶􄚩訶􄚲頷􄚳臛􄚴乞灑􄚵乞叉",
    "T18n0863_001:0194b25": "􄚾乞懺􄚿乞嗦􆿇伊􆿈縊􇇳𢞬􇇴烏",
    "T18n0863_001:0194b27": "􆿋哩􆿌𭊂􆿍里􆿎𭊂􆿏翳􆿐藹",
    "T18n0863_001:0194b29": "􆿑污􆿊奧􄑰仰􈍗攘􄕋拏􄖩曩",
    "T18n0863_001:0194c01": "􄗥莽􄑱𠵫􈉪攘􄕌儜􄖪囊􄗦忙",
    "T18n0863_001:0194c03": "􄑺噞􄓘𮣾􄕕喃􄖳南􄗯鑁􄑻󰴉",
    "T18n0863_001:0194c05": "􄓙弱􄕖搦􄖴諾􄗰莫",
    "T18n0863_001:0194c07": "凡布字之法，當從行者眉間白毫而觀迦字，",
    "T18n0863_001:0194c08": "右旋逐曰而轉，令環相接；四重亦復如是，一",
    "T18n0863_001:0194c09": "一合集成身。所以經云：「迦、左、吒、哆、跛初中後",
    "T18n0863_001:0194c10": "相，加以等持品類相入，自然獲得菩提心行，",
    "T18n0863_001:0194c11": "成等正覺及般涅槃。」即是初阿、阿、暗、噁四重",
    "T18n0863_001:0194c12": "之義；又迦、左、吒、哆、跢等二十字，即是中義；其",
    "T18n0863_001:0194c13": "伊、伊至污、奧凡十二字，即是加以等持品類",
    "T18n0863_001:0194c14": "之義；又仰、壤、拏、曩、莽至󰴉、弱、搦、諾、莫等二十",
    "T18n0863_001:0194c15": "字，即是後相義。故總而言之，相入自然又",
    "T18n0863_001:0194c16": "解分為三分：頭為初分黃色；咽、心為中分白色；",
    "T18n0863_001:0194c17": "臍為後分黑色。若用迦字為輪，即不用劍字；",
    "T18n0863_001:0194c18": "若用劍字為輪，即不用迦字，斯謂發菩提心，",
    "T18n0863_001:0194c19": "行果為中，大寂為後，是名三分。阿闍梨既如",
    "T18n0863_001:0194c20": "是三重成身已，其曼荼羅并及弟子亦如是",
    "T18n0863_001:0194c21": "布之，三事皆成，是名祕密曼荼羅。若不了",
    "T18n0863_001:0194c22": "達此中意趣，難依前事法而作，不名善作，虛",
    "T18n0863_001:0194c23": "費其功夫，亦無所成也。又此布字之法，即是",
    "T18n0863_001:0194c24": "大悲胎藏三重祕密曼荼羅，自非人集真明",
    "T18n0863_001:0194c25": "之行，堪傳授者方以意想傳之，不可文載，故",
    "T18n0863_001:0194c26": "師已口相授經云：但言「字輪品」。其伊、伊至污、奧凡十二",
    "T18n0863_001:0194c27": "字，皆在字輪外散布由",
    "T18n0863_001:0194c28": "光焰。又仰、壤、𠸎、曩、莽　噞、𮣾、喃、南、鑁　㖸、弱、搦、",
    "T18n0863_001:0194c29": "謨、莫，",
    "T18n0863_001:0195a01": "凡五字隨三輪而轉，相入自然，今此輪者即",
    "T18n0863_001:0195a02": "是三轉法輪之義。行者相應如是，布字持念",
    "T18n0863_001:0195a03": "即是持明之身，猶如大日如來神力加持，等",
    "T18n0863_001:0195a04": "無有異，此輪亦名因緣輪；師及弟子并曼",
    "T18n0863_001:0195a05": "荼羅皆如是安布諸字，亦名祕密之輪；此諸",
    "T18n0863_001:0195a06": "字亦是一切佛心之字，亦名真言之輪。輪者",
    "T18n0863_001:0195a07": "梵音名「阿剎囉輪」。阿剎囉輪者，謂從一阿字",
    "T18n0863_001:0195a08": "輪生多字，故名為輪。阿字即是菩提體性，如",
    "T18n0863_001:0195a09": "摩訶毘盧遮那住於菩提心體性，種種示現",
    "T18n0863_001:0195a10": "普門利益，種種變現無量無邊，雖如是垂",
    "T18n0863_001:0195a11": "跡無窮，然實常住不動亦無起滅，猶如車輪",
    "T18n0863_001:0195a12": "雖復運轉無窮，而中未曾動搖。由不動故能",
    "T18n0863_001:0195a13": "制群機，動而無動即是阿字本不生義，以無",
    "T18n0863_001:0195a14": "生無滅，即無動無退而生一切字，輪輪無窮，",
    "T18n0863_001:0195a15": "是名不動之輪。阿闍梨若能如是了達不動",
    "T18n0863_001:0195a16": "之輪而布諸字，其體自然身有所表無非密",
    "T18n0863_001:0195a17": "印；口有所說皆是真言；意常止住無非觀",
    "T18n0863_001:0195a18": "門。凡有見聞觸知之者，皆必定於無上菩提，",
    "T18n0863_001:0195a19": "所成福利真實不虛。若能如是即同毘盧遮",
    "T18n0863_001:0195a20": "那如來，而作佛事常照世間。阿闍梨若持念",
    "T18n0863_001:0195a21": "時或觀句輪。句輪者，觀本尊心有圓明而布",
    "T18n0863_001:0195a22": "真言之字，輪轉相接明了現前；觀此字輪猶",
    "T18n0863_001:0195a23": "如白乳，次第流注入行者口中，或注其頂，相",
    "T18n0863_001:0195a24": "續不絕遍滿其身。其圓明中有種子字，字常",
    "T18n0863_001:0195a25": "明了，猶如流水無盡。如是持誦疲極已，即",
    "T18n0863_001:0195a26": "但住於寂心阿字。又言三洛叉，數者也，即是",
    "T18n0863_001:0195a27": "三十萬遍。若行者又得見本尊種子印等，即",
    "T18n0863_001:0195a28": "從本尊種子印中而見本尊。如是成就已，即",
    "T18n0863_001:0195a29": "能遍安布諸字而成自體，即如實知自心，成",
    "T18n0863_001:0195b01": "遍照之身，是名洛叉之義。若不如是相應者，",
    "T18n0863_001:0195b02": "於百年中念滿千萬洛叉猶不得成，何況三",
    "T18n0863_001:0195b03": "洛叉耶？若行者三相平等：一、身實相，是一洛",
    "T18n0863_001:0195b04": "叉，除一切身垢。二、語實相，是二落叉，除一切",
    "T18n0863_001:0195b05": "語垢。三、意實相，除一切心垢。三垢除已三功",
    "T18n0863_001:0195b06": "德生，分證如來功德，如是業相應，住菩提心",
    "T18n0863_001:0195b07": "戒，一切地波羅蜜悉皆圓滿，隨所住法教，皆",
    "T18n0863_001:0195b08": "依明禁故；隨所願成果，常當於自他，悲愍而",
    "T18n0863_001:0195b09": "救護。經云：「祕密主白佛言：『云何如來、應供、正",
    "T18n0863_001:0195b10": "遍知得一切智智？廣演分布種種道，演說一",
    "T18n0863_001:0195b11": "切智智。各各同彼言音，住種種威儀，一切智",
    "T18n0863_001:0195b12": "智道一味。世尊！譬如地、水、火、風、空，自性遍一",
    "T18n0863_001:0195b13": "切處，皆不出阿字之門。』」所以金剛手問大日",
    "T18n0863_001:0195b14": "如來：「如是智慧，以何為因？云何為根？云何究",
    "T18n0863_001:0195b15": "竟耶？」佛告金剛手：「菩提心為因，悲為根，方便",
    "T18n0863_001:0195b16": "為究竟。祕密主！云何菩提？謂：如實知自心即",
    "T18n0863_001:0195b17": "是阿字一相，亦非一亦非異。」又經云：「諦聽、金",
    "T18n0863_001:0195b18": "剛手！今說修行曼荼羅行，滿足一切智智法",
    "T18n0863_001:0195b19": "門。」所以萬行圓極無可復增，應物之權究盡",
    "T18n0863_001:0195b20": "能事，即醍醐妙果三密之源，智彼最真實，",
    "T18n0863_001:0195b21": "得名阿闍梨。故應具方便，了知佛所說，故經",
    "T18n0863_001:0195b22": "云：",
    "T18n0863_001:0195b23": "「復次祕密主！　　諸佛所宣說；",
    "T18n0863_001:0195b24": "安布諸字門，　　佛子一心聽。",
    "T18n0863_001:0195b25": "迦字在咽下，　　佉字在腭上；",
    "T18n0863_001:0195b26": "誐字以為頸，　　伽字在喉中。",
    "T18n0863_001:0195b27": "遮字為舌根，　　車字在舌中；",
    "T18n0863_001:0195b28": "若字為舌端，　　社字舌生處。",
    "T18n0863_001:0195b29": "吒字以為脛，　　咤字應知髀；",
    "T18n0863_001:0195c01": "拏字說為腰，　　荼字以安坐。",
    "T18n0863_001:0195c02": "多字最後分，　　他字應知腹；",
    "T18n0863_001:0195c03": "娜字為二手，　　馱安名為脇。",
    "T18n0863_001:0195c04": "波字以為背，　　頗字應知胸；",
    "T18n0863_001:0195c05": "摩字為一肘，　　婆字次臂下。",
    "T18n0863_001:0195c06": "莽字住於心，　　野字陰藏相；",
    "T18n0863_001:0195c07": "囉字名為眼，　　邏字為廣額。",
    "T18n0863_001:0195c08": "縊伊在二眦，　　塢烏為二脣；",
    "T18n0863_001:0195c09": "翳愛為二耳，　　污奧為二頰。",
    "T18n0863_001:0195c10": "暗字菩提句，　　噁字般涅槃；",
    "T18n0863_001:0195c11": "知是一切法，　　行者成正覺。",
    "T18n0863_001:0195c12": "一切智資財，　　常在於其心；",
    "T18n0863_001:0195c13": "世號一切智，　　是為薩婆若。」",
    "T18n0863_001:0195c14": "依《胎藏毘盧遮那經》略集《字母觀行儀》一本。",
    "T18n0863_001:0195c15": "巨唐開元年三月中旬，五部持念惟謹集",
    "T18n0863_001:0195c16": "應德二年十一月二日，於南勝房以前唐院",
    "T18n0863_001:0195c17": "本書　　　　　　　　　仁豪",
    "T18n0863_001:0195c18": "　此一帖奉傳授二品親王畢　公助",
    "T18n0863_001:0195c19": "　右如奧書令傳受畢二品尊鎮親王"
}