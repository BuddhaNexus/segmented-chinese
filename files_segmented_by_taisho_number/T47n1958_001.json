{
    "T47n1958_001:0004a05": "安樂集卷上",
    "T47n1958_001:0004a07": "釋道綽撰",
    "T47n1958_001:0004a08": "此《安樂集》，一部之內總有十二大門，皆引",
    "T47n1958_001:0004a09": "經論證明，勸信求往。",
    "T47n1958_001:0004a10": "今先就第一大門內，文義雖眾，略作九門",
    "T47n1958_001:0004a11": "料簡，然後造文。第一、明教興所由，約時被",
    "T47n1958_001:0004a12": "機，勸歸淨土。第二、據諸部大乘，顯說聽方",
    "T47n1958_001:0004a13": "軌。第三、據大乘聖教，明諸眾生發心久、近供",
    "T47n1958_001:0004a14": "佛多少，欲使時會聽眾力勵發心。第四、辨",
    "T47n1958_001:0004a15": "諸經宗旨不同。第五、明諸經得名各異，如《涅",
    "T47n1958_001:0004a16": "槃》、《般若經》等，就法為名；自有就喻，或有就",
    "T47n1958_001:0004a17": "事，亦有就時、就處，此例非一。今此《觀經》",
    "T47n1958_001:0004a18": "就人、法為名，佛是人名，說觀無量壽是法",
    "T47n1958_001:0004a19": "名也。第六、料簡說人差別，諸經起說不過",
    "T47n1958_001:0004a20": "五種：一者、佛自說，二者、聖弟子說，三者、諸天",
    "T47n1958_001:0004a21": "說，四者、神仙說，五者、變化說。此《觀經》者，五",
    "T47n1958_001:0004a22": "種說中，世尊自說。第七、略明真、應二身，并",
    "T47n1958_001:0004a23": "辨真、應二土。第八、顯彌陀淨國位該上下，",
    "T47n1958_001:0004a24": "凡聖通往。第九、明彌陀淨國，三界攝與不攝",
    "T47n1958_001:0004a25": "也。",
    "T47n1958_001:0004a26": "第一大門中，明教興所由，約時被機，勸歸",
    "T47n1958_001:0004a27": "淨土者。若教赴時機，易修易悟；若機教時",
    "T47n1958_001:0004a28": "乖，難修難入。是故《正法念經》云：「行者一心",
    "T47n1958_001:0004a29": "求道時，常當觀察時方便，若不得時，無方",
    "T47n1958_001:0004b01": "便，是名為失，不名利。」何者？如攢濕木以",
    "T47n1958_001:0004b02": "求火，火不可得，非時故；若折乾薪以覓",
    "T47n1958_001:0004b03": "水，水不可得，無智故。是故《大集月藏經》",
    "T47n1958_001:0004b04": "云：「佛滅度後第一五百年，我諸弟子學慧得",
    "T47n1958_001:0004b05": "堅固；第二五百年，學定得堅固；第三五百",
    "T47n1958_001:0004b06": "年，學多聞、讀誦得堅固；第四五百年，造",
    "T47n1958_001:0004b07": "立塔寺、修福懺悔得堅固；第五五百年，白",
    "T47n1958_001:0004b08": "法隱滯多有諍訟，微有善法得堅固。」又彼",
    "T47n1958_001:0004b09": "經云：「諸佛出世，有四種法度眾生。何等為",
    "T47n1958_001:0004b10": "四？一者、口說十二部經，即是法施度眾生；",
    "T47n1958_001:0004b11": "二者、諸佛如來有無量光明、相好，一切眾生",
    "T47n1958_001:0004b12": "但能繫心觀察，無不獲益，是即身業度眾",
    "T47n1958_001:0004b13": "生；三者、有無量德用、神通、道力，種種變化，即",
    "T47n1958_001:0004b14": "是神通力度眾生；四者、諸佛、如來有無量名",
    "T47n1958_001:0004b15": "號，若總、若別，其有眾生繫心稱念，莫不除",
    "T47n1958_001:0004b16": "障獲益，皆生佛前，即是名號度眾生。」計今",
    "T47n1958_001:0004b17": "時眾生，即當佛去世後第四五百年，正是懺",
    "T47n1958_001:0004b18": "悔、修福，應稱佛名號時者。若一念稱阿彌",
    "T47n1958_001:0004b19": "陀佛，即能除却八十億劫生死之罪。一念既",
    "T47n1958_001:0004b20": "爾，況修常念，即是恒懺悔人也。又若去聖",
    "T47n1958_001:0004b21": "近，即前者修定、修慧是其正學，後者是兼；",
    "T47n1958_001:0004b22": "如去聖已遠，則後者稱名是正，前者是兼。何",
    "T47n1958_001:0004b23": "意然者？寔由眾生去聖遙遠，機解浮淺、暗",
    "T47n1958_001:0004b24": "鈍故也。是以韋提大士自為，及哀愍末世",
    "T47n1958_001:0004b25": "五濁眾生，輪迴多劫徒受痛燒故，能假遇",
    "T47n1958_001:0004b26": "苦緣諮開，出路豁然。大聖加慈，勸歸極",
    "T47n1958_001:0004b27": "樂。若欲於斯進趣，勝果難階，唯有淨土一",
    "T47n1958_001:0004b28": "門，可以情悕趣入。若欲披尋眾典，勸處",
    "T47n1958_001:0004b29": "彌多，遂以採集真言，助修往益。何者？欲使",
    "T47n1958_001:0004c01": "前生者導後，後去者昉前，連續無窮，願不",
    "T47n1958_001:0004c02": "休止，為盡無邊生死海故。",
    "T47n1958_001:0004c03": "第二、據諸部大乘，明說聽方軌者。於中有",
    "T47n1958_001:0004c04": "六：第一、《大集經》云：「於說法者，作醫王想、作",
    "T47n1958_001:0004c05": "拔苦想；所說之法，作甘露想、作醍醐想；其",
    "T47n1958_001:0004c06": "聽法者，作增長勝解想、作愈病想。」若能如",
    "T47n1958_001:0004c07": "是，說者、聽者，皆堪紹隆佛法，常生佛前。第",
    "T47n1958_001:0004c08": "二、《大智度論》云：「聽者端視如渴飲，一心入於",
    "T47n1958_001:0004c09": "語議中，聞法踊躍心悲喜，如是之人應為",
    "T47n1958_001:0004c10": "說。」第三、彼論又云：「有二種人，得福無量",
    "T47n1958_001:0004c11": "無邊。何等為二？一者樂說法人，二者樂聽",
    "T47n1958_001:0004c12": "法人。」是故阿難白佛言：「舍利弗、目連，何以",
    "T47n1958_001:0004c13": "所得智慧、神通，於聖弟子中最為殊勝？」佛",
    "T47n1958_001:0004c14": "告阿難：「此之二人於因中時，為法因緣千",
    "T47n1958_001:0004c15": "里不難，是故今日最為殊勝。」第四、《無量壽",
    "T47n1958_001:0004c16": "大經》云：「若人無善本，不得聞此經，清淨",
    "T47n1958_001:0004c17": "有戒者，乃獲聞正法。」第五、云：「曾更見世",
    "T47n1958_001:0004c18": "尊，則能信此事，奉事億如來，樂聞如是",
    "T47n1958_001:0004c19": "教。」第六、《無量清淨覺經》云：「善男子、善女人，",
    "T47n1958_001:0004c20": "聞說淨土法門，心生悲喜，身毛為竪，如拔",
    "T47n1958_001:0004c21": "出者，當知此人過去宿命，已作佛道也。若",
    "T47n1958_001:0004c22": "復有人，聞開淨土法門，都不生信者，當",
    "T47n1958_001:0005a01": "知此人始從三惡道來，殃咎未盡，為此",
    "T47n1958_001:0005a02": "無信向耳，我說此人未可得解脫也。」是",
    "T47n1958_001:0005a03": "故《無量壽大經》云：「憍慢弊懈怠，難以信此",
    "T47n1958_001:0005a04": "法。」",
    "T47n1958_001:0005a05": "第三、據大乘聖教，明眾生發心久、近供佛多",
    "T47n1958_001:0005a06": "少者。如《涅槃經》云：「佛告迦葉菩薩：『若有眾",
    "T47n1958_001:0005a07": "生，於熙連半恒河沙等諸佛所，發菩提",
    "T47n1958_001:0005a08": "心，然後乃能於惡世中，聞是大乘經典，不",
    "T47n1958_001:0005a09": "生誹謗；若有於一恒河沙等佛所，發菩提",
    "T47n1958_001:0005a10": "心，然後乃能於惡世中，聞經不起誹謗，深",
    "T47n1958_001:0005a11": "生愛樂；若有於二恒河沙等佛所，發菩提",
    "T47n1958_001:0005a12": "心，然後乃能於惡世中，不謗是法，正解信",
    "T47n1958_001:0005a13": "樂受持、讀誦；若有於三恒河沙等佛所，發",
    "T47n1958_001:0005a14": "菩提心，然後乃能於惡世中，不謗是法，",
    "T47n1958_001:0005a15": "書寫經卷，雖為人說，未解深義。』」何以故",
    "T47n1958_001:0005a16": "須如此教量者？為彰今日座下聞經者，",
    "T47n1958_001:0005a17": "曾已發心供養多佛也，又顯大乘經之威力",
    "T47n1958_001:0005a18": "不可思議。是故經云：「若有眾生，聞是經典，",
    "T47n1958_001:0005a19": "億百千劫不墮惡道。何以故？是妙經典所",
    "T47n1958_001:0005a20": "流布處，當知其地即是金剛，是中諸人亦",
    "T47n1958_001:0005a21": "如金剛。」故知聞經生信者，皆獲不可思議",
    "T47n1958_001:0005a22": "利益也。",
    "T47n1958_001:0005a23": "第四、次辨諸經宗旨不同者。若依《涅槃經》，",
    "T47n1958_001:0005a24": "佛性為宗；若依《維摩經》，不可思議解脫為",
    "T47n1958_001:0005a25": "宗；若依《般若經》，空慧為宗；若依《大集經》，陀",
    "T47n1958_001:0005a26": "羅尼為宗；今此《觀經》以觀佛三昧為宗。若",
    "T47n1958_001:0005a27": "論所觀，不過依、正二報，如下依諸觀所",
    "T47n1958_001:0005a28": "辨。若依《觀佛三昧經》云：「佛告父王：『諸佛出",
    "T47n1958_001:0005a29": "世有三種益：一者、口說十二部經，法施利",
    "T47n1958_001:0005b01": "益，能除眾生無明暗障，開智慧眼，生諸佛",
    "T47n1958_001:0005b02": "前，早得無上菩提。二者、諸佛、如來有身相光",
    "T47n1958_001:0005b03": "明無量妙好，若有眾生稱念觀察，若總相、",
    "T47n1958_001:0005b04": "若別相，無問佛身現在、過去，皆能除滅眾",
    "T47n1958_001:0005b05": "生四重、五逆，永背三途，隨意所樂，常生淨",
    "T47n1958_001:0005b06": "土，乃至成佛。三者、令勸父王行念佛三",
    "T47n1958_001:0005b07": "昧。』父王白佛：『佛地果德，真如實相第一義空，",
    "T47n1958_001:0005b08": "何因不遣弟子行之？』佛告父王：『諸佛果德",
    "T47n1958_001:0005b09": "有無量深妙境界，神通解脫，非是凡夫所行",
    "T47n1958_001:0005b10": "境界，故勸父王行念佛三昧。』父王白佛：『念",
    "T47n1958_001:0005b11": "佛之功，其狀云何？』佛告父王：『如伊蘭林方四",
    "T47n1958_001:0005b12": "十由旬，有一科牛頭栴檀，雖有根牙，猶未",
    "T47n1958_001:0005b13": "出土，其伊蘭林，唯臭無香，若有噉其花",
    "T47n1958_001:0005b14": "菓，發狂而死。後時栴檀根、牙漸漸生長，纔",
    "T47n1958_001:0005b15": "欲成樹，香氣昌盛，遂能改變此林，普皆香",
    "T47n1958_001:0005b16": "美，眾生見者，皆生希有心。』佛告父王：『一切",
    "T47n1958_001:0005b17": "眾生在生死中，念佛之心亦復如是。但能",
    "T47n1958_001:0005b18": "繫念不止，定生佛前；一得往生，即能改",
    "T47n1958_001:0005b19": "變一切諸惡，成大慈悲，如彼香樹，改伊蘭",
    "T47n1958_001:0005b20": "林。』」所言伊蘭林者，喻眾生身內三毒、三障無",
    "T47n1958_001:0005b21": "邊重罪；言栴檀者，喻眾生念佛之心；纔欲",
    "T47n1958_001:0005b22": "成樹者，謂一切眾生但能積念不斷，業道",
    "T47n1958_001:0005b23": "成辦也。問曰：「計一切眾生念佛之功，亦應",
    "T47n1958_001:0005b24": "一切可知。何因一念之力，能斷一切諸障，",
    "T47n1958_001:0005b25": "如一香樹，改四十由旬伊蘭林，悉使香美",
    "T47n1958_001:0005b26": "也？」答曰：「依諸部大乘，顯念佛三昧功能不",
    "T47n1958_001:0005b27": "可思議也。何者？如《華嚴經》云：『譬如有人用",
    "T47n1958_001:0005b28": "師子筋以為琴絃，音聲一奏，一切餘絃悉皆",
    "T47n1958_001:0005b29": "斷壞。若人菩提心中行念佛三昧者，一切煩",
    "T47n1958_001:0005c01": "惱、一切諸障，悉皆斷滅。亦如有人搆取牛、羊、",
    "T47n1958_001:0005c02": "驢、馬一切諸乳置一器中，若持師子乳一",
    "T47n1958_001:0005c03": "渧投之，直過無難，一切諸乳悉皆破壞，變",
    "T47n1958_001:0005c04": "為清水。』若人但能菩提心中行念佛三昧",
    "T47n1958_001:0005c05": "者，一切惡魔、諸障，直過無難。又彼經云：『譬",
    "T47n1958_001:0005c06": "如有人持翳身藥，處處遊行，一切餘人不",
    "T47n1958_001:0005c07": "見是人。』若能菩提心中行念佛三昧者，一",
    "T47n1958_001:0005c08": "切惡神，一切諸障不見是人，隨所詣處，無",
    "T47n1958_001:0005c09": "能遮障也。何故能爾？此念佛三昧即是一",
    "T47n1958_001:0005c10": "切三昧中王故也。」",
    "T47n1958_001:0005c11": "第七、略明三身三土義。問曰：「今現在阿彌陀",
    "T47n1958_001:0005c12": "佛是何身？極樂之國是何土？」答曰：「現在彌陀",
    "T47n1958_001:0005c13": "是報佛，極樂寶莊嚴國是報土。然古舊相",
    "T47n1958_001:0005c14": "傳皆云：『阿彌陀佛是化身，土亦是化土。』此",
    "T47n1958_001:0005c15": "為大失也。若爾者，穢土亦化身所居，淨土",
    "T47n1958_001:0005c16": "亦化身所居者，未審如來報身更依何土",
    "T47n1958_001:0005c17": "也？今依《大乘同性經》辨定報化、淨穢者，經",
    "T47n1958_001:0005c18": "云：『淨土中成佛者，悉是報身；穢土中成佛者，",
    "T47n1958_001:0005c19": "悉是化身。』彼經云：『阿彌陀如來、蓮華開敷星",
    "T47n1958_001:0005c20": "王如來、龍主王如來、寶德如來等諸如來，清",
    "T47n1958_001:0005c21": "淨佛剎，現得道者，當得道者，如是一切皆",
    "T47n1958_001:0005c22": "是報身佛也。何者如來化身？由如今日踊",
    "T47n1958_001:0005c23": "步健如來、魔恐怖如來，如是等一切如來，",
    "T47n1958_001:0005c24": "穢濁世中，如現成佛者，當成佛者，從兜率",
    "T47n1958_001:0005c25": "下，乃至住持一切正法、一切像法、一切末",
    "T47n1958_001:0005c26": "法，如是化事皆是化身佛也。何者如來法身？",
    "T47n1958_001:0005c27": "如來真法身者，無色、無形、無現、無著，不可",
    "T47n1958_001:0005c28": "見、無言說、無住處，無生、無滅，是名真法",
    "T47n1958_001:0005c29": "身義也。』」問曰：「如來報身常住，云何《觀音授記",
    "T47n1958_001:0006a01": "經》云：『阿彌陀佛入涅槃後，觀世音菩薩次",
    "T47n1958_001:0006a02": "補佛處也？』」答曰：「此是報身，示現隱沒相，非",
    "T47n1958_001:0006a03": "滅度也。彼經云：『阿彌陀佛入涅槃後，復有",
    "T47n1958_001:0006a04": "深厚善根眾生，還見如故。』即其證也。又《寶性",
    "T47n1958_001:0006a05": "論》云：『報身有五種相：說法及可見，諸業不休",
    "T47n1958_001:0006a06": "息及休息隱沒，示現不實體，即其證也。』」問曰：",
    "T47n1958_001:0006a07": "「釋迦如來報身、報土在何方也？」答曰：「《涅槃經》",
    "T47n1958_001:0006a08": "云：『西方去此四十二恒河沙佛土，有世界名",
    "T47n1958_001:0006a09": "曰無勝，彼土所有莊嚴亦如西方極樂世界，",
    "T47n1958_001:0006a10": "等無有異。我於彼土出現於世，為化眾",
    "T47n1958_001:0006a11": "生故，來在此娑婆國土。但非我出此土，一",
    "T47n1958_001:0006a12": "切如來亦復如是。』即其證也。」問曰：「《鼓音經》",
    "T47n1958_001:0006a13": "云：『阿彌陀佛有父母。』明知非是報佛、報土",
    "T47n1958_001:0006a14": "也。」答曰：「子但聞名，不究尋經旨，致此疑。",
    "T47n1958_001:0006a15": "可謂錯之毫毛，失之千里。然阿彌陀佛亦",
    "T47n1958_001:0006a16": "具三身：極樂出現者，即是報身；今言有父",
    "T47n1958_001:0006a17": "母者，是穢土中示現化身父母也。亦如釋迦",
    "T47n1958_001:0006a18": "如來，淨土中成其報佛，應來此方示有父",
    "T47n1958_001:0006a19": "母，成其化佛。阿彌陀佛亦復如是。又如《鼓",
    "T47n1958_001:0006a20": "音聲經》云：『爾時阿彌陀佛與聲聞眾俱，國",
    "T47n1958_001:0006a21": "號清泰，聖王所住，其城縱廣十千由旬。阿彌",
    "T47n1958_001:0006a22": "陀佛父是轉輪聖王，王名月上，母名殊勝妙",
    "T47n1958_001:0006a23": "顏，魔王名無勝，佛子名月明，提婆達多名",
    "T47n1958_001:0006a24": "寂意，給侍弟子名無垢稱。』又上來所引竝",
    "T47n1958_001:0006a25": "是化身之相，若是淨土，豈有輪王及城女",
    "T47n1958_001:0006a26": "人等也？此即文義昞然，何待分別？皆不",
    "T47n1958_001:0006a27": "善尋究，致使迷名生執也。」問曰：「若報身有",
    "T47n1958_001:0006a28": "隱沒休息相者，亦可淨土有成壞事？」答曰：",
    "T47n1958_001:0006a29": "「如斯難者，自古將今，義亦難通。雖然今敢",
    "T47n1958_001:0006b01": "引經為證，義亦可知。譬如佛身常住，眾生",
    "T47n1958_001:0006b02": "見有涅槃；淨土亦爾，體非成壞，隨眾生所",
    "T47n1958_001:0006b03": "見有成、有壞。如《華嚴經》云：『由如見導師，種",
    "T47n1958_001:0006b04": "種無量色，隨眾生心行，見佛剎亦然。』是故",
    "T47n1958_001:0006b05": "《淨土論》云：『一質不成故，淨穢有虧盈；異質",
    "T47n1958_001:0006b06": "不成故，搜原則冥一；無質不成故，緣起則",
    "T47n1958_001:0006b07": "萬形。』故知若據法性淨土，則不論清濁；若",
    "T47n1958_001:0006b08": "據報化大悲，則非無淨穢也。「又汎明佛土，",
    "T47n1958_001:0006b09": "對機感不同，有其三種差別：一者、從真垂",
    "T47n1958_001:0006b10": "報，名為報土。猶如日光照四天下，法身如",
    "T47n1958_001:0006b11": "日，報化如光。二者、無而忽有，名之為化。即",
    "T47n1958_001:0006b12": "如《四分律》云：『錠光如來化提婆城與拔提",
    "T47n1958_001:0006b13": "城相近，共為親婚往來，後時忽然化火燒",
    "T47n1958_001:0006b14": "却，令諸眾生覩此無常，莫不生厭歸向佛",
    "T47n1958_001:0006b15": "道也。』是故經云：『或現劫火燒，天地皆洞然，",
    "T47n1958_001:0006b16": "眾生有常想，照令知無常；或為濟貧乏，現",
    "T47n1958_001:0006b17": "立無盡藏，隨緣廣開導，令發菩提心。』三者、",
    "T47n1958_001:0006b18": "隱穢顯淨。如《維摩經》佛以足指按地，三",
    "T47n1958_001:0006b19": "千剎土莫不嚴淨。今此無量壽國即是從真",
    "T47n1958_001:0006b20": "垂報國也。何以得知？依《觀音授記經》云：",
    "T47n1958_001:0006b21": "『未來觀音成佛，替阿彌陀佛處。』故知是報",
    "T47n1958_001:0006b22": "也。」",
    "T47n1958_001:0006b23": "第八、明彌陀淨國位該上下，凡聖通往者。",
    "T47n1958_001:0006b24": "今此無量壽國是其報淨土，由佛願故，乃",
    "T47n1958_001:0006b25": "該通上下，致令凡夫之善竝得往生，由該",
    "T47n1958_001:0006b26": "上故，天親、龍樹及上地菩薩亦皆生也。是故",
    "T47n1958_001:0006b27": "《大經》云：「彌勒菩薩問佛：『未知此界有幾許",
    "T47n1958_001:0006b28": "不退菩薩，得生彼國？』佛言：『此娑婆世界有",
    "T47n1958_001:0006b29": "六十七億不退菩薩，皆當往生。』」若欲廣引，",
    "T47n1958_001:0006c01": "餘方皆爾。問曰：「彌陀淨國既云位該上下，",
    "T47n1958_001:0006c02": "無問凡聖皆通往者，未知唯修無相得",
    "T47n1958_001:0006c03": "生？為當凡夫有相亦得生也？」答曰：「凡夫",
    "T47n1958_001:0006c04": "智淺，多依相求，決得往生。然以相善力",
    "T47n1958_001:0006c05": "微，但生相土，唯覩報、化佛也。是故《觀佛三",
    "T47n1958_001:0006c06": "昧經．菩薩本行品》云：『文殊師利白佛言：「當知",
    "T47n1958_001:0006c07": "我念過去無量劫數為凡夫時，彼世有佛，",
    "T47n1958_001:0006c08": "名寶威德上王如來。彼佛出時，與今無異。",
    "T47n1958_001:0006c09": "彼佛亦長丈六，身紫金色，說三乘法，如釋",
    "T47n1958_001:0006c10": "迦文。爾時彼國有大長者，名一切施。長者",
    "T47n1958_001:0006c11": "有子，名曰戒護。子在母胎時，母以敬信",
    "T47n1958_001:0006c12": "故，預為其子受三歸依。子既生已，年至八",
    "T47n1958_001:0006c13": "歲，父母請佛於家供養。童子見佛，為佛作",
    "T47n1958_001:0006c14": "禮，敬佛心重，目不暫捨，一見佛故，即得",
    "T47n1958_001:0006c15": "除却百萬億那由他劫生死之罪。從是以後",
    "T47n1958_001:0006c16": "常生淨土，即得值遇百億那由他恒河沙",
    "T47n1958_001:0006c17": "佛，是諸世尊亦以相好度脫眾生。爾時童",
    "T47n1958_001:0006c18": "子一一親侍，間無空缺，禮拜、供養、合掌觀",
    "T47n1958_001:0006c19": "佛，以因緣力故，復得值遇百萬阿僧祇",
    "T47n1958_001:0006c20": "佛，彼諸佛等亦以色身相好化度眾生。從",
    "T47n1958_001:0006c21": "是以後即得百千億念佛三昧門，復得阿僧",
    "T47n1958_001:0006c22": "祇陀羅尼門。既得此已，諸佛現前，乃為說無",
    "T47n1958_001:0006c23": "相法，須臾之間得首楞嚴三昧。時彼童子但",
    "T47n1958_001:0006c24": "受三歸，一禮佛故，諦觀佛身，心無疲厭。",
    "T47n1958_001:0006c25": "由此因緣，值無數佛。何況繫念，具足思惟",
    "T47n1958_001:0006c26": "觀佛色身。時彼童子豈異人乎？是我身也。」",
    "T47n1958_001:0006c27": "爾時世尊讚文殊言：「善哉，善哉！汝以一禮",
    "T47n1958_001:0006c28": "佛故，得值無數諸佛。何況未來我諸弟子",
    "T47n1958_001:0006c29": "懃觀佛者、懃念佛者？」佛勅阿難：「汝持文",
    "T47n1958_001:0007a01": "殊師利語，遍告大眾及未來世眾生，若能禮",
    "T47n1958_001:0007a02": "佛者、若能念佛者、若能觀佛者，當知此人",
    "T47n1958_001:0007a03": "與文殊師利等無有異，捨身他世，文殊師",
    "T47n1958_001:0007a04": "利等諸菩薩為其和上。」』以此文證，故知淨",
    "T47n1958_001:0007a05": "土該通相土，往生不謬。「若知無相離念為",
    "T47n1958_001:0007a06": "體，而緣中求往者，多應上輩生也。是故天",
    "T47n1958_001:0007a07": "親菩薩論云：『若能觀二十九種莊嚴清淨，即",
    "T47n1958_001:0007a08": "略入一法句。一法句者，謂清淨句；清淨句",
    "T47n1958_001:0007a09": "者，即是智慧無為法身故。』何故須廣、略相入",
    "T47n1958_001:0007a10": "者？但諸佛、菩薩有二種法身：一者、法性法身；",
    "T47n1958_001:0007a11": "二者、方便法身。由法性法身故，生方便法",
    "T47n1958_001:0007a12": "身；由方便法身故，顯出法性法身。此二種",
    "T47n1958_001:0007a13": "法身異而不可分，一而不可同，是故廣、",
    "T47n1958_001:0007a14": "略相入。菩薩若不知廣、略相入，則不能自",
    "T47n1958_001:0007a15": "利、利他。無為法身者，即法性身也，法性寂",
    "T47n1958_001:0007a16": "滅故，即法身無相也。法身無相故，則能無",
    "T47n1958_001:0007a17": "不相，是故相好莊嚴即是法身也。法身無知",
    "T47n1958_001:0007a18": "故，則能無不知，是故一切種智即是真實智",
    "T47n1958_001:0007a19": "慧也。雖知就緣觀總、別二句，莫非實相",
    "T47n1958_001:0007a20": "也。以知實相故，即知三界眾生虛妄相也；",
    "T47n1958_001:0007a21": "以知三界眾生虛妄故，即起真實慈悲也；",
    "T47n1958_001:0007a22": "以知真實慈悲故，即起真實歸依也。今",
    "T47n1958_001:0007a23": "之行者無問緇素，但能知生無生不違二",
    "T47n1958_001:0007a24": "諦者，多應落在上輩生也。」",
    "T47n1958_001:0007a25": "第九、明彌陀淨國，三界攝與不攝。問曰：「安樂",
    "T47n1958_001:0007a26": "國土於三界中，何界所攝？」答曰：「淨土勝妙，體",
    "T47n1958_001:0007a27": "出世間。此三界者，乃是生死凡夫之闇宅，雖",
    "T47n1958_001:0007a28": "復苦、樂少殊，脩、短有異，統如觀之，莫非有",
    "T47n1958_001:0007a29": "漏之長津，倚伏相乘，循環無際，雜生觸受四",
    "T47n1958_001:0007b01": "倒長溝，且因且果，虛偽相習，深可厭也。是",
    "T47n1958_001:0007b02": "故淨土非三界攝。又依《智度論》云：『淨土果",
    "T47n1958_001:0007b03": "報，無欲故非欲界；地居故，非色界；有形色",
    "T47n1958_001:0007b04": "故，非無色界。』雖言地居，精勝妙絕。是故天",
    "T47n1958_001:0007b05": "親論云：『觀彼世界相，勝過三界道，究竟如",
    "T47n1958_001:0007b06": "虛空，廣大無邊際。』是故《大經》讚云：『妙土廣大",
    "T47n1958_001:0007b07": "超數限，自然七寶所合成，佛本願力莊嚴",
    "T47n1958_001:0007b08": "起，稽首清淨大攝受。世界光耀妙殊絕，適悅",
    "T47n1958_001:0007b09": "晏安無四時，自利利他力圓滿，歸命方便",
    "T47n1958_001:0007b10": "巧莊嚴。』」",
    "T47n1958_001:0007b11": "第二大門中，有三番料簡：第一、明發菩提",
    "T47n1958_001:0007b12": "心；第二、破異見邪執；第三、廣施問答，釋去",
    "T47n1958_001:0007b13": "疑情。就初發菩提心，內有四番：一、出菩提",
    "T47n1958_001:0007b14": "心功用，二、出菩提名體，三、顯發心有異，四、",
    "T47n1958_001:0007b15": "問答解釋。第一、出菩提心功用者。《大經》云：",
    "T47n1958_001:0007b16": "「凡欲往生淨土，要須發菩提心為源。」云何",
    "T47n1958_001:0007b17": "菩提者？乃是無上佛道之名也。若欲發心作",
    "T47n1958_001:0007b18": "佛者，此心廣大，遍周法界；此心究竟，等若",
    "T47n1958_001:0007b19": "虛空；此心長遠，盡未來際；此心普備，離二乘",
    "T47n1958_001:0007b20": "障。若能一發此心，傾無始生死有淪所有",
    "T47n1958_001:0007b21": "功德迴向菩提，皆能遠詣佛果，無有失",
    "T47n1958_001:0007b22": "滅。譬如寄花五淨，風日不萎；附水靈河，",
    "T47n1958_001:0007b23": "世旱無竭。第二、出菩提名體者。然菩提有",
    "T47n1958_001:0007b24": "三種：一者、法身菩提，二者、報身菩提，三者、化",
    "T47n1958_001:0007b25": "身菩提也。言法身菩提者，所謂真如、實相、第",
    "T47n1958_001:0007b26": "一義空，自性清淨，體無穢染，理出天真，不",
    "T47n1958_001:0007b27": "假修成，名為法身；佛道體本，名曰菩提。言",
    "T47n1958_001:0007b28": "報身菩提者，備修萬行，能感報佛之果，以",
    "T47n1958_001:0007b29": "果酬因，名曰報身；圓通無礙，名曰菩提。言",
    "T47n1958_001:0007c01": "化身菩提者，謂從報起用，能趣萬機，名",
    "T47n1958_001:0007c02": "為化身；益物圓通，名曰菩提。第三、顯發心",
    "T47n1958_001:0007c03": "有異者。今謂行者修因、發心具其三種：一",
    "T47n1958_001:0007c04": "者、要須識達有、無從本已來自性清淨；二者、",
    "T47n1958_001:0007c05": "緣修萬行、八萬四千諸波羅蜜門等；三者、大",
    "T47n1958_001:0007c06": "慈悲為本，恒擬運度為懷。此之三因能",
    "T47n1958_001:0007c07": "與大菩提相應，故名發菩提心。又據《淨土",
    "T47n1958_001:0007c08": "論》云：「今言發菩提心者，即是願作佛心；願",
    "T47n1958_001:0007c09": "作佛心者，即是度眾生心；度眾生心者，即攝",
    "T47n1958_001:0007c10": "取眾生，生有佛國土心。」今既願生淨土，故",
    "T47n1958_001:0007c11": "先須發菩提心也。第四、問答解釋者。問",
    "T47n1958_001:0007c12": "曰：「若備修萬行能感菩提得成佛者，何故",
    "T47n1958_001:0007c13": "《諸法無行經》云：『若人求菩提，即無有菩提，",
    "T47n1958_001:0007c14": "是人遠菩提，猶如天與地。』？」答曰：「菩提正體，",
    "T47n1958_001:0007c15": "理求無相，今作相求，不當理實，故名人",
    "T47n1958_001:0007c16": "遠也。是故經言：『菩提者，不可以心得，不",
    "T47n1958_001:0007c17": "可以身得也。』今謂行者雖知修行往求，",
    "T47n1958_001:0007c18": "了了識知理體無求，仍不壞假名，是故備",
    "T47n1958_001:0007c19": "修萬行，故能感也。是故《大智度論》云：『若人",
    "T47n1958_001:0007c20": "見般若，是則為被縛；若不見般若，是亦為",
    "T47n1958_001:0007c21": "被縛。若人見般若，是則為解脫；若不見",
    "T47n1958_001:0007c22": "般若，是亦為解脫。』龍樹菩薩釋曰：『是中不",
    "T47n1958_001:0007c23": "離四句者為縛，離四句者為解。』今祈菩",
    "T47n1958_001:0007c24": "提但能如此修行，即是不行而行；不行而行",
    "T47n1958_001:0007c25": "者，不違二諦大道理也。「又依天親《淨土論》",
    "T47n1958_001:0007c26": "云：『凡欲發心會無上菩提者，有其二義：一",
    "T47n1958_001:0008a01": "者、先須離三種與菩提門相違法，二者、須",
    "T47n1958_001:0008a02": "知三種順菩提門法。何等為三？一者、依智",
    "T47n1958_001:0008a03": "慧門不求自樂，遠離我心貪著自身故；二",
    "T47n1958_001:0008a04": "者、依慈悲門拔一切眾生苦，遠離無安眾",
    "T47n1958_001:0008a05": "生心故；三者、依方便門憐愍一切眾生心，",
    "T47n1958_001:0008a06": "遠離恭敬供養自身心故。是名遠離三種",
    "T47n1958_001:0008a07": "菩提門相違法。順菩提門者，菩薩遠離如是",
    "T47n1958_001:0008a08": "三種菩提門相違法，即得三種隨順菩提",
    "T47n1958_001:0008a09": "門法。何等為三？一者、無染清淨心，不為自",
    "T47n1958_001:0008a10": "身求諸樂故。菩提是無染清淨處，若為自",
    "T47n1958_001:0008a11": "身求樂，即違菩提門，是故無染清淨心是",
    "T47n1958_001:0008a12": "順菩提門；二者、安清淨心，為拔一切眾生",
    "T47n1958_001:0008a13": "苦故，菩提安穩一切眾生清淨處，若不作",
    "T47n1958_001:0008a14": "心拔一切眾生離生死苦，即便違菩提，是",
    "T47n1958_001:0008a15": "故拔一切眾生苦是順菩提門；三者、樂清淨",
    "T47n1958_001:0008a16": "心，欲令一切眾生得大菩提故，攝取眾生",
    "T47n1958_001:0008a17": "生彼國土故。菩提是畢竟常樂處，若不令",
    "T47n1958_001:0008a18": "一切眾生得畢竟常樂者，則違菩提門。』此",
    "T47n1958_001:0008a19": "畢竟常樂依何而得？要依大義門。大義門",
    "T47n1958_001:0008a20": "者，謂彼安樂佛國是也。故令一心專至，願",
    "T47n1958_001:0008a21": "生彼國，欲使早會無上菩提也。」",
    "T47n1958_001:0008a22": "第二、明破異見邪執者。就中有其九番：",
    "T47n1958_001:0008a23": "第一、破妄計大乘無相異見偏執；第二、會",
    "T47n1958_001:0008a24": "通菩薩愛見大悲；第三、破繫心外無法；第",
    "T47n1958_001:0008a25": "四、破願生穢國不願往生淨土；第五、破",
    "T47n1958_001:0008a26": "若生淨土多喜著樂；第六、破求生淨土",
    "T47n1958_001:0008a27": "非是小乘；第七、破求生兜率勸不歸",
    "T47n1958_001:0008a28": "淨土；第八、會通若求生十方淨土不如歸",
    "T47n1958_001:0008a29": "西；第九、料簡別時之意。第一、破大乘無相",
    "T47n1958_001:0008b01": "妄執者。就中有二：一、總生起，欲令後代學",
    "T47n1958_001:0008b02": "者明識是非，去邪向正；第二、廣就繫情，",
    "T47n1958_001:0008b03": "顯正破之。一、總生起者，然大乘深藏、名義塵",
    "T47n1958_001:0008b04": "沙，是故《涅槃經》云：「一名無量義，一義無量名。」",
    "T47n1958_001:0008b05": "要須遍審眾典，方曉部旨，非如小乘俗書，",
    "T47n1958_001:0008b06": "案文畢義。何意須然？但淨土幽廓，經論隱",
    "T47n1958_001:0008b07": "顯，致令凡情種種圖度，恐涉諂語刀刀，",
    "T47n1958_001:0008b08": "百盲偏執，雜亂無知，妨礙往生。今且舉少",
    "T47n1958_001:0008b09": "狀，一一破之。第一、破妄計大乘無相者。問",
    "T47n1958_001:0008b10": "曰：「或有人言：『大乘無相，勿念彼此。若願生",
    "T47n1958_001:0008b11": "淨土，便是取相，轉增漏縛，何用求之？』」答曰：",
    "T47n1958_001:0008b12": "「如此計者，將謂不然。何者？一切諸佛說法要",
    "T47n1958_001:0008b13": "具二緣：一、依法性實理；二、須順其二諦。彼",
    "T47n1958_001:0008b14": "計大乘無念，但依法性；然謗無緣求，即是不",
    "T47n1958_001:0008b15": "順二諦。如此見者，墮滅空所收。是故《無上",
    "T47n1958_001:0008b16": "依經》云：『佛告阿難：「一切眾生若起我見如",
    "T47n1958_001:0008b17": "須彌山，我所不懼。何以故？此人雖未即得",
    "T47n1958_001:0008b18": "出離，常不壞因果，不失果報故。若起空",
    "T47n1958_001:0008b19": "見如芥子，我即不許。何以故？此見者破",
    "T47n1958_001:0008b20": "喪因果，多墮惡道，未來生處，必背我化。」』今",
    "T47n1958_001:0008b21": "勸行者，理雖無生，然二諦道理，非無緣求，",
    "T47n1958_001:0008b22": "一切得往生也。是故《維摩經》云：『雖觀諸佛",
    "T47n1958_001:0008b23": "國，及與眾生空，而常修淨土，教化諸群生。』",
    "T47n1958_001:0008b24": "又彼經云：『雖行無作，而現受身，是菩薩行；",
    "T47n1958_001:0008b25": "雖行無起，而起一切善行，是菩薩行。』是其",
    "T47n1958_001:0008b26": "真證也。」問曰：「今世間有人，行大乘無相，亦",
    "T47n1958_001:0008b27": "不存彼此，全不護戒相。是事云何？」答曰：「如",
    "T47n1958_001:0008b28": "此計者，為害滋甚。何者？如《大方等經》云：『佛",
    "T47n1958_001:0008b29": "為優婆塞制戒，不得至寡婦、處女家，沽酒",
    "T47n1958_001:0008c01": "家，藍染家，押油家，熟皮家，悉不得往來。阿難",
    "T47n1958_001:0008c02": "白佛言：「世尊！為何等人制如斯戒？」佛告阿",
    "T47n1958_001:0008c03": "難：「行者有二種：一者、在世人行；二者、出世",
    "T47n1958_001:0008c04": "人行。出世人者，吾不制上事；在世人者，吾",
    "T47n1958_001:0008c05": "今制之。何以故？一切眾生悉是吾子。」』佛是一",
    "T47n1958_001:0008c06": "切眾生父母，遮制約勒，早出世間得涅槃",
    "T47n1958_001:0008c07": "故。」第二、會通菩薩愛見大悲者。問曰：「依大",
    "T47n1958_001:0008c08": "乘聖教，菩薩於諸眾生若起愛見大悲，即",
    "T47n1958_001:0008c09": "應捨離。今勸眾生共生淨土，豈非愛染取",
    "T47n1958_001:0008c10": "相，若為免其塵累也？」答曰：「菩薩行法功用",
    "T47n1958_001:0008c11": "有二。何者？一、證空慧般若；二、具大悲。一、",
    "T47n1958_001:0008c12": "以修空慧般若力故，雖入六道生死，不",
    "T47n1958_001:0008c13": "為塵染所繫；二、以大悲念眾生故，不住",
    "T47n1958_001:0008c14": "涅槃。菩薩雖處二諦，常能妙捨有、無，取、捨",
    "T47n1958_001:0008c15": "得中，不違大道理也。是故《維摩經》云：『譬如",
    "T47n1958_001:0008c16": "有人欲於空地造立宮舍，隨意無礙，若",
    "T47n1958_001:0008c17": "於虛空終不能成；菩薩亦如是，為欲",
    "T47n1958_001:0008c18": "成就眾生故，願取佛國。願取佛國者，非",
    "T47n1958_001:0008c19": "於空也。』」第三、破繫心外無法者。就中有",
    "T47n1958_001:0008c20": "二：一、破計情；二、問答解釋。問曰：「或有人言：",
    "T47n1958_001:0008c21": "『所觀淨境，約就內心，淨土融通，心淨即是。",
    "T47n1958_001:0008c22": "心外無法，何須西入？』」答曰：「但法性淨土，理",
    "T47n1958_001:0008c23": "處虛融，體無偏局，此乃無生之生，上士堪",
    "T47n1958_001:0008c24": "入。是故《無字寶篋經》云：『善男子！復有一法，",
    "T47n1958_001:0008c25": "是佛所覺，所謂諸法不去、不來，無因、無緣，無",
    "T47n1958_001:0008c26": "生、無滅，無思、無不思，無增、無減。佛告羅睺",
    "T47n1958_001:0008c27": "羅言：「汝今受持我此所說正法義不？」爾時",
    "T47n1958_001:0008c28": "十方有九億菩薩，即白佛言：「我等皆能持",
    "T47n1958_001:0008c29": "此法門，當為眾生流通不絕。」世尊答言：",
    "T47n1958_001:0009a01": "「是善男子等，則為兩肩荷擔菩提，彼人即得",
    "T47n1958_001:0009a02": "不斷辯才，得善清淨諸佛世界。命終之時，即",
    "T47n1958_001:0009a03": "得現見阿彌陀佛與諸聖眾住其人前，得",
    "T47n1958_001:0009a04": "往生也。」』自有中下之輦，未能破相，要依",
    "T47n1958_001:0009a05": "信佛因緣求生淨土，雖至彼國，還居相",
    "T47n1958_001:0009a06": "土。又云：『若攝緣從本，即是心外無法；若分",
    "T47n1958_001:0009a07": "二諦明義，淨土無妨是心外法也。』」二、問答",
    "T47n1958_001:0009a08": "解釋。問曰：「向言無生之生唯上士能入，中下",
    "T47n1958_001:0009a09": "不堪者，為當直將人約法作如此判？為當",
    "T47n1958_001:0009a10": "亦有聖教來證？」答曰：「依《智度論》云：『新發意",
    "T47n1958_001:0009a11": "菩薩機解軟弱，雖言發心，多願生淨土。何",
    "T47n1958_001:0009a12": "意然者？譬如嬰兒，若不近父母恩養，或墮",
    "T47n1958_001:0009a13": "阬、落井，火、蛇等難，或乏乳而死。要假父母",
    "T47n1958_001:0009a14": "摩洗養育，方可長大能紹繼家業。菩薩亦",
    "T47n1958_001:0009a15": "爾，若能發菩提心，多願生淨土，親近諸佛，",
    "T47n1958_001:0009a16": "增長法身，方能匡紹菩薩家業，十方濟運。",
    "T47n1958_001:0009a17": "為斯益故，多願生也。』又彼論云：『譬如鳥子",
    "T47n1958_001:0009a18": "翅翮未成，不可逼令高翔，先須依林傅",
    "T47n1958_001:0009a19": "樹，羽成有力，方可捨林遊空。新發意菩薩",
    "T47n1958_001:0009a20": "亦爾，先須乘願，求生佛前，法身成長，隨感",
    "T47n1958_001:0009a21": "赴益。』又阿難白佛言：『此無相波羅蜜在何",
    "T47n1958_001:0009a22": "處說？』佛言：『如此法門在阿毘跋致地中說。",
    "T47n1958_001:0009a23": "何以故？有新發意菩薩，聞此無相波羅蜜",
    "T47n1958_001:0009a24": "門，所有清淨善根悉當滅沒也。』又來但至",
    "T47n1958_001:0009a25": "彼國，即一切事畢，何用諍此深淺理也？」第四、",
    "T47n1958_001:0009a26": "破願生穢土，不願生淨土者。問曰：「或有",
    "T47n1958_001:0009a27": "人言：『願生穢國教化眾生，不願往生淨",
    "T47n1958_001:0009a28": "土。』是事云何？」答曰：「此人亦有一徒。何者？若",
    "T47n1958_001:0009a29": "身居不退已去，為化雜惡眾生故，能處染",
    "T47n1958_001:0009b01": "不染，逢惡不變——如鵝、鴨入水，水不能濕——",
    "T47n1958_001:0009b02": "如此人等，堪能處穢拔苦。若是實凡夫者，",
    "T47n1958_001:0009b03": "唯恐自行未立，逢苦即變，欲濟彼者，相與",
    "T47n1958_001:0009b04": "俱沒。如似逼鷄入水，豈能不濕？是故《智度",
    "T47n1958_001:0009b05": "論》云：『若凡夫發心，即願在穢土拔濟眾生",
    "T47n1958_001:0009b06": "者，聖意不許。』何意然者？龍樹菩薩釋云：『譬",
    "T47n1958_001:0009b07": "如四十里氷，如有一人，以一升熱湯投",
    "T47n1958_001:0009b08": "之，當時似如少減。若經夜至明，乃高於餘",
    "T47n1958_001:0009b09": "者。凡夫在此發心救苦，亦復如是。以貪、嗔",
    "T47n1958_001:0009b10": "境界違順多故，自起煩惱返墮惡道故也。』」",
    "T47n1958_001:0009b11": "第五、破若生淨土多喜著樂者。問曰：「或有",
    "T47n1958_001:0009b12": "人言：『淨土之中唯有樂事，多喜著樂，妨廢",
    "T47n1958_001:0009b13": "修道，何須願往生也？』」答曰：「既云淨土，無",
    "T47n1958_001:0009b14": "有眾穢。若言著樂，便是貪愛煩惱，何名為",
    "T47n1958_001:0009b15": "淨？是故《大經》云：『彼國人天，往來進止，情無所",
    "T47n1958_001:0009b16": "繫。』又四十八願云：『十方人天，來至我國，若",
    "T47n1958_001:0009b17": "起想念貪計身者，不取正覺。』《大經》又云：",
    "T47n1958_001:0009b18": "『彼國人天，無所適莫。』何有著樂之理也？」第",
    "T47n1958_001:0009b19": "六、破求生淨土非是小乘。問曰：「或有人",
    "T47n1958_001:0009b20": "言：『求生淨土便是小乘，何須修之？』」答曰：",
    "T47n1958_001:0009b21": "「此亦不然。何以故？但小乘之教，一向不明",
    "T47n1958_001:0009b22": "生淨土故也。」第七、會通願生兜率勸歸",
    "T47n1958_001:0009b23": "淨土者。問曰：「或有人言：『願生兜率，不願",
    "T47n1958_001:0009b24": "歸西。』是事云何？」答曰：「此義不類，少分似",
    "T47n1958_001:0009b25": "同，據體大別，有其四種。何者？一、彌勒世尊",
    "T47n1958_001:0009b26": "為其天眾轉不退法輪，聞法生信者獲",
    "T47n1958_001:0009b27": "益，名為信同。著樂無信者，其數非一。又",
    "T47n1958_001:0009b28": "來雖生兜率，位是退處。是故經云：『三界無",
    "T47n1958_001:0009b29": "安，猶如火宅。』二、往生兜率，正得壽命四",
    "T47n1958_001:0009c01": "千歲，命終之後不免退落。三、兜率天上雖",
    "T47n1958_001:0009c02": "有水鳥、樹林，和鳴哀雅，但與諸天生樂為",
    "T47n1958_001:0009c03": "緣，順於五欲不資聖道；若向彌陀淨國",
    "T47n1958_001:0009c04": "一得生者，悉是阿毘跋致，更無退人與其",
    "T47n1958_001:0009c05": "雜居。又復，位是無漏，出過三界，不復輪迴。",
    "T47n1958_001:0009c06": "論其壽命，即與佛齊，非算數能知。其有水",
    "T47n1958_001:0009c07": "鳥、樹林，皆能說法，令人悟解，證會無生。四、",
    "T47n1958_001:0009c08": "據《大經》，且以一種音樂比挍者，經讚言：『從",
    "T47n1958_001:0009c09": "世帝王至六天，音樂轉妙有八重，展轉勝",
    "T47n1958_001:0009c10": "前億萬倍，寶樹音麗倍亦然。復有自然妙",
    "T47n1958_001:0009c11": "伎樂，法音清和悅心神，哀婉雅亮超十方。",
    "T47n1958_001:0009c12": "是故稽首清淨勳。』」第八、挍量願生十方",
    "T47n1958_001:0009c13": "淨土不如歸西方者。問曰：「或有人言：『願",
    "T47n1958_001:0009c14": "生十方淨國，不願歸西方。』是義云何？」答",
    "T47n1958_001:0009c15": "曰：「此義不類，於中有三。何者？一、十方佛國",
    "T47n1958_001:0009c16": "非為不淨，然境寬則心昧，境狹則意專，是",
    "T47n1958_001:0009c17": "故《十方隨願往生經》云：『普廣菩薩白佛言：「世",
    "T47n1958_001:0009c18": "尊！十方佛土皆為嚴淨，何故諸經中偏歎西",
    "T47n1958_001:0009c19": "方阿彌陀國，勸往生也？」佛告普廣菩薩：「一",
    "T47n1958_001:0009c20": "切眾生濁亂者多，正念者少，欲令眾生專志",
    "T47n1958_001:0009c21": "有在，是故讚歎彼國，為別異耳。若能依願",
    "T47n1958_001:0009c22": "修行，莫不獲益。」』二、十方淨土雖皆是淨，而",
    "T47n1958_001:0009c23": "深、淺難知，彌陀淨國乃是淨土之初門。何以",
    "T47n1958_001:0009c24": "得知？依《華嚴經》云：『娑婆世界一劫當極樂",
    "T47n1958_001:0009c25": "世界一日一夜，極樂世界一劫當袈裟幢世",
    "T47n1958_001:0009c26": "界一日一夜。』如是優、劣相望，乃有十阿僧",
    "T47n1958_001:0009c27": "祇，故知為淨土初門。是故諸佛偏勸也，餘",
    "T47n1958_001:0009c28": "方佛國都不如此丁寧。是故有信之徒多願",
    "T47n1958_001:0009c29": "往生也。三、彌陀淨國既是淨土初門，娑婆世",
    "T47n1958_001:0010a01": "界即是穢土末處。何以得知？如《正法念經》",
    "T47n1958_001:0010a02": "云：『從此東北有一世界，名曰斯訶，土田唯",
    "T47n1958_001:0010a03": "有三角沙石。一年三雨，一雨濕潤不過五",
    "T47n1958_001:0010a04": "寸。其土眾生唯食菓子，樹皮為衣，求生不",
    "T47n1958_001:0010a05": "得，求死不得。復有一世界，一切虎、狼禽",
    "T47n1958_001:0010a06": "獸乃至蛇、蝎，悉皆有翅飛行，逢者相噉，不",
    "T47n1958_001:0010a07": "簡善惡。』此豈不名穢土始處？然娑婆依報",
    "T47n1958_001:0010a08": "乃與賢聖同流，唯此乃是穢土終處。安樂",
    "T47n1958_001:0010a09": "世界既是淨土初門，即與此方境次相接，往",
    "T47n1958_001:0010a10": "生甚便，何不去也？」第九、據《攝論》與此經相",
    "T47n1958_001:0010a11": "違，料簡別時意語者。今《觀經》中佛說：「下品",
    "T47n1958_001:0010a12": "生人現造重罪，臨命終時遇善知識，十念",
    "T47n1958_001:0010a13": "成就即得往生。」依《攝論》云：「噵佛別時意語。」",
    "T47n1958_001:0010a14": "又古來通論之家多判此文云：「臨終十念",
    "T47n1958_001:0010a15": "但得作往生因，未即得生。何以得知？論",
    "T47n1958_001:0010a16": "云：『如以一金錢貿得千金錢，非一日即得。』",
    "T47n1958_001:0010a17": "故知十念成就者，但得作因，未即得生，故",
    "T47n1958_001:0010a18": "名別時意語。」如此解者，將為未然。何者？凡",
    "T47n1958_001:0010a19": "菩薩作論釋經，皆欲遠扶佛意，契會聖情，",
    "T47n1958_001:0010a20": "若有論文違經者，無有是處。今解別時意",
    "T47n1958_001:0010a21": "語者，謂佛常途說法，皆明先因後果，理數",
    "T47n1958_001:0010a22": "炳然。今此經中但說一生造罪，臨命終時",
    "T47n1958_001:0010a23": "十念成就即得往生。不論過去有因、無因",
    "T47n1958_001:0010a24": "者，直是世尊引接當來造惡之徒，令其臨終",
    "T47n1958_001:0010a25": "捨惡歸善，乘念往生，是以隱其宿因。此是",
    "T47n1958_001:0010a26": "世尊隱始顯終，沒因談果，名作別時意語。",
    "T47n1958_001:0010a27": "何以得知？但使十念成就，皆有過去因，",
    "T47n1958_001:0010a28": "如《涅槃經》云：「若人過去已曾供養半恒河沙",
    "T47n1958_001:0010a29": "諸佛，復經發心，而能於惡世中聞說大乘",
    "T47n1958_001:0010b01": "經教，但能不謗，未有餘功；若經供養一恒",
    "T47n1958_001:0010b02": "河沙諸佛，及經發心，然後聞大乘經教，非",
    "T47n1958_001:0010b03": "直不謗，復加愛樂。」以此諸經來驗，明知十",
    "T47n1958_001:0010b04": "念成就者，皆有過因不虛。若彼過去無因",
    "T47n1958_001:0010b05": "者，善知識尚不可逢遇，何況十念而可成",
    "T47n1958_001:0010b06": "就也？論云：「以一金錢貿得千金錢，非一日",
    "T47n1958_001:0010b07": "即得者。」若據佛意，欲令眾生多積善因，",
    "T47n1958_001:0010b08": "便乘念往生。若望論主，乘閉過去因，",
    "T47n1958_001:0010b09": "理亦無爽。若作此解，即上順佛經，下合",
    "T47n1958_001:0010b10": "論意，即是經、論相扶，往生路通，無復疑惑",
    "T47n1958_001:0010b11": "也。",
    "T47n1958_001:0010b12": "第三、明廣施問答，釋去疑情者。自下就《大",
    "T47n1958_001:0010b13": "智度論》廣施問答。問曰：「但一切眾生從曠",
    "T47n1958_001:0010b14": "大劫來，備造有漏之業，繫屬三界。云何不",
    "T47n1958_001:0010b15": "斷三界繫業，直爾少時念阿彌陀佛，即得",
    "T47n1958_001:0010b16": "往生，便出三界者？此繫業之義，復欲云何？」",
    "T47n1958_001:0010b17": "答曰：「有二種解釋：一、就法來破；二、借喻以",
    "T47n1958_001:0010b18": "顯。言就法者，諸佛、如來有不思議智、大乘",
    "T47n1958_001:0010b19": "廣智、無等、無倫、最上勝智。不思議智力者，",
    "T47n1958_001:0010b20": "能以少作多，以多作少；以近為遠，以遠",
    "T47n1958_001:0010b21": "為近；以輕為重，以重為輕，有如是等智，",
    "T47n1958_001:0010b22": "無量、無邊不可思議。「自下第二有七番，竝借",
    "T47n1958_001:0010b23": "喻以顯。第一、譬如百夫、百年聚薪，積高千",
    "T47n1958_001:0010b24": "仞，豆許火焚，半日便盡。豈可得言：『百年之",
    "T47n1958_001:0010b25": "薪，半日不盡。』也？第二、譬如癖者寄載他船，",
    "T47n1958_001:0010b26": "因風帆勢，一日至於千里。豈可得言：『癖者",
    "T47n1958_001:0010b27": "云何一日至千里也？』第三、亦如下賤貧人",
    "T47n1958_001:0010b28": "獲一瑞物而以貢王，王慶所得，加諸重賞。",
    "T47n1958_001:0010b29": "斯須之頃，富貴盈望。豈可得言：『以數十年",
    "T47n1958_001:0010c01": "仕備盡辛勤，上下尚不達而歸者。』言彼",
    "T47n1958_001:0010c02": "富貴無此事也？第四、猶如劣夫以己身力",
    "T47n1958_001:0010c03": "擲驢不上，若從輪王行，便乘虛空飛騰自",
    "T47n1958_001:0010c04": "在。豈可得言：『以劣夫之力必不能昇",
    "T47n1958_001:0010c05": "虛空。』也？第五、又如十圍之索，千夫不制；童",
    "T47n1958_001:0010c06": "子揮劍，儵爾兩分。豈可得言：『童子之力",
    "T47n1958_001:0010c07": "不能斷索。』也？第六、又如鴆鳥入水，魚蜯斯",
    "T47n1958_001:0010c08": "斃皆死；犀角觸泥，死者還活。豈可得言：『性",
    "T47n1958_001:0010c09": "命一斷不可生。』也？第七、亦如黃鵠喚子安，",
    "T47n1958_001:0010c10": "子安還活。豈可得言：『墳下千齡，決無可甦。』",
    "T47n1958_001:0010c11": "也？「一切萬法皆有自力、他力，自攝、他攝，千開",
    "T47n1958_001:0010c12": "萬閉，無量無邊，汝豈得以有礙之識，疑彼",
    "T47n1958_001:0010c13": "無礙之法乎？又五不思議中，佛法最不可思",
    "T47n1958_001:0010c14": "議，汝以三界繫業為重，疑彼少時念佛為",
    "T47n1958_001:0010c15": "輕，不得往生安樂國，入正定聚者，是事",
    "T47n1958_001:0010c16": "不然。」問曰：「大乘經云：『業道如秤，重處先牽。』",
    "T47n1958_001:0010c17": "云何眾生一形已來，或百年或十年，乃至今",
    "T47n1958_001:0010c18": "日無惡不造。云何臨終遇善知識，十念相",
    "T47n1958_001:0010c19": "續即得往生？若爾者，先牽之義何以取信？」",
    "T47n1958_001:0010c20": "答曰：「汝謂一形惡業為重，以下品人十念",
    "T47n1958_001:0010c21": "之善以為輕者。今當以義挍量輕、重之義",
    "T47n1958_001:0010c22": "者，正明在心、在緣、在決定，不在時節久近、",
    "T47n1958_001:0010c23": "多少也。「云何在心？謂彼人造罪時，自依止",
    "T47n1958_001:0010c24": "虛妄、顛倒心生；此十念者，依善知識方便安",
    "T47n1958_001:0010c25": "慰，聞實相法生。一實、一虛，豈得相比也？何",
    "T47n1958_001:0010c26": "者？譬如千歲闇室，光若暫至即便明朗。豈",
    "T47n1958_001:0010c27": "可得言：『闇在室千歲而不去。』也？是故《遺",
    "T47n1958_001:0010c28": "日摩尼寶經》云：『佛告迦葉菩薩：「眾生雖復數",
    "T47n1958_001:0010c29": "千巨億萬劫在愛欲中為罪所覆，若聞佛",
    "T47n1958_001:0011a01": "經一反念善，罪即消盡也。」』是名在心。「二、云",
    "T47n1958_001:0011a02": "何在緣者？謂彼人造罪時，自依止妄想，",
    "T47n1958_001:0011a03": "依煩惱果報眾生生；今此十念者，依止無",
    "T47n1958_001:0011a04": "上信心，依阿彌陀如來真實、清淨無量功德",
    "T47n1958_001:0011a05": "名號生。譬如有人被毒箭所中，徹筋破",
    "T47n1958_001:0011a06": "骨，若聞滅除藥鼓聲，即箭出毒除。豈可得",
    "T47n1958_001:0011a07": "言：『彼箭深毒厲，聞鼓音聲不能拔箭去",
    "T47n1958_001:0011a08": "毒。』也？是名在緣。「三、云何在決定者？彼人造",
    "T47n1958_001:0011a09": "罪時，自依止有後心、有間心生；今此十念",
    "T47n1958_001:0011a10": "者，依止無後心、無間心起，是為決定。又《智",
    "T47n1958_001:0011a11": "度論》云：『一切眾生臨終之時，刀風解形，死苦",
    "T47n1958_001:0011a12": "來逼，生大怖畏。是故遇善知識發大勇猛，",
    "T47n1958_001:0011a13": "心心相續十念，即是增上善根，便得往生。』又",
    "T47n1958_001:0011a14": "如有人對敵破陣，一形之力，一時盡用。其",
    "T47n1958_001:0011a15": "十念之善，亦如是也。又若人臨終時，生一念",
    "T47n1958_001:0011a16": "邪見，增上惡心，即能傾三界之福，即入惡",
    "T47n1958_001:0011a17": "道也。」問曰：「既云：『垂終十念之善，能傾一生",
    "T47n1958_001:0011a18": "惡業，得生淨土者。』未知幾時為十念也？」",
    "T47n1958_001:0011a19": "答曰：「如經說云：『百一生滅成一剎那，六十",
    "T47n1958_001:0011a20": "剎那以為一念。』此依經、論汎解念也。今時",
    "T47n1958_001:0011a21": "解念，不取此時節。但憶念阿彌陀佛，若總",
    "T47n1958_001:0011a22": "相、若別相，隨所緣觀，逕於十念，無他念想",
    "T47n1958_001:0011a23": "間雜，是名十念。又云：『十念相續者，是聖",
    "T47n1958_001:0011a24": "者一數之名耳。』但能積念凝思，不緣他事，",
    "T47n1958_001:0011a25": "使業道成辦，便罷不用，亦未勞記之頭",
    "T47n1958_001:0011a26": "數也。又云：『若久行人念，多應依此；若始行",
    "T47n1958_001:0011a27": "人念者，記數亦好。』此亦依聖教。」又問曰：「今",
    "T47n1958_001:0011a28": "欲依勸行念佛三昧，未知計念相狀何似？」",
    "T47n1958_001:0011a29": "答曰：「譬如有人於空曠逈處，值遇怨賊，拔",
    "T47n1958_001:0011b01": "刀奮勇，直來欲殺。此人徑走，視渡一河，",
    "T47n1958_001:0011b02": "未及到河，即作此念：『我至河岸，為脫衣",
    "T47n1958_001:0011b03": "渡？為著衣浮？若脫衣渡，唯恐無暇；若著",
    "T47n1958_001:0011b04": "衣浮，復畏首領難全。』爾時但有一心作渡",
    "T47n1958_001:0011b05": "河方便，無餘心想間雜。行者亦爾，念阿彌",
    "T47n1958_001:0011b06": "陀佛時，亦如彼人念渡，念念相次，無餘心",
    "T47n1958_001:0011b07": "想間雜。或念佛法身，或念佛神力，或念佛",
    "T47n1958_001:0011b08": "智慧，或念佛毫相，或念佛相好，或念佛本",
    "T47n1958_001:0011b09": "願，稱名亦爾。但能專至，相續不斷，定生佛",
    "T47n1958_001:0011b10": "前。今勸後代學者，若欲會其二諦，但知念",
    "T47n1958_001:0011b11": "念不可得，即是智慧門；而能繫念相續不斷，",
    "T47n1958_001:0011b12": "即是功德門。是故經云：『菩薩摩訶薩恒以功",
    "T47n1958_001:0011b13": "德、智慧以修其心。』若始學者未能破相，但",
    "T47n1958_001:0011b14": "能依相專至，無不往生，不須疑也。」又問",
    "T47n1958_001:0011b15": "曰：「《無量壽大經》云：『十方眾生至心信樂，欲生",
    "T47n1958_001:0011b16": "我國，乃至十念，若不生者，不取正覺。』今有",
    "T47n1958_001:0011b17": "世人，聞此聖教，現在一形全不作意，擬臨",
    "T47n1958_001:0011b18": "終時方欲修念，是事云何？」答曰：「此事不類。",
    "T47n1958_001:0011b19": "何者？經云：『十念相續。』似若不難。然諸凡夫",
    "T47n1958_001:0011b20": "心如野馬、識劇猨猴，馳騁六塵，何曾停息？",
    "T47n1958_001:0011b21": "各須宜發信心，預自剋念，使積習成性，善",
    "T47n1958_001:0011b22": "根堅固也。如佛告大王：『人積善行，死無",
    "T47n1958_001:0011b23": "惡念；如樹先傾，倒必隨曲也。』若刀風一至，",
    "T47n1958_001:0011b24": "百苦湊身，若習先不在懷，念何可辦？各宜",
    "T47n1958_001:0011b25": "同志三、五預結言要，臨命終時，迭相開曉，",
    "T47n1958_001:0011b26": "為稱彌陀名號，願生安樂國，聲聲相次，使",
    "T47n1958_001:0011b27": "成十念也。譬如蠟印印泥，印壞文成。此命",
    "T47n1958_001:0011b28": "斷時，即是生安樂國時。一入正定聚，更何",
    "T47n1958_001:0011b29": "所憂？各宜量此大利，何不預剋念也？」又",
    "T47n1958_001:0011c01": "問曰：「諸大乘經、論皆言：『一切眾生畢竟無",
    "T47n1958_001:0011c02": "生，猶若虛空。』云何天親、龍樹菩薩皆願往",
    "T47n1958_001:0011c03": "生也？」答曰：「言眾生畢竟無生如虛空者，有",
    "T47n1958_001:0011c04": "二種義：一者、如凡夫人所見，實眾生、實生死",
    "T47n1958_001:0011c05": "等；若據菩薩往生，畢竟如虛空、如兔角。",
    "T47n1958_001:0011c06": "二者、今言生者，是因緣生；因緣生故，即是假",
    "T47n1958_001:0011c07": "名生；假名生故，即是無生。不違大道理也。",
    "T47n1958_001:0011c08": "非如凡夫謂有實眾生、實生死也。」又問曰：",
    "T47n1958_001:0011c09": "「夫生為有本，乃是眾累之元。若知此過，捨",
    "T47n1958_001:0011c10": "生求無生者，可有脫期。今既勸生淨土，",
    "T47n1958_001:0011c11": "即是棄生求生，生何可盡？」答曰：「然彼淨土",
    "T47n1958_001:0011c12": "乃是阿彌陀如來清淨本願，無生之生。非如",
    "T47n1958_001:0011c13": "三有眾生愛染，虛妄執著生也。何以故？夫法",
    "T47n1958_001:0011c14": "性清淨畢竟無生，而言生者，得生者之情耳。」",
    "T47n1958_001:0011c15": "又問曰：「如上所言：『知生無生，當上品生者。』",
    "T47n1958_001:0011c16": "若爾，下品生人乘十念往生者，豈非取實",
    "T47n1958_001:0011c17": "生也？若實生者，即墮二疑：一、恐不得往生；",
    "T47n1958_001:0011c18": "二、謂此相善，不能與無生為因也。」答曰：「釋",
    "T47n1958_001:0011c19": "有三番：一、譬如淨摩尼珠置之濁水，以珠",
    "T47n1958_001:0011c20": "威力水即澂清。若人雖有無量生死罪濁，",
    "T47n1958_001:0011c21": "若聞阿彌陀如來至極無生清淨寶珠名號，",
    "T47n1958_001:0011c22": "投之濁心，念念之中罪滅心淨，即便往生。二、",
    "T47n1958_001:0011c23": "如淨摩尼珠，以玄黃帛裹，投之於水，水即",
    "T47n1958_001:0011c24": "玄黃，一如物色。彼清淨佛土有阿彌陀如來，",
    "T47n1958_001:0011c25": "無上寶珠名號，以無量功德成就帛裹，投",
    "T47n1958_001:0011c26": "之所往生者心水之中，豈不能轉生為無",
    "T47n1958_001:0011c27": "生智乎？三、亦如氷上然火，火猛則氷",
    "T47n1958_001:0011c28": "液，氷液則火滅。彼下品往生人雖不知法",
    "T47n1958_001:0011c29": "性無生，但以稱佛名力作往生意，願生",
    "T47n1958_001:0012a01": "彼土，既至無生界時，見生之火自然而滅",
    "T47n1958_001:0012a02": "也。」又問曰：「依何身故說往生也？」答曰：「於",
    "T47n1958_001:0012a03": "此間假名人中修諸行門，前念與後念作",
    "T47n1958_001:0012a04": "因，穢土假名人，淨土假名人，不得決定一，",
    "T47n1958_001:0012a05": "不得決定異；前心、後心亦如是。何以故？若",
    "T47n1958_001:0012a06": "決定一則無因果，若決定異則非相續。以",
    "T47n1958_001:0012a07": "是義故，橫竪雖別，始終是一行者也。」又問",
    "T47n1958_001:0012a08": "曰：「若人但能稱佛名號，能除諸障者。若爾，",
    "T47n1958_001:0012a09": "譬如有人以指指月，此指應能破闇也。」答",
    "T47n1958_001:0012a10": "曰：「諸法萬差，不可一概。何者？自有名即",
    "T47n1958_001:0012a11": "法，自有名異法。有名即法者，如諸佛、菩",
    "T47n1958_001:0012a12": "薩名號，禁呪音辭，修多羅章句等是也。如",
    "T47n1958_001:0012a13": "禁呪辭曰：『日出東方，乍赤、乍黃，假令酉亥行",
    "T47n1958_001:0012a14": "禁，患者亦愈。』又如有人被狗所嚙，灸虎",
    "T47n1958_001:0012a15": "骨[(尉小+火)寸+又]之，患者即愈；或時無骨，好攋掌",
    "T47n1958_001:0012a16": "摩之，口中喚言：『虎來！虎來！』患者亦愈。或復",
    "T47n1958_001:0012a17": "有人患脚轉筋，炙木瓜枝[(尉小+火)寸+又]之，患者即愈；",
    "T47n1958_001:0012a18": "或無木瓜，炙手磨之，口喚：『木瓜！木瓜！』患者",
    "T47n1958_001:0012a19": "亦愈。吾身得其效也。何以故？以名即法",
    "T47n1958_001:0012a20": "故。有名異法者，如以指指月是也。」又問",
    "T47n1958_001:0012a21": "曰：「若人但稱念彌陀名號，能除十方眾生無",
    "T47n1958_001:0012a22": "明黑闇得往生者。然有眾生，稱名憶念，而",
    "T47n1958_001:0012a23": "無明猶在，不滿所願者何意？」答曰：「由不如",
    "T47n1958_001:0012a24": "實修行，與名、義不相應故也。所以者何？謂",
    "T47n1958_001:0012a25": "不知如來是實相身，是為物身。復有三種不",
    "T47n1958_001:0012a26": "相應：一者、信心不淳，若存、若亡故；二者、信心",
    "T47n1958_001:0012a27": "不一，謂無決定故；三者、信心不相續，謂餘",
    "T47n1958_001:0012a28": "念間故。迭相收攝，若能相續，則是一心；但能",
    "T47n1958_001:0012a29": "一心即是淳心。具此三心，若不生者，無有",
    "T47n1958_001:0012b01": "是處。」",
    "T47n1958_001:0012b02": "第三大門中，有四番料簡：第一、辨難行道、",
    "T47n1958_001:0012b03": "易行道；第二、明時劫大、小不同，第三、明從",
    "T47n1958_001:0012b04": "無始世劫已來，處此三界五道，乘善、惡二",
    "T47n1958_001:0012b05": "業，受苦、樂兩報，輪迴無窮受生無數；第四、",
    "T47n1958_001:0012b06": "將聖教證成，勸後代生信求往。",
    "T47n1958_001:0012b07": "第一、辨難行道、易行道者。於中有二：一、出",
    "T47n1958_001:0012b08": "二種道；二、問答解釋。余既自居火界，實想懷",
    "T47n1958_001:0012b09": "怖。仰惟大聖三車招慰，且羊、鹿之運，權息",
    "T47n1958_001:0012b10": "未達，佛訶邪執障上求菩提，縱後迴向，仍",
    "T47n1958_001:0012b11": "名迂迴。若徑攀大車，亦是一途。只恐現",
    "T47n1958_001:0012b12": "居退位，嶮徑遙長，自德未立，難可昇進。",
    "T47n1958_001:0012b13": "是故龍樹菩薩云：「求阿毘跋致有二種道：",
    "T47n1958_001:0012b14": "一者、難行道；二者、易行道。」言難行道者，謂",
    "T47n1958_001:0012b15": "在五濁之世，於無佛時求阿毘跋致為難。",
    "T47n1958_001:0012b16": "此難乃有多途，略述有五。何者？一者、外道",
    "T47n1958_001:0012b17": "相善，亂菩薩法；二者、聲聞自利，障大慈悲；三",
    "T47n1958_001:0012b18": "者、無顧惡人，破他勝德；四者、所有人、天顛倒",
    "T47n1958_001:0012b19": "善果，壞人梵行；五者、唯有自力，無他力持。",
    "T47n1958_001:0012b20": "如斯等事，觸目皆是。譬如陸路步行則苦，",
    "T47n1958_001:0012b21": "故曰難行道。言易行道者，謂以信佛因",
    "T47n1958_001:0012b22": "緣，願生淨土，起心立德，修諸行業，佛願力",
    "T47n1958_001:0012b23": "故，即便往生。以佛力住持，即入大乘正定",
    "T47n1958_001:0012b24": "聚；正定聚者，即是阿毘跋致不退位也。譬如",
    "T47n1958_001:0012b25": "水路乘船則樂，故名易行道也。問曰：「菩提",
    "T47n1958_001:0012b26": "是一，修因亦應不二。何故在此修因向佛",
    "T47n1958_001:0012b27": "果，名為難行，往生淨土期大菩提，乃名",
    "T47n1958_001:0012b28": "易行道也？」答曰：「諸大乘經所辨一切行法，",
    "T47n1958_001:0012b29": "皆有自力、他力，自攝、他攝。何者自力？譬如有",
    "T47n1958_001:0012c01": "人怖畏生死，發心出家修定發通，遊四天",
    "T47n1958_001:0012c02": "下，名為自力。何者他力？如有劣夫以己",
    "T47n1958_001:0012c03": "身力，擲驢不上，若從輪王，即便乘空遊四",
    "T47n1958_001:0012c04": "天下，即輪王威力，故名他力。眾生亦爾，在",
    "T47n1958_001:0012c05": "此起心立行願生淨土，此是自力；臨命",
    "T47n1958_001:0012c06": "終時，阿彌陀如來光臺迎接，遂得往生，即為",
    "T47n1958_001:0012c07": "他力。故《大經》云：『十方人天欲生我國者，莫",
    "T47n1958_001:0012c08": "不皆以阿彌陀如來大願業力為增上緣",
    "T47n1958_001:0012c09": "也。』若不如是，四十八願便是徒設。語後學",
    "T47n1958_001:0012c10": "者，既有他力可乘，不得自局己分，徒在",
    "T47n1958_001:0012c11": "火宅也。」",
    "T47n1958_001:0012c12": "第二、明劫之大、小者。如《智度論》云：「劫有三",
    "T47n1958_001:0012c13": "種：謂一小、二中、三大。如方四十里城，高下亦",
    "T47n1958_001:0012c14": "然，滿中芥子。有長壽諸天，三年去一，乃至",
    "T47n1958_001:0012c15": "芥子盡，名一小劫；或八十里城，高下亦然，芥",
    "T47n1958_001:0012c16": "子滿中，如前取盡，名一中劫；或百二十里",
    "T47n1958_001:0012c17": "城，高下亦然，芥子滿中，取盡一同前說，方",
    "T47n1958_001:0012c18": "名大劫。或八十里石，高下亦然，有一長壽諸",
    "T47n1958_001:0012c19": "天，三年以天衣一拂，天衣重三銖，為拂不",
    "T47n1958_001:0012c20": "已，此石乃盡，名為中劫。」其小石、大石類前",
    "T47n1958_001:0012c21": "中劫可知，不勞具述。",
    "T47n1958_001:0012c22": "第三門中有五番：第一、明從無始劫來，在",
    "T47n1958_001:0012c23": "此輪迴無窮，受身無數者。如《智度論》云：",
    "T47n1958_001:0012c24": "「在於人中，或張家死、王家生；王家死、李家生。",
    "T47n1958_001:0012c25": "如是盡閻浮提界，或重生或異家生，或南閻",
    "T47n1958_001:0012c26": "浮提死，西拘耶尼生。如閻浮提，餘三天下亦",
    "T47n1958_001:0012c27": "如是。如四天下死，生四天王天亦如是；或",
    "T47n1958_001:0012c28": "四天王天死，忉利天生；忉利天死，生餘上四",
    "T47n1958_001:0012c29": "天亦如是。色界有十八重天，無色界有四",
    "T47n1958_001:0013a01": "重天，此死生彼，一一皆遍亦如是。或色界",
    "T47n1958_001:0013a02": "死，生阿鼻地獄；阿鼻地獄中死，生餘輕繫地",
    "T47n1958_001:0013a03": "獄；輕繫地獄中死，生畜生中；畜生中死，生餓",
    "T47n1958_001:0013a04": "鬼道中；餓鬼道中死，或生人、天中。如是輪",
    "T47n1958_001:0013a05": "迴六道，受苦、樂二報，生死無窮，胎生既爾，",
    "T47n1958_001:0013a06": "餘三生亦如是。」是故《正法念經》云：「菩薩化",
    "T47n1958_001:0013a07": "生，告諸天眾云：『凡人經此百千生，著樂放",
    "T47n1958_001:0013a08": "逸不修道，不覺往福侵已盡，還墮三塗",
    "T47n1958_001:0013a09": "受眾苦。』」是故《涅槃經》云：「此身苦所集，一切",
    "T47n1958_001:0013a10": "皆不淨，扼縛癰瘡等，根本無義利。上至諸",
    "T47n1958_001:0013a11": "天身，皆亦復如是。」是故又彼經云：「勸修不",
    "T47n1958_001:0013a12": "放逸。何以故？夫放逸者，是眾惡之本；不放逸",
    "T47n1958_001:0013a13": "者，乃是眾善之源。如日、月光，諸明中最；不放",
    "T47n1958_001:0013a14": "逸法，亦復如是，於諸善法，為最為上。亦如",
    "T47n1958_001:0013a15": "須彌山王，於諸山中為最為上；不放逸法",
    "T47n1958_001:0013a16": "亦復如是，於諸善法中，為最為上。何以",
    "T47n1958_001:0013a17": "故？一切惡法，猶放逸而生；一切善法，不放逸",
    "T47n1958_001:0013a18": "為本。」第二、問曰：「雖云無始劫來，六道輪迴",
    "T47n1958_001:0013a19": "無際，而未知一劫之中受幾身數，而言流",
    "T47n1958_001:0013a20": "轉？」答曰：「如《涅槃經》說：『取三千大千世界草",
    "T47n1958_001:0013a21": "木，截為四寸籌，以數一劫之中所受身父",
    "T47n1958_001:0013a22": "母頭數，猶自不澌。』或云：『一劫之中所飲母",
    "T47n1958_001:0013a23": "乳，多於四大海水。』或云：『一劫之中所積身",
    "T47n1958_001:0013a24": "骨，如毘富羅山。』如是遠劫已來，徒受生死，",
    "T47n1958_001:0013a25": "至於今日猶作凡夫之身，何曾思量傷歎",
    "T47n1958_001:0013a26": "不已？」第三、又問曰：「既云曠大劫來，受身無",
    "T47n1958_001:0013a27": "數者，為當直爾總說令人生厭？為當亦有",
    "T47n1958_001:0013a28": "經文來證？」答曰：「皆是聖教明文。何者？如《法",
    "T47n1958_001:0013a29": "華經》云：『過去不可說久遠大劫，有佛出世號",
    "T47n1958_001:0013b01": "大通智勝如來。有十六王子，各昇法座教",
    "T47n1958_001:0013b02": "化眾生。一一王子，各各教化六百萬億那由",
    "T47n1958_001:0013b03": "他恒河沙眾生。其佛滅度已來，至極久遠，猶",
    "T47n1958_001:0013b04": "不可數知。』何者？經云：『總取三千大千世界",
    "T47n1958_001:0013b05": "大地，磨以為墨。佛言：「是人過千國土乃",
    "T47n1958_001:0013b06": "下一點，大如微塵，如是展轉，盡地種墨。」佛",
    "T47n1958_001:0013b07": "言：「是人所經國土，若點、不點，盡抹為塵，",
    "T47n1958_001:0013b08": "一塵一劫。彼佛滅度已來，復過是數。今日眾",
    "T47n1958_001:0013b09": "生，乃是彼時十六王子，座下曾受教法。」』是故",
    "T47n1958_001:0013b10": "經云：『以是本因緣，為說《法華經》。』《涅槃經》復",
    "T47n1958_001:0013b11": "云：『一是王子，一是貧人，如是二人互相往",
    "T47n1958_001:0013b12": "反。言王子者，今日釋迦如來，乃是彼時第",
    "T47n1958_001:0013b13": "十六王子也；言貧人者，今日眾生等是。』」第",
    "T47n1958_001:0013b14": "四、問曰：「此等眾生既云流轉多劫，然三界",
    "T47n1958_001:0013b15": "之中，何趣受身為多？」答曰：「雖言流轉，然於",
    "T47n1958_001:0013b16": "三惡道中，受身偏多。如經說云：『於虛空中",
    "T47n1958_001:0013b17": "量取方圓八肘，從地至於色究竟天。於此",
    "T47n1958_001:0013b18": "量內所有可見眾生，即多於三千大千世界",
    "T47n1958_001:0013b19": "人、天之身。』故知惡道身多。何故如此？但惡法",
    "T47n1958_001:0013b20": "易起，善心難生故也。今時但看現在眾生，",
    "T47n1958_001:0013b21": "若得富貴，唯事放逸、破戒；天中即復著樂",
    "T47n1958_001:0013b22": "者多。是故經云：『眾生等是流轉，恒三惡道為",
    "T47n1958_001:0013b23": "常家。』人、天暫來即去，名為客舍故也。依《大",
    "T47n1958_001:0013b24": "莊嚴論》，勸一切眾生，常須繫念現前，偈云：",
    "T47n1958_001:0013b25": "『盛年無患時，懈怠不精進，貪營眾事務，不",
    "T47n1958_001:0013b26": "修施戒禪，臨為死所吞，方悔求修善。智",
    "T47n1958_001:0013b27": "者應觀察，除斷五欲想，精勤習心者，終",
    "T47n1958_001:0013b28": "時無悔恨。心意既專至，無有錯亂念，智者",
    "T47n1958_001:0013b29": "勤投心，臨終意不散。不習心專至，臨終必",
    "T47n1958_001:0013c01": "散亂，心若散亂時，如調馬用磑，若其鬪戰",
    "T47n1958_001:0013c02": "時，迴旋不直行。』」第五、又問曰：「一切眾生皆",
    "T47n1958_001:0013c03": "有佛性，遠劫以來應值多佛。何因至今仍",
    "T47n1958_001:0013c04": "自輪迴生死，不出火宅？」答曰：「依大乘聖教，",
    "T47n1958_001:0013c05": "良由不得二種勝法，以排生死，是以不出",
    "T47n1958_001:0013c06": "火宅。何者為二？一謂聖道；二謂往生淨土。",
    "T47n1958_001:0013c07": "其聖道一種今時難證。一、由去大聖遙遠；",
    "T47n1958_001:0013c08": "二、由理深解微。是故《大集月藏經》云：『我末法",
    "T47n1958_001:0013c09": "時中，億億眾生起行修道，未有一人得者。』",
    "T47n1958_001:0013c10": "當今末法，現是五濁惡世，唯有淨土一門，",
    "T47n1958_001:0013c11": "可通入路。是故《大經》云：『若有眾生，縱令一",
    "T47n1958_001:0013c12": "生造惡，臨命終時，十念相續稱我名字，若",
    "T47n1958_001:0013c13": "不生者，不取正覺。』又復一切眾生都不自",
    "T47n1958_001:0013c14": "量，若據大乘，真如、實相、第一義空，曾未措",
    "T47n1958_001:0013c15": "心；若論小乘，修入見諦、修道，乃至那含、羅",
    "T47n1958_001:0013c16": "漢，斷五下、除五上，無問道、俗未有其分。",
    "T47n1958_001:0013c17": "縱有人、天果報，皆為五戒、十善能招此報，",
    "T47n1958_001:0013c18": "然持得者甚希。若論起惡造罪，何異暴風",
    "T47n1958_001:0013c19": "駃雨？是以諸佛大慈勸歸淨土。縱使一形",
    "T47n1958_001:0013c20": "造惡，但能繫意專精，常能念佛，一切諸障自",
    "T47n1958_001:0013c21": "然消除，定得往生。何不思量，都無去心",
    "T47n1958_001:0013c22": "也？」",
    "T47n1958_001:0013c23": "自下第四引聖教證成，勸信求生者。依《觀",
    "T47n1958_001:0013c24": "佛三昧經》云：「爾時會中有財首菩薩白佛",
    "T47n1958_001:0013c25": "言：『世尊！我念過去無量劫時，有佛出世，亦",
    "T47n1958_001:0013c26": "名釋迦牟尼佛。彼佛滅後有一王子，名曰",
    "T47n1958_001:0013c27": "金幢，憍慢邪見，不信正法。有知識比丘，名",
    "T47n1958_001:0013c28": "定自在，告王子言：「世有佛像，極為可愛，",
    "T47n1958_001:0013c29": "可暫入塔，觀佛形像。」時彼王子從善友語，",
    "T47n1958_001:0014a01": "入塔觀像，見像相好，白言：「比丘！佛像端嚴",
    "T47n1958_001:0014a02": "猶尚如此，況佛真身？」比丘告言：「王子！今見",
    "T47n1958_001:0014a03": "佛像不能禮者，當稱南無佛。」還宮繫念，",
    "T47n1958_001:0014a04": "念塔中像，即於後夜夢見佛像，心大歡喜，",
    "T47n1958_001:0014a05": "捨離邪見，歸依三寶。隨壽命終，由前入塔",
    "T47n1958_001:0014a06": "稱佛功德，即得值遇九百億那由他佛。於",
    "T47n1958_001:0014a07": "諸佛所，常勤精進，恒得甚深念佛三昧。念佛",
    "T47n1958_001:0014a08": "三昧力故，諸佛現前皆與授記，從是以來百",
    "T47n1958_001:0014a09": "萬阿僧祇劫不墮惡道，乃至今日獲得首楞",
    "T47n1958_001:0014a10": "嚴三昧。爾時王子者，今我財首是也。』爾時會",
    "T47n1958_001:0014a11": "中即有十方諸大菩薩，其數無量，各說本",
    "T47n1958_001:0014a12": "緣，皆依念佛得。佛告阿難：『此觀佛三昧是",
    "T47n1958_001:0014a13": "一切眾生犯罪者藥，破戒者護，失道者導，盲",
    "T47n1958_001:0014a14": "冥者眼，愚癡者慧，黑闇者燈，煩惱賊中大勇",
    "T47n1958_001:0014a15": "猛將，諸佛世尊之所遊戲，首楞嚴等諸大三",
    "T47n1958_001:0014a16": "昧始出生處。』佛告阿難：『汝今善持，慎勿忘",
    "T47n1958_001:0014a17": "失。過去、未來、現在三世諸佛，皆說如是念佛",
    "T47n1958_001:0014a18": "三昧。我與十方諸佛及賢劫千佛，從初發",
    "T47n1958_001:0014a19": "心皆因念佛三昧力故，得一切種智。』」又如",
    "T47n1958_001:0014a20": "《目連所問經》：「佛告目連：『譬如萬川長流，有",
    "T47n1958_001:0014a21": "浮草木，前不顧後，後不顧前，都會大海。",
    "T47n1958_001:0014a22": "世間亦爾，雖有豪貴，富樂自在，悉不得免",
    "T47n1958_001:0014a23": "生、老、病、死。只由不信佛經，後世為人，更甚",
    "T47n1958_001:0014a24": "困劇，不能得生千佛國土。是故我說，無量",
    "T47n1958_001:0014a25": "壽佛國，易往、易取，而人不能修行往生，反",
    "T47n1958_001:0014a26": "事九十五種邪道，我說是人名無眼人，名",
    "T47n1958_001:0014a27": "無耳人。』經教既爾，何不捨難，依易行道矣？」",
    "T47n1958_001:0014a28": "安樂集卷上"
}