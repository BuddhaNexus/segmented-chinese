{
    "X63n1244_004:0403a03": "百丈叢林清規證義記卷第四",
    "X63n1244_004:0403a05": "唐洪州百丈山沙門　懷海　集編",
    "X63n1244_004:0403a06": "清杭州真寂寺苾蒭　儀潤　證義",
    "X63n1244_004:0403a07": "越城戒珠寺住持　妙永　挍閱",
    "X63n1244_004:0403a08": "尊祖章第四",
    "X63n1244_004:0403a09": "述曰。人各祀其祖。重其形生之始也。形生。始於",
    "X63n1244_004:0403a10": "愛。然形有時而化。愛有時而盡。惟性之靈然不",
    "X63n1244_004:0403a11": "昧者。不恃生而存。不偕亡而亡。故佛教人必明",
    "X63n1244_004:0403a12": "性。而後之學者。復膠於名言。不得其指歸。自教",
    "X63n1244_004:0403a13": "流東國之後。得其傳者蓋寡。及吾祖達磨至。示",
    "X63n1244_004:0403a14": "以直指之道。而人始廓然。見夫自性之妙。由是",
    "X63n1244_004:0403a15": "以來。相傳不絕。後之傳祖道。嗣祖位者。如火之",
    "X63n1244_004:0403a16": "薪。水之器。繼繼承承。以至於今。可謂盛矣。然則",
    "X63n1244_004:0403a17": "祖功宗德。其可忘耶。忌日追享之禮。其可廢耶。",
    "X63n1244_004:0403a18": "至於百丈大智禪師。作清規以範吾徒。而叢林",
    "X63n1244_004:0403a19": "為之一振。其功實可與初祖並傳不朽。故海會",
    "X63n1244_004:0403a20": "端公謂。叢林祖堂。宜祀達磨於中。百丈陪於左。",
    "X63n1244_004:0403a21": "而本寺之開山祖配焉。今並載智者諸師忌辰",
    "X63n1244_004:0403a22": "禮儀者。以演教扶律。原原本本之恩。亦不可忘也。",
    "X63n1244_004:0403a23": "初祖達磨忌",
    "X63n1244_004:0403a24": "十月初五日。初祖忌。客堂預日掛牌。(牌云)明日恭逢逢",
    "X63n1244_004:0403b01": "磨老祖示寂良辰。是晚。明早。課畢。聞鐘聲。齊詣祖堂",
    "X63n1244_004:0403b02": "禮祖。午前上供。(預日。祖堂香燈師。赴庫取香燭茶供供祖像前。次取供器。莊嚴祖堂。晚課",
    "X63n1244_004:0403b03": "畢。知客令鐘頭。鳴鐘三下。眾集祖堂。住持上香。三拜。不收坐具。上茶。退身三拜。再進前問訊。增茶。復位。三拜。收",
    "X63n1244_004:0403b04": "具。維那云。展具。眾禮祖三拜。回堂。次日早課舉。禮祖獻茶同上。聞午梆。知客鳴大鐘三下。眾集祖堂。住持上香",
    "X63n1244_004:0403b05": "維那舉)奈麻香雲蓋菩薩摩訶薩(三唱。眾和次眾齊稱)。",
    "X63n1244_004:0403b06": "奈摩禪定宗主菩提達磨尊者(三稱。接誦)。",
    "X63n1244_004:0403b07": "楞伽阿跋多羅寶經。一切佛語心品。不生句生句。常",
    "X63n1244_004:0403b08": "句無常句。(名)相句無(名)相句。住異句非住異句。剎那",
    "X63n1244_004:0403b09": "句非剎那句。自性句。離自性句。空句不空句。斷句不",
    "X63n1244_004:0403b10": "斷句。邊句非邊句。中句非中句。常句非常句。緣句非",
    "X63n1244_004:0403b11": "緣句。因句非因句。煩惱句非煩惱句。愛句非愛句。方",
    "X63n1244_004:0403b12": "便句非方便句。巧句非巧句。淨句非淨句。成句非成",
    "X63n1244_004:0403b13": "句。譬句非譬句。弟子句非弟子句。師句非師句。種性",
    "X63n1244_004:0403b14": "句非種性句。三乘句非三乘句。所有句無所有句。願",
    "X63n1244_004:0403b15": "句非願句。三輪句非三輪句。(標)相句非(標)相句。有品",
    "X63n1244_004:0403b16": "句非有品句。俱句非俱句。緣自聖智現法樂句。非現",
    "X63n1244_004:0403b17": "法樂句。剎土句非剎。土句。阿[少/兔]句非阿[少/兔]句。水句非",
    "X63n1244_004:0403b18": "水句。弓句非弓句。實句非實句。數句非數句。(神通)數句",
    "X63n1244_004:0403b19": "非(神通)數句。明句。非明句。虗空句非虗空句。雲句非雲",
    "X63n1244_004:0403b20": "句。工巧伎術明處句。非工巧伎術明處句。風句非風",
    "X63n1244_004:0403b21": "句。地句。非地句。心句。非心句。施設句。非施設句。自性",
    "X63n1244_004:0403b22": "句。非自性句。陰句非陰句。眾生句非眾生句。慧句非",
    "X63n1244_004:0403b23": "慧句。涅槃句非涅槃句。爾燄句非爾燄句。外道句非",
    "X63n1244_004:0403b24": "外道句。荒亂句非荒亂句。幻句非幻句。夢句非夢句。",
    "X63n1244_004:0403c01": "燄句非燄句。像句非像句。輪句非輪句。揵闥婆句非",
    "X63n1244_004:0403c02": "捷闥婆句。天句非天句。飲食句非飲食句。婬欲句非",
    "X63n1244_004:0403c03": "婬欲句。見句非見句。波羅密句。非波羅密句。戒句非",
    "X63n1244_004:0403c04": "戒句。日月星宿句。非日月星宿句。諦句非諦句。果句",
    "X63n1244_004:0403c05": "非果句。滅起句非滅起句。治句非治句。(占)相句非(占)",
    "X63n1244_004:0403c06": "相句。支句非支句。巧明處句非巧明處句。禪句非禪",
    "X63n1244_004:0403c07": "句。迷句非迷句。現句非現句。護句非護句。族句非族",
    "X63n1244_004:0403c08": "句。仙句非仙句。王句非王句。攝受句非攝受句。寶句",
    "X63n1244_004:0403c09": "非寶句。記句非記句。一闡提句。非一闡提句。女男不",
    "X63n1244_004:0403c10": "男句。非女男不男句。味句。非味句。事句非事句。身句",
    "X63n1244_004:0403c11": "非身句。覺句非覺句。動句。非動句。根句非根句。有為",
    "X63n1244_004:0403c12": "句。非有為句。無為句非無為句。因果句非因果句。色",
    "X63n1244_004:0403c13": "究竟句非色究竟句。節句非節句。叢樹葛藤句。非叢",
    "X63n1244_004:0403c14": "樹葛藤句。雜句非雜句。說句非說句。毗尼句非毗尼",
    "X63n1244_004:0403c15": "句。比邱句非比邱句。處句非處句。字句非字句。大慧",
    "X63n1244_004:0403c16": "是百八句。先佛所說。汝及諸菩薩摩訶薩。應當修學",
    "X63n1244_004:0403c17": "(一遍。接誦變食呪十四遍。甘露呪。普供呪。各三遍。此念誦時。住持三拜。不收坐具。進爐前。獻茶。獻食。從東序遞",
    "X63n1244_004:0403c18": "供至住持。一舉已。住持遞西序。至祖位側。捧獻几上。獻畢。退歸位三拜。再添香。再歸位三拜。時眾僧念誦畢。住",
    "X63n1244_004:0403c19": "持再拈香。說法。說畢。維那至中展具三拜。長跪。合掌白云)。",
    "X63n1244_004:0403c20": "恭維初祖。迹現西天。一葦航來。開化東土。大哉正傳。",
    "X63n1244_004:0403c21": "紹覺皇之宗裔。廓然無聖。破義學之膏肓。百川到海。",
    "X63n1244_004:0403c22": "迥絕異流。杲日麗天。罄無側影。指人心而成佛。契妙",
    "X63n1244_004:0403c23": "道以忘言。既大振其宗風。有殊功於時教。現濁世優",
    "X63n1244_004:0403c24": "曇花。實為鼻祖。取神州大乘器。盡作兒孫。茲逢葬履",
    "X63n1244_004:0404a01": "之辰。爰效采蘩之薦。所願。信衣表佛祖之重。力任千",
    "X63n1244_004:0404a02": "鈞一花開劫外之春。芳聯萬世。謹運丹忱。虔申微供。",
    "X63n1244_004:0404a03": "伏惟尚饗(白竟。一拜。起具。歸位。舉贊。眾齊唱云)。",
    "X63n1244_004:0404a04": "拈花悟旨。祖道初興。綿延四七演真乘。六代遠傳燈。",
    "X63n1244_004:0404a05": "奕葉相承。正法永昌明。　奈摩禪定宗主菩提達磨",
    "X63n1244_004:0404a06": "尊者(三稱。眾三拜。起具。問訊。各回本處。○若住持有事。班首代獻。下同此)。",
    "X63n1244_004:0404a07": "證義曰。初祖。南天竺國。香至王第三子也。姓剎帝",
    "X63n1244_004:0404a08": "利。本名菩提多羅。後遇二十七祖。般若多羅尊者。",
    "X63n1244_004:0404a09": "知師密跡。因試。令與二兄。辯所施寶珠。發明心要。",
    "X63n1244_004:0404a10": "既而尊者謂曰。汝於諸法。已得通量。夫達磨者。通",
    "X63n1244_004:0404a11": "大法之義也。宜名達磨。因改名菩提達磨。此翻覺",
    "X63n1244_004:0404a12": "法。師乃白尊者曰。我既得法。當往何國。而作佛事",
    "X63n1244_004:0404a13": "願重開示。尊者曰。汝雖得法。未可遠遊。且止南天。",
    "X63n1244_004:0404a14": "待吾滅後六十七載。當往震旦。設大法藥。直接上",
    "X63n1244_004:0404a15": "根。慎勿遠行。衰於日下。梁普通八年。丁未歲九月",
    "X63n1244_004:0404a16": "二十一日。至南海廣州。刺史蕭昂。表聞武帝。遣使",
    "X63n1244_004:0404a17": "詔迎。十月一日至金陵。與帝語不契。是月十九日",
    "X63n1244_004:0404a18": "渡江北。十一月二十三日。屆於洛陽。當魏孝明太",
    "X63n1244_004:0404a19": "和十年也。寓止於嵩山少林寺。面壁而坐。終日默",
    "X63n1244_004:0404a20": "然。人莫之測。謂之壁觀婆羅門。此時震旦。義學相",
    "X63n1244_004:0404a21": "高。多滯名相。間有學者。來扣宗旨。祖斥相指心。無",
    "X63n1244_004:0404a22": "有能領略者。末遇神光。斷臂安心。付其衣鉢。并授",
    "X63n1244_004:0404a23": "楞伽經。以為印心。至太和十九年。丙辰歲。十月五",
    "X63n1244_004:0404a24": "日。端居而逝。是歲十二月二十八日。葬熊耳山。起",
    "X63n1244_004:0404b01": "塔於定林寺。其後魏使宋雲。葱嶺回。見祖杖履一",
    "X63n1244_004:0404b02": "隻。西行而去云唐。諡圓覺大師。塔曰空觀今上供",
    "X63n1244_004:0404b03": "仍誦楞伽經百八句者。是禪宗心要故。梵語楞伽。",
    "X63n1244_004:0404b04": "此翻不可往。其所詮義。謂禪宗自覺聖智境界。離",
    "X63n1244_004:0404b05": "心意識妄想。非邪智可到故。梵語阿跋多羅。此翻",
    "X63n1244_004:0404b06": "無上。謂究竟覺際。更無有上。故稱寶也。一切佛語",
    "X63n1244_004:0404b07": "心者。佛佛道同。一即一切故。葢一經所明。詳顯此",
    "X63n1244_004:0404b08": "心之義。即達磨直指之心。亦即世尊拈花。所云涅",
    "X63n1244_004:0404b09": "槃妙心。是以付囑二祖云。楞伽四卷。可以印心。今",
    "X63n1244_004:0404b10": "此百八句。乃世尊總答大慧所問。每句中。皆上半",
    "X63n1244_004:0404b11": "句拈其問相。下半句隨掃之。依心真如門。掃一切",
    "X63n1244_004:0404b12": "相。故皆曰非。曰無。曰離。總標此心之外。無法可說。",
    "X63n1244_004:0404b13": "故令深信修學。上供念誦。亦此意也。徑山妙喜曰。",
    "X63n1244_004:0404b14": "禪之宗裔。始於釋尊。在靈山拈花唯迦葉。微笑。世",
    "X63n1244_004:0404b15": "尊云。吾有正法眼藏。涅槃妙心。付囑于汝。由此代",
    "X63n1244_004:0404b16": "相授受。而至達磨。磨至此。不立文字。直指人心。見",
    "X63n1244_004:0404b17": "性成佛。是為禪宗也。又曰。夫禪與教律。本一禮也。",
    "X63n1244_004:0404b18": "譬如百千異流。同歸於海。而無異味。若教律家。只",
    "X63n1244_004:0404b19": "依著文字語言。不達元旨。未也。若是禪宗。雖坐破",
    "X63n1244_004:0404b20": "蒲團。未得證悟。亦未也。據此。可見禪教律。異派同",
    "X63n1244_004:0404b21": "源。不宜互相詆呰。",
    "X63n1244_004:0404b22": "百丈祖師忌",
    "X63n1244_004:0404b23": "正月十九日。百丈祖忌。(容堂掛牌。獻茶。乃至上供等事皆與達磨祖忌同。先舉云)",
    "X63n1244_004:0404b24": "奈麻南嶽二世。百丈懷海禪祖(三稱。接誦)。",
    "X63n1244_004:0404c01": "大方廣佛華嚴經梵行品。爾時正念天子。白法慧菩",
    "X63n1244_004:0404c02": "薩言。佛子。一切世界。諸菩薩眾。依如來教。染衣出家。",
    "X63n1244_004:0404c03": "云何而得梵行清淨。從菩薩位。逮於無上菩提之道。",
    "X63n1244_004:0404c04": "法慧菩薩言。佛子。菩薩摩訶薩。修梵行時。應以十法。",
    "X63n1244_004:0404c05": "而為所緣。作意觀察。所謂身。身業。語語業。意。意業。佛。",
    "X63n1244_004:0404c06": "法。僧。戒。應如是觀。為身是梵行耶。乃至戒是梵行耶。",
    "X63n1244_004:0404c07": "若身是梵行者。當知梵行。則為非善。則為非法。則為",
    "X63n1244_004:0404c08": "渾濁。則為臭惡。則為不淨。則為可厭。則為違逆。則為",
    "X63n1244_004:0404c09": "雜染。則為死屍。則為蟲聚。若身業是梵行者。梵行則",
    "X63n1244_004:0404c10": "是行。住。坐。臥。左右顧視。屈。申。俯。仰。若語是梵行者。梵",
    "X63n1244_004:0404c11": "行則是音聲風息。脣舌喉吻。吐。納。抑。縱。高。低。清濁。若",
    "X63n1244_004:0404c12": "語業是梵行者。梵行則是起居問訊。略說。廣說。喻說。",
    "X63n1244_004:0404c13": "直說。讚說。毀說。安立說。隨俗說。顯了說。若意是梵行",
    "X63n1244_004:0404c14": "者。梵行則應是覺是觀。是分別。是種種分別。是憶念。",
    "X63n1244_004:0404c15": "是種種憶念。是思惟。是種種思惟。是幻術。是眠夢。若",
    "X63n1244_004:0404c16": "意業是梵行者。當知梵行則是思。想寒。熱。饑。渴。苦。樂。",
    "X63n1244_004:0404c17": "憂。喜。若佛是梵行者。為色是佛耶。受是佛耶。想是佛",
    "X63n1244_004:0404c18": "耶。行是佛耶。識是佛耶。為相是佛耶。好是佛耶。神通",
    "X63n1244_004:0404c19": "是佛耶。業。行是佛耶。果報是佛耶。若法是梵行者。為",
    "X63n1244_004:0404c20": "寂滅是法耶。涅槃是法耶。不生是法耶。不起是法耶。",
    "X63n1244_004:0404c21": "不可說是法耶。無分別是法耶。無所行是法耶。不合",
    "X63n1244_004:0404c22": "集是法耶。不隨順是法耶。無所得是法耶。若僧是梵",
    "X63n1244_004:0404c23": "行者。為預流向是僧耶。預流果是僧耶。一來向是僧",
    "X63n1244_004:0404c24": "耶。一來果是僧耶。不還向是僧耶。不還果是僧耶。阿",
    "X63n1244_004:0405a01": "羅漢向是僧耶。阿羅漢果是僧耶。三明是僧耶。六通",
    "X63n1244_004:0405a02": "是僧耶。若戒是梵行者。為壇場是戒耶。問清淨是戒",
    "X63n1244_004:0405a03": "耶。教威儀是戒耶。三說羯磨是戒耶。和尚是戒耶。阿",
    "X63n1244_004:0405a04": "闍黎是戒耶。剃髮是戒耶。著袈裟衣是戒耶。乞食是",
    "X63n1244_004:0405a05": "戒耶。正命是戒耶。如是觀已。於身無所取。於修無所",
    "X63n1244_004:0405a06": "著。於法無所住。過去已滅。未來未至。現在空寂。無作",
    "X63n1244_004:0405a07": "業者。無受報者。此世不移動。彼世不改變。此中何法",
    "X63n1244_004:0405a08": "名為梵行。梵行從何處來。誰之所有。體為是誰。由誰",
    "X63n1244_004:0405a09": "而作。為是有。為是無。為是色。為非色。為是受。為非受。",
    "X63n1244_004:0405a10": "為是想。為非想。為是行。為非行。為是識。為非識。如是",
    "X63n1244_004:0405a11": "觀察梵行法不可得故。三世法皆空寂故。意無取著",
    "X63n1244_004:0405a12": "故。心無障礙故。所行無二故。方便自在故。受無相法",
    "X63n1244_004:0405a13": "故。觀無相法故。知佛法平等故。具一切佛法故。如是",
    "X63n1244_004:0405a14": "名為清淨梵行(一遍。接變食甘露等。與達祖忌同。唯換白詞云)。",
    "X63n1244_004:0405a15": "恭聞。一言為天下法。中矩中規萬世知師道尊。有綱",
    "X63n1244_004:0405a16": "有紀。以叢林禮樂之盛。卜法筵龍象之興。禪教並馳。",
    "X63n1244_004:0405a17": "富擬石渠天祿。經律相濟。嚴如金科玉條。允宜陪禪",
    "X63n1244_004:0405a18": "祖以享祀。故遵諱日而營齋。伏願。不壞俗諦。感來淨",
    "X63n1244_004:0405a19": "妙之身。長續慧燈。照燭昏蒙之夜(白竟。一拜。起具。歸位。舉贊。眾齊唱云)",
    "X63n1244_004:0405a20": "天下師表。宏紹正宗。雖修妙行住真空。禪律自圓通。",
    "X63n1244_004:0405a21": "百丈宗風。萬古作磨礱。　奈麻南嶽二世。百丈懷海",
    "X63n1244_004:0405a22": "禪祖(三稱。餘儀同達祖忌)。",
    "X63n1244_004:0405a23": "證義曰。祖堂。中供達磨。左供百丈。右供開山。雖為",
    "X63n1244_004:0405a24": "僧坊定例。然只可禪宗如此。若律宗。中供曇無德。",
    "X63n1244_004:0405b01": "左供道宣。右開山。懺摩宗。中誌公。左悟達右開山。",
    "X63n1244_004:0405b02": "天台宗。中龍樹。左智者。右開山。賢首宗。中杜順。左",
    "X63n1244_004:0405b03": "賢首。右開山慈恩宗。中玄奘。左窺基。右開山。法性",
    "X63n1244_004:0405b04": "宗。中僧肇。左道安。右開山。密部宗。中金剛智。左大",
    "X63n1244_004:0405b05": "廣智。右開山。翻譯宗。中迦葉摩騰。左竺法蘭。右開",
    "X63n1244_004:0405b06": "山。淨土宗。中慧遠。左優曇。右開山。如是方顯各家",
    "X63n1244_004:0405b07": "宗主。十家門庭不濫。其各祖忌辰。詳高僧傳等書。",
    "X63n1244_004:0405b08": "摶者自見。嗚呼。邇來祖堂。久失宗尚。所供不識是",
    "X63n1244_004:0405b09": "何祖。忌辰不知是何日。枝派不知是何宗。忘本至",
    "X63n1244_004:0405b10": "此。佛法何能。興哉。其百丈行實。已詳前元義茲不",
    "X63n1244_004:0405b11": "重出。今上供念誦梵行品者。葢九章清規。行雖不",
    "X63n1244_004:0405b12": "同。總以持戒防非為其體相。以無所得理觀為其",
    "X63n1244_004:0405b13": "自性。理觀若明梵行自淨。心純是法。與法相應。是",
    "X63n1244_004:0405b14": "乃不為塵境之所障礙。事理雙修。真俗不二則此",
    "X63n1244_004:0405b15": "梵行一品。實有助於禪觀。亦有助於清規。非獨上",
    "X63n1244_004:0405b16": "供以為念誦亦當時參其語句也。",
    "X63n1244_004:0405b17": "智者大師忌",
    "X63n1244_004:0405b18": "十一月二十四日。天台宗主。智者顗祖忌。(儀同達祖忌。先舉云)",
    "X63n1244_004:0405b19": "奈麻天台宗主。智者大師(三稱。接誦)。",
    "X63n1244_004:0405b20": "妙法蓮華經。如來壽量品偈曰。自我得佛來。所經諸",
    "X63n1244_004:0405b21": "劫數。無量百千萬。億載阿僧祇。常說法教化。無數億",
    "X63n1244_004:0405b22": "眾生。令入於佛道。爾來無量劫。為度眾生故。方便現",
    "X63n1244_004:0405b23": "涅槃。而實不滅度。常住此說法。我常住於此。以諸神",
    "X63n1244_004:0405b24": "通力。令顛倒眾生。雖近而不見。眾見我滅度。廣供養",
    "X63n1244_004:0405c01": "舍利。咸皆懷戀慕。而生渴仰心。眾生既信伏。質直意",
    "X63n1244_004:0405c02": "柔軟。一心欲見佛。不自惜身命。時我及眾僧。俱出靈",
    "X63n1244_004:0405c03": "鷲山。我時語眾生。常在此不滅。以方便力故。現有滅",
    "X63n1244_004:0405c04": "不滅。餘國有眾生恭敬信樂者。我復於彼中。為說無",
    "X63n1244_004:0405c05": "上法。汝等不聞此。但謂我滅度。我見諸眾生。沒在於",
    "X63n1244_004:0405c06": "苦惱。故不為現身。令其生渴仰。因其心戀慕。乃出為",
    "X63n1244_004:0405c07": "說法。神通力如是。於阿僧祇劫。常在靈鷲山。及餘諸",
    "X63n1244_004:0405c08": "住處。眾生見劫盡。大火所燒時。我此土安隱。天人常",
    "X63n1244_004:0405c09": "充滿。園林諸堂閣。種種寶莊嚴。寶樹多華果。眾生所",
    "X63n1244_004:0405c10": "遊樂。諸天擊天鼓。常作眾伎樂。雨曼陀羅華。散佛及",
    "X63n1244_004:0405c11": "大眾。我淨土不毀。而眾見燒盡。憂怖諸苦惱。如是悉",
    "X63n1244_004:0405c12": "充滿。是諸罪眾生。以惡業因緣。過阿僧祇劫。不聞三",
    "X63n1244_004:0405c13": "寶名。諸有修功德。柔和質直者。則皆見我身。在此而",
    "X63n1244_004:0405c14": "說法。或時為此眾。說佛壽無量。久乃見佛者。為說佛",
    "X63n1244_004:0405c15": "難值。我智力如是。慧光照無量。壽命無數劫。久修業",
    "X63n1244_004:0405c16": "所得。汝等有智者。勿於此生疑。當斷令永盡。佛語實",
    "X63n1244_004:0405c17": "不虗。如醫善方便。為治狂子故。實在而言死。無能說",
    "X63n1244_004:0405c18": "虗妄我亦為世父。救諸苦患者。為凡夫顛倒。實在而",
    "X63n1244_004:0405c19": "言滅。以常見我故。而生憍恣心。放逸者五欲。墮於惡",
    "X63n1244_004:0405c20": "道中。我常知眾生。行道不行道。隨所應可度。為說種",
    "X63n1244_004:0405c21": "種法。每自作是意。以何令眾生。得入無上慧。速成就",
    "X63n1244_004:0405c22": "佛身(一遍。接變食甘露等。與達祖忌同。唯換白詞云)。",
    "X63n1244_004:0405c23": "恭聞。如來一代時教。重賴後哲宣揚。眾生六識癡迷。",
    "X63n1244_004:0405c24": "仰藉宗師覺悟。是以至人應化。迹降荊州華容。聖德",
    "X63n1244_004:0406a01": "預彰。夢現香烟五彩。神奇屢示。品格非常。誦法華而",
    "X63n1244_004:0406a02": "入定。見靈山以儼然。機感金陵。就瓦棺而演法。體翹",
    "X63n1244_004:0406a03": "台頂。住金地以轉輪。從茲教法流傳。永劫不替。迨至",
    "X63n1244_004:0406a04": "色身示寂。五品暫居。茲逢追遠之辰。特設時新之供。",
    "X63n1244_004:0406a05": "伏惟照鑒。佑啟後人。(白竟一拜。起具。歸位。舉贊眾齊唱云)靈山囑累。金",
    "X63n1244_004:0406a06": "口親承。如來所遣任非輕。三觀自昭明。祖祖相承。台",
    "X63n1244_004:0406a07": "教續千燈。　奈麻天台宗主。智者大師(三稱。眾三拜。各回本處)。",
    "X63n1244_004:0406a08": "證義曰。宗主諱智顗。字德安。姓陳。頴川原籍。父梁",
    "X63n1244_004:0406a09": "散騎益陽公陳起。母徐氏。一生事迹。具見續高僧",
    "X63n1244_004:0406a10": "傳第二十一卷。及別傳所載。年六十七歲。寂於隋",
    "X63n1244_004:0406a11": "開皇十七年十一月二十四日未時。按大師讀法",
    "X63n1244_004:0406a12": "華。至藥王品。是真精進。是名真法供養如來句。豁",
    "X63n1244_004:0406a13": "然大悟。頓證法華三昧。遂宗法華。判如來一代時",
    "X63n1244_004:0406a14": "教。引信解品。以判五時化儀要之。如來故白毫一",
    "X63n1244_004:0406a15": "光。光中頓現十法界。六度萬行。所謂示佛知見。早",
    "X63n1244_004:0406a16": "已和盤托出了也。因眾中不悟。舍利弗三請說法。",
    "X63n1244_004:0406a17": "佛以開權顯實。開口就說唯以一大事因緣故。出",
    "X63n1244_004:0406a18": "現於世。無非為眾生開示悟入佛之知見。至此如",
    "X63n1244_004:0406a19": "來壽量品。徹底窮源。為諸人道破了也。然佛示現",
    "X63n1244_004:0406a20": "涅槃。而智者亦是示現滅度。今于追遠之辰。上供",
    "X63n1244_004:0406a21": "誦此者。正顯非唯佛祖而不涅槃。即吾凡夫。何曾",
    "X63n1244_004:0406a22": "有真生死耶。所受生死輪迴苦者。乃妄想因緣耳。",
    "X63n1244_004:0406a23": "若離妄想。三身四智。本是現成。涅槃生死。等於空",
    "X63n1244_004:0406a24": "花。即此念誦。而開示悟入佛之知見也。",
    "X63n1244_004:0406b01": "賢首法師忌",
    "X63n1244_004:0406b02": "十一月十四日。賢首宗主。國一藏祖忌(儀同達祖忌。先舉云)。",
    "X63n1244_004:0406b03": "柰麻賢首宗主。國一法師(三稱。接誦)。",
    "X63n1244_004:0406b04": "大方廣佛華嚴經。如來出現品。佛子。菩薩摩訶薩應",
    "X63n1244_004:0406b05": "云何知如來應正等覺般涅槃。佛子。菩薩摩訶薩。欲",
    "X63n1244_004:0406b06": "知如來大涅槃者。當須了知根本自性。如真如涅槃",
    "X63n1244_004:0406b07": "如來涅槃亦如是如實際涅槃。如來涅槃亦如是。如",
    "X63n1244_004:0406b08": "法界涅槃如來涅槃亦如是。如虗空涅槃。如來涅槃",
    "X63n1244_004:0406b09": "亦如是。如法性涅槃。如來涅槃亦如是。如離欲際涅",
    "X63n1244_004:0406b10": "槃。如來涅槃亦如是。如無相際涅槃。如來涅槃亦如",
    "X63n1244_004:0406b11": "是。如我性際涅槃。如來涅槃亦如是。如一切法性際",
    "X63n1244_004:0406b12": "涅槃。如來涅槃亦如是。如真如際涅槃。如來涅槃亦",
    "X63n1244_004:0406b13": "如是。何以故。涅槃無生無出故。若法無生無出。則無",
    "X63n1244_004:0406b14": "有滅。佛子。如來不為菩薩。說諸如來究竟涅槃。亦不",
    "X63n1244_004:0406b15": "為彼示現其事。何以故。為欲令見一切如來。常住其",
    "X63n1244_004:0406b16": "前。於一念中。見過去未來一切諸佛。色相圓清。皆如",
    "X63n1244_004:0406b17": "現在。亦不起二不二想。何以故。菩薩摩訶薩。永離一",
    "X63n1244_004:0406b18": "切諸想著故。佛子。諸佛如來。為令眾生生欣樂故。出",
    "X63n1244_004:0406b19": "現於世。欲令眾生生戀慕故。示現涅槃。而實如來無",
    "X63n1244_004:0406b20": "有出世。亦無涅槃。何以故。如來常住清淨法界。隨眾",
    "X63n1244_004:0406b21": "生心。示現涅槃。佛子。譬如日出。普照世間。於一切淨",
    "X63n1244_004:0406b22": "水器中。影無不現。普遍眾處。而無來往。或一器破。便",
    "X63n1244_004:0406b23": "不現影。佛子。於汝意云何。彼影不現。為日咎不。答言。",
    "X63n1244_004:0406b24": "不也。但由器壞。非日有咎。佛子。如來智日。亦復如是。",
    "X63n1244_004:0406c01": "普現法界。無前無後。一切眾生淨心器中。佛無不現。",
    "X63n1244_004:0406c02": "心器常淨。常見佛身。若心濁器破。則不得見。佛子。若",
    "X63n1244_004:0406c03": "有眾生。應以涅槃而得度者。如來則為示現涅槃。而",
    "X63n1244_004:0406c04": "實如來。無生無歿。無有滅度。佛子。譬如火大。於一切",
    "X63n1244_004:0406c05": "世間。能為火事。或時一處。其火息滅。於意云何。豈一",
    "X63n1244_004:0406c06": "切世間。火皆滅耶。答言。不也。佛子。如來應正等覺。亦",
    "X63n1244_004:0406c07": "復如是。於一切世界。施作佛事。或於一世界。能事已",
    "X63n1244_004:0406c08": "畢。示入涅槃豈一切世界。諸佛如來。悉皆滅度。佛子",
    "X63n1244_004:0406c09": "菩薩摩訶薩。應如是知。如來應正等覺。大般涅槃。復",
    "X63n1244_004:0406c10": "次佛子。譬如幻師。善明幻術。以幻術力。於三千大千",
    "X63n1244_004:0406c11": "世界。一切國土。城邑聚落。示現幻身。以幻力持。經劫",
    "X63n1244_004:0406c12": "而住。然於餘處。幻事已訖。隱身不現。佛子。於汝意云",
    "X63n1244_004:0406c13": "何。彼大幻師。豈於一處。隱身不現。便一切處。皆隱滅",
    "X63n1244_004:0406c14": "耶。答言。不也。佛子。如來應正等覺。亦復如是。善知無",
    "X63n1244_004:0406c15": "量智慧方便。種種幻術。於一切法界。普現其身。持令",
    "X63n1244_004:0406c16": "常住。盡未來際。或於一處。隨眾生心。所作事訖。示現",
    "X63n1244_004:0406c17": "涅槃。豈以一處示入涅槃。便謂一切悉皆滅度。佛子。",
    "X63n1244_004:0406c18": "菩薩摩訶薩。應如是知。如來應正等覺大般涅槃。復",
    "X63n1244_004:0406c19": "次佛子。如來應正等覺。示涅槃時。入不動三昧。入此",
    "X63n1244_004:0406c20": "三昧已。於一一身。各放無量百千億那由他大光明。",
    "X63n1244_004:0406c21": "一一光明。各出阿僧祇蓮華。一一蓮華。各有不可說",
    "X63n1244_004:0406c22": "妙寶華藥。一一華藥。有師子座。一一座上。皆有如來。",
    "X63n1244_004:0406c23": "結跏趺坐。其佛身數。正與一切眾生數等。皆具上妙",
    "X63n1244_004:0406c24": "功德莊嚴。從本願力之所生起。若有眾生。善根熟者。",
    "X63n1244_004:0407a01": "見佛身已。則皆受化。然彼佛身。盡未來際。究竟安住。",
    "X63n1244_004:0407a02": "隨宜化度一切眾生。未曾失時。佛子。如來身者。無有",
    "X63n1244_004:0407a03": "方處。非實非虗。但以諸佛本誓願力。眾生堪度。則便",
    "X63n1244_004:0407a04": "出現。菩薩摩訶薩。應如是知。如來應正等覺。大般涅",
    "X63n1244_004:0407a05": "槃。佛子。如來住於無量無礙究竟法界。虗空界。真如",
    "X63n1244_004:0407a06": "法性。無生無滅。及以實際。為諸眾生。隨時示現。本願",
    "X63n1244_004:0407a07": "持故。無有休息。不捨一切眾生。一切剎。一切法。",
    "X63n1244_004:0407a08": "(一遍。接變食甘露等。與達祖忌同。唯換白詞云)。",
    "X63n1244_004:0407a09": "恭聞法師。迹後天台。號稱賢首。為華嚴之宗主。成一",
    "X63n1244_004:0407a10": "家之教觀。燃一指於岐州。佛乘誓悟。講大乘於唐代。",
    "X63n1244_004:0407a11": "左道回心。從此十門頓啟。五教常存。作千秋之指南。",
    "X63n1244_004:0407a12": "為萬世之師法。茲逢圓寂之辰。聊奉瓣香之供。伏願。",
    "X63n1244_004:0407a13": "慧燈永照。祖印重光。佑啟後人。長衍宗系。(白竟。一拜。歸位。唱贊)",
    "X63n1244_004:0407a14": "大哉賢首。垂範萬世髫年燃指立宏誓。志求法源底。",
    "X63n1244_004:0407a15": "懸辯離微。著述傳勿替。　奈麻賢首宗主。國一法師",
    "X63n1244_004:0407a16": "(三稱。眾三拜。各回本處)。",
    "X63n1244_004:0407a17": "證義曰。宗主。諱法藏。字賢首。賜諡號。國一。為東土",
    "X63n1244_004:0407a18": "華嚴宗。第三祖也。俗姓康氏。康居國人。當唐。貞觀",
    "X63n1244_004:0407a19": "十七年。十一月初二日降誕。與天台智者。先後相",
    "X63n1244_004:0407a20": "去。將二百年。專宏華嚴。經中有品名賢首。又十首",
    "X63n1244_004:0407a21": "菩薩中。有一菩薩。亦名賢首。故以賢首二字立字。",
    "X63n1244_004:0407a22": "亦即以此立宗名也。所立教觀。與天台大同小異。",
    "X63n1244_004:0407a23": "上供用出現品涅槃章。取其本教。所宗而又恰與",
    "X63n1244_004:0407a24": "忌事相合也。天台用法華壽量品亦此意。邇來諸",
    "X63n1244_004:0407b01": "忌。念誦多用心經。往生呪。或用彌陀經。若在凡俗",
    "X63n1244_004:0407b02": "靈前。宜矣。如諸家祖師高僧。早已出於三界。豈亦",
    "X63n1244_004:0407b03": "如凡夫之賴超度耶。故今諸祖。各隨其宗。而為念",
    "X63n1244_004:0407b04": "誦。如達磨　祖前。誦楞伽百八句。取禪宗印心。無",
    "X63n1244_004:0407b05": "如此百八句者。百丈祖師。前誦華嚴梵行品取與",
    "X63n1244_004:0407b06": "清規相合。再如道宣律祖。誦梵網偈。蓮社遠祖誦",
    "X63n1244_004:0407b07": "大勢至章。庶各家門庭。不致混濫。兒孫既各明其",
    "X63n1244_004:0407b08": "所宗。而諸祖之靈。亦復增其愛樂。義取關會。不致",
    "X63n1244_004:0407b09": "儱侗。循名考實。允合機宜。雖新訂於後人。實無悖",
    "X63n1244_004:0407b10": "於前哲。諸家宗主。既念誦有別。於後嗣歷祖亦然。",
    "X63n1244_004:0407b11": "則源源相繼。而各有攸歸矣。",
    "X63n1244_004:0407b12": "道宣律祖忌",
    "X63n1244_004:0407b13": "十月初三日。南山宗主。道宣律祖忌(儀同達祖忌。先舉云)。",
    "X63n1244_004:0407b14": "奈麻南山宗主。道宣律祖(三稱。接誦)。",
    "X63n1244_004:0407b15": "佛說梵網經。菩薩心地品偈曰。明人忍慧強。能持如",
    "X63n1244_004:0407b16": "是法。未成佛道間。安獲五種利。一者十方佛。愍念常",
    "X63n1244_004:0407b17": "守護。二者命終時。正見心歡喜。三者生生處。為諸菩",
    "X63n1244_004:0407b18": "薩友。四者功德聚。戒度悉成就。五者今後世。性戒福",
    "X63n1244_004:0407b19": "慧滿。此是諸佛子。智者善思量。計我著相者。不能信",
    "X63n1244_004:0407b20": "是法。滅壽取證者。亦非下種處。欲長菩提苗。光明照",
    "X63n1244_004:0407b21": "世間。應當靜觀察。諸法真實相。不生亦不滅。不常復",
    "X63n1244_004:0407b22": "不斷。不一亦不異。不來亦不去。如是一心中。方便勤",
    "X63n1244_004:0407b23": "莊嚴。菩薩所應作。應當次第學。於學於無學。勿生分",
    "X63n1244_004:0407b24": "別想。是名第一道。亦名摩訶衍。一切戲論惡。悉從是",
    "X63n1244_004:0407c01": "處滅。諸佛薩婆若。悉從是處出。是故諸佛子。宜發大",
    "X63n1244_004:0407c02": "勇猛。於諸佛淨戒。護持如明珠。過去諸菩薩。已於是",
    "X63n1244_004:0407c03": "中學。未來者當學。現在者今學。此是佛行處。聖主所",
    "X63n1244_004:0407c04": "稱歎。我已隨順說。福德無量聚。回以施眾生。共向一",
    "X63n1244_004:0407c05": "切智。願聞是法者。疾得成佛道。(一遍。接變食甘露等。與達祖忌同。換白云)",
    "X63n1244_004:0407c06": "恭聞。毗尼住世。聖道鎡基。波離結集於西乾。大師應",
    "X63n1244_004:0407c07": "身於東土。宗承智首。教啟終南。支那共仰戒光。震旦",
    "X63n1244_004:0407c08": "咸稱律主。感天人之侍衛。授佛牙以表揚。依佛制而",
    "X63n1244_004:0407c09": "造戒壇。後世永賴。隨天語以集傳記。末法咸資。今逢",
    "X63n1244_004:0407c10": "歸天之忌。特薦精潔之羞。伏願。律風永振。祖印重光。",
    "X63n1244_004:0407c11": "戒香芬馥於九州。法雨沾濡於七眾。(白竟。一拜。起具。歸位。舉贊。眾唱)",
    "X63n1244_004:0407c12": "波離再現。律學中興。南山教主震雷音。三聚二持新。",
    "X63n1244_004:0407c13": "戒海澄清。正法永昌明　奈麻南山宗主。道宣澄照",
    "X63n1244_004:0407c14": "律師(三稱。眾三拜。各回本處)。",
    "X63n1244_004:0407c15": "證義曰。宗主。諱道宣。字實相為震旦初興律祖。唐",
    "X63n1244_004:0407c16": "高宗時。詔敕天下寺院。圖形塑像奉祀。懿宗敕諡",
    "X63n1244_004:0407c17": "澄照聖師。具載宋高僧傳。第十四卷。今上供。念誦",
    "X63n1244_004:0407c18": "梵網經末偈者。分三段。初十六句。乃讚獎持戒利",
    "X63n1244_004:0407c19": "益之義。次二十四句。乃觀察實相戒體之義。後十",
    "X63n1244_004:0407c20": "六句。乃勸護淨戒。及回向自利利人之義。願上供",
    "X63n1244_004:0407c21": "者。因此念誦。而銘于心也。亦可誦第三十五六。不",
    "X63n1244_004:0407c22": "發願誓兩戒。見下住持章告香條。須熟誦時省。而",
    "X63n1244_004:0407c23": "自勉之。",
    "X63n1244_004:0407c24": "慧遠祖師忌",
    "X63n1244_004:0408a01": "八月初六日。淨土宗主慧遠老祖忌(儀同達祖忌。先舉云)。",
    "X63n1244_004:0408a02": "奈麻蓮宗初祖慧遠祖師(三稱。接誦)。",
    "X63n1244_004:0408a03": "大佛頂如來。密因修證了義。諸菩薩萬行首楞嚴經。",
    "X63n1244_004:0408a04": "大勢至法王子。與其同倫。五十二菩薩。即從座起。頂",
    "X63n1244_004:0408a05": "禮佛足。而白佛言。我憶往昔。恒河沙劫。有佛出世。名",
    "X63n1244_004:0408a06": "無量光。十二如來。相繼一刧。其最後佛。名超日月光。",
    "X63n1244_004:0408a07": "彼佛教我念佛三昧。譬如有人。一專為憶。一人專忘。",
    "X63n1244_004:0408a08": "如是二人。若逢不逢。或見非見。二人相憶。二憶念深。",
    "X63n1244_004:0408a09": "如是乃至。從生至生。同於形影。不相乖異。十方如來。",
    "X63n1244_004:0408a10": "憐念眾生。如母憶子。若子逃逝。雖憶何為。子若憶母。",
    "X63n1244_004:0408a11": "如母憶時。母子歷生。不相違遠。若眾生心。憶佛念佛。",
    "X63n1244_004:0408a12": "現前當來。必定見佛。去佛不遠。不假方便。自得心開。",
    "X63n1244_004:0408a13": "如染香人。身有香氣。此則名曰香光莊嚴。我本因地。",
    "X63n1244_004:0408a14": "以念佛心。入無生忍。今於此界。攝念佛人。歸於淨土。",
    "X63n1244_004:0408a15": "佛問圓通。我無選擇都攝六根淨念相繼。得三摩地。",
    "X63n1244_004:0408a16": "斯為第一。(接誦徃生呪三遍。念佛百聲。次誦變食呪十四遍。甘露。普供。各三遍。維那合掌。白云)。",
    "X63n1244_004:0408a17": "恭聞。淨業宗主。實為遠公。現迹雁門。開法匡廬。統一",
    "X63n1244_004:0408a18": "百二十三人。一意西歸。維七月二十八日。合辭共誓。",
    "X63n1244_004:0408a19": "東林社啟。天下咸仰其高風。西教流芳。萬世共沾其",
    "X63n1244_004:0408a20": "惠澤。茲當蓮開吉日。眾等敬薦心香。伏願。不忘本誓。",
    "X63n1244_004:0408a21": "隨彌陀以提携。普運慈航。度眾生於安養。(白竟。一拜。歸位。唱贊)",
    "X63n1244_004:0408a22": "第一大願。觀想彌陀。四十八願度娑婆。九品湧金波。",
    "X63n1244_004:0408a23": "寶網交羅。度眾生出愛河　奈麻淨業宗主。遠公祖",
    "X63n1244_004:0408a24": "師(三稱。眾三拜。各回本處)。",
    "X63n1244_004:0408b01": "證義曰。宗主列傳。出高僧傳第六卷。茲不贅。上供",
    "X63n1244_004:0408b02": "誦大勢至念佛圓通章者。以此篇開示。最直截也。",
    "X63n1244_004:0408b03": "幽溪釋曰。念佛三昧者。念佛人以心緣佛。以佛繫",
    "X63n1244_004:0408b04": "心。心心相續。無有間斷。爾時內心不起。外境無侵。",
    "X63n1244_004:0408b05": "旋元自歸。返流全一。正不受諸受而得乎正受。故",
    "X63n1244_004:0408b06": "稱念佛三昧也。初立喻。一專為憶者。喻佛時念眾",
    "X63n1244_004:0408b07": "生。如何度出三界苦也。一人專忘者。喻眾生唯貪",
    "X63n1244_004:0408b08": "五塵。甘受六道苦也。如是二人。若逢不逢。或見非",
    "X63n1244_004:0408b09": "見者。喻佛常逢見眾生。而眾生常不逢見佛。此喻",
    "X63n1244_004:0408b10": "眾生不念佛之失也。二人相憶者。喻佛時念眾生。",
    "X63n1244_004:0408b11": "眾生亦時念佛。方謂二憶念深。能如是念則生生",
    "X63n1244_004:0408b12": "常見佛。土土覲如來。故曰。如是乃至從生至生。同",
    "X63n1244_004:0408b13": "於形影。不相乖異也。次合法。舉親喻而貼合之。如",
    "X63n1244_004:0408b14": "來憐念眾生。如母憶子者。貼合一專為憶。若子逃",
    "X63n1244_004:0408b15": "逝。雖憶何為者。貼合一人專忘。此貼合不念佛之",
    "X63n1244_004:0408b16": "失。次貼合念佛之得。子若憶母者。教以憶母之方。",
    "X63n1244_004:0408b17": "當如母憶時謂念佛人。用真切工夫。不得一刻念",
    "X63n1244_004:0408b18": "世五欲。是謂繫念。方得名為如母憶時。母子歷生。",
    "X63n1244_004:0408b19": "不相違遠也。又憶佛。是恒審思量也。念佛。是心注",
    "X63n1244_004:0408b20": "一境也。現前當來。必定見佛者。現前。如遠公三見",
    "X63n1244_004:0408b21": "聖相之類。當來。如臨終佛迎。乃至花開見佛之類。",
    "X63n1244_004:0408b22": "去佛不遠者。謂念佛人。不唯見佛。亦去佛不遠。不",
    "X63n1244_004:0408b23": "久定當成佛也。不假方便。自得心開者。謂舉念即",
    "X63n1244_004:0408b24": "緣佛境。事理圓融。能所絕待。所謂我本因地。以念",
    "X63n1244_004:0408c01": "佛心。入無生忍。苟非如此。焉令即契無生。不假方",
    "X63n1244_004:0408c02": "便。信不誣也。如染香人者。喻眾生本非佛。因念佛",
    "X63n1244_004:0408c03": "而頓有佛香也。名香光莊嚴者。葢佛因念顯。念因",
    "X63n1244_004:0408c04": "佛熏。謂以諸佛法身之香氣。而莊嚴乎眾生之色",
    "X63n1244_004:0408c05": "身也。我本因地三句。結自行因果相符。今於此界",
    "X63n1244_004:0408c06": "三句。乃果後利人。既以此自度。即以此教人。亦以",
    "X63n1244_004:0408c07": "此力而攝生焉。我無選擇。都攝六根者。念屬意根。",
    "X63n1244_004:0408c08": "正論修處。亦傍攝諸根根根念佛也。意根若淨。諸",
    "X63n1244_004:0408c09": "根皆攝。故無選擇也。日用之間。唯彌陀是念。唯淨",
    "X63n1244_004:0408c10": "土是求。無有間斷。即淨念相繼也。如是法門。實超",
    "X63n1244_004:0408c11": "勝餘門。故曰入三摩地。斯為第一。",
    "X63n1244_004:0408c12": "開山祖忌",
    "X63n1244_004:0408c13": "凡遇本寺開山老祖忌。及歷代祖忌。知客預先一日。",
    "X63n1244_004:0408c14": "通白住持已。即掛牌。(牌云)明日恭逢某祖忌曰。大眾師",
    "X63n1244_004:0408c15": "是晚明早課畢。聞鍾聲。齊詣像前頂禮。午梆上供。○",
    "X63n1244_004:0408c16": "侍者於影堂。懸某祖像。隨報供獻。凡菓菜。須一二品",
    "X63n1244_004:0408c17": "隨時者。所謂薦其時食也。設香燭茶供。晚課畢鳴鐘",
    "X63n1244_004:0408c18": "三下。眾集像前。住持拈香献茶。拜已。維那呼展具。禮",
    "X63n1244_004:0408c19": "祖三拜。收具云。頂禮尚尚。禮畢回堂。或有禮誦佛事。",
    "X63n1244_004:0408c20": "維那與知客預請諸師。懸牌已。通知殿主。舖設經壇。",
    "X63n1244_004:0408c21": "○次日早課畢。禮儀同前。唯開山祖。及嗣法師。午前",
    "X63n1244_004:0408c22": "上堂。餘但上供而已。午梆上供。眾集。住持問訊。拈香。",
    "X63n1244_004:0408c23": "維那舉香贊已。隨舉南無蓮池海會佛菩薩。(三稱)眾接",
    "X63n1244_004:0408c24": "彌陀經。候住持三拜將畢。首座。西堂。先至住持兩邊",
    "X63n1244_004:0409a01": "側站。次兩序執每邊站六人。原班上下。近前半步。站",
    "X63n1244_004:0409a02": "齊首座。西堂。住持。三人八字式跪下。知客二人。侍立",
    "X63n1244_004:0409a03": "像傍。次第料理。接傳供獻。先茶。次筯。自東班序首。一",
    "X63n1244_004:0409a04": "一挨次。傳至首座首座端捧送住持。住持舉獸已。遞",
    "X63n1244_004:0409a05": "于西堂。一一挨次。傳至西班序首。交于知客安擺。其",
    "X63n1244_004:0409a06": "菜。湯。點。飯。悉照方丈齋欵。擺齊。兩邊起立歸位。候住",
    "X63n1244_004:0409a07": "持八拜畢。彌陀經方完。誦呪。及念佛百聲竟。住持拈",
    "X63n1244_004:0409a08": "香。說法已。維那白祭文。舉讚(文讚隨名家所撰。茲不備)待住持奠",
    "X63n1244_004:0409a09": "茶。拜已讚畢。維那呼展具。大眾禮祖三拜。拜畢。呼頂",
    "X63n1244_004:0409a10": "禮和尚。禮畢。呼起具。各回本處。此唯開山。中興。嗣法。",
    "X63n1244_004:0409a11": "受業。(即剃度師)之禮。其餘諸祖。不設壇諷經。不一一跪獻",
    "X63n1244_004:0409a12": "供。但上供奠茶而已。然此影堂。須有功本寺。及以法",
    "X63n1244_004:0409a13": "住持者。方許入位。受大眾禮拜。非同等閒。其忌辰單。",
    "X63n1244_004:0409a14": "客堂。庫房。維那祖侍各貼一紙。庶不有誤。",
    "X63n1244_004:0409a15": "證義曰。此報創建之德與繼守之功。飲水知源。禮",
    "X63n1244_004:0409a16": "合享祀。不宜忘忽。",
    "X63n1244_004:0409a17": "嗣法師忌",
    "X63n1244_004:0409a18": "凡遇嗣法本師忌辰。(献供等事。已載前說。但此佛事。須住持自出己財。送庫司辦祭",
    "X63n1244_004:0409a19": "設供。并諷經。命書記具回向疏一道。倘不及另具。即依此疏式寫。先具鄉貫生死日期)敬惟本",
    "X63n1244_004:0409a20": "師。性生慈善。相絕我人。繼規範於叢林。行同百丈。著",
    "X63n1244_004:0409a21": "謀猷於禪席。德越萬峯。傳臨濟幾十幾代之心燈。標",
    "X63n1244_004:0409a22": "直指而披雲覩月。享降跡幾十幾年之世壽。謝塵勞",
    "X63n1244_004:0409a23": "而返樸歸真。今值忌辰。門人某甲。殊愧青藍之喻。徒",
    "X63n1244_004:0409a24": "承衣鉢之恩。由是延眾。諷某經一日。申懇欵於慈尊。",
    "X63n1244_004:0409b01": "啟人天之法席。以此功德。敬申酧報。伏願鷲嶺峯前。",
    "X63n1244_004:0409b02": "高超妙覺之位。寂光土內。常樂非相之身。年月日。門",
    "X63n1244_004:0409b03": "人某甲等具疏(餘如念誦常式)。",
    "X63n1244_004:0409b04": "證義曰。此報傳法之恩也。父母生我色身。先師生",
    "X63n1244_004:0409b05": "我慧命。色身虗假不實。慧命利益無窮。是父母之",
    "X63n1244_004:0409b06": "恩固難報。先師之恩。更難報也。區區芹藻之薦。安",
    "X63n1244_004:0409b07": "得不留意耶。即如巴陵三轉語。為雲門作忌。先輩",
    "X63n1244_004:0409b08": "用心之厚如此。乃今末法之中。不唯忌祭。漫不關",
    "X63n1244_004:0409b09": "心。竟有圖於名位。負心忘本而另嗣他人者。尤可",
    "X63n1244_004:0409b10": "慨矣。禪宗秘要云。五祖演禪師座下。有一學人。名",
    "X63n1244_004:0409b11": "開聖覺。初參長蘆夫鐵脚。久無所得。聞演師法道",
    "X63n1244_004:0409b12": "徑造席下。一日室中問云。釋迦彌勒。猶是他奴。且",
    "X63n1244_004:0409b13": "道是阿誰。覺云。鬍張三。黑李四。演師然其語。時圓",
    "X63n1244_004:0409b14": "悟和尚為座元。師舉此語似之。悟云。好則好。恐未",
    "X63n1244_004:0409b15": "實。不可放過。更於言下搜看。次日入室。垂問如前。",
    "X63n1244_004:0409b16": "覺云昨日向和尚道了。演師云。道甚麼。覺云。鬍張",
    "X63n1244_004:0409b17": "三。黑李四。演師云。不是不是。覺云。和尚為甚。昨日",
    "X63n1244_004:0409b18": "道是。演師云。昨日是。今日不是。覺於言下大悟。覺",
    "X63n1244_004:0409b19": "後出世。住開聖。見長蘆法席大盛。乃嗣夫鐵脚。不",
    "X63n1244_004:0409b20": "原所得悟人。拈香時。忽覺胸前如搗。遂於痛處發",
    "X63n1244_004:0409b21": "癰成竅。以乳香作餅塞之。久而不愈竟卒。噫此辜",
    "X63n1244_004:0409b22": "負重恩。而別嗣之苦報也。後之學者。幸勿蹈此覆",
    "X63n1244_004:0409b23": "轍。又雲悽崇行錄云。宋懷志。金華人。幼業講。因一",
    "X63n1244_004:0409b24": "禪者激發。棄講參方。晚至洞山。得法於真淨文禪",
    "X63n1244_004:0409c01": "師久之辭去。真淨囑曰。子禪雖逸格。惜緣不勝耳。",
    "X63n1244_004:0409c02": "志拜受命。至袁州州人請住持楊岐。掣肘而去遊",
    "X63n1244_004:0409c03": "湘上潭牧請住上封北禪。皆不受。菴於衡嶽二十",
    "X63n1244_004:0409c04": "餘年。有偈曰。萬機休罷付痴憨。蹤跡時容野鹿參",
    "X63n1244_004:0409c05": "不脫麻衣拳作枕。幾生夢在綠蘿菴。晚投龍安。龍",
    "X63n1244_004:0409c06": "安。處之最樂堂。遂終老焉。蓮池贊曰。顯達人之所",
    "X63n1244_004:0409c07": "欲。遵遺命而力拒諸請。可不謂難乎。今人嗜名利。",
    "X63n1244_004:0409c08": "棄禮義。不請而往者紛如矣。尚何憶乎師命。",
    "X63n1244_004:0409c09": "剃度授經二師忌",
    "X63n1244_004:0409c10": "遇剃度授經二師忌。(如前儀。亦須住持自出己財。送庫司辦祭。并諷經呪。唯回向疏",
    "X63n1244_004:0409c11": "有異)切念某甲。百劫于生。虗生浪死。幸蒙剃染。(受經則改云慈",
    "X63n1244_004:0409c12": "教)得入佛門。(授經則改云法門)緬維莫重之恩。實有難酬之",
    "X63n1244_004:0409c13": "嘆。溯自曩日。一靈歸寂。沒憂海之深波。惟茲忌辰。五",
    "X63n1244_004:0409c14": "內悽惶。痛昊天之罔極。由是延眾。諷經一日。少申忱",
    "X63n1244_004:0409c15": "悃。伏願。佛日垂光。爍破有生之罪障。慈風普扇。吹殘",
    "X63n1244_004:0409c16": "無始之愆尤。彈指生極樂國中。隨念坐蓮華臺上。菩",
    "X63n1244_004:0409c17": "提不退。般若常明。年月日。不孝徒某甲具疏。",
    "X63n1244_004:0409c18": "證義曰。剃度與授經。即五種阿闍黎之前兩種也。",
    "X63n1244_004:0409c19": "此雖不得法。而曾從剃染。或授經等。舉此示不忘",
    "X63n1244_004:0409c20": "本也。然古之為弟子者。師沒而信愈堅。今之弟子",
    "X63n1244_004:0409c21": "者。師存而守已易況憶忌辰耶。良由最初出家。實",
    "X63n1244_004:0409c22": "非欲依止真師。決擇生死。葢一時偶合而已。是以",
    "X63n1244_004:0409c23": "其心。見利則易。逢惡友惑之則易。瞋其師之訓以",
    "X63n1244_004:0409c24": "正也則易。甚而棄正入邪。罷僧仍俗者有之矣。佛",
    "X63n1244_004:0410a01": "法何其衰哉。按律中佛制。弟子離師。不得太早。若",
    "X63n1244_004:0410a02": "師實愚。或不守戒方許離之。雲棲崇行錄云。唐。清",
    "X63n1244_004:0410a03": "江。幼悟幻泡。禮曇一律師為親教師。諷誦經法。觸",
    "X63n1244_004:0410a04": "目而通。識者曰。此緇門千里駒也。甞與師稍忤。捨",
    "X63n1244_004:0410a05": "而遊方。遍歷法筵自責曰。天下行半。如我本師者。",
    "X63n1244_004:0410a06": "鮮矣。乃回師所。當僧集時。負荊唱言。清江。再投和",
    "X63n1244_004:0410a07": "尚。唯願攝受。時一師詬罵。清江雨淚懺謝曰。前念",
    "X63n1244_004:0410a08": "無知。後心有悟。望和尚大。慈施與歡喜。求哀再四。",
    "X63n1244_004:0410a09": "律師憫之。遂為師資如初。一師沒。謁忠國師。得傳",
    "X63n1244_004:0410a10": "心要焉。蓮池贊曰。捨聖賢而知非。當詬罵而不退。",
    "X63n1244_004:0410a11": "可謂明且誠矣。終傳心印。不有由乎。彼淺信之流。",
    "X63n1244_004:0410a12": "小嫌則長往不返。微呵則衘恨不忘。空遇明師。竟",
    "X63n1244_004:0410a13": "有何益。如逢帝主。不獲一官。惜哉。",
    "X63n1244_004:0410a14": "(附)父母忌",
    "X63n1244_004:0410a15": "(父母之忌。儀稍不同。惟是我親。非關眾也。住持預日命侍者。送祭儀於庫房。代辦祭筵。若舉念誦。侍者即白維",
    "X63n1244_004:0410a16": "那客堂。客堂即挂牌。牌云)明日堂頭和尚。為父諱日追薦。(或母忌。誕曰隨",
    "X63n1244_004:0410a17": "改)諷某經一日。請經師幾位。開列於左。　(某某)師(某",
    "X63n1244_004:0410a18": "某)師(晚課上殿時。住持命侍者。於方丈左傍設供位。具香花燈茶。供於牌前已。晚課回堂。住持獨自徃山",
    "X63n1244_004:0410a19": "門外。隨向俗家方位。運心默召云。我釋男某甲。明日逢嚴父。或慈母。諱日之忌。是以今於寺中設位供奉。唯願",
    "X63n1244_004:0410a20": "我父我母。以不思議。天性相關。應時知覺。即知我男。在此啟請。隨請而來。懇禱之至。應三請請時。應觀想父母",
    "X63n1244_004:0410a21": "形容音聲。儼若隨請而來。想父母來已。即默云。我父我母相偕進寺來。想已。隨即進寺。到設位前四揖。拈香。獻",
    "X63n1244_004:0410a22": "茶。想父母儼然坐已。歡喜快樂。再四揖而退。是夜。住持自用蒲團。坐在設位下邊。默念地藏菩薩聖號萬聲。次",
    "X63n1244_004:0410a23": "日早課畢。住持一人。仍向設位拈香。獻茶。午梆上供。即煩誦經幾位諸師。到設位前上供。儀與前同。而不一一",
    "X63n1244_004:0410a24": "跪獻奉。亦不行禮。設拜。待說法竟。舉讚回向已。維那云。頂禮和尚。各回本處。至晚念誦畢。回向如常。向佛白薦",
    "X63n1244_004:0410b01": "疏一通云)伏以。釋天調御覺海導師。琅函三藏靈文。金地",
    "X63n1244_004:0410b02": "六和上士。敢傾私慕之誠。仰凟圓明之鑒。(續入俗居鄉貫云云)",
    "X63n1244_004:0410b03": "祠下居住。奉佛誦經薦父。(或薦母)比丘(某甲)。專為追薦",
    "X63n1244_004:0410b04": "先考(某某)府君一位之靈。(若母。改先妣某氏某孺人。或父母雙薦。二人名并用)",
    "X63n1244_004:0410b05": "是日至心拈香。歸命兩土化主。彌陀釋迦。極樂國中。",
    "X63n1244_004:0410b06": "諸佛聖賢。金蓮座下。恭通情旨。伏為先考(某某)。享壽",
    "X63n1244_004:0410b07": "幾十幾歲。原命(某某)。相(某)月(某)日(某)時受生。大限歿",
    "X63n1244_004:0410b08": "于(某)年月日時去世。(或薦母或雙薦。隨改)切念嚴君(為母改云慈親雙薦",
    "X63n1244_004:0410b09": "改云父母)德重。若泰山之彌高。養育恩深。似滄海之難量。",
    "X63n1244_004:0410b10": "不幸早經見背。未報捐埃。日月交馳。光陰易邁。茲今",
    "X63n1244_004:0410b11": "本月(某)日。俄臨幾週忌辰。仰憑大覺之功。上酬劬勞",
    "X63n1244_004:0410b12": "之德。由是延僧幾員。念誦(某)經幾部。用資雲程。早離",
    "X63n1244_004:0410b13": "幽趣。伏願。已在人天者。轉增五福。任意逍遙。未離諸",
    "X63n1244_004:0410b14": "趣者。超昇九品。隨心自在。右疏恭請三寶證明。誦經",
    "X63n1244_004:0410b15": "薦親回向文疏。年月日。比丘(某甲)具疏(事畢。住持命一侍者。代謝",
    "X63n1244_004:0410b16": "誦經諸師)。",
    "X63n1244_004:0410b17": "證義曰。此報父母養育之恩。及聽許出家之恩也。",
    "X63n1244_004:0410b18": "按大乘本生心地觀經。佛說四恩。而父母恩為第",
    "X63n1244_004:0410b19": "一。梁皇懺法云。次復應須思念父母養育之恩。懷",
    "X63n1244_004:0410b20": "抱乳哺。愛重情深。寧自危身。安立其子云云。佛言。",
    "X63n1244_004:0410b21": "天下之恩。莫過父母。夫捨家人。未能得道。唯勤學",
    "X63n1244_004:0410b22": "業。為善莫廢積德不止。必能感報劬勞之恩。又言。",
    "X63n1244_004:0410b23": "其中若有父母。少便孤背。難可再遇。空想悠然。既",
    "X63n1244_004:0410b24": "未得神通天眼。不知父母捨報神識。更生何道。唯",
    "X63n1244_004:0410c01": "當競設福力。追而報恩。為善不止。功成必致。經言。",
    "X63n1244_004:0410c02": "為亡人作福。如餉遠人。若生人天。增益功德。若處",
    "X63n1244_004:0410c03": "三途。或在八難。永離眾苦。若具真信。受正法教。即",
    "X63n1244_004:0410c04": "得超悟七世父母。歷劫親緣。憂畏悉除。同得解脫。",
    "X63n1244_004:0410c05": "是為智者。至慈至孝。最上報恩。據此。則作法追薦。",
    "X63n1244_004:0410c06": "遵佛訓也雲棲崇行錄云。梁。法雲。陽羨人。七歲出",
    "X63n1244_004:0410c07": "家。為莊嚴寺寶亮弟子。雋朗英秀。於妙音寺。開講",
    "X63n1244_004:0410c08": "法華維摩二經。學者輻輳。性誠孝。勞於色養。居母",
    "X63n1244_004:0410c09": "憂。毀瘠過禮。累日不食旻法師謂曰。聖人制禮。賢",
    "X63n1244_004:0410c10": "者俯就。不肖者豉及。且毀不滅性。尚出儒宗。況佛",
    "X63n1244_004:0410c11": "有至言。欲報生恩。近則時奉顏儀。遠則啟發菩提。",
    "X63n1244_004:0410c12": "以導神識。宜速思遠理。使有成津。何可恣情。同於",
    "X63n1244_004:0410c13": "細近。雲乃割哀。微進饘粥。蓮池贊曰。曾子之母死。",
    "X63n1244_004:0410c14": "水漿不入於口者七日。即雲公之居喪。雖曾子。何",
    "X63n1244_004:0410c15": "加焉。語曰。釋氏棄其親。豈理也哉。又曰。後周。道丕。",
    "X63n1244_004:0410c16": "長安貴胄里人。唐宗室也。七歲出家。十九值駕幸",
    "X63n1244_004:0410c17": "洛京。長安焚蕩。乃負母入華山。安止岩穴。時穀湧",
    "X63n1244_004:0410c18": "貴。丕自辟穀。惟乞食供母。母問食未。恐傷母意。必",
    "X63n1244_004:0410c19": "曰已齋。母曰。汝父霍山戰沒。骨暴霜露。能收取歸",
    "X63n1244_004:0410c20": "葬乎。遂往霍山。拾聚白骨。晝夜誦經。呪之曰。昔人",
    "X63n1244_004:0410c21": "精誠所感。滴血認骨。願羣骨之中。有動轉者。即吾",
    "X63n1244_004:0410c22": "父遺骸也。一心注想。目不輕捨。數日間。有髑髏從",
    "X63n1244_004:0410c23": "骨聚躍出。搖曳良久。丕躃踊抱持。賷歸見母。是夜",
    "X63n1244_004:0410c24": "母夢夫歸。明晨骨至。人以為孝感所致。後應制論",
    "X63n1244_004:0411a01": "道。多居元席。朝野歸重。蓮池贊曰。絕粒而餉母飢。",
    "X63n1244_004:0411a02": "誦經而獲父骨。可謂大孝。兼乎存歿。而至行超於",
    "X63n1244_004:0411a03": "古今者矣。嗚呼異哉。其次如僧道紀。母必親供。陳",
    "X63n1244_004:0411a04": "尊宿。織蒲供母等。釋氏之孝其親。反過於世人。傳",
    "X63n1244_004:0411a05": "記所載。葢歷有明徵。今猶有病釋氏無親者。三種",
    "X63n1244_004:0411a06": "不才僧之罪也。安享十方之供。而不念其親者。一",
    "X63n1244_004:0411a07": "也。高坐閒暇而俾其親勞力如工僕者。一也。割愛",
    "X63n1244_004:0411a08": "出家。而別禮他人為父母者。三也。生既如此。死不",
    "X63n1244_004:0411a09": "薦悼。無庸言矣。忘本至斯。尚何望其振興佛法乎。",
    "X63n1244_004:0411a10": "禮塔",
    "X63n1244_004:0411a11": "凡新正(除夕。冬至。隨改)禮塔。期定。客堂預日挂牌。(牌云)明日早",
    "X63n1244_004:0411a12": "粥後。(或小食後)聞鍾聲。大眾師各搭衣持具。齊詣諸祖塔",
    "X63n1244_004:0411a13": "前禮塔。○即命照客。通知塔主。洒掃諸塔前後。及路",
    "X63n1244_004:0411a14": "徑。○時至。知客鳴大鍾三下。禪堂開小靜。內外大眾",
    "X63n1244_004:0411a15": "塔衣持具。在殿前候齊。依次序徐至開山祖塔前。班",
    "X63n1244_004:0411a16": "次站定。塔主燃香燭已。住持拈香。三拜。繞塔三匝。再",
    "X63n1244_004:0411a17": "拈香。大眾合班。展四摺具。鳴引磬。住持同禮塔三拜。",
    "X63n1244_004:0411a18": "收具。問訊。分班。次至某祖塔。某祖塔。俱如前禮。唯普",
    "X63n1244_004:0411a19": "同塔。住持不去。監院拈香。禮畢而回。若路遙。或天雨。",
    "X63n1244_004:0411a20": "在影堂集眾。禮祖九拜。候天晴擇日。住持與兩序執",
    "X63n1244_004:0411a21": "事補禮。以便巡查蔭木無損。塔地無傷。",
    "X63n1244_004:0411a22": "設斛普薦",
    "X63n1244_004:0411a23": "清明節。(中元節或)正日。(或先一日)晚。設放普薦祀祖斛食。所有",
    "X63n1244_004:0411a24": "設位開列於左。(一)本寺堂上。開山老祖。上某下某禪",
    "X63n1244_004:0411b01": "師。次及中興某某禪師。并諸歷代住持。諸祖之位。(此是",
    "X63n1244_004:0411b02": "正中一行。兩邊附列祖名。下皆同此)(二)本寺兩序。先賢後哲。有功權執。",
    "X63n1244_004:0411b03": "及諸能執諸位覺靈之位。(三)本寺列執。并及先亡後",
    "X63n1244_004:0411b04": "化。諸比邱眾。次及諸沙彌輩覺靈之位。(四)本寺同居",
    "X63n1244_004:0411b05": "各剃度師。及壇上十師。并引禮眾。已故覺靈之位。(五)",
    "X63n1244_004:0411b06": "本寺一派。先遠至今。在外法眷。及剃度派。并諸眷屬",
    "X63n1244_004:0411b07": "覺靈之位。(六)現前同居。緇素大眾。各人已故二親(男公",
    "X63n1244_004:0411b08": "處士。女氏孺人)之位。(七)本寺捨基。諸捨田地。及諸捐助。一切",
    "X63n1244_004:0411b09": "檀那。(男公處士。女氏孺人)之位。(八)本寺開山。從古至今。在冥途",
    "X63n1244_004:0411b10": "者。受戒歸依。居家弟子。并諸護法(男公處士。女氏孺人)之位。(九)",
    "X63n1244_004:0411b11": "本寺地主。異姓先靈。前後左右。遠近高鄰(男公處士。女氏孺人)",
    "X63n1244_004:0411b12": "之位。(十)本寺近事。先遠至今。傭工淨人。執勞運力。諸",
    "X63n1244_004:0411b13": "方處士之位。(以上十位中。從六至九。應男女另立位。使靈各便。亦順世出世間之大禮。不得",
    "X63n1244_004:0411b14": "合寫合供。以亂禮體。蓋陰陽一致也。次附疏一通)伏以。大士興緣。廣設冥陽",
    "X63n1244_004:0411b15": "之會。阿難啟教。宏開甘露之門。天人鬼畜。咸從箇裏",
    "X63n1244_004:0411b16": "超昇。緇素宗親。盡向此中解脫。爰有大清國。某省某",
    "X63n1244_004:0411b17": "府某縣某寺。秉釋迦如來遺教奉行主修祀祖法事",
    "X63n1244_004:0411b18": "沙門某甲。今據本寺年例。每逢清明佳節。(餘時隨改)設斛",
    "X63n1244_004:0411b19": "普薦。祀祖後裔。住持某甲。監院比邱某甲。暨在寺眾",
    "X63n1244_004:0411b20": "僧人等。是日至心拈香。歸命瑜伽會主。釋迦文佛。顯",
    "X63n1244_004:0411b21": "密會上。諸佛聖賢。金蓮座下。恭通情旨。切念眾等。叨",
    "X63n1244_004:0411b22": "父生母育之鉅恩。賴師傅施護之洪德。既年例而資",
    "X63n1244_004:0411b23": "濟。亦時屆而悽愴。願承甘露之緣。長潤冥泉之渴。均",
    "X63n1244_004:0411b24": "資法喜。齊上蓮舟。由是謹於本月幾日。屆當某節之",
    "X63n1244_004:0411c01": "辰。先於今夜設壇。如法普薦。伏願。化佛來迎。諸慈垂",
    "X63n1244_004:0411c02": "照。放光接河沙餓鬼。統歸平等法筵。施食周六道四",
    "X63n1244_004:0411c03": "生。受用無邊佛事。釋氏宗派固不饑虗。儒門善信。頓",
    "X63n1244_004:0411c04": "沾利樂。同登淨土。咸感蓮胎。回此功德。陰超陽泰。恭",
    "X63n1244_004:0411c05": "請三寶(云云)。○時至。香燭供菓等。皆齊備已。法師在",
    "X63n1244_004:0411c06": "施食壇前。舉贊起香。舉佛號。隨表白同至孤魂臺前。",
    "X63n1244_004:0411c07": "法師拈香。三問訊。誦往生呪三遍已。念　奈麻面然",
    "X63n1244_004:0411c08": "大士菩薩。(三稱已。合掌對大士立。白文云)淨極光通達。寂照含虗空。",
    "X63n1244_004:0411c09": "却來觀世間。猶如夢中事。仰白面然大士統領法界",
    "X63n1244_004:0411c10": "六道。九種十類孤魂。自他先亡家親眷屬等眾。(法師一問",
    "X63n1244_004:0411c11": "訊云)唯願同承三寶力。各悟一真心。虗靈不昧。飽飡法",
    "X63n1244_004:0411c12": "味於斯時。業識無覊。迥脫塵勞於永劫。如斯利益。唯",
    "X63n1244_004:0411c13": "神導引。(白已。眾同唱贊云)孤魂佛子。莫住泉鄉。少隨法水悟",
    "X63n1244_004:0411c14": "真常。直下自承當。返照回光。何處不天堂。(贊畢)念佛",
    "X63n1244_004:0411c15": "諸設位前。各各上香問訊已。仍歸壇前。並照常例(施食",
    "X63n1244_004:0411c16": "辯訛。見下住持章。施食條證義)。",
    "X63n1244_004:0411c17": "證義曰。普薦之義。以父母師長等。不能盡出三界。",
    "X63n1244_004:0411c18": "故有資於薦㧞。於清明中元順俗而行。所以開死",
    "X63n1244_004:0411c19": "者之神識。而盡生人之孝義也。至若供雖不豐。務",
    "X63n1244_004:0411c20": "存精潔。所謂事死如事生也。孔子曰。菲飲食而致",
    "X63n1244_004:0411c21": "孝乎鬼神。觀夫致孝之言。則自奉雖儉。祭祀必豐",
    "X63n1244_004:0411c22": "可知矣。近時頻見僧俗。以人所不堪食者供之。無",
    "X63n1244_004:0411c23": "孝敬之意。招褻慢之愆。恒用慨然。",
    "X63n1244_004:0411c24": "掃塔",
    "X63n1244_004:0412a01": "清明節。客堂預日挂牌。(牌云)明日清明掃塔。大眾師聞",
    "X63n1244_004:0412a02": "鍾聲。搭衣持具。齊詣塔前上供　(即命塔主。洒掃諸塔前後。及諸路徑)",
    "X63n1244_004:0412a03": "知客上方丈。請問住持時分。定時已。即通知維那。庫",
    "X63n1244_004:0412a04": "房。正清明日。早課畢。鳴鐘三下。祖堂禮祖。或住持說",
    "X63n1244_004:0412a05": "小參。或命班首秉拂。候方丈傳牌施行。早粥後。祖堂。",
    "X63n1244_004:0412a06": "影堂檀那祠堂。皆先上供。小食後掃塔。及土地堂。并",
    "X63n1244_004:0412a07": "孤魂壇上供。(塔主取供。見下兩序章。執事條中說)時至。知客鳴大鍾。乃",
    "X63n1244_004:0412a08": "至住持拈香禮儀。俱見禮塔條說。三拜畢。住持執箒",
    "X63n1244_004:0412a09": "掃塔頂。次至塔基已。放箒。轉身下堦。至供桌再拈香。",
    "X63n1244_004:0412a10": "維那舉香雲葢三稱。接念奈麻清淨法身毗盧遮那",
    "X63n1244_004:0412a11": "佛三稱。次誦心經等上供。祖侍跪獻。供畢。住持說法。",
    "X63n1244_004:0412a12": "(唯開山塔。及嗣法師塔。說法。餘皆隨宜)說畢。結讚已。眾向上展具。鳴引",
    "X63n1244_004:0412a13": "磬三拜已。起具。問訊分班。次至某塔。儀式同前。至最",
    "X63n1244_004:0412a14": "後塔畢。大眾往普同塔。住持回寺。監院拈香拜掃。眾",
    "X63n1244_004:0412a15": "誦彌陀經全卷。往生呪三遍等。上供末。結唱蓮池海",
    "X63n1244_004:0412a16": "會讚畢。眾三拜。往土地堂。及孤魂臺上供而回。(或列祖塔",
    "X63n1244_004:0412a17": "多。或遠。另日住持。與兩序執事。再掃上供。大眾不去)如本支。或戒子。或剃度。由",
    "X63n1244_004:0412a18": "別處來掃塔。客堂接待。問其尊卑。若在住持之長。行",
    "X63n1244_004:0412a19": "尊宿禮。(見下住持章。尊宿條說)若同輩已下。通白住持。及庫房",
    "X63n1244_004:0412a20": "維那。請定時已。供儀備齊。掃搭上供等儀。與前同。仍",
    "X63n1244_004:0412a21": "請大眾念誦。住持陪掃。或唯掃一塔。二塔。隨其本人",
    "X63n1244_004:0412a22": "所宜。或彼辭眾。不須念誦。或辭住持。不敢煩勞。俱聽",
    "X63n1244_004:0412a23": "其便。尊宿禮儀。行止隨宜。知客俱當預先問明。",
    "X63n1244_004:0412a24": "證義曰。禮塔。掃塔。皆時敬祖先。看塔石之堅壞。閱",
    "X63n1244_004:0412b01": "蔭木之損益。上妥祖靈。下安常住。甚有關係。不可",
    "X63n1244_004:0412b02": "忽也。近時多廢此舉。匪唯忘本。更慮祖蔭有虧。即",
    "X63n1244_004:0412b03": "常住有事。儒釋有別。祭掃禮同。多見常住不幸。人",
    "X63n1244_004:0412b04": "口不安。皆由不勤祭掃。祖靈不妥之所致也。",
    "X63n1244_004:0412b06": "百丈叢林清規證義記卷第四"
}