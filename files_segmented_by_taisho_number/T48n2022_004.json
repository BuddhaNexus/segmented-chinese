{
    "T48n2022_004:1034c03": "禪林寶訓卷第四",
    "T48n2022_004:1034c05": "東吳沙門淨善重集",
    "T48n2022_004:1034c06": "佛智裕和尚曰。駿馬之奔逸而不敢肆足者。",
    "T48n2022_004:1034c07": "銜轡之禦也。小人之強橫不敢縱情者。刑法",
    "T48n2022_004:1034c08": "之制也。意識之流浪不敢攀緣者。覺照之力",
    "T48n2022_004:1034c09": "也。烏乎學者無覺照。猶駿馬無銜轡。小人無",
    "T48n2022_004:1034c10": "刑法。將何以絕貪慾治妄想乎(與鄭居士法語)。",
    "T48n2022_004:1034c11": "佛智謂水菴曰。住持之體有四焉。一道德。二",
    "T48n2022_004:1034c12": "言行。三仁義。四禮法。道德言行乃教之本也。",
    "T48n2022_004:1034c13": "仁義禮法乃教之末也。無本不能立。無末不",
    "T48n2022_004:1034c14": "能成。先聖見學者不能自治。故建叢林以安",
    "T48n2022_004:1034c15": "之。立住持以統之。然則叢林之尊非為住持。",
    "T48n2022_004:1034c16": "四事豐美非為學者。皆以佛祖之道故。是以",
    "T48n2022_004:1034c17": "善為住持者。必先尊道德守言行。能為學者",
    "T48n2022_004:1034c18": "必先存仁義遵禮法。故住持非學者不立。學",
    "T48n2022_004:1034c19": "者非住持不成。住持與學者。猶身之與臂。頭",
    "T48n2022_004:1034c20": "之與足。大小適稱而不悖。乃相須而行也。故",
    "T48n2022_004:1034c21": "曰。學者保於叢林。叢林保於道德。住持人無",
    "T48n2022_004:1034c22": "道德。則叢林將見其廢矣(實錄)。",
    "T48n2022_004:1034c23": "水菴一和尚曰。易言。君子思患而預防之。是",
    "T48n2022_004:1034c24": "故古之人思生死大患防之以道。遂能經大",
    "T48n2022_004:1034c25": "傳遠。今之人謂求道迂闊不若求利之切當。",
    "T48n2022_004:1034c26": "由是競習浮華計較毫末。希目前之事。懷苟",
    "T48n2022_004:1034c27": "且之計。所至莫肯為周歲之規者。況生死之",
    "T48n2022_004:1034c28": "慮乎。所以學者日鄙叢林日廢。綱紀日墜。以",
    "T48n2022_004:1034c29": "至陵夷顛沛。殆不可救。嗟乎。可不鑑哉(雙林實錄)。",
    "T48n2022_004:1035a01": "水菴曰。昔遊雲居。見高菴夜參謂。至道逕挺",
    "T48n2022_004:1035a02": "不近人情。要須誠心正意勿事矯飾偏邪。矯",
    "T48n2022_004:1035a03": "飾則近詐佞。偏邪則不中正。與至道皆不合",
    "T48n2022_004:1035a04": "矣。竊思其言近理。乃刻意踐之。逮見佛智先",
    "T48n2022_004:1035a05": "師。始浩然大徹。方得不負平生行脚之志(與月堂書)。",
    "T48n2022_004:1035a06": "水菴曰。月堂住持所至以行道為己任。不發",
    "T48n2022_004:1035a07": "化主不事登謁。每歲食指隨常住所得用之。",
    "T48n2022_004:1035a08": "衲子有志充化。導者多却之。或曰。佛戒比丘",
    "T48n2022_004:1035a09": "持鉢以資身命。師何拒之弗容。月堂曰。我佛",
    "T48n2022_004:1035a10": "在日則可。恐今日為之必有好利者。而至於",
    "T48n2022_004:1035a11": "自鬻矣。因思月堂防微杜漸深切著明。稱實",
    "T48n2022_004:1035a12": "之言。今猶在耳。以今日觀之。又豈止自鬻而",
    "T48n2022_004:1035a13": "已矣(法語)。",
    "T48n2022_004:1035a14": "水菴謂侍郎尤延之曰。昔大愚慈明谷泉瑯",
    "T48n2022_004:1035a15": "瑘。結伴參汾陽。河東苦寒眾人憚之。惟慈明",
    "T48n2022_004:1035a16": "志在於道。曉夕不怠。夜坐欲睡引錐自刺。嘆",
    "T48n2022_004:1035a17": "曰。古人為生死事大不食不寢。我何人哉。而",
    "T48n2022_004:1035a18": "縱荒逸。生無益於時。死無聞於後。是自棄也。",
    "T48n2022_004:1035a19": "一旦辭歸。汾陽嘆曰。楚圓今去。吾道東矣(西湖",
    "T48n2022_004:1035a20": "記聞)。",
    "T48n2022_004:1035a21": "水菴曰。古德住持率己行道。未嘗苟簡自恣。",
    "T48n2022_004:1035a22": "昔汾陽每嘆。像季澆漓學者難化。慈明曰。甚",
    "T48n2022_004:1035a23": "易。所患主法者不能善導耳。汾陽曰。古人淳",
    "T48n2022_004:1035a24": "誠尚且三二十年方得成辦。慈明曰。此非聖",
    "T48n2022_004:1035a25": "哲之論。善造道者千日之功。或謂慈明妄誕",
    "T48n2022_004:1035a26": "不聽。而汾地多冷因罷夜參。有異比丘謂汾",
    "T48n2022_004:1035a27": "陽曰。會中有大士六人奈何。不說法。不三年",
    "T48n2022_004:1035a28": "果有六人成道者。汾陽嘗有頌曰。胡僧金錫",
    "T48n2022_004:1035a29": "光。請法到汾陽。六人成大器。勸請為敷揚(西湖",
    "T48n2022_004:1035b01": "記聞及僧傳)。",
    "T48n2022_004:1035b02": "投子清和尚畫水菴像求贊曰。嗣清禪人。孤",
    "T48n2022_004:1035b03": "硬無敵。晨昏一齋。脇不至席。深入禪定。離出",
    "T48n2022_004:1035b04": "入息。名達九重。談禪選德。龍顏大悅。賜以金",
    "T48n2022_004:1035b05": "帛。力辭者三。上乃嘉歎真道人也。草木騰煥",
    "T48n2022_004:1035b06": "傳予陋質。炷香請贊。是所謂青出於藍而青",
    "T48n2022_004:1035b07": "於藍者也(見畫像)。",
    "T48n2022_004:1035b08": "水菴曰。佛智先師言。東山演祖嘗謂耿龍學",
    "T48n2022_004:1035b09": "曰。山僧有圓悟。如魚之有水鳥之有翼。故丞",
    "T48n2022_004:1035b10": "相紫巖居士贊曰。師資相可。希遇一時。始終",
    "T48n2022_004:1035b11": "之分。誰能間之。紫巖居士。可謂知言矣。比見",
    "T48n2022_004:1035b12": "諸方尊宿。懷心術以御衲子。衲子挾勢利以",
    "T48n2022_004:1035b13": "事尊宿。主賓交利上下欺侮。安得法門之興",
    "T48n2022_004:1035b14": "叢林之盛乎(與梅山潤書)。",
    "T48n2022_004:1035b15": "水菴曰。動人以言惟要深切言不深切所感必",
    "T48n2022_004:1035b16": "淺。人誰肯懷。昔白雲師祖送師翁住四面。叮",
    "T48n2022_004:1035b17": "嚀曰。祖道凌遲危如累卵。毋恣荒逸。虛喪光",
    "T48n2022_004:1035b18": "陰。復敗至德。當寬容量度。利物存眾。提持此",
    "T48n2022_004:1035b19": "事報佛祖恩。當時聞者孰不感慟。爾昨來召",
    "T48n2022_004:1035b20": "對宸庭。誠為法門之幸。切宜下身尊道以利",
    "T48n2022_004:1035b21": "濟為心。不可矜己自伐。從上先哲謙柔敬畏",
    "T48n2022_004:1035b22": "保身全德。不以勢位為榮。遂能清振一時美",
    "T48n2022_004:1035b23": "流萬世。予慮光景不長。無復面會。故此切囑",
    "T48n2022_004:1035b24": "(見投子書)。",
    "T48n2022_004:1035b25": "水菴少倜儻有大志。尚氣節不事浮靡不循",
    "T48n2022_004:1035b26": "細檢。胸次岸谷徇身以義。雖禍害交前。不見",
    "T48n2022_004:1035b27": "有殞穫之色。住持八院經歷四郡。所至兢兢",
    "T48n2022_004:1035b28": "業業以行道建立為心。淳熙五年退西湖淨",
    "T48n2022_004:1035b29": "慈。有偈曰六年灑掃皇都寺。瓦礫翻成釋梵",
    "T48n2022_004:1035c01": "宮。今日功成歸去也。杖頭八面起清風。士庶",
    "T48n2022_004:1035c02": "遮留不止。小舟至秀之天寧。未幾示疾。別眾",
    "T48n2022_004:1035c03": "告終(行實)。",
    "T48n2022_004:1035c04": "月堂昌和尚曰。昔大智禪師慮末世比丘驕",
    "T48n2022_004:1035c05": "惰。特製規矩以防之。隨其器能各設攸司。主",
    "T48n2022_004:1035c06": "居丈室眾居通堂。列十局頭首之嚴肅如官",
    "T48n2022_004:1035c07": "府。居上者提其大綱。在下者理其眾目。使上",
    "T48n2022_004:1035c08": "下相承如身之使臂臂之使指。莫不率從是",
    "T48n2022_004:1035c09": "以前輩遵承翼戴。拳拳奉行者。以先聖之遺",
    "T48n2022_004:1035c10": "風未泯故也。比見叢林衰替。學者貴通才賤",
    "T48n2022_004:1035c11": "守節。尚浮華薄真素。日滋月浸漸入澆漓。始",
    "T48n2022_004:1035c12": "則偷安一時。及玩習既久。謂其理之當然。不",
    "T48n2022_004:1035c13": "謂之非義。不謂之非理。在上者惴惴焉畏其",
    "T48n2022_004:1035c14": "下。在下者睽睽焉伺其上。平居則甘言屈體",
    "T48n2022_004:1035c15": "以相媚悅。得間則狠心詭計以相屠獪。成者",
    "T48n2022_004:1035c16": "為賢。敗者為愚。不復問尊卑之序是非之理",
    "T48n2022_004:1035c17": "彼既為之。此則傚之。下既言之。上則從之。前",
    "T48n2022_004:1035c18": "既行之。後則襲之。烏乎非彥聖之師乘願力",
    "T48n2022_004:1035c19": "積百年之功。其弊固則莫能革矣(與舜和尚書)。",
    "T48n2022_004:1035c20": "月堂住淨慈最久。或謂。和尚行道經年。門下",
    "T48n2022_004:1035c21": "未聞有弟子。得不辜妙湛乎。月堂不對。他日",
    "T48n2022_004:1035c22": "再言之。月堂曰。子不聞。昔人種瓜而愛甚者。",
    "T48n2022_004:1035c23": "盛夏之日方中而灌之瓜不旋踵而淤敗何",
    "T48n2022_004:1035c24": "也。其愛之非不勤。然灌之不以時。適所以敗",
    "T48n2022_004:1035c25": "之也。諸方老宿提挈衲子。不觀其道業內充",
    "T48n2022_004:1035c26": "才器宏遠。止欲速其為人。逮審其道德則淫",
    "T48n2022_004:1035c27": "污。察其言行則乖戾。謂其公正則邪佞。得非",
    "T48n2022_004:1035c28": "愛之過其分乎。是正猶日中之灌瓜也。予深",
    "T48n2022_004:1035c29": "恐識者笑。故不為也(北山記聞)。",
    "T48n2022_004:1036a01": "月堂曰。黃龍居積翠。困病三月不出。真淨宵",
    "T48n2022_004:1036a02": "夜懇禱。以至然頂煉臂仰祈陰相。黃龍聞之",
    "T48n2022_004:1036a03": "責曰。生死固吾分也。爾參禪不達理若是。真",
    "T48n2022_004:1036a04": "淨從容對曰。叢林可無克文不可無和尚。識",
    "T48n2022_004:1036a05": "者謂。真淨敬師重法。其誠至此。他日必成大",
    "T48n2022_004:1036a06": "器(北山記聞)。",
    "T48n2022_004:1036a07": "月堂曰。黃太史魯直嘗言。黃龍南禪師器量",
    "T48n2022_004:1036a08": "深厚。不為事物所遷。平生無矯飾。門弟子有",
    "T48n2022_004:1036a09": "終身不見其喜怒者。雖走使致力之輩。一以",
    "T48n2022_004:1036a10": "誠待之。故能不動聲氣而起慈明之道。非苟",
    "T48n2022_004:1036a11": "然也(一本見黃龍石刻)。",
    "T48n2022_004:1036a12": "月堂曰。建炎己酉上巳日。鍾相叛於澧陽。文",
    "T48n2022_004:1036a13": "殊導禪師厄於難。賊勢既盛。其徒逸去。師曰。",
    "T48n2022_004:1036a14": "禍可避乎。即毅然處于丈室。竟為賊所害。無",
    "T48n2022_004:1036a15": "垢居士跋其法語曰。夫愛生畏死人之常情。",
    "T48n2022_004:1036a16": "惟至人悟其本不生。雖生而無所愛。達其未",
    "T48n2022_004:1036a17": "嘗滅。雖死而無所畏。故能臨死生禍患之際。",
    "T48n2022_004:1036a18": "而不移其所守。師其人乎。以師道德節義。足",
    "T48n2022_004:1036a19": "以教化叢林垂範後世。師名正導。眉州丹稜",
    "T48n2022_004:1036a20": "人。佛鑒之嗣也(一本見廬山岳府惠太師記聞)。",
    "T48n2022_004:1036a21": "心聞賁和尚曰。衲子因禪致病者多。有病在",
    "T48n2022_004:1036a22": "耳目者。以瞠眉努目側耳點頭為禪。有病在",
    "T48n2022_004:1036a23": "口舌者。以顛言倒語胡喝亂喝為禪。有病在",
    "T48n2022_004:1036a24": "手足者。以進前退後指東劃西為禪。有病在",
    "T48n2022_004:1036a25": "心腹者。以窮玄究妙超情離見為禪。據實而",
    "T48n2022_004:1036a26": "論無非是病。惟本色宗師明察幾微。目擊而",
    "T48n2022_004:1036a27": "知其會不會。入門而辨其到不到。然後用一",
    "T48n2022_004:1036a28": "錐一劄。脫其廉纖攻其搭滯。驗其真假定其",
    "T48n2022_004:1036a29": "虛實。而不守一方便昧乎變通。俾終蹈於安",
    "T48n2022_004:1036b01": "樂無事之境。而後已矣(語錄)。",
    "T48n2022_004:1036b02": "心聞曰。古云。千人之秀曰英。萬人之英曰傑。",
    "T48n2022_004:1036b03": "衲子有智行聞于叢林者。豈非近英傑之士",
    "T48n2022_004:1036b04": "耶。但能勤而參究去虛取實。各得其用。則院",
    "T48n2022_004:1036b05": "無大小眾無多寡。皆從其化矣。昔風穴之白",
    "T48n2022_004:1036b06": "丁。藥山之牛欄。常公之大梅。慈明之荊楚當",
    "T48n2022_004:1036b07": "此之時。悠悠之徒。若以位貌相求。必見而詒",
    "T48n2022_004:1036b08": "之。一旦據師席登華座。萬指圍繞發輝佛祖",
    "T48n2022_004:1036b09": "叔世之光明。叢林孰不望風而靡。矧前輩皆",
    "T48n2022_004:1036b10": "負瑰偉之材英傑之氣。尚能區區於未遇之",
    "T48n2022_004:1036b11": "際。含恥忍垢。混世同波而若是。況降茲者歟。",
    "T48n2022_004:1036b12": "烏乎古猶今也。此猶彼也。若必待藥山風穴",
    "T48n2022_004:1036b13": "而師之。千載一遇也。若必待大梅慈明而友",
    "T48n2022_004:1036b14": "之。百世一出也。蓋事有從微而至著。功有積",
    "T48n2022_004:1036b15": "小而成大。未見不學而有成。不修而先達者。",
    "T48n2022_004:1036b16": "若悟此理師可求友可擇。道可學德可修。則",
    "T48n2022_004:1036b17": "天下之事何施而不可。古云。知人誠難聖人",
    "T48n2022_004:1036b18": "所病。況其他乎(與竹菴書)。",
    "T48n2022_004:1036b19": "心聞曰。教外別傳之道。至簡至要。初無他說。",
    "T48n2022_004:1036b20": "前輩行之不疑。守之不易。天禧間雪竇以辯",
    "T48n2022_004:1036b21": "博之才。美意變弄求新琢巧。繼汾陽為頌古。",
    "T48n2022_004:1036b22": "籠絡當世學者。宗風由此一變矣。逮宣政間。",
    "T48n2022_004:1036b23": "圓悟又出己意離之為碧巖集。彼時邁古淳",
    "T48n2022_004:1036b24": "全之士。如寧道者死心靈源佛鑒諸老。皆莫",
    "T48n2022_004:1036b25": "能迴其說。於是新進後生珍重其語。朝誦暮",
    "T48n2022_004:1036b26": "習謂之至學。莫有悟其非者。痛哉。學者之心",
    "T48n2022_004:1036b27": "術壞矣。紹興初。佛日入閩見學者牽之不返。",
    "T48n2022_004:1036b28": "日馳月騖浸漬成弊。即碎其板闢其說。以至",
    "T48n2022_004:1036b29": "祛迷援溺剔繁撥劇摧邪顯正。特然而振之。",
    "T48n2022_004:1036c01": "衲子稍知其非而不復慕。然非佛日高明遠",
    "T48n2022_004:1036c02": "見乘悲願力救末法之弊。則叢林大有可畏",
    "T48n2022_004:1036c03": "者矣(與張子韶書)。",
    "T48n2022_004:1036c04": "拙菴佛照光和尚。初參雪堂於薦福。有相者",
    "T48n2022_004:1036c05": "一見而器之。謂雪堂曰。眾中光上座。頭顱方",
    "T48n2022_004:1036c06": "正。廣顙豐頤。七處平滿。他日必為帝王師。孝",
    "T48n2022_004:1036c07": "宗皇帝淳熙初。召對稱旨。留內觀堂七宿。待",
    "T48n2022_004:1036c08": "遇優異。度越前來。賜佛照之名聞于天下(記聞)。",
    "T48n2022_004:1036c09": "拙菴謂虞尹文丞相曰。大道洞然本無愚智。",
    "T48n2022_004:1036c10": "譬如伊呂起於耕漁為帝王師。詎可以智愚",
    "T48n2022_004:1036c11": "階級而能擬哉。雖然非大丈夫。其孰能與焉",
    "T48n2022_004:1036c12": "(廣錄)。",
    "T48n2022_004:1036c13": "拙菴曰。璇野菴常言。黃龍南禪師寬厚忠信",
    "T48n2022_004:1036c14": "恭而慈愛。量度凝遠博學洽聞。常同雲峯悅",
    "T48n2022_004:1036c15": "遊湖湘避雨樹下。悅箕踞相對。南獨危坐。悅",
    "T48n2022_004:1036c16": "瞋目視之曰。佛祖妙道不是三家村古廟裏",
    "T48n2022_004:1036c17": "土地作死模樣。南稽首謝之。危坐愈甚。故黃",
    "T48n2022_004:1036c18": "太史魯直稱之曰。南公動靜不忘恭敬真叢",
    "T48n2022_004:1036c19": "林主也(幻菴集)。",
    "T48n2022_004:1036c20": "拙菴曰率。身臨眾要以智遣妄。除情須先覺。",
    "T48n2022_004:1036c21": "背覺合塵則心蒙蔽矣。智愚不分則事紊亂",
    "T48n2022_004:1036c22": "矣(晝監寺書)。",
    "T48n2022_004:1036c23": "拙菴曰。佛鑑住太平。高菴充維那。高菴齒少",
    "T48n2022_004:1036c24": "氣豪。下視諸方。少有可其意者。一日齋時鳴",
    "T48n2022_004:1036c25": "楗。見行者別器置食于佛鑑前。高菴出堂厲",
    "T48n2022_004:1036c26": "聲曰。五百僧善知識作遮般去就。何以範模",
    "T48n2022_004:1036c27": "後學。佛鑑如不聞見。逮下堂詢之。乃水齏菜。",
    "T48n2022_004:1036c28": "蓋佛鑑素有脾疾不食油。故高菴有愧。詣方",
    "T48n2022_004:1036c29": "丈告退。佛鑑曰。維那所言甚當。緣惠懃病乃",
    "T48n2022_004:1037a01": "爾甞聞聖人言。以理通諸礙。所食既不優於",
    "T48n2022_004:1037a02": "眾。遂不疑也。維那志氣明遠。他日當柱石宗",
    "T48n2022_004:1037a03": "門。幸勿以此芥蔕。逮佛鑑遷智海。高菴過龍",
    "T48n2022_004:1037a04": "門。後為佛眼之嗣。",
    "T48n2022_004:1037a05": "拙菴曰。大凡與官員論道酬酢。須是剗去知",
    "T48n2022_004:1037a06": "解勿令他坐在窠窟裏。直要單明向上一著",
    "T48n2022_004:1037a07": "子。妙喜先師嘗言。士大夫相見有問即對。無",
    "T48n2022_004:1037a08": "問即不可。又須是箇中人。始得此語有補於",
    "T48n2022_004:1037a09": "時。不傷住持之體。切宜思之(與興化普菴書)。",
    "T48n2022_004:1037a10": "拙菴曰。地之美者善養物。主之仁者善養士。",
    "T48n2022_004:1037a11": "今稱住持者。多不以眾人為心。急己所欲惡",
    "T48n2022_004:1037a12": "聞善言。好蔽過惡恣行邪行。徒快一時之意。",
    "T48n2022_004:1037a13": "返被小人就其好惡取之。則住持之道。安得",
    "T48n2022_004:1037a14": "不危乎(與洪老書)。",
    "T48n2022_004:1037a15": "拙菴謂野菴曰。丞相紫巖居士言。妙喜先師。",
    "T48n2022_004:1037a16": "平生以道德節義勇敢為先。可親不可疎。可",
    "T48n2022_004:1037a17": "近不可迫。可殺不可辱。居處不淫。飲食不溽。",
    "T48n2022_004:1037a18": "臨生死禍患視之如無。正所謂干將鏌鎁難",
    "T48n2022_004:1037a19": "與爭鋒。但虞傷闕耳。後如紫巖之言(幻菴記聞)。",
    "T48n2022_004:1037a20": "拙菴曰。野菴住持。通人情之始終。明叢林之",
    "T48n2022_004:1037a21": "大體。嘗謂予言。為一方主者。須擇有志行衲",
    "T48n2022_004:1037a22": "子相與毘贊。猶髮之有梳面之有鑑。則利病",
    "T48n2022_004:1037a23": "好醜不可得而隱矣。如慈明得楊岐。馬祖得",
    "T48n2022_004:1037a24": "百丈。以水投水莫之逆也(幻菴集)。",
    "T48n2022_004:1037a25": "拙菴曰。末學膚受徒貴耳賤目。終莫能究其",
    "T48n2022_004:1037a26": "奧妙。故曰。山不厭高。中有重巖積翠。海不厭",
    "T48n2022_004:1037a27": "深。內有四溟九淵。欲究大道要在窮其高深。",
    "T48n2022_004:1037a28": "然後可以照燭幽微應變不窮矣(與覲老書)。",
    "T48n2022_004:1037a29": "拙菴謂尤侍郎曰。聖賢之意。含緩而理明。優",
    "T48n2022_004:1037b01": "游而事顯。所用之事不期以速成。而許以持",
    "T48n2022_004:1037b02": "久。不許以必進。而許以庶幾。用是推聖賢之",
    "T48n2022_004:1037b03": "意。故能亘萬世而持之無過失者乃爾(幻菴集)。",
    "T48n2022_004:1037b04": "侍郎尤公曰。祖師以前無住持事。其後應世",
    "T48n2022_004:1037b05": "行道迫不得已。然居則蓬蓽取蔽風雨。食則",
    "T48n2022_004:1037b06": "麁糲取充饑餒。辛苦憔悴有不堪其憂。而王",
    "T48n2022_004:1037b07": "公大人至有願見而不可得者。故其所建立。",
    "T48n2022_004:1037b08": "皆磊磊落落驚天動地。後世不然。高堂廣廈。",
    "T48n2022_004:1037b09": "美衣豐食。頤指如意於是波旬之徒。始洋洋",
    "T48n2022_004:1037b10": "然動其心。趑趄權門搖尾乞憐。甚者巧取豪",
    "T48n2022_004:1037b11": "奪。如正晝攫金。不復知世間有因果事。妙喜",
    "T48n2022_004:1037b12": "此書。豈特為博山設。其拈盡諸方自來習氣",
    "T48n2022_004:1037b13": "不遺毫髮。如飲滄公上池之水洞見肝腑。若",
    "T48n2022_004:1037b14": "能信受奉行。安用別求佛法(見靈隱石刻)。",
    "T48n2022_004:1037b15": "侍郎尤公謂拙菴曰。昔妙喜中興臨濟之道",
    "T48n2022_004:1037b16": "於凋零之秋。而性尚謙虛未甞馳騁見理。平",
    "T48n2022_004:1037b17": "生不趨權勢不苟利養。嘗曰。萬事不可佚豫",
    "T48n2022_004:1037b18": "為。不可奢態持。蓋有利於時而便於物者。有",
    "T48n2022_004:1037b19": "其過而無其功者。若縱之奢佚則不濟矣。不",
    "T48n2022_004:1037b20": "肖佩服斯言。遂為終身之戒。老師昨者遭遇",
    "T48n2022_004:1037b21": "主上留宿觀堂。實為佛法之幸。切冀不倦悲",
    "T48n2022_004:1037b22": "願。使進善之途開明。任眾之道益大。庶幾後",
    "T48n2022_004:1037b23": "生晚輩。不謀近習。各懷遠圖。豈不為叢林之",
    "T48n2022_004:1037b24": "利濟乎(然侍者記聞)。",
    "T48n2022_004:1037b25": "密菴傑和尚曰。叢林興衰在於禮法。學者美",
    "T48n2022_004:1037b26": "惡在乎俗習。使古之人巢居穴處澗飲木食",
    "T48n2022_004:1037b27": "行之於今時。則不可也。使今之人豐衣文采",
    "T48n2022_004:1037b28": "飯粱囓肥行之於古時。亦不可也。安有他哉。",
    "T48n2022_004:1037b29": "習不習故。夫人朝夕見者為常。必謂天下事",
    "T48n2022_004:1037c01": "正宜如此。一旦驅之就彼去此。非獨生疑而",
    "T48n2022_004:1037c02": "不信。將恐亦不從矣。用是觀之。人情安於所",
    "T48n2022_004:1037c03": "習駭其未見。是其常情。又何足怪(與施司諫書)。",
    "T48n2022_004:1037c04": "密菴謂悟首座曰。叢林中。惟浙人輕懦少立。",
    "T48n2022_004:1037c05": "子之才器宏大量度淵容。志尚端確加以見",
    "T48n2022_004:1037c06": "地穩密。他日未易言。但自韜晦無露圭角。毀",
    "T48n2022_004:1037c07": "方瓦合持以中道。勿為勢利少枉。即是不出",
    "T48n2022_004:1037c08": "塵勞而作佛事也(與笑菴書)。",
    "T48n2022_004:1037c09": "密菴曰。應菴先師嘗言。賢不肖相返不得不",
    "T48n2022_004:1037c10": "擇。賢者持道德仁義以立身。不肖者專勢利",
    "T48n2022_004:1037c11": "詐佞以用事。賢者得志必行其所學。不肖者",
    "T48n2022_004:1037c12": "處位多擅私心。妬賢嫉能嗜慾苟財。靡所不",
    "T48n2022_004:1037c13": "至。是故得賢則叢林興。用不肖則廢。有一于",
    "T48n2022_004:1037c14": "斯必不能安靜(見岳和尚書)。",
    "T48n2022_004:1037c15": "密菴曰。住持有三。莫事繁莫懼。無事莫尋。是",
    "T48n2022_004:1037c16": "非莫辨。住持人達此三事。則不被外物所惑",
    "T48n2022_004:1037c17": "矣(慧侍者記聞)。",
    "T48n2022_004:1037c18": "密菴曰。衲子履行。傾邪素有不善之迹者。叢",
    "T48n2022_004:1037c19": "林互知。此不足疾。惟眾人謂之賢。而內實不",
    "T48n2022_004:1037c20": "肖者。誡可疾也(與普慈書)。",
    "T48n2022_004:1037c21": "密菴謂水菴曰。人有毀辱當順受之。詎可輕",
    "T48n2022_004:1037c22": "聽聲言妄陳管見。大率便佞有類邪巧多方。",
    "T48n2022_004:1037c23": "懷險詖者好逞私心。起猜忌者偏廢公議。蓋",
    "T48n2022_004:1037c24": "此輩趨尚狹促所見暗短。固以自異為不群。",
    "T48n2022_004:1037c25": "以沮議為出眾。然既知我所用終是而毀謗",
    "T48n2022_004:1037c26": "固自在彼。久而自明不須別白。亦不必主我",
    "T48n2022_004:1037c27": "之是而訐觸於人。則庶可以為林下人也(與水菴書)。",
    "T48n2022_004:1037c28": "自得輝和尚曰。大凡衲子誠而向正。雖愚亦",
    "T48n2022_004:1037c29": "可用。佞而懷邪。雖智終為害。大率林下人操",
    "T48n2022_004:1038a01": "心不正。雖有才能而終不可立矣(見簡堂書)。",
    "T48n2022_004:1038a02": "自得曰。大智禪師特剏清規。扶救末法比丘",
    "T48n2022_004:1038a03": "不正之弊。由是前賢遵承拳拳奉行。有教化。",
    "T48n2022_004:1038a04": "有條理。有始終。紹興之末。叢林尚有老成者。",
    "T48n2022_004:1038a05": "能守典刑。不敢斯須而去左右。近年以求失",
    "T48n2022_004:1038a06": "其宗緒。綱不綱紀不紀。雖有綱紀安得而正",
    "T48n2022_004:1038a07": "諸。故曰。舉一綱則眾目張。弛一機則萬事墮。",
    "T48n2022_004:1038a08": "殆乎綱紀不振叢林不興。惟古人體本以正",
    "T48n2022_004:1038a09": "末。但憂法度之不嚴。不憂學者之失所。其所",
    "T48n2022_004:1038a10": "正在於公。今諸方主者。以私混公以末正本。",
    "T48n2022_004:1038a11": "上者苟利不以道。下者賊利不以義。上下謬",
    "T48n2022_004:1038a12": "亂賓主混淆。安得衲子向正而叢林之興乎",
    "T48n2022_004:1038a13": "(與尤侍郎書)。",
    "T48n2022_004:1038a14": "自得曰。良玉未剖瓦石無異。名驥未馳駑駘",
    "T48n2022_004:1038a15": "相雜。逮其剖而瑩之馳而試之。則玉石駑驥",
    "T48n2022_004:1038a16": "分矣。夫衲子之賢德而未用也。混於稠人中",
    "T48n2022_004:1038a17": "竟何辨別。要在高明之士。以公論舉之。任以",
    "T48n2022_004:1038a18": "職事。驗以才能。責以成務。則與庸流逈然不",
    "T48n2022_004:1038a19": "同矣(與或菴書)。",
    "T48n2022_004:1038a20": "或菴體和尚。初參此菴元布袋於天台護國。",
    "T48n2022_004:1038a21": "因上堂。舉龐馬選佛頌。至此是選佛場之句。",
    "T48n2022_004:1038a22": "此菴喝之。或菴大悟。有投機頌曰。商量極處",
    "T48n2022_004:1038a23": "見題目。途路窮邊入試場。拈起毫端風雨快。",
    "T48n2022_004:1038a24": "遮回不作探花郎。自此匿跡天台。丞相錢公",
    "T48n2022_004:1038a25": "(象先)慕其為人。乃以天封招提勉令應世。或菴",
    "T48n2022_004:1038a26": "聞之曰。我不解懸羊頭賣狗肉也。即宵遁去。",
    "T48n2022_004:1038a27": "乾道初。瞎堂住國清。因見或菴讚圓通像曰。",
    "T48n2022_004:1038a28": "不依本分。惱亂眾生。瞻之仰之。有眼如盲。長",
    "T48n2022_004:1038a29": "安風月貫今昔。那箇男兒摸壁行。瞎堂驚喜",
    "T48n2022_004:1038b01": "曰。不謂此菴有此兒。即遍索之。遂得於江心。",
    "T48n2022_004:1038b02": "固於稠人中。請克第一座(天台野錄)。",
    "T48n2022_004:1038b03": "或菴乾道初。翩然訪瞎堂于虎丘。姑蘇道俗",
    "T48n2022_004:1038b04": "聞其高風。即詣郡舉請住城中覺報。或菴聞",
    "T48n2022_004:1038b05": "之曰。此菴先師囑我。他日逢老壽止。今若合",
    "T48n2022_004:1038b06": "符契矣。遂忻然應命。蓋覺報舊名老壽菴也",
    "T48n2022_004:1038b07": "(虎丘記聞)。",
    "T48n2022_004:1038b08": "或菴入院後。施主請小參。曰道常然而不渝。",
    "T48n2022_004:1038b09": "事有弊而必變。昔江西南岳諸祖。若稽古為",
    "T48n2022_004:1038b10": "訓考其當否。持以中道務合人心。以悟為則。",
    "T48n2022_004:1038b11": "所以素風凌然逮今未泯。若約衲僧門下。言",
    "T48n2022_004:1038b12": "前薦得屈我宗風。句下分明沈埋佛祖。雖然",
    "T48n2022_004:1038b13": "如是。行到水窮處。坐看雲起時。由是緇素喜",
    "T48n2022_004:1038b14": "所未聞。歸者如市(語錄異此)。",
    "T48n2022_004:1038b15": "或菴既領住持。士庶翕然來歸。衲子傳至虎",
    "T48n2022_004:1038b16": "丘。瞎堂曰。遮箇山蠻杜拗子。放拍盲禪治爾",
    "T48n2022_004:1038b17": "那一隊野狐精。或菴聞之以偈答曰。山蠻杜",
    "T48n2022_004:1038b18": "拗得能憎。領眾匡徒似不曾。越格倒拈苕菷",
    "T48n2022_004:1038b19": "柄。拍盲禪治野狐僧。瞎堂笑而已(記聞)。",
    "T48n2022_004:1038b20": "或菴謂侍郎曾公逮曰。學道之要如衡石之",
    "T48n2022_004:1038b21": "定物。持其平而已。偏重可乎。推前近後。其偏",
    "T48n2022_004:1038b22": "一也。明此可學道矣(見曾公書)。",
    "T48n2022_004:1038b23": "或菴曰。道德乃叢林之本。衲子乃道德之本。",
    "T48n2022_004:1038b24": "住持人棄厭衲子。是忘道德也。道德既忘。將",
    "T48n2022_004:1038b25": "何以修教化整叢林誘來學。古人體本以正",
    "T48n2022_004:1038b26": "末。憂道德之不行。不憂叢林之失所。故曰。",
    "T48n2022_004:1038b27": "叢林保於衲子。衲子保於道德。住持無道德",
    "T48n2022_004:1038b28": "則叢林廢矣(見簡堂書)。",
    "T48n2022_004:1038b29": "或菴曰。夫為善知識要在知賢不在自賢。故",
    "T48n2022_004:1038c01": "傷賢者愚。蔽賢者暗。嫉賢者短。得一身之榮。",
    "T48n2022_004:1038c02": "不如得一世之名。得一世之名。不如得一賢",
    "T48n2022_004:1038c03": "衲子。使後學有師叢林有主也(與圓極書)。",
    "T48n2022_004:1038c04": "或菴遷焦山之三載。寔淳熙六年八月四日",
    "T48n2022_004:1038c05": "也。先示微恙。即手書并硯一隻。別郡守侍郎",
    "T48n2022_004:1038c06": "曾公逮。至中夜化去。公以偈悼之曰。翩翩隻",
    "T48n2022_004:1038c07": "履逐西風。一物渾無布袋中。留下陶泓將底",
    "T48n2022_004:1038c08": "用。老夫無筆判虛空(行狀)。",
    "T48n2022_004:1038c09": "瞎堂遠和尚謂或菴曰。人之才器自有大小。",
    "T48n2022_004:1038c10": "誠不可教。故楮小者不可懷大。綆短者不可",
    "T48n2022_004:1038c11": "汲深。鴟鵂夜撮蚤察秋毫。晝出瞋目之不見",
    "T48n2022_004:1038c12": "丘山。蓋分定也。昔靜南堂傳東山之道。頴悟",
    "T48n2022_004:1038c13": "幽奧深切著明。逮應世住持。所至不振。圓悟",
    "T48n2022_004:1038c14": "先師歸蜀。同範和尚訪之大隨。見靜率略凡",
    "T48n2022_004:1038c15": "百弛廢。先師終不問。回至中路。範曰。靜與公",
    "T48n2022_004:1038c16": "為同參道友。無一言啟迪之何也。先師曰。應",
    "T48n2022_004:1038c17": "世臨眾要在法令為先。法令之行在其智能。",
    "T48n2022_004:1038c18": "能與不能以其素分。豈可教也。範頷之(虎丘記聞)。",
    "T48n2022_004:1038c19": "瞎堂曰。學道之士要先正其心。然後可以正",
    "T48n2022_004:1038c20": "己正物。其心既正則萬物定矣。未聞心治而",
    "T48n2022_004:1038c21": "身亂者。佛祖之教由內及外。自近至遠。聲色",
    "T48n2022_004:1038c22": "惑於外。四肢之疾也。妄情發於內。心腹之疾",
    "T48n2022_004:1038c23": "也。未見心正而不能治物。身正而不能化人。",
    "T48n2022_004:1038c24": "蓋一心為根本。萬物為枝葉。根本壯實枝葉",
    "T48n2022_004:1038c25": "榮茂。根本枯悴枝葉夭折。善學道者先治內",
    "T48n2022_004:1038c26": "以敵外。不貪外以害內。故導物要在清心。正",
    "T48n2022_004:1038c27": "人固先正己。心正己立。而萬物不從化者。未",
    "T48n2022_004:1038c28": "之有也(與顏侍郎書)。",
    "T48n2022_004:1038c29": "簡堂機和尚。住番陽筦山僅二十載。羹藜飯",
    "T48n2022_004:1039a01": "黍若絕意於榮達。嘗下山聞路旁哀泣聲。簡",
    "T48n2022_004:1039a02": "堂惻然逮詢之。一家寒疾僅亡兩口。貧無斂",
    "T48n2022_004:1039a03": "具。特就市貸棺葬之。鄉人感嘆不已。侍郎李",
    "T48n2022_004:1039a04": "公(椿年)謂士大夫曰。吾鄉機老有道衲子也。加",
    "T48n2022_004:1039a05": "以慈惠及物。筦山安能久處乎。會樞密汪(明遠)",
    "T48n2022_004:1039a06": "宣撫諸路達于九江。郡守林公(叔達)虛圓通法",
    "T48n2022_004:1039a07": "席迎之。簡堂聞命乃曰。吾道之行矣。即忻然",
    "T48n2022_004:1039a08": "曳杖而來。登座說法。曰圓通不開生藥鋪。單",
    "T48n2022_004:1039a09": "單只賣死猫頭。不知那箇無思算。喫著通身",
    "T48n2022_004:1039a10": "冷汗流。緇素驚異。法席因茲大振(懶菴集)。",
    "T48n2022_004:1039a11": "簡堂曰。古者修身治心。則與人共其道。興事",
    "T48n2022_004:1039a12": "立業。則與人共其功。道成功著。則與人共其",
    "T48n2022_004:1039a13": "名。所以道無不明功無不成名無不榮。今人",
    "T48n2022_004:1039a14": "則不然。專己之道。惟恐人之勝於己。又不能",
    "T48n2022_004:1039a15": "從善務義。以自廣也。專己之功。不欲他人有",
    "T48n2022_004:1039a16": "之。又不能任賢與能。以自大也。是故道不免",
    "T48n2022_004:1039a17": "於蔽。功不免於損。名不免於辱。此三者乃古",
    "T48n2022_004:1039a18": "今學者之大分也。",
    "T48n2022_004:1039a19": "簡堂曰。學道猶如種樹。方榮而伐之。可以給",
    "T48n2022_004:1039a20": "樵薪。將盛而伐之。可以作榱桷。稍壯而伐之。",
    "T48n2022_004:1039a21": "可以充楹枋。老大而伐之。可以為樑棟。得非",
    "T48n2022_004:1039a22": "取功遠而其利大乎。所以古之人惟其道固",
    "T48n2022_004:1039a23": "大而不狹。其志遠奧而不近。其言崇高而不",
    "T48n2022_004:1039a24": "卑。雖適時齟齬窮於饑寒殆亡丘壑。以其遺",
    "T48n2022_004:1039a25": "風餘烈。亘百千年後人猶以為法而傳之。鄉",
    "T48n2022_004:1039a26": "使狹道苟容邇志求合卑言事勢。其利止榮",
    "T48n2022_004:1039a27": "於一身。安有餘澤溥及于後世哉(與李侍郎二書)。",
    "T48n2022_004:1039a28": "簡堂淳熙五年四月。自天台景星巖再赴隱",
    "T48n2022_004:1039a29": "靜。給事吳公(芾)佚老于休休堂。和淵明詩十",
    "T48n2022_004:1039b01": "三篇送行。其一曰。我自歸林下。已與世相疎。",
    "T48n2022_004:1039b02": "賴有善知識。時能過吾廬。伴我說道話。愛我",
    "T48n2022_004:1039b03": "讀佛書。既為巖上去。我亦為膏車。便欲展我",
    "T48n2022_004:1039b04": "鉢。隨師同飯蔬。脫此塵俗累。長與巖石居。此",
    "T48n2022_004:1039b05": "巖固高矣。卓出山海圖。若比吾師高。此巖還",
    "T48n2022_004:1039b06": "不如(二)我生山窟裏。四面是孱顏。有巖號景",
    "T48n2022_004:1039b07": "星。欲到知幾年。今始信奇絕。一覽小眾山。更",
    "T48n2022_004:1039b08": "得師為主。二妙未易言(三)我家湖山上。觸目",
    "T48n2022_004:1039b09": "是林丘。若比茲山秀。培塿固難儔。雲山千里",
    "T48n2022_004:1039b10": "見。石泉四時流。我今纔一到。已勝五湖遊(四)",
    "T48n2022_004:1039b11": "我年七十五。木末掛殘陽。縱使身未逝。亦能",
    "T48n2022_004:1039b12": "豈久長。尚冀林間住。與師共末光。孤雲俄暫",
    "T48n2022_004:1039b13": "出。遠近駭蒼黃(五)愛山端有素。拘俗亦可憐。",
    "T48n2022_004:1039b14": "昨守當塗郡。不識隱靜山。羨師來又去。愧我",
    "T48n2022_004:1039b15": "復何言。尚期無久住。歸送我殘年(六)師心如",
    "T48n2022_004:1039b16": "死灰。形亦如槁木。胡為衲子歸。似響答空谷。",
    "T48n2022_004:1039b17": "顧我塵垢身。正待醍醐浴。更願張佛燈。為我",
    "T48n2022_004:1039b18": "代明燭(七)扶疎巖上樹。入夏總成陰。幾年荊",
    "T48n2022_004:1039b19": "棘地。一旦成叢林。我方與衲子。共聽海潮音。",
    "T48n2022_004:1039b20": "人生多聚散。離別忽驚心(八)我與師來往。歲",
    "T48n2022_004:1039b21": "月雖未長。相看成二老。風流亦異常。師宴坐",
    "T48n2022_004:1039b22": "巖上。我方為聚糧。倘師能早歸。此樂猶未央。",
    "T48n2022_004:1039b23": "(九)紛紛學禪者腰包競奔走。纔能說葛藤。癡",
    "T48n2022_004:1039b24": "意便自負。求其道德尊。如師蓋稀有。願傳上",
    "T48n2022_004:1039b25": "乘人。永光臨濟後(十)吾邑多緇徒。浩浩若雲",
    "T48n2022_004:1039b26": "海。大機久已亡。賴有小機在。仍更與一岑。純",
    "T48n2022_004:1039b27": "全兩無悔。堂堂二老禪。海內共期待(十一)古無",
    "T48n2022_004:1039b28": "住持事。但只傳法旨。有能悟色空。便可超生",
    "T48n2022_004:1039b29": "死。庸僧昧本來。豈識西歸履。買帖坐禪床。佛",
    "T48n2022_004:1039c01": "法將何恃(十二)僧中有高僧。士亦有高士。我",
    "T48n2022_004:1039c02": "雖不為高。心麁能知止。師是箇中人。特患不",
    "T48n2022_004:1039c03": "為爾。何幸我與師。俱是隣家子(十三)師本窮和",
    "T48n2022_004:1039c04": "尚。我亦窮秀才。忍窮俱已徹。老肯不歸來。今",
    "T48n2022_004:1039c05": "師雖暫別。泉石莫相猜。應緣聊復爾。師豈有",
    "T48n2022_004:1039c06": "心哉(景星石刻)。",
    "T48n2022_004:1039c07": "給事吳公謂簡堂曰。古人灰心泯智於千巖",
    "T48n2022_004:1039c08": "萬壑之間。澗飲木食若絕意於功名。而一旦",
    "T48n2022_004:1039c09": "奉紫泥之詔。韜光匿跡於負樁賤役之下。初",
    "T48n2022_004:1039c10": "無念於榮達。而卒當傳燈之列。故得之於無",
    "T48n2022_004:1039c11": "心。則其道大其德宏。計之於有求。則其名卑",
    "T48n2022_004:1039c12": "其志狹。惟師度量凝遠繼踵古人。乃能棲遲",
    "T48n2022_004:1039c13": "於筦山一十七年。遂成叢林良器。今之衲子。",
    "T48n2022_004:1039c14": "內無所守外逐紛華。少遠謀無大體。故不能",
    "T48n2022_004:1039c15": "扶助宗教。所以不逮師遠矣(高侍者記聞)。",
    "T48n2022_004:1039c16": "簡堂曰。夫人常情罕能無惑。大抵蔽於所信。",
    "T48n2022_004:1039c17": "阻於所疑。忽於所輕溺於所愛。信既偏則聽",
    "T48n2022_004:1039c18": "言不考其實。遂有過當之言。疑既甚則雖實",
    "T48n2022_004:1039c19": "而不聽其言。遂有失實之聽。輕其人則遺其",
    "T48n2022_004:1039c20": "可重之事。愛其事則存其可棄之人。斯皆苟",
    "T48n2022_004:1039c21": "縱私懷不稽道理。遂忘佛祖之道。失叢林之",
    "T48n2022_004:1039c22": "心。故常情之所輕。乃聖賢之所重。古德云。謀",
    "T48n2022_004:1039c23": "遠者先驗其近。務大者必謹於微。將在博採",
    "T48n2022_004:1039c24": "而審用其中。固不在慕高而好異也(與吳給事書)。",
    "T48n2022_004:1039c25": "簡堂清明坦夷慈惠及物。衲子稍有詿誤。蔽",
    "T48n2022_004:1039c26": "護保惜以成其德。嘗言。人誰無過。在改之為",
    "T48n2022_004:1039c27": "美。住鄱陽筦山日。適值隆冬雨雪連作。饘粥",
    "T48n2022_004:1039c28": "不繼師如不聞見。故有頌曰。衲被蒙頭燒榾",
    "T48n2022_004:1039c29": "柮。不知身在寂寥中。平生以道自適。不急於",
    "T48n2022_004:1040a01": "榮名。赴廬山圓通請日。拄杖草屨而已。見者",
    "T48n2022_004:1040a02": "色莊意解。九江郡守林公叔達目之曰。此佛",
    "T48n2022_004:1040a03": "法中津梁也。由是名重四方。其去就真得前",
    "T48n2022_004:1040a04": "輩體格。歿之日。雖走使致力為之涕下。",
    "T48n2022_004:1040a05": "侍郎張公孝祥致書謂楓橋演長老曰。從上",
    "T48n2022_004:1040a06": "諸祖無住持事。開門受徒迫不得已。像法衰",
    "T48n2022_004:1040a07": "替乃至有實封投狀買院之說。如鄉來楓橋",
    "T48n2022_004:1040a08": "紛紛皆是物也。公之出處人具知之。啐啄同",
    "T48n2022_004:1040a09": "時元不著力。有緣即住緣盡便行。若裨販之",
    "T48n2022_004:1040a10": "輩欲要此地造地獄業。不若兩手分付為佳",
    "T48n2022_004:1040a11": "耳(寒山寺石刻)。",
    "T48n2022_004:1040a12": "慈受深和尚謂徑山訥和尚曰。二三十年來",
    "T48n2022_004:1040a13": "禪門蕭索殆不堪看。諸方長老奔南走北不",
    "T48n2022_004:1040a14": "知其數。分煙散眾滿目皆是。惟師兄神情不",
    "T48n2022_004:1040a15": "動坐享安逸。豈可與碌碌者同日而語也。欽",
    "T48n2022_004:1040a16": "歎欽歎。此段因緣自非道充德實行解相應。",
    "T48n2022_004:1040a17": "豈多得也。更冀勉力誘引後昆。使曹源涸而",
    "T48n2022_004:1040a18": "復漲。覺樹凋而再春。實區區下懷之望也(筆帖)。",
    "T48n2022_004:1040a19": "靈芝照和尚曰。讒與謗同邪異邪。曰讒必假",
    "T48n2022_004:1040a20": "謗而成。蓋有謗而不讒者。未見讒而不謗者",
    "T48n2022_004:1040a21": "也。夫讒之生也。其始因於憎嫉。而終成於輕",
    "T48n2022_004:1040a22": "信。為之者諂佞小人也。古之人有輸忠以輔",
    "T48n2022_004:1040a23": "君者。盡孝以事親者。抱義以結友者。雖君臣",
    "T48n2022_004:1040a24": "之相得父子之相愛。朋友之相親。一日為人",
    "T48n2022_004:1040a25": "所讒。則反目攘臂擯逐離間。至於相視如寇",
    "T48n2022_004:1040a26": "讎。雖在古聖賢所不能免也。然有初不能辯",
    "T48n2022_004:1040a27": "久而後明者。有生不能辯死而後明者。有至",
    "T48n2022_004:1040a28": "死不能辯終古不能明者。不可勝數矣。子游",
    "T48n2022_004:1040a29": "曰。事君數斯辱矣。朋友數斯疏矣。此所以誡",
    "T48n2022_004:1040b01": "人遠纔也。嗚呼纔與謗不可不察也。且經史",
    "T48n2022_004:1040b02": "載之。不為不明。學者覽之。莫不知其非。往往",
    "T48n2022_004:1040b03": "身自陷於讒口噎欝至死。不能自明者是必",
    "T48n2022_004:1040b04": "怒。受讒者之不察為讒者之諂佞也。至有群",
    "T48n2022_004:1040b05": "小至其前復讒於他人。則又聽之以為然。是",
    "T48n2022_004:1040b06": "可謂聰明乎。蓋善為讒者。巧便鬪構迎合蒙",
    "T48n2022_004:1040b07": "蔽。使其瞢然如為鬼所魅。至有終身不能察",
    "T48n2022_004:1040b08": "者。孔子曰。浸潤之譖膚受之愬。言其浸潤之",
    "T48n2022_004:1040b09": "來不使人預覺。雖曾參至孝。母必疑其殺人。",
    "T48n2022_004:1040b10": "市非林藪。人必疑其有虎。間有不行焉者。則",
    "T48n2022_004:1040b11": "謂之明遠君子矣。予以愚拙疎懶不喜諂附",
    "T48n2022_004:1040b12": "妄悅於人遂多為人所讒謗。予聞之竊自省",
    "T48n2022_004:1040b13": "曰。彼言果是歟。吾當改過。彼則我師也。彼言",
    "T48n2022_004:1040b14": "果非歟。彼亦徒為耳。焉能浼我哉。於是耳雖",
    "T48n2022_004:1040b15": "聞之而口未嘗辯。士君子察不察在彼才識",
    "T48n2022_004:1040b16": "明不明耳。吾孰能申其枉直求知於人哉。然",
    "T48n2022_004:1040b17": "且不知久而後明邪。後世而後明邪。終古不",
    "T48n2022_004:1040b18": "明邪。文中子曰。何以息謗曰無辯。吾當事斯",
    "T48n2022_004:1040b19": "語矣(芝圖集)。",
    "T48n2022_004:1040b20": "懶菴樞和尚曰。學道人當以悟為期。求真善",
    "T48n2022_004:1040b21": "知識決擇之。絲頭情見不盡。即是生死根本。",
    "T48n2022_004:1040b22": "情見盡處須究其盡之所以。如人長在家愁",
    "T48n2022_004:1040b23": "什麼家中事不辦。溈山云。今時人雖從緣得",
    "T48n2022_004:1040b24": "一念頓悟自理。猶有無始習氣未能頓盡。須",
    "T48n2022_004:1040b25": "教渠淨除現業流識。即是修也。不可別有行",
    "T48n2022_004:1040b26": "門令渠趣向。溈山古佛故能發此語。如或不",
    "T48n2022_004:1040b27": "然眼光落地時。未免手脚忙亂依舊如落湯",
    "T48n2022_004:1040b28": "螃蟹也。",
    "T48n2022_004:1040b29": "懶菴曰。律中云。僧物有四種。一者常住常住。",
    "T48n2022_004:1040c01": "二者十方常住。三者現前常住。四者十方現",
    "T48n2022_004:1040c02": "前常住。且常住之物。不可絲毫有犯。其罪非",
    "T48n2022_004:1040c03": "輕。先聖後聖非不丁寧。往往聞者未必能信",
    "T48n2022_004:1040c04": "信者未必能行。山僧或出或處。未嘗不以此",
    "T48n2022_004:1040c05": "切切介意。猶恐有所未至。因述偈以自警云。",
    "T48n2022_004:1040c06": "十方僧物重如山。萬劫千生豈易還。金口共",
    "T48n2022_004:1040c07": "譚曾未信。他年爭免鐵城關。人身難得好思",
    "T48n2022_004:1040c08": "量。頭角生時歲月長。堪笑貪他一粒米。等閒",
    "T48n2022_004:1040c09": "失却半年糧。",
    "T48n2022_004:1040c10": "懶菴曰。涅槃經云。若人聞說大涅槃一句一字。",
    "T48n2022_004:1040c11": "不作字相。不作句相。不作聞相。不作佛相。",
    "T48n2022_004:1040c12": "不作說相。如是義者名無相相。達磨大師航",
    "T48n2022_004:1040c13": "海而來不立文字者。蓋明無相之旨。非達磨",
    "T48n2022_004:1040c14": "自出新意別立門戶。近世學者不悟斯旨。意",
    "T48n2022_004:1040c15": "謂禪宗別是一種法門。以禪為宗者非其教。",
    "T48n2022_004:1040c16": "以教為宗者非其禪。遂成兩家之說。互相詆",
    "T48n2022_004:1040c17": "呰譊譊不能自已。噫所聞淺陋一至於此。非",
    "T48n2022_004:1040c18": "愚即狂。甚可歎息也(心地法門)。",
    "T48n2022_004:1040c19": "禪林寶訓卷第四"
}