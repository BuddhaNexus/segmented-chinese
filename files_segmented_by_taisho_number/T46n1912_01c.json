{
    "T46n1912_01c:0160c08": "folio_1c 止觀輔行傳弘決卷第一之三",
    "T46n1912_01c:0160c10": "唐毘陵沙門湛然述",
    "T46n1912_01c:0160c11": "次廣解中言方言者。唐梵二方言音不同。",
    "T46n1912_01c:0160c12": "次簡非中初簡心者。凡厥有情皆悉堪發。",
    "T46n1912_01c:0160c13": "是故但簡積聚草木。二雖名心無此發故。",
    "T46n1912_01c:0160c14": "以諸眾生無始橫計。指此橫計即可發故。",
    "T46n1912_01c:0160c15": "道亦有去次簡道也。道名既通須以諸非",
    "T46n1912_01c:0160c16": "簡之令是。今略為十並是所簡。心是能行",
    "T46n1912_01c:0160c17": "道是能通。如世間路。人是能行路是能通。",
    "T46n1912_01c:0160c18": "言通別者但是能通皆名為道。別而言之",
    "T46n1912_01c:0160c19": "如爾雅云。一達名道路長遠故。二達名岐",
    "T46n1912_01c:0160c20": "旁。三達曰劇旁。四達曰衢。五達曰康。六",
    "T46n1912_01c:0160c21": "達曰莊。七達曰劇驂。八達曰崇期。九達",
    "T46n1912_01c:0160c22": "曰逵。今十非心通名道者。路長遠故。亦",
    "T46n1912_01c:0160c23": "可趣別如彼逵故。若其心念念下別釋十",
    "T46n1912_01c:0160c24": "非。皆云念念者。謂約強盛判屬彼道。初",
    "T46n1912_01c:0160c25": "貪瞋癡其相最甚故名為專用止不息名",
    "T46n1912_01c:0160c26": "攝不還。用觀不破名拔不出。又恣緣外境",
    "T46n1912_01c:0160c27": "故攝不還。內心馳流故拔不出。約大分說",
    "T46n1912_01c:0160c28": "日增月甚。據理應云念念增甚。境強心重",
    "T46n1912_01c:0160c29": "判屬上品。意三行七故成十惡。下去準知。",
    "T46n1912_01c:0161a01": "言五扇提羅等者。未曾有經下卷云。昔五比",
    "T46n1912_01c:0161a02": "丘懶墮懈怠不修經書。時世穀貴為人所",
    "T46n1912_01c:0161a03": "輕不供養之。五人議曰。夫人生計隨其形",
    "T46n1912_01c:0161a04": "儀。人命至重不可守死。各共乞求。辦具",
    "T46n1912_01c:0161a05": "繩床坐曠野中。掃灑莊嚴依次而坐。外形",
    "T46n1912_01c:0161a06": "似禪內思邪濁。見者謂聖。因此招供飽足",
    "T46n1912_01c:0161a07": "有餘。有一女人名曰提韋。聞之心喜莊嚴",
    "T46n1912_01c:0161a08": "往詣禮供請還。五人便許。提韋有十頃園林",
    "T46n1912_01c:0161a09": "流泉浴池堂舍供養令住終身。五人又念。",
    "T46n1912_01c:0161a10": "夫人生計種種方宜求覓財物。雖受施主如",
    "T46n1912_01c:0161a11": "是供給日富歲貧。迭差一人遊諸聚落。宣",
    "T46n1912_01c:0161a12": "告眾人。彼四比丘成阿羅漢種種稱歎。諸",
    "T46n1912_01c:0161a13": "人聞已齎持供養。如是多年。提韋直心供養",
    "T46n1912_01c:0161a14": "福故。經八千劫償其施主。雖復為人諸根",
    "T46n1912_01c:0161a15": "暗鈍。無男女根名為石女。經爾所劫償施",
    "T46n1912_01c:0161a16": "主已。佛告匿王。時提韋者今皇后是。五比",
    "T46n1912_01c:0161a17": "丘者隨從擔輿五人者是。王曰。何故秖四人",
    "T46n1912_01c:0161a18": "耶佛告。其一人者常在宮中修治廁溷。夫",
    "T46n1912_01c:0161a19": "人聞已身毛為竪。夫人福德所致。善者受",
    "T46n1912_01c:0161a20": "報惡者受殃。佛解喻已。夫人曰。何當罪畢",
    "T46n1912_01c:0161a21": "唯願說之。佛令喚宮中除糞者來。須臾將",
    "T46n1912_01c:0161a22": "至佛前立已。佛言。安隱快樂無苦不耶。五",
    "T46n1912_01c:0161a23": "人怒曰。佛不知時。晝夜勤苦鞭打不息。有",
    "T46n1912_01c:0161a24": "何樂哉。佛豈不知如此事耶。為更問人。",
    "T46n1912_01c:0161a25": "佛言。今身之苦為比前世苦耶。罪猶未畢",
    "T46n1912_01c:0161a26": "應當懺悔修善補過。五人聞已忿怒背佛。",
    "T46n1912_01c:0161a27": "不聽佛語。佛又化身向其前立如前慰喻。",
    "T46n1912_01c:0161a28": "如是四方四維上下皆見於佛。稱冤大喚何",
    "T46n1912_01c:0161a29": "見逼耶。佛攝化已告眾人言。夫罪有二種。",
    "T46n1912_01c:0161b01": "一者業障。二者報障。提羅具二故不受化。",
    "T46n1912_01c:0161b02": "夫人見已語五人曰。自今已後任意東西。",
    "T46n1912_01c:0161b03": "五人曰。我等何愆而被驅棄。願恕使役再三",
    "T46n1912_01c:0161b04": "不肯。皇后白佛佛言。時滿當去。羅云聞之",
    "T46n1912_01c:0161b05": "曰。我是小人不堪信施欲捨道還家。佛",
    "T46n1912_01c:0161b06": "言。不然。如飽食過度。智者詣醫吐其宿",
    "T46n1912_01c:0161b07": "食。無智之人謂是鬼媚。消費家財宿食不",
    "T46n1912_01c:0161b08": "消。命終已後生地獄中受種種苦。佛告羅",
    "T46n1912_01c:0161b09": "云。汝畏罪還家如彼無智。是故智者常近",
    "T46n1912_01c:0161b10": "明師。故知無德受供如彼提羅。行火途者",
    "T46n1912_01c:0161b11": "四解脫經以三途名火血刀也。途道也。作",
    "T46n1912_01c:0161b12": "此塗者誤。小獄通寒熱大獄唯在熱。且從",
    "T46n1912_01c:0161b13": "熱說故云火途。欲多眷屬等者。夫畜類者多",
    "T46n1912_01c:0161b14": "愛群聚。是故破戒兼好眷屬之所感也。吞",
    "T46n1912_01c:0161b15": "流等者。欲他歸己如海吞流。欲己攝他",
    "T46n1912_01c:0161b16": "如火焚薪。通具三毒貪癡為本。今從通",
    "T46n1912_01c:0161b17": "說故云十惡。餘文例說。如調達者具如大",
    "T46n1912_01c:0161b18": "經大論及諸律文。今且略依大論附諸文",
    "T46n1912_01c:0161b19": "意。謂教王害父而為新王。我當害佛而為",
    "T46n1912_01c:0161b20": "新佛。依於修陀得有漏通。為誘王故。化",
    "T46n1912_01c:0161b21": "為小兒坐王膝上。王因以唾飴其口中。害",
    "T46n1912_01c:0161b22": "蓮華尼推山壓佛。具三十相唯少白毫千",
    "T46n1912_01c:0161b23": "輻而已。便以鐵輪燒令極熱。用印足下",
    "T46n1912_01c:0161b24": "作千輻文。足熱腫痛苦不可忍。阿難白佛。",
    "T46n1912_01c:0161b25": "我兄如是願為救護。世尊憐愍。至其住房",
    "T46n1912_01c:0161b26": "以手摩之。苦痛即除。謂世尊曰。淨飯王種",
    "T46n1912_01c:0161b27": "如此道術足得養身。後平復已從佛索眾。",
    "T46n1912_01c:0161b28": "佛訶之曰。癡人無知我尚不以眾付身子",
    "T46n1912_01c:0161b29": "及目連等。況汝癡人食人涕唾。因茲結恨",
    "T46n1912_01c:0161c01": "別構五法以誘佛眾。言五法者。婆沙云。一",
    "T46n1912_01c:0161c02": "糞掃衣。二常乞食。三一坐食。四常露坐。五不",
    "T46n1912_01c:0161c03": "受鹽及以五味。與正理不同。正理云。一不",
    "T46n1912_01c:0161c04": "受五味。二斷肉。三斷鹽。四不受割截衣。五",
    "T46n1912_01c:0161c05": "不居聚落邊寺。佛在王舍有因緣集僧。",
    "T46n1912_01c:0161c06": "調達從座起行五法舍羅云。忍此五事者。",
    "T46n1912_01c:0161c07": "是毘尼。時有五百新學無智捉籌。阿難從",
    "T46n1912_01c:0161c08": "座起誰忍此五事非法非毘尼。調達語五",
    "T46n1912_01c:0161c09": "百。不須佛及僧。便將往伽耶自共作羯磨。",
    "T46n1912_01c:0161c10": "時諸比丘以此事白佛。佛言。癡人消滅善",
    "T46n1912_01c:0161c11": "心在於泥犁一劫不救。我不見彼有少",
    "T46n1912_01c:0161c12": "善心如毛髮許。身子目連往伽耶山。調達慰",
    "T46n1912_01c:0161c13": "曰。善來弟子。先雖不忍今者忍耶。雖後亦",
    "T46n1912_01c:0161c14": "善。告身子言。為眾說法。我今背痛便右脅",
    "T46n1912_01c:0161c15": "臥。目連現通身子說法。將此五百從座起",
    "T46n1912_01c:0161c16": "去。臥起失眾而生瞋恚云云。若論造逆罪",
    "T46n1912_01c:0161c17": "在阿鼻。且據誘眾邊故云畜生心。又如",
    "T46n1912_01c:0161c18": "云難陀示欲身子示瞋調達示癡。且約癡",
    "T46n1912_01c:0161c19": "邊即屬畜生。復言六畜者。以六攝盡故也。",
    "T46n1912_01c:0161c20": "所言六者。鄭玄注禮云。牛馬羊犬豕雞。亦",
    "T46n1912_01c:0161c21": "可且據家養者言之。從相噉邊故云血",
    "T46n1912_01c:0161c22": "途。四遠八方等者。爾雅云。四極遠者。東至",
    "T46n1912_01c:0161c23": "泰遠西至邠國。南至濮盆。北至祝栗。此",
    "T46n1912_01c:0161c24": "極遠也。博物誌云。東九夷南六蠻。西七戎",
    "T46n1912_01c:0161c25": "北八狄。次荒之國也。周禮八蠻六戎餘同博",
    "T46n1912_01c:0161c26": "物。四維四方為八方。亦名八極。亦名八荒。",
    "T46n1912_01c:0161c27": "歎名曰稱。讚德曰揚。心推曰欽。口許曰",
    "T46n1912_01c:0161c28": "詠。知己無德欲他擬聖。如摩揵提者。大",
    "T46n1912_01c:0161c29": "論第二云。是人生時作偈難佛云。決定諸",
    "T46n1912_01c:0162a01": "法中橫生種種想。悉捨為內滅云何說此",
    "T46n1912_01c:0162a02": "道。佛答云非見聞知覺非持戒所得。亦非",
    "T46n1912_01c:0162a03": "不見聞非不持戒得。如是論悉捨亦捨我",
    "T46n1912_01c:0162a04": "我所。又難佛云。若非見聞等非持戒所得。",
    "T46n1912_01c:0162a05": "亦非不見聞非不持戒得。如我心觀察行",
    "T46n1912_01c:0162a06": "瘂法得道。佛答云。汝依邪見門我知汝癡",
    "T46n1912_01c:0162a07": "道。若不見諸相汝爾時自瘂。又第三云。摩",
    "T46n1912_01c:0162a08": "揵提死。弟子移其屍著床上。向市中多人",
    "T46n1912_01c:0162a09": "處唱。若有眼見摩揵提屍者。是人皆得清",
    "T46n1912_01c:0162a10": "淨道。況禮拜供養者。時有多人信受。諸弟",
    "T46n1912_01c:0162a11": "子聞是事已白佛。佛言。小人眼見求清淨。",
    "T46n1912_01c:0162a12": "如是無利無實道。諸結煩惱滿心中。云何",
    "T46n1912_01c:0162a13": "眼見得清淨。若有眼見得清淨。何用智慧",
    "T46n1912_01c:0162a14": "功德寶。從被驅逼為名。故名刀途。不耐下",
    "T46n1912_01c:0162a15": "人者。下字去聲如鴟等者。鴟有力鳥也。俗呼",
    "T46n1912_01c:0162a16": "為老鴟。爾雅云。鴞類也。故法華疏譬盛壯",
    "T46n1912_01c:0162a17": "憍。俗教尚云高以下為基貴以賤為本。自",
    "T46n1912_01c:0162a18": "縱有德何必輕他。況己無德而欲勝彼。故",
    "T46n1912_01c:0162a19": "知此等尚欲勝彼豈能下他。自摧己德名",
    "T46n1912_01c:0162a20": "之為下。豈鴟高飛而勝孔雀。不以珍己使",
    "T46n1912_01c:0162a21": "他皆卑。而外揚仁義禮智信者。以慈育物為",
    "T46n1912_01c:0162a22": "仁。以德推遷為義。進退合儀為禮。權奇超",
    "T46n1912_01c:0162a23": "拔為智。言可反覆曰信。老子曰。失道而後",
    "T46n1912_01c:0162a24": "德。失德而後仁。失仁而後義。失義而後禮。",
    "T46n1912_01c:0162a25": "失禮而後智。失智而後信。彼老子意以道",
    "T46n1912_01c:0162a26": "為本信不可忘。道非出世意存五德。此中",
    "T46n1912_01c:0162a27": "文意內德俱備方成人道。慢強無德判屬修",
    "T46n1912_01c:0162a28": "羅。又據善心仍居下品。外揚五德本在輕",
    "T46n1912_01c:0162a29": "他。修羅多種謂海岸海底等。如婆雉等四。",
    "T46n1912_01c:0162b01": "各於海下二萬由旬以為一宮。雖居止處",
    "T46n1912_01c:0162b02": "殊必兼多福。方得生彼。人道中言悅癡心",
    "T46n1912_01c:0162b03": "者。凡言癡者處善惡中。既不同於四趣之",
    "T46n1912_01c:0162b04": "惡。又不及於諸天之善無出世因。且判屬",
    "T46n1912_01c:0162b05": "癡。若爾。與畜生何別。答。畜兼下品十惡",
    "T46n1912_01c:0162b06": "癡兼誘眾邊強。若據無出世因六道乃為",
    "T46n1912_01c:0162b07": "一概。天道者此欲界天也。若地居業不必修",
    "T46n1912_01c:0162b08": "定。今從勝說兼語空居。故關根塵不令",
    "T46n1912_01c:0162b09": "出入。次於欲天別開欲主為魔羅道。民主",
    "T46n1912_01c:0162b10": "心異故別開之。亦如梵王別為一有。上品",
    "T46n1912_01c:0162b11": "十善兼一無遮報為魔王。性多嫉忌。未論",
    "T46n1912_01c:0162b12": "身口外儀行事。意欲他從即屬此道。然亦",
    "T46n1912_01c:0162b13": "必須未到定力。方生彼境以為欲主。六合",
    "T46n1912_01c:0162b14": "者天地四方顒顒者仰也。詩云。萬人顒顒。尼",
    "T46n1912_01c:0162b15": "揵者外道通名。三禪樂如石泉者。大論云。樂",
    "T46n1912_01c:0162b16": "有二種。內樂外樂。內謂涅槃不從外塵。",
    "T46n1912_01c:0162b17": "猶如石泉水自中生。梵行者樂亦復如是。",
    "T46n1912_01c:0162b18": "論文別譬涅槃之樂。今通喻三禪樂亦內受。",
    "T46n1912_01c:0162b19": "問既云色無色。何獨指三禪。答。二界中樂",
    "T46n1912_01c:0162b20": "不過三禪。夫求生天以樂為本。且舉此",
    "T46n1912_01c:0162b21": "樂餘皆例之。善惡輪環等者。善通非想惡",
    "T46n1912_01c:0162b22": "極無間。升而復沈故名為輪。無始無際喻",
    "T46n1912_01c:0162b23": "之如環。破惡由淨慧等者。由者藉也爾雅",
    "T46n1912_01c:0162b24": "云。助也。三法展轉更相由藉。以淺助深推",
    "T46n1912_01c:0162b25": "功在戒。二乘尚爾菩薩彌然。為護他故譏",
    "T46n1912_01c:0162b26": "嫌則急。小乘自度性重則急。是故菩薩輕重",
    "T46n1912_01c:0162b27": "等持。戒序云聲聞小行尚自珍敬木叉。大士",
    "T46n1912_01c:0162b28": "兼懷寧不精持戒品。今戒為行本猶是小",
    "T46n1912_01c:0162b29": "乘。棄而不持大小俱失。次若心若道下。舉",
    "T46n1912_01c:0162c01": "略顯廣以要攝多。一道之內非相無邊。故",
    "T46n1912_01c:0162c02": "云甚多。或開上合下等者明開合。上謂二",
    "T46n1912_01c:0162c03": "乘。下謂修羅。文合二乘是故開下。謂開",
    "T46n1912_01c:0162c04": "修羅從鬼畜出開上合下準說可知。法華",
    "T46n1912_01c:0162c05": "云六趣。淨名云五道。以由修羅開合故也。",
    "T46n1912_01c:0162c06": "十是數方意如前說。次明用十心意中先",
    "T46n1912_01c:0162c07": "標意。舉一種為語端等者。直言曰言。論議",
    "T46n1912_01c:0162c08": "曰語。今評得失故名為語。端謂端首。首",
    "T46n1912_01c:0162c09": "謂從強得名。從強非無餘念。臨終受報",
    "T46n1912_01c:0162c10": "復從強牽。故起一心非無餘九。十中隨一",
    "T46n1912_01c:0162c11": "故云一種。次如論下引證墮必從強。或先",
    "T46n1912_01c:0162c12": "起去至混和者對是簡非。先法。次譬。法",
    "T46n1912_01c:0162c13": "中言先起等者。若未發心名為先非。後始",
    "T46n1912_01c:0162c14": "發心乃為後是。此則正當顯是之體。何得",
    "T46n1912_01c:0162c15": "譬中名為並濁。今此通簡發心已後起非",
    "T46n1912_01c:0162c16": "起是。故判屬非。餘之二心理屬非攝。又既",
    "T46n1912_01c:0162c17": "云先是必有後非。若無後非。亦是一向顯",
    "T46n1912_01c:0162c18": "是之相。亦非簡限。又並起者豈有二心並",
    "T46n1912_01c:0162c19": "緣境耶。但約細念前後俱緣名為並起。若",
    "T46n1912_01c:0162c20": "麁久者判屬前後。次譬象下。先譬。次合。合",
    "T46n1912_01c:0162c21": "中二重初以內外合前三譬。內是外非。內",
    "T46n1912_01c:0162c22": "外俱緣名為並起。次直以非心合前內等。",
    "T46n1912_01c:0162c23": "謂內非外非及以俱非。九縛一脫即是二邊。",
    "T46n1912_01c:0162c24": "為二邊動故名為非。問。二文何別。答。前雖",
    "T46n1912_01c:0162c25": "內外但譬內心。後云內外心境相對。故知",
    "T46n1912_01c:0162c26": "前謂內心是非相對。今一向非內外相對。此",
    "T46n1912_01c:0162c27": "並一往從強偏說。究而言之必假和合方",
    "T46n1912_01c:0162c28": "成非相。象字不應從人。次又九下別約四",
    "T46n1912_01c:0162c29": "諦。於中初文直約四諦。生死涅槃即是苦",
    "T46n1912_01c:0163a01": "滅。次動不動即是集道。次有為下重約諸法。",
    "T46n1912_01c:0163a02": "先列次從又九下樹也。苦集同有為有漏",
    "T46n1912_01c:0163a03": "苦雖先明若相對說。應云有為有漏是苦",
    "T46n1912_01c:0163a04": "諦。無為無漏是滅諦。文雖不說意必兩兼。",
    "T46n1912_01c:0163a05": "曲謂析智紆迴。拙謂生滅拙度。灰謂灰身滅",
    "T46n1912_01c:0163a06": "智近謂但至化城。下去例之。次有為有漏",
    "T46n1912_01c:0163a07": "等者。若相對說。亦應云有為無漏是道諦。",
    "T46n1912_01c:0163a08": "文雖偏舉意必兩兼。次善惡染淨等者。若單",
    "T46n1912_01c:0163a09": "舉者應云善淨。與集對列是故雙舉。文雖",
    "T46n1912_01c:0163a10": "雙舉義歸一邊。次縛脫等者准道可知。並",
    "T46n1912_01c:0163a11": "逐語便或單或複。次若得下總結。是則念",
    "T46n1912_01c:0163a12": "念恒簡是非。設起非心應以當教是心滅",
    "T46n1912_01c:0163a13": "之。非心即是險道眾惡。若見此意等者結",
    "T46n1912_01c:0163a14": "歎。似初依人舉讚之言未必全爾。次問行",
    "T46n1912_01c:0163a15": "者去約是簡非。先問意者。雖無十非。若計",
    "T46n1912_01c:0163a16": "性過亦同非攝。次答意者。性計有過故云",
    "T46n1912_01c:0163a17": "不可。但是已下寄此明是。離性過已約不",
    "T46n1912_01c:0163a18": "思議而論感應方乃名是。聖既非應而應",
    "T46n1912_01c:0163a19": "以赴四機。受者非感而感以得四益。次如",
    "T46n1912_01c:0163a20": "子下舉譬感應。天性相關義同感應。次引",
    "T46n1912_01c:0163a21": "兩經以證感應。從惡機說故云病子。廣如",
    "T46n1912_01c:0163a22": "玄文三十六句。動法性山等者。結感應義。法",
    "T46n1912_01c:0163a23": "性不動如山。眾生惡深如海。非大誓願無",
    "T46n1912_01c:0163a24": "謀善權。安能動難動山入難入海。同善",
    "T46n1912_01c:0163a25": "同惡示逆示順。同惡故有病行。同善故有",
    "T46n1912_01c:0163a26": "嬰兒行。慈悲從因感應從果。以有因故果",
    "T46n1912_01c:0163a27": "方能入。禪經云去。釋成感應。感應秖是隨順",
    "T46n1912_01c:0163a28": "物機。故用四隨以釋感應。將護彼意樂欲",
    "T46n1912_01c:0163a29": "也。附先世習便宜也。觀病輕重對治也。道",
    "T46n1912_01c:0163b01": "機時熟第一義也。隨之與悉名異義同。故引",
    "T46n1912_01c:0163b02": "大論以釋禪經。五復次者。大論明說經緣",
    "T46n1912_01c:0163b03": "起中。問曰。有何因緣而說此經。答中。有",
    "T46n1912_01c:0163b04": "二十一復次。今引彼五以證四悉及五因",
    "T46n1912_01c:0163b05": "緣。此五復次仍非次第。隨義便故初為明",
    "T46n1912_01c:0163b06": "菩薩種種行故說摩訶般若波羅蜜經。是第",
    "T46n1912_01c:0163b07": "一復次。次為令菩薩增念佛三昧故。是第",
    "T46n1912_01c:0163b08": "二復次。三為說跋致相貌故。是第六復次。",
    "T46n1912_01c:0163b09": "四為拔弟子惡邪故。是第五復次。五為說",
    "T46n1912_01c:0163b10": "第一義故。是第十復次。此五等者會五因",
    "T46n1912_01c:0163b11": "緣。初略會。論中因明第一義故釋出四悉。",
    "T46n1912_01c:0163b12": "今開四悉與五復次以為兩門。及四隨五",
    "T46n1912_01c:0163b13": "略四科法門。同是感應義故。四悉檀義廣如",
    "T46n1912_01c:0163b14": "法華維摩等玄委釋。今消感應故不具論。",
    "T46n1912_01c:0163b15": "楞伽亦云。佛告大慧。於自悉檀應善修學。",
    "T46n1912_01c:0163b16": "若迷今家總別安心六十四番。自行四悉云",
    "T46n1912_01c:0163b17": "何可識。自行必成感應故也。若不隨機等",
    "T46n1912_01c:0163b18": "者明感應意。此五復次四隨四悉及五因緣。",
    "T46n1912_01c:0163b19": "既是感應稱機之法。莫非大悲益物故也。",
    "T46n1912_01c:0163b20": "論云去引證。真法說者明妙應難感。聽眾",
    "T46n1912_01c:0163b21": "難得明妙機難發。難得故三字。通結上三",
    "T46n1912_01c:0163b22": "妙法妙應妙機故也。如是去釋上真法。妙應",
    "T46n1912_01c:0163b23": "所說妙機所感。無非中道是故雙非。非有",
    "T46n1912_01c:0163b24": "非無即雙非真俗。言雖雙非意在相即。非",
    "T46n1912_01c:0163b25": "難非易重顯中體。非泥洹智故云非易。非",
    "T46n1912_01c:0163b26": "分別智故云非難。有三悉益等者。重以四",
    "T46n1912_01c:0163b27": "悉結成真法。意明四悉秖是二諦及感應",
    "T46n1912_01c:0163b28": "意。即顯中道以為真諦。異於但真是故雙",
    "T46n1912_01c:0163b29": "非。故知感應不出二諦。故知緣起下明妙",
    "T46n1912_01c:0163c01": "感應能辦佛事。然四隨四悉去別會通也。此",
    "T46n1912_01c:0163c02": "且重舉通名也今說之下正會通名。以大",
    "T46n1912_01c:0163c03": "悲故隨順物機得四隨名。以憐愍故遍施",
    "T46n1912_01c:0163c04": "法藥得悉檀號。大悲與憐愍一體異名。如一",
    "T46n1912_01c:0163c05": "物不殊。在左謂物為右。在右謂物為左。",
    "T46n1912_01c:0163c06": "因緣者即是五略。因緣兩字更互立者。若眾",
    "T46n1912_01c:0163c07": "生發心勇猛。雖假聖應即以眾生為因聖",
    "T46n1912_01c:0163c08": "人為緣若眾生善根微弱聖人敦逼。即以聖",
    "T46n1912_01c:0163c09": "應為因眾生為緣。親生為因疎助為緣。故",
    "T46n1912_01c:0163c10": "從強弱立名不定。當知去結。四隨四悉及",
    "T46n1912_01c:0163c11": "五因緣名義相符。故須會之。言謂言教即",
    "T46n1912_01c:0163c12": "名異也。味謂義味即義同也。名合於義故",
    "T46n1912_01c:0163c13": "曰相符。符合也。漢書封功臣。以竹長六寸",
    "T46n1912_01c:0163c14": "分而合之為信。故字從竹。從草者鬼目草",
    "T46n1912_01c:0163c15": "名非今所用。隨樂欲下次會別名。先會隨",
    "T46n1912_01c:0163c16": "悉者。樂欲秖是欣慕故云從因。世界秖是",
    "T46n1912_01c:0163c17": "陰入故云從果。世界以間隔為義樂欲即",
    "T46n1912_01c:0163c18": "所好不同。因果雖殊其義一也。便宜是辨",
    "T46n1912_01c:0163c19": "能赴之法宜被何人。為人是觀所被之人",
    "T46n1912_01c:0163c20": "人欣何法。觀人必擇所宜選法必擬堪",
    "T46n1912_01c:0163c21": "被。能欣所赴共成一義。餘二名同不須別",
    "T46n1912_01c:0163c22": "會。又五因緣下次會因緣與隨悉義同。初",
    "T46n1912_01c:0163c23": "云眾生有信樂等者。陰入是世界。信樂是樂",
    "T46n1912_01c:0163c24": "欲。此二為因感佛說於法性法界為發心",
    "T46n1912_01c:0163c25": "緣。故發大心。禪經樂欲大論世界名異義同。",
    "T46n1912_01c:0163c26": "眾生有大精進等者。眾生宜修四三昧法。",
    "T46n1912_01c:0163c27": "感佛為說不思議行。故修大行。禪經便宜",
    "T46n1912_01c:0163c28": "大論為人名異義同。眾生有平等大慧等者。",
    "T46n1912_01c:0163c29": "一切種智以為能破。眾生應證此慧為因。",
    "T46n1912_01c:0164a01": "感佛為說所被皆遍。破惑獲果通經除疑。",
    "T46n1912_01c:0164a02": "俱是對治。故將感果及以裂網。俱對對治。",
    "T46n1912_01c:0164a03": "又感果自破細惡。通經裂他大疑。自他雖殊",
    "T46n1912_01c:0164a04": "俱名破惡。眾生有佛智眼等者。眾生一心三",
    "T46n1912_01c:0164a05": "智三眼應入祕藏。以之為因感佛為說旨",
    "T46n1912_01c:0164a06": "歸三德。自行妙滿化他妙成。俱名究竟。此之",
    "T46n1912_01c:0164a07": "成滿秖是極理。故與經論第一義同。一一皆",
    "T46n1912_01c:0164a08": "云一切等者。異於偏小五緣故也。又五緣",
    "T46n1912_01c:0164a09": "下次會五緣與五復次同。初云枝本者。發",
    "T46n1912_01c:0164a10": "心導行枝必由本。行填於願本必假枝。枝",
    "T46n1912_01c:0164a11": "本雖殊同成道樹。以四三昧收諸行盡。故",
    "T46n1912_01c:0164a12": "名為通。念佛三昧諸行中一故名為別。通別",
    "T46n1912_01c:0164a13": "雖殊莫非妙行。又四三昧通皆念佛故名",
    "T46n1912_01c:0164a14": "為通。但語念佛偏舉一行。故名為別。故四",
    "T46n1912_01c:0164a15": "念處云四皆念佛。但隨教別所念不同。故名",
    "T46n1912_01c:0164a16": "為別。前之三教各念一身。謂生應報。圓念",
    "T46n1912_01c:0164a17": "法身諸身具足。又四三昧通四教故。故復",
    "T46n1912_01c:0164a18": "名通。有人改云四三昧別念佛通者。未失",
    "T46n1912_01c:0164a19": "大意何假違文。次會果報與跋致同者。言",
    "T46n1912_01c:0164a20": "果報者即止依土。依必有正報必有習。是",
    "T46n1912_01c:0164a21": "故果報即兼二雙。若云跋致跋致秖是習果",
    "T46n1912_01c:0164a22": "一隻。習必招報正必有依。現雖云隻當必",
    "T46n1912_01c:0164a23": "具雙。二文雖殊共成無生一位意耳。除經",
    "T46n1912_01c:0164a24": "論疑等者。經論是處弟子是人。人起惡邪",
    "T46n1912_01c:0164a25": "必依經論。處有疑滯必由邪人。拔除邪疑。",
    "T46n1912_01c:0164a26": "更無前後故成一意。本末究竟等者。發心",
    "T46n1912_01c:0164a27": "為本同歸為末。故第三卷云。自他初後皆得",
    "T46n1912_01c:0164a28": "修入。修即初發入即後證。與第一義名異義",
    "T46n1912_01c:0164a29": "同。故論復次與五緣義更無差別。一一文",
    "T46n1912_01c:0164b01": "下皆云異耳者。會義已同。文猶異耳。又聖",
    "T46n1912_01c:0164b02": "說等者三止觀結。感應文多須以三結。文義",
    "T46n1912_01c:0164b03": "若狹但以一結。如下四弘六即。或但以三",
    "T46n1912_01c:0164b04": "結。具如下文顯是四諦及四三昧。或時三一",
    "T46n1912_01c:0164b05": "並略如下三略。或時三一俱用即如今文。",
    "T46n1912_01c:0164b06": "一則是通三則是別。通謂通三別謂各一。",
    "T46n1912_01c:0164b07": "不見此意多生異端。問。何故須以止觀結",
    "T46n1912_01c:0164b08": "之。答。此之三法通冠一切。今此五略其文遍",
    "T46n1912_01c:0164b09": "通。故處處文以三一結。又復此部通名止",
    "T46n1912_01c:0164b10": "觀。凡諸文義莫非止觀。不可見此結止觀",
    "T46n1912_01c:0164b11": "名。咸謂並是修行之法。如六即中理及名字",
    "T46n1912_01c:0164b12": "皆止觀結。及今文中但結感應。豈更別判三",
    "T46n1912_01c:0164b13": "外之一。是知理教行果發心感應無非止觀",
    "T46n1912_01c:0164b14": "故也。又此部雖復通名止觀。從釋名去文",
    "T46n1912_01c:0164b15": "相區分不復更用三文結之。今三結中有",
    "T46n1912_01c:0164b16": "列有釋。初之五字標應也。從或次下列應",
    "T46n1912_01c:0164b17": "也。次即是漸。具即是頓。雜即不定。不次即是",
    "T46n1912_01c:0164b18": "不定及頓。相對來耳。不具不雜亦復如是。眾",
    "T46n1912_01c:0164b19": "生得益不同標感也。從或次下列感也。類應",
    "T46n1912_01c:0164b20": "說之可以意得。從或四悉下釋也。次釋感",
    "T46n1912_01c:0164b21": "應中初二句漸也。次二句是不定。後二句是",
    "T46n1912_01c:0164b22": "頓四悉五緣一一相對故名為漸。或一或四",
    "T46n1912_01c:0164b23": "多少雜亂故名不定。隨舉一法皆具一切",
    "T46n1912_01c:0164b24": "故名為頓。故但結文成三止觀。何得即以",
    "T46n1912_01c:0164b25": "修行釋之。如是等下例諸法相。准前可知。",
    "T46n1912_01c:0164b26": "向但結前五緣四悉。復次四隨一切例然。次",
    "T46n1912_01c:0164b27": "又以下一止觀結。文中既以發心為觀邪息",
    "T46n1912_01c:0164b28": "為止。當知五緣復次四隨四悉。無非發心",
    "T46n1912_01c:0164b29": "邪息故也。故三止觀亦復不出發心邪息。",
    "T46n1912_01c:0164c01": "故知三一但是總別。五略秖是十廣者。結章",
    "T46n1912_01c:0164c02": "廣略。若前文云生起五略顯於十廣者。以",
    "T46n1912_01c:0164c03": "略生起顯廣生起。今此復以五章攝於十",
    "T46n1912_01c:0164c04": "章。故云秖是。言初五章名發心者。大意",
    "T46n1912_01c:0164c05": "五略雖有修行乃至果報。但是通途示其",
    "T46n1912_01c:0164c06": "始末。若不爾者何名發心。釋名下四。正其",
    "T46n1912_01c:0164c07": "所發。是故五章。通屬發心。方便雖非親修",
    "T46n1912_01c:0164c08": "正行。行家方便通屬行攝。果報一章至果報",
    "T46n1912_01c:0164c09": "者。從果報去廣略義均無復寬狹。故直爾",
    "T46n1912_01c:0164c10": "解不須對辨。違謂偏空偏假。違於中圓故",
    "T46n1912_01c:0164c11": "曰二邊。順謂圓中圓理順於實相故云勝",
    "T46n1912_01c:0164c12": "妙。無明未盡。各於三土以受依正。通云果",
    "T46n1912_01c:0164c13": "報。言二邊報者。從空出假而為有邊感",
    "T46n1912_01c:0164c14": "方便土。若以凡夫三藏菩薩而為有邊感",
    "T46n1912_01c:0164c15": "同居土。通教二地。別人十信圓人五品。及以",
    "T46n1912_01c:0164c16": "諸教殘思所潤皆感同居。若以二乘通七地",
    "T46n1912_01c:0164c17": "去別七住去圓七信去通為空邊者同在方",
    "T46n1912_01c:0164c18": "便。今文且說偏空偏假所感果報。不如初",
    "T46n1912_01c:0164c19": "住初地已上居果報土。若作通說。住前雖",
    "T46n1912_01c:0164c20": "圓所感果報猶在方便。起教等者。自證妙",
    "T46n1912_01c:0164c21": "理稱機說法。教由機生故云起教。此約為",
    "T46n1912_01c:0164c22": "主對機說也。佛雖興世必假大權扣機擊",
    "T46n1912_01c:0164c23": "發。故云起教。此約為伴對主說也。或作佛",
    "T46n1912_01c:0164c24": "身等者。法身八相具如釋迦從始至末一代",
    "T46n1912_01c:0164c25": "化儀。九界等者。如華嚴中文殊普賢八部等",
    "T46n1912_01c:0164c26": "類。對揚頓也。從四含去乃至般若空生身",
    "T46n1912_01c:0164c27": "子帝釋文殊八部之流對揚漸也。如華嚴中",
    "T46n1912_01c:0164c28": "加四菩薩即轉頓也。佛初成道令諸比丘",
    "T46n1912_01c:0164c29": "處處化人。方等等中文殊淨名空生身子等",
    "T46n1912_01c:0165a01": "即轉漸也。如諸經末受佛囑累發誓弘經。",
    "T46n1912_01c:0165a02": "即弘通也。文雖不云開漸顯頓。意亦可知。",
    "T46n1912_01c:0165a03": "但法華中無加說義闕於轉耳。此並約眷",
    "T46n1912_01c:0165a04": "屬說也。問。大章名起教五略名裂網云何",
    "T46n1912_01c:0165a05": "得同。答。對揚利物名為起教。令他除疑名",
    "T46n1912_01c:0165a06": "為裂網。起教本為除他疑網是故同也。簡",
    "T46n1912_01c:0165a07": "非竟。次顯是中初四諦者。四種四諦即是大",
    "T46n1912_01c:0165a08": "經聖行品文。第十一初以八苦釋苦即生滅",
    "T46n1912_01c:0165a09": "苦也。苦諦文末約四諦簡云。凡夫有苦而",
    "T46n1912_01c:0165a10": "無諦。聲聞有苦有苦諦。菩薩解苦無苦。餘",
    "T46n1912_01c:0165a11": "三亦然。即是通教菩薩對三藏簡。第十二初",
    "T46n1912_01c:0165a12": "以善不善愛及以九喻。謂責主有餘羅剎",
    "T46n1912_01c:0165a13": "女婦等。以釋集諦即生滅集也。集諦文末",
    "T46n1912_01c:0165a14": "約四諦簡云。凡夫有苦無諦。二乘有苦有",
    "T46n1912_01c:0165a15": "苦諦。菩薩解苦無苦而有真諦。三諦亦然。",
    "T46n1912_01c:0165a16": "疏云。前苦諦文末不云有真故知是通。今",
    "T46n1912_01c:0165a17": "云有真真是真實。故知即是次第不次第二",
    "T46n1912_01c:0165a18": "種真實。此是別圓對三藏簡。至釋滅諦文",
    "T46n1912_01c:0165a19": "末。但云見滅煩惱斷故常。無煩惱故樂。佛",
    "T46n1912_01c:0165a20": "菩薩因緣名淨。無二十五有名我。道諦文",
    "T46n1912_01c:0165a21": "末但云常無常有為無為等。滅道文末但云",
    "T46n1912_01c:0165a22": "四德。既不復更與二乘比決。故知單約別",
    "T46n1912_01c:0165a23": "圓釋也。自非一家圓會經旨。佛語巧略何",
    "T46n1912_01c:0165a24": "由可通。乃至下文下智中智。此並四種四諦",
    "T46n1912_01c:0165a25": "之明文也。後復因文殊問。佛廣答七種二",
    "T46n1912_01c:0165a26": "諦。次廣明一實具如玄文。今初明生滅四",
    "T46n1912_01c:0165a27": "諦者。諦義具如玄文第三。言三相者。不",
    "T46n1912_01c:0165a28": "立住相與異合說。以人多於住起常計",
    "T46n1912_01c:0165a29": "故。故淨名云。比丘汝今亦生亦老亦滅。老即",
    "T46n1912_01c:0165b01": "是異。此中義兼一期念念二種三相。言四心",
    "T46n1912_01c:0165b02": "者即是四分煩惱。四分必是三相所遷。故云",
    "T46n1912_01c:0165b03": "流動。流動即生滅也。四相雖屬不相應行。",
    "T46n1912_01c:0165b04": "即彼煩惱是生等故。為顯此中成生滅義。",
    "T46n1912_01c:0165b05": "是故須以生等說之。下文道滅尚成生滅。",
    "T46n1912_01c:0165b06": "故此苦集須云生等。以實有道治彼苦集。",
    "T46n1912_01c:0165b07": "故云對治。有苦集時則無有道。若有道",
    "T46n1912_01c:0165b08": "時能除苦集。故云易奪。滅有因果還歸",
    "T46n1912_01c:0165b09": "無餘故亦生滅。故阿含中明四諦義遍一切",
    "T46n1912_01c:0165b10": "法。如云知漏知漏集。知漏滅知漏滅道。",
    "T46n1912_01c:0165b11": "十二因緣十二頭陀。一一皆生四諦之義。具",
    "T46n1912_01c:0165b12": "如法華疏釋迦葉中。雖世出世等者通結",
    "T46n1912_01c:0165b13": "四諦並成生滅。通教具如思益經文。釋籤",
    "T46n1912_01c:0165b14": "已引。別義者。先正釋苦中初總明境。次乃",
    "T46n1912_01c:0165b15": "是下總明菩薩出假智力。次從謂下略舉一",
    "T46n1912_01c:0165b16": "界況釋之也。鈹字從金從刀者俗。鈹謂鈹",
    "T46n1912_01c:0165b17": "開剝皮割肉截骨等也。然其字義大同小",
    "T46n1912_01c:0165b18": "異。故玉篇云。剝者裂也。刻割也。去肉脫皮",
    "T46n1912_01c:0165b19": "也。割裁截也。若如也。干數也。如其苦類相",
    "T46n1912_01c:0165b20": "狀無量。故非下舉劣顯勝。下三諦準知。問。",
    "T46n1912_01c:0165b21": "苦諦文中約十法界。集諦文中但云種種。道",
    "T46n1912_01c:0165b22": "諦文中分析體等。滅諦文中分四教別者",
    "T46n1912_01c:0165b23": "何耶。答。苦集義通須約十界。是所治故須",
    "T46n1912_01c:0165b24": "通云十。道亦應四。且據能斷內外苦集故",
    "T46n1912_01c:0165b25": "但云二。滅若云二於理無妨。寄教分齊委",
    "T46n1912_01c:0165b26": "分四別。此即苦集俱十道滅並四。二種因果",
    "T46n1912_01c:0165b27": "各同類故。集諦中云身曲等者。身如集影如",
    "T46n1912_01c:0165b28": "苦。聲如集響如苦。道諦中云析體巧拙者。",
    "T46n1912_01c:0165b29": "分界內外。方便通指賢聖諸位斷惑用智。",
    "T46n1912_01c:0165c01": "皆云方便。則有四種方便不同。曲直長短",
    "T46n1912_01c:0165c02": "者。化城寶所各有曲直。五百為長三百為",
    "T46n1912_01c:0165c03": "短。言權實者。如第三卷偏圓中說。俗釋權",
    "T46n1912_01c:0165c04": "者反常合道。又云。迹近而行遠和光不同",
    "T46n1912_01c:0165c05": "塵。賈逵曰。變也。宜也。字義申此可以意",
    "T46n1912_01c:0165c06": "知。又滅下滅諦中言若干正助者。義通四",
    "T46n1912_01c:0165c07": "種滅也。又如是下別滅諦中云塵沙者。譬",
    "T46n1912_01c:0165c08": "無知數多。他解唯二。一染污。二不染。不染",
    "T46n1912_01c:0165c09": "即習氣。今家意者。小乘習氣即別惑是。故今",
    "T46n1912_01c:0165c10": "釋之。分界內外一十六門知病識藥及授藥",
    "T46n1912_01c:0165c11": "也。又三悉下以四悉檀判無量也。別教始",
    "T46n1912_01c:0165c12": "終立四悉義。即初地去名第一義。今此無量",
    "T46n1912_01c:0165c13": "從於地前三悉義邊。立無量名故云從多。",
    "T46n1912_01c:0165c14": "無作四諦中言皆是者。非但道滅苦集亦",
    "T46n1912_01c:0165c15": "實。初後不二故名無作。異別無量故云無",
    "T46n1912_01c:0165c16": "復。又秖別三悉即第一義故云無復。遍在諸",
    "T46n1912_01c:0165c17": "經不可委記。次對土中言橫竪者。竪約",
    "T46n1912_01c:0165c18": "設教對機。機既增減不同。致使教有差",
    "T46n1912_01c:0165c19": "別。四土對教優劣多少故名為竪。土體敵對",
    "T46n1912_01c:0165c20": "無復優劣故名為橫。問方便土中已無通",
    "T46n1912_01c:0165c21": "惑。何須通教。橫竪二義皆云用通。答。大乘",
    "T46n1912_01c:0165c22": "初門調機入頓。為知故學非用斷惑。如諸",
    "T46n1912_01c:0165c23": "聲聞至方等會。被彈斥已皆習通門。若至",
    "T46n1912_01c:0165c24": "方等必到法華。在方便土須通教者。此",
    "T46n1912_01c:0165c25": "約不至方等會人。問。若是實報何須用",
    "T46n1912_01c:0165c26": "別教耶。答。約教道說證道必無。問。寂光既",
    "T46n1912_01c:0165c27": "極何須用教。橫竪二文皆用無作。答。教被",
    "T46n1912_01c:0165c28": "中下不被究竟。初住已上名不寂光。等覺",
    "T46n1912_01c:0165c29": "為中。妙覺為上。出淨名疏。又總說下以別",
    "T46n1912_01c:0166a01": "釋總。故離苦集為十二支。觀因緣智以",
    "T46n1912_01c:0166a02": "為道諦。十二支滅以為滅諦。故大經下引",
    "T46n1912_01c:0166a03": "證。二十五云。觀因緣智凡有四種。謂下中",
    "T46n1912_01c:0166a04": "上上上。下智觀者不見佛性。以不見故得",
    "T46n1912_01c:0166a05": "聲聞菩提。中智觀者不見佛性。不見佛性",
    "T46n1912_01c:0166a06": "故得緣覺菩提。上智觀者見不了了。不了",
    "T46n1912_01c:0166a07": "了故住十住地。上上智觀者。見則了了得阿",
    "T46n1912_01c:0166a08": "耨菩提。以是義故十二因緣名為佛性。佛",
    "T46n1912_01c:0166a09": "性者第一義空。第一義空名為中道。中道名",
    "T46n1912_01c:0166a10": "佛。佛名涅槃。因緣不殊四觀不等。對別",
    "T46n1912_01c:0166a11": "教中經云住十住地等者。以次第行從住",
    "T46n1912_01c:0166a12": "入空。乃至十地方入中道。次第住三故名",
    "T46n1912_01c:0166a13": "為住。住及不了並約教道。若無四教此文",
    "T46n1912_01c:0166a14": "難消。至禪境中當復廣說。又中論下離論",
    "T46n1912_01c:0166a15": "四句以證四教。以此四句因緣居初。故將",
    "T46n1912_01c:0166a16": "因緣以對初教。有其二意。一者以初對初。",
    "T46n1912_01c:0166a17": "二者以事對事。又復因緣為諸法本。隨觀",
    "T46n1912_01c:0166a18": "別故成空假中。故證教別同觀因緣。次又",
    "T46n1912_01c:0166a19": "解下復將初句釋四四諦。四四諦中皆觀",
    "T46n1912_01c:0166a20": "因緣。故以因緣對四苦集。滅苦方便空分",
    "T46n1912_01c:0166a21": "析體。及假中異故成四別。前釋似同對文",
    "T46n1912_01c:0166a22": "少別。是故重釋。又偈云下復對因緣者。前",
    "T46n1912_01c:0166a23": "雖四句對四因緣。未分因緣及以所生用",
    "T46n1912_01c:0166a24": "對因果。作此對已即知初句為初觀也。下",
    "T46n1912_01c:0166a25": "三句別皆觀因緣。故文云去引論一部俱觀",
    "T46n1912_01c:0166a26": "因緣。約前後文而分小衍。此依古師判論",
    "T46n1912_01c:0166a27": "教云。教有二種。一通二別。通謂遍被終期",
    "T46n1912_01c:0166a28": "不二。別如法華三乘各別。今此論文但申別",
    "T46n1912_01c:0166a29": "教。於別教中正申於大。即前二十五品。兼",
    "T46n1912_01c:0166b01": "申二乘即後兩品。因緣申中邪見申小。今",
    "T46n1912_01c:0166b02": "且用之故云指也。然今家意與古人別。古",
    "T46n1912_01c:0166b03": "人雖以二十五品別屬大乘。而不知有兼",
    "T46n1912_01c:0166b04": "通含別。以因緣品別對中乘。而不知論",
    "T46n1912_01c:0166b05": "因緣為宗。當知下次結諦緣與偈不殊。已",
    "T46n1912_01c:0166b06": "分別下次約諸經明發心相。前明四諦四",
    "T46n1912_01c:0166b07": "諦是理。一切發心莫不依理。故引十種以",
    "T46n1912_01c:0166b08": "理居初。隨事既多不可具引。且引此十",
    "T46n1912_01c:0166b09": "以為事端。先列次釋。列中應知經論多少不",
    "T46n1912_01c:0166b10": "同。如十住婆沙但有七種發心。初云三",
    "T46n1912_01c:0166b11": "種。一諸佛令發。二護法故發。三大悲故發。又",
    "T46n1912_01c:0166b12": "有四種一為菩薩教故發二見菩薩行行",
    "T46n1912_01c:0166b13": "故發。三見放光而發。四見佛相而發。諸佛",
    "T46n1912_01c:0166b14": "教令。與今文聞法義同。護法與今文見法",
    "T46n1912_01c:0166b15": "滅義同。大悲與今文見受苦義同。見行行",
    "T46n1912_01c:0166b16": "放光相好全與今文名同。餘文猶闕。無量",
    "T46n1912_01c:0166b17": "壽觀報恩等經亦有多發。望今亦闕不能",
    "T46n1912_01c:0166b18": "具記。優婆塞戒有十種發。一不樂近外道",
    "T46n1912_01c:0166b19": "法故發。二內善因緣故。三觀生死過。四見",
    "T46n1912_01c:0166b20": "聞惡故。五自訶煩惱。六覩五神通。七欲知",
    "T46n1912_01c:0166b21": "世間。八聞佛妙事。九謂愍念故。十愛眾",
    "T46n1912_01c:0166b22": "生故。望今亦闕比之可見。華嚴第六明",
    "T46n1912_01c:0166b23": "初住菩薩發心不同。或見佛相好。或覩佛神",
    "T46n1912_01c:0166b24": "變。或聞佛說法。或聽佛教誡。或見眾生受",
    "T46n1912_01c:0166b25": "苦。或聞廣說法發菩提心求一切智。初住",
    "T46n1912_01c:0166b26": "與今雖高下異。後必由初以初例後。故今",
    "T46n1912_01c:0166b27": "十意與彼略同。問。此中十文有何次第。答。",
    "T46n1912_01c:0166b28": "推理滿故次得相好。得相好故能起神變。",
    "T46n1912_01c:0166b29": "既以身輪現變。次以口輪開導。身口兩益",
    "T46n1912_01c:0166c01": "但是正報。正報必須依報國土。既有能被依",
    "T46n1912_01c:0166c02": "正身口。必有所化徒眾不同。眾必稟教修",
    "T46n1912_01c:0166c03": "行正法。正法將墜時逢像末。法漸澆訛眾生",
    "T46n1912_01c:0166c04": "起過。起過為因必感眾苦。次第雖爾發",
    "T46n1912_01c:0166c05": "者隨對。各生四解。",
    "T46n1912_01c:0166c06": "止觀輔行傳弘決卷第一之三"
}