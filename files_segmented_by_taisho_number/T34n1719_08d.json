{
    "T34n1719_08d:0309c25": "folio_8d 法華文句記卷第八之四",
    "T34n1719_08d:0309c27": "唐天台沙門湛然述",
    "T34n1719_08d:0309c28": "釋見寶塔品釋見寶塔品",
    "T34n1719_08d:0309c29": "此中四度云「見寶塔」，下文云「四番」即四悉",
    "T34n1719_08d:0310a01": "也。初世界中翻名有無三世不同，覩必歡喜",
    "T34n1719_08d:0310a02": "故是世界。言「經云佛三種身」者，借《普賢觀",
    "T34n1719_08d:0310a03": "經》也，既結此經故可證同。「當佛亦然」者，未",
    "T34n1719_08d:0310a04": "來有說《法華經》處，此塔還現、彼佛亦坐。本",
    "T34n1719_08d:0310a05": "論亦云「此經為三身菩提故。此經已說師",
    "T34n1719_08d:0310a06": "弟因果，故古佛證、集分身佛。」彼《華嚴經》加四",
    "T34n1719_08d:0310a07": "菩薩說菩薩因果，能加但是迹佛主伴，故不",
    "T34n1719_08d:0310a08": "假集佛，但云十方互為主伴，仍不云伴",
    "T34n1719_08d:0310a09": "是佛分身，但云眷屬而已。文中諸品皆云",
    "T34n1719_08d:0310a10": "「集諸菩薩」，注家云：道非存亡，古今一揆。然",
    "T34n1719_08d:0310a11": "則裂地踊塔以表雙林不滅，更延接影微顯",
    "T34n1719_08d:0310a12": "丈六非生，故云「見寶塔品」。今謂古佛塔今佛",
    "T34n1719_08d:0310a13": "坐，則表古今實道不生，未必預表雙林不",
    "T34n1719_08d:0310a14": "滅。一往觀之，謂今現佛入古滅佛之塔，表",
    "T34n1719_08d:0310a15": "滅不滅。今謂不然，古佛塔現示滅而不滅，",
    "T34n1719_08d:0310a16": "釋迦入塔示生而不生，不生不滅故並坐表",
    "T34n1719_08d:0310a17": "之。集分身召本屬，乃顯舍那非成，豈唯丈",
    "T34n1719_08d:0310a18": "六示滅他人？問云：大眾見塔為根為識？為",
    "T34n1719_08d:0310a19": "塔令見？廣約譬類以破自他，此深不曉經",
    "T34n1719_08d:0310a20": "之大旨，三周之後縱有凡夫咸殊凡見，然",
    "T34n1719_08d:0310a21": "《中論》觀法被末代鈍根，佛世當機何勞設此？",
    "T34n1719_08d:0310a22": "消經觀行理合如然。凡諸釋經若無通見，",
    "T34n1719_08d:0310a23": "致令後學不閑宗途；今正為證經旁論所",
    "T34n1719_08d:0310a24": "表。有人問：召古佛、集分身，身何故多，塔何",
    "T34n1719_08d:0310a25": "故一？今為答之，證經義足，故寶塔不多，合",
    "T34n1719_08d:0310a26": "多寶願，故分身不一。假令證經須集多塔，",
    "T34n1719_08d:0310a27": "塔豈不多？既能應現十方，信知塔亦非一，",
    "T34n1719_08d:0310a28": "故分身是化、塔亦宜權。今從所表，今佛一身",
    "T34n1719_08d:0310a29": "而集多身，密表迹用之非一；古佛多塔但",
    "T34n1719_08d:0310b01": "示一塔，顯表實理之不二，況從地在空及",
    "T34n1719_08d:0310b02": "諸校飾，悉非徒爾。「明顯此事」者，三世諸佛轉",
    "T34n1719_08d:0310b03": "法輪等，皆至法華出世事說，故今經文加",
    "T34n1719_08d:0310b04": "四支徵。「瓔珞」下為人者，以校量福為生善",
    "T34n1719_08d:0310b05": "也。「善吉問」等者，第九〈供養舍利品〉云：「佛因善",
    "T34n1719_08d:0310b06": "吉問供養全碎生法同耶別耶？佛廣校量",
    "T34n1719_08d:0310b07": "云：如供養一佛舍利起塔滿一四天下，不",
    "T34n1719_08d:0310b08": "如供養生身，由色身有舍利故。又起塔",
    "T34n1719_08d:0310b09": "滿大千供養色身，不如供養法身，由法",
    "T34n1719_08d:0310b10": "身有色身故。」當知見色不及聞經，以由",
    "T34n1719_08d:0310b11": "聞經有法身故，故經偏圓即法身全碎功",
    "T34n1719_08d:0310b12": "德不等。「頂王」等者，曾檢《大乘頂王經》及《方等",
    "T34n1719_08d:0310b13": "頂王經》各一卷，並未見此。難意者，教與舍",
    "T34n1719_08d:0310b14": "利時同益同，何得不等？答意者，舍利時等亦",
    "T34n1719_08d:0310b15": "生身之力。「北地師」下破謬斥非，義當破惡，",
    "T34n1719_08d:0310b16": "即對治也。「云說經竟」者，意云正經已畢。「地",
    "T34n1719_08d:0310b17": "師」去表身不二，以稱理故屬第一義也。「釋",
    "T34n1719_08d:0310b18": "論」下證地師非。「師言」，南嶽也。雖云三身，意",
    "T34n1719_08d:0310b19": "將法報以斥地師。「無來」者不合東來，「無出」",
    "T34n1719_08d:0310b20": "者不應踊出。「巍巍」者，不應塔內。「應身」者，不",
    "T34n1719_08d:0310b21": "應唯此。「若即此」等者，如南嶽所述三身勝",
    "T34n1719_08d:0310b22": "相，若其直云多寶是法佛者，必不可也。尚",
    "T34n1719_08d:0310b23": "非應身，豈具三身？故知多寶是法身者，未",
    "T34n1719_08d:0310b24": "盡經旨。「秖是表示」等者，秖以釋迦等事表",
    "T34n1719_08d:0310b25": "理可也。故知非直來證乃表經常，故多寶",
    "T34n1719_08d:0310b26": "表法及具三身。多寶久滅今出證經，生不生",
    "T34n1719_08d:0310b27": "也；往昔滅度猶現全身，滅非滅也。既非生",
    "T34n1719_08d:0310b28": "滅，常住不移可表法身。釋迦入塔二身相",
    "T34n1719_08d:0310b29": "稱，如智稱境故可表報。分身表應文理自",
    "T34n1719_08d:0310c01": "成，如境智相冥故能起應。「三佛」至「而不一",
    "T34n1719_08d:0310c02": "異」者，能表三中各三故不一，所表三中皆一",
    "T34n1719_08d:0310c03": "故不異。又能表中三相別故不一，法體同故",
    "T34n1719_08d:0310c04": "不異。又所表中亦以體同故不異，以身別",
    "T34n1719_08d:0310c05": "故不一。又化道別故不一，共成此故不異。",
    "T34n1719_08d:0310c06": "總而言之，即三而一故不異，即一而三故",
    "T34n1719_08d:0310c07": "不一。「見寶塔」下「云云」者，於前四文明示四",
    "T34n1719_08d:0310c08": "相以消四文，略如前釋，四皆屬圓。從「塔出",
    "T34n1719_08d:0310c09": "為兩」去，次約教本迹。初雙標兩義，次釋出",
    "T34n1719_08d:0310c10": "兩意。釋中又四：初正釋，次「若塔從地」下辨",
    "T34n1719_08d:0310c11": "同異，三「若塔來」下判顯密，四「今取」下釋妨。初",
    "T34n1719_08d:0310c12": "文又二：先明塔出，證前起後。次明在空，以",
    "T34n1719_08d:0310c13": "表二意。故二文皆以證前當約教，起後當",
    "T34n1719_08d:0310c14": "本迹。初證前中二：先約真實，次約大慧，以",
    "T34n1719_08d:0310c15": "此二是多寶證詞。初文三：初示三周無非圓",
    "T34n1719_08d:0310c16": "實，次辨廣略等，三示流通。初如文，次文者，",
    "T34n1719_08d:0310c17": "先略、次廣。初文者，既重述證秖可從略，故",
    "T34n1719_08d:0310c18": "但云「真實」，況處中及廣皆約所非，所非必",
    "T34n1719_08d:0310c19": "多、能非唯一，故三周中雖或四一、若十若",
    "T34n1719_08d:0310c20": "多，不出實相。次處中中言「八不」者，具如《止",
    "T34n1719_08d:0310c21": "觀》第六記引《中論》文。《中論》顯理故八不歎佛，",
    "T34n1719_08d:0310c22": "塔證中經亦八不歎實，故塔踊事復表八",
    "T34n1719_08d:0310c23": "不，以義同故，故云「塔從地」等。「又證」下示證",
    "T34n1719_08d:0310c24": "流通亦是真實。問：何不證序？答：二段既實其",
    "T34n1719_08d:0310c25": "序豈虛？若爾，何不待至〈安樂行〉末、〈踊出〉初",
    "T34n1719_08d:0310c26": "耶？答：以〈法師〉中具明人法方軌，現未師弟因",
    "T34n1719_08d:0310c27": "果及以處所，天龍作護化人集聽，足辨弘",
    "T34n1719_08d:0310c28": "經故多寶出證，證已命覓弘通之人，故引",
    "T34n1719_08d:0310c29": "達多往以證今佛益而勸流通，舉持品人",
    "T34n1719_08d:0311a01": "以證弘者而勸流通。雖爾，未有始行弘通",
    "T34n1719_08d:0311a02": "之法，故重舉安樂行耳。故〈安樂行〉未關〈踊",
    "T34n1719_08d:0311a03": "出〉。次約大慧者，「真實」者，通雖四一別在所",
    "T34n1719_08d:0311a04": "顯，故先歎大慧，次歎所說所顯之法。大慧",
    "T34n1719_08d:0311a05": "秖是種智，前已具釋，今但更與不共般若辨",
    "T34n1719_08d:0311a06": "同異耳。於中先問，次「釋論」下答，三「如一」下",
    "T34n1719_08d:0311a07": "譬。彼般若及此大慧俱能入故，妙法之言",
    "T34n1719_08d:0311a08": "一分通智。四「當知」下結二文意同。次「起後明",
    "T34n1719_08d:0311a09": "本」者，對迹明本可云本迹。於中為二，先",
    "T34n1719_08d:0311a10": "明所起之由。由塔出故請開，由塔開故",
    "T34n1719_08d:0311a11": "見佛，由見佛故請加，由得加故在空，由",
    "T34n1719_08d:0311a12": "在空故命眾，由命眾故聲徹，由聲徹故眾",
    "T34n1719_08d:0311a13": "至，由眾至故生疑，由生疑故得說。言「明",
    "T34n1719_08d:0311a14": "玄」等者，略舉經題玄收一部，故云「佛欲以",
    "T34n1719_08d:0311a15": "此妙法」等也。「久遠」下明能起所表，表於本",
    "T34n1719_08d:0311a16": "地三世益也。久滅今出故云「神通」，現益在",
    "T34n1719_08d:0311a17": "說故云「音聲」，誓願不休故盡未來，以此起",
    "T34n1719_08d:0311a18": "彼故名為「開」。問：經中但云「大慧真實」，有說",
    "T34n1719_08d:0311a19": "處證聞說故出，那云證前及起後耶？答：文",
    "T34n1719_08d:0311a20": "無理有，從此中出尋歎真實，故知證前，如",
    "T34n1719_08d:0311a21": "明起由即是起後。次「在空中」亦初約教，「七",
    "T34n1719_08d:0311a22": "方便人」見理圓也。次「修得」下本迹也。亦先敘",
    "T34n1719_08d:0311a23": "迹，次「若發」下明本。觀心釋中既云「依經修",
    "T34n1719_08d:0311a24": "觀」，當知經經皆可修習，柰何章疏都不涉",
    "T34n1719_08d:0311a25": "言，故此宗徒行解無廢，消文理觀二義無",
    "T34n1719_08d:0311a26": "虧，冀懷道者尊之！尚之！每覩斯旨，恨己",
    "T34n1719_08d:0311a27": "所未霑，盤桓經思，頂戴永永。於中三，初明",
    "T34n1719_08d:0311a28": "三身各有能表及以所表，初明以觀為因、",
    "T34n1719_08d:0311a29": "得法身果，得法身時不獨法身，故云「境智",
    "T34n1719_08d:0311b01": "必會」。「如塔」下能表，「境智」下報身，「如釋迦」下能",
    "T34n1719_08d:0311b02": "表，「以大報」下應身，「如分身」下能表。次「由多寶」",
    "T34n1719_08d:0311b03": "下總舉能表，當知約觀持經方具三身。三",
    "T34n1719_08d:0311b04": "「普賢」下引證，得三種身，皆是方等大乘教也。",
    "T34n1719_08d:0311b05": "次「有人」下出舊分文，此下應云十六品，前",
    "T34n1719_08d:0311b06": "從彌勒問來但有十品，此是廬山龍意。「太",
    "T34n1719_08d:0311b07": "早云云」者，應敘上下文相分齊，以證此師",
    "T34n1719_08d:0311b08": "分文太早。如破光宅惟忖之例，此且據本",
    "T34n1719_08d:0311b09": "迹之名以破。然準此師意言約身者，以多",
    "T34n1719_08d:0311b10": "寶為本、釋迦為迹，前約說者，釋迦自說三",
    "T34n1719_08d:0311b11": "周開權及以流通，今所以從名破者，以此",
    "T34n1719_08d:0311b12": "師不知今經顯遠諸經所無，方望一代及",
    "T34n1719_08d:0311b13": "前迹門乃受本名，何須於此即云本迹？若",
    "T34n1719_08d:0311b14": "預密表意則可，然於此分文故成太早。「七",
    "T34n1719_08d:0311b15": "寶為塔」者，即七覺七聖財，七聖財謂聞、信、戒、",
    "T34n1719_08d:0311b16": "定、進、捨、慚，隨其教位明七深淺，既是佛塔",
    "T34n1719_08d:0311b17": "之七又證實經並用無作七覺七財，於無",
    "T34n1719_08d:0311b18": "作中尚須性德，何況修得。七覺聖財俱修得",
    "T34n1719_08d:0311b19": "故，雖分寶別，七寶即塔能所不別，然塔是",
    "T34n1719_08d:0311b20": "所依、嚴是能依。「高五百」等者，既塔所表須皆",
    "T34n1719_08d:0311b21": "圓釋，豎即因中望果，萬行一行一切行，酬",
    "T34n1719_08d:0311b22": "因果中萬德一德一切德，從始至終名之",
    "T34n1719_08d:0311b23": "為豎，當位具足名之為橫，凡一切行歷緣",
    "T34n1719_08d:0311b24": "對境諦緣度等，無不莊嚴從因至果，若橫",
    "T34n1719_08d:0311b25": "若豎皆須有體，方可名為萬善莊嚴。「地者」",
    "T34n1719_08d:0311b26": "止「住第一義空」者，然體無明即第一義空，",
    "T34n1719_08d:0311b27": "故無明無所破亦無所住，故第一義空即",
    "T34n1719_08d:0311b28": "無能住。無能住，故地既無破而破，空亦無",
    "T34n1719_08d:0311b29": "住而住。「種種」等者，定慧無多，對暗散說。又",
    "T34n1719_08d:0311c01": "定慧遍攝，故亦云多。具如《止觀》攝法中說。",
    "T34n1719_08d:0311c02": "「無量慈悲室」者，以龕為室故云「龕室」。重云",
    "T34n1719_08d:0311c03": "「亦是」者，重釋室也。室亦名舍，幢亦旛類，如",
    "T34n1719_08d:0311c04": "大長者中說。「垂寶」等者，從因至果，果德皆",
    "T34n1719_08d:0311c05": "籍因中萬行，由莊嚴故即能下化，如嚴復",
    "T34n1719_08d:0311c06": "垂。「四面」等者，即無作四諦也。由四諦四方道",
    "T34n1719_08d:0311c07": "風，吹四面四德之香，充而且遍，即是天然四",
    "T34n1719_08d:0311c08": "德之理，假修德以遠布。「平等有二」者，「法等」",
    "T34n1719_08d:0311c09": "者大慧所觀理也。「同得」者皆用因理以至",
    "T34n1719_08d:0311c10": "果也。若所觀理與眾生異不名大慧。「如是",
    "T34n1719_08d:0311c11": "如是」等者，「一如法相」者，歎佛所說稱於實",
    "T34n1719_08d:0311c12": "故，「二如根性」者，至第五時不差機故。「先",
    "T34n1719_08d:0311c13": "答第二問」中，問初云地踊，此云東方者何",
    "T34n1719_08d:0311c14": "耶？答：東述本緣，踊申昔願，若所表者，方始",
    "T34n1719_08d:0311c15": "表開，地踊表顯。「告比丘」等者，驗具四眾非",
    "T34n1719_08d:0311c16": "不說法。「當是多寶」者，問：十方世界豈無一",
    "T34n1719_08d:0311c17": "佛不得開顯，不開顯者皆應發願，何獨多",
    "T34n1719_08d:0311c18": "寶？若不發願佛道不同，若發願者皆合聽",
    "T34n1719_08d:0311c19": "經。又諸佛化皆預照機，豈成佛竟不得開",
    "T34n1719_08d:0311c20": "顯方始發願？答：同與不同、開與不開、有願",
    "T34n1719_08d:0311c21": "無願皆是隨緣。若宜有願皆悉盡來，何慮",
    "T34n1719_08d:0311c22": "不集？後方發願亦是鑑物。「三變淨土由背",
    "T34n1719_08d:0311c23": "捨」等者，問：佛有楞嚴三昧之力，何以仍用小",
    "T34n1719_08d:0311c24": "乘事禪？又表破三惑，復非所治。答：是定聖",
    "T34n1719_08d:0311c25": "行攬因成果，果地事用無爽於理，即楞嚴",
    "T34n1719_08d:0311c26": "中具諸三昧，非昔因時見禪法界，豈背捨",
    "T34n1719_08d:0311c27": "等變過三千？然化佛事宜附小名，故《大論》",
    "T34n1719_08d:0311c28": "中亦是準小，故云欲得自在修勝處，欲得",
    "T34n1719_08d:0311c29": "廣普修一切，處若但小用唯於三千。又初",
    "T34n1719_08d:0312a01": "「一變」下表破三惑者，既楞嚴中即理之事，",
    "T34n1719_08d:0312a02": "不妨一一皆破三惑；況今三昧直論功用，",
    "T34n1719_08d:0312a03": "破惑乃是所表而已。表前破已表後更破，",
    "T34n1719_08d:0312a04": "如僧中與欲者，不必全同僧中法事、故云",
    "T34n1719_08d:0312a05": "「如」耳。多寶願力須諸佛集，復令時會知分",
    "T34n1719_08d:0312a06": "身多，故此諸佛為開塔集，集又不至但遣",
    "T34n1719_08d:0312a07": "侍者，傳問訊等狀如與欲，故諸侍者但申問",
    "T34n1719_08d:0312a08": "訊，無說欲辭。「大集若干諸佛與欲」者，於欲",
    "T34n1719_08d:0312a09": "色二界大空亭中，廣集十方一切諸佛。二十",
    "T34n1719_08d:0312a10": "一云：「南方有佛名曰金藏，彼諸菩薩見光",
    "T34n1719_08d:0312a11": "明已，問於彼佛。彼佛答云：北方世界有佛，",
    "T34n1719_08d:0312a12": "名釋迦牟尼，欲為大眾說法破大憍慢，遣",
    "T34n1719_08d:0312a13": "使從我索欲。我今與之。餘方亦爾，各令一",
    "T34n1719_08d:0312a14": "大菩薩與十恒沙諸菩薩等來此偈讚，亦",
    "T34n1719_08d:0312a15": "無別欲詞。」《大品》亦千佛同說。今已開權，次",
    "T34n1719_08d:0312a16": "欲顯遠，使諸佛道同，故令諸佛與欲。有人",
    "T34n1719_08d:0312a17": "問：眾俱在空，分身何故猶處於地？今答：時",
    "T34n1719_08d:0312a18": "眾已聞迹門開權，初入寂光之土，故以居",
    "T34n1719_08d:0312a19": "空表之；分身示迹，各有所化之土，故居地",
    "T34n1719_08d:0312a20": "以表之。又釋迦不久顯本，亦先居空以表",
    "T34n1719_08d:0312a21": "之，各有其致不須疑也。「爾時釋迦」下亦約",
    "T34n1719_08d:0312a22": "所表為開權者，多寶本為證經故來，應",
    "T34n1719_08d:0312a23": "令眾見，佛身表實、塔開表權，故開塔表",
    "T34n1719_08d:0312a24": "開權，見佛表顯實。有人於此立本迹者，不",
    "T34n1719_08d:0312a25": "然。本文在下，問：凡云本迹本應勝迹，望下",
    "T34n1719_08d:0312a26": "本門則釋迦顯本、舍那猶迹，何以迹勝而本",
    "T34n1719_08d:0312a27": "劣耶？答：此義不然。舍那是迹中之迹，自望本",
    "T34n1719_08d:0312a28": "時遮那為本，釋迦開已望迹成妙，舍那迹",
    "T34n1719_08d:0312a29": "妙，迹妙猶麁，具如《玄》文本門十妙。《經》「見二」至",
    "T34n1719_08d:0312b01": "「加趺坐」者，《法華論》云：「為顯三身為成大",
    "T34n1719_08d:0312b02": "事」。「八萬二萬」者，八萬在〈法師品〉初，二萬在",
    "T34n1719_08d:0312b03": "〈持品〉之首，偈中「第二八行半頌分身佛集」者，",
    "T34n1719_08d:0312b04": "上文有七，今頌甚略仍不次第。初三行頌第",
    "T34n1719_08d:0312b05": "二應集，義兼大樂說欲見及以請集；次一行",
    "T34n1719_08d:0312b06": "頌土淨；次四行半頌諸佛同來。明難持中",
    "T34n1719_08d:0312b07": "《經》云「八萬四千皆不及」者，八萬之名不必全",
    "T34n1719_08d:0312b08": "大，具如《止觀》第一記引《俱舍》、《報恩》等經，乃至",
    "T34n1719_08d:0312b09": "十二部亦通大小，具如《玄》文說法妙中「但",
    "T34n1719_08d:0312b10": "令他得小六神通，亦未為難若立有頂」，此",
    "T34n1719_08d:0312b11": "約不得通者為況，故知圓經暫讀暫說，誠",
    "T34n1719_08d:0312b12": "為不易。「若有能持則持佛身」者，體宗用三，",
    "T34n1719_08d:0312b13": "衣座室三，即三身故。",
    "T34n1719_08d:0312b14": "釋提婆達多品釋提婆達多品",
    "T34n1719_08d:0312b15": "注四釋中唯無觀心，初因緣中但通語感",
    "T34n1719_08d:0312b16": "應，故云「生時」等也。問：惡人出世何名感應？",
    "T34n1719_08d:0312b17": "答：令無量人不敢造惡。「天熱」者，從事說耳。",
    "T34n1719_08d:0312b18": "問：何無四悉？答：義立非無，見者喜其己身",
    "T34n1719_08d:0312b19": "不作，即世界。不作善生，即為人也。不作惡",
    "T34n1719_08d:0312b20": "邊，即對治也。無障果事，即第一義。「因行」下",
    "T34n1719_08d:0312b21": "約教，理順即圓教，事逆即三教，唯圓教意逆",
    "T34n1719_08d:0312b22": "即是順，自餘三教逆順定故。本迹中言同眾",
    "T34n1719_08d:0312b23": "生病者，《大經》云「提婆達多必不破僧」。《報恩",
    "T34n1719_08d:0312b24": "經》云：「若有人言提婆達多實是惡人入阿鼻",
    "T34n1719_08d:0312b25": "獄者，無有是處。」《大雲經》云：「提婆達多不可",
    "T34n1719_08d:0312b26": "思議，所修行業同於如來。」諸新舊章皆云什",
    "T34n1719_08d:0312b27": "譯元無此品，並準齊宋錄云，上定林寺釋法",
    "T34n1719_08d:0312b28": "獻於于闐國得梵本來，瓦官寺沙門釋法",
    "T34n1719_08d:0312b29": "意，齊永明八年十二月譯訖，仍自別行。至梁",
    "T34n1719_08d:0312c01": "初有滿法師講經百遍，於寺燒身，乃以",
    "T34n1719_08d:0312c02": "此品置〈持品〉前，亦未行天下。至梁末有",
    "T34n1719_08d:0312c03": "西天竺國沙門拘羅那陀，此云真諦，重譯",
    "T34n1719_08d:0312c04": "此品置〈寶塔〉後。今謂若準《正法華》，西晉時",
    "T34n1719_08d:0312c05": "譯已有此品，則梵本不無。若觀所譯，全似",
    "T34n1719_08d:0312c06": "什公文體。若準嘉祥三義度量，一者外國",
    "T34n1719_08d:0312c07": "相傳，流沙已來多無此品，恐什公未見。今",
    "T34n1719_08d:0312c08": "謂什公親遊五竺，豈獨流沙？二者什公譯經",
    "T34n1719_08d:0312c09": "多好存略，如《智度》、《百論》之流。此亦不然，西",
    "T34n1719_08d:0312c10": "方好廣但略其重，豈可全除正文一品？三",
    "T34n1719_08d:0312c11": "云〈寶塔〉命人〈持品〉應命，以〈提婆〉間者，全成",
    "T34n1719_08d:0312c12": "剩經，何以安此？今文不云真諦重譯，復云",
    "T34n1719_08d:0312c13": "南嶽私安，若必真諦重譯不虛，何妨本譯江",
    "T34n1719_08d:0312c14": "東未有。以此驗之，乃成三人俱契經理，",
    "T34n1719_08d:0312c15": "望嘉祥三義，全不可依。涉法師云：「不合安",
    "T34n1719_08d:0312c16": "此，〈授記〉、〈調達〉應安〈授學無學記品〉中，後智",
    "T34n1719_08d:0312c17": "積後應安〈神力品〉內。」今謂若爾，于闐應將",
    "T34n1719_08d:0312c18": "兩握經來，法意乃有補接之過，若爾何不",
    "T34n1719_08d:0312c19": "〈學無學記〉無學將入千二百中，學人自為一",
    "T34n1719_08d:0312c20": "品，況提婆達多不云得果，那忽安置學無",
    "T34n1719_08d:0312c21": "學中？「兩存兩沒」者，文云：此經是五年譯之。東",
    "T34n1719_08d:0312c22": "安法師云：七年三月十六日譯訖。慧遠經序",
    "T34n1719_08d:0312c23": "同。或云：弘始十年二月譯竟。不同之事未可",
    "T34n1719_08d:0312c24": "追尋。竺法護太康元年八月十一日譯訖，為",
    "T34n1719_08d:0312c25": "十一卷，名「正法華」，亦云八卷，出聶道真錄，",
    "T34n1719_08d:0312c26": "此兩存本也。次有沙門支道根，晉咸康元年",
    "T34n1719_08d:0312c27": "譯為五卷，名「方等法華」。外國沙門支彊梁",
    "T34n1719_08d:0312c28": "接，魏甘露元年七月於交州譯，彼沙門釋道",
    "T34n1719_08d:0312c29": "敷筆受為六卷，名「法華三昧」，出姚錄、魏錄。",
    "T34n1719_08d:0313a01": "武丘道亮云：「有五本，四如前，更有《薩雲分",
    "T34n1719_08d:0313a02": "陀利》本，既存於世，乃成三存。」「叡開九轍」者，",
    "T34n1719_08d:0313a03": "什譯纔畢叡便講之，開為九轍，時人呼為",
    "T34n1719_08d:0313a04": "九轍法師。一者昏聖相扣轍，即序品是。次有",
    "T34n1719_08d:0313a05": "七轍即是正宗，一者涉教歸真轍，為上根人；",
    "T34n1719_08d:0313a06": "二者興類潛彰轍，為中根人；三者述窮通昔",
    "T34n1719_08d:0313a07": "轍，中根領解；四者彰因進悟轍為下根人，即",
    "T34n1719_08d:0313a08": "化城授記；五讚揚行李轍，即法師品為如來",
    "T34n1719_08d:0313a09": "使；六本迹無生轍，即多寶品，多寶不滅釋迦",
    "T34n1719_08d:0313a10": "不生，多寶為本釋迦為迹，本既不滅迹豈",
    "T34n1719_08d:0313a11": "有生？本迹雖殊不思議一。七舉因徵果轍，",
    "T34n1719_08d:0313a12": "即踊出壽量品，彌勒舉因徵果佛舉壽量因",
    "T34n1719_08d:0313a13": "果所由。八稱揚遠濟轍，即隨喜去訖，經屬流",
    "T34n1719_08d:0313a14": "通也。名目甚美而宗體不顯。叡公又有二",
    "T34n1719_08d:0313a15": "十八品生起，甚有眉目於今無妨，但品旨",
    "T34n1719_08d:0313a16": "未彰，而不的語遠本，但云因果，何成發",
    "T34n1719_08d:0313a17": "迹？「四瀆」者，江、河、准、濟。意云天下大同。「提婆",
    "T34n1719_08d:0313a18": "達多」至「為五逆」者，《俱舍》云：「殺父、殺母、殺阿羅",
    "T34n1719_08d:0313a19": "漢、破和合僧、出佛身血」。今初云「破僧」，略如前",
    "T34n1719_08d:0313a20": "目連緣中及《止觀》第一記。「出血」者，如佛在阿",
    "T34n1719_08d:0313a21": "耨達泉告舍利弗：「往昔世於羅悅祇，有長",
    "T34n1719_08d:0313a22": "者名須檀，財富七珍，子名須摩提。父命終",
    "T34n1719_08d:0313a23": "後其異母弟名修耶舍，須摩提設計不與",
    "T34n1719_08d:0313a24": "彼財分者，唯當殺之。便語弟言：詣耆闍崛",
    "T34n1719_08d:0313a25": "山，有所論說。弟即可之。即執弟手將至",
    "T34n1719_08d:0313a26": "懸崖，推弟崖底以石𡸠之，即便命終。佛告",
    "T34n1719_08d:0313a27": "舍利弗：爾時長者今大王是，須摩提者即我",
    "T34n1719_08d:0313a28": "身是，異母弟者即調達是。以是因緣，無數千",
    "T34n1719_08d:0313a29": "劫入餓鬼中，入𡸠山地獄，以殘緣故我於",
    "T34n1719_08d:0313b01": "耆闍崛山經行，提婆達多於高崖，舉石長",
    "T34n1719_08d:0313b02": "三丈闊丈六，以擲我頭。耆闍崛山神名鞞羅，",
    "T34n1719_08d:0313b03": "以手接石，小片迸墮傷佛母指，出於佛血。」",
    "T34n1719_08d:0313b04": "出《興起行經》。教阿闍世放醉象等，具如《釋籤》",
    "T34n1719_08d:0313b05": "第三。餘文可見。具列在諸經論。《俱舍．業品》",
    "T34n1719_08d:0313b06": "云：「五並業障攝，約處人除北，約人除扇搋，",
    "T34n1719_08d:0313b07": "四身一語業，三殺一虛誑，一殺生加行，無間",
    "T34n1719_08d:0313b08": "一劫熟，隨罪增苦增，入比丘分二，以為所",
    "T34n1719_08d:0313b09": "破僧。」言「若作」等者，如文，調達但有破、出、殺",
    "T34n1719_08d:0313b10": "三逆，兼放象、毒爪二殺方便，正兼方便且",
    "T34n1719_08d:0313b11": "云五耳。論有同類五逆，謂污母無學尼，殺",
    "T34n1719_08d:0313b12": "住定菩薩及有學聖者，殺有學聖者，殺羅漢",
    "T34n1719_08d:0313b13": "同類，奪僧和合緣，是破僧同類；破壞窣覩",
    "T34n1719_08d:0313b14": "波是出血同類。不以放象、毒爪為同類者，",
    "T34n1719_08d:0313b15": "彼是方便，非同類故。《入大乘論》問：彼提婆達",
    "T34n1719_08d:0313b16": "多世世為佛怨，云何而言是大菩薩？《論》答云：",
    "T34n1719_08d:0313b17": "若是怨者，云何而得世世相值？如二人行東",
    "T34n1719_08d:0313b18": "西各去步步轉遠，豈得為伴？此五逆緣當",
    "T34n1719_08d:0313b19": "因緣釋。「若作」下本迹者，前題注中又並略述",
    "T34n1719_08d:0313b20": "竟。「此品」下別明來意者，驗嘉祥三意，全無",
    "T34n1719_08d:0313b21": "所以。「可以意知」下「云云」者，應重敘文殊是遊",
    "T34n1719_08d:0313b22": "方大士，十方弘經乃至入海，唯常宣說《妙",
    "T34n1719_08d:0313b23": "法華經》，乃至一切大乘諸經，文殊皆為發起",
    "T34n1719_08d:0313b24": "之眾。「度義」等者，《大論》始從十五終二十一，",
    "T34n1719_08d:0313b25": "廣釋六度，一一度中皆存眾釋，今攢其大",
    "T34n1719_08d:0313b26": "略。文相顯著者分為四類，亦非一處次第",
    "T34n1719_08d:0313b27": "列之。若欲委知，尋論本文。諸家取捨廣立",
    "T34n1719_08d:0313b28": "義門，雜引大小不任證據，不知何者是釋",
    "T34n1719_08d:0313b29": "迦所行具足，令一家立教則體相可識。迹示",
    "T34n1719_08d:0313c01": "四相本行唯圓，初三藏中二：一略釋，次分別。",
    "T34n1719_08d:0313c02": "初又二：先直明六相，次束十善以為六度，",
    "T34n1719_08d:0313c03": "以此六度屬世法故，且以世間十善而用",
    "T34n1719_08d:0313c04": "對之。次分別者，引《善戒經》自開三種，文中",
    "T34n1719_08d:0313c05": "先明對治即所治也。次相生者，約行次第。",
    "T34n1719_08d:0313c06": "果報中云「具」者，謂諸根具足，色謂端正、力",
    "T34n1719_08d:0313c07": "屬精進。「若言」下六各十者，名出《地持》、《華嚴》。",
    "T34n1719_08d:0313c08": "「月藏」下屬圓教者，於中先責世心，次令依",
    "T34n1719_08d:0313c09": "第一義以成波羅蜜者，謂但取初心一念",
    "T34n1719_08d:0313c10": "具足，則一色一香無非十度。「華嚴」下借彼",
    "T34n1719_08d:0313c11": "教道深位以證圓人初心，驗知《華嚴》存於教",
    "T34n1719_08d:0313c12": "道，別義明矣。若圓極說，豈至七地方具十",
    "T34n1719_08d:0313c13": "耶？故《地持》中念念具十，六之與十開合不",
    "T34n1719_08d:0313c14": "同，具如《止觀》第七記。若念念具十，何行何",
    "T34n1719_08d:0313c15": "念而不具十？一行一切行斯之謂也。經中以",
    "T34n1719_08d:0313c16": "持般若校量，過捨恒沙身者，乃以實行",
    "T34n1719_08d:0313c17": "對事捨說耳。若六皆法界此則不然，故不",
    "T34n1719_08d:0313c18": "可以三事皆空，及以次第出生諸行而比",
    "T34n1719_08d:0313c19": "之也。又此六度上下諸文非不略釋，觀其",
    "T34n1719_08d:0313c20": "文意隨事各別，若序中橫見，但是現相發",
    "T34n1719_08d:0313c21": "彌勒疑；文殊引古，種種之言為引同耳。過",
    "T34n1719_08d:0313c22": "去佛章為開五乘，菩薩之文六度甚略，《藥草",
    "T34n1719_08d:0313c23": "喻》中三菩薩位不語行相，意在辨於差與",
    "T34n1719_08d:0313c24": "無差，分別功德略舉五度為校量本，亦非",
    "T34n1719_08d:0313c25": "正意，故無行法。唯此中經文雖略列，而正",
    "T34n1719_08d:0313c26": "明行因趣果之相，故釋者委列，使一切行",
    "T34n1719_08d:0313c27": "會入一乘。「三十二相」者，諸教所列修得不",
    "T34n1719_08d:0313c28": "同，多在教道；若實道者，但是發得不須各",
    "T34n1719_08d:0313c29": "修。如下龍女歎佛偈中，自非深達安能具",
    "T34n1719_08d:0314a01": "相，具如《止觀》第一見相發菩提心中已略辨",
    "T34n1719_08d:0314a02": "之。今文雖即具對四相，意在發得，故次文",
    "T34n1719_08d:0314a03": "云「實相是圓教相本，雖修發不等，相體多",
    "T34n1719_08d:0314a04": "同」。今文多在《大論》、兼在諸經，《法界次第》具",
    "T34n1719_08d:0314a05": "列名竟，今與彼文仍有同異，今剩有二相，",
    "T34n1719_08d:0314a06": "又足跟直、踝不現、項光、萬字、青髮，此五相《法",
    "T34n1719_08d:0314a07": "界次第》中無，《法界次第》中有丈光、喉中津液，",
    "T34n1719_08d:0314a08": "此二相今文則無。八十種好文亦不同，秖是",
    "T34n1719_08d:0314a09": "經論譯異。「非胎卵濕化之化生」者，不同界",
    "T34n1719_08d:0314a10": "內四生中之化生，如諸天化生仍在父膝等",
    "T34n1719_08d:0314a11": "生，況同四趣中耶？今此忽然而有，如〈藥王〉",
    "T34n1719_08d:0314a12": "中云：「於淨德王家忽然化生」。「亦稱濕卵」等",
    "T34n1719_08d:0314a13": "者，但以蓮華在濕未剖如濕如卵，含在華",
    "T34n1719_08d:0314a14": "內義之如胎。《大寶積》云：「菩薩成就八法，於",
    "T34n1719_08d:0314a15": "諸佛前蓮華化生：一者乃至失命不說他",
    "T34n1719_08d:0314a16": "過，二者化人令歸三寶，三者安置一切於",
    "T34n1719_08d:0314a17": "菩提心，四者梵行不染，五者造佛形像安",
    "T34n1719_08d:0314a18": "華座上，六者能除眾生憂惱，七者於貢高",
    "T34n1719_08d:0314a19": "人常自謙下，八者不惱他人。」此一經雖爾，",
    "T34n1719_08d:0314a20": "以諸經論隨宜說耳。假使一切經論所列",
    "T34n1719_08d:0314a21": "生蓮華緣，並為今文聞品功德之所超過，故",
    "T34n1719_08d:0314a22": "華生雖同本緣各別。「云云」者，亦可釋妨，非",
    "T34n1719_08d:0314a23": "今文意。「爾時文殊」下第三尋來。有人問：序中",
    "T34n1719_08d:0314a24": "在座，今云何海來者？今為答之。豈以凡情",
    "T34n1719_08d:0314a25": "而度聖境？不起此會於海化物，義亦何辜？",
    "T34n1719_08d:0314a26": "亦何在序一期益訖，去時豈要白知，來時大",
    "T34n1719_08d:0314a27": "利方生與眾自海而至，若例地踊菩薩讚",
    "T34n1719_08d:0314a28": "詞此經甚略，或當彼有廣文具有出會之",
    "T34n1719_08d:0314a29": "語，而傳至此者略耳。問：三千之外各四百萬",
    "T34n1719_08d:0314b01": "億無復大海，文殊何故仍云海來？答：事釋未",
    "T34n1719_08d:0314b02": "爽況不思議？今三義通之，一者既移天人",
    "T34n1719_08d:0314b03": "及變大海，從所移處來應無遠弊。二者海",
    "T34n1719_08d:0314b04": "眾縱移而龍宮不動，龍謂不動而所居已",
    "T34n1719_08d:0314b05": "變，從變而不變處來，有何不可？三者無緣",
    "T34n1719_08d:0314b06": "者被徙，有緣者今來，此不思議山海宛然令",
    "T34n1719_08d:0314b07": "眾不見，但是變見非謂改體，文殊既不起",
    "T34n1719_08d:0314b08": "而往，其土亦即穢而淨，故《淨名》云「移置他",
    "T34n1719_08d:0314b09": "土，都不使人有往來相」，此中乃使有往來",
    "T34n1719_08d:0314b10": "相，而本不移。故知應有機者則土變眾移",
    "T34n1719_08d:0314b11": "而尚來，其無緣者土復眾來而不至。所以理",
    "T34n1719_08d:0314b12": "雖無動、化事成規，故使所見不同來往時",
    "T34n1719_08d:0314b13": "異，菩薩化儀尚爾，豈佛設變同凡？問：不起",
    "T34n1719_08d:0314b14": "而往，何故云來？答：示彼此眾知經功力，識",
    "T34n1719_08d:0314b15": "稟教益故須云來，不往而往不來而來，皆",
    "T34n1719_08d:0314b16": "為利物何須此難？故知他土未必見來，彼",
    "T34n1719_08d:0314b17": "不見來此不見去，不來不去而移事灼然。",
    "T34n1719_08d:0314b18": "如淨名足指按地，是時大眾自見坐寶蓮",
    "T34n1719_08d:0314b19": "華，而土穢如故。經中文殊所歎龍女，不出",
    "T34n1719_08d:0314b20": "弘誓定慧諸行。「智慧」下是慧，「深入」等是定，「慈",
    "T34n1719_08d:0314b21": "念」等是誓，「功德」下行也。下去諸文有此流例，",
    "T34n1719_08d:0314b22": "準此應知。正示圓果中云「龍女作佛」者，",
    "T34n1719_08d:0314b23": "問：為不捨分段即成佛耶？若不即身成佛，",
    "T34n1719_08d:0314b24": "此龍女成佛，及胎經偈云何通耶？答：今龍女",
    "T34n1719_08d:0314b25": "文從權而說，以證圓經成佛速疾，若實行不",
    "T34n1719_08d:0314b26": "疾權行徒引，是則權實義等理不徒然，故胎",
    "T34n1719_08d:0314b27": "經偈從實得說。若實得者，從六根淨得無",
    "T34n1719_08d:0314b28": "生忍，應物所好容起神變，現身成佛及證",
    "T34n1719_08d:0314b29": "圓經。既證無生，豈不能知本無捨受，何",
    "T34n1719_08d:0314c01": "妨捨此往彼。餘教凡位至此會中，進斷無",
    "T34n1719_08d:0314c02": "明亦復如是。凡如此例必須權實不二，以",
    "T34n1719_08d:0314c03": "釋疑妨。言「權巧」者，不必一向唯作權釋，秖",
    "T34n1719_08d:0314c04": "云龍女已得無生，則約體用而論權巧，非",
    "T34n1719_08d:0314c05": "謂專約本迹為權巧也，故權實二義經力",
    "T34n1719_08d:0314c06": "俱成。他人釋此，或云七地十地等者，不能",
    "T34n1719_08d:0314c07": "顯經力用故也。",
    "T34n1719_08d:0314c08": "釋持品釋持品",
    "T34n1719_08d:0314c09": "有本云勸持，義須俱存，隨題皆得，不及從",
    "T34n1719_08d:0314c10": "初，故文為兩段，若欲於此立四悉者，雙",
    "T34n1719_08d:0314c11": "釋似世界，二萬似為人，八十似對治，佛意",
    "T34n1719_08d:0314c12": "似第一義。故佛意言雙指兩段，尼請記中",
    "T34n1719_08d:0314c13": "應開此文為四，先二尼各有請及記，三諸",
    "T34n1719_08d:0314c14": "尼領解，四諸尼發誓。《經》云「姨母」者，《本行集》",
    "T34n1719_08d:0314c15": "云：「釋種善覺生於八女，時淨飯王兄弟四人，",
    "T34n1719_08d:0314c16": "各納二女。淨飯王妃，即摩耶、愛道。」摩耶生已",
    "T34n1719_08d:0314c17": "七日命終生忉利天，愛道是姨，故云姨母。",
    "T34n1719_08d:0314c18": "次問答。答中云「為引始行及開安樂行」者，始",
    "T34n1719_08d:0314c19": "行見諸大德，尚不能此土弘經，況我等耶？",
    "T34n1719_08d:0314c20": "是故須下〈安樂行品〉為始行之軌。豈得下",
    "T34n1719_08d:0314c21": "方未出，預云〈踊出〉所行？若爾，品初文殊應",
    "T34n1719_08d:0314c22": "問踊出菩薩當行何行，而但云於後惡世",
    "T34n1719_08d:0314c23": "等耶？忽聞踊出，時眾應問踊出是誰？次偈",
    "T34n1719_08d:0314c24": "頌者，是孤起偈。諸菩薩等請護弘經，即是自",
    "T34n1719_08d:0314c25": "述弘經方軌，以由佛於〈法師品〉中說方軌",
    "T34n1719_08d:0314c26": "竟。〈寶塔〉慕覓用方軌人，〈達多〉引往用方軌",
    "T34n1719_08d:0314c27": "者，釋迦即是稟方軌眾，故云「以身為床坐」",
    "T34n1719_08d:0314c28": "等。〈持品〉即是惡世方軌，〈安樂行〉是始行方軌，",
    "T34n1719_08d:0314c29": "故云「住忍辱地」等，具如後品。若不爾者則",
    "T34n1719_08d:0315a01": "弘經無軌，無軌弘經斯無是處，如赤身入",
    "T34n1719_08d:0315a02": "陣自損不虛，被鎧之言應不徒設。初十七",
    "T34n1719_08d:0315a03": "行被忍衣文三：初一行總論時節以明著",
    "T34n1719_08d:0315a04": "衣，「有諸」下九行別明所忍之境，三「我等」下七",
    "T34n1719_08d:0315a05": "行明著衣意。初如文，次文三：初一行通明",
    "T34n1719_08d:0315a06": "邪人，即俗眾也；次一行明道門增上慢者；三",
    "T34n1719_08d:0315a07": "七行明僣聖增上慢者。故此三中初者可忍，",
    "T34n1719_08d:0315a08": "次者過前，第三最甚，以後後者轉難識故。",
    "T34n1719_08d:0315a09": "初二如文。第三文中言「寶雲經第六阿蘭若」",
    "T34n1719_08d:0315a10": "等者恐誤，文在第五。先釋名者，「阿」無也。「蘭",
    "T34n1719_08d:0315a11": "若」名諍，文中云事，有事故諍。今依經，先出",
    "T34n1719_08d:0315a12": "正行、次方辨邪。初文云住阿蘭若者不與",
    "T34n1719_08d:0315a13": "世諍，不近不遠便於乞食，有樹陰、多華",
    "T34n1719_08d:0315a14": "果、足淨水，無難事、不險阻、易登陟，獨無",
    "T34n1719_08d:0315a15": "侶、誦所聞云云。有王大臣長者等來尋詣",
    "T34n1719_08d:0315a16": "之，作是言：善來善來！若至住處應喚令",
    "T34n1719_08d:0315a17": "坐，若不坐勿獨自坐，若不就鄙座，應種種",
    "T34n1719_08d:0315a18": "安慰為其說法，若不樂廣說，應為略說等",
    "T34n1719_08d:0315a19": "云云。若不爾者，非蘭若行。凡居蘭若，為調",
    "T34n1719_08d:0315a20": "煩惱，自舉篾他非無諍行，未知端拱意在",
    "T34n1719_08d:0315a21": "何之？輕倨師友傲慢王臣，況令無識者謂",
    "T34n1719_08d:0315a22": "聖，使有眼者寒心，羅云之行永乖，空生之",
    "T34n1719_08d:0315a23": "德安在？但由心無內實，專以身營外虛，篤",
    "T34n1719_08d:0315a24": "論其道諸無所云，審如賓頭盧知七年失",
    "T34n1719_08d:0315a25": "國，及稠禪師進否為王，故起居適時安得一",
    "T34n1719_08d:0315a26": "向。《十住婆沙》明蘭若比丘乃至具五十法，方",
    "T34n1719_08d:0315a27": "堪止住，乃至十二頭陀各具十法，不然則",
    "T34n1719_08d:0315a28": "且尋師進道，何遽守愚。「不應式」者，出家離",
    "T34n1719_08d:0315a29": "世割愛募道，應以五分而為正則，尚違",
    "T34n1719_08d:0315b01": "小乘之式，而反輕於大教者，尤害之甚。若",
    "T34n1719_08d:0315b02": "以此名而均於大，則圓乘三學二脫可以",
    "T34n1719_08d:0315b03": "自規，方應出家蘭若之式。「雖說」至「得活」等",
    "T34n1719_08d:0315b04": "者，謂著其所說不勤行之，專思自活，如",
    "T34n1719_08d:0315b05": "斯等輩名相似三學，矯三學、賊三學、詐三學，",
    "T34n1719_08d:0315b06": "而欲輕於通經者，故令弘者當著忍衣專",
    "T34n1719_08d:0315b07": "弘正法。有戒之人具增三學，方名增戒，守",
    "T34n1719_08d:0315b08": "一不行信知戒減，戒尚不行安行定慧？是",
    "T34n1719_08d:0315b09": "故須歷五分勘之。三明衣意中，文引《中",
    "T34n1719_08d:0315b10": "阿含》第五黑齒比丘訴佛者，準彼《中含》第三，",
    "T34n1719_08d:0315b11": "明人有五去文相應也。彼經舍利子相應品",
    "T34n1719_08d:0315b12": "《水喻經》云：「佛在給孤獨，舍利子告諸比丘：",
    "T34n1719_08d:0315b13": "我說五陰惱有五緣。云何為五？」即以五喻",
    "T34n1719_08d:0315b14": "喻於三業。更檢第五經，人有五者秖是三業，",
    "T34n1719_08d:0315b15": "單善為三，俱善為一，俱惡為一，若更作雙",
    "T34n1719_08d:0315b16": "善為三句，即成八句。惡邊定無單雙者，單",
    "T34n1719_08d:0315b17": "善即是雙惡，雙善即是單惡，故不得有惡邊",
    "T34n1719_08d:0315b18": "句也。經中不作餘三句者，或舉五知八，",
    "T34n1719_08d:0315b19": "或是隨機。有文中初云身惡口意善者，恐",
    "T34n1719_08d:0315b20": "誤。準合喻中秖有單善，但應云身善口意",
    "T34n1719_08d:0315b21": "惡，口善身意惡，意善身口惡。故初喻云「納衣」",
    "T34n1719_08d:0315b22": "等者，此是身善口意不善，以合文云「念用",
    "T34n1719_08d:0315b23": "身淨棄於口意」。口善中喻者，披草避熱身",
    "T34n1719_08d:0315b24": "相不善掬水不稱，即意不善，水得到口且",
    "T34n1719_08d:0315b25": "名曰善，文云「若掬若手」者，秖是手掬耳。《切",
    "T34n1719_08d:0315b26": "韻》釋「掬」者，手取也。亦有單作匊。雖身口俱",
    "T34n1719_08d:0315b27": "醜，但為止渴故名意善。若欲喻三雙善",
    "T34n1719_08d:0315b28": "者，準單思之。喻三俱善者，池既寬涼入則",
    "T34n1719_08d:0315b29": "身善，不匊口善止渴意善。「婆沙第八云念",
    "T34n1719_08d:0315c01": "罵是一語」等者，《論》第十〈雜揵度智品〉中問曰：",
    "T34n1719_08d:0315c02": "行時得罵，云何觀察名句身等，令恚心不",
    "T34n1719_08d:0315c03": "生？答曰：或有說者，阿拘盧奢秦言罵，拘盧",
    "T34n1719_08d:0315c04": "奢秦言喚聲，我今不應念其阿字，若有阿",
    "T34n1719_08d:0315c05": "字是名為罵，若無阿字即是喚聲。當知西",
    "T34n1719_08d:0315c06": "方有三合聲，阿與拘盧奢合方成名句，乃",
    "T34n1719_08d:0315c07": "名為罵。彼方此方卑陋稱讚斯例甚多，如",
    "T34n1719_08d:0315c08": "云尸羅、羼提，於此未為端正之辭，彼方乃",
    "T34n1719_08d:0315c09": "是二波羅蜜。「又觀此罵字」等者，此方亦有顛",
    "T34n1719_08d:0315c10": "倒即成讚罵，如見客去，命云「去早」即名為",
    "T34n1719_08d:0315c11": "留，若云「早去」即名發遣，發遣是罵，留即是",
    "T34n1719_08d:0315c12": "讚。如正食遇客，若云「來早」即是罵也，若云",
    "T34n1719_08d:0315c13": "「早來」即是讚也。世人執覽定有前後，共為",
    "T34n1719_08d:0315c14": "讚罵，妄情聚積言聲本無。「又罵是一界少分」",
    "T34n1719_08d:0315c15": "等者，屈曲意思行蘊法處，法界少分所攝，此",
    "T34n1719_08d:0315c16": "借《婆沙》文為所觀境，乃用四句三假觀之，",
    "T34n1719_08d:0315c17": "以聲對於根識及空，推無自性，成就性相",
    "T34n1719_08d:0315c18": "方名即空。又罵既是聲，聲界有八，有執受無",
    "T34n1719_08d:0315c19": "執受大種為因，各有有情名非有情名、可意",
    "T34n1719_08d:0315c20": "不可意。有情身中所發音聲名有執受，眾生",
    "T34n1719_08d:0315c21": "語聲有詮表故。拍手等聲非詮表故，風林",
    "T34n1719_08d:0315c22": "河等名為執受。無執受中有情名者，所謂化",
    "T34n1719_08d:0315c23": "人語聲，雖無執受能詮表故，餘例思知。今",
    "T34n1719_08d:0315c24": "此罵聲既是有執受有情名不可意聲，但是",
    "T34n1719_08d:0315c25": "八中之一，然由計其初後而成名句。若言",
    "T34n1719_08d:0315c26": "聲界是罵，八方是罵，今猶無七云何名罵？",
    "T34n1719_08d:0315c27": "況復一中念念不住，聲入少分色陰少分。「罵",
    "T34n1719_08d:0315c28": "少」等者，觀我既是所罵之境，若罵色時即不",
    "T34n1719_08d:0315c29": "罵心，罵心之時即不罵色，形顯受等準此",
    "T34n1719_08d:0316a01": "可知。「成就自彼」等者，彼自攬聲以成名句",
    "T34n1719_08d:0316a02": "而謂是罵，我觀因緣念念不住，此觀因緣",
    "T34n1719_08d:0316a03": "也。「又罵是一字」去，觀相續也。「又能罵」去，對",
    "T34n1719_08d:0316a04": "推相待。「用空」者，通教也。故知借彼《婆沙》因",
    "T34n1719_08d:0316a05": "緣之境，一一推之便成即空，語略意廣，具",
    "T34n1719_08d:0316a06": "如《止觀》入空無生觀中已說。「十七云凡聖俱",
    "T34n1719_08d:0316a07": "有三受」者，恐文誤，文在第十。文云：「亦有畏",
    "T34n1719_08d:0316a08": "懼者過於異生及以聖者，以有畏故即具",
    "T34n1719_08d:0316a09": "三受。」亦云五受，五受即憂、喜、苦、樂、捨。又有",
    "T34n1719_08d:0316a10": "五受全是三受，謂未得樂受已得樂受、已生",
    "T34n1719_08d:0316a11": "苦受未生苦受、不苦不樂受。但聖人不以心",
    "T34n1719_08d:0316a12": "受，故有凡聖之別，亦是借彼《婆沙》分別。四",
    "T34n1719_08d:0316a13": "聖為聖、六道為凡，十界不同以成別義。「今",
    "T34n1719_08d:0316a14": "經」去即圓教也。「念佛」者，觀受為法界，故云",
    "T34n1719_08d:0316a15": "「是念法佛」等也。由能觀別得諸教名，所觀",
    "T34n1719_08d:0316a16": "五受其相不別，故持經者應觀三受，故云",
    "T34n1719_08d:0316a17": "「能受諸惡行」等。「鎧」者甲也。",
    "T34n1719_08d:0316a18": "法華文句記卷第八之四"
}