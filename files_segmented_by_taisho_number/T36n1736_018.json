{
    "T36n1736_018:0134c22": "17大方廣佛華嚴經隨疏演義鈔卷",
    "T36n1736_018:0134c23": "第十八",
    "T36n1736_018:0134c25": "唐清涼山大華嚴寺沙門澄觀述",
    "T36n1736_018:0134c26": "疏「第四別顯處嚴」中，文亦有二：一通釋前",
    "T36n1736_018:0134c27": "後、二別釋器界。前中，疏「即如來依正」者，別",
    "T36n1736_018:0134c28": "顯處嚴是依，教主難思是正，眾海雲集是眾。",
    "T36n1736_018:0134c29": "而言「輔翼不空」者，菩薩即十八圓滿中輔翼",
    "T36n1736_018:0135a01": "圓滿不空，即眷屬圓滿。謂淨土中無有四",
    "T36n1736_018:0135a02": "趣，龍鬼等眾是佛現有，欲示淨土不空故。",
    "T36n1736_018:0135a03": "疏「今初器界」下，第二別釋器界。文中五：初",
    "T36n1736_018:0135a04": "總科。二「然此諸嚴」下示釋儀式，謂各三故。",
    "T36n1736_018:0135a05": "三「然或一因」下通妨難，謂有問言：因果圓",
    "T36n1736_018:0135a06": "融，何以就因各別所表？故今釋云：實具四",
    "T36n1736_018:0135a07": "句，為約所表，故別屬因耳，然通別無礙。四",
    "T36n1736_018:0135a08": "「然各攝無盡」下，總科四事。疏「今初心地十句」",
    "T36n1736_018:0135a09": "下，第五釋本文。言「徹華藏」者，以華藏世界",
    "T36n1736_018:0135a10": "海大蓮華地面，金剛所成故。此依本經。若",
    "T36n1736_018:0135a11": "依《觀佛三昧海經》第二，亦異常說而未盡",
    "T36n1736_018:0135a12": "源。彼云「爾時菩提場地化以金剛，滿八十",
    "T36n1736_018:0135a13": "里，其色正白，不可具見。此相現時，菩薩眉間",
    "T36n1736_018:0135a14": "白毫相光端潔正直矗然東向，長一丈五尺，",
    "T36n1736_018:0135a15": "有十楞現。」釋曰：既有里數，又言化以，故",
    "T36n1736_018:0135a16": "非極說。四因中，疏「或於樹中現」者，以上別",
    "T36n1736_018:0135a17": "中第四寶樹行列故。言「或諸嚴具及地中現」",
    "T36n1736_018:0135a18": "者，以是歎地尊勝故。二樹嚴，疏「長聳」等者，",
    "T36n1736_018:0135a19": "謂長聳為高，逈露釋顯，圓妙釋殊勝，故獨",
    "T36n1736_018:0135a20": "出為特。然案《西域記》，長一百尺，即畢鉢羅",
    "T36n1736_018:0135a21": "樹。疏「表神通等法」者，即〈淨行品〉云「若見華",
    "T36n1736_018:0135a22": "開，當願眾生，神通等法，如華開敷。」疏「下經",
    "T36n1736_018:0135a23": "云菩薩妙法樹」等者，等取下文云「信種慈悲",
    "T36n1736_018:0135a24": "根，智慧以為身，方便為枝幹，五度為繁密，",
    "T36n1736_018:0135a25": "定葉神通華，一切智為果，最上力為鳥，垂",
    "T36n1736_018:0135a26": "陰覆三界。」釋曰：此五十九經所以引者，意",
    "T36n1736_018:0135a27": "明表法皆有文據，非是臆說。疏「菩提智放",
    "T36n1736_018:0135a28": "教智光」者，菩提即是證智，教謂差別之用。",
    "T36n1736_018:0135a29": "乃至言教即教證二道，十地廣明。疏「無心成",
    "T36n1736_018:0135b01": "行」等者，陶隱居云：「雲無心而出岫，鳥倦飛",
    "T36n1736_018:0135b02": "以知還。」凡舉雲義雖有多種，多明無心。",
    "T36n1736_018:0135b03": "疏「即明涅槃眾聖冥會」者，無有一聖不證",
    "T36n1736_018:0135b04": "涅槃，猶如百川皆歸大海。故肇公云：「恬然",
    "T36n1736_018:0135b05": "而夷，怕然而泰。九流於是乎交歸，眾聖於",
    "T36n1736_018:0135b06": "是乎冥會矣。」疏「染違性淨」等者，即通外難。",
    "T36n1736_018:0135b07": "謂有問言：涅槃既無不包，染淨同在其內，",
    "T36n1736_018:0135b08": "何以果用即言出生，居處屋宅不言出生？",
    "T36n1736_018:0135b09": "故今釋云：染淨之法涅槃實包，淨則順體，染",
    "T36n1736_018:0135b10": "則違體。證會涅槃方有大用，故曰出生。染",
    "T36n1736_018:0135b11": "既違淨，非此出矣。而體不離，故云依現",
    "T36n1736_018:0135b12": "耳。疏「然上充遍」等下，上直消經文，此下會",
    "T36n1736_018:0135b13": "成無礙。疏「十種宮殿此應說之」者，亦約表",
    "T36n1736_018:0135b14": "法之宮殿耳，亦同上文妙法樹矣。即五十",
    "T36n1736_018:0135b15": "四經。經云「佛子！菩薩有十種宮殿。何等為",
    "T36n1736_018:0135b16": "十？所謂菩提心是菩薩宮殿，恒不忘失故。",
    "T36n1736_018:0135b17": "十善業道福德智慧是菩薩宮殿，教化欲界",
    "T36n1736_018:0135b18": "眾生故。四梵住是云云，教化色界眾生故。",
    "T36n1736_018:0135b19": "生淨居天是云云，一切煩惱不能染故。生",
    "T36n1736_018:0135b20": "無色界是云云，今諸眾生離難處故。生雜",
    "T36n1736_018:0135b21": "染世界是云云，今諸眾生斷煩惱故。現處",
    "T36n1736_018:0135b22": "內宮妻子眷屬是云云，成就往昔同行眾生",
    "T36n1736_018:0135b23": "故。現居輪王護世釋梵是云云，為調伏自在",
    "T36n1736_018:0135b24": "心眾生故。一切菩薩行遊戲神通皆得自",
    "T36n1736_018:0135b25": "在是云云，善遊戲諸禪定解脫三昧智慧故。",
    "T36n1736_018:0135b26": "一切佛所授無上自在一切智王灌頂記是",
    "T36n1736_018:0135b27": "云云，住十力莊嚴作一切法自在故。是為",
    "T36n1736_018:0135b28": "十。若諸菩薩安住其中，則得灌頂一切世間",
    "T36n1736_018:0135b29": "神力自在。」釋曰：從第三是下，皆有「菩薩宮",
    "T36n1736_018:0135c01": "殿」之言。疏「空乃高而無上」等者，疏有三義",
    "T36n1736_018:0135c02": "釋師子座。今唯約表法釋高、廣、妙、好，事則",
    "T36n1736_018:0135c03": "可知。下多就表。疏「諸覺諸通」者，《淨名》云「覺",
    "T36n1736_018:0135c04": "意淨妙華」，〈淨行品〉云「神通等法如華開敷」。",
    "T36n1736_018:0135c05": "疏「即菩薩妙法樹隨化分枝」者，釋寶樹枝",
    "T36n1736_018:0135c06": "果周迴間列。菩薩妙法樹，即前文所引。前",
    "T36n1736_018:0135c07": "云「方便為枝幹」。今以權實為枝，隨樹不",
    "T36n1736_018:0135c08": "同分枝差別，隨枝有華各各成果，隨因",
    "T36n1736_018:0135c09": "有異感果不同，並依無相不離法空之座。",
    "T36n1736_018:0135c10": "疏「一一智中知一切法」等者，如一實智知",
    "T36n1736_018:0135c11": "遍法界理，如一權智窮事法界之邊，則二智",
    "T36n1736_018:0135c12": "圓明，無不知也。言「一一法體顯一切智」者，",
    "T36n1736_018:0135c13": "如於一塵能顯實智、權智、中道智、證智、教智、",
    "T36n1736_018:0135c14": "無邊智門。疏「智論云輪王寶珠」等者，即第十",
    "T36n1736_018:0135c15": "二，論說寶有三種，人寶、天寶、菩薩寶。人寶力",
    "T36n1736_018:0135c16": "少，唯有清淨光色，除毒除鬼除闇，亦除饑",
    "T36n1736_018:0135c17": "渴寒熱種種苦事。天寶亦大亦勝，常隨逐天",
    "T36n1736_018:0135c18": "身，可天使今亦可共語，輕而不重。菩薩",
    "T36n1736_018:0135c19": "之寶勝於天寶，兼能有人天寶用，又能令",
    "T36n1736_018:0135c20": "一切眾生知死此生彼因緣本末，譬如明鏡",
    "T36n1736_018:0135c21": "見其面像。疏「如文殊師利冠中毘楞伽寶」者，",
    "T36n1736_018:0135c22": "即《文殊般泥洹經》說。文殊身如紫金山等，",
    "T36n1736_018:0135c23": "其文殊冠毘楞伽寶之所嚴飾，有五百種色，",
    "T36n1736_018:0135c24": "一一色中日月星辰諸天龍宮，世間眾生所",
    "T36n1736_018:0135c25": "希見事皆於中現是也。疏「用此嚴座者」下，",
    "T36n1736_018:0135c26": "出嚴所以。言「寂照照寂皆瑩淨照燭」者，準",
    "T36n1736_018:0135c27": "《瓔珞經》，妙覺方稱寂照，等覺照寂。今菩薩寶",
    "T36n1736_018:0135c28": "義同照寂，如來寶珠即當寂照。疏「佛境如",
    "T36n1736_018:0135c29": "空故云廣大」者，即〈問明品〉云「如來深境界，",
    "T36n1736_018:0136a01": "其量等虛空，一切眾生入，而實無所入。」疏",
    "T36n1736_018:0136a02": "「顯教皆從法空」下，上就事說，此下約表。無",
    "T36n1736_018:0136a03": "有一法不從法界流，無有一法不歸於",
    "T36n1736_018:0136a04": "法界，故從座流還周法界。第五教主難思。疏",
    "T36n1736_018:0136a05": "「前但云佛」下，疏文有二：先彰大意、後「文分」",
    "T36n1736_018:0136a06": "下開章。前中二：先躡前徵起，對前二文：一",
    "T36n1736_018:0136a07": "對標主、二對別明時分；後「謂具十種深廣」",
    "T36n1736_018:0136a08": "下，總答，初答前佛，後「遍於法界成正覺」者，",
    "T36n1736_018:0136a09": "答其成相。疏「今初總辯，即菩提身」下，疏文有",
    "T36n1736_018:0136a10": "三：初當相以辯。即菩提身，總示所屬。「具無",
    "T36n1736_018:0136a11": "盡」下，釋世尊。次「座相現時」下，釋爾時。次「於一",
    "T36n1736_018:0136a12": "切」下牒釋餘文。於中二解：先當相解、後寄",
    "T36n1736_018:0136a13": "對明。言「開悟稱覺」者，二諦中道，理本湛然；",
    "T36n1736_018:0136a14": "妄惑所翳，久迷不見。今二障既寂，若雲卷",
    "T36n1736_018:0136a15": "長空，故名為開。了了分明，若晴天廓徹，故",
    "T36n1736_018:0136a16": "稱為悟。悟即覺悟，如睡夢覺。開即開發，如",
    "T36n1736_018:0136a17": "蓮華開矣。疏「若揀別者」下，第二寄對以釋。",
    "T36n1736_018:0136a18": "仍含二意：一對凡名覺，對小名正，對因",
    "T36n1736_018:0136a19": "名最，對位極名成。二者對凡名覺，對邪",
    "T36n1736_018:0136a20": "名正，對小名最，對因名成。一時雙牒，如",
    "T36n1736_018:0136a21": "文思之。疏「但悟我空未知我有」等者，謂敵",
    "T36n1736_018:0136a22": "體與菩薩相反，二乘知我空法有，菩薩知",
    "T36n1736_018:0136a23": "法空我有。然二乘所空之我，菩薩亦空，謂是",
    "T36n1736_018:0136a24": "我執。若無我法中有真我，菩薩知有，二乘",
    "T36n1736_018:0136a25": "不知。若但約二空，了我空與菩薩同，不",
    "T36n1736_018:0136a26": "了法空與菩薩異。疏「有厭生死空該涅槃」",
    "T36n1736_018:0136a27": "者，此出上空有之過。由謂法有故厭生死，",
    "T36n1736_018:0136a28": "不如菩薩了生死之本空無可厭故。故《淨",
    "T36n1736_018:0136a29": "名》善意菩薩曰：「生死涅槃為二。若見生死",
    "T36n1736_018:0136b01": "性，則無生死，無縛無解，不生不滅。如是解",
    "T36n1736_018:0136b02": "者，是為入不二法門。」又寶印子菩薩曰：「樂",
    "T36n1736_018:0136b03": "涅槃不樂世間為二。若不樂涅槃、不厭",
    "T36n1736_018:0136b04": "世間，則無有二。所以者何？若有縛則有解。",
    "T36n1736_018:0136b05": "若本無縛，其誰求解？無縛無解則無樂厭，",
    "T36n1736_018:0136b06": "是為入不二法門。」二乘不能如是解故，故",
    "T36n1736_018:0136b07": "厭生死。言空該涅槃者，即《涅槃經》意。《涅槃》",
    "T36n1736_018:0136b08": "云「空者，所謂生死。不空者，謂大涅槃。」今二乘",
    "T36n1736_018:0136b09": "謂生死却為不空，以涅槃無餘永寂却是",
    "T36n1736_018:0136b10": "於空，故云空該涅槃。疏「顛倒未除」者，倒有",
    "T36n1736_018:0136b11": "八種，外道謂世間為常樂我淨，為四顛倒；",
    "T36n1736_018:0136b12": "二乘永寂計為涅槃，則無常樂我淨，為四",
    "T36n1736_018:0136b13": "顛倒。若謂世間無常樂我淨，涅槃乃有常",
    "T36n1736_018:0136b14": "樂我淨，則名八行，皆非顛倒。是則二乘但",
    "T36n1736_018:0136b15": "有無常樂我淨之四倒。此約與之。若奪二",
    "T36n1736_018:0136b16": "乘，二乘既不能知涅槃常樂我淨，則於無",
    "T36n1736_018:0136b17": "常樂我淨亦不如實知，以其漫該，如蟲食",
    "T36n1736_018:0136b18": "木偶成字故。況不了生死實性即是涅槃，",
    "T36n1736_018:0136b19": "安離八倒？故云「顛倒未除豈得稱正」。餘如",
    "T36n1736_018:0136b20": "《涅槃．四倒品》說。疏「設許稱正亦未名最」者，",
    "T36n1736_018:0136b21": "此對邪名正，對小名最。以上與之。能知",
    "T36n1736_018:0136b22": "我空，異乎外道，故得名正。不能雙覺二",
    "T36n1736_018:0136b23": "空及不空義，故不名最。疏「菩薩雖正」下，亦",
    "T36n1736_018:0136b24": "有二意：初對二乘不名正義，今對菩薩方",
    "T36n1736_018:0136b25": "得名正。「有上」者，上有佛故。「有修」者，未絕",
    "T36n1736_018:0136b26": "學故。疏「設位極」下，對上二乘得名正義，則",
    "T36n1736_018:0136b27": "菩薩許得最名，但未成故，佛方成耳。疏「我",
    "T36n1736_018:0136b28": "佛獨能」下，第三結歸就佛，具有成最正覺四",
    "T36n1736_018:0136b29": "字之義。「謂如量如理」下，對上所覺境中，以",
    "T36n1736_018:0136c01": "釋覺義，如量覺俗，如理覺真，三諦中道亦",
    "T36n1736_018:0136c02": "如理攝，亦是合上二智覺於中道。「了了究",
    "T36n1736_018:0136c03": "竟」，揀異菩薩。故《涅槃》云「十住菩薩見不了",
    "T36n1736_018:0136c04": "了，唯佛世尊名為了了。」故闍王云「了了見",
    "T36n1736_018:0136c05": "佛性，猶如文殊等。」疏「已出微細」下，釋上了",
    "T36n1736_018:0136c06": "了究竟之言。二障有三種：一現行、二種子、",
    "T36n1736_018:0136c07": "三習氣。習氣、種子名為微細，佛已盡故。然二",
    "T36n1736_018:0136c08": "障習氣，通障菩提及大涅槃。若就別說，斷",
    "T36n1736_018:0136c09": "煩惱障顯於涅槃。今成正覺，略言所知耳。",
    "T36n1736_018:0136c10": "後別中，疏「一三業普周」等者，十中後五全十",
    "T36n1736_018:0136c11": "身名，前五無有身言，而義具之。一即菩提",
    "T36n1736_018:0136c12": "身，前總中已示；二即威勢身；三福德身；四意",
    "T36n1736_018:0136c13": "生身；五相好莊嚴身。疏「今初意業」下，疏文有",
    "T36n1736_018:0136c14": "二：先總標、後「前云於一切」下別釋。於中復",
    "T36n1736_018:0136c15": "二：先略釋、後「智即二智」下廣釋。於中亦二：",
    "T36n1736_018:0136c16": "先標能入之智、後「二智者」下別明智入之",
    "T36n1736_018:0136c17": "相。即為四段：一釋二智、二釋三智、三釋無",
    "T36n1736_018:0136c18": "障礙智、四釋四智。以無障礙智約義即圓，",
    "T36n1736_018:0136c19": "故列在後；因三諦成故，釋居四前。疏「一以",
    "T36n1736_018:0136c20": "如量智達俗」等者，然入有二義：一達、二證，",
    "T36n1736_018:0136c21": "故以達入俗、以證入真。然二智相者，《攝論》",
    "T36n1736_018:0136c22": "云「如人初開目，是名加行智。如人正閉",
    "T36n1736_018:0136c23": "目，是無分別智。即彼復開眼，後得智亦爾。",
    "T36n1736_018:0136c24": "應知如虛空，是無分別智。於中現色像，",
    "T36n1736_018:0136c25": "後得智亦爾。」疏「如其勝義覺諸法故」者，證",
    "T36n1736_018:0136c26": "第二義。上則二智別覺二境，則三世為俗、",
    "T36n1736_018:0136c27": "平等為真。今覺俗即真，是故三世即是平",
    "T36n1736_018:0136c28": "等。勝義是真、諸法是俗，今以真智而覺於",
    "T36n1736_018:0136c29": "俗，故令諸法即真勝義，以其性相非一異",
    "T36n1736_018:0137a01": "故。疏「一真俗互泯雙遮辯中」者，俗即真，故非",
    "T36n1736_018:0137a02": "俗。真即俗，故非真。非真非俗，即是中道。則",
    "T36n1736_018:0137a03": "三世即平等，故非三世；平等即三世，故非",
    "T36n1736_018:0137a04": "平等，為兩亡也。疏「真俗雖即而不壞相」者，",
    "T36n1736_018:0137a05": "謂即有之空方是真空，即空之有方為妙",
    "T36n1736_018:0137a06": "有，空有不二兩相歷然。如波即水而恒動，",
    "T36n1736_018:0137a07": "水即波而恒濕，故云雙照。疏「此二覺三諦",
    "T36n1736_018:0137a08": "之境」者，結成也。在境為一諦而三諦，在心",
    "T36n1736_018:0137a09": "為一觀而三觀，在果為一智而三智。如一",
    "T36n1736_018:0137a10": "圓珠，珠相喻有，珠淨喻空，圓明喻中。三無",
    "T36n1736_018:0137a11": "前後，此喻一諦而三諦。若以明鏡照之，珠",
    "T36n1736_018:0137a12": "上三義一時頓現，即喻一觀而三觀。若就鏡",
    "T36n1736_018:0137a13": "中觀珠，珠之與鏡非一非異，則喻心境二",
    "T36n1736_018:0137a14": "而不二，為真覺也。疏「境既雙泯而雙現」下，",
    "T36n1736_018:0137a15": "第三仍前三智釋無障礙智，謂合前二種",
    "T36n1736_018:0137a16": "中道為無障礙。然前三智圓融已為無礙，",
    "T36n1736_018:0137a17": "而未明遮照無礙，故復雙融明無障礙。然",
    "T36n1736_018:0137a18": "雙泯即前雙遮，雙現即前雙照。若境雙泯，則",
    "T36n1736_018:0137a19": "無心於真俗為寂也。若境雙現，則心權實",
    "T36n1736_018:0137a20": "雙鑑為照。故云「智亦寂照而雙流」。二種中道",
    "T36n1736_018:0137a21": "既無障礙，二種二諦居然相融。疏「謂無障礙",
    "T36n1736_018:0137a22": "智」下，結成。疏「言四智者」下，第四釋四智。疏",
    "T36n1736_018:0137a23": "文有三：初總標、二會釋經文、三通妨難。疏",
    "T36n1736_018:0137a24": "「通緣三世」下，第二會釋經文。然四智廣義，次",
    "T36n1736_018:0137a25": "下喻中廣引論釋，今此但取其中同義。言",
    "T36n1736_018:0137a26": "通緣三世者，四智皆緣三世之境，果位八識",
    "T36n1736_018:0137a27": "相應之智皆緣三世，故云「並入三世」。下釋平",
    "T36n1736_018:0137a28": "等。言「鏡智離分別故依持平等」者，論云「此",
    "T36n1736_018:0137a29": "智心品離諸分別，所緣行相微細難知。」故云",
    "T36n1736_018:0137b01": "離諸分別。又云「不忘不愚一切境相，性相",
    "T36n1736_018:0137b02": "清淨離諸雜染，純淨圓德現種依持。」故云依",
    "T36n1736_018:0137b03": "持平等。意云：雖言現行功德之依、種子功德",
    "T36n1736_018:0137b04": "之持，由無分別，故得平等。疏「平等性智證",
    "T36n1736_018:0137b05": "平等性」者，論云「謂此心品觀一切法自他有",
    "T36n1736_018:0137b06": "情皆悉平等，大慈悲等恒共相應，隨諸眾生",
    "T36n1736_018:0137b07": "所樂，示現受用身土影像差別。」既云自他有",
    "T36n1736_018:0137b08": "情皆悉平等，即是所觀平等，故云證平等性。",
    "T36n1736_018:0137b09": "疏「妙觀察智觀察平等」者，論云「謂此心品善",
    "T36n1736_018:0137b10": "觀諸法自相共相無礙而轉，攝觀無量總持",
    "T36n1736_018:0137b11": "定門，及所發生功德珍寶，能現無邊作用差",
    "T36n1736_018:0137b12": "別皆得自在，雨大法雨、斷一切疑，令諸有",
    "T36n1736_018:0137b13": "情皆獲利樂。」既云善觀諸法自相共相無礙",
    "T36n1736_018:0137b14": "而轉，此即明平等能遍觀一切諸法，故云",
    "T36n1736_018:0137b15": "觀察平等。疏「成所作智普利平等」者，論云「謂",
    "T36n1736_018:0137b16": "此心品為欲利樂諸有情故，普於十方示",
    "T36n1736_018:0137b17": "現種種變化三業。」此即普利之義，不揀怨",
    "T36n1736_018:0137b18": "親，豈非平等？疏「四智圓融一句攝盡」者，歎",
    "T36n1736_018:0137b19": "勝也。「下身語皆四智之現」者，明此中用四",
    "T36n1736_018:0137b20": "智之意，以觀下文佛德，與《唯識論》釋四智",
    "T36n1736_018:0137b21": "同，故云皆是四智之顯現，所以總中宜用",
    "T36n1736_018:0137b22": "四智釋也。疏「四智圓融無二性故」下，第三",
    "T36n1736_018:0137b23": "通妨。謂有難云：四智菩提有為無漏，非我",
    "T36n1736_018:0137b24": "經宗，何得參雜釋此玄旨？故今通云：四智",
    "T36n1736_018:0137b25": "菩提性相二宗皆具有之，但義小異耳，用之",
    "T36n1736_018:0137b26": "無爽。謂圓融無二是其一義，故彼宗說四",
    "T36n1736_018:0137b27": "不得相雜。今明一智便具四智，故下〈出現〉",
    "T36n1736_018:0137b28": "以四寶珠喻其四智。經云「復次佛子！譬如",
    "T36n1736_018:0137b29": "大海有四寶珠具無量德，能生海內一切",
    "T36n1736_018:0137c01": "珍寶。若大海中無此寶珠，乃至一寶亦不可",
    "T36n1736_018:0137c02": "得。何等為四？一名積集寶、二名無盡藏、",
    "T36n1736_018:0137c03": "三名遠離熾然、四名具足莊嚴。佛子！此四",
    "T36n1736_018:0137c04": "寶珠，一切凡夫諸天龍神等悉不得見。何以",
    "T36n1736_018:0137c05": "故？娑竭羅龍王以此寶珠端嚴方正，置於宮",
    "T36n1736_018:0137c06": "中深密處故。佛子！如來、應、正等覺大智慧海",
    "T36n1736_018:0137c07": "亦復如是，於中有四大智寶珠，具足無量",
    "T36n1736_018:0137c08": "福智功德，由此能生一切眾生聲聞獨覺、學",
    "T36n1736_018:0137c09": "無學位，及諸菩薩智慧之寶。何等為四？所謂",
    "T36n1736_018:0137c10": "無染著巧方便大智慧寶一大圓鏡智離諸分別，名無染著，所緣",
    "T36n1736_018:0137c11": "行相微細難知，不忘不愚一切境相，巧方便故；善分別有為無為法大",
    "T36n1736_018:0137c12": "智慧寶二平等性智，觀一切法有為無為自他境相名巧方便，利他平等名善分別；分",
    "T36n1736_018:0137c13": "別說無量法而不壞法性大智慧寶三妙觀察",
    "T36n1736_018:0137c14": "智，此智善觀察諸法自相共相無礙而轉，故說無量法而不壞法性。無量法者，即攝觀無盡總持定門而言",
    "T36n1736_018:0137c15": "說者，雨大法雨斷一切疑；知時非時未曾誤失大智慧",
    "T36n1736_018:0137c16": "寶四成所作智，知機知時作所應作故。若諸如來大智海中無此四寶，有一眾生得入大乘終無是",
    "T36n1736_018:0137c17": "處。此曰智寶，薄福眾生所不能見。何以故？置於如來深密藏故。」其一一智皆云",
    "T36n1736_018:0137c18": "平均正直端潔妙好，即具四智之德故。況同",
    "T36n1736_018:0137c19": "一性居然融通。言「修生本有非一異故」者，第",
    "T36n1736_018:0137c20": "二意不同彼宗。彼宗四智修生、涅槃本有。今",
    "T36n1736_018:0137c21": "即四智是本覺智，修生之四非別有體，如",
    "T36n1736_018:0137c22": "金成像，金像不殊故。疏「然上能覺」下，第三",
    "T36n1736_018:0137c23": "總結。所以結者，欲明一菩提身已具法報",
    "T36n1736_018:0137c24": "二身，況具下九。疏「二其身下身業」等者，疏",
    "T36n1736_018:0137c25": "文有二：先總明、後「法身普周」下別釋。於中",
    "T36n1736_018:0137c26": "二：先隨相各別遍、二圓融總攝遍。今初。「且",
    "T36n1736_018:0137c27": "寄三身以明」下，明攝十以為三故。今明法",
    "T36n1736_018:0137c28": "身本體遍，智身修成如體而遍，色身即體",
    "T36n1736_018:0138a01": "之用遍；法身如虛空遍，智身如日光遍，色",
    "T36n1736_018:0138a02": "身如日影遍。疏「並是圓遍」下，別示遍相。三",
    "T36n1736_018:0138a03": "身皆如下說，故云並是。言並是圓遍者，若",
    "T36n1736_018:0138a04": "大若小皆圓滿故。「非分遍」者，非是分析散布",
    "T36n1736_018:0138a05": "令遍。「謂一切」下，示圓遍相。纖塵亦圓，麁則可",
    "T36n1736_018:0138a06": "了。「總看亦現」者，遍法界內唯是一佛，佛身",
    "T36n1736_018:0138a07": "充滿於法界故。言「別看亦現」者，則向一一",
    "T36n1736_018:0138a08": "國土一一塵中皆見全身。故下經云「如於",
    "T36n1736_018:0138a09": "此處見佛坐，一切塵中亦如是。佛身無去",
    "T36n1736_018:0138a10": "亦無來，所有國土皆明現」是也。又總別看",
    "T36n1736_018:0138a11": "者，總則一身處處皆有，別則支分眼耳鼻等",
    "T36n1736_018:0138a12": "各遍法界。故〈現相品〉云「佛眼云何無有量，",
    "T36n1736_018:0138a13": "耳鼻舌身亦復然」等。疏「又國土等即是我身」",
    "T36n1736_018:0138a14": "下，二圓融總攝遍。謂前明能遍三身，非所遍",
    "T36n1736_018:0138a15": "土；今明能遍即是所遍，能所互融故。又明",
    "T36n1736_018:0138a16": "一一身相融和雜遍故。又上約佛身上十身，",
    "T36n1736_018:0138a17": "謂菩提願化力莊嚴等；今明三世間無礙之",
    "T36n1736_018:0138a18": "十身，謂國土眾生等故。十身相作于何不",
    "T36n1736_018:0138a19": "融，故云猶如燈光。經云「譬如冥室百千燈，",
    "T36n1736_018:0138a20": "一一燈光遍室內，諸佛身智亦復然。」疏「譬如",
    "T36n1736_018:0138a21": "下喻顯」下，疏文中二：先總明大意、後開章",
    "T36n1736_018:0138a22": "別釋。今初。言「佛三業非喻能喻」者，八十卷",
    "T36n1736_018:0138a23": "末云「三界有無一切法，不能與佛為譬喻。",
    "T36n1736_018:0138a24": "譬如山林鳥獸等，無有依空而住者。虛空",
    "T36n1736_018:0138a25": "真如及實際，涅槃法性寂滅等，唯有如是真",
    "T36n1736_018:0138a26": "實法，可以顯示於如來。」即其文也。又《佛地",
    "T36n1736_018:0138a27": "論》第四云「如契經言『乃至所有施設譬喻，",
    "T36n1736_018:0138a28": "喻諸如來所有功德，一切皆是謗諸如來。唯",
    "T36n1736_018:0138a29": "除一喻，所謂虛空，可喻如來。戒等無量功",
    "T36n1736_018:0138b01": "德同虛空故。』」疏「然虛空為喻有同不同」等",
    "T36n1736_018:0138b02": "者，上兩句標，下釋二相。先釋不同，即第五",
    "T36n1736_018:0138b03": "回向之文。此明佛有自利之德，不同虛空",
    "T36n1736_018:0138b04": "不能自利。而言等者，等取次下經文云「於",
    "T36n1736_018:0138b05": "一切處，令諸眾生積集善根悉充足故。」此",
    "T36n1736_018:0138b06": "明如來有利他之德，不同虛空。疏「今分取",
    "T36n1736_018:0138b07": "同」下，二釋同義但是分同。言「同義多種如",
    "T36n1736_018:0138b08": "下十忍品」者，即第十如空忍，經云「佛子！此菩",
    "T36n1736_018:0138b09": "薩摩訶薩了一切法界猶如虛空，以無相",
    "T36n1736_018:0138b10": "故。一切世界猶如虛空，以無起故。一切法",
    "T36n1736_018:0138b11": "猶如虛空，以無二故。一切眾生行猶如虛",
    "T36n1736_018:0138b12": "空，無所行故。一切佛猶如虛空，無分別故。",
    "T36n1736_018:0138b13": "一切佛力猶如虛空，無差別故。一切禪定猶",
    "T36n1736_018:0138b14": "如虛空，三際平等故。所說一切法猶如虛",
    "T36n1736_018:0138b15": "空，不可言說故。一切佛身猶如虛空，無",
    "T36n1736_018:0138b16": "著無礙故。」釋曰：上所引文，若取總通，無相",
    "T36n1736_018:0138b17": "無起等皆是虛空多義。若取別相，唯取",
    "T36n1736_018:0138b18": "無分別、無差別、無著無礙，以喻於佛、佛力、佛",
    "T36n1736_018:0138b19": "身故。又彼忍下文云「譬如虛空，一切法依，",
    "T36n1736_018:0138b20": "不生不沒。」又云「不可破壞」。又云「一切世間",
    "T36n1736_018:0138b21": "之所依止，而無所依。」又云「無生無滅，能持",
    "T36n1736_018:0138b22": "一切世間生滅。」又云「無方無隅，而能顯現",
    "T36n1736_018:0138b23": "一切方隅。」又云「非行非住，而能示現種種威",
    "T36n1736_018:0138b24": "儀。」又云「非色非非色，而能示現種種諸色。」",
    "T36n1736_018:0138b25": "又云「非久非近，而能久住現一切物。」又云「非",
    "T36n1736_018:0138b26": "淨非穢，不離淨穢。」又云「一切世間皆現其",
    "T36n1736_018:0138b27": "前，非現一切世間之前。」又云「普入一切而",
    "T36n1736_018:0138b28": "無邊際」等，皆喻菩提，經具有合，今略不",
    "T36n1736_018:0138b29": "引。例喻於佛，亦具上諸義，以十忍位是等",
    "T36n1736_018:0138c01": "覺故，故可同佛。疏「今有二喻」下，第二開章",
    "T36n1736_018:0138c02": "別釋。於中有三：一總顯喻相、二喻其所喻、",
    "T36n1736_018:0138c03": "三結示有歸。今初，可知。疏「以此四喻喻意",
    "T36n1736_018:0138c04": "業」下，喻其所喻。別喻三業，即為三段。古",
    "T36n1736_018:0138c05": "人唯將前喻喻於意業，後喻身語，普遍喻",
    "T36n1736_018:0138c06": "身，隨入喻語。今並喻三業，但引文證，居然",
    "T36n1736_018:0138c07": "可知。今初喻意業中，文分為二：初引經總",
    "T36n1736_018:0138c08": "釋、後隨相別明。今初。言「佛智廣大同虛空」",
    "T36n1736_018:0138c09": "者，通於二智四智。然下三句云「普遍一切",
    "T36n1736_018:0138c10": "眾生心，悉了世間諸妄想，不起種種異分",
    "T36n1736_018:0138c11": "別。」了世妄想即是量智，不起分別即是理",
    "T36n1736_018:0138c12": "智。而今但取廣大同空，則二四皆廣，故云",
    "T36n1736_018:0138c13": "總也。疏「量智包含而普遍」下，第二隨相別",
    "T36n1736_018:0138c14": "明。於中二：先喻二智、後喻四智。前中取前",
    "T36n1736_018:0138c15": "喻中包含之義，及後喻中普遍之義，以斯二",
    "T36n1736_018:0138c16": "義並喻量智。量智知差別故，似包含義；",
    "T36n1736_018:0138c17": "無法不知，是普遍義。言「理智無分別而證",
    "T36n1736_018:0138c18": "入」者，取前喻無分別義，後喻平等隨入義，",
    "T36n1736_018:0138c19": "總取二義以喻理智。理智即無分別智，方",
    "T36n1736_018:0138c20": "能證入真如故。疏「又大圓鏡智」下，第二以",
    "T36n1736_018:0138c21": "喻喻四智。於中二：先以初喻喻於圓鏡及",
    "T36n1736_018:0138c22": "平等智、後以後喻喻後二智。前中復二：先",
    "T36n1736_018:0138c23": "別釋喻相、後總結喻意。前中復二：先喻鏡",
    "T36n1736_018:0138c24": "智、後喻平等。前中又二：先引《唯識》證包含",
    "T36n1736_018:0138c25": "義、後引當經雙證二義。今初。《唯識》第十云",
    "T36n1736_018:0138c26": "「一大圓鏡智相應心品，謂此心品離諸分別，",
    "T36n1736_018:0138c27": "所緣行相微細難知，不忘不愚一切境相，",
    "T36n1736_018:0138c28": "性相清淨離諸雜染，純淨圓德現種依持，",
    "T36n1736_018:0138c29": "能現能生身土智影，無間無斷窮未來際，",
    "T36n1736_018:0139a01": "如大圓鏡現眾色像。」釋曰：純者無雜，淨者",
    "T36n1736_018:0139a02": "離染，圓者滿義。現種依持者，現行功德之",
    "T36n1736_018:0139a03": "依、種子功德之持，能現能生身土三智之",
    "T36n1736_018:0139a04": "影。餘文可知。疏「下經云菩提智普現」下，第",
    "T36n1736_018:0139a05": "二引當經雙證二義。一經云「譬如大海，普",
    "T36n1736_018:0139a06": "能印現四天下中一切眾生色身形像，是故",
    "T36n1736_018:0139a07": "共說以為大海。諸佛菩提亦復如是。」普現下，",
    "T36n1736_018:0139a08": "同疏。疏「無所現言無有分別」者，上現心欲",
    "T36n1736_018:0139a09": "等即證含攝義，今證無分別義。然唯識鏡",
    "T36n1736_018:0139a10": "智亦有無分別義，前疏總中已引用故，故今",
    "T36n1736_018:0139a11": "略之。然無所現，有其二義：一所現即空、二無",
    "T36n1736_018:0139a12": "心而現。今取後義。疏「平等性智」等者，疏文",
    "T36n1736_018:0139a13": "亦二：先引《唯識》、後引當經。今初。論云「二平",
    "T36n1736_018:0139a14": "等性智相應心品，謂此心品觀一切法，自他",
    "T36n1736_018:0139a15": "有情皆悉平等，大慈悲等恒共相應，隨諸有",
    "T36n1736_018:0139a16": "情所樂，示現受用身土形像差別。妙觀察智",
    "T36n1736_018:0139a17": "不共所依，無住涅槃之所建立，一味相續窮",
    "T36n1736_018:0139a18": "未來際。」釋曰：由昔因中執有我故，自他差",
    "T36n1736_018:0139a19": "別。今我執既無，故皆平等。隨十地有情所樂",
    "T36n1736_018:0139a20": "中，無住涅槃所立，此識恒共悲智相應一味",
    "T36n1736_018:0139a21": "無漏。疏「亦無分別」者，然《唯識論》平等智中",
    "T36n1736_018:0139a22": "無有無分別言，今言亦無分別，乃有二意：",
    "T36n1736_018:0139a23": "一依唯識四智通緣真如境，故是無分別。",
    "T36n1736_018:0139a24": "二者約境無差，名無分別。今初，論云「大圓",
    "T36n1736_018:0139a25": "鏡智緣真如故，是無分別。緣餘境故，後得",
    "T36n1736_018:0139a26": "智攝。其體是一，隨用分二。了俗由證真，故",
    "T36n1736_018:0139a27": "說為後得。餘三分二，準此應知。」釋曰：準",
    "T36n1736_018:0139a28": "此論文，四智各通二智，並通緣真俗。今且",
    "T36n1736_018:0139a29": "約於增勝，而說增勝二喻各配二智。疏「無",
    "T36n1736_018:0139b01": "分別言顯無差別」者，即此第二意。然所觀二",
    "T36n1736_018:0139b02": "境無分別故，能觀之智亦無分別，故無分別",
    "T36n1736_018:0139b03": "言顯無差別。此顯平等性智無分別義，與鏡",
    "T36n1736_018:0139b04": "智不同，鏡智無分別，若明鏡之無心；平等",
    "T36n1736_018:0139b05": "性智無分別，如日合空，空無異相，名無差",
    "T36n1736_018:0139b06": "別，謂不分別差別相故。故《攝論》第八云「應",
    "T36n1736_018:0139b07": "知一切法，本性無分別。所分別無故，能分別",
    "T36n1736_018:0139b08": "亦無。」疏「故下經云於一切義無所觀察」等者，",
    "T36n1736_018:0139b09": "二引當經，即〈出現品〉菩提相中。經云「佛子！如",
    "T36n1736_018:0139b10": "來成正覺時，於一切義無所觀察。」而言",
    "T36n1736_018:0139b11": "等者，等取餘經云「於法平等無有疑惑，",
    "T36n1736_018:0139b12": "無二無相、無行無止、無量無際，遠離二邊住",
    "T36n1736_018:0139b13": "於中道，出過一切文字言說。」釋曰：無所觀察，",
    "T36n1736_018:0139b14": "證大圓鏡無分別義。於法平等下，證平等性",
    "T36n1736_018:0139b15": "無分別義，餘義兼具。疏「是以太虛」下，第二總",
    "T36n1736_018:0139b16": "結喻意，在文可了。疏「二普遍喻」下，第二以",
    "T36n1736_018:0139b17": "第二喻喻妙觀察及成所作智。疏文有四：",
    "T36n1736_018:0139b18": "一引《唯識》、二引當經、三結成喻意、四總結",
    "T36n1736_018:0139b19": "難思。今初。言「妙觀察」者，論云「三妙觀察智",
    "T36n1736_018:0139b20": "相應心品，謂此心品善觀諸法自相共相無",
    "T36n1736_018:0139b21": "礙而轉，攝觀無量總持定門及所發生功德",
    "T36n1736_018:0139b22": "珍寶，於大眾會能現無邊作用差別皆得",
    "T36n1736_018:0139b23": "自在，雨大法雨斷一切疑，令諸有情皆獲",
    "T36n1736_018:0139b24": "利樂。」釋曰：神用無方，稱之曰妙。緣自共相，",
    "T36n1736_018:0139b25": "名為觀察。自即色心等別，共即同無常等。又",
    "T36n1736_018:0139b26": "《攝論》云「圓成實性為共相，依他起性為自",
    "T36n1736_018:0139b27": "相。」言攝觀者，攝即藏義，觀即觀察。六度道",
    "T36n1736_018:0139b28": "品為功德寶，諸神通等為作用差別。既觀",
    "T36n1736_018:0139b29": "有情自相共相等，明無不遍知也。疏「成所",
    "T36n1736_018:0139c01": "作智曲成無遺，即隨入義」者，論云「四成所作",
    "T36n1736_018:0139c02": "智相應心品，謂此心品為欲利樂諸有情",
    "T36n1736_018:0139c03": "故，普於十方示現種種變化三業，成本願",
    "T36n1736_018:0139c04": "力所應作事。」釋曰：既云種種三業成所作",
    "T36n1736_018:0139c05": "事，豈非委曲成就於物無所遺漏。此言即",
    "T36n1736_018:0139c06": "《周易．繫辭》云「範圍天地之化而不過，曲成",
    "T36n1736_018:0139c07": "萬物而不遺。」注云「範圍者，擬範天地而周",
    "T36n1736_018:0139c08": "備其理也。曲成者，乘變以應物，不係一",
    "T36n1736_018:0139c09": "方者也，則物宜得所矣。」此說易之德，今借",
    "T36n1736_018:0139c10": "況佛之德耳。《唯識》結云「如是四智相應心",
    "T36n1736_018:0139c11": "品，雖各定有二十二法，能變所變種現俱",
    "T36n1736_018:0139c12": "生，而智用增以智名顯，故此四品總攝佛",
    "T36n1736_018:0139c13": "地一切有為功德皆盡。」會二宗義，已如上",
    "T36n1736_018:0139c14": "說。疏「下經云佛智廣大」下，第二引當經釋。",
    "T36n1736_018:0139c15": "於中二：先釋普遍、後釋隨入。前中有四種",
    "T36n1736_018:0139c16": "遍：一約智體遍、二約智用遍，此二即第八",
    "T36n1736_018:0139c17": "十經，已如前引。三約契證通，心與境冥，即",
    "T36n1736_018:0139c18": "〈出現品〉菩提章文。四約理遍者，即義引《起",
    "T36n1736_018:0139c19": "信論》云「問曰：若諸佛法身離於色相者，云",
    "T36n1736_018:0139c20": "何能現色相？答：即此法身是色體故，能現於",
    "T36n1736_018:0139c21": "色。所謂從本已來色心不二，以色性即智性",
    "T36n1736_018:0139c22": "故，色體無形說名智身。以智性即色性故，",
    "T36n1736_018:0139c23": "說名法身遍一切處。所現之色無有分齊，",
    "T36n1736_018:0139c24": "隨心能示十方世界無量菩薩、無量報身、無",
    "T36n1736_018:0139c25": "量莊嚴各各差別，皆無分齊而不相妨。此",
    "T36n1736_018:0139c26": "非心識分別能知，以真如自在用義故。」釋",
    "T36n1736_018:0139c27": "曰：此文亦可證下身遍，今但取其二性不",
    "T36n1736_018:0139c28": "異之義，以明智性之遍。上言智體以智為",
    "T36n1736_018:0139c29": "體，今是理性，與前懸隔。疏「云何遍入」下，",
    "T36n1736_018:0140a01": "二釋隨入之言。今先正釋。言「不壞能所」者，",
    "T36n1736_018:0140a02": "由前普遍之言有其二義：一有能所遍，謂",
    "T36n1736_018:0140a03": "約體遍，眾生却是智中物故。二無能所，若",
    "T36n1736_018:0140a04": "約理遍，所遍全是能遍體故，則能所不二。故",
    "T36n1736_018:0140a05": "今此義不壞能所，所證能證二相容差。疏「故",
    "T36n1736_018:0140a06": "下經」下引證，即〈問明品〉佛境甚深中答佛境",
    "T36n1736_018:0140a07": "入文。然彼中意，入有二義：一者色身入、二",
    "T36n1736_018:0140a08": "者智身入，今取智入。身入可見，智入唯智",
    "T36n1736_018:0140a09": "智能知故，故云非彼所能見。疏「由隨於如」",
    "T36n1736_018:0140a10": "下釋平等入言，此乃義引《淨名》目連章云",
    "T36n1736_018:0140a11": "「法隨於如，無所隨故。」謂若有所隨，所隨則",
    "T36n1736_018:0140a12": "在能隨之外，能隨之法乃在所隨如外，所隨",
    "T36n1736_018:0140a13": "之如不遍能隨，由無所隨當體如矣。若",
    "T36n1736_018:0140a14": "約觀行，隨如之心不生，真順如矣。下〈問明〉",
    "T36n1736_018:0140a15": "亦云「如來深境界，其量等虛空，一切眾生",
    "T36n1736_018:0140a16": "入，而實無所入。」即其義也。疏「是以虛空遍",
    "T36n1736_018:0140a17": "入國土」下，第三結成喻意。於中，先結喻、後",
    "T36n1736_018:0140a18": "法合。前中，先結遍入、後「虛空之於國土」下結",
    "T36n1736_018:0140a19": "平等隨入義。疏「虛空可喻佛智」下，二法合。於",
    "T36n1736_018:0140a20": "中復二：先合遍入、後合隨入。今初。言「三世",
    "T36n1736_018:0140a21": "有處，佛智必在其中」者，佛智通達染淨無",
    "T36n1736_018:0140a22": "礙，一念普觀無量劫故，則知佛智無不",
    "T36n1736_018:0140a23": "遍知。如來定慧無邊際故，前觀無始、後無",
    "T36n1736_018:0140a24": "終故。言「佛智知處三世或無其體」者，謂真如、",
    "T36n1736_018:0140a25": "實際、涅槃、法性是佛智證，彼無三世故。疏",
    "T36n1736_018:0140a26": "「佛智之於三世」下，二釋隨入之言，可知。疏",
    "T36n1736_018:0140a27": "「此猶約不二而二說」等者，第四總結難思也。",
    "T36n1736_018:0140a28": "於中三：初就隨入義結、次例普遍、後總結",
    "T36n1736_018:0140a29": "二喻。今初。由上隨入之言，約不壞能所，故",
    "T36n1736_018:0140b01": "云不二而二說耳。則喻中虛空為能入，國土",
    "T36n1736_018:0140b02": "為所入。法中，佛智為能入，三世為所入。所",
    "T36n1736_018:0140b03": "入不得為能入，今皆互相入，則國土亦入",
    "T36n1736_018:0140b04": "虛空，三世亦入佛智，故云「舉一全收」。疏「普",
    "T36n1736_018:0140b05": "遍亦然」者，二例普遍也。上但佛智遍三世，",
    "T36n1736_018:0140b06": "今三世亦遍佛智也。疏「三世間圓融」等者，",
    "T36n1736_018:0140b07": "兼結上來包含之義及無分別皆悉圓融，故",
    "T36n1736_018:0140b08": "云「不可思議」。疏「故名」下，總結二喻。疏「次以",
    "T36n1736_018:0140b09": "二喻喻身業」，即第二段，亦具四義。初義引",
    "T36n1736_018:0140b10": "經文舉況，以釋含攝之義，故云「一毛尚容",
    "T36n1736_018:0140b11": "法界，全分必含眾像。」〈世界成就品〉云「一毛孔",
    "T36n1736_018:0140b12": "內難思剎，等微塵數種種住，一一皆有遍",
    "T36n1736_018:0140b13": "照尊，在眾會中宣妙法。」〈出現品〉云「如人持",
    "T36n1736_018:0140b14": "尺量虛空，復有隨行計其數。虛空邊際乍",
    "T36n1736_018:0140b15": "可得，佛一毛孔無涯限。」次下文云「一一毛",
    "T36n1736_018:0140b16": "端悉能含受一切世界而無障礙。」皆即一毛",
    "T36n1736_018:0140b17": "含法界義也。疏「出現身業第二」下，引此一",
    "T36n1736_018:0140b18": "喻，證前含攝兼無分別，但合文未具。具云",
    "T36n1736_018:0140b19": "如來身亦復如是，以智光明普照明故，令",
    "T36n1736_018:0140b20": "一切眾生世出世間諸善根業皆得成就，而",
    "T36n1736_018:0140b21": "如來身無有分別亦無戲論。何以故？從本",
    "T36n1736_018:0140b22": "已來一切執著一切戲論皆永斷故。對文可",
    "T36n1736_018:0140b23": "知。疏「佛身充滿於法界」者，即〈現相品〉。下三",
    "T36n1736_018:0140b24": "句云「普現一切眾生前，隨緣赴感靡不周，",
    "T36n1736_018:0140b25": "而恒處此菩提座。」此四句皆普遍義，今但用",
    "T36n1736_018:0140b26": "初句足已為證。疏「又云譬如虛空遍至一",
    "T36n1736_018:0140b27": "切」等者，引此一文亦證二義。諸普遍、隨入",
    "T36n1736_018:0140b28": "二喻。喻中次釋經云「何以故？虛空無身故。」",
    "T36n1736_018:0140b29": "合中略引。具云如來身亦復如是，遍一切處、",
    "T36n1736_018:0140c01": "遍一切眾生、遍一切國土，非至非不至。何",
    "T36n1736_018:0140c02": "以故？如來身無身故，為眾生故示現其身。",
    "T36n1736_018:0140c03": "今但略引，足證遍義。亦非至非不至，是平等",
    "T36n1736_018:0140c04": "隨入者，謂無身故非至，非至即平等；非不至",
    "T36n1736_018:0140c05": "即不礙至，是隨入義。疏「次以四義喻語業」等",
    "T36n1736_018:0140c06": "者，即第三段，如次證四義。言「如來於一語",
    "T36n1736_018:0140c07": "言中具一切語言故」者，即證含攝義，亦是",
    "T36n1736_018:0140c08": "義引。即〈出現〉語業中第四善口天女喻，合云",
    "T36n1736_018:0140c09": "「當知如來亦復如是。於一音中出無量聲，",
    "T36n1736_018:0140c10": "隨諸眾生心樂差別，皆悉遍至，悉令得解。」",
    "T36n1736_018:0140c11": "釋曰：據其末句，可證遍至。今但取前，即含",
    "T36n1736_018:0140c12": "攝義。又〈妙嚴品〉云「如來於一語言中，演說",
    "T36n1736_018:0140c13": "無邊契經海。」亦即含攝義也。疏「舍支天鼓",
    "T36n1736_018:0140c14": "無心出故」者，即證第二無分別義。此有二",
    "T36n1736_018:0140c15": "喻：一舍支者，即〈十忍品〉如響忍云「如帝釋夫",
    "T36n1736_018:0140c16": "人阿修羅女，名曰舍支，於一音中出百千",
    "T36n1736_018:0140c17": "種音，亦不心念令如是出。菩薩摩訶薩亦復",
    "T36n1736_018:0140c18": "如是，入無分別界成就善巧隨類之音，於",
    "T36n1736_018:0140c19": "無邊世界中恒轉法輪。」天鼓，即〈出現〉語業第",
    "T36n1736_018:0140c20": "三，天鼓覺悟喻。結云「佛子！彼天鼓音，無主",
    "T36n1736_018:0140c21": "無作、無起無滅，而能利益無量眾生。」下法合",
    "T36n1736_018:0140c22": "竟結云「而如來音，不住方所、無有言說。」即",
    "T36n1736_018:0140c23": "無心出義。又如〈隨好品〉，天鼓為諸地獄天子",
    "T36n1736_018:0140c24": "說法云：「諸天子！如我說我，而不著我、不",
    "T36n1736_018:0140c25": "著我所。一切諸佛亦復如是，自說是佛，不",
    "T36n1736_018:0140c26": "著於我、不著我所。」即無心義故。諸論皆云：",
    "T36n1736_018:0140c27": "佛身如摩尼珠，無心現色；佛口如天鼓，無",
    "T36n1736_018:0140c28": "心出聲。皆無分別義。疏「如來音聲無不至",
    "T36n1736_018:0140c29": "故」，亦〈出現〉語業第一相云「應知如來音聲",
    "T36n1736_018:0141a01": "遍至，普遍無量諸音聲故。」此證第三普遍",
    "T36n1736_018:0141a02": "義。疏「應知如來音聲無斷絕普入法界故」，",
    "T36n1736_018:0141a03": "此全證平等、隨入之義，以普入故，法界平等",
    "T36n1736_018:0141a04": "故。疏「又云如來音聲無邪曲」下，引於二文，",
    "T36n1736_018:0141a05": "別證平等、隨入二義。彼文具云「應知如來音",
    "T36n1736_018:0141a06": "聲無邪曲，法界所生故。」言「隨其信解令歡",
    "T36n1736_018:0141a07": "喜」者，具云應知如來音聲，隨其心樂，皆令",
    "T36n1736_018:0141a08": "歡喜，說法明了故。上來四文，皆〈出現〉語業。疏",
    "T36n1736_018:0141a09": "「以空下喻」下，第三結示有歸。謂既明文具有，",
    "T36n1736_018:0141a10": "故應不可唯以初喻喻意業，及將後",
    "T36n1736_018:0141a11": "喻喻身語也。疏「第二身恒」下，此段疏文有",
    "T36n1736_018:0141a12": "三：初標章、二「謂隨諸」下引論總釋、後「言一",
    "T36n1736_018:0141a13": "切道場」下牒文別釋。二中，即《唯識論》平等性",
    "T36n1736_018:0141a14": "智之用，以四身明義，此當他受用身故。雖",
    "T36n1736_018:0141a15": "語於土，意正取身。《唯識》第十云「一他受用",
    "T36n1736_018:0141a16": "身，謂諸如來由平等智，示現微妙淨功德",
    "T36n1736_018:0141a17": "身，居純淨土，為住十地諸菩薩眾，現大神",
    "T36n1736_018:0141a18": "通轉正法輪、決眾疑網，令彼受用廣大法",
    "T36n1736_018:0141a19": "樂。」釋曰：彼唯據淨土，今十身圓融、染淨交",
    "T36n1736_018:0141a20": "徹，與彼小異耳。疏「言一切道場」下，牒經別",
    "T36n1736_018:0141a21": "釋。上就別義配受用身，為順法相；此中據",
    "T36n1736_018:0141a22": "實，故說十身皆坐道場。而言「此四義便故",
    "T36n1736_018:0141a23": "來」者，為順十身別故。若將十身配十道",
    "T36n1736_018:0141a24": "場，初二可知，三即福德身、願身、相好莊嚴身。",
    "T36n1736_018:0141a25": "以福德云三世所行眾福大海，是萬行故。願",
    "T36n1736_018:0141a26": "是眾行之本，以行填願方能遍周故。相好莊",
    "T36n1736_018:0141a27": "嚴由行成故。故十佛中名業報佛，由萬行事",
    "T36n1736_018:0141a28": "業報得相好故。如云「不可思議大劫海，供",
    "T36n1736_018:0141a29": "養一切諸如來，普以功德施群生，是故端嚴",
    "T36n1736_018:0141b01": "最無比」等，皆約因成相好也。然法門之言，",
    "T36n1736_018:0141b02": "是天台依《智論》立名，即功德法身。四幻化",
    "T36n1736_018:0141b03": "身，即化身、意生身及力持身，此三皆屬化身",
    "T36n1736_018:0141b04": "攝故。菩提身為總，亦此化身攝。此四具九，",
    "T36n1736_018:0141b05": "兼後威勢則十身具矣。上約別說。既十身",
    "T36n1736_018:0141b06": "圓融，隨舉一身即十身具，故坐一道場即",
    "T36n1736_018:0141b07": "坐十類。今就相顯，故說不同耳。已知十身",
    "T36n1736_018:0141b08": "所坐之處，次當別釋遍坐之義。疏「智身遍",
    "T36n1736_018:0141b09": "坐法性道場」者，法性是所證，以能證智安處",
    "T36n1736_018:0141b10": "理故。疏「法身非坐而坐道場」者，法身既無",
    "T36n1736_018:0141b11": "能所，故曰非坐。非坐之坐，湛然安住，名坐",
    "T36n1736_018:0141b12": "道場。疏「三法門身」等者，即《淨名經》光嚴童子",
    "T36n1736_018:0141b13": "章云「佛告光嚴童子：『汝行詣維摩詰問疾。』",
    "T36n1736_018:0141b14": "光嚴白佛言：『世尊！我不堪任詣彼問疾。所",
    "T36n1736_018:0141b15": "以者何？憶念我昔出毘耶離大城，時維摩詰",
    "T36n1736_018:0141b16": "方入城。我即為作禮而問言：「居士從何所",
    "T36n1736_018:0141b17": "來？」答我言：「吾從道場來。」我問：「道場者，何所",
    "T36n1736_018:0141b18": "是？」答曰：「直心是道場，無虛假故。發行是道",
    "T36n1736_018:0141b19": "場，能辦事故。深心是道場，增益功德故。菩",
    "T36n1736_018:0141b20": "提心是道場，無錯謬故。布施是道場，不望",
    "T36n1736_018:0141b21": "報故。持戒是道場，得願具故。忍辱是道場，",
    "T36n1736_018:0141b22": "於諸眾生心無礙故。精進是道場，不懈退",
    "T36n1736_018:0141b23": "故。禪定是道場，心調柔故。智慧是道場，現",
    "T36n1736_018:0141b24": "見諸法故。廣說乃至云一念知一切法是",
    "T36n1736_018:0141b25": "道場，成就一切智故。如是，善男子！菩薩若",
    "T36n1736_018:0141b26": "應諸波羅蜜教化眾生，諸有所作、舉足下足，",
    "T36n1736_018:0141b27": "當知皆從道場來住於佛法矣。」』」釋曰：光嚴",
    "T36n1736_018:0141b28": "謂事道場，故問道場何者是。淨名以法表",
    "T36n1736_018:0141b29": "示，故萬行為得道之處，即是道場。故曰「法",
    "T36n1736_018:0141c01": "門身坐萬行道場」耳。疏「四幻化身安坐水月",
    "T36n1736_018:0141c02": "道場」者，《涅槃》云「吾今此身是幻身矣。則所得",
    "T36n1736_018:0141c03": "道之處，如水中月。」故昔人云：修習空華萬",
    "T36n1736_018:0141c04": "行，安坐水月道場，降伏鏡像天魔，證成夢",
    "T36n1736_018:0141c05": "中佛果。意云：若因若果皆從緣生，如幻夢",
    "T36n1736_018:0141c06": "故。二引。疏「若正約威勢」下，別辯十身之一",
    "T36n1736_018:0141c07": "坐六類道場，但自狹之寬。威勢既通變化，",
    "T36n1736_018:0141c08": "他受用身故，約諸剎漸寬周遍法界，乃至",
    "T36n1736_018:0141c09": "重重。疏言「如名號品等說」者，等取〈四聖諦〉、",
    "T36n1736_018:0141c10": "〈光明覺品〉及〈昇忉利天宮品〉。謂遍法界虛",
    "T36n1736_018:0141c11": "空界，皆有百億四天下等一類相似，佛皆遍",
    "T36n1736_018:0141c12": "故。已如前引。其〈名號〉、〈四諦〉皆先列百億，後",
    "T36n1736_018:0141c13": "結周遍，皆有百億十千名等，故知皆是同類",
    "T36n1736_018:0141c14": "界也。下之五類，至下當見。疏「菩薩眾中」等",
    "T36n1736_018:0141c15": "者，即以此文顯是威勢身也，映蔽菩薩。疏",
    "T36n1736_018:0141c16": "「映山出沒」等者，謂映山出沒，如化身坐道",
    "T36n1736_018:0141c17": "場。「無隱顯」者，即法身坐道場。「處處全現」下，",
    "T36n1736_018:0141c18": "即報身坐道場。以即應即真故，隨處即全，",
    "T36n1736_018:0141c19": "皆無異體。疏「大明流空」下，正釋威勢。大明",
    "T36n1736_018:0141c20": "即日，餘輝謂星月等。日喻如來，月喻菩薩，",
    "T36n1736_018:0141c21": "星等以喻餘眾生。正取映奪是威勢義，兼",
    "T36n1736_018:0141c22": "菩薩不測亦威勢義。言「赫日之照難究其",
    "T36n1736_018:0141c23": "涯」者，即夜摩會勝林菩薩偈云「譬如孟夏",
    "T36n1736_018:0141c24": "月，空淨無雲翳。赫日場光輝，十方靡不",
    "T36n1736_018:0141c25": "充。其光無限量，無有能測知，有目斯尚",
    "T36n1736_018:0141c26": "然，何況盲冥者。諸佛亦如是，功德無邊",
    "T36n1736_018:0141c27": "際，不可思議劫，莫能分別知。」可見。疏「既云",
    "T36n1736_018:0141c28": "照世」下，通妨。謂有問言：既十身圓融則普應",
    "T36n1736_018:0141c29": "一切，何為唯處菩薩眾耶？故義取喻中如",
    "T36n1736_018:0142a01": "日輪出之言，則無所不益，故云「終益生盲",
    "T36n1736_018:0142a02": "及照高山」。皆是〈出現品〉，並如前引。疏「今三際",
    "T36n1736_018:0142a03": "已斷」者，此下釋清淨義。若有三世相，福非",
    "T36n1736_018:0142a04": "清淨。稱法界修，故無三際，謂不從前際來、",
    "T36n1736_018:0142a05": "非向後際去、不於現在住。法身已淨，為斷",
    "T36n1736_018:0142a06": "三際，福豈可量？萬行之上，垢習斯亡，故云",
    "T36n1736_018:0142a07": "清淨，謂恒沙等煩惱皆已盡故。疏「第四而恒",
    "T36n1736_018:0142a08": "下隨意受生」者，即意生身。然意生有二義：一",
    "T36n1736_018:0142a09": "者是喻，猶如意去，速疾無礙故。二者是法，",
    "T36n1736_018:0142a10": "自有二義：一隨自意、二隨他意。總謂隨意，",
    "T36n1736_018:0142a11": "速疾而成故。餘義至〈迴向品〉辯。疏「謂慈悲",
    "T36n1736_018:0142a12": "般若恒共相應」等者，此即《唯識》平等性智之",
    "T36n1736_018:0142a13": "用，此下配屬於化身，略舉一相。實則此身亦",
    "T36n1736_018:0142a14": "通他受用，隨十地菩薩意所生故。又悲智",
    "T36n1736_018:0142a15": "相導通化用故，化身即是無住涅槃之大用",
    "T36n1736_018:0142a16": "故。疏「感而遂通」者，即《周易．繫辭》云「夫易無思",
    "T36n1736_018:0142a17": "也，無為也。寂然不動，感而遂通天下之故。",
    "T36n1736_018:0142a18": "非天下之至神，其孰能與於此。」注曰「至神",
    "T36n1736_018:0142a19": "者，寂然而無不應。斯蓋功用之母，象數之",
    "T36n1736_018:0142a20": "所由生。」意明亡象方能制象，遺數方能極",
    "T36n1736_018:0142a21": "數，非動方能應動。彼取易之虛無無動故",
    "T36n1736_018:0142a22": "能無不動，今借此言以況如來內體圓寂",
    "T36n1736_018:0142a23": "外應群生。躡上眾福已淨之體寂，便言而",
    "T36n1736_018:0142a24": "恒示生，故云寂然不動感而遂通，即法身無",
    "T36n1736_018:0142a25": "生、無所不生耳。疏「即願身演法」等者，此文",
    "T36n1736_018:0142a26": "有三：一標示。謂雨大法雨、斷一切疑，即引",
    "T36n1736_018:0142a27": "《唯識》妙觀察智之文釋成此義。二「故下經云」，",
    "T36n1736_018:0142a28": "引文證成。疏「三然經二句」下，牒經委釋。三",
    "T36n1736_018:0142a29": "中總有五意：一雲喻法身、雨喻說法、法喻影",
    "T36n1736_018:0142b01": "略者，然〈出現〉語業第十，娑竭羅龍王降雨喻",
    "T36n1736_018:0142b02": "中，廣說諸處雲色不同，雨亦各別。合中云",
    "T36n1736_018:0142b03": "「佛子！如來、應、正等覺無上法王亦復如是。",
    "T36n1736_018:0142b04": "欲以正法教化眾生，先布身雲彌覆法",
    "T36n1736_018:0142b05": "界，隨其所欲為現不同，所謂或為眾生",
    "T36n1736_018:0142b06": "現意生身雲、或為眾生現化身雲、或現力",
    "T36n1736_018:0142b07": "持身雲、色身雲、相好身雲、福德身雲、智慧身",
    "T36n1736_018:0142b08": "雲、諸力不可壞身雲、無畏身雲、法界身雲。」皆",
    "T36n1736_018:0142b09": "有「或為眾生現」言。次復云「此相現已，一切眾",
    "T36n1736_018:0142b10": "生身之與心皆得清涼。」然後從「如來大法身",
    "T36n1736_018:0142b11": "雲、大慈悲雲、大不思議雲，雨不思議廣大法",
    "T36n1736_018:0142b12": "雨，令一切眾生身心清淨，所謂為坐菩提",
    "T36n1736_018:0142b13": "場菩薩雨大法雨，名法界無差別」等，故知",
    "T36n1736_018:0142b14": "雲為現身、雨為說法。言「法喻影略」者，法",
    "T36n1736_018:0142b15": "中但有法說，喻中但有興雲故。若具，應云",
    "T36n1736_018:0142b16": "廣現化身演一切法，如布大雲雨大法",
    "T36n1736_018:0142b17": "雨。疏「又先興慈雲後注法雨」者，亦即上〈出現〉",
    "T36n1736_018:0142b18": "所引之文。疏「一雲一雨所潤不同」者，即《法華．",
    "T36n1736_018:0142b19": "藥草喻品》云「一雲所雨，稱其種性而得生",
    "T36n1736_018:0142b20": "長、華果敷實，雖一地所生、一雨所潤，而諸",
    "T36n1736_018:0142b21": "草木各有差別。」喻也。合云「迦葉當知，如來",
    "T36n1736_018:0142b22": "亦復如是。出現於世，如大雲起。以大音聲",
    "T36n1736_018:0142b23": "普遍世界天人阿修羅，如彼大雲普覆三千",
    "T36n1736_018:0142b24": "大千世界。」釋曰：上即合雲。次云「如來于時",
    "T36n1736_018:0142b25": "觀是眾生諸根利鈍精進懈怠，隨其所堪而",
    "T36n1736_018:0142b26": "為說法種種無量，皆令歡喜快得善利。」釋",
    "T36n1736_018:0142b27": "曰：上即合雨。何以知是一耶？次云「如來知",
    "T36n1736_018:0142b28": "是一相一味之法，所謂解脫相、離相、滅相，究",
    "T36n1736_018:0142b29": "竟至於一切種智。」即一雲一雨之義也。偈云",
    "T36n1736_018:0142c01": "「其雲所出一味之水，草木叢林隨分受潤。」",
    "T36n1736_018:0142c02": "亦一雲一雨所潤不同。下云「為大眾說甘",
    "T36n1736_018:0142c03": "露淨法。其法一味解脫涅槃，以一妙音演",
    "T36n1736_018:0142c04": "暢斯義。乃至云正見邪見、利根鈍根，等雨",
    "T36n1736_018:0142c05": "法雨而無懈倦。一切眾生聞我法者，隨力",
    "T36n1736_018:0142c06": "所受住於諸地，或處人天轉輪聖王釋梵諸",
    "T36n1736_018:0142c07": "王。」是小藥草等，皆一雲一雨所潤不同也。",
    "T36n1736_018:0142c08": "疏「亦隨物機宜雲雨各異」者，亦〈出現〉意。上引",
    "T36n1736_018:0142c09": "《法華》雲雨則一所潤不同，喻佛身說法曾",
    "T36n1736_018:0142c10": "無有差，異在於物。今明佛能具異，謂現",
    "T36n1736_018:0142c11": "十種差別身雲，降十法雨。如娑竭羅龍王興",
    "T36n1736_018:0142c12": "雲，或現閻浮檀金光明色、或毘瑠璃光明",
    "T36n1736_018:0142c13": "色、或白銀光明色、或玻瓈光明色等，即雲不",
    "T36n1736_018:0142c14": "同也。次云「所謂於大海中雨清淨水，名無",
    "T36n1736_018:0142c15": "斷絕。於他化自在天雨簫笛等種種樂音，",
    "T36n1736_018:0142c16": "名為美妙」等，即雨不同也。故云雲雨各異。",
    "T36n1736_018:0142c17": "疏「掩塵蔽日普覆無心」者，即《十地經》及《法",
    "T36n1736_018:0142c18": "華》意。法雲地云「佛子！此地菩薩以自願力，",
    "T36n1736_018:0142c19": "起大悲雲震大法雷，通明無畏以為電光，",
    "T36n1736_018:0142c20": "福德智慧而為密雲，現種種身周旅往返，",
    "T36n1736_018:0142c21": "於一念頃普遍十方百千億那由他世界微",
    "T36n1736_018:0142c22": "塵數國土，演說大法摧伏魔怨。復過此",
    "T36n1736_018:0142c23": "數，於無量百千億那由他世界微塵數國土，",
    "T36n1736_018:0142c24": "隨諸眾生心之所樂，霔甘露雨滅除一切",
    "T36n1736_018:0142c25": "眾惑塵焰，是故此地名為法雲。」釋曰：此即",
    "T36n1736_018:0142c26": "掩塵及普覆義。無心之義乃是通說，即〈出",
    "T36n1736_018:0142c27": "現〉云「復次佛子！譬如海中有大龍王名大",
    "T36n1736_018:0142c28": "莊嚴，於大海中降雨之時，或降十種莊嚴",
    "T36n1736_018:0142c29": "雨，或百或千或百千種莊嚴雨。佛子！水無",
    "T36n1736_018:0143a01": "分別，但以龍王不思議力令其莊嚴，乃至",
    "T36n1736_018:0143a02": "百千無量差別。如來、應、正等覺亦復如是，為",
    "T36n1736_018:0143a03": "諸眾生說法之時，或以十種差別音說，或",
    "T36n1736_018:0143a04": "百或千或以百千或以八萬四千音聲說",
    "T36n1736_018:0143a05": "八萬四千種行，乃至或以無量百千億那由",
    "T36n1736_018:0143a06": "他音聲各別說法，令其聞者皆生歡喜。如",
    "T36n1736_018:0143a07": "來音聲無所分別，但以諸佛甚深法界圓滿",
    "T36n1736_018:0143a08": "清淨，能隨眾生根之所宜，出種種言音皆",
    "T36n1736_018:0143a09": "令歡喜」等，即無心義。即娑竭興雲喻中亦",
    "T36n1736_018:0143a10": "云「雖彼龍王其心平等無有彼此，但以眾",
    "T36n1736_018:0143a11": "生善根異故而有差別。」亦是無心之義。《法華》",
    "T36n1736_018:0143a12": "亦云「我無貪著亦無限礙」，又云「等雨法雨",
    "T36n1736_018:0143a13": "而無懈倦」，皆無心義。疏「謂於大眾會」下，即",
    "T36n1736_018:0143a14": "引《唯識》妙觀察智之用釋成化身。疏「先明",
    "T36n1736_018:0143a15": "廣容」者，然法界如空有二義：一廣容、二普",
    "T36n1736_018:0143a16": "遍。今一塵如法界之包含故，即是廣容。疏",
    "T36n1736_018:0143a17": "「以廣容不礙普遍」下，出毛內調生所以。謂廣",
    "T36n1736_018:0143a18": "容則收法界入於一毛，普遍則展一毛遍",
    "T36n1736_018:0143a19": "於法界。今毛正容無邊剎時，即普遍故，便",
    "T36n1736_018:0143a20": "遍所容剎內。疏「若廣遍十方示現」下，二舉況",
    "T36n1736_018:0143a21": "以釋。謂尚遍毛內，何況外耶？疏文即是成所",
    "T36n1736_018:0143a22": "作智之妙用也。疏「法身彌綸」者，標章。彌綸，",
    "T36n1736_018:0143a23": "即周遍包羅之義。「以法為身」等者，先明法",
    "T36n1736_018:0143a24": "性法身遍無來往；後「依法現色」下，約應化法",
    "T36n1736_018:0143a25": "身明無來往所以。用此釋者，由下以三",
    "T36n1736_018:0143a26": "身收之，以此屬化身故。疏「力持」等者，疏文",
    "T36n1736_018:0143a27": "有二：先正釋力持，此經分二。疏「上約十",
    "T36n1736_018:0143a28": "身」下，第二以三身收束也。於中五：一正以",
    "T36n1736_018:0143a29": "三身四身收之、二出收所以、三揀權實、四",
    "T36n1736_018:0143b01": "融國土等身、五結歎難思。今初。然則十身",
    "T36n1736_018:0143b02": "望三有通有局，菩提為總，亦是化身；餘九",
    "T36n1736_018:0143b03": "身中，願化力持，此唯化身。意生威勢，通他受",
    "T36n1736_018:0143b04": "用及與變化。福智相好，通於二報及變化身。",
    "T36n1736_018:0143b05": "法局法性，今且取順次，故為此配。所以前",
    "T36n1736_018:0143b06": "菩提身復明真身，向來法身復明色身，欲",
    "T36n1736_018:0143b07": "順今次第配故耳。二中，疏「以諸教中三身」",
    "T36n1736_018:0143b08": "等者，二出收所以。謂有問言：何用更以三",
    "T36n1736_018:0143b09": "身收束十身？故今釋云：以諸教三四迢然",
    "T36n1736_018:0143b10": "不同；今明圓融，一身具三，則權實有別。言",
    "T36n1736_018:0143b11": "三身成異者，法身無成，但出障為成；報身",
    "T36n1736_018:0143b12": "四智創圓為成；化身八相菩提樹下為成。三",
    "T36n1736_018:0143b13": "身說異者，法身無說；報身佛佛相見，亦無有",
    "T36n1736_018:0143b14": "說；化身有說。若攝末歸本，應化非真佛，亦",
    "T36n1736_018:0143b15": "非說法者，即報身說。報同所證，是法身說。",
    "T36n1736_018:0143b16": "言四身成說異者，於報身中開自他受用，",
    "T36n1736_018:0143b17": "自受用遍法界成，則無所說；他受用為十",
    "T36n1736_018:0143b18": "地成，為十地說。若依《楞伽》，四佛皆說，而說",
    "T36n1736_018:0143b19": "不同。言四佛者，一化佛、二報生佛、三如如",
    "T36n1736_018:0143b20": "佛、四智慧佛。初化次報後二皆法，如如及如",
    "T36n1736_018:0143b21": "如智為法身佛。亦可智亦是報，自受用故。",
    "T36n1736_018:0143b22": "言說異者，化身說施戒等因緣法；報佛說",
    "T36n1736_018:0143b23": "三性法，謂為地上菩薩說，令成佛故；法佛",
    "T36n1736_018:0143b24": "唯說離心自性，則以無念會於法界，是故",
    "T36n1736_018:0143b25": "法佛唯說法性。智佛說者，依淨法界了相",
    "T36n1736_018:0143b26": "智覺，如說而解，故名為說。疏「十身為正」下，",
    "T36n1736_018:0143b27": "三揀權實。疏「又毛內調生」下，第四融國土",
    "T36n1736_018:0143b28": "等十身。毛內調生，則有眾生身、聲聞身、緣覺",
    "T36n1736_018:0143b29": "身、菩薩身及業報身。「光中持剎」，是國土身。「如",
    "T36n1736_018:0143c01": "空普遍」，是虛空身。上菩薩眾中亦菩薩身，",
    "T36n1736_018:0143c02": "如來居然可見。言「三世間圓融豈報化之云",
    "T36n1736_018:0143c03": "別」者，十身中，眾生業報，即眾生世間；國土虛",
    "T36n1736_018:0143c04": "空，即器世間；餘是智正覺世間。此三情非情",
    "T36n1736_018:0143c05": "異、染非染異，尚得為一。豈一如來身上，而",
    "T36n1736_018:0143c06": "分報化之殊？明知權說隔歷難可比此圓",
    "T36n1736_018:0143c07": "融。",
    "T36n1736_018:0143c08": "大方廣佛華嚴經隨疏演義鈔卷第十八"
}