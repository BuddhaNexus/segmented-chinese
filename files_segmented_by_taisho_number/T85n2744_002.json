{
    "T85n2744_002:0160a24": "仁王般若實相論卷第二",
    "T85n2744_002:0160a26": "十有三□□□□□□□□□□□□□□",
    "T85n2744_002:0160a27": "□□□□眾明□□□□□□八修法供",
    "T85n2744_002:0160a28": "□□□□□□□□□□□□□□□□　般",
    "T85n2744_002:0160a29": "若波□□□□□□□明仁王等觀報佛三",
    "T85n2744_002:0160b01": "□□□供養行□□□□□□□□□至成",
    "T85n2744_002:0160b02": "一花臺明諸王等觀法佛三寶修法供養行",
    "T85n2744_002:0160b03": "□□□方佛諸天散花。經文所以而來。答曰",
    "T85n2744_002:0160b04": "明諸王等修□行訖。更欲興願。是故總舉觀",
    "T85n2744_002:0160b05": "行。無障無礙。遍覆大干。體真□乃至如雲而",
    "T85n2744_002:0160b06": "下。是以有此經文也。又解。歡喜無量者。明意",
    "T85n2744_002:0160b07": "業供養。即散百萬億花至如雲而下。明身業",
    "T85n2744_002:0160b08": "供養。三從願過去佛。至般若波羅蜜。明口業",
    "T85n2744_002:0160b09": "供養。神通變化已下表三種世間。從一花入",
    "T85n2744_002:0160b10": "無量花。乃至入芥子中者。明同體淨土。是",
    "T85n2744_002:0160b11": "正覺世間。二從一佛身入無量眾生身乃至",
    "T85n2744_002:0160b12": "六道身者。是二十五有眾生世間。入地水火",
    "T85n2744_002:0160b13": "風者。明國土世間。佛身不可思議者。結上正",
    "T85n2744_002:0160b14": "覺世間。眾生不可思議者。結上二十五有眾",
    "T85n2744_002:0160b15": "生世間。世界不可思議者。結上國土世間。爾",
    "T85n2744_002:0160b16": "時十六大國王聞佛說十萬億偈般若波羅蜜",
    "T85n2744_002:0160b17": "歡喜者。體悅相應故云歡喜。即散百萬億莖",
    "T85n2744_002:0160b18": "花者。法。現在心成行。行有因義曰花。行用",
    "T85n2744_002:0160b19": "非一稱散。故云即散百萬億花。於虛空中變",
    "T85n2744_002:0160b20": "成一座者。顯無障礙行與虛空平等相應也。",
    "T85n2744_002:0160b21": "十方諸佛共坐說般若者。明證教二道。無二",
    "T85n2744_002:0160b22": "為共。坐為證道。說為教道。故云共坐般若波",
    "T85n2744_002:0160b23": "羅蜜。無量大眾共一坐者。雖居學地。體無二",
    "T85n2744_002:0160b24": "也。金羅花散釋迦者。顯共因行。自體調柔雖",
    "T85n2744_002:0160b25": "從緣用而性不改。故云持金羅花散釋迦牟",
    "T85n2744_002:0160b26": "尼佛上。復散八萬四千般若波羅蜜花於虛",
    "T85n2744_002:0160b27": "空中。變成白雲臺者。明性清淨因行也。雷",
    "T85n2744_002:0160b28": "吼花者。先際教行□也。妙覺花者後際果行",
    "T85n2744_002:0160b29": "□□□□□□于也。天人花者世間報行方",
    "T85n2744_002:0160c01": "便行也。蓋中天人散恒河沙□□□□□前方",
    "T85n2744_002:0160c02": "便雖同。世相皆真實般若。故云而下所說般",
    "T85n2744_002:0160c03": "若□□言□者。自體果實故云為母。神通生",
    "T85n2744_002:0160c04": "處者。雖是真實而無相不相。自在無礙。故曰",
    "T85n2744_002:0160c05": "神通生處。時佛為王現五不思議者。彰如來",
    "T85n2744_002:0160c06": "具足五忍行也。三種法身者。為顯所修之道",
    "T85n2744_002:0160c07": "除三障故顯也。五種不思議者。明因道無",
    "T85n2744_002:0160c08": "礙也。三種身者明果道也。一花入無量花無",
    "T85n2744_002:0160c09": "量花入一花者。自利無障礙行也。一佛土入",
    "T85n2744_002:0160c10": "無量佛土。無量佛土入一佛土者。直明土體",
    "T85n2744_002:0160c11": "無障礙。無量佛土入一毛孔土。一毛孔土入",
    "T85n2744_002:0160c12": "無量毛孔土者。明廣大無障礙也。無量須彌",
    "T85n2744_002:0160c13": "無量大海入一芥子中者。明大小無障礙故。",
    "T85n2744_002:0160c14": "云無量須彌無量大海入芥子中。一佛身乃",
    "T85n2744_002:0160c15": "至入地水火風身者。明正報也。佛身不思議",
    "T85n2744_002:0160c16": "者。不捨生死行也。眾生身不可思議者。不捨",
    "T85n2744_002:0160c17": "涅槃行也。世界不可思議者。法界無障礙行",
    "T85n2744_002:0160c18": "也。",
    "T85n2744_002:0160c19": "受持品",
    "T85n2744_002:0160c20": "問曰。散花供養融相平等。云何起行能流通",
    "T85n2744_002:0160c21": "也。答曰。十三大士習觀發解。成就行德。則",
    "T85n2744_002:0160c22": "能流通。就此品中有三分。經文從初至開空",
    "T85n2744_002:0160c23": "法道。明月光王發問。二從大牟尼言至受持",
    "T85n2744_002:0160c24": "般若波羅蜜明。答其所問。三從時諸大眾",
    "T85n2744_002:0160c25": "竟品。明諸悟人道。就發問中。有二句經文。",
    "T85n2744_002:0160c26": "從爾時月光王。至各各說般若波羅蜜。明王",
    "T85n2744_002:0160c27": "心中所念諸佛所行甚深妙事。二從白佛言。",
    "T85n2744_002:0160c28": "至開空法道。正發問於口。爾時月光王心念",
    "T85n2744_002:0160c29": "者。念前品中三種法身也。口言者。正顯實",
    "T85n2744_002:0161a01": "相。先明所念。故云口言。見釋迦者。顯方便。",
    "T85n2744_002:0161a02": "法身不捨世間而證涅槃。故言見釋迦牟尼。",
    "T85n2744_002:0161a03": "現無量神力者。亦見千花臺上寶滿佛。是一",
    "T85n2744_002:0161a04": "切佛化身主。不捨涅槃而奧集用也。見世",
    "T85n2744_002:0161a05": "界上佛者。法界身也。白佛言即釋口言也。",
    "T85n2744_002:0161a06": "如是般若不可說者。言語道斷故。言不可說。",
    "T85n2744_002:0161a07": "不可解者。二乘莫[門@視]。故言不可解。不可以議",
    "T85n2744_002:0161a08": "議者。凡夫絕分。故云非識識。問曰般若真性。",
    "T85n2744_002:0161a09": "言語道斷。心行處滅。備云何許德行。諸善男",
    "T85n2744_002:0161a10": "子深解此如法。為一切眾生。開發無相寂滅",
    "T85n2744_002:0161a11": "妙道也。答曰。有十三大士。備真觀法門。能",
    "T85n2744_002:0161a12": "流通也。就答中有二句經文。第一略總舉法",
    "T85n2744_002:0161a13": "師息行。勸興供養。二從善男子。至般若波羅",
    "T85n2744_002:0161a14": "蜜。廣辨內護外護二種行意。但言十三者。",
    "T85n2744_002:0161a15": "甄如來也。就第二分中。有二句經文。其法師",
    "T85n2744_002:0161a16": "者。至淬無有異。明內護行德。二從佛告波斯",
    "T85n2744_002:0161a17": "匿王。至受持般若波羅蜜。明外護行德。就內",
    "T85n2744_002:0161a18": "護行中有二句經文一離明十三法師行意",
    "T85n2744_002:0161a19": "成就能解能說。二從善男子如是諸菩薩。至",
    "T85n2744_002:0161a20": "等無有異。總舉十三法師備上行德。勘能善",
    "T85n2744_002:0161a21": "說。一一門中有二句。從初至是不定人。明方",
    "T85n2744_002:0161a22": "便對治修入行。二從是定入者。至入僧伽陀",
    "T85n2744_002:0161a23": "位。明成就行德。習種法師初觀地水火風",
    "T85n2744_002:0161a24": "空識者。觀六大不淨也。次觀十四根者。觀十",
    "T85n2744_002:0161a25": "四根不淨也。唯是有相。不彰八無漏。常修",
    "T85n2744_002:0161a26": "三界乃至不淨觀門。觀三界。有為滓穢通名",
    "T85n2744_002:0161a27": "不淨。故云不淨觀門。住在佛家者。相信心",
    "T85n2744_002:0161a28": "中以真如為家。故云住在佛家。修六和敬者。",
    "T85n2744_002:0161a29": "三業行慈同戒同見同。學業八萬四千般若",
    "T85n2744_002:0161b01": "波羅蜜者。同修八萬四千行也。習種性者者",
    "T85n2744_002:0161b02": "人創修入理智。微知身有性。故云習種性。入",
    "T85n2744_002:0161b03": "生空位者。作人無我觀。不起五逆者。經云",
    "T85n2744_002:0161b04": "父母是報恩田。羅漢和合僧佛是其福田。於",
    "T85n2744_002:0161b05": "此二田不生逆害。故云不起立逆。不起六重",
    "T85n2744_002:0161b06": "者。不犯四禁。不沽酒。不說四眾罪過。故云",
    "T85n2744_002:0161b07": "不起六重。二十八輕者。依梵網經有四十八",
    "T85n2744_002:0161b08": "輕。始從欲受國王位。轉輪王位。百官位。時。",
    "T85n2744_002:0161b09": "應受菩薩戒。一切鬼神護王身護百官身。諸",
    "T85n2744_002:0161b10": "佛歡喜。於和上阿闍利大同學。不起迎禮拜。",
    "T85n2744_002:0161b11": "不如法供養七寶百味物而供給之。若不爾",
    "T85n2744_002:0161b12": "者。犯輕垢罪。乃至皆以信心受戒者。若國王",
    "T85n2744_002:0161b13": "太子百官四部弟子。自侍高貴。欲滅破佛法。",
    "T85n2744_002:0161b14": "制我弟子。不聽出家行道。亦復不聽造立形",
    "T85n2744_002:0161b15": "像佛塔經律。如是者犯輕垢罪。佛法經書",
    "T85n2744_002:0161b16": "作返逆罪言非佛說。無有是處者。生不傍也。",
    "T85n2744_002:0161b17": "能以一阿僧祇劫修伏忍者。明行之階劫也。",
    "T85n2744_002:0161b18": "始入僧伽陀位者。此云習種性也。就性種中",
    "T85n2744_002:0161b19": "有二句經文。從初至念念不去心。明對治方",
    "T85n2744_002:0161b20": "便行。二從以二阿僧祇。至住波羅陀位。明成",
    "T85n2744_002:0161b21": "就行德。性種性者。白體能□己身中性。故云",
    "T85n2744_002:0161b22": "種性。性者正因之理與佛果為種。不從因生。",
    "T85n2744_002:0161b23": "不為物壞。故云言性種性。行十惡觀。滅十",
    "T85n2744_002:0161b24": "顛倒者。四念處觀。除常樂我淨倒。慈悲施",
    "T85n2744_002:0161b25": "惠觀。除貪瞋癡。作因緣觀。除斷常樂我患。",
    "T85n2744_002:0161b26": "故云行十惠觀滅十顛倒及我人乃至修護空",
    "T85n2744_002:0161b27": "觀。觀既成就。假相不起。故云無也。亦常行百",
    "T85n2744_002:0161b28": "萬波羅蜜念念不去心者。發心興行徹其後",
    "T85n2744_002:0161b29": "際。世二阿僧祇劫行正道法往波羅蜜陀位",
    "T85n2744_002:0161c01": "者。魏言性種。故云波羅蜜陀位。道種性者能",
    "T85n2744_002:0161c02": "與初為道。故云道種性。觀一切法無生住滅",
    "T85n2744_002:0161c03": "者。明三相空也。謂五受者。觀五受陰空也。從",
    "T85n2744_002:0161c04": "三界乃至不可得故者。明三界二帝皆如也。",
    "T85n2744_002:0161c05": "常八第一義諦者。句所觀中。第一是第一",
    "T85n2744_002:0161c06": "義帝。心心寂滅。生三界者不繫業未己。故云",
    "T85n2744_002:0161c07": "受生三界也。業習果報者。繫業之餘也。順道",
    "T85n2744_002:0161c08": "生者。實以願力故生。故云順道生。三阿僧祇",
    "T85n2744_002:0161c09": "劫修行八萬億般若波羅蜜乃至住阿毘跋致",
    "T85n2744_002:0161c10": "位者。證不退位也。就歡喜地中。有二句經文。",
    "T85n2744_002:0161c11": "從初至一切淨土明對治方便行。二從常修",
    "T85n2744_002:0161c12": "捨觀故。至常授與。七明成就熟行德。溟次善",
    "T85n2744_002:0161c13": "覺摩訶薩住平等忍者。明初地歡喜大士信",
    "T85n2744_002:0161c14": "忍下品。故言住平等忍。修行四攝法。念念不",
    "T85n2744_002:0161c15": "去心者。明此菩薩始登無生相真證位中。行",
    "T85n2744_002:0161c16": "四攝行。內外自他備一切德行。故言修行四",
    "T85n2744_002:0161c17": "攝念念不去心。入無相。捨滅三界貪煩惱者。",
    "T85n2744_002:0161c18": "明捨攝真行。緣相不染。故云入無相。捨滅三",
    "T85n2744_002:0161c19": "界貪等煩惱。於第一義諦而不二者。明證平",
    "T85n2744_002:0161c20": "等真空也。攝眾生法性無為者。除自體障礙。",
    "T85n2744_002:0161c21": "顯真實性也。緣理而滅乃至無相無為者。除",
    "T85n2744_002:0161c22": "智障。住初忍時。乃至非智緣滅無相無為者。",
    "T85n2744_002:0161c23": "除煩惱障也。無自他相無無相故者。為明初",
    "T85n2744_002:0161c24": "地。除此三障具三無為也。無量方便皆現前",
    "T85n2744_002:0161c25": "觀者。起下六種方便行也。實相方便者是實",
    "T85n2744_002:0161c26": "智也。於第一義乃至不顛倒者。明實智行用",
    "T85n2744_002:0161c27": "也。二從遍學至一切學。明遍學方便即是不",
    "T85n2744_002:0161c28": "往道也。三迴向方便者。迴向薩若故云迴向",
    "T85n2744_002:0161c29": "方便。四魔自在方便者。於非道而行佛道。而",
    "T85n2744_002:0162a01": "不為四魔所動。故經云行於非道而通達佛",
    "T85n2744_002:0162a02": "道。即是證也。五一乘方便者。於不二相。通",
    "T85n2744_002:0162a03": "達法界眾生。無諸罣礙。是故云一乘方便。六",
    "T85n2744_002:0162a04": "變化方便者。以願力。自在處處現生。故云變",
    "T85n2744_002:0162a05": "化方便。善男子結成六種方便。初覺觀智至",
    "T85n2744_002:0162a06": "實智照。結上初句實智方便巧用不證者。結",
    "T85n2744_002:0162a07": "上遍學方便。不次者結上迴向方便。不出者",
    "T85n2744_002:0162a08": "結上魔自在方便。不倒者結上第六變化方",
    "T85n2744_002:0162a09": "便。第五一乘方便相同故不別結也。譬如水",
    "T85n2744_002:0162a10": "之與波不一不異者。與實智方便作喻也。入",
    "T85n2744_002:0162a11": "此功德藏門者。結上六種方便寂用行也。無",
    "T85n2744_002:0162a12": "三界業習生乃至常修捨觀者。結上入無相。",
    "T85n2744_002:0162a13": "捨滅三界貪煩惱登鳩摩羅位者。結上善覺",
    "T85n2744_002:0162a14": "菩薩。以四大寶藏常授與人者。明菩薩常以",
    "T85n2744_002:0162a15": "四攝化物。無求故。言四大寶藏常與授人。",
    "T85n2744_002:0162a16": "結上四攝念念不去心。就離垢地中有二句",
    "T85n2744_002:0162a17": "經文。從初至住中思中。明對治方便行。二",
    "T85n2744_002:0162a18": "從以五阿僧祇劫。至化一切眾生。明成孰行",
    "T85n2744_002:0162a19": "意。復次德惠菩薩者。是離垢菩薩也。似四",
    "T85n2744_002:0162a20": "無量心者。自修十善教人行十善。四等是諸",
    "T85n2744_002:0162a21": "善根本。故言用四無量心也。滅三界瞋等煩",
    "T85n2744_002:0162a22": "惱者。十惡業中熟業在初業由或發。今欲顯",
    "T85n2744_002:0162a23": "以不殺之業對治殺業。故云滅瞋等。煩惱住",
    "T85n2744_002:0162a24": "中忍中者。信忍中品也。行一切功德者。修",
    "T85n2744_002:0162a25": "三業澄潔德無不備。故行一切功德。大慈觀",
    "T85n2744_002:0162a26": "心。心常現在前者。結上四無量心也。入無",
    "T85n2744_002:0162a27": "相闍陀波羅者。作無相達觀。證離垢地。故云",
    "T85n2744_002:0162a28": "入無相闍陀波羅。就第三明地中。從初至得",
    "T85n2744_002:0162a29": "三明一切功德觀故。明對治方便行。二常以",
    "T85n2744_002:0162b01": "六阿僧祇。至受持一切法。明成熟行德。復",
    "T85n2744_002:0162b02": "次明惠道入者。者明第三地菩薩廣博多學。",
    "T85n2744_002:0162b03": "為眾生說法。能作照明故。名明惠道入。常以",
    "T85n2744_002:0162b04": "無相忍中行三明觀者。信忍上品智無分別。",
    "T85n2744_002:0162b05": "於中起行故。言無相忍中也。善入八禪遊神",
    "T85n2744_002:0162b06": "四等。五通無滯。朗鑒三世故。言行三明觀。",
    "T85n2744_002:0162b07": "知三世法無來去今住處也。心心寂滅者。神",
    "T85n2744_002:0162b08": "彌靜照踰明。故云心心寂滅。盡三界癡煩惱",
    "T85n2744_002:0162b09": "者。無明闇心障智慧目故。三界癡煩惱得",
    "T85n2744_002:0162b10": "三明一切功德觀故者。闇相既息。真明照顯。",
    "T85n2744_002:0162b11": "眾德純修。故言得三明一切功德觀故。即還",
    "T85n2744_002:0162b12": "成上明觀也。常以六阿僧祇劫。集無量明波",
    "T85n2744_002:0162b13": "羅蜜者。德行階劫故也。亦云修行時節入伽",
    "T85n2744_002:0162b14": "羅陀位。無相行受持一切法者。還成上常以",
    "T85n2744_002:0162b15": "無相忍中也。就第四地中。明二句經文。從",
    "T85n2744_002:0162b16": "初至滅三界一切見。明對治方便行。二從亦",
    "T85n2744_002:0162b17": "以七阿僧祇劫。至常不離心。明成就行德。復",
    "T85n2744_002:0162b18": "次爾炎聖覺達菩薩者。此四地大士順忍下",
    "T85n2744_002:0162b19": "品。不施持戒多聞轉增。威德熾盛。名為炎地。",
    "T85n2744_002:0162b20": "逆五見流者。四地大士。修道品等觀。不存",
    "T85n2744_002:0162b21": "能解能入。諸見不起。故云逆五見流。集無",
    "T85n2744_002:0162b22": "量功德者。□道品行戒定惠備成無缺。故云",
    "T85n2744_002:0162b23": "集無量功德。住須陀洹位者。經云秦言觀明",
    "T85n2744_002:0162b24": "炎地。常以天眼乃至身通觀者。五通義。如前",
    "T85n2744_002:0162b25": "釋。滅三界一切見者。結上逆五見流。亦以七",
    "T85n2744_002:0162b26": "阿僧祇劫者。結上集無量功德行。五神通",
    "T85n2744_002:0162b27": "乃至常不離心。結上五通就五弟地中。有二",
    "T85n2744_002:0162b28": "句經文。從初至即入斯陀含位。明對治方便",
    "T85n2744_002:0162b29": "行。二從復集行八阿僧祇劫。至不去心。明成",
    "T85n2744_002:0162c01": "熟行德。復次緣達菩薩於順道忍者。五地大",
    "T85n2744_002:0162c02": "士順忍中品功德力盛。一切諸魔不能爼壞。",
    "T85n2744_002:0162c03": "故名難緣地。以四無畏者。用無畏智觀境。故",
    "T85n2744_002:0162c04": "云以四無畏智觀。解那由他帝。內論者。經",
    "T85n2744_002:0162c05": "云一者顯示正因果。二者顯示所作不懷不",
    "T85n2744_002:0162c06": "作不來。故云內論。外道論者亦有二種一者",
    "T85n2744_002:0162c07": "能屈他論。二者自申己義故云外道論。藥方",
    "T85n2744_002:0162c08": "論者。有四種。一者顯示善知病。二者顯示病",
    "T85n2744_002:0162c09": "因。三者顯示能除已起之病。四者顯示已除",
    "T85n2744_002:0162c10": "之病。令不重起。故云藥方論。工巧論者。顯",
    "T85n2744_002:0162c11": "示種種世業。如金鐵師木師等。及餘種種明",
    "T85n2744_002:0162c12": "處。故云巧論。呪術論者。顯示巧便言辭。故",
    "T85n2744_002:0162c13": "言呪術。我是一切智人者。如是菩薩。求五明",
    "T85n2744_002:0162c14": "處。為無上菩提大智眾具究竟滿。故名為一",
    "T85n2744_002:0162c15": "切智人。釋一切智無畏滅三界癡等煩惱。我",
    "T85n2744_002:0162c16": "相已盡者。釋漏盡無畏智。地地中有所出。故",
    "T85n2744_002:0162c17": "名出道者。名無漏出要道也。釋盡告道無畏。",
    "T85n2744_002:0162c18": "有所不出。故名障道者。名煩惱障也。釋障",
    "T85n2744_002:0162c19": "道無畏逆三界疑。欲明五地菩薩煩惱微薄",
    "T85n2744_002:0162c20": "也。修集無量功德者。相微行備。能度障難。早",
    "T85n2744_002:0162c21": "入難勝地。故云集無量巧德入斯陀含位。復",
    "T85n2744_002:0162c22": "行八阿僧祇劫中據行階劫也。行諸陀羅尼",
    "T85n2744_002:0162c23": "門者。用總持行也。常行無畏觀不去心者。結",
    "T85n2744_002:0162c24": "成上四無畏觀。已化岳。就第六地中有二句",
    "T85n2744_002:0162c25": "經文。從初至一相無相而無二。明對治方便",
    "T85n2744_002:0162c26": "行。二從證阿那含。至一切佛國土。明成熟行",
    "T85n2744_002:0162c27": "德。復次常現真實往順忍中者。明六地大士",
    "T85n2744_002:0162c28": "證順忍上品。故云住順忍中。現前地者。毘婆",
    "T85n2744_002:0162c29": "沙云。障魔事。以菩薩道法皆現在前。故云",
    "T85n2744_002:0163a01": "名現前地。作中道觀者。法界因緣。寂滅無",
    "T85n2744_002:0163a02": "二。故云作中道觀。盡三界集因集業一切煩",
    "T85n2744_002:0163a03": "惱者。因緣集故謂之有。非曰有是有。因緣散。",
    "T85n2744_002:0163a04": "故謂之無。非曰有是無。無有無無故云盡三",
    "T85n2744_002:0163a05": "界集因集業一切煩惱。故觀非有非無。一相",
    "T85n2744_002:0163a06": "無相而不二者。非有有。非無無。故云非有",
    "T85n2744_002:0163a07": "非無。亦無一相。無異相。故云一相無相。而無",
    "T85n2744_002:0163a08": "二。證阿那含位者。秦言薄流現前地也。復以",
    "T85n2744_002:0163a09": "九阿僧祇劫。集照明中道者。行之階劫。作十",
    "T85n2744_002:0163a10": "種。照十二因緣觀。故云復以九阿僧祇劫集",
    "T85n2744_002:0163a11": "照明中道故。樂力生一切佛國土者。現無現",
    "T85n2744_002:0163a12": "量身。入諸佛土。教化眾生。故言樂力生一切",
    "T85n2744_002:0163a13": "佛國土故。復次玄達菩薩者。毘婆沙云。去三",
    "T85n2744_002:0163a14": "界遠近法王位。故云玄達菩薩。十阿僧祇劫",
    "T85n2744_002:0163a15": "中者。修道時曷亦可行之階劫也。修無生",
    "T85n2744_002:0163a16": "法樂忍者。證無生忍下品故也。滅三界習因",
    "T85n2744_002:0163a17": "業果者無障礙智。觀三界二習色身果報。盡",
    "T85n2744_002:0163a18": "無遺餘。故云滅三界習因業果。故住最後身。",
    "T85n2744_002:0163a19": "功用究竟。此身最終故云住後身中。無量",
    "T85n2744_002:0163a20": "功行皆成就者。明此菩薩與無功用作其因",
    "T85n2744_002:0163a21": "行。眾德圓備。故云無量功行皆成就。盡智無",
    "T85n2744_002:0163a22": "生智五分法身皆滿足者。功中用極也。住第",
    "T85n2744_002:0163a23": "十地者。前三後七故云十地。羅漢者秦言過",
    "T85n2744_002:0163a24": "三界遠行地也。常行三空門者。無有十相。名",
    "T85n2744_002:0163a25": "為無相。於二十五有不作願求。故云無願。無",
    "T85n2744_002:0163a26": "二十五有故曰空也。門者體通無礙。名之為",
    "T85n2744_002:0163a27": "門。百千萬億三昧具足者。功德聚林調直定",
    "T85n2744_002:0163a28": "心。皆悉備滿也。弘化法藏者。功用已竟。無",
    "T85n2744_002:0163a29": "相無為。以真法藏化利無窮。故言弘化法藏。",
    "T85n2744_002:0163b01": "復次等覺者。三道中無學之如。故云等覺。住",
    "T85n2744_002:0163b02": "無生忍中者。住無生忍中品也。心心寂滅者。",
    "T85n2744_002:0163b03": "解脫相也。而無相者體寂滅也。無身身者。法",
    "T85n2744_002:0163b04": "身相也。無知知般若相也。而用心乘於群",
    "T85n2744_002:0163b05": "方之方者。聖智無智。萬品俱照。釋上無知知。",
    "T85n2744_002:0163b06": "淡泊住於無住之住者。法身無像。殊形並應。",
    "T85n2744_002:0163b07": "釋上無身身。在有常修空處空常萬化者。冥",
    "T85n2744_002:0163b08": "擁無謬動與事會。釋上無相相。[雨/隻]照一切法",
    "T85n2744_002:0163b09": "者聖心平等照無二也。知是處非處。乃至十",
    "T85n2744_002:0163b10": "力觀者。十力義如前釋。而能住摩訶羅伽位",
    "T85n2744_002:0163b11": "者。秦云變化生不動地。化一切國土眾生者。",
    "T85n2744_002:0163b12": "以無功用心。如一切眾生形。故云化一切國",
    "T85n2744_002:0163b13": "土眾生。千阿僧祇劫行十力法者。行之階",
    "T85n2744_002:0163b14": "劫也。心心相應常入見佛三昧者。運運寂滅。",
    "T85n2744_002:0163b15": "自然流入薩波若海。故云心心相應常入見",
    "T85n2744_002:0163b16": "佛三昧。復次惠光神變者。明九地菩薩。其惠",
    "T85n2744_002:0163b17": "轉明。調柔增上。故云惠光神變。住上上無",
    "T85n2744_002:0163b18": "生忍者。是無生忍上品也。滅心心相者。心習",
    "T85n2744_002:0163b19": "已盡。無明亦除。故言滅心心相。法眼見一切",
    "T85n2744_002:0163b20": "法者。無法不見也。三眼者。總舉三眼。色者",
    "T85n2744_002:0163b21": "明無明。見障外色也。空者惠眼鑒也。見者肉",
    "T85n2744_002:0163b22": "眼障內也。以大願力者。佛藏變通藏。以一心",
    "T85n2744_002:0163b23": "中一時行。故言以大願力。常生一切淨土者。",
    "T85n2744_002:0163b24": "明嚴土化物也。萬阿僧祇劫集無量佛光三",
    "T85n2744_002:0163b25": "昧昧。明行之階劫也。而能現百萬乃至諸佛",
    "T85n2744_002:0163b26": "神力者。無量大千世界中。作佛形也。住婆",
    "T85n2744_002:0163b27": "伽梵位者。秦言惠光妙善地。亦常入佛華",
    "T85n2744_002:0163b28": "三昧者。結上三昧乃至諸佛神力也。就十地",
    "T85n2744_002:0163b29": "中有三句經文。從初至而末能等無等者。明",
    "T85n2744_002:0163c01": "法說。二從譬如有人。至無不斯了。明設喻。三",
    "T85n2744_002:0163c02": "從住理盡三昧。至佛惠三昧。明合喻。就法說",
    "T85n2744_002:0163c03": "中。有六子句經文。從初至金剛臺。明行相階",
    "T85n2744_002:0163c04": "劫。證後學心。二從善男子。至不名為見明照",
    "T85n2744_002:0163c05": "理未周。三從所謂見者。至所知見覺。明佛見",
    "T85n2744_002:0163c06": "理周盡。四從頂三昧。至不見不覺。釋上第",
    "T85n2744_002:0163c07": "二見理未周。五從唯佛頓解不名為信。釋成",
    "T85n2744_002:0163c08": "第三見理周盡。第六從漸漸伏。至無等等。釋",
    "T85n2744_002:0163c09": "成初句行之階劫。復次觀佛菩薩住寂滅忍",
    "T85n2744_002:0163c10": "者。明佛及菩薩同用此忍也。從習忍至頂三",
    "T85n2744_002:0163c11": "昧者。明三賢十聖也。皆名為伏一切煩惱者。",
    "T85n2744_002:0163c12": "明三賢菩薩伏而非斷。從初地至十地。亦伏",
    "T85n2744_002:0163c13": "亦斷。唯佛頓斷也。而無而無想信者。是徵名",
    "T85n2744_002:0163c14": "輕毛人也。滅一切煩惱無礙道也。生解脫智",
    "T85n2744_002:0163c15": "也者。解脫道也。照第一義諦者。舉其境界。不",
    "T85n2744_002:0163c16": "名為見者。見理未周故不名為見。所謂見者",
    "T85n2744_002:0163c17": "是薩婆若者。明種智圓備見理周盡。是故",
    "T85n2744_002:0163c18": "我從昔來。常說唯佛所知見覺者。結上薩若",
    "T85n2744_002:0163c19": "婆也。惠離起滅者。明緣知也。以能無生滅者。",
    "T85n2744_002:0163c20": "真證智也。此心若滅者。除煩惱障累。無不",
    "T85n2744_002:0163c21": "滅者。除智障也。入理盡金剛三昧同真際等",
    "T85n2744_002:0163c22": "法性者。行體固堅一相無相也。而未能等無",
    "T85n2744_002:0163c23": "等等者。未能全同佛也。善男子如是諸菩薩",
    "T85n2744_002:0163c24": "者。總舉。始從習種。終至法雲菩薩。非一也。",
    "T85n2744_002:0163c25": "皆能一切十方諸如來國土中教化眾生者。",
    "T85n2744_002:0163c26": "明十三法師皆能隨力隨分教化眾生。正說",
    "T85n2744_002:0163c27": "者教道清淨也。正義者證道清淨。受持讀誦",
    "T85n2744_002:0163c28": "者。攝法修相。亦清淨解達。實相者向明四",
    "T85n2744_002:0163c29": "行理用相應也。結其實用。故云等無有異。就",
    "T85n2744_002:0164a01": "外護行中。有六句經文。一從佛告波斯匿王。",
    "T85n2744_002:0164a02": "至解其義理。明以大法總付諸王。不委凡庶。",
    "T85n2744_002:0164a03": "二大王吾今所化。至七難也。明勸諸王弘通",
    "T85n2744_002:0164a04": "大法。光揚三法。能除七難。獲得七福德。三從",
    "T85n2744_002:0164a05": "大王。至事帝釋。明經理深重。說供養法用。勸",
    "T85n2744_002:0164a06": "王受持。四從天王五今五眼。至七難火起。明",
    "T85n2744_002:0164a07": "國王弘經咸得賢聖鎮國。七難不起。五從大",
    "T85n2744_002:0164a08": "王若未來世。至而供養之。明佛使五大菩薩",
    "T85n2744_002:0164a09": "護其國土。勸立形象而供養之。六明三寶可",
    "T85n2744_002:0164a10": "遵應。別付囑十六國王。佛告波斯匿王。我",
    "T85n2744_002:0164a11": "當滅度後。法滅盡時者。明其時□事須□護",
    "T85n2744_002:0164a12": "也。受持乃至皆由此般若波羅蜜者。明其利",
    "T85n2744_002:0164a13": "益功能。大作佛事者。寂而常用故。言大作佛",
    "T85n2744_002:0164a14": "事。是故付囑諸國王。乃至故不付囑者。明",
    "T85n2744_002:0164a15": "道託時興非威不舉。宜憑外護。故付諸王。不",
    "T85n2744_002:0164a16": "付四部眾也。汝當持讀誦解其義理者。正勸",
    "T85n2744_002:0164a17": "諸王受持解說。故言受持讀誦解其義理。就",
    "T85n2744_002:0164a18": "第二句中。有二子句經文。從初至帝王歡",
    "T85n2744_002:0164a19": "喜。略總舉滅除諸難。以勸於時。二從云何為",
    "T85n2744_002:0164a20": "難。至為七難也。廣明七難表以事勸。七難中",
    "T85n2744_002:0164a21": "前二。天道失度。表現於上。次四。地議殊易。",
    "T85n2744_002:0164a22": "事變於下。後之一難。人情暴亂。傷害於世。特",
    "T85n2744_002:0164a23": "宜受持以消不詳。日月失度者。君臣不和。迭",
    "T85n2744_002:0164a24": "相障閉。君無正化之力。臣無傳正之能。是以",
    "T85n2744_002:0164a25": "應勤講說此經。為一難也。二十八宿失度乃",
    "T85n2744_002:0164a26": "至各各變現四方諸集所以暴亂者。良由正",
    "T85n2744_002:0164a27": "教不行於四方也。大火燒國已下。明民之失",
    "T85n2744_002:0164a28": "行。同感此難。不得遍在君。臣。南方主禮。禮",
    "T85n2744_002:0164a29": "以防姓。姓逸過度。火難起也。北方主智。智",
    "T85n2744_002:0164b01": "能判疑。飲酒過度。水難起也。東方主仁。仁以",
    "T85n2744_002:0164b02": "養生。殺害過度。風難起也。中央是出。出主於",
    "T85n2744_002:0164b03": "信。忘語過度。木石燋然。五穀不登。地難起",
    "T85n2744_002:0164b04": "也。西方是金。金主於義。取與不節。是以賊難",
    "T85n2744_002:0164b05": "起也。此五其致浩博。且略舉其要。以對七難。",
    "T85n2744_002:0164b06": "是明七要。欲令興護之者識達違順。中若",
    "T85n2744_002:0164b07": "不實。外絕滋茂。是以就般若以彰七要。第三",
    "T85n2744_002:0164b08": "句中有二子句經文。一從大王。至亦名龍寶",
    "T85n2744_002:0164b09": "神王。明難般若利益功能。二從告大王。至如",
    "T85n2744_002:0164b10": "事帝釋。正明所修行法。菩薩一切眾生心識",
    "T85n2744_002:0164b11": "之神本。七要者。初一明本實。下七就實彰行。",
    "T85n2744_002:0164b12": "就七中。前四自科行。後三利他行。一切國王",
    "T85n2744_002:0164b13": "之父母者。明方便妙惠。故云父母。亦名神符",
    "T85n2744_002:0164b14": "者。明二智與教道相稱。亦名壁鬼珠者。明",
    "T85n2744_002:0164b15": "對治行也。如意珠者。欲明由對治故顯實證。",
    "T85n2744_002:0164b16": "護國珠者攝伏行也。天地鏡者。示果過行也。",
    "T85n2744_002:0164b17": "龍實寶神王利潤成就行也。幡等皆云九者",
    "T85n2744_002:0164b18": "彰其因行也。七寶案以經置上者。明七方便",
    "T85n2744_002:0164b19": "行必依教也。若王時行常放其前者。明依教",
    "T85n2744_002:0164b20": "修行。前句辨法用。此明真修。如此□異足一",
    "T85n2744_002:0164b21": "百步。是經常放千光明者。略舉十地。一地有",
    "T85n2744_002:0164b22": "百。故云放千光明。令千里內七難不起罪過",
    "T85n2744_002:0164b23": "不生者。明對治行也。若王住時作七寶帳者。",
    "T85n2744_002:0164b24": "行成處彰住隨分行圓陰已之能。故曰帳也。",
    "T85n2744_002:0164b25": "七寶高坐者。與法空相應。名為坐。餘句類而",
    "T85n2744_002:0164b26": "可知。如事父母。如事帝釋者。一供養行也。大",
    "T85n2744_002:0164b27": "王我五眼明見三世乃至得為帝王主者。明",
    "T85n2744_002:0164b28": "佛五眼鑒達因果。善惡達順。應侍□世。方勘",
    "T85n2744_002:0164b29": "制御綱。攝伏天下。特勸護持如經。得為帝王",
    "T85n2744_002:0164c01": "主。故是為一切聖人。乃至作大利益者。明諸",
    "T85n2744_002:0164c02": "仁王等。若修至德之行。感聖在於國土。利潤",
    "T85n2744_002:0164c03": "世間。如經作大利故。若王福盡時乃至七難",
    "T85n2744_002:0164c04": "必起者。明諸國王行行求世禮。縱情放逸。不",
    "T85n2744_002:0164c05": "順聖法。故災難必起也。大王若未來世乃至",
    "T85n2744_002:0164c06": "而供養之者。明諸王等若能專心擁護三寶。",
    "T85n2744_002:0164c07": "佛之威神令五忍菩薩演化護國。得大利益",
    "T85n2744_002:0164c08": "如經受持三寶者。我使五大菩薩往護其國。",
    "T85n2744_002:0164c09": "故大王五今三寶付囑汝等乃至受持般若波",
    "T85n2744_002:0164c10": "羅蜜者。明如來應別付囑十六國王。觀令",
    "T85n2744_002:0164c11": "受持流通行化無就第三分中。有六子句經",
    "T85n2744_002:0164c12": "文。一明大眾阿須輪王厭世多難。願不受生。",
    "T85n2744_002:0164c13": "二明十六國王棄國重位。遵修妙行。三明十",
    "T85n2744_002:0164c14": "八梵天。修三乘同觀入定。發通散花供養。四",
    "T85n2744_002:0164c15": "明其餘諸眾。既登聖果。深入禪定。用神通",
    "T85n2744_002:0164c16": "花供養於佛。五明十干菩薩興大悲心。救濟",
    "T85n2744_002:0164c17": "三世苦惱眾生。願令同證無邊三昧。六明復",
    "T85n2744_002:0164c18": "有十億菩薩。行登窮學。證真法性。成正覺果。",
    "T85n2744_002:0164c19": "大眾聞佛說七可畏。身無為竪者。明對治交",
    "T85n2744_002:0164c20": "競。願不生彼國者。行願既立。捨本所居。是",
    "T85n2744_002:0164c21": "以國事付弟出家者。後資於前。故名付弟。是",
    "T85n2744_002:0164c22": "利他義也。更修緣進日出家修道四大四色",
    "T85n2744_002:0164c23": "緣出相者。八勝處觀。觀心彰勝故云出相四",
    "T85n2744_002:0164c24": "大四色。不用識空者。十一切入也。世忍初",
    "T85n2744_002:0164c25": "地相者。伏忍五忍之初。故言初地相。第一義",
    "T85n2744_002:0164c26": "諦九地相者。六地明般若波羅蜜為第一義。",
    "T85n2744_002:0164c27": "九地相者。前三是堅忍。從歡喜地。至現前。故",
    "T85n2744_002:0164c28": "言九地相也。捨凡夫身者。捨忍伏。故言捨",
    "T85n2744_002:0164c29": "凡夫身。入六地身者。七地身。是三界功用相",
    "T85n2744_002:0165a01": "心之身。七地終心。故須捨之。如經捨七報身。",
    "T85n2744_002:0165a02": "入八法身。八地至十地。八地九地皆有上",
    "T85n2744_002:0165a03": "中下寂滅忍上下。故言入八法身。有解入八",
    "T85n2744_002:0165a04": "法身者。八地以上。清淨菩提無功用行。真無",
    "T85n2744_002:0165a05": "學道。故云入八法身。證一切行者。釋上入",
    "T85n2744_002:0165a06": "義。般若波羅蜜者。顯究竟道是真證法。十八",
    "T85n2744_002:0165a07": "梵天阿須輪王得三乘觀同無生境者。明三",
    "T85n2744_002:0165a08": "乘同觀空無生理也。如經得三乘觀同無生",
    "T85n2744_002:0165a09": "境。復散花供養者。色界諸梵等。入深妙定。",
    "T85n2744_002:0165a10": "發神通花供養也。初供養者。總列。革下九種",
    "T85n2744_002:0165a11": "花。從入定以彰花名入空處。定通發智。以",
    "T85n2744_002:0165a12": "不思議花。供養於佛。下八種花名。皆因定發",
    "T85n2744_002:0165a13": "通。現不思議行義。故言三十七品花。而散佛",
    "T85n2744_002:0165a14": "上。又解空花乃至三十七品花者。盡是伏",
    "T85n2744_002:0165a15": "忍中九行。習性道種。一中有三為九。及九百",
    "T85n2744_002:0165a16": "億大菩薩眾者總舉十地。言九言億者。彰",
    "T85n2744_002:0165a17": "因義未足。其餘一切證道迹果者。六地已還。",
    "T85n2744_002:0165a18": "皆是方便行。未具足故。云道迹心空花。七",
    "T85n2744_002:0165a19": "地行心樹下八地行下二花九地十地而散佛",
    "T85n2744_002:0165a20": "者。因趣果也。及一切眾者行無不集。十千菩",
    "T85n2744_002:0165a21": "薩者據位彰十。據行彰千。念來世眾生證覺",
    "T85n2744_002:0165a22": "者。緣進成就。從妙覺三昧。至一切行三昧。皆",
    "T85n2744_002:0165a23": "是十地以還訖伏忍。攝是因行。故與三昧之",
    "T85n2744_002:0165a24": "稱。復有十億現成正覺者。始彰果德。",
    "T85n2744_002:0165a25": "囑累品釋秀許",
    "T85n2744_002:0165a26": "就此品中。有五分經文。從初至化一切眾生。",
    "T85n2744_002:0165a27": "說流通利益分。二從後五濁惡世。至將滅不",
    "T85n2744_002:0165a28": "久。明滅法之相。三從大王怪亂五道。至正法",
    "T85n2744_002:0165a29": "不久。舉七誡觀修。令識患捨離分。四從十六",
    "T85n2744_002:0165b01": "大國王。至當如佛教。明諸國王奉受持分。五",
    "T85n2744_002:0165b02": "從爾時大眾竟經。明時大眾普持正法分。佛",
    "T85n2744_002:0165b03": "告波斯匿王我誡勅汝者。明如來誡勅月光",
    "T85n2744_002:0165b04": "王弘護三寶也。吾滅度後八十年者。正法之",
    "T85n2744_002:0165b05": "中。四百二十年後八十年也。八百年者。像",
    "T85n2744_002:0165b06": "法之中。有一千年。後二百年。有法滅之相也。",
    "T85n2744_002:0165b07": "八千年者。千五百後。亦有遺文。在外道典藉",
    "T85n2744_002:0165b08": "中。猶有利益也。無三寶信男信女者。是千五",
    "T85n2744_002:0165b09": "百年後也。付囑國王四部弟子者。事在正",
    "T85n2744_002:0165b10": "像法中也。教能顯理。名開空法道。又解。開空",
    "T85n2744_002:0165b11": "法道者。性照圓旨。法無不通。故言開空法道。",
    "T85n2744_002:0165b12": "修七賢行者。習種前七方便。是行善故。言修",
    "T85n2744_002:0165b13": "七方便。十善行者。是集善根。眾生是正善。故",
    "T85n2744_002:0165b14": "言行十善。後五濁惡世已下明法滅之相。五",
    "T85n2744_002:0165b15": "濁世者。一劫濁。二煩惱濁。三見濁。四命濁。",
    "T85n2744_002:0165b16": "五眾生濁。七眾八部祥共作制者。正是法滅",
    "T85n2744_002:0165b17": "之相也。有七惡事者。一不聽出家行道。二不",
    "T85n2744_002:0165b18": "得造立佛象塔形。三立統官制眾。四安藉紀",
    "T85n2744_002:0165b19": "僧。五比丘地立白衣高坐。六放兵奴為比丘。",
    "T85n2744_002:0165b20": "七受別請法。問曰。佛在世時亦有兵奴出家。",
    "T85n2744_002:0165b21": "何故後世放兵奴出家。以為惡事。答曰。一",
    "T85n2744_002:0165b22": "以不識根性。二為飽煖而已無心求道。是以",
    "T85n2744_002:0165b23": "滅法。故不聽也。知識比丘共為一心親善者。",
    "T85n2744_002:0165b24": "吉凶之時。迭相資助。同欣俗禮也。比丘為作",
    "T85n2744_002:0165b25": "意會者。專修世行。如似出家人。一生之中方",
    "T85n2744_002:0165b26": "博乞求造立象塔。不遵戒定求福如來道法",
    "T85n2744_002:0165b27": "者。相雖似善。特違佛意。都非吾法者。非如",
    "T85n2744_002:0165b28": "來真軌。第三明誡勸。初一明末世諸王恃已",
    "T85n2744_002:0165b29": "威勢。失脚御於時。以滅正法。勸應順佛教法。",
    "T85n2744_002:0165c01": "弘顯三寶。二明下世之中四部弟子諸國王",
    "T85n2744_002:0165c02": "等。以非法非律。橫與三寶作其留難。勸應順",
    "T85n2744_002:0165c03": "法光揚三寶。三明未來世中。四部弟子。諸小",
    "T85n2744_002:0165c04": "國王郡官百辟。自德佛法。非是外道。應修和",
    "T85n2744_002:0165c05": "敬。莫相是非。四明人怪佛教無正信。死入地",
    "T85n2744_002:0165c06": "獄　餘報下劣。應遵重三寶。依法修行。五明",
    "T85n2744_002:0165c07": "若以俗法禁制眾僧。是滅法之相。不應依俗",
    "T85n2744_002:0165c08": "律治出家人。六明來世弟子自作罪洽破國",
    "T85n2744_002:0165c09": "因緣非三寶也。七明諸比丘受求名利。向國",
    "T85n2744_002:0165c10": "王王子說破法因緣。是故勸諸比丘。不應求",
    "T85n2744_002:0165c11": "名利也。一從爾時十六大國王聞佛七誡所",
    "T85n2744_002:0165c12": "說。至當如佛教。明諸仁王。聞佛誡勸。哀感",
    "T85n2744_002:0165c13": "靈祇。震動大千。自廣受持順佛教法。二從爾",
    "T85n2744_002:0165c14": "時大眾。至是無佛世。明諸天受持。三從爾",
    "T85n2744_002:0165c15": "時無量大眾。至般若波羅蜜。明大眾受持。又",
    "T85n2744_002:0165c16": "解。五滅後八十八百八千者。舉未入者入。未",
    "T85n2744_002:0165c17": "熟者熟。未解脫者令解脫。無佛法僧及信",
    "T85n2744_002:0165c18": "男信女時者。將明法由人弘。故先列也。此經",
    "T85n2744_002:0165c19": "三寶者。舉真實三修。故云三寶付諸國王。四",
    "T85n2744_002:0165c20": "部弟子者。欲令內外二修行也。為三界眾",
    "T85n2744_002:0165c21": "生者。利他行中起真實緣集。五濁惡世訖於",
    "T85n2744_002:0165c22": "王子者。總舉修相對法隨分不同也。自是高",
    "T85n2744_002:0165c23": "貴滅破吾法者。未證謂證。是增上慢力人也。",
    "T85n2744_002:0165c24": "作法制我弟子者。見世間之行隨情。已執",
    "T85n2744_002:0165c25": "之為是。不聽出家。行道者。見背俗專精。言非",
    "T85n2744_002:0165c26": "出家道。接情以事唱言好人。而不聽造佛象",
    "T85n2744_002:0165c27": "者。修法身行不成佛塔形者。亦無報身行。立",
    "T85n2744_002:0165c28": "官制眾者。各起朋黨稱法主也。安蘇藉記僧",
    "T85n2744_002:0165c29": "者。國已習者不明。不問是非。緣在勝位。故",
    "T85n2744_002:0166a01": "云安藉記僧。比丘地立白衣高坐者。以出道",
    "T85n2744_002:0166a02": "為劣。世行為高也。兵奴為比丘者。以諭諂之",
    "T85n2744_002:0166a03": "行出利方便也。受別請法者。非是和合有宗",
    "T85n2744_002:0166a04": "行也。法滅不久者。非是真修相。大王怪亂吾",
    "T85n2744_002:0166a05": "道者。正明外護失宜也。大王法末世時。明",
    "T85n2744_002:0166a06": "修相失宜皂白交雜。故言但有修相之名也。",
    "T85n2744_002:0166a07": "作非法之行者。與修法相違也。橫與法佛眾",
    "T85n2744_002:0166a08": "僧作大非法者。唯有世法相永出家正軌。作",
    "T85n2744_002:0166a09": "諸過罪者。對治道陰也。繫縛比丘如獄囚者。",
    "T85n2744_002:0166a10": "雖復觀修。不就出離亦可竟局品限也。我滅",
    "T85n2744_002:0166a11": "度即正明涅槃行也。",
    "T85n2744_002:0166a12": "仁王般若實相論卷第二",
    "T85n2744_002:0166a13": "比丘顯秀寫流",
    "T85n2744_002:0166a14": "通後代化化不絕"
}