{
    "T34n1719_07a:0274b11": "folio_7a 法華文句記卷第七上",
    "T34n1719_07a:0274b13": "唐天台沙門湛然述",
    "T34n1719_07a:0274b14": "釋信解品釋信解品",
    "T34n1719_07a:0274b15": "有人以信解相對為四句，鈍根正見信而不",
    "T34n1719_07a:0274b16": "解，利根邪見解而不信，利根正見有信有",
    "T34n1719_07a:0274b17": "解，鈍根邪見無信無解。初二二句依何得",
    "T34n1719_07a:0274b18": "名？若第三句當此品者，若約小乘得作",
    "T34n1719_07a:0274b19": "此說，不合釋此。若法執中見等，聲聞領時",
    "T34n1719_07a:0274b20": "合入七地，云何猶在初信心耶？有人以通",
    "T34n1719_07a:0274b21": "大地信數慧數為信解體。今問，體是何義？",
    "T34n1719_07a:0274b22": "指心所耶？如此心所聖位攝耶？凡位攝耶？",
    "T34n1719_07a:0274b23": "若聖位者大小聖耶？小非今意大深淺耶？況",
    "T34n1719_07a:0274b24": "今聞實而領解耶？故信解今經已入初住，",
    "T34n1719_07a:0274b25": "則非小乘心所所攝，舉一例諸餘皆準此。",
    "T34n1719_07a:0274b26": "有人云對前七異不成異也。一所從異，今",
    "T34n1719_07a:0274b27": "謂不然，三根聞略悉生疑動執，但信解前",
    "T34n1719_07a:0274b28": "後何得云身子從疑，此中從執有疑必執",
    "T34n1719_07a:0274b29": "有執必疑，況疑執名通而須簡小，小乘疑",
    "T34n1719_07a:0274c01": "執見道已除，安隔二酥仍須互立？二廣略",
    "T34n1719_07a:0274c02": "異者，此亦不爾，但文異義同，故身子云將",
    "T34n1719_07a:0274c03": "非魔等，及述五佛言略意廣豈名略耶？三遠",
    "T34n1719_07a:0274c04": "近異，此亦不爾，文義俱同，非但此文述道",
    "T34n1719_07a:0274c05": "樹前，身子述本著邪見時亦過道樹，故無",
    "T34n1719_07a:0274c06": "異也。四通別異者，此亦不爾。文異意同，身",
    "T34n1719_07a:0274c07": "子既云我等不預，又云我等同入法性，又",
    "T34n1719_07a:0274c08": "云若我等待說所因，又云我等不解方便，敘",
    "T34n1719_07a:0274c09": "失之文四度云等，豈有述得別在一身？此",
    "T34n1719_07a:0274c10": "雖列四僧首又局，是則身子通及一切，迦",
    "T34n1719_07a:0274c11": "葉別在四人。若爾，初周何不多記聲聞？答：",
    "T34n1719_07a:0274c12": "四眾八部即其人也。第五不論。六歡喜異者，",
    "T34n1719_07a:0274c13": "此亦不然。若言身子獨有先憂後喜，前置",
    "T34n1719_07a:0274c14": "等言則憂通一切，故知喜雖前後憂無等",
    "T34n1719_07a:0274c15": "降。七云一四不同，不爾之意亦如向破。有",
    "T34n1719_07a:0274c16": "引《婆沙》云：身子上、目連中，餘皆下者，其語似",
    "T34n1719_07a:0274c17": "同彼小今實，文意永異不可雷同。《正法華》",
    "T34n1719_07a:0274c18": "名「信樂品」，其義雖通樂不及解，今明領解",
    "T34n1719_07a:0274c19": "何以云樂？今未釋品名，便引古人判品意",
    "T34n1719_07a:0274c20": "者，釋題失所由失文意。於中初通列三時",
    "T34n1719_07a:0274c21": "云一往等者，以此品內具領始末，退大之",
    "T34n1719_07a:0274c22": "後更以小起，以為一往，中間為隨逐，最後",
    "T34n1719_07a:0274c23": "為畢竟。古人但得三時之名，不了其意。今",
    "T34n1719_07a:0274c24": "為五時，加於探領法身之化，尚恐不了四",
    "T34n1719_07a:0274c25": "聖之情，但作一往等名焉消此品？故須引",
    "T34n1719_07a:0274c26": "破方識正理。總有六師。「僧那」者，此云弘誓。",
    "T34n1719_07a:0274c27": "次「私謂」下破。初總斥者，書云：「剉絲盈篋不",
    "T34n1719_07a:0274c28": "可織為綺綬，玉屑滿匣不可琢為珪璋，諸",
    "T34n1719_07a:0274c29": "解碎亂不堪依準。」「夫一往」下別破，仍先標",
    "T34n1719_07a:0275a01": "初、後略出大旨，中間例知。次正別破中，初",
    "T34n1719_07a:0275a02": "兩句縱而破之，乃許第二第三一往，故以",
    "T34n1719_07a:0275a03": "其一往而破初師及第五師。次「若法華」下復",
    "T34n1719_07a:0275a04": "以第五師一往對第二一往而為例並。次",
    "T34n1719_07a:0275a05": "「又二乘」下以第三師一往破第一師一往，於",
    "T34n1719_07a:0275a06": "中先並破。次「若一破一不破」下立例。次「又父",
    "T34n1719_07a:0275a07": "子」下單破初師畢竟，遙見其父即名相見，",
    "T34n1719_07a:0275a08": "名畢竟者，華嚴教時已應得記，則法華無",
    "T34n1719_07a:0275a09": "用。「若後畢竟」下倒並，若後是者前無復用，",
    "T34n1719_07a:0275a10": "若無復用昔日聞大結緣不成。又若第二",
    "T34n1719_07a:0275a11": "三四師所立畢竟皆在法華，意則可爾。一",
    "T34n1719_07a:0275a12": "往隨逐近遠難依，第五師一往既同前破，隨",
    "T34n1719_07a:0275a13": "逐畢竟非釋《法華》，豈有現在一化必令至",
    "T34n1719_07a:0275a14": "於金剛？第四師章安無破，但是略耳。其云一",
    "T34n1719_07a:0275a15": "往在於轉教，則轉教已前向非一往，為何",
    "T34n1719_07a:0275a16": "所名？以得悟為畢竟，五品六根復非一往",
    "T34n1719_07a:0275a17": "及以隨逐，為名何等？然諸師畢竟皆不破",
    "T34n1719_07a:0275a18": "者，前四及第五多分皆至法華，云至佛果，",
    "T34n1719_07a:0275a19": "縱有小失而無大過，但不可定以金剛心",
    "T34n1719_07a:0275a20": "為畢竟耳。今師意者，一往等言待至下根",
    "T34n1719_07a:0275a21": "論宿世時方可商度，以人天乘及以說大",
    "T34n1719_07a:0275a22": "在往昔故，往昔已後皆名隨逐。如何二三",
    "T34n1719_07a:0275a23": "四師以今世三味而為隨逐？故不用之。次",
    "T34n1719_07a:0275a24": "「私謂」下破本迹者，若指此為迹，應當已是",
    "T34n1719_07a:0275a25": "本門動執；若預說後品，乃是此中成顯本",
    "T34n1719_07a:0275a26": "竟。後文無用，故不可也。「今釋品者」下，今意且",
    "T34n1719_07a:0275a27": "論中根信解，故先以三周之初十義中五而",
    "T34n1719_07a:0275a28": "判其意。夫根有利鈍，即前轉根。不轉根感",
    "T34n1719_07a:0275a29": "有厚薄，即前惑有厚薄。說有法、譬，即前通",
    "T34n1719_07a:0275b01": "別。悟有前後，即前悟不悟及悟有淺深，餘",
    "T34n1719_07a:0275b02": "意非正。以是義故，所以三根前後領解，何",
    "T34n1719_07a:0275b03": "須於此立一往等？「豌豆」者，若作「剜」，刀剜字",
    "T34n1719_07a:0275b04": "耳。二乘之人於法華前，如生豌豆鑽刺不",
    "T34n1719_07a:0275b05": "入。「但念空無相願」者，是其當教入無漏門故",
    "T34n1719_07a:0275b06": "常思之。「歡喜踊躍」等者，文中雖以信等四",
    "T34n1719_07a:0275b07": "字用對信解以為為人，此善必藉初歡喜",
    "T34n1719_07a:0275b08": "也。況理善生破惡獲證，圓融四悉一時俱",
    "T34n1719_07a:0275b09": "得，即分證之第一義也。餘之三悉當位為名",
    "T34n1719_07a:0275b10": "相從云分，故此四悉發必俱時，但以信解",
    "T34n1719_07a:0275b11": "對為人便，且別言之，此乃通中之別耳。此",
    "T34n1719_07a:0275b12": "中何故四悉俱實？以從聞法得解故也。不",
    "T34n1719_07a:0275b13": "同前文列眾帶小三悉在事，第一義悉仍",
    "T34n1719_07a:0275b14": "須教分，五時之終方辯今意。次「稟小」下約教",
    "T34n1719_07a:0275b15": "釋，此欲約位以釋信解，應具列四教，但總",
    "T34n1719_07a:0275b16": "標云「稟小大教」，小即三藏、大須指圓，且略",
    "T34n1719_07a:0275b17": "中二，以大小教無不皆立二行二道，故先",
    "T34n1719_07a:0275b18": "明小，次「準小」下以大望之，乃分兩字以屬",
    "T34n1719_07a:0275b19": "二道，破疑故信、進入名解，信通二道、解唯",
    "T34n1719_07a:0275b20": "在修，故云「修道名解」。若準此意，但應初住",
    "T34n1719_07a:0275b21": "以為見道，初見理故；初住加功名為修道，",
    "T34n1719_07a:0275b22": "依理修故。文中不云二住已去但云進入，",
    "T34n1719_07a:0275b23": "即從初住必有增進，故諸聲聞聞法已後多",
    "T34n1719_07a:0275b24": "入修道，今從聞法增進邊說，故云信解。亦",
    "T34n1719_07a:0275b25": "如十六心名為修道，若昔密入至此灼然全",
    "T34n1719_07a:0275b26": "成修道，從顯露說信解同時。次「文云」下且",
    "T34n1719_07a:0275b27": "通證入位，不分信解。「近領火宅」等者，聞譬",
    "T34n1719_07a:0275b28": "解已必解於法，豈有悟後而更迷前？是故",
    "T34n1719_07a:0275b29": "皆須法譬雙領。「慧命」二釋者，前是因緣，次「諸",
    "T34n1719_07a:0275c01": "慧」下約教。三一對辯從事行異，故屬因緣。",
    "T34n1719_07a:0275c02": "「佛命轉教」屬約教者，此有二意，屬熟酥教",
    "T34n1719_07a:0275c03": "已名約教，至熟酥時冥成別人，復名約教。",
    "T34n1719_07a:0275c04": "亦應具對五味四教，思之可知。「三弟子」下",
    "T34n1719_07a:0275c05": "釋疑，非全不轉多少論耳。新名具壽，具不",
    "T34n1719_07a:0275c06": "及慧，壽豈過命。譬喻四番者，長行偈頌各",
    "T34n1719_07a:0275c07": "有總別，亦可各有開譬合譬，二途四番各",
    "T34n1719_07a:0275c08": "有開顯。然前釋勝則應後文二十二番。「心發」",
    "T34n1719_07a:0275c09": "至「意也」者，準此但以聞譬信生入位，即初",
    "T34n1719_07a:0275c10": "住去不論見修。「例身子」等者，發希有心，心領",
    "T34n1719_07a:0275c11": "解也；即從座起，身領解也；而白佛言，口領解",
    "T34n1719_07a:0275c12": "也。應注云云，令如向對，具如身子領偈，",
    "T34n1719_07a:0275c13": "文無者略。述僧首等三不求者，述昔失也。",
    "T34n1719_07a:0275c14": "初失者，執小臘則大法全闕，不棄小由未",
    "T34n1719_07a:0275c15": "識開三，自固則小執未移，護彼乃迷於大",
    "T34n1719_07a:0275c16": "軌。第二失者，一生斷證，是故自鄙年高，敗",
    "T34n1719_07a:0275c17": "種未袪，不任之見仍在。第三失者，昔迷義",
    "T34n1719_07a:0275c18": "旨徒計正位之功，由斯固情大心難發。「高",
    "T34n1719_07a:0275c19": "原」下引譬自斥，先譬、次合，已有得故所以不",
    "T34n1719_07a:0275c20": "求。《經》云「但念」等者，亦可具依《俱舍》，出十",
    "T34n1719_07a:0275c21": "六行以為所思。十六行對三空，如《止觀》第",
    "T34n1719_07a:0275c22": "七記。「或指」至「為僧首不求」者，由居僧首，故",
    "T34n1719_07a:0275c23": "於小大諸座久聞。「無量珍寶」者，昔般若領",
    "T34n1719_07a:0275c24": "教謂為菩薩，豈圖於今全蒙等賜。「咨發」下",
    "T34n1719_07a:0275c25": "「云云」者，應如世禮，欲有所決，須先諮發。",
    "T34n1719_07a:0275c26": "譬文為五，始自相失，即結緣已後終至等",
    "T34n1719_07a:0275c27": "賜，即聞譬之時，若合四五秖成四段，故光",
    "T34n1719_07a:0275c28": "宅十譬不應今文，故前文云「於四人乖離」，",
    "T34n1719_07a:0275c29": "離破光宅、乖斥餘師，餘師雖不離為十譬，",
    "T34n1719_07a:0276a01": "對當文相又亦乖張，具如前斥。「西方」等者，",
    "T34n1719_07a:0276a02": "彌陀、釋迦二佛既殊，豈令彌陀隱珍玩服，乃",
    "T34n1719_07a:0276a03": "使釋迦著弊垢衣，狀當釋迦無珍服可隱，",
    "T34n1719_07a:0276a04": "彌陀唯勝妙之形，況宿昔緣別化道不同，結",
    "T34n1719_07a:0276a05": "緣如生、成熟如養，生養緣異父子不成，珍",
    "T34n1719_07a:0276a06": "弊分途著脫殊隔，消經事闕、調熟義乖，當部",
    "T34n1719_07a:0276a07": "之文永無斯旨。「舍那著脫」等者，迷於舍那不",
    "T34n1719_07a:0276a08": "動而往，彌陀著弊諸教無文，若論平等意",
    "T34n1719_07a:0276a09": "趣，彼此奚嘗自矜，縱他為我身還成我化，",
    "T34n1719_07a:0276a10": "我立他像乃助他緣，人不見之，化緣便亂。",
    "T34n1719_07a:0276a11": "故知夫結緣者並約應身，如云我昔曾於",
    "T34n1719_07a:0276a12": "二萬億等，況十六王子從始至今，機感相成",
    "T34n1719_07a:0276a13": "任運分解，是故不可以彼彌陀為此變換。",
    "T34n1719_07a:0276a14": "「非結緣己界」等者，本結大緣寂光為土，期",
    "T34n1719_07a:0276a15": "心所契法界為機，退大已來機土全失，今",
    "T34n1719_07a:0276a16": "流五道望本為他，方便有餘尚非己界，況",
    "T34n1719_07a:0276a17": "復五道流轉者耶？今窮子所居現處五濁，且",
    "T34n1719_07a:0276a18": "以所住望本為他，自爾已來常在三界，故",
    "T34n1719_07a:0276a19": "云「久住」。「此緣」至「長大」者，機中稍厚且與著",
    "T34n1719_07a:0276a20": "名，仍未復初但云「三十」。「緣既」下以苦為機，",
    "T34n1719_07a:0276a21": "故知猶在小化前也。到而不識故名為「遇」，",
    "T34n1719_07a:0276a22": "是昔曾見故名為「本」。「苦為機」者，既失大小",
    "T34n1719_07a:0276a23": "唯有生死，於生死中有機可發，冥扣妙應",
    "T34n1719_07a:0276a24": "大悲之城，大應尚疎機且對苦。「一念失子苦」",
    "T34n1719_07a:0276a25": "等者，以念子苦思種種門，念令得樂復",
    "T34n1719_07a:0276a26": "思一門，雖復雙念二俱未剋，今忽得之從",
    "T34n1719_07a:0276a27": "本志說，當宣佛道且云一門。「子既」下釋上",
    "T34n1719_07a:0276a28": "兩意，初棄大善而入生死，故云「不當」，前釋",
    "T34n1719_07a:0276a29": "譬中門有入義良由此也。故動父憂釋初",
    "T34n1719_07a:0276b01": "意也。離種種誘，父意元以圓門通之，當",
    "T34n1719_07a:0276b02": "有得義預動父喜，釋第二意也。「初譬如」至",
    "T34n1719_07a:0276b03": "「領耳」者，第三經初述領不及，意在此也。十",
    "T34n1719_07a:0276b04": "界七善進退等中，菩薩最難，以兼三故故別",
    "T34n1719_07a:0276b05": "語之，菩薩尚然佛界永絕。「解心無力」至「長",
    "T34n1719_07a:0276b06": "大」者，昔修觀行雖觀理即，未入似解不",
    "T34n1719_07a:0276b07": "能除濁，故云「無力」，義之如幼。退大已後名",
    "T34n1719_07a:0276b08": "字全迷，義如厚重，內熏如加故名為「被」。大",
    "T34n1719_07a:0276b09": "仍未遂但可先小，大善當遂名「稍欲著」，此",
    "T34n1719_07a:0276b10": "探後說也。「逃逝」等者，佛豈捨物？隔故不見，",
    "T34n1719_07a:0276b11": "義當於逃。言「生死五欲以為他」者，既大涅",
    "T34n1719_07a:0276b12": "槃方成自國，故且以五道流轉為他。「或十",
    "T34n1719_07a:0276b13": "至五十」者，自退大來升沈不定，故著「或」",
    "T34n1719_07a:0276b14": "言。「幼有二義」至「耽迷不返」者，初標二義，「則",
    "T34n1719_07a:0276b15": "不」下結成，次「譬」下合譬中云「結緣已後」一句",
    "T34n1719_07a:0276b16": "總合，通貫下二。次「大解」下合初義，「尚有」下",
    "T34n1719_07a:0276b17": "合次義。由發大已來三惑全在義之如癡，",
    "T34n1719_07a:0276b18": "解心雖薄冥資遠漬密益不輕，以緣微故",
    "T34n1719_07a:0276b19": "挫言殘福，自爾已後未墜三惡名未遭苦，",
    "T34n1719_07a:0276b20": "但保世樂故未復初。次「今習」下反上二義，",
    "T34n1719_07a:0276b21": "初文反前初義，既微向道有斷惑義，義似",
    "T34n1719_07a:0276b22": "免癡。「遭苦」下反前次義，納種在內故曰「冥",
    "T34n1719_07a:0276b23": "熏」。復被中間外緣擊之自爾微發，復由遭",
    "T34n1719_07a:0276b24": "苦為助發緣，故善惡兩途冥顯熏被。「此二為",
    "T34n1719_07a:0276b25": "機」者，若宿無大緣及中間小熟，借使遭苦機",
    "T34n1719_07a:0276b26": "感不成，秖由大小兩業冥熏成機感佛，佛",
    "T34n1719_07a:0276b27": "居本國義當向國。「若以人天」等者，若無大",
    "T34n1719_07a:0276b28": "種單人天善無感佛義，不獨為人天垂八",
    "T34n1719_07a:0276b29": "相故；若有出世機緣，諸佛菩薩尚入惡道，",
    "T34n1719_07a:0276c01": "況人天耶？「在三界」下明諸子等大善未熟，縱",
    "T34n1719_07a:0276c02": "生人天亦未感佛。「今佛」下以有斥無具指",
    "T34n1719_07a:0276c03": "四見，明機成感佛及佛出機成。若通論機",
    "T34n1719_07a:0276c04": "雖通十界，終於十界取出世機；今從別置",
    "T34n1719_07a:0276c05": "通用消此品，是故下文東南方梵云「一百八",
    "T34n1719_07a:0276c06": "十劫空過無有佛」，乃至上方云「於無量億劫",
    "T34n1719_07a:0276c07": "空過無有佛」，大通出世乘光而來，當知中",
    "T34n1719_07a:0276c08": "間皆蒙冥被。「於中求正道」等者，以計常等",
    "T34n1719_07a:0276c09": "而為正道，種種苦行以為助道，雖思惟邪",
    "T34n1719_07a:0276c10": "理堪為正機，然由久遠大種熏被。「大經云",
    "T34n1719_07a:0276c11": "諦觀四方」者，《大經》三十「如恒河中七種眾生，",
    "T34n1719_07a:0276c12": "第一人者入水即沒，譬一闡提。第二人者出",
    "T34n1719_07a:0276c13": "已復沒，有信故出、不修故沒。第三人者出已",
    "T34n1719_07a:0276c14": "不沒，即內凡人。第四人者入已沒，沒已出，",
    "T34n1719_07a:0276c15": "出已住，遍觀四方；身重故沒，有力故出，習",
    "T34n1719_07a:0276c16": "浮故住，不知出處機，遍觀四方，譬於四果",
    "T34n1719_07a:0276c17": "觀於四諦。第五人者入已沒，沒已出，出已住，",
    "T34n1719_07a:0276c18": "住已觀方，觀方已行，怖故即去，譬支佛也。",
    "T34n1719_07a:0276c19": "第六人者入已即去，淺處即住。何以故？觀賊",
    "T34n1719_07a:0276c20": "近遠故。譬菩薩也，不住生死故去，安心",
    "T34n1719_07a:0276c21": "故住淺處。第七人者即至彼岸。」外道得度皆",
    "T34n1719_07a:0276c22": "由觀諦，與觀方義同，是故暫引。「本國如上」",
    "T34n1719_07a:0276c23": "者，上以佛己界為本、餘皆屬他。「下文」下問",
    "T34n1719_07a:0276c24": "下城舍與上國何別？「一切」下欲辯同異重",
    "T34n1719_07a:0276c25": "釋出國，一切佛法與上佛界語異意同，城",
    "T34n1719_07a:0276c26": "舍亦爾。斷德還須具足佛法，大悲亦從斷",
    "T34n1719_07a:0276c27": "德而成，此二咸收一切佛法，但約取機以",
    "T34n1719_07a:0276c28": "國望城、以城比舍，義立疎密，但由一切佛",
    "T34n1719_07a:0276c29": "法義寬。斷德禦惡似狹，大悲對子更近，同",
    "T34n1719_07a:0277a01": "是長者實慧所依，同是應身權智所託，起應",
    "T34n1719_07a:0277a02": "之前機先扣此，故云「至國城」等、「止國城」等。「中",
    "T34n1719_07a:0277a03": "止一城」等者，且以一方一類而為一子，故",
    "T34n1719_07a:0277a04": "次合云「不為一處」，處必在人秖是同居，人類",
    "T34n1719_07a:0277a05": "未熟且止方便不廢化儀。娑婆指彼以為",
    "T34n1719_07a:0277a06": "餘方，若準餘方之言，應指十方國土設十",
    "T34n1719_07a:0277a07": "界化，具如妙音。娑婆既然，他方準此，此中",
    "T34n1719_07a:0277a08": "仍存思此同居得子便故，且語「有餘」，若云",
    "T34n1719_07a:0277a09": "垂形六道事則不便，流轉之後豈不然耶？",
    "T34n1719_07a:0277a10": "今機既親須從勝說。若爾。何不云在實報",
    "T34n1719_07a:0277a11": "土耶？答：理非不然，實報義對發大心時，",
    "T34n1719_07a:0277a12": "故退大後思同居機，復消中字，義便故也。",
    "T34n1719_07a:0277a13": "「舊云」下敘舊，「今謂」下破，「今取」下正釋。還於",
    "T34n1719_07a:0277a14": "有餘國中涅槃，名國中之城，亦住此涅槃之",
    "T34n1719_07a:0277a15": "中，名之為「止」。又依此涅槃而為所居，故名",
    "T34n1719_07a:0277a16": "為「家」。問：向答問云以此城為斷德，以下",
    "T34n1719_07a:0277a17": "舍為慈悲。何以至此云城是有餘家亦依",
    "T34n1719_07a:0277a18": "此涅槃？答：國城家舍雖寬狹異，並是所依有",
    "T34n1719_07a:0277a19": "餘不逾斷德，今家對珍寶故云實境，下舍",
    "T34n1719_07a:0277a20": "對子機，故云慈悲。故知云無緣慈悲，必須",
    "T34n1719_07a:0277a21": "等於實相，故二舍義一隨所對耳。上句既",
    "T34n1719_07a:0277a22": "云求子不得，即依自受用土一實慈悲求",
    "T34n1719_07a:0277a23": "子不得，故今止於自他中間住於方便，還",
    "T34n1719_07a:0277a24": "用本所依慈悲而思於子，故國為居民，城",
    "T34n1719_07a:0277a25": "元安主，家本養性。為未入圓者，即七方便",
    "T34n1719_07a:0277a26": "民，垂形方便，住彼有餘思求圓機，是故居",
    "T34n1719_07a:0277a27": "彼化事無廢，思同居機其義文成。家既是",
    "T34n1719_07a:0277a28": "舍，於彼有餘運無緣慈，故云處此。所以止",
    "T34n1719_07a:0277a29": "於無緣慈家，起於勝劣偏圓兩應。然彼秖應",
    "T34n1719_07a:0277b01": "但用勝應。言勝劣者，勝兼兩處，劣唯鹿園，",
    "T34n1719_07a:0277b02": "小機若起理當赴之，始末雙明故云勝劣。",
    "T34n1719_07a:0277b03": "既云五人彼土生者，皆為菩薩，故八六等",
    "T34n1719_07a:0277b04": "至彼土時不須小化，漸趣圓實豈仍滯",
    "T34n1719_07a:0277b05": "偏？習方便者多迷其教。《止觀》第七判八六",
    "T34n1719_07a:0277b06": "等教道須廢，法華開顯方堪此聞。菩薩機成",
    "T34n1719_07a:0277b07": "所應何別，五人即是四果、支佛，從本立名，",
    "T34n1719_07a:0277b08": "云須陀洹乃至支佛。斷盡乃云斷通惑者，",
    "T34n1719_07a:0277b09": "或取三藏二乘及通三乘為斷通惑者，此",
    "T34n1719_07a:0277b10": "亦可爾。三藏五人自攝通五，通教菩薩先",
    "T34n1719_07a:0277b11": "名菩薩，不可更云至彼皆是菩薩，當知全",
    "T34n1719_07a:0277b12": "指兩教二乘兼通菩薩。若以四人例通菩",
    "T34n1719_07a:0277b13": "薩名皆為菩薩，有何不可？但彼對勝應其",
    "T34n1719_07a:0277b14": "義不成。但兩教二乘彼尚迴心，通教菩薩豈",
    "T34n1719_07a:0277b15": "應守舊？若準改觀通別菩薩並須發心，故",
    "T34n1719_07a:0277b16": "云「訓令修學」。不云別者，以此五人證同故",
    "T34n1719_07a:0277b17": "也。若也通論方便人數，則應云九，藏二通",
    "T34n1719_07a:0277b18": "三別三圓一，不得云五，今且對小故云五",
    "T34n1719_07a:0277b19": "耳。「大富」至「無量」者，土雖有餘親所依家，不",
    "T34n1719_07a:0277b20": "違實相。言「無量」者，具足六度。大富總稱財",
    "T34n1719_07a:0277b21": "寶是別，雖分財寶，般若導五無不成實，",
    "T34n1719_07a:0277b22": "況一切行皆成珍貴，故云「無量」。「金銀」等者，",
    "T34n1719_07a:0277b23": "等及餘寶即餘助行道品故也。寶不出七，",
    "T34n1719_07a:0277b24": "可譬七科，是故七科、六度收盡，故《大集》中三",
    "T34n1719_07a:0277b25": "十七品以為菩薩寶炬總持，其貴如寶，其明",
    "T34n1719_07a:0277b26": "如炬破暗中最，具一切法名為總持。言",
    "T34n1719_07a:0277b27": "「大乘」者，應云圓乘，文從便耳。言「禪生百",
    "T34n1719_07a:0277b28": "八」者，達禪實相故也。「自資」等者，智定各有",
    "T34n1719_07a:0277b29": "自他故也，具如前釋。「僮僕」等者，方便波羅",
    "T34n1719_07a:0277c01": "蜜約自行權滿，屈曲去明利他權用，並僮僕",
    "T34n1719_07a:0277c02": "之功也。如布衣所使共至貴位，同成體內",
    "T34n1719_07a:0277c03": "權也。事理不二故俱云「稱」。「就位」等者，向通",
    "T34n1719_07a:0277c04": "約方便但云僮僕，從位別判攝藏通別，望",
    "T34n1719_07a:0277c05": "實望正義當賤役，通論亦可收得人天，以",
    "T34n1719_07a:0277c06": "異方便即此意也。「別圓十地」者，仍存教道",
    "T34n1719_07a:0277c07": "故立別名，以無兩重十地故也。向僮僕中",
    "T34n1719_07a:0277c08": "已有別三十心，今臣佐位是圓四一心也，兼",
    "T34n1719_07a:0277c09": "收別教十地而已。「率土」下釋臣位等深淺之",
    "T34n1719_07a:0277c10": "意，所收既多名為率土。雖同佛家不無等",
    "T34n1719_07a:0277c11": "級，初通皆聖故。「雖得」下即是十住得入聖",
    "T34n1719_07a:0277c12": "位，同王所居真實土境，而位最下故也。始從",
    "T34n1719_07a:0277c13": "十行終至如臣，並是圓漸故須圓釋。次「一",
    "T34n1719_07a:0277c14": "心三觀」至「二乘之法」者，次明僮僕臣佐吏民",
    "T34n1719_07a:0277c15": "所乘，所乘不出諸觀故也。隨教用觀即當",
    "T34n1719_07a:0277c16": "所乘，然此境智雖即隨教，同為圓人所用",
    "T34n1719_07a:0277c17": "驅策，雖通因果不同歷位別別當分，故此",
    "T34n1719_07a:0277c18": "因果並是圓家之所用也。「無數」者，以此諸法",
    "T34n1719_07a:0277c19": "不出權實臣佐吏民所用實也，僮僕等所用",
    "T34n1719_07a:0277c20": "權也。此亦一體權實也，並皆長者之所有故。",
    "T34n1719_07a:0277c21": "「非但」下結攝前釋不出教觀，教觀多故教教",
    "T34n1719_07a:0277c22": "四門門門有觀，雖復無量被物無餘。入出",
    "T34n1719_07a:0277c23": "兩字文中四釋，初三自行、後一自他。於自三",
    "T34n1719_07a:0277c24": "中初以雙非為入、雙照為出。次番者，出入",
    "T34n1719_07a:0277c25": "相對本相即故，出入之名亦更互得，故此智",
    "T34n1719_07a:0277c26": "體出入互照。此之兩釋約三諦說。次「無量」去",
    "T34n1719_07a:0277c27": "約二諦說，二三開合具如《玄》文，第四還用",
    "T34n1719_07a:0277c28": "向之三二自利化他，故知此皆聖位自他義",
    "T34n1719_07a:0277c29": "含意富，故須眾釋。此是觀諦復唯在實，對",
    "T34n1719_07a:0278a01": "權義立有何不可？但以二對不二，二已攝",
    "T34n1719_07a:0278a02": "權故不勞也。「行於非道」者，理通三土，法性",
    "T34n1719_07a:0278a03": "之外皆名非道，從法性出益三土生，功歸",
    "T34n1719_07a:0278a04": "於佛故云「歸己」。此但功歸法性佛道。「商估」",
    "T34n1719_07a:0278a05": "等者，應作「賈」字，謂居賣曰賈，通物曰商，",
    "T34n1719_07a:0278a06": "若作「價」字非文正意。非但佛自化物無邊，",
    "T34n1719_07a:0278a07": "亦令菩薩化境周遍，菩薩化利猶資佛本，",
    "T34n1719_07a:0278a08": "往來諸國具如諸經，十方菩薩來往受益，",
    "T34n1719_07a:0278a09": "《華嚴》、《大集》即其例也。「如世間」下譬向二釋，令",
    "T34n1719_07a:0278a10": "他如菩薩亦自如二身。初「內合」等者，初通",
    "T34n1719_07a:0278a11": "譚大意。次「觀」下明邪慧所觀。云「觀察五陰」",
    "T34n1719_07a:0278a12": "等者，還以邪觀觀陰斷常，以此邪慧冥",
    "T34n1719_07a:0278a13": "資於正，成見佛由。「苦境為機」者，牒向邪慧",
    "T34n1719_07a:0278a14": "助正成機，然外道苦因應招苦果，故云「苦",
    "T34n1719_07a:0278a15": "境」。由帶正種熏邪慧心，故得成機感佛",
    "T34n1719_07a:0278a16": "正慧。「涅槃通半滿」者，名同體異並現所居，化",
    "T34n1719_07a:0278a17": "物名殊佛境無別，故子所到二義雙成，機",
    "T34n1719_07a:0278a18": "熟若證證父所證，名到父城，此乃小機先",
    "T34n1719_07a:0278a19": "扣大應，義立窮子已到父城，故使城名涅",
    "T34n1719_07a:0278a20": "槃；大小雙得，故以半滿共收物機，機既不",
    "T34n1719_07a:0278a21": "同收亦先後。「父每念子」等者，前雖機漸扣",
    "T34n1719_07a:0278a22": "聖，今明聖漸收機，化道之儀且云「憂念」。「未",
    "T34n1719_07a:0278a23": "曾向人」等者，文約兩意以申此義：先方便，",
    "T34n1719_07a:0278a24": "次此土。初方便者，彼方便中非但唯有地前",
    "T34n1719_07a:0278a25": "住前，亦有垂迹登地登住，即臣佐等豈全不",
    "T34n1719_07a:0278a26": "知窮子機性，但約窮子說時未至，主伴相",
    "T34n1719_07a:0278a27": "與覆實未宜，權從物機故云不說；以由",
    "T34n1719_07a:0278a28": "界內五人斷通惑者，未堪影灼聞如是言，",
    "T34n1719_07a:0278a29": "故云不向臣佐等說，以為臣佐意在僮",
    "T34n1719_07a:0278b01": "僕故也。於中指小故云「不向」。所以在長者",
    "T34n1719_07a:0278b02": "心無非己子，從機異故立以小名，漸漸誘",
    "T34n1719_07a:0278b03": "之方成臣佐，故知法身本自懸鑑。「又應世已",
    "T34n1719_07a:0278b04": "來」下第二意者，進明此土昔教顯露未說，對",
    "T34n1719_07a:0278b05": "此蔽彼故云不說。是則前立勝應之義，義",
    "T34n1719_07a:0278b06": "兼兩處，劣應之語逗彼偏機，故不說之言通",
    "T34n1719_07a:0278b07": "及四味，四味之內具足臣佐及僮僕等。「既非」",
    "T34n1719_07a:0278b08": "下釋第二意中小乘人也。「如聾瘂」等，指華",
    "T34n1719_07a:0278b09": "嚴席；「或華著」等，指方等也。不逮之言兼於般",
    "T34n1719_07a:0278b10": "若，而無希取即其事也。華著即身子，棄鉢即",
    "T34n1719_07a:0278b11": "空生，故知不說之言何關法身菩薩。「心懷」下",
    "T34n1719_07a:0278b12": "却釋遠由，遠由即是不說之緣。良由昔結",
    "T34n1719_07a:0278b13": "大時未入相似，省己斥彼故云「不勤」。由",
    "T34n1719_07a:0278b14": "此退大失中途調熟，故云「無訓」。背自向他",
    "T34n1719_07a:0278b15": "故云「逃走」。逃走三義：一機息應謝，二背自",
    "T34n1719_07a:0278b16": "向他，三居不得所即五道也。故使如來無",
    "T34n1719_07a:0278b17": "緣而憶。「恨子」下專斥於子，非但悔應早息，",
    "T34n1719_07a:0278b18": "亦乃恨子機生致令疎我正法親他六塵。",
    "T34n1719_07a:0278b19": "「內合」等者，為論免難須淨六根，準理退",
    "T34n1719_07a:0278b20": "者多在五品位前，為對不退位且以五品",
    "T34n1719_07a:0278b21": "為退位耳。文釋悔恨分對自他，準意亦",
    "T34n1719_07a:0278b22": "可並對彼此。「化期」等者，約後意釋，即應",
    "T34n1719_07a:0278b23": "世來至法華前，故云「老朽」。「亦不約此」等者，",
    "T34n1719_07a:0278b24": "不約應化聲聞故也。「胤」者，嗣也、繼也。「若身",
    "T34n1719_07a:0278b25": "子受決」至「不斷」者，驗知授記為引物機，",
    "T34n1719_07a:0278b26": "權實皆然，故云「後來眾生」等也。更修淨土",
    "T34n1719_07a:0278b27": "與物結緣，身子成時開權顯實，則佛種",
    "T34n1719_07a:0278b28": "不斷於彼方，機緣成熟於其土，其中亦",
    "T34n1719_07a:0278b29": "有種在釋迦、脫歸身子，故須此會彰灼發",
    "T34n1719_07a:0278c01": "言。「若身子無可化」下，反以無釋有。若身子",
    "T34n1719_07a:0278c02": "自無成佛之機，則身子所化安得成耶？故",
    "T34n1719_07a:0278c03": "以此顯今令有寄也。《經》言「終沒」者，指涅槃",
    "T34n1719_07a:0278c04": "時也。「復作」下第二意者，前明失苦本顯得",
    "T34n1719_07a:0278c05": "樂，故著「我若」之言，以現說當舉生領熟，總",
    "T34n1719_07a:0278c06": "譬具論始末權實，故得雙辯勝劣兩應及以",
    "T34n1719_07a:0278c07": "劣應化道始終，故譬本中前一行實、後一行",
    "T34n1719_07a:0278c08": "權，況開六義權實相對。「法譬」至「互舉」者，感",
    "T34n1719_07a:0278c09": "應道交不前不後，但隨文便互舉一邊。先",
    "T34n1719_07a:0278c10": "出不同，次「就佛」下約生佛互論，如《止觀》明",
    "T34n1719_07a:0278c11": "感應意中先凡聖相望互為因緣，次感應道",
    "T34n1719_07a:0278c12": "交自他破已方乃名為不思議發。「今取文便」",
    "T34n1719_07a:0278c13": "者，今此雖有三文，且依二文消便，非即二",
    "T34n1719_07a:0278c14": "文使見有前後，故別譬之。初還從退大之",
    "T34n1719_07a:0278c15": "後在五濁時，故有三文也。「見父之由」至「展",
    "T34n1719_07a:0278c16": "轉」者，由厭苦等，見修二性俱有厭義，修推",
    "T34n1719_07a:0278c17": "理弱、見生奪鈍，諸見互興皆能推理。傭賃",
    "T34n1719_07a:0278c18": "之法以力易財，本起邪見還希脫苦，雖復",
    "T34n1719_07a:0278c19": "邪求冥資正道，故使世間厭苦遂成出世",
    "T34n1719_07a:0278c20": "善機。世易出世故云「傭賃」，從一至一故云",
    "T34n1719_07a:0278c21": "「展轉」。言「善根」者，猶是可生之義，故有轉至",
    "T34n1719_07a:0278c22": "之理，故云以此乃至父舍，不期而會故名為",
    "T34n1719_07a:0278c23": "「遇」。不意因於世法，忽感出世慈悲；又不意",
    "T34n1719_07a:0278c24": "世間邪推而生正見感佛；又不意小善之",
    "T34n1719_07a:0278c25": "內，冥入大乘圓門。「大小二機雙扣此舍」者，大",
    "T34n1719_07a:0278c26": "機未熟正見而遙，小感稍親門側而近，所以",
    "T34n1719_07a:0278c27": "從退從末義當雙扣，從本從大獨在於圓，",
    "T34n1719_07a:0278c28": "從近而譚偏機先遂。「見父之處即門側」者，前",
    "T34n1719_07a:0278c29": "則大小雙扣，處乃獨指門側者，以小親故。",
    "T34n1719_07a:0279a01": "言「二觀為方便」者，二邊俱有得見之義，故總",
    "T34n1719_07a:0279a02": "借證之。二邊並偏，偏真最僻。「正見有二」至「為",
    "T34n1719_07a:0279a03": "遙」者，於正見中又分此二，近即華嚴中諸",
    "T34n1719_07a:0279a04": "菩薩眾，遠即二乘。二俱未合但在門側，文",
    "T34n1719_07a:0279a05": "中二釋，先機、次應，俱名為「遙」。踞師子床作",
    "T34n1719_07a:0279a06": "所表釋者，事師子座亦無師子之形，但有",
    "T34n1719_07a:0279a07": "所表。故《大論》云：「佛為人中師子，故佛所坐名",
    "T34n1719_07a:0279a08": "師子座，佛之所說名師子吼。」諸聲聞人述佛",
    "T34n1719_07a:0279a09": "所說，尚得名為作師子吼，部雖兼別從勝",
    "T34n1719_07a:0279a10": "從本，故曰「圓報」，此乃取機之本，故此下去",
    "T34n1719_07a:0279a11": "皆須圓釋。「寶几」等者，一几承於二足，定慧",
    "T34n1719_07a:0279a12": "所依無殊，從定名諦、從慧名境，具如《止觀》",
    "T34n1719_07a:0279a13": "第三。故合云「無生定慧依真如境」，即定慧力",
    "T34n1719_07a:0279a14": "莊嚴法身，從所名能故云「無生定慧」。言「依",
    "T34n1719_07a:0279a15": "真如境」者，託境成觀故名為「依」，果體起用",
    "T34n1719_07a:0279a16": "復名為「依」，又從因說因性有修故名為「依」。",
    "T34n1719_07a:0279a17": "「舊云」下出古釋，稍似別義非今所用，準例",
    "T34n1719_07a:0279a18": "易知故不須破。次「舊云此經」下，古有四失：",
    "T34n1719_07a:0279a19": "一法身非常，二他方為此，三以應為法，四",
    "T34n1719_07a:0279a20": "對面違教。「今謂」去破中言「父子」等者，父子",
    "T34n1719_07a:0279a21": "譬機應，先譬後法；著脫譬體用，先法後譬，",
    "T34n1719_07a:0279a22": "二俱不成著脫義異，前文已破。從「又不容」",
    "T34n1719_07a:0279a23": "下更破他方，自有三節。此師亦以他方為",
    "T34n1719_07a:0279a24": "彌陀。若以尊特為彌陀者，此有三失。大",
    "T34n1719_07a:0279a25": "小兩機並在今佛，乃成見垢衣為扣此、",
    "T34n1719_07a:0279a26": "見瓔珞為扣彼，結緣亦爾。又往昔大小兩",
    "T34n1719_07a:0279a27": "緣俱在釋迦，今尊特垢衣俱在彌陀者，更",
    "T34n1719_07a:0279a28": "成可笑。故第三重立難難之，往緣大小定",
    "T34n1719_07a:0279a29": "在今佛，豈應今日雙應他方，又何得大應",
    "T34n1719_07a:0279b01": "在彼、小應在此？平等意趣義亦未成。具如",
    "T34n1719_07a:0279b02": "前破。「今明」下正釋，此則續前應世已來釋",
    "T34n1719_07a:0279b03": "耳。故知勝應在華嚴也。「今經」下破非常住。",
    "T34n1719_07a:0279b04": "古人皆云：涅槃明常華嚴法界，法華不明者，",
    "T34n1719_07a:0279b05": "不曉部類兼但對帶。垢衣乃是敘昔之說，",
    "T34n1719_07a:0279b06": "在昔尚無垢衣之言，何有常住？「所說法相」",
    "T34n1719_07a:0279b07": "至「無別」者，今經意在結會始終，設論法相",
    "T34n1719_07a:0279b08": "如彼圓說，今非全無文相存略。華嚴部內",
    "T34n1719_07a:0279b09": "不出四十二位，依正自在近善知識。今經明",
    "T34n1719_07a:0279b10": "位，具如四華，開示悟入，知識具如觀音、妙",
    "T34n1719_07a:0279b11": "音、藥王、嚴王，依正具如分別功德、寶塔、神力，",
    "T34n1719_07a:0279b12": "但廣略少異舉一例諸，故下疏文十義辯異，",
    "T34n1719_07a:0279b13": "且如十方之言，何所不攝？實相之理無事",
    "T34n1719_07a:0279b14": "不收，豈迷廣略而失大體？總如《玄》文十妙",
    "T34n1719_07a:0279b15": "引諸文證，即其相也。人不見之妄生去取，",
    "T34n1719_07a:0279b16": "故此經空無所有等言、諸法實相之說，見佛",
    "T34n1719_07a:0279b17": "常在等人、此土不毀等事，堂閣種種莊嚴、眾",
    "T34n1719_07a:0279b18": "生種種遊樂，乃至迹門因果諸相，多以《華嚴》",
    "T34n1719_07a:0279b19": "文消，算數孔目藏在此典，行頭取與散在",
    "T34n1719_07a:0279b20": "諸經，大本若亡徒論小利。「居士」至「即三十",
    "T34n1719_07a:0279b21": "心」者，中止中以民為十住、臣為十地，今居",
    "T34n1719_07a:0279b22": "士是民，以文狹故不分臣等，亦圓四十一位",
    "T34n1719_07a:0279b23": "也。「真珠」至「法身」者，並究竟戒、楞嚴定、一切種",
    "T34n1719_07a:0279b24": "慧、法音陀羅尼，莊嚴圓因四十一地。地是所",
    "T34n1719_07a:0279b25": "階、身是能階，四是能嚴、身是所嚴，若用遠因",
    "T34n1719_07a:0279b26": "亦以初心圓戒定等以嚴性德，若從因說亦",
    "T34n1719_07a:0279b27": "四十一位之所服也，至果同皆嚴極法身。言",
    "T34n1719_07a:0279b28": "「價直」者，有貴賤故如諸位也。「吏民」者等，向",
    "T34n1719_07a:0279b29": "列圍繞不云吏民，今明侍立則與僮僕",
    "T34n1719_07a:0279c01": "共列，故知立名隨義不可一定，元譬事理",
    "T34n1719_07a:0279c02": "何得守株？故前以吏民在實，今此吏民權",
    "T34n1719_07a:0279c03": "攝故在，同異二門，跨節為同、當分為異，是",
    "T34n1719_07a:0279c04": "則同為同體、異為異體，異約施權、同約開",
    "T34n1719_07a:0279c05": "顯，秖一吏民義當兩屬。「內與」等者，釋向「同」",
    "T34n1719_07a:0279c06": "字，同從內、同得名外、同為顯於內。「喻如」下",
    "T34n1719_07a:0279c07": "喻向二義，猶如良吏內應主意、外用驅使，",
    "T34n1719_07a:0279c08": "亦如要臣於內則為國股肱、於外則民之",
    "T34n1719_07a:0279c09": "主長。臣體無別，所對不同。問：此中雖是華",
    "T34n1719_07a:0279c10": "嚴座席，勝應相狀與前中止義意大同，何故",
    "T34n1719_07a:0279c11": "前以僮僕為別教賢位，吏民為圓教聖位",
    "T34n1719_07a:0279c12": "耶？答：言雖少別意亦不殊，隨其言勢逐便",
    "T34n1719_07a:0279c13": "消之，前僮僕之外有臣等四，故別分之。此",
    "T34n1719_07a:0279c14": "中但云吏民僮僕，共為一位以為所使。又",
    "T34n1719_07a:0279c15": "此中意斷別惑者，即入地住非驅使人。又",
    "T34n1719_07a:0279c16": "此與中止雖即同是他受用報，此既示入",
    "T34n1719_07a:0279c17": "忍界為菩提場、為諸教之始，故加之以破",
    "T34n1719_07a:0279c18": "塵白拂、覆之以慈悲寶帳。前敘長者所居",
    "T34n1719_07a:0279c19": "所有，今明窮子所見所有。所有既同，廣略轉",
    "T34n1719_07a:0279c20": "用。「侍立」下「云云」者，此中既為中道方便，並",
    "T34n1719_07a:0279c21": "宜地前以釋吏民，中正二旁民主異故，準",
    "T34n1719_07a:0279c22": "部應明次及不次，乃至兩教教主不同，各",
    "T34n1719_07a:0279c23": "有侍立拂塵相異。「垂諸華旛」者，四攝現通利",
    "T34n1719_07a:0279c24": "下為垂，雖華旛並垂，而華嚴於旛，如通",
    "T34n1719_07a:0279c25": "有四攝見者生喜。又雖旛華俱動，得名處",
    "T34n1719_07a:0279c26": "殊，旛寄翻轉，華約端美。神通下化令物欣",
    "T34n1719_07a:0279c27": "悅，運此二者必上等無緣，故並懸之於帳，",
    "T34n1719_07a:0279c28": "用稱於體如遍覆佛上。「香水」等者，若約自",
    "T34n1719_07a:0279c29": "行如第二釋，若不灑以香水於地，則帳旛",
    "T34n1719_07a:0280a01": "華為塵所坌，故以智香水灑實相地，除三",
    "T34n1719_07a:0280a02": "惑塵，則如來長者慈等俱淨。若約初釋香水",
    "T34n1719_07a:0280a03": "灑於菩薩心地，既從利他修因以釋，故知",
    "T34n1719_07a:0280a04": "七淨須從菩薩行因以釋。名雖同小此即",
    "T34n1719_07a:0280a05": "圓教，故舉三聚及楞嚴等。若依方便隨教",
    "T34n1719_07a:0280a06": "義別，今依圓心皆由此七布於諸地，自行",
    "T34n1719_07a:0280a07": "行此令他修此，是故文中並依圓釋。「羅列」",
    "T34n1719_07a:0280a08": "等者，華表因嚴、寶表果德，因果萬德皆嚴",
    "T34n1719_07a:0280a09": "實理，故使布列皆在於地。地非華寶而布",
    "T34n1719_07a:0280a10": "列華寶，理非因果而修證因果。「出內如前",
    "T34n1719_07a:0280a11": "釋云云」者，指前四重，但前唯在果、今或通",
    "T34n1719_07a:0280a12": "因。「相海」者，全指《華嚴．如來相海品》，及以〈隨",
    "T34n1719_07a:0280a13": "好光明品〉中明毘盧遮那具足十蓮華藏世",
    "T34n1719_07a:0280a14": "界海微塵數相，一一皆以妙相莊嚴，故云",
    "T34n1719_07a:0280a15": "「須作舍那釋之」。「四見父畏避」者，父子相見",
    "T34n1719_07a:0280a16": "雖譬感應道交不可思議，然約化事漸教",
    "T34n1719_07a:0280a17": "以論，若云父先見子是如來鑑機，道理如",
    "T34n1719_07a:0280a18": "此。今云子先見父相及處等，非即已見，並",
    "T34n1719_07a:0280a19": "是約機，應具述始末受化元由。「或是王王等」",
    "T34n1719_07a:0280a20": "者，既云見父畏避，即在頓漸教初，若據頓",
    "T34n1719_07a:0280a21": "漸之前，未有畏魔之慮，約漸機對大論畏",
    "T34n1719_07a:0280a22": "避等，故曰「未曾見聞」等也。從「略開」已下以",
    "T34n1719_07a:0280a23": "後驗前，驗昔可中初與於大過於身子",
    "T34n1719_07a:0280a24": "聞略說時，故云「有過今日」。「復次」下重釋意",
    "T34n1719_07a:0280a25": "者，小機爾時豈知二身，故是述於機中不",
    "T34n1719_07a:0280a26": "受，猶如窮子見王王等。問：法是報師，師弟",
    "T34n1719_07a:0280a27": "義別，如何齊等？答：此是等師之子，如法報相",
    "T34n1719_07a:0280a28": "稱。「諸經多名經王」等者，重約教釋，諸經有",
    "T34n1719_07a:0280a29": "明法身義者，即名經王。智契於法相稱名",
    "T34n1719_07a:0280b01": "等，故約機中對法對智名王王等，即諸部",
    "T34n1719_07a:0280b02": "大乘與小相對，世人不了見諸大乘皆稱",
    "T34n1719_07a:0280b03": "經王，乃謂《法華》與諸教等。今謂乳及二酥",
    "T34n1719_07a:0280b04": "皆譚法報，雖俱稱王非諸經王，縱有經云",
    "T34n1719_07a:0280b05": "諸經之王，不云已今當說最為第一，兼但對",
    "T34n1719_07a:0280b06": "帶其義可知。「肆」者，放也、泄也、申也。次「時富」",
    "T34n1719_07a:0280b07": "下見子譬者，然諸聲聞向施子見父譬，巧喻",
    "T34n1719_07a:0280b08": "領小遇大而機中不受，今設父見子譬，妙",
    "T34n1719_07a:0280b09": "喻領佛見機而不謀恒了。「見子處」者，如來",
    "T34n1719_07a:0280b10": "不起空座歡喜適願，故但約化儀言父",
    "T34n1719_07a:0280b11": "見子，豈以佛眼必待子見後父見耶？「今機",
    "T34n1719_07a:0280b12": "來稱慈」者，大小並得名為來稱。「彼明拔苦」等",
    "T34n1719_07a:0280b13": "者，譬品也。亦應云前譬如來與慈驚其墮",
    "T34n1719_07a:0280b14": "苦，此譬諸子領受荷佛與樂，如來拔苦本",
    "T34n1719_07a:0280b15": "在與樂，子領樂已知拔苦，二處義同隨文",
    "T34n1719_07a:0280b16": "互出。「即作是念」至「不得」者，此亦述於退大已",
    "T34n1719_07a:0280b17": "來，既入五塵大法非治，尋謀用小小又來",
    "T34n1719_07a:0280b18": "遂，今機漸來方施小化。言「取小」者，非謂",
    "T34n1719_07a:0280b19": "往時已得於小，亦非今世漸初之小，是故往",
    "T34n1719_07a:0280b20": "日不名機來、誰論付財，亦無歡喜故但云",
    "T34n1719_07a:0280b21": "「昔見欲與」等也。「今日」至「有所付」者，見小機",
    "T34n1719_07a:0280b22": "至知大非遙，是故喜其是付財地。「我常」下",
    "T34n1719_07a:0280b23": "却釋向來退大已後、頓漸之前，無時不思",
    "T34n1719_07a:0280b24": "大小二化。雖大小並失，以流轉對悲，故使",
    "T34n1719_07a:0280b25": "今時付財有在。「今有可度機生」等者，問：機",
    "T34n1719_07a:0280b26": "生由佛，那云自來？答：雖機生由佛，感亦由",
    "T34n1719_07a:0280b27": "生，且寄世長者歎子自來，昔機不生望今",
    "T34n1719_07a:0280b28": "可發，應歎機發稱為自來。若機尚生追猶",
    "T34n1719_07a:0280b29": "不至，安能自來？「我雖」下探說後期，儻一期",
    "T34n1719_07a:0280c01": "報謝無付故惜，如唱滅度法皆隨滅垂滅",
    "T34n1719_07a:0280c02": "尚惜，故名為「雖」。「即遣旁人」等者，從此方領",
    "T34n1719_07a:0280c03": "施頓漸化，故知爾前譬頓漸前若大若小。",
    "T34n1719_07a:0280c04": "「但方便品」至「併領」者，意云：文雖增減意必",
    "T34n1719_07a:0280c05": "俱存，方便既為上根，是故不須別說；譬說",
    "T34n1719_07a:0280c06": "既為中品，故須離總出別；合及頌中雖復",
    "T34n1719_07a:0280c07": "闕略，以譬為正餘並互兼，今既領譬應須",
    "T34n1719_07a:0280c08": "遍述。言「但方便品總誡勸」等者，恐尋者紛",
    "T34n1719_07a:0280c09": "紜，更重疏出，〈方便品〉文釋迦章中但云「寢大",
    "T34n1719_07a:0280c10": "施小」，雖不云勸誡之別，語意在勸，故云「於",
    "T34n1719_07a:0280c11": "三七日中思惟如是事」等，即大擬也。「眾生諸",
    "T34n1719_07a:0280c12": "根鈍」即無機也。「如斯之等類」即息化也。「即趣",
    "T34n1719_07a:0280c13": "波羅奈」等即施小也。雖不云誡，義含二門。「火",
    "T34n1719_07a:0280c14": "宅開勸出誡」者，故從法說於勸開誡。「釋各",
    "T34n1719_07a:0280c15": "三」者，勸門中三：初云「長者作是思惟」等，擬宜",
    "T34n1719_07a:0280c16": "也。「復更思惟是舍」等，即無機也。「或當墮落」等，",
    "T34n1719_07a:0280c17": "即放捨也。誡門三者，初云「我當為說」等，即",
    "T34n1719_07a:0280c18": "擬宜也。「父雖憐愍」等，即無機也。「東西馳走」等，",
    "T34n1719_07a:0280c19": "即放捨也。「長行合勸不合誡」者，勸中有三：初",
    "T34n1719_07a:0280c20": "云「如來復作是念，若我但以」等，即擬宜也。「所",
    "T34n1719_07a:0280c21": "以者何？是諸眾生未免」等，即不受也。「如彼長",
    "T34n1719_07a:0280c22": "者雖復」等，即息化也。言「息化文廣」者，先牒",
    "T34n1719_07a:0280c23": "前後三譬，次方以三合正明息化。初如彼長",
    "T34n1719_07a:0280c24": "者，牒初不得一譬，正帖息化。次「但以慇懃」",
    "T34n1719_07a:0280c25": "下牒施小，「然後各與」下牒等賜，此兩旁合",
    "T34n1719_07a:0280c26": "息化。次「如來亦復」下一十六字，始正合息化，",
    "T34n1719_07a:0280c27": "故云廣也。「偈中但誡」者，亦具有三：初「方宜",
    "T34n1719_07a:0280c28": "救濟」下四行半，頌擬宜。次「諸子無知」下三句，",
    "T34n1719_07a:0280c29": "頌不受。「嬉戲」一句頌息化。已下屬用車文",
    "T34n1719_07a:0281a01": "也。此頌譬文則具有三，但頌合中亦但合",
    "T34n1719_07a:0281a02": "誡，有一行長頌仍進退二釋，初釋亦具有",
    "T34n1719_07a:0281a03": "三，「雖復教詔」一句擬宜，「而不信受」一句無機，",
    "T34n1719_07a:0281a04": "「於諸欲染」二句息化。又云「或可」下二句亦頌",
    "T34n1719_07a:0281a05": "無機，依第二釋故云「不頌息化」。「即遣旁人」",
    "T34n1719_07a:0281a06": "下出併領也。然義則有六，文但有五：先勸",
    "T34n1719_07a:0281a07": "誡各二，謂擬宜、無機；次勸誡合一，即二門息",
    "T34n1719_07a:0281a08": "化。",
    "T34n1719_07a:0281a09": "法華文句記卷第七上"
}