{
    "X67n1308_004:0537c03": "徑石滴乳集卷之四",
    "X67n1308_004:0537c05": "清嗣祖沙門江州直在編",
    "X67n1308_004:0537c06": "嗣法門人齊安機雲續",
    "X67n1308_004:0537c07": "徑山下第十二世",
    "X67n1308_004:0537c08": "敬畏空禪師法嗣",
    "X67n1308_004:0537c09": "杭州徑山無幻性冲禪師。字古湛。秀水張氏子。母卜",
    "X67n1308_004:0537c10": "氏。誕師之夕。夢橋上一鷄飛冲上天。因名橋嬰。時每",
    "X67n1308_004:0537c11": "啼不止。唯以供具列於前即輟。丱歲率羣兒。以瓦石",
    "X67n1308_004:0537c12": "作殿像羅拜。既納內育子。嘗歎塵勞膠固。曷得出離。",
    "X67n1308_004:0537c13": "聞無趣乃本色道人。欣然往參。趣誨以教外別傳之",
    "X67n1308_004:0537c14": "旨。有所契入。遂薙染結菴徑山。集無趣語。及見趣。趣",
    "X67n1308_004:0537c15": "曰。曾做什麼來。師曰。買得一段田。收得元本契。請和",
    "X67n1308_004:0537c16": "尚僉押。趣展閱曰。這個是我的。你的聻。師曰。莫搶奪",
    "X67n1308_004:0537c17": "行市。趣擲下集本。師便出。",
    "X67n1308_004:0537c18": "龍興在曰。一人肘後懸符。一人頂竪摩醯。二俱作",
    "X67n1308_004:0537c19": "家。烜赫古今。若作臨濟兒孫。猶欠在。何故。敵勝從",
    "X67n1308_004:0537c20": "中出。須凴師子兒。",
    "X67n1308_004:0537c21": "龍門性頌曰。相逢各自展家風。祖業兒孫用不窮。",
    "X67n1308_004:0537c22": "大海無涯資躍鯉。長空萬里縱飛鴻。",
    "X67n1308_004:0537c23": "金明旭頌曰。龍門久駐飛騰勢。纔便風雷趂晚潮。",
    "X67n1308_004:0537c24": "驚起泥牛穿碧海。轉身一拶直冲霄。",
    "X67n1308_004:0538a01": "石門雲頌曰。借婆衫子拜婆年。體段風流出自然。",
    "X67n1308_004:0538a02": "更有一般純粹處。御街掩袖月明前。",
    "X67n1308_004:0538a03": "拂拂春風搖地軸。沉沉夜雨洗天根。銀濤萬疊資",
    "X67n1308_004:0538a04": "鱗躍。鼓鬣雲端海嶽昏。",
    "X67n1308_004:0538a05": "無趣問。徹骨徹髓道一句。三玄三要絕遮護。此二句",
    "X67n1308_004:0538a06": "中。我欲取一句為法。汝道取那一句好。師曰。和尚適",
    "X67n1308_004:0538a07": "來道那一句。趣瞋目叱曰。汝恁麼無記性。師曰。祇為",
    "X67n1308_004:0538a08": "和尚徹骨徹髓。趣笑曰。不然。為子一人即得。爭奈大",
    "X67n1308_004:0538a09": "眾何。師曰。取即不辭。恐辜負先代。喪我後人。趣曰。如",
    "X67n1308_004:0538a10": "是如是。趣付偈曰。師傳拈花宗。我示微笑法。親手展",
    "X67n1308_004:0538a11": "付汝。持奉徧塵剎。",
    "X67n1308_004:0538a12": "金明旭曰。無幻大似一顆走盤珠。愈琢愈輝。趣祖",
    "X67n1308_004:0538a13": "驗得。號段分明。也是勾賊破家。",
    "X67n1308_004:0538a14": "師燒火次。僧問。如何是自性天真佛。幻云。搬柴來。僧",
    "X67n1308_004:0538a15": "搬柴了。又理前問。師云。者奴子。好惡也不知。便打。",
    "X67n1308_004:0538a16": "徑山進頌曰。大富須還長者家。天然隨處有生涯。",
    "X67n1308_004:0538a17": "可憐不識寰中寶。錯認真金作赤沙。",
    "X67n1308_004:0538a18": "牧公謙頌曰。脚下魚行總不知。因憐[咸*鳥][感*鳥]亦何癡。",
    "X67n1308_004:0538a19": "幾多負義忘恩者。徒有雙雙兩道眉。",
    "X67n1308_004:0538a20": "鐵容玄頌曰。長安年少惜花殘。爭認慈恩紫牡丹。",
    "X67n1308_004:0538a21": "別有冰盤承露冷。無人起就月中看。",
    "X67n1308_004:0538a22": "潛夫峻頌曰。桃源洞口尋春色。野老頻呼在此中。",
    "X67n1308_004:0538a23": "遊徧園林猶借問。不知身在萬花叢。",
    "X67n1308_004:0538a24": "兩客下棋次。僧請益。師曰。若論此事。如兩家著棋。用",
    "X67n1308_004:0538b01": "心鮮有不克者。何則。若也未知局面。舉必全乖。不善",
    "X67n1308_004:0538b02": "權宜。觸途遭喪。祇為他意馬散失。狂象無鈎。兵車不",
    "X67n1308_004:0538b03": "識。機關心粗。常行險地。不惟重重納敗。將見皮破血",
    "X67n1308_004:0538b04": "流。若是主將威嚴。士途平坦。如是而炮不虗發。發則",
    "X67n1308_004:0538b05": "打破重圍。兵不亂行。誰肯直前退後。天馬而追風八",
    "X67n1308_004:0538b06": "面。神車而竟沒遮欄。不惟致勝奏功。畢竟風行草偃。",
    "X67n1308_004:0538b07": "良久曰。大平本是將軍定。不許將軍見太平。",
    "X67n1308_004:0538b08": "僧問。如何是提婆宗。師曰。一字不著畫。曰不問者個。",
    "X67n1308_004:0538b09": "師曰。圓相不著圈。",
    "X67n1308_004:0538b10": "二祖雲徵曰。要會一字不著畫。圓相不著圈麼。直",
    "X67n1308_004:0538b11": "須倒退三千里。",
    "X67n1308_004:0538b12": "師住車溪。二十餘年。日與衲子。商確大事。罔不悅服。",
    "X67n1308_004:0538b13": "萬曆三十八年。復住徑山。上堂。大道無向背。至理絕",
    "X67n1308_004:0538b14": "言詮。迥出三乘。高超十地。萬法不到處。特地光輝。生",
    "X67n1308_004:0538b15": "佛未分時。靈源獨耀。不落見聞。不隨聲色。直下無一",
    "X67n1308_004:0538b16": "絲毫頭。徧界全彰。縱饒棒頭取證。喝下承當。猶是曲",
    "X67n1308_004:0538b17": "為今時。倘或光景俱忘。契心平等。亦非的旨。所以道。",
    "X67n1308_004:0538b18": "向上一路。千聖不傳。學者勞形。如猿捉影。到者裏。絕",
    "X67n1308_004:0538b19": "行絕解。絕照絕用。絕理絕事。若倚天長劍。凜凜神威。",
    "X67n1308_004:0538b20": "如鐵牛之機。籠羅不住。今日明眼人前。不敢囊藏被",
    "X67n1308_004:0538b21": "葢。八字打開。拈拂子曰。諸人還委悉麼。耀古騰今祇",
    "X67n1308_004:0538b22": "者是。大千世界一閒身。",
    "X67n1308_004:0538b23": "因病。僧問。和尚百年後。向甚麼處去。師曰。千株松下",
    "X67n1308_004:0538b24": "角彎彎。百草頭邊亂[跳兆+孛]跳。",
    "X67n1308_004:0538c01": "能仁在曰。車溪恁般答話。知天下後世。千燈萬燄。",
    "X67n1308_004:0538c02": "當從其足下出。者僧若有問殺闍黎价。逼殺首座",
    "X67n1308_004:0538c03": "處底手脚。待車溪纔擬對。便掩耳而出。且要老漢",
    "X67n1308_004:0538c04": "立地脫去。",
    "X67n1308_004:0538c05": "萬曆辛亥季冬初四日。傳廣首座袈裟偈曰。墖前付",
    "X67n1308_004:0538c06": "囑無多子。百萬人天那個尋。未審是誰成漏泄。至今",
    "X67n1308_004:0538c07": "殃禍及兒孫。",
    "X67n1308_004:0538c08": "滴乳曰。余攷傳燈。惟南嶽侍曹溪八載。只道個說",
    "X67n1308_004:0538c09": "似一物即不中。招得追風馬子。南明侍車溪八載。",
    "X67n1308_004:0538c10": "止換得個破袈裟。且道。與古人同也別也。參。",
    "X67n1308_004:0538c11": "端坐而逝。闍維墖於徑山。壽七十二。臘三十。",
    "X67n1308_004:0538c12": "雲谷會禪師法嗣",
    "X67n1308_004:0538c13": "韶州曹溪憨山德清禪師。字澄印。全椒蔡氏子。七歲",
    "X67n1308_004:0538c14": "見叔母生子。又見叔死。即抱生死去來之疑。年十二。",
    "X67n1308_004:0538c15": "禮南京報恩寺西林寧公為師。時嘉興雲谷會。住棲",
    "X67n1308_004:0538c16": "霞報恩。師執侍甚勤。谷開發悟明心地。師即請西林",
    "X67n1308_004:0538c17": "剃落。盡燒所習外學。謁無極受具。聽講華嚴玄談有",
    "X67n1308_004:0538c18": "省。乙丑。谷結禪期於天界。舉師入堂。示以向上巴鼻。",
    "X67n1308_004:0538c19": "辛未。辭谷北遊。谷曰。吾之大法。在汝肩頭。慎勿容易。",
    "X67n1308_004:0538c20": "邸中閱物不遷論。至梵志出家。頓了旋嵐偃岳之句。",
    "X67n1308_004:0538c21": "生死去來之疑。乃作偈曰。生死晝夜。水流花謝。今日",
    "X67n1308_004:0538c22": "乃知。鼻孔向下。乙亥禮文殊。結茅五臺之龍門。匡山",
    "X67n1308_004:0538c23": "徹空雲棲蓮池。相繼入山。與師語契。辛巳仲冬。慈聖",
    "X67n1308_004:0538c24": "皇太后。為神廟。建祈儲道場於五臺大墖寺。百有二",
    "X67n1308_004:0539a01": "十二日。師與妙峯主其事。壬午八月。光廟誕生。癸未",
    "X67n1308_004:0539a02": "春。遁居東海牢山。恢復那羅延窟。慈聖再徵不得。甲",
    "X67n1308_004:0539a03": "申乃得師。輒賜內帑。師倣古矯詔賑饑事。以賑山東",
    "X67n1308_004:0539a04": "民。丙戌。慈聖頒藏經布金造寺。賜額海印。丁亥工竣。",
    "X67n1308_004:0539a05": "即開爐韝。己丑。請藏至南京報恩。感寶墖放光。乙未",
    "X67n1308_004:0539a06": "方士流言侵攘逮赴。詔獄按驗無實。坐以私創寺院。",
    "X67n1308_004:0539a07": "戍雷州衛。道出江西。鄒元標。迎至鐵佛菴。與師一語",
    "X67n1308_004:0539a08": "投契。頓翻前案。丙申。禮六祖。抵戍寓城西坡公亭。雷",
    "X67n1308_004:0539a09": "州饑癘。師收埋骸骨。萬計建盂蘭會。說幽冥戒。天大",
    "X67n1308_004:0539a10": "雨。癘隨止。戊戌。修曹溪通志。戒靈通侍者。酒歸侵田",
    "X67n1308_004:0539a11": "斥僦舍。屠門酒肆。皆為寶所。大鑑之道。勃焉中興。",
    "X67n1308_004:0539a12": "師舉雲門光不透脫有兩般病因緣頌曰。天街花月",
    "X67n1308_004:0539a13": "影珊珊。沉醉東風獨倚欄。朝罷九重人靜後。六宮猶",
    "X67n1308_004:0539a14": "尚整衣冠。",
    "X67n1308_004:0539a15": "舉僧問雲門。不起一念。還有過也無。門曰須彌山。頌",
    "X67n1308_004:0539a16": "曰。天寒霜落月沉西。清夜迢迢鶴夢迷。海底日輪紅",
    "X67n1308_004:0539a17": "似火。行人猶聽五更鷄。",
    "X67n1308_004:0539a18": "舉德山托鉢因緣頌曰。閒看師子謾調兒。顧欠[口*(((止/少)*頁)/((白日+田)/廾))]呻",
    "X67n1308_004:0539a19": "力盡施。觸著翻身聊一擲。低頭歸去令全提。甲寅夏。",
    "X67n1308_004:0539a20": "慈聖賓天詔至。師返僧服。丁巳。建法雲寺於廬山五",
    "X67n1308_004:0539a21": "乳峰下。效遠公六時修淨業。天啟壬戌。復住曹溪。癸",
    "X67n1308_004:0539a22": "亥十月十一日。示微疾。沐浴焚香。集眾告別。顧曰。今",
    "X67n1308_004:0539a23": "日截斷葛藤。端坐而逝。世壽七十八。僧臘六十。有夢",
    "X67n1308_004:0539a24": "遊集經論註解二十餘種。乙丑歲。龕歸五乳。墖而藏",
    "X67n1308_004:0539b01": "焉。崇禎癸未。粵人復奉龕。歸曹溪。歷年二十。端坐如",
    "X67n1308_004:0539b02": "生。遂金漆塗體升座。與六祖肉身相望。就天峙岡舊",
    "X67n1308_004:0539b03": "墖院地供養。名曰憨山院。去南華寺半里許。",
    "X67n1308_004:0539b04": "中溪覺林居士李元陽。生而頴悟。過目成誦。初得方",
    "X67n1308_004:0539b05": "士。授導引之術。以為神僊必致。後因讀楞嚴經。大駭",
    "X67n1308_004:0539b06": "曰。世有如是書乎。遂留心內典。樂與僧遊。自號覺林",
    "X67n1308_004:0539b07": "居士。在翰時。常遊法席。見雲谷。遂蒙印可。與默菴定",
    "X67n1308_004:0539b08": "堂二師。為方外契。所著有禪源記及中溪類稿等書。",
    "X67n1308_004:0539b09": "流行於世。",
    "X67n1308_004:0539b10": "龍池聞禪師法嗣",
    "X67n1308_004:0539b11": "天目蘭風真定禪師。餘姚陳氏子。夙有根器。雅慕禪",
    "X67n1308_004:0539b12": "宗。年二十。禮天目璿公為師。未幾往五臺。一十三載",
    "X67n1308_004:0539b13": "後至徐州鐵佛寺。一夜因風吹殿門有省。尋參龍池。",
    "X67n1308_004:0539b14": "獲心印。自此遊歷諸方。三十餘秋。江淮之間。聲名大",
    "X67n1308_004:0539b15": "著。師嘗頌隨緣赴感。有盡微塵界菩提坐。不動秋毫",
    "X67n1308_004:0539b16": "轉法輪之句。師著冰壺宗鑑及維摩經註共二十七",
    "X67n1308_004:0539b17": "卷。行世。於萬曆壬午正月八日示微疾。至十五日。跏",
    "X67n1308_004:0539b18": "趺而逝。",
    "X67n1308_004:0539b19": "廣信府鵝湖□□□禪師。郡之上饒朱氏子。偶遇戚",
    "X67n1308_004:0539b20": "屬會道者。談四生之義。師於言下。洞了物我平等大",
    "X67n1308_004:0539b21": "意。往洛之大平落髮。南歸焦山度臘。聞江中推船有",
    "X67n1308_004:0539b22": "省。偈曰。夜靜江空闊。推船[囗@力][囗@力]聲。不知何所往。擔子",
    "X67n1308_004:0539b23": "半邊輕。謁華山聞。山拈一段生涯六不收話。猛提七",
    "X67n1308_004:0539b24": "日。身心脫然。尋歸里中。住靈山。畫大圓相於壁間曰",
    "X67n1308_004:0539c01": "內寫莫教塗黑。外寫勿使傷白。有人向圈裏圈外。下",
    "X67n1308_004:0539c02": "得註脚者。許你學道無疑。不然。總是懡[怡台+羅]。後住鵝湖。",
    "X67n1308_004:0539c03": "十年不立座元。博山參。以趙州無字話相契。請居厥",
    "X67n1308_004:0539c04": "職。贈以偈曰。鵝湖十載虗元位。一旦元何立少年。兩",
    "X67n1308_004:0539c05": "箇眉毛八箇繓。須知佛祖不容前。嘗置無門鎻。置方",
    "X67n1308_004:0539c06": "丈壁。以驗諸方。偈曰。上古流傳鎻。憑君智鑰開。若無",
    "X67n1308_004:0539c07": "開鎻法。相見不須來。萬曆丁□二月晦日。上堂說法。",
    "X67n1308_004:0539c08": "置齋作別。示偈曰。八十餘年幻夢中。鐵牛耕破太虗",
    "X67n1308_004:0539c09": "空。臨行一句相分付。半夜金烏帶日紅。端坐而逝。",
    "X67n1308_004:0539c10": "伏牛理禪師法嗣",
    "X67n1308_004:0539c11": "均州武當佛巖雲菴真際禪師。神宗時。為慈聖皇太",
    "X67n1308_004:0539c12": "后。轉大藏。詔住靈應寺。恩寵甚渥。賜號不二大師。",
    "X67n1308_004:0539c13": "上堂示眾。秘魔叉。担雪填井。禾山皷。眼裡撒沙。饑虗",
    "X67n1308_004:0539c14": "抑勒。托鉢法堂。驀拈拂子云。者隊守古塚底。不知曲",
    "X67n1308_004:0539c15": "了多少。今日落在佛巖手裏。不穿却鼻孔。定是剜却",
    "X67n1308_004:0539c16": "你眼睛。何故。不入洪波裏。爭見弄潮人。",
    "X67n1308_004:0539c17": "徑山下第十三世",
    "X67n1308_004:0539c18": "徑山冲禪師法嗣",
    "X67n1308_004:0539c19": "杭州徑山南明惠廣禪師。鹽官韓氏子。禮興善芹泉",
    "X67n1308_004:0539c20": "剃染。志慕禪學。恨其宗風不著。徧遊講肆。復歸掩關。",
    "X67n1308_004:0539c21": "於無字話。凝然始覺物理一致。古湛聞有真實志。乃",
    "X67n1308_004:0539c22": "就關扣問。便有師資之契。遂啟關。往謁古湛於車溪。",
    "X67n1308_004:0539c23": "未幾。即入古湛舊隱之白雲山。禁足三載。徑山繼峰",
    "X67n1308_004:0539c24": "老宿。請湛開法。師每聞示誨。必垂淚刻究。一日偶拾",
    "X67n1308_004:0540a01": "片紙。有觀方知彼去去者不至方之句有省。呈湛。湛",
    "X67n1308_004:0540a02": "印可。即舉師首眾。尋付偈曰。得本無所得。傳亦無可",
    "X67n1308_004:0540a03": "傳。今付無傳法。東西共一天。",
    "X67n1308_004:0540a04": "天鐸源頌曰。八載巾瓶窮徹骨。大千攝向一毫端。",
    "X67n1308_004:0540a05": "可憐家破人亡處。猶把封皮當信看。",
    "X67n1308_004:0540a06": "胡機郁頌曰。頓絕狐疑遠探玄。劫壺空處玅難詮。",
    "X67n1308_004:0540a07": "而今積聚毫端上。一鼓雷音徧大千。",
    "X67n1308_004:0540a08": "金明旭頌曰。禹貢上承堯舜德。盛明猶見漢唐心。",
    "X67n1308_004:0540a09": "此時不必問端拱。帝業持盈已到今。",
    "X67n1308_004:0540a10": "雨山越頌曰。河出圖。洛出書。藍田產美玉。赤水育",
    "X67n1308_004:0540a11": "玄珠。仙姿不是人間種。殻裏藏身供上廚。",
    "X67n1308_004:0540a12": "石門雲頌曰。鑊湯[跳兆+孛]跳上刀山。氣擁眉間海樣寬。",
    "X67n1308_004:0540a13": "回首死撾塗毒鼓。血漫漫地照人寒。",
    "X67n1308_004:0540a14": "住徑山示眾。五峯頭卓朔。雙徑尾顛先。喝石巖[跳兆+孛]跳。",
    "X67n1308_004:0540a15": "明月池傾天。此四句。一句中有殺人刀。無活人劍。一",
    "X67n1308_004:0540a16": "句中有活人劍。無殺人刀。一句中殺人刀活人劍俱",
    "X67n1308_004:0540a17": "有。一句中殺人刀活人劍俱無。伶俐衲僧。簡點得出。",
    "X67n1308_004:0540a18": "一生參學事畢。",
    "X67n1308_004:0540a19": "空諸性曰。四句外尚有一句子。百味具足。不獨殺",
    "X67n1308_004:0540a20": "活也。然雖南明。終未能舉出在。且道。是那一句。良",
    "X67n1308_004:0540a21": "久云。覰著則瞎。",
    "X67n1308_004:0540a22": "濟北弘曰。楚黃紙貴。一狀領過。",
    "X67n1308_004:0540a23": "示眾。以拂子點此相云。徑山最初。祇為有此一著。",
    "X67n1308_004:0540a24": "遂爾站定脚跟。一挨一拶。愈究愈遠。忽一日不究而",
    "X67n1308_004:0540b01": "究。不窮而窮。不究不窮。不覺頓空伎倆。猛地回覰。又",
    "X67n1308_004:0540b02": "畫一此相云。原來只是這箇。纔知者箇。復打○此相",
    "X67n1308_004:0540b03": "云。便是者箇。諸昆仲。且道。者箇作麼生理會。這裡具",
    "X67n1308_004:0540b04": "得一隻眼。方許到家。",
    "X67n1308_004:0540b05": "示眾。跳出金剛圈。揣碎虗空骨。剖開秘密藏。放出塵",
    "X67n1308_004:0540b06": "沙佛。大方闊步。玅運寰中。細剪白雲。七片八片。密羅",
    "X67n1308_004:0540b07": "黃菊。一叢兩叢。古佛心祖師意。一齊漏泄。堂堂龍象。",
    "X67n1308_004:0540b08": "有許多眼耳。為甚不見不聞。驀竪拂子。隨擊禪床云。",
    "X67n1308_004:0540b09": "向者裡一舉便見。一擊便聞。赤肉團上。無物不有。無",
    "X67n1308_004:0540b10": "物不空。真俗二諦。於中顯現。十聖三賢。於中休息。以",
    "X67n1308_004:0540b11": "無身為身。將空法作法。其熾也應萬有而不窮。其寂",
    "X67n1308_004:0540b12": "也覓一法而不有。者點靈明。如珠在盤。以此明心。何",
    "X67n1308_004:0540b13": "心不明。以此顯理。何理不顯。所以道。有意相尋偏不",
    "X67n1308_004:0540b14": "見。無心覰捕體全彰。諸人須向脚跟下。究取始得。",
    "X67n1308_004:0540b15": "除夕示眾。前年年。鼻孔無半邊。去年年。兩眼不能全。",
    "X67n1308_004:0540b16": "今年年。三十精骨獻青天。我禪已說了。汝等作麼生。",
    "X67n1308_004:0540b17": "參。",
    "X67n1308_004:0540b18": "元旦示眾。新年佛法有。趙二契村酒。醉倒李麻鬍。王",
    "X67n1308_004:0540b19": "三笑破口。新年佛法無。水上按葫蘆。海底蓬塵起。堂",
    "X67n1308_004:0540b20": "堂在半途。古人提掇不得底。徑山恁麼舉揚。者裡還",
    "X67n1308_004:0540b21": "有佛法商量也無。合掌問訊云。元正啟祚。萬物咸新。",
    "X67n1308_004:0540b22": "燈節示眾。舉大慧上堂云。正月十四十五。雙徑槌鑼",
    "X67n1308_004:0540b23": "打鼓。要識祖意西來。看取村歌社舞。師曰。大慧三百",
    "X67n1308_004:0540b24": "六十骨節。八萬四千毛孔。抖得敬揑得聚。可謂烜赫",
    "X67n1308_004:0540c01": "古今。法王座上。人天眾前。為甚照應不到。徑山今日",
    "X67n1308_004:0540c02": "要與劈石分金。你諸人也須識得祖意西來。若認定",
    "X67n1308_004:0540c03": "村歌社舞。大似燈影裡行。未覩太陽在。",
    "X67n1308_004:0540c04": "示眾。烏石嶺與汝相見了也。望州亭與汝相見了也。",
    "X67n1308_004:0540c05": "僧堂前與汝相見了也。大眾。作麼生說個相見的道",
    "X67n1308_004:0540c06": "理。且道。相見見個甚麼。良久云。鱉咬剎竿。狗銜燈盞。",
    "X67n1308_004:0540c07": "示眾。舉月幻返八峯。峯曰。還我照用來。幻曰。若有照",
    "X67n1308_004:0540c08": "用。即成障隔。峯曰。著廝著空。佛也救不得。幻曰。有無",
    "X67n1308_004:0540c09": "俱寂滅。空佛悉皆非。師曰。月幻氣識超羣。如太阿出",
    "X67n1308_004:0540c10": "匣。八峯鴻門大啟。若海納英流。可謂立賓互叶。照用",
    "X67n1308_004:0540c11": "同施。雖然。還知八峯只解踞虎頭。不解把虎尾麼。",
    "X67n1308_004:0540c12": "示眾。昔竹山圭禪師。脫略異常。一日遊佛巖。聞風吹",
    "X67n1308_004:0540c13": "殿角鈴聲。倚杖脫去。茶毗得舍利無數。然我衲僧。得",
    "X67n1308_004:0540c14": "一機半解。遯迹林泉。久久操持。掃盡廉纖。末後乃有",
    "X67n1308_004:0540c15": "如是作略。近時師僧。纔得一知半解。就要為人師範。",
    "X67n1308_004:0540c16": "靜工全無。微細未透。末後一著。未免螃蠏下鍋。何也。",
    "X67n1308_004:0540c17": "一回擲地作金聲。九曲黃河清徹底。",
    "X67n1308_004:0540c18": "示眾。舉南院啐啄同時因緣。師頌曰。同時啐啄不同",
    "X67n1308_004:0540c19": "時。箭鐵飛紅打一鎚。無限周遮頭腦裂。干戈中立太",
    "X67n1308_004:0540c20": "平基。下座。",
    "X67n1308_004:0540c21": "示眾。舉兩堂首座相見。師頌。兩岸夾流來滾滾。一泓",
    "X67n1308_004:0540c22": "活碧去綿綿。師兒若解反身躑。海底泥牛角指天。",
    "X67n1308_004:0540c23": "住永慶寺示眾。箇般奇特玅難言。驀直臯亭跳上天。",
    "X67n1308_004:0540c24": "帝釋鼻梁遭磕破。波斯痛倒海門前。",
    "X67n1308_004:0541a01": "示眾。張公乍與李公友。欲進李公一盃酒。返被李公",
    "X67n1308_004:0541a02": "進一盃。好手手中呈好手。大眾要見好手麼。第一座",
    "X67n1308_004:0541a03": "抽身便出。師以拄杖打散。師方丈。",
    "X67n1308_004:0541a04": "示眾。甚麼物恁麼來。石人舞袖笑盈腮。泥牛入海無",
    "X67n1308_004:0541a05": "消息。木馬嘶風趂不回。忽趂回。鐵壁銀山盡打開。驀",
    "X67n1308_004:0541a06": "拈拄杖。畫一畫云。這裡還有一重。",
    "X67n1308_004:0541a07": "示眾。將心求佛。墮在毒海。離心意識。趨向無門。諸□。",
    "X67n1308_004:0541a08": "弟。果能休去歇去。以須彌山作四大海。白浪滔天。以",
    "X67n1308_004:0541a09": "四大海作須彌山。紅塵滿地。烹虗空之髓。而滋味嘗",
    "X67n1308_004:0541a10": "新。挑劫壺之燈。而光明灼大。者裡鈎錐不得。那畔鞭",
    "X67n1308_004:0541a11": "索徒施。所以向上一路。千聖不傳。學者勞形。如猿捉",
    "X67n1308_004:0541a12": "影。開彌勒之樓閣。法法全彰。入普賢之行門。頭頭不",
    "X67n1308_004:0541a13": "捨。到此只得木童歌白雪。石女咏清泉。按指則海印",
    "X67n1308_004:0541a14": "發光。動絃則音聲滿耳。接拍既有伯牙。座前誰是子",
    "X67n1308_004:0541a15": "期。",
    "X67n1308_004:0541a16": "示眾。古人喫三頓棒。如龍得水。似虎靠山。羅籠不住。",
    "X67n1308_004:0541a17": "呼喚不回。倒嶽傾湫。平沉大地。收來盡是馬簸箕。簸",
    "X67n1308_004:0541a18": "□□。若是靈機活脫。別展家聲。著著該羅。步步密運。",
    "X67n1308_004:0541a19": "到者裡。須知曰晝雞啼。紅塵犬吠。是佛是魔。三十棒。",
    "X67n1308_004:0541a20": "管甚船來陸來。或饑或飽。一頓飯。論甚明頭暗頭。藏",
    "X67n1308_004:0541a21": "身處沒踪跡。布袋橫拖。沒踪跡處莫藏身。拄杖倒卓。",
    "X67n1308_004:0541a22": "大道祇在目前。要且目前難覩。不是目前法。非耳目",
    "X67n1308_004:0541a23": "之所到。大眾還知此消息麼。良久云。但得春風齊著",
    "X67n1308_004:0541a24": "力。一時吹入我門來。",
    "X67n1308_004:0541b01": "示眾。舉月溪澂禪師。參東林悟和尚。呈所見。林不諾。",
    "X67n1308_004:0541b02": "溪以林強抑。出不遜語。一日辭林。林負囊送至山門。",
    "X67n1308_004:0541b03": "忽指黃犬曰。者畜生。為甚有業識無佛性。溪於此大",
    "X67n1308_004:0541b04": "悟。師曰。東林垂手處。大似逆鱗徑寸。大岡悟去。也是",
    "X67n1308_004:0541b05": "好肉剜瘡。雖然如是。者裡別有道理。諸人不得草草",
    "X67n1308_004:0541b06": "承當。",
    "X67n1308_004:0541b07": "示眾。舉則中上堂云。結制來天陰四十日。今朝晴明",
    "X67n1308_004:0541b08": "好晒[日*良]。雖然臂肘不向外曲。諸人分上。也要簡點分",
    "X67n1308_004:0541b09": "明。師曰。平湖結制來四十日。雨淋淋底。臯亭結制來。",
    "X67n1308_004:0541b10": "四十日。乾曝曝底。諸人分上。亦要檢點分明。無論乾",
    "X67n1308_004:0541b11": "箇溼箇。拈向一邊。以拄杖卓一卓云。諸人向者裡。試",
    "X67n1308_004:0541b12": "說道理看。",
    "X67n1308_004:0541b13": "示眾。落日如懸鼓。峯前仔細觀。霞光交大地。一片錦",
    "X67n1308_004:0541b14": "山川。汝等若作境話會。辜負平生。不作境話會。亦辜",
    "X67n1308_004:0541b15": "負平生。畢竟作麼生。",
    "X67n1308_004:0541b16": "慧頂棟曰。我最初讀夾山猿抱子歸青嶂裡。鳥銜",
    "X67n1308_004:0541b17": "花落碧巖前。覺意句冷冷然。及徑山霞光交大地。",
    "X67n1308_004:0541b18": "一片錦山川。始知者個道理。針劄不入。水泄不通。",
    "X67n1308_004:0541b19": "若非打破漆桶底。不錯會也大難。",
    "X67n1308_004:0541b20": "示眾。舉方山寶禪師。因僧問。如何是般若體。師云。八",
    "X67n1308_004:0541b21": "角磨盤。如何是般若用。師云。八角磨盤空裡走。師云。",
    "X67n1308_004:0541b22": "瑞巖只解隨邪逐惡。不解回櫓就岸。倘問臯亭。如何",
    "X67n1308_004:0541b23": "是般若體。驀與一掌。如何是般若用。更與兩掌。不特",
    "X67n1308_004:0541b24": "指出般若體用。亦且知我衲僧門下。別有爪牙。",
    "X67n1308_004:0541c01": "示眾。舉方山和尚。未出家時。偶閱壇經。恍如舊習。乃",
    "X67n1308_004:0541c02": "舉黃梅衣鉢因緣。問曰。既不會佛法。為甚又紹祖位。",
    "X67n1308_004:0541c03": "鞏曰。不但祖師。大有人不會佛法。亦紹祖位。山曰。和",
    "X67n1308_004:0541c04": "尚還紹祖位否。鞏曰。若紹祖位。即會佛法。師曰。瑞巖",
    "X67n1308_004:0541c05": "如蟲禦木。偶爾成文。淨慈被伊一拶。便乃平高就下。",
    "X67n1308_004:0541c06": "唱道門中。略較些子。黃梅衣鉢。未夢見在。大眾要識",
    "X67n1308_004:0541c07": "黃梅衣鉢落處麼。以拄杖卓一卓。喝一喝下座。",
    "X67n1308_004:0541c08": "示眾。僧問。三世諸佛。為甚不知有。師曰。聰明反被聰",
    "X67n1308_004:0541c09": "明悞。進云。黧奴白牯。為甚却知有。師曰。棒打石人頭。",
    "X67n1308_004:0541c10": "嚗嚗論實事。僧禮拜。師舉斷橋上堂云。雁山雲台嶠",
    "X67n1308_004:0541c11": "月。或卷或舒。或圓或缺。兩兩三三。朝遊暮往。袈裟角",
    "X67n1308_004:0541c12": "拄杖頭。挑底挑。裏底裏。不妨自怡自悅。若到瑞巖。定",
    "X67n1308_004:0541c13": "是打教棒折。何故。而今甚麼時節。師曰。古人赤心片",
    "X67n1308_004:0541c14": "片。只要功論葢代。當日若有見義勇為者。待他正與",
    "X67n1308_004:0541c15": "麼道。從旁走出。震威一喝。看他做甚麼手脚。更喝兩",
    "X67n1308_004:0541c16": "喝下去。瑞巖即有定亂之謀。管取退身不及。",
    "X67n1308_004:0541c17": "示眾。舉天目進禪師問夷峯寧和尚。如何是西來密",
    "X67n1308_004:0541c18": "密意。峯下禪床擒住曰。西來無意。你道。此間是甚麼",
    "X67n1308_004:0541c19": "意。目自此寢食俱忘。一日登廁。聞僧敲籌作聲。忽猛",
    "X67n1308_004:0541c20": "省。師曰。大岡有驅耕奪食之施。無電激雷奔之作。以",
    "X67n1308_004:0541c21": "致天目。沉言滯句。墮在機境。及聞籌聲。遭他恠笑。若",
    "X67n1308_004:0541c22": "是徑山。打開潑天門戶。一任赤驥追風。精金躍冶。何",
    "X67n1308_004:0541c23": "故。青山無數行人少。紅雨和烟墜綺羅。",
    "X67n1308_004:0541c24": "師。在龍居首座寮。僧問。已到車溪。更不為人時如何。",
    "X67n1308_004:0542a01": "師曰。樓上春風時欲歇。誰能攬鏡看愁眉。僧擬進語。",
    "X67n1308_004:0542a02": "師喝出。",
    "X67n1308_004:0542a03": "鐵容玄頌曰。真珠簾箔掩蘭房。明月沉沉客漏長。",
    "X67n1308_004:0542a04": "瓊佩乍生春草碧。嬌容應不復臨妝。",
    "X67n1308_004:0542a05": "雲庵量頌曰。玉簫吹徹鳳凰臺。古殿深沉曉未開。",
    "X67n1308_004:0542a06": "滿地落花春已去。綠陰空鎻舊莓苔。",
    "X67n1308_004:0542a07": "僧問。一念緣起無生。超彼三乘權學等見。阿誰緣起",
    "X67n1308_004:0542a08": "有生耶。師震聲一喝。僧禮拜。",
    "X67n1308_004:0542a09": "晦牧密頌曰。雲收雨歇海天寬。浪激因風起禍端。",
    "X67n1308_004:0542a10": "識得長江波是水。沙鷗夜宿荻蘆彎。",
    "X67n1308_004:0542a11": "聞谷問。了即業障本來空。為甚師子尊者。被罽賓國",
    "X67n1308_004:0542a12": "王斬却。師曰。本來空。曰爭奈頭何。師曰。本來空。曰為",
    "X67n1308_004:0542a13": "甚罽賓國王。一手墮地。師曰。本來空。",
    "X67n1308_004:0542a14": "微塵盛頌曰。柳汀斜對野人牕。零落衰條伴曉江。",
    "X67n1308_004:0542a15": "正是霜風飄斷處。寒鷗驚起一雙雙。",
    "X67n1308_004:0542a16": "因檀越飯僧。知客行嚫。維那唱云。板首三分。執事二",
    "X67n1308_004:0542a17": "分。散眾一分。師問侍者云。汝是幾分。僧無語。師召知",
    "X67n1308_004:0542a18": "客曰。何不與他。僧亦無語。師顧視大眾。維那問訊出",
    "X67n1308_004:0542a19": "堂。",
    "X67n1308_004:0542a20": "雪次。侍者推牕云。滿山都是雪。師云。隨聲逐色漢。僧",
    "X67n1308_004:0542a21": "云。請和尚離聲色道一句。師云。滿山都是雪。",
    "X67n1308_004:0542a22": "普明用曰。者僧身挨白刃。活得命來。不妨好手。徑",
    "X67n1308_004:0542a23": "山費盡鹽醬。究竟不獲稱心。者裏有向聲色外。別",
    "X67n1308_004:0542a24": "道一句者麼。良久曰。切忌道滿山都是雪。",
    "X67n1308_004:0542b01": "東林在曰。者僧與麼問。南祖與麼答。固是一等平",
    "X67n1308_004:0542b02": "懷。普明與麼批判。未免當途栽棘。東林要大膽道",
    "X67n1308_004:0542b03": "個滿山都是雪。只知龍向葛坡出。不覺風雷舌上",
    "X67n1308_004:0542b04": "生。揮拂子下座。",
    "X67n1308_004:0542b05": "普請。師擕作具領眾到山門。適園頭洗菜。磨頭晒巾。",
    "X67n1308_004:0542b06": "師指二人謂眾曰。園有園頭。磨有磨頭。復指自身云。",
    "X67n1308_004:0542b07": "要者漢作麼。眾無語。師拋作具。歸方丈。",
    "X67n1308_004:0542b08": "雲庵量頌曰。春有百花秋有月。夏有凉風冬有雪。",
    "X67n1308_004:0542b09": "若無閒事挂心頭。便是人間好時節。",
    "X67n1308_004:0542b10": "師主法十餘年。惟清白約眾。孤潔自居。傍門依戶之",
    "X67n1308_004:0542b11": "徒。畏如湯火。僅鴛湖獨親法乳。師志在古道。凡片紙",
    "X67n1308_004:0542b12": "隻字。誠般若之腴膠也。",
    "X67n1308_004:0542b13": "泰昌改元庚申仲冬念七日辰時。囑後事畢。奄然坐",
    "X67n1308_004:0542b14": "逝。茶毗墖於徑山普同墖。皆從師志。世壽四十五。僧",
    "X67n1308_004:0542b15": "臘二十三。",
    "X67n1308_004:0542b16": "天目定禪師法嗣",
    "X67n1308_004:0542b17": "浮渡山華嚴寺朗目本智禪師。曲靖李氏子。禮白齋",
    "X67n1308_004:0542b18": "薙染。謁佛巖不二及性天輩。後登天目。參蘭風契旨。",
    "X67n1308_004:0542b19": "世稱叢林白眉。一時王公大人。執弟子禮。慈聖皇太",
    "X67n1308_004:0542b20": "后法寶。駐錫金谷。表師主其席。",
    "X67n1308_004:0542b21": "萬曆乙巳十二月念四日。以水盥掌。跏趺而逝。訃聞",
    "X67n1308_004:0542b22": "慈聖。震悼憫卹。遂賜金返靈骨於浮山墖玅高之南",
    "X67n1308_004:0542b23": "麓。以從師志也。有語錄若干卷。行世。",
    "X67n1308_004:0542b24": "不二際國師法嗣",
    "X67n1308_004:0542c01": "太原府臺山玅峯福登禪師。山西平陽徐氏子。從滿",
    "X67n1308_004:0542c02": "州萬固朗出家。有願行普賢行。始於讚嘆寺。立關三",
    "X67n1308_004:0542c03": "載。遇異僧指示曰。普賢行乃潛行密用。調一切心。非",
    "X67n1308_004:0542c04": "勞筋苦骨之謂也。師遂南遊金陵。參雲谷。谷拈念佛",
    "X67n1308_004:0542c05": "是誰話令參。同憨山清北遊。參徧融圓嘯巖寶大千",
    "X67n1308_004:0542c06": "潤諸公。萬曆初。再參大千於少林。隱居臺山。獲文殊",
    "X67n1308_004:0542c07": "摩頂授記。明神宗為慈聖皇太后祝遐。詔不二赴京。",
    "X67n1308_004:0542c08": "奉旨於臺。與師盤桓累日。機緣甚契。一日被不二驀",
    "X67n1308_004:0542c09": "地一劄。忽然大悟。如是道望隆重。至有猛虎開路菩",
    "X67n1308_004:0542c10": "薩送燈之事。神宗夢師像。徵赴京。賜紫衣師號。示寂。",
    "X67n1308_004:0542c11": "墖於臺山。勅封真佛子。",
    "X67n1308_004:0542c12": "黃州白虎山興善寺一然如幻禪師。本郡朱氏子。世",
    "X67n1308_004:0542c13": "業儒。性仁慈。常行放生等事。因鄉試脫榜。師曰。吾出",
    "X67n1308_004:0542c14": "家志遂矣。特往襄之草店寺芟染。入伏牛山火堂結",
    "X67n1308_004:0542c15": "制。謁不二。得其頴悟。不二即可以法。萬曆間。慈聖皇",
    "X67n1308_004:0542c16": "太后。建首楞嚴道場。神宗詔入便殿。賜紫竝洪濟之",
    "X67n1308_004:0542c17": "號。表歸隱廬山黃龍。同徹空憨山數人。復白蓮社。戊",
    "X67n1308_004:0542c18": "午年。黃州太常官公遊山。嚮師道風。率文學何其祥",
    "X67n1308_004:0542c19": "等。請住志公白虎道場。不數年。還復舊規。",
    "X67n1308_004:0542c20": "上堂。釋迦心血。達磨眼睛。阿誰無分。只是不許忘想。",
    "X67n1308_004:0542c21": "所謂得之於心。伊蘭作旃檀之樹。失之於旨。甘露乃",
    "X67n1308_004:0542c22": "蒺藜之園。昔安國問僧。一語具得失兩意。汝作麼生",
    "X67n1308_004:0542c23": "道。僧舉拳曰。不可喚作拳頭也。安國不肯。師亦舉拳",
    "X67n1308_004:0542c24": "別曰。祇為喚者個作拳頭。大眾向者裏下得一語恰",
    "X67n1308_004:0543a01": "當。始知毫釐有差。天地懸隔。",
    "X67n1308_004:0543a02": "掩關二十二載。崇禎癸未二月十五日。無疾坐化。茶",
    "X67n1308_004:0543a03": "毗塟淋山河之乾方。世壽八十四。僧臘四十一。嗣法",
    "X67n1308_004:0543a04": "弟子四人。",
    "X67n1308_004:0543a05": "蘷州白馬寺儀峯方彖禪師。達州羅氏子。參金佛山",
    "X67n1308_004:0543a06": "雲庵和尚。令看如何是鬼神□不破之機。三年有省。",
    "X67n1308_004:0543a07": "出峽遍謁知識。結茅雙溪。一日午炊。聞甑中作聲。忽",
    "X67n1308_004:0543a08": "大悟。作偈。有白雲青嶂點頭之句。甞遊浙中。庵於杭",
    "X67n1308_004:0543a09": "之清平。真寂印公。蚤年甞依之。一日舉青峯丙丁童",
    "X67n1308_004:0543a10": "子來求火話詰之曰。青峯恁麼道。法眼恁麼道。為甚",
    "X67n1308_004:0543a11": "麼有悟不悟。印曰。初以識心湊泊。所以不悟。後乃直",
    "X67n1308_004:0543a12": "下承當。故乃大悟。師遽舉拳。揮案一下。勵聲曰。恁麼",
    "X67n1308_004:0543a13": "汝今大悟耶。印擬議。師便痛罵趂出。印直汗流浹背。",
    "X67n1308_004:0543a14": "於茲憤志力參。",
    "X67n1308_004:0543a15": "萬曆壬辰間。歸白馬。僧問。如何是西來意。師曰。兩頭",
    "X67n1308_004:0543a16": "燒火一頭烟。師手中甞執鼗鼓。一面書矗子。一面書",
    "X67n1308_004:0543a17": "犇字。凡應機多舉而搖之。示寂。墖於龍神山。",
    "X67n1308_004:0543a18": "(滴乳曰。據永覺賢傳。真寂印公塔銘。受記莂於師。印有",
    "X67n1308_004:0543a19": "語錄〔乃細〕門警訓行世)。",
    "X67n1308_004:0543a20": "徑山下第十四世",
    "X67n1308_004:0543a21": "徑山廣禪師法嗣",
    "X67n1308_004:0543a22": "建寧府普明鴛湖玅用禪師。杭州海寧鄭氏子。年□",
    "X67n1308_004:0543a23": "七。禮興善濟舟為師。受業於南明和尚。謁無幻。請益",
    "X67n1308_004:0543a24": "參禪之要。一日於徑山禪堂。偶閱思益梵天經註有",
    "X67n1308_004:0543b01": "省。即呈偈曰。鐵壁銀山誰敢摧。賊身驀地拶將來。相",
    "X67n1308_004:0543b02": "看元是舊相識。當下慚惶笑臉開。呈明。明見而呵之。",
    "X67n1308_004:0543b03": "自此誓不作偈頌。單提本參。而自逼拶。南明因病篤。",
    "X67n1308_004:0543b04": "舉香嚴偈問師。師纔開口。明便喝。師復擬開口。明又",
    "X67n1308_004:0543b05": "喝。師點頭。",
    "X67n1308_004:0543b06": "石門雲頌曰。珊瑚盞盛靈龜血。更酌茶蘼茜翠香。",
    "X67n1308_004:0543b07": "因憶王喬雙羽徤。[髟/(鹽鹵+(必心))]鬖一醉罄壺觴。",
    "X67n1308_004:0543b08": "師侍南明。明問。斷頭船作麼生架。三脚驢作麼生騎。",
    "X67n1308_004:0543b09": "師低頭下去。明深喜。尋付偈曰。無傳無受法。無傳無",
    "X67n1308_004:0543b10": "受心。付與無手者。掣斷虗空筋。",
    "X67n1308_004:0543b11": "石門雲頌曰。子陵灘下老漁翁。展轉拋筌力已窮。",
    "X67n1308_004:0543b12": "剛獲赤鱗巖上去。一聲雁落碧波中。",
    "X67n1308_004:0543b13": "師雖荷大法。終不自肯。後因閱羅湖野錄。至白雲提",
    "X67n1308_004:0543b14": "省五祖處。始得脫然無礙。",
    "X67n1308_004:0543b15": "石門雲頌曰。及盡今時踞虎頭。揭天聲價有誰酬。",
    "X67n1308_004:0543b16": "其中更有深秋意。海上清浮玉一鈎。",
    "X67n1308_004:0543b17": "上堂。僧問。如何是古佛心。師便打。曰如何是學人心。",
    "X67n1308_004:0543b18": "師曰。欲攫游龍。蝘蜓竟上。曰畢竟如何。師連棒打出。",
    "X67n1308_004:0543b19": "下座。",
    "X67n1308_004:0543b20": "空諸性頌曰。桃花流水杳然去。別有天地非人間。",
    "X67n1308_004:0543b21": "堪笑漁翁成鈍置。扁舟何處探仙湲。提正令髑髏",
    "X67n1308_004:0543b22": "穿。吹毛凜凜逼人寒。",
    "X67n1308_004:0543b23": "師訪湛然和尚。師問。目前無法。意在目前。其旨如何。",
    "X67n1308_004:0543b24": "湛云。聞令師出關是否。師曰。不是目前法。非耳目之",
    "X67n1308_004:0543c01": "所到。又作麼生。湛揖云。請出。我要止靜。師便出。",
    "X67n1308_004:0543c02": "徑山進頌曰。狹路相逢一段奇。灼然賓主禮無虧。",
    "X67n1308_004:0543c03": "就中便有些訛處。不是苦心人不知。",
    "X67n1308_004:0543c04": "牧公謙頌曰。大鵬搏飈。蒼龍出海。動弦別調。旁觀",
    "X67n1308_004:0543c05": "色改。相語相攜自縱橫。明州有個憨布袋。",
    "X67n1308_004:0543c06": "無依[雝/王]頌曰。鳳管鸞簫隔采霞。不知牆外是誰家。",
    "X67n1308_004:0543c07": "重門深鎻無尋處。徑有碧桃千樹花。",
    "X67n1308_004:0543c08": "師訪密雲禪師。雲豎拳曰。見麼。師曰見。雲曰。見個甚",
    "X67n1308_004:0543c09": "麼。師曰。大家在這裏。雲休。師拂袖便出。",
    "X67n1308_004:0543c10": "石門雲頌曰。平展家風兩不虧。翱翔九萬各稱奇。",
    "X67n1308_004:0543c11": "雲犀若解翻身轉。白鼻崑崙笑滿眉。",
    "X67n1308_004:0543c12": "師與雪嶠大師翫月次。嶠指月曰。者半個在那裡去",
    "X67n1308_004:0543c13": "了。師良久云。會麼。嶠曰。也只得半個。師曰。者半個在",
    "X67n1308_004:0543c14": "那裡去了。嶠亦良久。師曰。也只得半個。相與大笑。",
    "X67n1308_004:0543c15": "徑山進頌曰。眉端掛劍。寒光如電。互換臨時。穿楊",
    "X67n1308_004:0543c16": "之箭。咄。何似秦時[車*度]轢鑽。",
    "X67n1308_004:0543c17": "主峰法頌曰。夜夜蟬蜍掛碧天。清光何處不周圓。",
    "X67n1308_004:0543c18": "都來弄巧翻成拙。彼此瞞頇見一邊。",
    "X67n1308_004:0543c19": "吼山震頌曰。峩眉山月半輪秋。影入平江浸不流。",
    "X67n1308_004:0543c20": "此夕管絃休接拍。風情恐動玉關愁。",
    "X67n1308_004:0543c21": "闇齋黃廉憲。陞任廣東。入山作別。同曰臨行一句。乞",
    "X67n1308_004:0543c22": "師指示。師曰。三千里外。逢人不得錯舉。",
    "X67n1308_004:0543c23": "陞座。若論佛法。普明無下口處。今日偶見新山門。拏",
    "X67n1308_004:0543c24": "我拄杖子。浪蕩遊行。穿過東子嶺。直到火燒橋。失脚",
    "X67n1308_004:0544a01": "一跌。落在深溪。幸舊佛殿。出手相扶。以致到家穩坐。",
    "X67n1308_004:0544a02": "新山門見拄杖。浸亦不曾乾。打又不曾溼。將謂別有",
    "X67n1308_004:0544a03": "奇特。所以叫屈。要山僧剖斷。人天眾前。不敢囊藏。新",
    "X67n1308_004:0544a04": "山門三十棒。舊佛殿三十棒。何故。法令之初。償罰要",
    "X67n1308_004:0544a05": "明。下座。",
    "X67n1308_004:0544a06": "中元。黃蘇門朱聯岳二孝廉。請上堂。云法身流轉於",
    "X67n1308_004:0544a07": "五道。業累繫墜於三途。苦果恒新。輪迴不息。故我大",
    "X67n1308_004:0544a08": "覺世尊。憫物興慈。□緣赴感。運般若智。渡迷津而登",
    "X67n1308_004:0544a09": "覺路。導滯魂以證無生。汝等諸人。欲乘大願。於斯領",
    "X67n1308_004:0544a10": "略。於斯徹證。何物不濟。何苦不離。淨土穢邦。不出臺",
    "X67n1308_004:0544a11": "端。慈雲忍水。總在方寸。其或未然。更須一念心清淨。",
    "X67n1308_004:0544a12": "一念心光明。一念心無礙。心清淨是真佛。心光明是",
    "X67n1308_004:0544a13": "真法。心無礙是真□。真佛無形。真法無相。真道無體。",
    "X67n1308_004:0544a14": "三即一。一即三。此猶屬名言。未是究竟。真正道流。須",
    "X67n1308_004:0544a15": "向那邊覰破。轉過身來。纖息鵬程。直到箇裡。淨躶躶。",
    "X67n1308_004:0544a16": "赤條條。一肩擔荷。三世諸佛。十方菩薩。乃至西天四",
    "X67n1308_004:0544a17": "七。東土二三。並天下老和尚。總不出此。向上全提。渾",
    "X67n1308_004:0544a18": "無趣向。且中元普濟一句。又作麼生。喝一喝云。頭頭",
    "X67n1308_004:0544a19": "盡是光明藏。處處無非解脫場。",
    "X67n1308_004:0544a20": "萬如禪師請上堂。僧出。師驀竪拂子云。會麼。僧云。恁",
    "X67n1308_004:0544a21": "麼則直截當機舉。四眾盡知恩。師打云。獨你不知。僧",
    "X67n1308_004:0544a22": "便喝。師云。者喝落在□□。□又喝。師又打。乃竪拂子",
    "X67n1308_004:0544a23": "云。大眾會麼。者箇親從□明先師處得來。先師從車",
    "X67n1308_004:0544a24": "溪移下挂搭。遡自涓涓田。黃面瞿曇。在靈山會上。拈",
    "X67n1308_004:0544b01": "花示眾。惟迦葉破顏微笑。瞿曇曰。吾有正法眼藏。涅",
    "X67n1308_004:0544b02": "槃妙心。實相無相。微玅法門。不立文字。付囑與汝。汝",
    "X67n1308_004:0544b03": "廣流傳勿令斷絕。自是展轉。至二十八祖達磨大師。",
    "X67n1308_004:0544b04": "以震旦多大乘法器。航海西來。六傳曹溪。法衍二派。",
    "X67n1308_004:0544b05": "曰青原。曰南嶽。嶽又四傳。而至臨濟。濟十七傳。至斷",
    "X67n1308_004:0544b06": "橋。橋十三傳。至我南明先師。先師付託於病僧。延至",
    "X67n1308_004:0544b07": "今日。恰我如如長老。敦請病僧陞座。舉揚向上宗乘。",
    "X67n1308_004:0544b08": "雖是據款結案。也要諸人共知。且道。知箇甚麼。良久。",
    "X67n1308_004:0544b09": "瞎驢妄受靈山記。遞代相傳到此時。復舉芭蕉示眾",
    "X67n1308_004:0544b10": "云。你有拄杖子。我與你拄杖子。你無拄杖子。我奪却",
    "X67n1308_004:0544b11": "你拄杖子。師頌曰。從無客賜雪中炭。確有人添錦上",
    "X67n1308_004:0544b12": "花。損益非干□與辱。世情偏向有錢家。擊拂下座",
    "X67n1308_004:0544b13": "嘉興諸師同如如微禪師。送源流法衣布衲等至。請",
    "X67n1308_004:0544b14": "上堂。菓子嶺頭。火燒橋畔。有則莫大因緣。不是倒曳",
    "X67n1308_004:0544b15": "橫拖。亦非順水把篙。大眾會麼。驀拈法衣云。此是唐",
    "X67n1308_004:0544b16": "朝宮中所製。遞相傳遠。無端鈍置病僧。病僧撇向壒",
    "X67n1308_004:0544b17": "[土*(天/韭)]堆頭。冷眼亦不相對。葢有金粟密兄在。今日拈來。",
    "X67n1308_004:0544b18": "重新光彩。正是祖禰不了。殃及兒孫。拈拂子云。指揮",
    "X67n1308_004:0544b19": "舊麈尾。野干多驚怕。又拈法卷云。惟有這箇無用處。",
    "X67n1308_004:0544b20": "惹得時人添話杷。去年有箇白拈賊。未曾見我先竊",
    "X67n1308_004:0544b21": "下。如今且向靜處收藏。他日有箇踏翻船子。拂袖便",
    "X67n1308_004:0544b22": "行底。定是鑽龜打瓦。諸大德不得覰著。覰著則瞎。復",
    "X67n1308_004:0544b23": "拈拄杖云。舊店斯開。眾中還有識貨者麼。僧出禮拜",
    "X67n1308_004:0544b24": "起。師連棒打退。復舉大通智勝佛。十劫坐道場。佛法",
    "X67n1308_004:0544c01": "不現前。不得成佛道。師頌云。獨坐幽篁靜理琴。林深",
    "X67n1308_004:0544c02": "花雨晝沉沉。不知春到時多少。祇見簷前翠靄深。",
    "X67n1308_004:0544c03": "石雨禪師同眾護法。請陞座。即心即佛。猶是誵訛。非",
    "X67n1308_004:0544c04": "心非佛。可無趣向。不是心。不是佛。不是物。穿花蛺蝶",
    "X67n1308_004:0544c05": "深深見。取不得捨不得。不可得中恁麼得。點水蜻蜓",
    "X67n1308_004:0544c06": "款款飛。普明恁麼舉揚。[打丁+瓜]著靈峰痒處。憶知拋家散",
    "X67n1308_004:0544c07": "宅。闊步大方。峭巍巍。孤逈逈。淨躶躶。赤洒洒。踏倒諸",
    "X67n1308_004:0544c08": "聖頂[寧*頁]。把住凡靈要路。雖然。有時一任把住。有時一",
    "X67n1308_004:0544c09": "任放行。有時放行中把住。有時把住中放行。還知栴",
    "X67n1308_004:0544c10": "檀林裡。純是栴檀。獅子窟中。無非獅子麼。眾中或有",
    "X67n1308_004:0544c11": "箇伶俐漢。出來道。普明無端露布。靈峰蘊底。山僧但",
    "X67n1308_004:0544c12": "向伊道。祇因曾與同床睡。是故深知被底穿。",
    "X67n1308_004:0544c13": "除夕天寒。作九歲殘須守。舉杯拈菓。大家知有大。眾",
    "X67n1308_004:0544c14": "且道。有箇甚麼者裡薦得。不妨拈尾作頭。向三條椽",
    "X67n1308_004:0544c15": "下。七尺單前。擦褲磨裙。忘餐廢寢。然祇個事。不在動",
    "X67n1308_004:0544c16": "用中。亦非眉睫上。所以趙州。凡見僧參便問。曾到此",
    "X67n1308_004:0544c17": "間麼。僧云曾到。州云。吃茶去。或云。不曾到。亦云吃茶",
    "X67n1308_004:0544c18": "去。院主問。和尚為甚曾到。不曾到。俱教吃茶去。州呼",
    "X67n1308_004:0544c19": "院主。主應諾。州云。吃茶去。趙州主張箇事。與衲僧平",
    "X67n1308_004:0544c20": "貼商量。院主不識好惡。至遭一杓臭水。普明者裡。不",
    "X67n1308_004:0544c21": "管他吃茶。不吃茶。只要伊單刀直入。一僧便出。師喝",
    "X67n1308_004:0544c22": "一喝。曳拄杖下座。",
    "X67n1308_004:0544c23": "元旦上堂。古道修然回鳳曆。堯歌舜頌樂無疆。雲籠",
    "X67n1308_004:0544c24": "丹桂金莖秀。雨冰瓊林玉葉長。",
    "X67n1308_004:0545a01": "崇禎壬午十月十一日辰時。索筆書偈曰。生也錯。死",
    "X67n1308_004:0545a02": "也錯。鐵獅掣。斷黃金。索擲下筆云咄。遂寂。世壽五十",
    "X67n1308_004:0545a03": "有六。僧臘三十有九。茶毗塔靈骨於本山齒塔興善。",
    "X67n1308_004:0545a04": "順治間。遷骨塔於興善。與齒塔相望。",
    "X67n1308_004:0545a05": "浮山智禪師法嗣",
    "X67n1308_004:0545a06": "玅峯徹庸周理禪師。雲南人。其家世力農。幼歲出家。",
    "X67n1308_004:0545a07": "質鈍語蹇。因禮觀音號。豁然大悟。十八歲。見頓悟。要",
    "X67n1308_004:0545a08": "論維摩經。知所用心。處又以空觀習定。大有得力處。",
    "X67n1308_004:0545a09": "及讀大慧中峯諸書。乃知用無所用。得無所得處。而",
    "X67n1308_004:0545a10": "未敢足也。邂逅密藏和尚。印證四楞。始覺貼地。丁巳",
    "X67n1308_004:0545a11": "謁天童悟。童一見便問。萬里到此。費却多少草鞋錢。",
    "X67n1308_004:0545a12": "師曰。某甲乘船而來。童曰。來此作甚麼。師曰。有事借",
    "X67n1308_004:0545a13": "問得否。童曰。你在甚麼處。師曰。和尚還見麼。童取杖。",
    "X67n1308_004:0545a14": "師便喝。童打。師接住送一送。童曰。你作甚麼。師曰。和",
    "X67n1308_004:0545a15": "尚要杖便送還。童大喜。師機語往往例此。而氣吞諸",
    "X67n1308_004:0545a16": "方。金陵諸縉紳。增城葉公。修齡楊公等輩。為方外交。",
    "X67n1308_004:0545a17": "陞座示眾云。大眾還會麼。釋迦老子來也。若也不會。",
    "X67n1308_004:0545a18": "山僧為汝諸人。饒舌去也。祇如教中道法性。徧在一",
    "X67n1308_004:0545a19": "切處。一切眾生及國土。三世諸佛。無有餘。亦無形相。",
    "X67n1308_004:0545a20": "而可得。又道。天上天下。無如佛者。既道無形相。而可",
    "X67n1308_004:0545a21": "得。又謂。一切無有。如佛者。汝等諸人。作麼生商量。良",
    "X67n1308_004:0545a22": "久云。善來世尊。安然而住。拈拄杖下座。",
    "X67n1308_004:0545a23": "上堂。上前一步。不如退後一步。上前一步死。退後一",
    "X67n1308_004:0545a24": "步亡。只如不進不退。未免死水浸殺。諸人作麼生。是",
    "X67n1308_004:0545b01": "出身之路。",
    "X67n1308_004:0545b02": "崇禎丙子年入寂。有谷響集。行世。",
    "X67n1308_004:0545b03": "白馬彖禪師法嗣",
    "X67n1308_004:0545b04": "黃州西陵天臺聞谷廣印禪師。別號掌石。嘉善周氏",
    "X67n1308_004:0545b05": "子。父珊。母趙氏。夢禪率甲士護門。覺而生師。兒時左",
    "X67n1308_004:0545b06": "眼角。常有墖影。父命習儒。不願。乃送杭開元剃染。一",
    "X67n1308_004:0545b07": "日指法界圖。問其師曰。十法界從心生。心從何處生。",
    "X67n1308_004:0545b08": "師不能對。時儀峯。結廬清平山。師往參。理前問。峯曰。",
    "X67n1308_004:0545b09": "汝要會須從。玅悟始得。乃令看雲門露字。久之。閱七",
    "X67n1308_004:0545b10": "贒女遊屍陀林話。忽有省。見峯。峯舉丙丁童子來求",
    "X67n1308_004:0545b11": "火話。詰之曰。青峯法眼。一般恁麼道。為甚有悟不悟。",
    "X67n1308_004:0545b12": "師曰。初以識心湊泊。所以不悟。後以直下承當。乃大",
    "X67n1308_004:0545b13": "悟也。峯舉拳揮案。勵聲曰。恁麼則汝大悟耶。痛罵驅",
    "X67n1308_004:0545b14": "出。師直得。汗流夾背。自是益力參究。年二十四。會峯",
    "X67n1308_004:0545b15": "還蜀。師乃謁無幻。單丁法華山。禁足白雲峯下。於亮",
    "X67n1308_004:0545b16": "座主參。馬祖因緣未決。一日觀黃瑞香花。忽大悟。述",
    "X67n1308_004:0545b17": "偈曰。却是虗空講得經。碌磚瓦礫正堪聽。向來扭揑",
    "X67n1308_004:0545b18": "孃生鼻。錯認葫蘆作帝瓶。於是首眾。坐禪徑山蓮。居",
    "X67n1308_004:0545b19": "永慶諸處。萬曆壬子。興復真寂。戊午退隱。楚之黃安",
    "X67n1308_004:0545b20": "天臺。次於建寧創寶善。晚歸真寂。",
    "X67n1308_004:0545b21": "崇禎丙子臘月十七示寂。墖全身於孔青山之陽。壽",
    "X67n1308_004:0545b22": "七十一。臘五十八。",
    "X67n1308_004:0545b24": "徑石滴乳集卷之四"
}