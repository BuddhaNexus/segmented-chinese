{
    "T34n1718_10b:0141c02": "folio_10b 妙法蓮華經文句卷第十下",
    "T34n1718_10b:0141c04": "天台智者大師說",
    "T34n1718_10b:0141c05": "釋如來神力品○釋如來神力品",
    "T34n1718_10b:0141c06": "如來者，上釋竟。「神」名不測，「力」名幹用，不測",
    "T34n1718_10b:0141c07": "則天然之體深，幹用則轉變之力大，此中為",
    "T34n1718_10b:0141c08": "付囑深法，現十種大力，故名「神力品」。自此",
    "T34n1718_10b:0141c09": "品下凡有八品，是付囑、流通。今品明菩薩受",
    "T34n1718_10b:0141c10": "命弘經，次品如來摩頂付累。文有長行、偈",
    "T34n1718_10b:0141c11": "頌。長行為三：一、菩薩受命，二、佛現神力，三、",
    "T34n1718_10b:0141c12": "結要勸持。初、經家敘敬儀，次、發誓弘經。弘",
    "T34n1718_10b:0141c13": "經為三：一、時節，佛滅後是也；二、處所，分身等",
    "T34n1718_10b:0141c14": "國是也；三、誓願，非但奉命益他，亦自願此",
    "T34n1718_10b:0141c15": "真淨大法，兼濟俱美也。從「爾時」下，是第二，",
    "T34n1718_10b:0141c16": "現十神力，為二：初、所對之眾，次、正現神",
    "T34n1718_10b:0141c17": "力。「於文殊等」者，迹化眾也。「舊住」者，下方本化",
    "T34n1718_10b:0141c18": "眾也。「一切」者，他方來者及從分身佛來者也。",
    "T34n1718_10b:0141c19": "問：但見下方發誓，不見文殊等發誓，何也？",
    "T34n1718_10b:0141c20": "答：上文云「我土自有菩薩能持此經」，即兼",
    "T34n1718_10b:0141c21": "得之也。十神力者：一、吐舌相者，今經所演",
    "T34n1718_10b:0141c22": "開三顯一、內祕外現、廢近顯遠，明三世益物",
    "T34n1718_10b:0141c23": "皆誠諦不虛，福德人舌至鼻，三藏佛至髮",
    "T34n1718_10b:0141c24": "際，今至梵天出過凡聖之外，極於淨天之",
    "T34n1718_10b:0141c25": "頂，相既殊常說彌可信。二、通身毛孔遍體放",
    "T34n1718_10b:0141c26": "光，周照十方無處不朗，表智境罄也。上",
    "T34n1718_10b:0141c27": "白毫吐耀始在東方，表七方便初見一理，",
    "T34n1718_10b:0141c28": "今本門既竟，放一切光照一切土，能令初",
    "T34n1718_10b:0141c29": "因終于等覺究竟佛慧，分身諸佛亦復如",
    "T34n1718_10b:0142a01": "是。三謦咳者，將語之狀也，亦是通暢之相",
    "T34n1718_10b:0142a02": "也。四十餘年隱祕真實，今獲伸舒無有遺",
    "T34n1718_10b:0142a03": "滯，是我出世大事通暢，是故謦咳，欲以此",
    "T34n1718_10b:0142a04": "法付諸菩薩，令於後世導利眾生，將語",
    "T34n1718_10b:0142a05": "斯事是故謦咳。謦咳具二義：一咳咳事了，",
    "T34n1718_10b:0142a06": "一咳咳付他也。四、彈指者，隨喜也。隨喜七",
    "T34n1718_10b:0142a07": "方便同入圓道，隨喜圓道增智損生，隨",
    "T34n1718_10b:0142a08": "喜諸菩薩持真淨大法，隨喜後世獲無上",
    "T34n1718_10b:0142a09": "寶。此一彈指豎徹三世、橫亘十方。五、地六",
    "T34n1718_10b:0142a10": "種動者，表初心至後心六番動無明，今明",
    "T34n1718_10b:0142a11": "復動一切人六根令得清淨也。六、普見大",
    "T34n1718_10b:0142a12": "會者，表諸佛道同也，而今而後亦復如是。",
    "T34n1718_10b:0142a13": "上五千起去三變被移，既失本心不能現",
    "T34n1718_10b:0142a14": "益，宜以非滅現滅，從諸菩薩弘經得道，",
    "T34n1718_10b:0142a15": "入於佛慧如今會無異，亦表未來有機",
    "T34n1718_10b:0142a16": "一也。七、空中唱聲者，表於未來有教一",
    "T34n1718_10b:0142a17": "也。八、南無歸命為佛弟子，表於未來有人",
    "T34n1718_10b:0142a18": "一也。九、遙散諸物雲聚而來者，表未來有",
    "T34n1718_10b:0142a19": "行一也。十、十方通同如一佛土者，表理一",
    "T34n1718_10b:0142a20": "也。問：何以知十相表現意，復表將來意？答：",
    "T34n1718_10b:0142a21": "文云「我以如來神力，為囑累此經，故猶不",
    "T34n1718_10b:0142a22": "能盡」，表現、表將其義明矣。從「爾時佛告上",
    "T34n1718_10b:0142a23": "行」下，是第三，結要付囑。文為四：一、稱歎付",
    "T34n1718_10b:0142a24": "囑；二、結要付囑；三、勸獎付囑；四、釋付囑。初",
    "T34n1718_10b:0142a25": "歎如文。結要有四句：一切法者，一切皆佛法",
    "T34n1718_10b:0142a26": "也，此結一切皆妙名也；一切力者，通達無",
    "T34n1718_10b:0142a27": "礙具八自在，此結妙用也；一切秘藏者，遍",
    "T34n1718_10b:0142a28": "一切處皆是實相，此結妙體也；一切深事",
    "T34n1718_10b:0142a29": "者，因果是深事，此結妙宗也。「皆於此經宣",
    "T34n1718_10b:0142b01": "示顯說」者，總結一經唯四而已，撮其樞柄",
    "T34n1718_10b:0142b02": "而授與之。從「是故汝等」下，三，是獎勸付囑，",
    "T34n1718_10b:0142b03": "如文。從「所以者何」下，四，是釋付囑也。上云",
    "T34n1718_10b:0142b04": "「經卷所在之處皆應起塔」，經中要說要在",
    "T34n1718_10b:0142b05": "四事：「道場」釋上甚深之事，「得菩提」釋上祕",
    "T34n1718_10b:0142b06": "藏，「轉法輪」釋上一切法，「入涅槃」釋上神力，",
    "T34n1718_10b:0142b07": "此之四要攝經文盡，故皆應起塔也。所言",
    "T34n1718_10b:0142b08": "要者，得菩提是法身，轉法輪是般若，入涅槃",
    "T34n1718_10b:0142b09": "是解脫，三法成祕密藏，佛住其中，即是塔",
    "T34n1718_10b:0142b10": "義也。《阿含》云「佛出世唯四處起塔，生處、得道",
    "T34n1718_10b:0142b11": "處、轉法輪、入涅槃。」坐道場是法身生處，餘悉",
    "T34n1718_10b:0142b12": "如文。偈有十六行，初四行，頌十神力；次十",
    "T34n1718_10b:0142b13": "二行，頌結要；「囑累」下二行，「是人之功德」總頌",
    "T34n1718_10b:0142b14": "四法。「能持則為已見我」下，第二，八行半，別頌",
    "T34n1718_10b:0142b15": "四法。初一偈半，頌一切法，持法即持佛身云",
    "T34n1718_10b:0142b16": "云。「令我及分身」兩偈，頌神力，神力勸佛令",
    "T34n1718_10b:0142b17": "歡喜。「諸佛坐道場」一偈，頌祕要，可解。「於諸",
    "T34n1718_10b:0142b18": "法之義」四偈，頌甚深之事。說法破闇入一",
    "T34n1718_10b:0142b19": "乘，是佛甚深之事也。後一偈半，總頌結也。",
    "T34n1718_10b:0142b20": "釋囑累品釋囑累品",
    "T34n1718_10b:0142b21": "「囑」是佛所付囑，「累」是煩爾宣傳，此從聖旨",
    "T34n1718_10b:0142b22": "得名，故言「囑累」。「囑」是頂受所囑，「累」是甘而",
    "T34n1718_10b:0142b23": "弗勞，此從菩薩敬順得名，故言「囑累」。「囑」是",
    "T34n1718_10b:0142b24": "如來金口所囑，「累」是菩薩丹心頂荷，此從授",
    "T34n1718_10b:0142b25": "受合論，故言「囑累品」也。是故如來躬從座",
    "T34n1718_10b:0142b26": "起，申手摩頂授以難得之法，大眾曲躬合",
    "T34n1718_10b:0142b27": "掌，如世尊勅當具奉行殷勤授受，故名「囑",
    "T34n1718_10b:0142b28": "累品」也。文為二，初、付囑，次、時眾歡喜。初為",
    "T34n1718_10b:0142b29": "三：一、如來付囑，二、菩薩領受，三、事畢唱散。",
    "T34n1718_10b:0142c01": "初又三：一、正付，二、釋付，三、誡付。正付者，佛以",
    "T34n1718_10b:0142c02": "一權智善巧之手，摩三千三百那由他國土",
    "T34n1718_10b:0142c03": "側塞虛空諸菩薩實智之頂。如來授道化",
    "T34n1718_10b:0142c04": "他故，名權智手也；菩薩自行受道故，名實",
    "T34n1718_10b:0142c05": "智頂也。若申手摩頂，即身付囑也。權智臨",
    "T34n1718_10b:0142c06": "實智，即意付囑也。「而作是言」者，即口付囑也。",
    "T34n1718_10b:0142c07": "文有四悉檀意，「我於無量劫修是難得之法」",
    "T34n1718_10b:0142c08": "者，此從前佛受學，今以付爾，爾當授彼，三",
    "T34n1718_10b:0142c09": "世繼嗣，即世界悉檀也。「一心流布」，即為人悉",
    "T34n1718_10b:0142c10": "檀也。「廣令增」者，即對治悉檀也。「益」者，即第一",
    "T34n1718_10b:0142c11": "義悉檀也。「所以者何」下，釋付也。「有大慈悲」",
    "T34n1718_10b:0142c12": "者，如來室也；「無諸慳悋」者，如來衣也；「亦無所",
    "T34n1718_10b:0142c13": "畏」者，如來座也。「佛之智慧」者，一切智也；「如來",
    "T34n1718_10b:0142c14": "智慧」者，道種智也；「自然智慧」者，一切種智也。",
    "T34n1718_10b:0142c15": "於如來室中，能施眾生三種智慧，乃至座中",
    "T34n1718_10b:0142c16": "亦復如是，如是施主故無慳悋、故無所畏，",
    "T34n1718_10b:0142c17": "汝等當學如來此法，是名釋出佛意而付",
    "T34n1718_10b:0142c18": "囑之。從「於未來世」下是誡付者，若根深智利",
    "T34n1718_10b:0142c19": "直說佛慧，若不堪者，於餘深法中示教利",
    "T34n1718_10b:0142c20": "喜。佛慧是深而非餘，六方便是餘而非深，",
    "T34n1718_10b:0142c21": "別教次第是餘亦是深，汝能以餘深，助申",
    "T34n1718_10b:0142c22": "佛慧者，即善巧報佛之恩，是名誡付囑也。",
    "T34n1718_10b:0142c23": "從「時諸菩薩」下，是第二領受。歡喜意領受，",
    "T34n1718_10b:0142c24": "「曲躬低頭」是身領受；「俱發聲言」是口領受，兼",
    "T34n1718_10b:0142c25": "得意領受也。「如世尊勅」者，領受大施主如來",
    "T34n1718_10b:0142c26": "室意；「當具奉行」領受無慳悋如來衣意；「願不",
    "T34n1718_10b:0142c27": "有慮」領受無所畏如來座意。佛既三付，菩薩",
    "T34n1718_10b:0142c28": "三受，皆如文。「爾時釋迦」下，是第三唱散。多",
    "T34n1718_10b:0142c29": "寶為證經故來，今迹本二門已訖，故須敬",
    "T34n1718_10b:0143a01": "遣如故。分身為開塔故集，開塔事了故令",
    "T34n1718_10b:0143a02": "分身還本。塔不可重開，故分身去而不現，",
    "T34n1718_10b:0143a03": "塔猶聽法故閉而尚在。問：塔若聽法，亦應不",
    "T34n1718_10b:0143a04": "閉。答：證正已故閉，聽流通故在云云。從「說",
    "T34n1718_10b:0143a05": "是語時」下，是大眾歡喜。諸佛為化他事遂",
    "T34n1718_10b:0143a06": "故喜，菩薩為自行得法故喜。又說人清淨故",
    "T34n1718_10b:0143a07": "喜，佛是也；聞清淨法故喜，妙經是也；聞",
    "T34n1718_10b:0143a08": "法獲證故喜，現在未來得益者是也。三事",
    "T34n1718_10b:0143a09": "具足，故大歡喜云云。",
    "T34n1718_10b:0143a10": "釋藥王菩薩本事品釋藥王菩薩本事品",
    "T34n1718_10b:0143a11": "《觀經》曰「昔名星光，從尊者日藏聞說佛慧，",
    "T34n1718_10b:0143a12": "以雪山上藥供養眾僧，願我未來能治眾",
    "T34n1718_10b:0143a13": "生身心兩病，舉世歡喜號曰藥王。」此文明",
    "T34n1718_10b:0143a14": "一切眾生喜見，頓捨一身復燒兩臂，輕生",
    "T34n1718_10b:0143a15": "重法命殞道存，舉昔顯今，故言「本事品」也。",
    "T34n1718_10b:0143a16": "若推此義，星光應在喜見之後，從捨藥發",
    "T34n1718_10b:0143a17": "誓已來名藥王故云云。此下五品皆是化他",
    "T34n1718_10b:0143a18": "流通，今品明化他之師，唯願大法大得弘",
    "T34n1718_10b:0143a19": "宣，大願眾生獲大饒益，所以竭其神力盡",
    "T34n1718_10b:0143a20": "其形命，殷殷虔虔志猶未已，庶令弟子宗",
    "T34n1718_10b:0143a21": "法如師，我傳爾明、爾復傳明，明明無已師",
    "T34n1718_10b:0143a22": "之志也，故知此品勗弘法之師也。下如〈妙",
    "T34n1718_10b:0143a23": "音〉、〈觀音〉兩品，明他方大士奉命弘經，普現",
    "T34n1718_10b:0143a24": "色身形無定準，不可牛羊眼看，不可以凡",
    "T34n1718_10b:0143a25": "庸識度，於所聞處勿生輕想，輕想則法不",
    "T34n1718_10b:0143a26": "染心，故知下品勗受法弟子也。有人言，上",
    "T34n1718_10b:0143a27": "諸品諸佛為佛事，此品下菩薩為佛事。此一",
    "T34n1718_10b:0143a28": "往耳，上品亦有菩薩，此下品亦有諸佛云云。",
    "T34n1718_10b:0143a29": "今明〈方便品〉開三顯一圓因已竟，〈安樂行品〉",
    "T34n1718_10b:0143b01": "明乘乘之法，〈壽量〉明乘果已竟，此品下明",
    "T34n1718_10b:0143b02": "乘乘之人，故《十二門論》云「大乘者，普賢、文殊",
    "T34n1718_10b:0143b03": "大人之所乘也」，〈藥王〉以苦行乘乘，〈妙音〉、〈觀",
    "T34n1718_10b:0143b04": "音〉以三昧乘乘，〈陀羅尼〉以總持乘乘，〈妙莊",
    "T34n1718_10b:0143b05": "嚴〉以誓願乘乘，〈普賢〉以神通乘乘，作此",
    "T34n1718_10b:0143b06": "解者，於化他流通義便也。文為四：一、問，二、",
    "T34n1718_10b:0143b07": "答，三、利益，四、多寶稱善。問為三：一、通問遊",
    "T34n1718_10b:0143b08": "化，二、別問苦行，三、請答，如文。二、答，為二：一、",
    "T34n1718_10b:0143b09": "但答苦行者，遊化則指色身三昧，或指下",
    "T34n1718_10b:0143b10": "二品也；二、歎經，答苦行中，先明事本，次",
    "T34n1718_10b:0143b11": "明本事、事本，為三，謂時節有佛聲聞國土",
    "T34n1718_10b:0143b12": "等，悉如文；本事為三，一、佛說法，二、修供養，",
    "T34n1718_10b:0143b13": "三、結會。然佛普為一切，何獨喜見？其是對",
    "T34n1718_10b:0143b14": "揚，須付流通，如今之身子寄一而言諸耳。",
    "T34n1718_10b:0143b15": "苦行又二：一、現在，二、未來。現在又二：一、修行",
    "T34n1718_10b:0143b16": "得法，二、作念報恩。報恩又二：一、三昧力，二、",
    "T34n1718_10b:0143b17": "正報身力。身力為三：一、燒身，二、佛稱歎，三、時",
    "T34n1718_10b:0143b18": "節。「真法供養」者，當是內運智觀觀煩惱因",
    "T34n1718_10b:0143b19": "果，皆用空慧蕩之，故言真法也。又觀若",
    "T34n1718_10b:0143b20": "身若火、能供所供皆是實相，誰燒誰然？能供",
    "T34n1718_10b:0143b21": "所供皆不可得，故名真法也。「一切眾生」下，",
    "T34n1718_10b:0143b22": "未來苦行，又為五：一、生王家，二、說本事，三、",
    "T34n1718_10b:0143b23": "往佛所，四、如來付囑，五、奉命任持。悉如文。",
    "T34n1718_10b:0143b24": "任持又四：一、起塔，二、燒臂，三、利益，四、現報。悉",
    "T34n1718_10b:0143b25": "如文。「佛告」下，是第三，結會古今。又為二：一、",
    "T34n1718_10b:0143b26": "結會，二、勸修。勸修者，能然一指勝捨外身，",
    "T34n1718_10b:0143b27": "外輕內重故功福有異。文云「妻子」者，外身也；",
    "T34n1718_10b:0143b28": "「國城」等，外財也。從「若復有人以七寶」下，歎",
    "T34n1718_10b:0143b29": "經：先歎能持者，次歎所持法，後明持福深。",
    "T34n1718_10b:0143c01": "七寶奉四聖，不如持一偈，法是聖師，能生",
    "T34n1718_10b:0143c02": "能養能成能榮莫過於法，故人輕法重也。「宿",
    "T34n1718_10b:0143c03": "王」下，第二，歎所持法，又二：初、歎法體，次、歎",
    "T34n1718_10b:0143c04": "法用。「川流江河諸水之中海為第一」者，《無量",
    "T34n1718_10b:0143c05": "義》云「四水譬教，藥草喻中一雲能雨譬說」，今",
    "T34n1718_10b:0143c06": "更諸水總一切教別舉四者，譬乳酪生熟四",
    "T34n1718_10b:0143c07": "味教也。此法華教譬醍醐海也，說窮本地",
    "T34n1718_10b:0143c08": "為「深」，遍一切處為「大」，純明佛法不說餘",
    "T34n1718_10b:0143c09": "法為鹹，「最為深大」其義如是。十寶山名，出",
    "T34n1718_10b:0143c10": "《華嚴》及眾經云云。土、黑、鐵圍故非是寶；十山",
    "T34n1718_10b:0143c11": "雖寶，或一或二神龍雜居；須彌四寶所成，純",
    "T34n1718_10b:0143c12": "天所住，譬餘教說能依十地四十心或凡",
    "T34n1718_10b:0143c13": "或賢或聖說，所依或俗或真或中，是為",
    "T34n1718_10b:0143c14": "卑下；此《法華經》所說諦理常樂我淨，如四",
    "T34n1718_10b:0143c15": "寶所成，開示悟入者之所依，是故此義最為",
    "T34n1718_10b:0143c16": "高上。星月同是陰精俱於夜現，星無虧盈",
    "T34n1718_10b:0143c17": "不及於月，諸經說權智不得自在，此經",
    "T34n1718_10b:0143c18": "明權即實、實即權，盈虧相指不二而二，如此",
    "T34n1718_10b:0143c19": "說權智勝餘教也。日是陽精獨能破闇，諸",
    "T34n1718_10b:0143c20": "經明實智破惑，尚不及即實而權，那得",
    "T34n1718_10b:0143c21": "並即權而實？故知此經明實智最為第一。",
    "T34n1718_10b:0143c22": "輪王號令止在四域，釋齊三十三，梵號令",
    "T34n1718_10b:0143c23": "總上冠下，譬餘經說三諦三昧各不相收",
    "T34n1718_10b:0143c24": "不得自在。此經所說以實相入真，決了",
    "T34n1718_10b:0143c25": "聲聞法，是諸經之王；實相入俗，一切治生產",
    "T34n1718_10b:0143c26": "業不相違背；實相入中，諸法無非佛法。文",
    "T34n1718_10b:0143c27": "云「一切學無學及發菩薩心者之父」，其義如",
    "T34n1718_10b:0143c28": "是。「一切凡夫四果支佛第一」者，此明任運無",
    "T34n1718_10b:0143c29": "功用也。餘經要因功用乃得入流，如四果",
    "T34n1718_10b:0144a01": "人因聞思修方乃得悟；此經明無作四諦",
    "T34n1718_10b:0144a02": "不雜方便，自然流入薩婆若海，如大白牛",
    "T34n1718_10b:0144a03": "肥壯多力其疾如風云云。聲聞、支佛、菩薩為",
    "T34n1718_10b:0144a04": "第一者，此明因第一也。餘經明因是七方",
    "T34n1718_10b:0144a05": "便；今經明因出方便外，故因第一也。如來",
    "T34n1718_10b:0144a06": "第一者，此明果也。餘經明果近在寂場；此",
    "T34n1718_10b:0144a07": "經明果遠指本地，故最第一。「此經能救」下，",
    "T34n1718_10b:0144a08": "歎法用，初、歎拔苦用，次、十二事歎與樂用，",
    "T34n1718_10b:0144a09": "後、結。皆如文。從「若人得聞」下，明持經福",
    "T34n1718_10b:0144a10": "深。先、舉全聞經福，次、舉聞品福。有格量、",
    "T34n1718_10b:0144a11": "有囑累，如文。口出香是現報，餘是後報。得",
    "T34n1718_10b:0144a12": "聞是經不老不死者，此須觀解，不老是樂、不",
    "T34n1718_10b:0144a13": "死是常，聞於此經得常樂之解，坦然在懷",
    "T34n1718_10b:0144a14": "無所畏忌。「說是」下，是第三，聞品得益，如文。",
    "T34n1718_10b:0144a15": "第四，多寶稱善，如文。",
    "T34n1718_10b:0144a16": "釋妙音菩薩品釋妙音菩薩品",
    "T34n1718_10b:0144a17": "文中自釋，昔奉雲雷音王佛十萬種妓，今",
    "T34n1718_10b:0144a18": "遊化他土音樂自隨；昔奉八萬四千寶鉢，",
    "T34n1718_10b:0144a19": "今爾許道器眷屬圍遶；昔得一切眾生語言",
    "T34n1718_10b:0144a20": "陀羅尼，今以普現色身，以妙音聲遍吼十",
    "T34n1718_10b:0144a21": "方弘宣此教，故名「妙音品」。此品明菩薩以",
    "T34n1718_10b:0144a22": "難思之力，隨類通經，物覩其迹莫測其",
    "T34n1718_10b:0144a23": "本，但甘其味無擇其形，當卑其地自壅",
    "T34n1718_10b:0144a24": "其流，即是化他門中第二意也。文為六：一、",
    "T34n1718_10b:0144a25": "放光東召，二、奉命西來，三、十方弘經，四、二土",
    "T34n1718_10b:0144a26": "得益，五、還歸本國，六、聞品進道。「大人相」者",
    "T34n1718_10b:0144a27": "大相海也。遍體毛功德不及一好功德，眾",
    "T34n1718_10b:0144a28": "好功德不及一相功德，諸相從下向上展",
    "T34n1718_10b:0144a29": "轉相勝不及白毫功德，白毫功德不及",
    "T34n1718_10b:0144b01": "肉髻功德，故是大人相也。此相業者從孝順",
    "T34n1718_10b:0144b02": "師長起，今放是光召本弟子，使弘中道之",
    "T34n1718_10b:0144b03": "經利益大機者也。白毫從一道清淨起，",
    "T34n1718_10b:0144b04": "今放此光令弘此法也。問：佛一一相皆法",
    "T34n1718_10b:0144b05": "界海，何故勝負？答：他經所明宜作此說耳。",
    "T34n1718_10b:0144b06": "問：佛有緣弟子布滿十方，何故召東說西，",
    "T34n1718_10b:0144b07": "不論八方耶？答：此有所表，《淨名》云「日月何",
    "T34n1718_10b:0144b08": "意行閻浮提，欲以光明除眾闇瞑。東是光",
    "T34n1718_10b:0144b09": "始、西是其終，有始有終其唯聖人乎。」未發",
    "T34n1718_10b:0144b10": "心者令其發心，未究竟者令其究竟，一菩",
    "T34n1718_10b:0144b11": "薩既爾諸眾亦然，一方既爾諸方亦然，聖不",
    "T34n1718_10b:0144b12": "煩文舉一蔽諸，故但言東西耳。發來，文為",
    "T34n1718_10b:0144b13": "二：一、發來緣，二、正發來。來緣為六：一、經家",
    "T34n1718_10b:0144b14": "敘其福慧，二、被照，三、辭，四、誡，五、受旨，六、現",
    "T34n1718_10b:0144b15": "來相。敘福之由，由值先佛多也。「甚深智慧」",
    "T34n1718_10b:0144b16": "即智慧莊嚴，十六三昧即福德莊嚴也。光照",
    "T34n1718_10b:0144b17": "身、辭佛，悉如文。佛誡者，然法身大士故不",
    "T34n1718_10b:0144b18": "肅而成，所將眷屬或未達者，故寄彼而規",
    "T34n1718_10b:0144b19": "此耳。夫佛身與理相稱，不得見卑小而",
    "T34n1718_10b:0144b20": "忘其尊嚴，此約如來座為誡也。夫師及弟",
    "T34n1718_10b:0144b21": "子智斷具足，師既施權、弟子亦隱其實，此",
    "T34n1718_10b:0144b22": "約如來衣為誡也。夫依報國土皆正報所",
    "T34n1718_10b:0144b23": "感，如來以慈臨大千，宜須高須下，勿覩",
    "T34n1718_10b:0144b24": "依報而忽正報也，此約如來室為誡也。此",
    "T34n1718_10b:0144b25": "佛弘經亦勅三意，彼尊誡約諸佛道同也。受",
    "T34n1718_10b:0144b26": "旨者，「如來力」是座力，「神通力」是室力，「莊嚴力」",
    "T34n1718_10b:0144b27": "是衣力，此受弘經之大旨利物之宗要，故能",
    "T34n1718_10b:0144b28": "不動此會，遊化十方焉。現相文為六：一、",
    "T34n1718_10b:0144b29": "遣蓮花，二、問，三、答，四、請，五、推功，六、命來，悉如",
    "T34n1718_10b:0144c01": "文。問：若文殊位下，辭不應求見，若文殊位",
    "T34n1718_10b:0144c02": "高相來，那忽不識？答：雖同一位，有始、中、終，",
    "T34n1718_10b:0144c03": "止此一事不知，無忝高位；又眾中見瑞不",
    "T34n1718_10b:0144c04": "了，發起令知，故問佛耳。從「于時」下，是發來，",
    "T34n1718_10b:0144c05": "文為六：一、與眷屬經歷，二、敘相登臺，三、問",
    "T34n1718_10b:0144c06": "訊傳旨，四、請見多寶，五、世尊為通，六、塔中稱",
    "T34n1718_10b:0144c07": "善，悉如文。第三，弘經為二：問、答。初、問種何",
    "T34n1718_10b:0144c08": "善根，二、問有是神力。善根是問昔，神力是",
    "T34n1718_10b:0144c09": "問今。佛還答二意，昔獻樂奉器仍結古今，",
    "T34n1718_10b:0144c10": "悉如文，此答其種善根之問。從「華德」下，",
    "T34n1718_10b:0144c11": "答其神力之問。示三十四凡身四聖人身，",
    "T34n1718_10b:0144c12": "結成十法界六道耳。「爾時華德」下，是問今",
    "T34n1718_10b:0144c13": "住何定而能如此自在利益，佛答如文。「說",
    "T34n1718_10b:0144c14": "是品」下，是第四，二土利益。三昧與陀羅尼，體",
    "T34n1718_10b:0144c15": "一而用異，寂用為三昧、持用名陀羅尼。又色",
    "T34n1718_10b:0144c16": "身變現名三昧、音聲辯說名陀羅尼。上品云",
    "T34n1718_10b:0144c17": "「初得一切色身三昧轉身、得一切語言陀",
    "T34n1718_10b:0144c18": "羅尼」，當知音聲猶是色法，故言體一用異。",
    "T34n1718_10b:0144c19": "又舌根清淨名陀羅尼，餘根清淨名三昧，都",
    "T34n1718_10b:0144c20": "是六根清淨法門耳。「爾時妙音」下，第五，還本",
    "T34n1718_10b:0144c21": "土。「動地雨花」者，菩薩經歷尚能傍益，況",
    "T34n1718_10b:0144c22": "佛前放光，傍照東方百八萬億那由他土，亦",
    "T34n1718_10b:0144c23": "傍論利益也。第六，聞品進道，如文。",
    "T34n1718_10b:0144c24": "釋觀世音菩薩普門品釋觀世音菩薩普門品",
    "T34n1718_10b:0144c25": "此品是當途王經，講者甚眾，今之解釋不與",
    "T34n1718_10b:0144c26": "他同，別有《私記》兩卷，略撮彼。釋此題，有通",
    "T34n1718_10b:0144c27": "有別，通有十雙、別有五隻。十雙者，一人法",
    "T34n1718_10b:0144c28": "乃至第十智斷云云。「觀世音」者人也，「普門」者法",
    "T34n1718_10b:0144c29": "也。人有多種云云，法有多種云云。依前問",
    "T34n1718_10b:0145a01": "答論觀世音人，依後問答論普門法，人法",
    "T34n1718_10b:0145a02": "合題故言「觀世音普門品」。二「觀世音」者大悲",
    "T34n1718_10b:0145a03": "拔苦，依前問答，百千苦惱皆得解脫；「普門」",
    "T34n1718_10b:0145a04": "者大慈與樂，依後問答，應以得度而為說",
    "T34n1718_10b:0145a05": "法也。三「觀世音」者智慧莊嚴，智能斷惑如明",
    "T34n1718_10b:0145a06": "時無闇；「普門」者福德莊嚴，福能轉壽如珠",
    "T34n1718_10b:0145a07": "雨寶者也。四「觀世音」者觀冥於境，即法身也；",
    "T34n1718_10b:0145a08": "「普門」者隨所應現，即應身也。五「觀世音」者，譬",
    "T34n1718_10b:0145a09": "藥樹王遍體愈病；「普門」者，譬如意珠王隨意",
    "T34n1718_10b:0145a10": "所與。六「觀世音」者，冥作利益無所見聞，三",
    "T34n1718_10b:0145a11": "毒七難皆離，二求兩願皆滿也；「普門者」，顯作",
    "T34n1718_10b:0145a12": "利益，目覩三十三聖容，耳聞十九尊教也。",
    "T34n1718_10b:0145a13": "七「觀世音」者，隨自意照實智也；「普門」者，隨",
    "T34n1718_10b:0145a14": "於他意照權智也。八「觀世音」者，不動本際",
    "T34n1718_10b:0145a15": "也「普門」者，迹任方圓也九「觀世音」者，根本是",
    "T34n1718_10b:0145a16": "了因種子；「普門」者，根本是緣因種子也。十「觀",
    "T34n1718_10b:0145a17": "世音」者，究竟是智德，如十四夜月光也；「普",
    "T34n1718_10b:0145a18": "門」者，究竟是斷德，如二十九夜月邪輝將",
    "T34n1718_10b:0145a19": "盡也。經文兩問答含無量義，略用十雙，始",
    "T34n1718_10b:0145a20": "從人法終至智斷，釋品通名，其義如是。別",
    "T34n1718_10b:0145a21": "論五隻者，一、「觀」也。觀有多種，謂析觀、體觀、",
    "T34n1718_10b:0145a22": "次第觀、圓觀。析觀者滅色入空也；體觀者即",
    "T34n1718_10b:0145a23": "色是空也；次第觀者，從析觀乃至圓觀也；",
    "T34n1718_10b:0145a24": "圓觀者，即析觀是實相，乃至次第觀亦實相",
    "T34n1718_10b:0145a25": "也。今簡三觀唯論圓觀，文云「普門」，觀若不",
    "T34n1718_10b:0145a26": "圓，門不稱普，即此義也。「世」者，若就於行先",
    "T34n1718_10b:0145a27": "世後觀，若就言說先觀後世，今從說便故",
    "T34n1718_10b:0145a28": "後論世。世亦多種，謂有為世、無為世、二邊世、",
    "T34n1718_10b:0145a29": "不思議世。有為世者三界世也，無為世者二",
    "T34n1718_10b:0145b01": "涅槃也，二邊世者生死涅槃也，不思議世者",
    "T34n1718_10b:0145b02": "實相境也。簡却諸世但取不思議世也。「音」",
    "T34n1718_10b:0145b03": "者機也，機亦多種，人天機、二乘機、菩薩機、佛",
    "T34n1718_10b:0145b04": "機。人天機者，諸惡莫作諸善奉行也；二乘機",
    "T34n1718_10b:0145b05": "者，厭畏生死欣尚無為也；菩薩機者，先人",
    "T34n1718_10b:0145b06": "後己慈悲仁讓也；佛機者，一切諸法中悉以",
    "T34n1718_10b:0145b07": "等觀入，一切無礙人，一道出生死也。揀却",
    "T34n1718_10b:0145b08": "諸音之機，唯取佛音之機而設應，以此機",
    "T34n1718_10b:0145b09": "應因緣故，名「觀世音」也。「普」者周遍也，諸法",
    "T34n1718_10b:0145b10": "無量，若不得普則是偏法，若得普者則是圓",
    "T34n1718_10b:0145b11": "法，故《思益》云「一切法邪、一切法正」，略約十",
    "T34n1718_10b:0145b12": "法明普，得此意已類一切法無不是普，",
    "T34n1718_10b:0145b13": "所謂慈悲普、弘誓普、修行普、離惑普、入法門普、",
    "T34n1718_10b:0145b14": "神通普、方便普、說法普、成就眾生普、供養諸佛",
    "T34n1718_10b:0145b15": "普，始自人天終至菩薩皆有慈悲，然有普",
    "T34n1718_10b:0145b16": "有不普。生法兩緣慈體既偏，被緣不廣不",
    "T34n1718_10b:0145b17": "得稱普；無緣與實相體同，其理既圓慈靡",
    "T34n1718_10b:0145b18": "不遍。如磁石吸鐵任運相應，如此慈悲",
    "T34n1718_10b:0145b19": "遍薰一切，名慈悲普。弘誓普者，弘廣也、誓",
    "T34n1718_10b:0145b20": "制也，廣制要心故言弘誓。弘誓約四諦起，",
    "T34n1718_10b:0145b21": "若約有作無生無量四諦者，收法不盡不",
    "T34n1718_10b:0145b22": "名為普；若約無作四諦者，名弘誓普也。修",
    "T34n1718_10b:0145b23": "行普者，例如佛未值定光佛前凡有所修",
    "T34n1718_10b:0145b24": "不與理合，從得記已觸事即理，理智歷",
    "T34n1718_10b:0145b25": "法而修行者，無行而不普也。斷惑普者，若",
    "T34n1718_10b:0145b26": "用一切智、道種智，斷四住塵沙等惑，如却",
    "T34n1718_10b:0145b27": "枝條，不名斷惑普；若用一切種智斷無明",
    "T34n1718_10b:0145b28": "者，五住皆盡如除根本，名斷惑普。入法門",
    "T34n1718_10b:0145b29": "普者，道前名修方便，道後所入名入法門。",
    "T34n1718_10b:0145c01": "若二乘以一心入一定，一心作一不得眾",
    "T34n1718_10b:0145c02": "多，又為定所縛，故不名普；若歷別諸地淺",
    "T34n1718_10b:0145c03": "深階差，亦不名普；若入王三昧，一切三昧",
    "T34n1718_10b:0145c04": "悉入其中，不起滅定現諸威儀，故名法",
    "T34n1718_10b:0145c05": "門普。神通普者，大羅漢天眼照大千，支佛",
    "T34n1718_10b:0145c06": "照百佛世界，菩薩照恒沙世界，皆緣境狹",
    "T34n1718_10b:0145c07": "發通亦偏；若緣實相修者，一發一切發，相",
    "T34n1718_10b:0145c08": "似神通如上說，況真神通而非普耶？方便",
    "T34n1718_10b:0145c09": "普者二種，道前方便修行中攝，道後又二：一",
    "T34n1718_10b:0145c10": "者法體，如入法門中說；二者化用，如今說，",
    "T34n1718_10b:0145c11": "逗機利物稱適緣宜一時圓遍，雖復種種",
    "T34n1718_10b:0145c12": "運為，於法性實際而無損減，是名方便普。",
    "T34n1718_10b:0145c13": "說法普者，能以一妙音，稱十法界機，隨其",
    "T34n1718_10b:0145c14": "宜類俱令解脫，如修羅琴，故名說法普。成",
    "T34n1718_10b:0145c15": "就眾生普者，一切世間及出世間所有事業，",
    "T34n1718_10b:0145c16": "皆菩薩所為，鑿井造舟神農甞藥雲蔭日照",
    "T34n1718_10b:0145c17": "利益眾生，乃至利益一切賢聖，示教利喜令",
    "T34n1718_10b:0145c18": "入三菩提，是名成就眾生普。供養諸佛普",
    "T34n1718_10b:0145c19": "者，若作外事供養，以一時一食一花一香",
    "T34n1718_10b:0145c20": "普供養一切佛，無前無後一時等供，於一",
    "T34n1718_10b:0145c21": "塵中出種種塵亦復如是；若作內觀者，圓",
    "T34n1718_10b:0145c22": "智導眾行，圓智名為佛，眾行資圓智，即是",
    "T34n1718_10b:0145c23": "供養佛，若行資餘智，不名供養普，眾行資",
    "T34n1718_10b:0145c24": "圓智，是名供養普。門者，從假入空空通而假",
    "T34n1718_10b:0145c25": "壅，從空入假假通而空壅，偏通則非普，壅故",
    "T34n1718_10b:0145c26": "非門；中道非空非假，正通實相雙照二",
    "T34n1718_10b:0145c27": "諦故名普，正通故名門。普門圓通義則無",
    "T34n1718_10b:0145c28": "量，略舉其十類則可知。此品猶是普現三",
    "T34n1718_10b:0145c29": "昧化他流通也。文為三：一、問，二、答，三、聞品得",
    "T34n1718_10b:0146a01": "益。問、答兩番。初番問為二：初、經家敘時者，",
    "T34n1718_10b:0146a02": "說東方菩薩竟，次說西方菩薩時也其一。說",
    "T34n1718_10b:0146a03": "東方生善竟，次說西方生善時其二。說東方",
    "T34n1718_10b:0146a04": "斷疑竟，次說西方斷疑時其三。說東方得道",
    "T34n1718_10b:0146a05": "竟，次說西方得道時其四。「無盡意」者，《大品》明",
    "T34n1718_10b:0146a06": "空則無盡，《大集》明八十無盡門，《淨名》云「夫無",
    "T34n1718_10b:0146a07": "盡者，非盡非無盡故名無盡」。總三經，用",
    "T34n1718_10b:0146a08": "三觀三智，釋無盡也。「意」者智也，「無盡」者境",
    "T34n1718_10b:0146a09": "也。智契於境，單從於境應言無盡，單從",
    "T34n1718_10b:0146a10": "於智應言於意，境智合稱故言「無盡意」也。",
    "T34n1718_10b:0146a11": "一又意者，世出世之本也。二又意即法界中",
    "T34n1718_10b:0146a12": "道，故言能觀心性名為上定。三此約三智",
    "T34n1718_10b:0146a13": "三觀釋名也。興問者，《大經》云「具二莊嚴能",
    "T34n1718_10b:0146a14": "問能答」。無盡意前以慧莊嚴問觀世音慧莊",
    "T34n1718_10b:0146a15": "嚴，佛以慧莊嚴答觀世音慧莊嚴也。佛答",
    "T34n1718_10b:0146a16": "為三：一、總答，二、別答，三、勸持名答。總為四：一、",
    "T34n1718_10b:0146a17": "人數，二、遭苦，三、聞名稱號，四、得解脫。自有多",
    "T34n1718_10b:0146a18": "苦，苦一人多、人受一苦、一人受多苦、一人",
    "T34n1718_10b:0146a19": "受少苦。今文百千萬億眾生，多人也；受諸苦",
    "T34n1718_10b:0146a20": "惱，多苦也。舉多顯少，多尚能救況少苦耶！",
    "T34n1718_10b:0146a21": "遭苦是惡、稱名是善，善惡合為機義也。「而",
    "T34n1718_10b:0146a22": "得解脫」是應也，此是機感因緣名觀世音，亦",
    "T34n1718_10b:0146a23": "是人法因緣乃至智斷因緣名觀世音。後去",
    "T34n1718_10b:0146a24": "例如此結名，不煩文。別答為三：一、口機應，",
    "T34n1718_10b:0146a25": "二、意機應，三、身機應。口又二：初、明七難，次、",
    "T34n1718_10b:0146a26": "結。火難為四：一、持名是善，二、遭火是惡，三、",
    "T34n1718_10b:0146a27": "應，四、結。於一難中例為三番：一、果報火，地",
    "T34n1718_10b:0146a28": "獄已上初禪已還皆論機應；二、惡業火，地獄",
    "T34n1718_10b:0146a29": "已上非想已還皆論機應；三、煩惱火，地獄已",
    "T34n1718_10b:0146b01": "上等覺已還皆論機應。七難三毒二求例皆",
    "T34n1718_10b:0146b02": "如此。此義既廣，可以意知不可文記。身機",
    "T34n1718_10b:0146b03": "為二：初、二求，次、結。求男有立願修行德業，",
    "T34n1718_10b:0146b04": "求女文略修行，正言禮拜是同，故略之；願",
    "T34n1718_10b:0146b05": "業各異故重出之。結，如文。從「是故眾生」下，",
    "T34n1718_10b:0146b06": "是勸持名，為三：勸持、格量、結歎。上述勝名",
    "T34n1718_10b:0146b07": "美德不辨形質，若欲歸崇宜持名字，是",
    "T34n1718_10b:0146b08": "故勸持也。《入大乘論》云「法身唯一應色則多」，",
    "T34n1718_10b:0146b09": "格六十二億應，等一法身也。智者云：「圓人",
    "T34n1718_10b:0146b10": "唯一、偏人則多」，格六十二億偏菩薩，等一",
    "T34n1718_10b:0146b11": "圓菩薩也。第二番問，為三：「云何遊」問身，「云",
    "T34n1718_10b:0146b12": "何說」問口，「方便」問意。此聖人三密無謀之",
    "T34n1718_10b:0146b13": "權，隨機適應也。佛答亦三：一、別答，二、總答，三、",
    "T34n1718_10b:0146b14": "勸供養。「應以」者，答方便力也；「現身」，答其問",
    "T34n1718_10b:0146b15": "遊也；「說法」，答其問口也。凡有三十三身、十",
    "T34n1718_10b:0146b16": "九說法云云。從「成就」下，結別開總。別文廣",
    "T34n1718_10b:0146b17": "意狹，總答文狹意廣云云。從「是故」下，勸供養。",
    "T34n1718_10b:0146b18": "此中見形聞法，故勸供養也。初、勸，次、受",
    "T34n1718_10b:0146b19": "旨。受旨為六：奉命、不受、重奉、佛勸、即受、結，",
    "T34n1718_10b:0146b20": "皆如文。從「持地」下，是聞品功德云云。「無等等」",
    "T34n1718_10b:0146b21": "者，九法界心不能等理，佛法界心能等此",
    "T34n1718_10b:0146b22": "理，故無等而等也。又畢竟之理是無等，初緣",
    "T34n1718_10b:0146b23": "畢竟理而發心，能等於理，故言無等等也。",
    "T34n1718_10b:0146b24": "又心之與理俱不可得，將何物等何物，而",
    "T34n1718_10b:0146b25": "言無等等耶？心之與理俱不可說，不可說",
    "T34n1718_10b:0146b26": "而說，說此心等此理，故言無等等耳。初一",
    "T34n1718_10b:0146b27": "是橫釋，次一是豎釋，次一非橫非豎釋也云",
    "T34n1718_10b:0146b28": "云。",
    "T34n1718_10b:0146b29": "釋陀羅尼品釋陀羅尼品",
    "T34n1718_10b:0146c01": "此翻總持，總持惡不起、善不失其一。又翻能遮",
    "T34n1718_10b:0146c02": "能持，能持善、能遮惡其二。其三此能遮邊惡、能",
    "T34n1718_10b:0146c03": "持中善。其四眾經開遮不同，或專用治病，如",
    "T34n1718_10b:0146c04": "那達居士；或專護法，如此文；或專用滅罪，",
    "T34n1718_10b:0146c05": "如方等；或通用治病滅罪護經，如《請觀音》，",
    "T34n1718_10b:0146c06": "或大明呪無上明呪無等等明呪，則非治病、",
    "T34n1718_10b:0146c07": "非滅罪、非護經，若通方者亦應兼，若論別",
    "T34n1718_10b:0146c08": "者幸須依經勿乖教云云。諸師或說呪者，是",
    "T34n1718_10b:0146c09": "鬼神王名，稱其王名，部落敬主不敢為非，",
    "T34n1718_10b:0146c10": "故能降伏一切鬼魅其一。或云呪者如軍中之密",
    "T34n1718_10b:0146c11": "號，唱號相應無所訶問，若不相應即執治",
    "T34n1718_10b:0146c12": "罪，若不順呪者頭破七分，若順呪者則無",
    "T34n1718_10b:0146c13": "過失其二。或云呪者，密默治惡惡自休息，譬",
    "T34n1718_10b:0146c14": "如微賤，從此國逃彼國，訛稱王子，彼國以",
    "T34n1718_10b:0146c15": "公主妻之，多瞋難事。有一明人從其國",
    "T34n1718_10b:0146c16": "來，主往說之，其人語主，若當瞋時說偈，",
    "T34n1718_10b:0146c17": "偈云「無親遊他國，欺誑一切人，麁食是常",
    "T34n1718_10b:0146c18": "事，何勞復作瞋。」說是偈時默然瞋歇後不",
    "T34n1718_10b:0146c19": "復瞋，是主及一切人但聞斯偈，皆不知意。",
    "T34n1718_10b:0146c20": "呪亦如是，密默遮惡餘無識者其三。或云呪",
    "T34n1718_10b:0146c21": "者，是諸佛密語，如王索先陀婆，一切群下",
    "T34n1718_10b:0146c22": "無有能識，唯有智臣乃能知之。呪亦如",
    "T34n1718_10b:0146c23": "是，秖是一法遍有諸力，病愈罪除善生道合",
    "T34n1718_10b:0146c24": "其四。為此義故皆存本音，譯人不翻意在此",
    "T34n1718_10b:0146c25": "也。惡世弘經喜多惱難，以呪護之使道流",
    "T34n1718_10b:0146c26": "通也。文為四：一、問持經功德，二、答甚多，三、",
    "T34n1718_10b:0146c27": "請以呪護，四、聞品得益。一問，如文。二答，",
    "T34n1718_10b:0146c28": "有格量。本問多不？答甚多，格出功德，如",
    "T34n1718_10b:0146c29": "文。請說呪，有五番：一、藥王，二、勇施，三、毘沙",
    "T34n1718_10b:0147a01": "門，四、持國，五、十女。藥王為四：一、請，二、說，三、歎，",
    "T34n1718_10b:0147a02": "四、印。下例有三，如文。十女為五：一、列名，二、",
    "T34n1718_10b:0147a03": "請說，三、歎，四、誓，五、印。「夜叉」翻捷疾鬼「羅剎」翻",
    "T34n1718_10b:0147a04": "食人鬼，二部是北方所領者。「富單那」，熱病鬼，",
    "T34n1718_10b:0147a05": "「吉遮」，起尸鬼，若人若夜叉俱有此鬼。「毘陀羅」",
    "T34n1718_10b:0147a06": "赤色鬼，「揵陀羅」，黃色鬼未詳，「烏摩勒」烏色鬼未詳，「阿",
    "T34n1718_10b:0147a07": "跋摩羅」青色鬼。阿梨樹枝墮地，法爾破為",
    "T34n1718_10b:0147a08": "七片，弒父母破僧是三逆罪。外國油者擣",
    "T34n1718_10b:0147a09": "麻，使生蟲合壓之，規多汁益肥，此過尤",
    "T34n1718_10b:0147a10": "也。斗秤輕出重入，欺盜之尤，近世有小斗出",
    "T34n1718_10b:0147a11": "大斗入，震銘其背，斯罪亦不輕也。",
    "T34n1718_10b:0147a12": "釋妙莊嚴王本事品釋妙莊嚴王本事品",
    "T34n1718_10b:0147a13": "此因緣出他經，昔佛末法有四比丘，於《法",
    "T34n1718_10b:0147a14": "華經》極生殷重，雖卷舒祕教，甘露未霑，",
    "T34n1718_10b:0147a15": "日夜翹誠，晷刻無忘，歎云：「苟非其人乎？地",
    "T34n1718_10b:0147a16": "非其處乎？」世間紛愀，靜散相乖，直爾求閑",
    "T34n1718_10b:0147a17": "尚須厭棄，況崇道乎？於是結契山林，志欣",
    "T34n1718_10b:0147a18": "佛慧，幽居日積，衣糧單罄，有待多煩，無時",
    "T34n1718_10b:0147a19": "不乏，一餐喀喀，廢萬里之行，十旬九飯，屈",
    "T34n1718_10b:0147a20": "雲霄之志，可得言哉？其一人云：「吾等四窮",
    "T34n1718_10b:0147a21": "尚不存身，法當安寄？君三人者但以命奉",
    "T34n1718_10b:0147a22": "道，莫慮朝中，我一人者捨此身力，誓給所",
    "T34n1718_10b:0147a23": "須。」於是振錫門閭以求供繼，自春至冬周",
    "T34n1718_10b:0147a24": "而復始，如僕奉大家，甘苦無喜慍。三人得",
    "T34n1718_10b:0147a25": "展其誠，功圓事辦，一世之益，當無量生。其",
    "T34n1718_10b:0147a26": "一人者數涉人間，屢逢聲色，坯器未火，難",
    "T34n1718_10b:0147a27": "可護持。偶逢王出車，馬駢闐旌旗噏赫，生",
    "T34n1718_10b:0147a28": "心動念愛彼光榮，功德薰修隨念受報，人",
    "T34n1718_10b:0147a29": "中天上常得為王，福雖不貲亦有限也。三",
    "T34n1718_10b:0147b01": "人得道會而議云：「我免籠樊功由此王，其",
    "T34n1718_10b:0147b02": "耽果報增長有為，從此死已不復為王，方",
    "T34n1718_10b:0147b03": "沈火坑良難可救，幸其未苦正可開化。」其",
    "T34n1718_10b:0147b04": "一人云：「此王著欲而復邪見，若非愛鈎無",
    "T34n1718_10b:0147b05": "由可拔，一人可為端正婦，二作聰明兒，",
    "T34n1718_10b:0147b06": "兒婦之言必當從順，如宜設化果獲改邪。」",
    "T34n1718_10b:0147b07": "婦者，妙音菩薩是；昔二子者，今藥王、藥上二",
    "T34n1718_10b:0147b08": "菩薩是，昔時王者，今華德菩薩是。所以白毫",
    "T34n1718_10b:0147b09": "東召，升紫臺而西引，神呪護經，使流通而",
    "T34n1718_10b:0147b10": "大益，說四聖之前緣故，名「妙莊嚴王本事",
    "T34n1718_10b:0147b11": "品」。又「妙莊嚴」者，妙法功德莊嚴諸根也。此",
    "T34n1718_10b:0147b12": "王往日於妙法有緣，道熏時熟，諸根應淨，",
    "T34n1718_10b:0147b13": "生雖未獲，其理必臻，靈瑞感通，嘉名早立。例",
    "T34n1718_10b:0147b14": "如善吉雖未無諍，已號空生，故下文云「得",
    "T34n1718_10b:0147b15": "清淨功德莊嚴三昧」，以是義故名「妙莊嚴",
    "T34n1718_10b:0147b16": "王」也。前品說呪護，今品說人護，人護尚爾，",
    "T34n1718_10b:0147b17": "呪護彌良，普勸流通也。文為六：一、明事本，",
    "T34n1718_10b:0147b18": "二、雙標能所，三、能化方便，四、所化得益，五、結",
    "T34n1718_10b:0147b19": "會古今，六、聞品悟道。事本，如文。「彼佛法中」",
    "T34n1718_10b:0147b20": "下，第二，雙標能所。所化一人、能化三人，俱",
    "T34n1718_10b:0147b21": "出其名，別顯二子福慧、六度、四弘。餘經指此",
    "T34n1718_10b:0147b22": "為十波羅蜜，橫法門也；三十七助道，豎法門",
    "T34n1718_10b:0147b23": "也。餘經為正道，行行為助道。今經指十度",
    "T34n1718_10b:0147b24": "為正，呼此是助道也。禪度中具有三昧，道",
    "T34n1718_10b:0147b25": "品中節節有三昧，更標七三昧者，廣顯法",
    "T34n1718_10b:0147b26": "門耳。從「時彼佛」下，第三，能化方便，文為三：",
    "T34n1718_10b:0147b27": "一、時至；二、論議；三、現化。初時至者，彼佛出世，",
    "T34n1718_10b:0147b28": "常宣正法，於王緣弱則非其時，若說《法華》",
    "T34n1718_10b:0147b29": "則其時矣。文云「彼佛將欲引導說《法華經》」，",
    "T34n1718_10b:0147c01": "即其義也。第二、論議，文中子白母時至，母讓",
    "T34n1718_10b:0147c02": "令化父，子怨出邪見家，母責令憂念，悉如",
    "T34n1718_10b:0147c03": "文。從「於是二子」下，是第三，現化。現化應十",
    "T34n1718_10b:0147c04": "八變，可具釋之。從「時父見子」下，第四，所",
    "T34n1718_10b:0147c05": "化得益。文為十：一、信子伏師，王覩邪變或",
    "T34n1718_10b:0147c06": "一或二，狹而且陋，見子所作，歎未曾有，信",
    "T34n1718_10b:0147c07": "其子而伏其師，問師是誰我亦願見。二、父",
    "T34n1718_10b:0147c08": "王已信，宮中八萬四千又熟，白母稱慶，願放",
    "T34n1718_10b:0147c09": "出家，母亦聽之。三、重催父母，今正其時，佛",
    "T34n1718_10b:0147c10": "難值故。四、化功已著，佛歎功德。「法華三昧」",
    "T34n1718_10b:0147c11": "者，攝一切法歸一實相，如前說。「離惡趣」者，",
    "T34n1718_10b:0147c12": "一往以三途為惡趣，具論二十五有皆乖",
    "T34n1718_10b:0147c13": "真起妄悉是惡趣，今皆離之，即二十五三",
    "T34n1718_10b:0147c14": "昧，破二十五有也。「佛集三昧」者，即祕密之",
    "T34n1718_10b:0147c15": "藏佛集其中，唯佛行處非餘人也。五、俱詣",
    "T34n1718_10b:0147c16": "佛所，聞法供養，見瑞歡喜。六、佛與受記。七、",
    "T34n1718_10b:0147c17": "出家修行。八、稱歎二子。九、佛述行高。十、歎",
    "T34n1718_10b:0147c18": "佛自誓。佛讚善知識大有義，善知識能作",
    "T34n1718_10b:0147c19": "佛事，此則外護善知識。「示教利喜」者，此則教",
    "T34n1718_10b:0147c20": "授善知識；「所謂化導令得見佛」者，此則同行",
    "T34n1718_10b:0147c21": "善知識；「令入菩提」，此則實際實相善知識。《雜",
    "T34n1718_10b:0147c22": "阿含》云「善知識者若貞良妻」，此即外護義；又",
    "T34n1718_10b:0147c23": "善知識者如宗親財，此即同行義；又善知",
    "T34n1718_10b:0147c24": "識如商主導，此即教授義；又善知識如子",
    "T34n1718_10b:0147c25": "臥父懷，此即實際義也。「佛告大眾」下，是結",
    "T34n1718_10b:0147c26": "會古今，先、結會，次、結歎二菩薩也。「說是」下，",
    "T34n1718_10b:0147c27": "聞品得道，如文。",
    "T34n1718_10b:0147c28": "釋普賢菩薩勸發品釋普賢菩薩勸發品",
    "T34n1718_10b:0147c29": "《大論》、《觀經》同名遍吉，此經稱「普賢」，皆漢語，",
    "T34n1718_10b:0148a01": "梵音邲輸颰陀，此云普賢。《悲華》云「我誓於",
    "T34n1718_10b:0148a02": "穢惡世界，行菩薩道使得嚴淨，我行要當",
    "T34n1718_10b:0148a03": "勝諸菩薩。寶藏佛言：『以是因緣今改汝字",
    "T34n1718_10b:0148a04": "名為普賢。』」此即三悉檀意，復是因緣解釋，又",
    "T34n1718_10b:0148a05": "是行願得名。由來從於念處至四善根，通",
    "T34n1718_10b:0148a06": "稱為普賢。別約世第一法隣真近聖，稱",
    "T34n1718_10b:0148a07": "之為賢，此三藏中說耳。今明伏道之頂，其",
    "T34n1718_10b:0148a08": "因周遍曰「普」，斷道之後隣于極聖曰「賢」。若",
    "T34n1718_10b:0148a09": "十信是伏道之始，非頂、非周，隣于初聖之",
    "T34n1718_10b:0148a10": "初，非後、非極，乃至第十地亦非周極，況前",
    "T34n1718_10b:0148a11": "諸位乎？今論等覺之位，居眾伏之頂，伏道周",
    "T34n1718_10b:0148a12": "遍故名為「普」，斷道纔盡所較無幾，隣終際",
    "T34n1718_10b:0148a13": "極故名為「賢」，《釋論》引十四夜月如十五夜",
    "T34n1718_10b:0148a14": "月，斯義明矣。此約圓教位，釋後位普賢也。",
    "T34n1718_10b:0148a15": "「勸發」者，戀法之辭也，遙在彼國具聞此經",
    "T34n1718_10b:0148a16": "始末既周，欲令自行化他永永無已，故自",
    "T34n1718_10b:0148a17": "東自西而來勸發，具四悉檀意云云。文云",
    "T34n1718_10b:0148a18": "「我為供養《法華經》故自現其身，若見我身",
    "T34n1718_10b:0148a19": "甚大歡喜其一；已見我故轉復精進，即得三",
    "T34n1718_10b:0148a20": "昧及陀羅尼其二；得是陀羅尼故，無有非人",
    "T34n1718_10b:0148a21": "能破壞者，亦復不為女人之所惑亂其三；三",
    "T34n1718_10b:0148a22": "千大千世界微塵菩薩具普賢道其四。」如此明",
    "T34n1718_10b:0148a23": "文即四悉檀，而來勸發也。上判流通為三：",
    "T34n1718_10b:0148a24": "從十九行偈已後三品半，舉經力大以勸",
    "T34n1718_10b:0148a25": "流通；〈藥王品〉下五品，舉菩薩化道力大以",
    "T34n1718_10b:0148a26": "勸流通；此一品舉普賢誓願力大以勸流",
    "T34n1718_10b:0148a27": "通。分文為四：一、發來；二、勸發；三、述發；四、發",
    "T34n1718_10b:0148a28": "益。初經家敘發來，為三：一、上供；二、下化；三、",
    "T34n1718_10b:0148a29": "修敬。「自在」者理一也，「神通」者行一也，「威德」者",
    "T34n1718_10b:0148b01": "人一也，「名聞」者教一也。又「自在」者常也，「神",
    "T34n1718_10b:0148b02": "通」者樂也，「威德」者我也，「名聞」者淨也，言說如",
    "T34n1718_10b:0148b03": "此，即一而四，德無不備，自在義焉。淨力故",
    "T34n1718_10b:0148b04": "雨花，樂力故奏伎，神通故動地。自在力故",
    "T34n1718_10b:0148b05": "隨意而雨，隨去隨雨，隨動隨奏。譬如大龍",
    "T34n1718_10b:0148b06": "飛行不息，身邊雲雨流起無窮。普賢及眷屬，",
    "T34n1718_10b:0148b07": "以菩薩身、用四德力來。勸發四：一、所逕",
    "T34n1718_10b:0148b08": "歷處自行上供，其事如此。從「又與諸天龍」",
    "T34n1718_10b:0148b09": "下，所逕歷處下化利益，隨他所宜現八",
    "T34n1718_10b:0148b10": "部像，略用二力隨所堪任，其事如此。三者、",
    "T34n1718_10b:0148b11": "修敬，身旋面禮，如文。勸發為二：一、請問勸",
    "T34n1718_10b:0148b12": "發；二、誓願勸發。有問、有答。問者，遙聞經竟，",
    "T34n1718_10b:0148b13": "戀法無已，遠來之志，志在勸發，是故更請。",
    "T34n1718_10b:0148b14": "正說勸發自行，更請流通勸發化他，如來",
    "T34n1718_10b:0148b15": "若許，二途再演光光無極，是故雙請也。佛答，",
    "T34n1718_10b:0148b16": "先總、次別、三結。別列四法名，如文。其既雙",
    "T34n1718_10b:0148b17": "請，如來巧答，略舉四以蔽諸。何者？四法之要",
    "T34n1718_10b:0148b18": "該括正、通。何者？佛雖無偏，若能遠惡從善，",
    "T34n1718_10b:0148b19": "反迷還正，開權知見，顯佛知見者，則稱",
    "T34n1718_10b:0148b20": "可聖心，諸佛護念；若佛知見開，則般若照明，",
    "T34n1718_10b:0148b21": "是植眾德本；亦是入正定聚，不亂、不味，不取、",
    "T34n1718_10b:0148b22": "不捨；亦是發救眾生。當知此四與開權顯",
    "T34n1718_10b:0148b23": "實，名異體同，無二無別。又「佛護念」者，是開佛",
    "T34n1718_10b:0148b24": "知見；「植眾德本」是示佛知見；「發救眾生」是悟",
    "T34n1718_10b:0148b25": "佛知見；「入正定聚」是入佛知見。迹門之要，此",
    "T34n1718_10b:0148b26": "四收矣。又迹則有本，從本開示悟入，故有",
    "T34n1718_10b:0148b27": "迹中開示悟入。今開迹即顯本，本迹無二",
    "T34n1718_10b:0148b28": "無別，以四法答其請正，於義明矣。以四",
    "T34n1718_10b:0148b29": "法答請流通，流通之方，唯三唯四，「發救眾",
    "T34n1718_10b:0148c01": "生」是入如來室；「入正定聚、佛所護念」是著如",
    "T34n1718_10b:0148c02": "來衣；「植眾德本」是坐如來座。是弘宣之要，",
    "T34n1718_10b:0148c03": "即四而三。「發救眾生」是誓願安樂行；「入正定",
    "T34n1718_10b:0148c04": "聚」是意安樂行；「植眾德本」是口安樂行；「護念」",
    "T34n1718_10b:0148c05": "是身安樂行，當知後四即前四也。一答酬",
    "T34n1718_10b:0148c06": "其兩請，舉四冠罩一經，《法華》之重演，斯",
    "T34n1718_10b:0148c07": "經之再宣，遠來之勸發，其義如此。三、結",
    "T34n1718_10b:0148c08": "者，於如來滅後必得是經。舊云：「能行四",
    "T34n1718_10b:0148c09": "法於未來世，常手得是經。」今謂不爾，上",
    "T34n1718_10b:0148c10": "文云「諸法實相義，已為汝等說」，又云「咸",
    "T34n1718_10b:0148c11": "令眾生開示悟入佛之知見」。蓋《法華》之正",
    "T34n1718_10b:0148c12": "體，能行四法必得此解，名解為經，此結",
    "T34n1718_10b:0148c13": "其請正之問，若能運此解，行傳與他人，他",
    "T34n1718_10b:0148c14": "人得斯信解成初依人，能得真解成第二、",
    "T34n1718_10b:0148c15": "第三、第四依人，此結其請流通之問，此意",
    "T34n1718_10b:0148c16": "不見，浪作餘說耶？「白佛」下，第二，誓願勸發。",
    "T34n1718_10b:0148c17": "文為二：一、護人，二、護法。護人為六：一、攘其",
    "T34n1718_10b:0148c18": "外難，初、總攘其難，故言「使無伺求得其便」",
    "T34n1718_10b:0148c19": "者是也。次、別攘其難，舉十二非是也。二、教",
    "T34n1718_10b:0148c20": "其內法，凡三番教訓，初、行立讀誦，乘六牙白",
    "T34n1718_10b:0148c21": "象安慰其心；次、坐思惟，復乘六牙教示其",
    "T34n1718_10b:0148c22": "經，與其三昧也。「陀羅尼」旋假入空也，「百",
    "T34n1718_10b:0148c23": "千旋」者，旋空出假也，「方便」者，二為方便道，",
    "T34n1718_10b:0148c24": "得入中道第一義諦也。後、三七一心精進，",
    "T34n1718_10b:0148c25": "復乘六牙示教利喜說呪，如文。三、覆以神",
    "T34n1718_10b:0148c26": "力，若聞、若持莫非神力，如文。四、示勝因，若",
    "T34n1718_10b:0148c27": "能五種法師，即三世佛所為種，為熟為脫，",
    "T34n1718_10b:0148c28": "此人同未來諸佛得脫，故言「同普賢行」。此",
    "T34n1718_10b:0148c29": "人已於先佛植善，故言「深種善根」。此人",
    "T34n1718_10b:0149a01": "為現佛所熟，故言「手摩其頭」。五、示近果，但",
    "T34n1718_10b:0149a02": "能書寫近在忉利，具五法師次在兜率，如",
    "T34n1718_10b:0149a03": "文。六、總結，「是故智者」下是也。從「世尊我今",
    "T34n1718_10b:0149a04": "神力」下，是第二、誓願護法，如文。第三、述發",
    "T34n1718_10b:0149a05": "者，即是如來舉勝述成其劣，增進行者勇",
    "T34n1718_10b:0149a06": "銳弘宣。先述護法，云汝能如是外多利益，",
    "T34n1718_10b:0149a07": "內積慈悲，又久劫已來作如此護，我亦以",
    "T34n1718_10b:0149a08": "佛之神力守護是法，況復汝耶？如文。從「若",
    "T34n1718_10b:0149a09": "有人」下，述其護人，雖不次第，述成意足。",
    "T34n1718_10b:0149a10": "「當知是人則見釋迦牟尼佛」者，述其示身教",
    "T34n1718_10b:0149a11": "法，其尚見我萬德果身，況汝因中六牙白",
    "T34n1718_10b:0149a12": "象？其尚從佛口具足聞經，況汝所教忘失",
    "T34n1718_10b:0149a13": "章句？其尚為佛口讚、手摩、佛衣所覆，況汝因",
    "T34n1718_10b:0149a14": "人陀羅尼覆耶？從「不貪著世樂」下，述其舉",
    "T34n1718_10b:0149a15": "因。廣舉因中無諸過惡，少欲知足修普賢",
    "T34n1718_10b:0149a16": "行，述勝因也。從「若如來滅後」下，述其舉近",
    "T34n1718_10b:0149a17": "果也。其人當詣道場必成遠果，況近果",
    "T34n1718_10b:0149a18": "耶？亦於現世得其近果，不但生天也。從",
    "T34n1718_10b:0149a19": "「若人輕毀」下，述其能攘外難。佛廣示毀者",
    "T34n1718_10b:0149a20": "之罪，令知過必改不相惱亂，非但持經者",
    "T34n1718_10b:0149a21": "難滅，亦乃欲毀者福生，無毀、無難彼此安",
    "T34n1718_10b:0149a22": "樂，曠濟無偏，慈之至也。從「應起遠迎當如敬",
    "T34n1718_10b:0149a23": "佛」述其結信者功德。第四、從「說是」下，發",
    "T34n1718_10b:0149a24": "益之文也。一、聞品益，「旋陀羅尼」是初地位，",
    "T34n1718_10b:0149a25": "「具普賢道」是十地位；二、聞經益，「大眾歡喜」是",
    "T34n1718_10b:0149a26": "也。「歡喜」如前說。此中云何猶稱聲聞？乃是",
    "T34n1718_10b:0149a27": "經家存其本位耳。又經家稱其是大乘聲",
    "T34n1718_10b:0149a28": "聞，以佛道聲令一切聞，斯義彌顯也。",
    "T34n1718_10b:0149a29": "妙法蓮華經文句卷第十下"
}