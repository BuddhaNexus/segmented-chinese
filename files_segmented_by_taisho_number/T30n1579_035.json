{
    "T30n1579_035:0478b06": "瑜伽師地論卷第三十五",
    "T30n1579_035:0478b08": "彌勒菩薩說",
    "T30n1579_035:0478b09": "三藏法師玄奘奉　詔譯",
    "T30n1579_035:0478b10": "◎本地分中菩薩地第十五初持瑜伽處種",
    "T30n1579_035:0478b11": "姓品第一",
    "T30n1579_035:0478b12": "如是已說獨覺地。云何菩薩地。嗢拕南曰。",
    "T30n1579_035:0478b13": "　初持次相分　　增上意樂住",
    "T30n1579_035:0478b14": "　生攝受地行　　建立最為後",
    "T30n1579_035:0478b15": "有十法具攝大乘菩薩道及果。何等為十。",
    "T30n1579_035:0478b16": "一者持。二者相。三者分。四者增上意樂。五者",
    "T30n1579_035:0478b17": "住。六者生。七者攝受。八者地。九者行。十者",
    "T30n1579_035:0478b18": "建立。云何名持。謂諸菩薩自乘種姓最初",
    "T30n1579_035:0478b19": "發心。及以一切菩提分法。是名為持。何以",
    "T30n1579_035:0478b20": "故。以諸菩薩自乘種姓。為所依止故為",
    "T30n1579_035:0478b21": "建立故。有所堪任有大勢力。能證無上正",
    "T30n1579_035:0478b22": "等菩提。是故說彼自乘種姓。為諸菩薩堪",
    "T30n1579_035:0478b23": "任性持。以諸菩薩最初發心。為所依止為",
    "T30n1579_035:0478b24": "建立故。於施戒忍精進靜慮慧。於六波羅",
    "T30n1579_035:0478b25": "蜜多。於福德資糧智慧資糧。於一切菩提分",
    "T30n1579_035:0478b26": "法。能勤修學。是故說彼最初發心。為諸菩",
    "T30n1579_035:0478b27": "薩行加行持。以諸菩薩一切所行菩提分法。",
    "T30n1579_035:0478b28": "為所依止為建立故。圓滿無上正等菩提。",
    "T30n1579_035:0478b29": "是故說彼一切所行菩提分法。為所圓滿大",
    "T30n1579_035:0478c01": "菩提持。住無種姓補特伽羅無種姓故。",
    "T30n1579_035:0478c02": "雖有發心及行加行為所依止。定不堪任",
    "T30n1579_035:0478c03": "圓滿無上正等菩提。由此道理雖未發心",
    "T30n1579_035:0478c04": "未修菩薩所行加行。若有種姓當知望",
    "T30n1579_035:0478c05": "彼而得名持。又住種姓補特伽羅。若",
    "T30n1579_035:0478c06": "不發心不修菩薩所行加行雖有堪任而",
    "T30n1579_035:0478c07": "不速證無上菩提。與此相違當知速證。又",
    "T30n1579_035:0478c08": "此種姓已說名持。亦名為助亦名為因。",
    "T30n1579_035:0478c09": "亦名為依亦名階級。亦名前導亦名",
    "T30n1579_035:0478c10": "舍宅。如說種姓最初發心。所行加行應",
    "T30n1579_035:0478c11": "知亦爾。",
    "T30n1579_035:0478c12": "云何種姓。謂略有二種。一本性住種姓。",
    "T30n1579_035:0478c13": "二習所成種姓。本性住種姓者。謂諸菩",
    "T30n1579_035:0478c14": "薩六處殊勝有如是相。從無始世展轉傳",
    "T30n1579_035:0478c15": "來法爾所得。是名本性住種姓習所成種",
    "T30n1579_035:0478c16": "姓者。謂先串習善根所得是名習所成種",
    "T30n1579_035:0478c17": "姓。此中義意二種皆取。又此種姓亦名",
    "T30n1579_035:0478c18": "種子亦名為界亦名為性。又此種姓未",
    "T30n1579_035:0478c19": "習成果說名為細。未有果故已習成果",
    "T30n1579_035:0478c20": "說名為麁。與果俱故。若諸菩薩成就種",
    "T30n1579_035:0478c21": "姓。尚過一切聲聞獨覺。何況其餘一切有",
    "T30n1579_035:0478c22": "情。當知種姓無上最勝。何以故。略有二種",
    "T30n1579_035:0478c23": "淨。一煩惱障淨。二所知障淨。一切聲聞獨",
    "T30n1579_035:0478c24": "覺種姓。唯能當證煩惱障淨。不能當證",
    "T30n1579_035:0478c25": "所知障淨。菩薩種姓亦能當證煩惱障淨。",
    "T30n1579_035:0478c26": "亦能當證所知障淨。是故說言望彼一切",
    "T30n1579_035:0478c27": "無上最勝。復由四事。當知菩薩勝於一切",
    "T30n1579_035:0478c28": "聲聞獨覺。何等為四。一者根勝。二者行",
    "T30n1579_035:0478c29": "勝。三者善巧勝。四者果勝。言根勝者。謂",
    "T30n1579_035:0479a01": "諸菩薩本性利根獨覺中根聲聞軟根。是名",
    "T30n1579_035:0479a02": "根勝。言行勝者。謂諸菩薩亦能自利亦能利",
    "T30n1579_035:0479a03": "他。利益安樂無量眾生。哀愍世間令諸天",
    "T30n1579_035:0479a04": "人獲得勝義利益安樂。聲聞獨覺唯行自利。",
    "T30n1579_035:0479a05": "是名行勝善巧勝者。聲聞獨覺於蘊界處緣",
    "T30n1579_035:0479a06": "起處非處中能修善巧。菩薩於此及於其",
    "T30n1579_035:0479a07": "餘一切明處能修善巧。是名善巧勝。言果",
    "T30n1579_035:0479a08": "勝者。聲聞能證聲聞菩提。獨覺能證獨覺",
    "T30n1579_035:0479a09": "菩提。菩薩能證阿耨多羅三藐三菩提。是名",
    "T30n1579_035:0479a10": "果勝。",
    "T30n1579_035:0479a11": "又諸菩薩有六波羅蜜多種姓相。由此相",
    "T30n1579_035:0479a12": "故令他了知真是菩薩。謂施波羅蜜多種",
    "T30n1579_035:0479a13": "姓相。戒忍精進靜慮慧波羅蜜多種",
    "T30n1579_035:0479a14": "姓相。云何菩薩施波羅蜜多種姓相。謂諸",
    "T30n1579_035:0479a15": "菩薩本性樂施於諸現有堪所施物。恒常",
    "T30n1579_035:0479a16": "無間性能於他平等分布。心喜施與意無追",
    "T30n1579_035:0479a17": "悔。施物雖少而能均布。惠施廣大而非狹小",
    "T30n1579_035:0479a18": "無所惠施深懷慚恥。常好為他讚施勸",
    "T30n1579_035:0479a19": "施。見能施者心懷喜悅。於諸尊重耆宿福",
    "T30n1579_035:0479a20": "田應供養者。從座而起恭敬奉施。於其彼",
    "T30n1579_035:0479a21": "彼此世他世有情無罪利益事中。若請不請",
    "T30n1579_035:0479a22": "如理為說。若諸有情怖於王賊及水火等。",
    "T30n1579_035:0479a23": "施以無畏。能於種種常極怖中隨力濟拔。",
    "T30n1579_035:0479a24": "受他寄物未嘗差違。若負他債終不抵誑。",
    "T30n1579_035:0479a25": "於共財所亦無欺罔。於其種種末尼真珠",
    "T30n1579_035:0479a26": "琉璃螺貝壁玉珊瑚金銀等寶資生具中心",
    "T30n1579_035:0479a27": "迷倒者。能正開悟尚不令他欺罔於彼。況",
    "T30n1579_035:0479a28": "當自為。其性好樂廣大財位。於彼一切廣",
    "T30n1579_035:0479a29": "大資財心好受用。樂大事業非狹小門。於",
    "T30n1579_035:0479b01": "諸世間酒色博戲歌舞倡伎種種變現耽著事",
    "T30n1579_035:0479b02": "中。速疾厭捨深生慚愧。得大財寶尚不",
    "T30n1579_035:0479b03": "貪著。何況小利。如是等類當知名為菩薩",
    "T30n1579_035:0479b04": "施波羅蜜多種姓相。云何菩薩戒波羅蜜多",
    "T30n1579_035:0479b05": "種姓相。謂諸菩薩本性成就軟品不善。身",
    "T30n1579_035:0479b06": "語意業不極暴惡。於諸有情不極損惱。雖",
    "T30n1579_035:0479b07": "作惡業速疾能悔。常行恥愧不生歡喜。",
    "T30n1579_035:0479b08": "不以刀杖手塊等事惱害有情。於諸眾生",
    "T30n1579_035:0479b09": "性常慈愛。於所應敬時起奉迎。合掌問訊",
    "T30n1579_035:0479b10": "現前禮拜修和敬業。所作機捷非為愚鈍。",
    "T30n1579_035:0479b11": "善順他心。常先含笑舒顏平視。遠離顰",
    "T30n1579_035:0479b12": "蹙先言問訊。於恩有情。知恩知報。於來求",
    "T30n1579_035:0479b13": "者常行質直。不以諂誑而推謝之。如法",
    "T30n1579_035:0479b14": "求財不以非法不以卒暴。性常喜樂修諸",
    "T30n1579_035:0479b15": "福業。於他修福尚能獎助。況不自為。若見",
    "T30n1579_035:0479b16": "若聞他所受苦。所謂殺縛割截捶打訶毀迫",
    "T30n1579_035:0479b17": "脅。於是等苦過於自受。重於法受。及重",
    "T30n1579_035:0479b18": "後世。於少罪中尚深見怖。何況多罪。於他",
    "T30n1579_035:0479b19": "種種所應作事。所謂商農放牧事王書印算",
    "T30n1579_035:0479b20": "數。善和諍訟。追求財寶。守護儲積。方便出",
    "T30n1579_035:0479b21": "息。及以捨施。婚姻集會。於是一切如法事中。",
    "T30n1579_035:0479b22": "悉與同事。於他種種鬪訟諍競。或餘所有",
    "T30n1579_035:0479b23": "互相惱害。能令自他無義無益受諸苦惱。",
    "T30n1579_035:0479b24": "如是一切非法事中不與同事。善能制止",
    "T30n1579_035:0479b25": "所不應作謂十種惡不善業道。不違他命",
    "T30n1579_035:0479b26": "善順於他同忍同戒。於他事業隨彼所欲。",
    "T30n1579_035:0479b27": "廢己所作而為成辦。其心溫潤其心純淨。恚",
    "T30n1579_035:0479b28": "心害心不久相續。隨生隨捨起賢善心。尊",
    "T30n1579_035:0479b29": "重實語不誑惑他。不離他親。亦不好樂",
    "T30n1579_035:0479c01": "不輕爾說無義無利不相應語言。常柔軟無",
    "T30n1579_035:0479c02": "有麁獷。於己僮僕尚無苦言。況於他所",
    "T30n1579_035:0479c03": "敬愛有德。如實讚彼。如是等類當知名為",
    "T30n1579_035:0479c04": "菩薩戒波羅蜜多種姓相。云何菩薩忍波羅",
    "T30n1579_035:0479c05": "蜜多種姓相。謂諸菩薩性。於他所遭不饒",
    "T30n1579_035:0479c06": "益。無恚害心亦不反報。若他諫謝速能納",
    "T30n1579_035:0479c07": "受。終不結恨不久懷怨。如是等類當知名",
    "T30n1579_035:0479c08": "為菩薩忍波羅蜜多種姓相。云何菩薩精進",
    "T30n1579_035:0479c09": "波羅蜜多種姓相。謂諸菩薩性。自翹勤夙",
    "T30n1579_035:0479c10": "興晚寐不深耽樂睡眠倚樂。於所作事勇決",
    "T30n1579_035:0479c11": "樂為不生懈怠。思擇方便要令究竟。凡所",
    "T30n1579_035:0479c12": "施為一切事業堅固決定。若未皆作未皆",
    "T30n1579_035:0479c13": "究竟。終不中間懈廢退屈。於諸廣大第一義",
    "T30n1579_035:0479c14": "中心無怯弱。不自輕蔑發勇猛心。我今有",
    "T30n1579_035:0479c15": "力能證於彼。或入大眾或與他人共相擊",
    "T30n1579_035:0479c16": "論。或餘種種難行事業皆無畏憚能引義",
    "T30n1579_035:0479c17": "利。大事務中尚無深倦。何況小事。如是等",
    "T30n1579_035:0479c18": "類當知名為菩薩精進波羅蜜多種姓相。",
    "T30n1579_035:0479c19": "云何菩薩靜慮波羅蜜多種姓相。謂諸菩薩",
    "T30n1579_035:0479c20": "性。於法義能審思惟無多散亂。若見若聞",
    "T30n1579_035:0479c21": "阿練若處山巖林藪邊際。臥具人不狎習離",
    "T30n1579_035:0479c22": "惡眾生。隨順宴默。便生是念。是處安樂出離",
    "T30n1579_035:0479c23": "遠離。常於出離及遠離所深生愛慕。性薄",
    "T30n1579_035:0479c24": "煩惱諸蓋輕微麁重羸弱至遠離處思量自",
    "T30n1579_035:0479c25": "義。心不極為諸惡尋思之所纏擾。於其怨",
    "T30n1579_035:0479c26": "品尚能速疾安住慈心。況於親品及中庸品。",
    "T30n1579_035:0479c27": "若見若聞有苦眾生為種種苦之所逼惱。",
    "T30n1579_035:0479c28": "起大悲心。於彼眾生隨能隨力。方便拔濟",
    "T30n1579_035:0479c29": "令離眾苦。於諸眾生性自樂施利益安樂。",
    "T30n1579_035:0480a01": "親屬衰亡喪失財寶殺縛禁閉。及驅擯等諸",
    "T30n1579_035:0480a02": "苦難中悉能安忍。其性聰敏於法能受能",
    "T30n1579_035:0480a03": "持能思成就念力。於久所作所說事中。能",
    "T30n1579_035:0480a04": "自記憶亦令他憶。如是等類當知名為菩",
    "T30n1579_035:0480a05": "薩靜慮波羅蜜多種姓相。云何菩薩慧波羅",
    "T30n1579_035:0480a06": "蜜多種姓相。謂諸菩薩成俱生慧。能入一",
    "T30n1579_035:0480a07": "切明處境界。性不頑鈍性不微昧性不愚",
    "T30n1579_035:0480a08": "癡。遍於彼彼離放逸處有力思擇。如是等",
    "T30n1579_035:0480a09": "類當知名為菩薩慧波羅蜜多種姓相。應",
    "T30n1579_035:0480a10": "知是名能比菩薩種姓麁相。決定實義唯",
    "T30n1579_035:0480a11": "佛世尊究竟現見。",
    "T30n1579_035:0480a12": "由諸菩薩所有種姓性與如是功德相應。",
    "T30n1579_035:0480a13": "成就賢善諸白淨法。是故能與難得最勝不",
    "T30n1579_035:0480a14": "可思議無動無上如來果位。為證得因應正",
    "T30n1579_035:0480a15": "道理。餘不應理種姓菩薩。乃至未為白",
    "T30n1579_035:0480a16": "法相違四隨煩惱。若具不具之所染污性",
    "T30n1579_035:0480a17": "與如是白法相應。若被染污如是白法皆",
    "T30n1579_035:0480a18": "不顯現。或於一時生諸惡趣。菩薩雖生諸",
    "T30n1579_035:0480a19": "惡趣中。由種姓力應知與餘生惡趣者",
    "T30n1579_035:0480a20": "有大差別。謂彼菩薩久處生死。或時時間生",
    "T30n1579_035:0480a21": "諸惡趣。雖暫生彼速能解脫。雖在惡趣而",
    "T30n1579_035:0480a22": "不受於猛利苦受。如餘有情生惡趣者。雖",
    "T30n1579_035:0480a23": "觸微苦而能發生增上厭離。於生惡趣受",
    "T30n1579_035:0480a24": "苦有情深起悲心。如是等事皆由種姓。",
    "T30n1579_035:0480a25": "佛大悲因之所熏發。是故當知種姓菩薩",
    "T30n1579_035:0480a26": "雖生惡趣。然與其餘生惡趣者有大差",
    "T30n1579_035:0480a27": "別。何等名為種姓菩薩白法相違四隨煩",
    "T30n1579_035:0480a28": "惱。謂放逸者由先串習諸煩惱故。性成猛",
    "T30n1579_035:0480a29": "利長時煩惱。是名第一隨煩惱姓。又愚癡",
    "T30n1579_035:0480b01": "者不善巧者依附惡友。是名第二隨煩惱",
    "T30n1579_035:0480b02": "性。又為尊長夫主王賊及怨敵等所拘逼",
    "T30n1579_035:0480b03": "者。不得自在其心迷亂。是名第三隨煩惱",
    "T30n1579_035:0480b04": "性。又資生具有匱乏者顧戀身命。是名第",
    "T30n1579_035:0480b05": "四隨煩惱性。",
    "T30n1579_035:0480b06": "又諸菩薩雖具種姓。由四因緣不能速",
    "T30n1579_035:0480b07": "證阿耨多羅三藐三菩提。何等為四。謂諸菩",
    "T30n1579_035:0480b08": "薩先未值遇諸佛菩薩真善知識為說菩提",
    "T30n1579_035:0480b09": "無顛倒道。如是名為第一因緣。又諸菩薩雖",
    "T30n1579_035:0480b10": "遇善友為說正道。而顛倒執於諸菩薩正",
    "T30n1579_035:0480b11": "所學中顛倒修學。如是名為第二因緣。又",
    "T30n1579_035:0480b12": "諸菩薩雖遇善友為說正道。於諸菩薩正",
    "T30n1579_035:0480b13": "所學中無倒修學。而於加行方便慢緩懈怠",
    "T30n1579_035:0480b14": "嬾惰。不成勇猛熾然精進。如是名為第",
    "T30n1579_035:0480b15": "三因緣。又諸菩薩雖遇善友為說正道。於",
    "T30n1579_035:0480b16": "諸菩薩正所學中無倒修學。亦於加行勇",
    "T30n1579_035:0480b17": "猛精進。然諸善根猶未成熟。菩提資糧未",
    "T30n1579_035:0480b18": "得圓滿。未於長時積習所有菩提分法。如",
    "T30n1579_035:0480b19": "是名為第四因緣。如是菩薩雖有種姓。",
    "T30n1579_035:0480b20": "因緣闕故不能速證無上菩提。若具因緣",
    "T30n1579_035:0480b21": "便能速證。若無種姓補特伽羅。雖有一",
    "T30n1579_035:0480b22": "切一切一切種當知決定不證菩提。",
    "T30n1579_035:0480b23": "本地分中菩薩地第十五初持瑜伽處",
    "T30n1579_035:0480b24": "發心品第二",
    "T30n1579_035:0480b25": "復次菩薩最初發心於諸菩薩所有正願。是",
    "T30n1579_035:0480b26": "初正願普能攝受其餘正願。是故發心以初",
    "T30n1579_035:0480b27": "正願為其自性。又諸菩薩起正願心求菩",
    "T30n1579_035:0480b28": "提時。發如是心說如是言。願我決定當",
    "T30n1579_035:0480b29": "證無上正等菩提。能作有情一切義利。畢竟",
    "T30n1579_035:0480c01": "安處究竟涅槃及以如來廣大智中。如是發",
    "T30n1579_035:0480c02": "心定自希求無上菩提。及求能作有情義",
    "T30n1579_035:0480c03": "利。是故發心以定希求為其行相。又諸菩",
    "T30n1579_035:0480c04": "薩緣大菩提。及緣有情一切義利發心希",
    "T30n1579_035:0480c05": "求。非無所緣。是故發心以大菩提及諸有",
    "T30n1579_035:0480c06": "情一切義利為所緣境。又諸菩薩最初發心。",
    "T30n1579_035:0480c07": "能攝一切菩提分法殊勝善根為上首。故是",
    "T30n1579_035:0480c08": "善極善是賢極賢是妙極妙。能違一切有情",
    "T30n1579_035:0480c09": "處所三業惡行。功德相應。又諸菩薩最初",
    "T30n1579_035:0480c10": "發心所起正願。於餘一切希求世間出世間",
    "T30n1579_035:0480c11": "義妙善正願。最為第一最為無上。如是應",
    "T30n1579_035:0480c12": "知最初發心有五種相。一者自性。二者行",
    "T30n1579_035:0480c13": "相。三者所緣。四者功德。五者最勝。",
    "T30n1579_035:0480c14": "又諸菩薩初發心已。即名趣入無上菩提",
    "T30n1579_035:0480c15": "預在大乘諸菩薩數。此據世俗言說道理。",
    "T30n1579_035:0480c16": "是故發心趣入所攝。又諸菩薩要發心已。",
    "T30n1579_035:0480c17": "方能漸次速證無上正等菩提。非未發心。",
    "T30n1579_035:0480c18": "是故發心能為無上菩提根本。",
    "T30n1579_035:0480c19": "又諸菩薩悲愍一切有苦眾生。為欲濟拔",
    "T30n1579_035:0480c20": "發菩提心。是故發心是悲等流。又諸菩薩以",
    "T30n1579_035:0480c21": "初發心為所依止為建立故。普於一切菩",
    "T30n1579_035:0480c22": "提分法及作一切有情義利菩薩學中。皆能",
    "T30n1579_035:0480c23": "修學。是故發心是諸菩薩學所依止。如是應",
    "T30n1579_035:0480c24": "知最初發心是趣入攝菩提根本大悲等流",
    "T30n1579_035:0480c25": "學所依止。",
    "T30n1579_035:0480c26": "又諸菩薩最初發心略有二種。一者永出。二",
    "T30n1579_035:0480c27": "不永出。言永出者。謂發心已畢竟隨轉無",
    "T30n1579_035:0480c28": "復退還。不永出者。謂發心已不極隨轉而",
    "T30n1579_035:0480c29": "復退還。此發心退復有二種。一者究竟。二",
    "T30n1579_035:0481a01": "不究竟。究竟退者。謂一退已不能復發求",
    "T30n1579_035:0481a02": "菩提心。不究竟者。謂退已後數數更發求",
    "T30n1579_035:0481a03": "菩提心。當知菩薩最初發心由四種緣四",
    "T30n1579_035:0481a04": "因四力。云何四緣。謂善男子或善女人。若",
    "T30n1579_035:0481a05": "見諸佛及諸菩薩有不思議甚奇希有神變",
    "T30n1579_035:0481a06": "威力。或從可信聞如是事。既見聞已便作",
    "T30n1579_035:0481a07": "是念。無上菩提具大威德。令安住者及修行",
    "T30n1579_035:0481a08": "者成就如是所見所聞不可思議神變威力。",
    "T30n1579_035:0481a09": "由此見聞增上力故。於大菩提深生信解。",
    "T30n1579_035:0481a10": "因斯發起大菩提心。是名第一初發心緣。",
    "T30n1579_035:0481a11": "或有一類。雖不見聞如前所說神變威力。",
    "T30n1579_035:0481a12": "而聞宣說依於無上正等菩提微妙正法菩",
    "T30n1579_035:0481a13": "薩藏教。聞已深信。由聞正法及與深信增",
    "T30n1579_035:0481a14": "上力故。於如來智深生信解。為得如來微",
    "T30n1579_035:0481a15": "妙智故發菩提心。是名第二初發心緣。或",
    "T30n1579_035:0481a16": "有一類。雖不聽聞如上正法。而見一切菩",
    "T30n1579_035:0481a17": "薩藏法將欲滅沒。見是事已便作是念。菩",
    "T30n1579_035:0481a18": "薩藏法久住於世。能滅無量眾生大苦。我應",
    "T30n1579_035:0481a19": "住持菩薩藏法發菩提心。為滅無量眾生",
    "T30n1579_035:0481a20": "大苦。由為護持菩薩藏法增上力故。於如",
    "T30n1579_035:0481a21": "來智深生信解。為得如來微妙智故發菩",
    "T30n1579_035:0481a22": "提心。是名第三初發心緣。或有一類。雖不",
    "T30n1579_035:0481a23": "觀見正法欲滅。而於末劫末世末時。見諸",
    "T30n1579_035:0481a24": "濁惡眾生身心十隨煩惱之所惱亂。謂多愚",
    "T30n1579_035:0481a25": "癡多無慚愧。多諸慳嫉多諸憂苦。多諸麁重",
    "T30n1579_035:0481a26": "多諸煩惱。多諸惡行多諸放逸。多諸懈怠多",
    "T30n1579_035:0481a27": "諸不信。見是事已便作是念。大濁惡世於",
    "T30n1579_035:0481a28": "今正起。諸隨煩惱所惱亂時。能發下劣聲",
    "T30n1579_035:0481a29": "聞獨覺菩提心者尚難可得。況於無上正",
    "T30n1579_035:0481b01": "等菩提能發心者。我當應發大菩提心。令",
    "T30n1579_035:0481b02": "此惡世無量有情隨學於我起菩提願。由",
    "T30n1579_035:0481b03": "見末劫難得發心增上力故。於大菩提深",
    "T30n1579_035:0481b04": "生信解。因斯發起大菩提心。是名第四初",
    "T30n1579_035:0481b05": "發心緣。云何四因。謂諸菩薩種姓具足。是名",
    "T30n1579_035:0481b06": "第一初發心因。又諸菩薩賴佛菩薩善友攝",
    "T30n1579_035:0481b07": "受。是名第二初發心因。又諸菩薩於諸眾生",
    "T30n1579_035:0481b08": "多起悲心。是名第三初發心因。又諸菩薩",
    "T30n1579_035:0481b09": "於極長時種種猛利無間無缺生死大苦難",
    "T30n1579_035:0481b10": "行苦行。無有怯畏。是名第四初發心因。若",
    "T30n1579_035:0481b11": "諸菩薩六處殊勝從無始世展轉傳來法爾",
    "T30n1579_035:0481b12": "所得。當知是名種姓具足。由四種相。當",
    "T30n1579_035:0481b13": "知菩薩善友具足。謂諸菩薩所遇善友。性",
    "T30n1579_035:0481b14": "不愚鈍聰明黠慧不墮惡見。是名第一善",
    "T30n1579_035:0481b15": "友具足。又諸菩薩所遇善友。終不教人行",
    "T30n1579_035:0481b16": "於放逸。亦不授與諸放逸具。是名第二善友",
    "T30n1579_035:0481b17": "具足。又諸菩薩所遇善友。終不教人行於",
    "T30n1579_035:0481b18": "惡行。亦不授與諸惡行具。是名第三善友",
    "T30n1579_035:0481b19": "具足。又諸菩薩所遇善友。終不勸捨增上",
    "T30n1579_035:0481b20": "信欲受學精進方便功德。而復勸修下劣信",
    "T30n1579_035:0481b21": "欲受學精進方便功德。所謂終不勸捨大",
    "T30n1579_035:0481b22": "乘勸修二乘。勸捨修慧勸修思慧。勸捨思",
    "T30n1579_035:0481b23": "慧勸修聞慧。勸捨聞慧。勸修福業。勸捨尸",
    "T30n1579_035:0481b24": "羅勸修慧施。終不勸捨如是等類增上功",
    "T30n1579_035:0481b25": "德。而復勸修如是等類下劣功德。是名第",
    "T30n1579_035:0481b26": "四善友具足。由四因緣當知菩薩於諸眾",
    "T30n1579_035:0481b27": "生多起悲心。謂諸菩薩雖有十方無量無",
    "T30n1579_035:0481b28": "邊無苦世界。而生有苦諸世界中。於中恒",
    "T30n1579_035:0481b29": "有眾苦可得非無眾苦。或時見他隨遭一",
    "T30n1579_035:0481c01": "苦觸對逼切。或時見自隨遭一苦觸對逼切。",
    "T30n1579_035:0481c02": "或見自他隨遭一苦觸對逼切。或見二種",
    "T30n1579_035:0481c03": "俱遭長時種種猛利無間大苦觸對逼切。然",
    "T30n1579_035:0481c04": "此菩薩依自種姓性自仁賢。依四境處",
    "T30n1579_035:0481c05": "雖不串習。而能發起下中上悲無有斷絕。",
    "T30n1579_035:0481c06": "由四因緣當知菩薩於諸眾生先起悲心。",
    "T30n1579_035:0481c07": "於極長時種種猛利無間無缺生死大苦難",
    "T30n1579_035:0481c08": "行苦行尚無怯畏。何況小苦。謂諸菩薩性",
    "T30n1579_035:0481c09": "自勇健堪忍有力。當知是名第一因緣。又",
    "T30n1579_035:0481c10": "諸菩薩性自聰敏能正思惟具思擇力。當知",
    "T30n1579_035:0481c11": "是名第二因緣。又諸菩薩能於無上正等菩",
    "T30n1579_035:0481c12": "提成就上品清淨信解。當知是名第三因",
    "T30n1579_035:0481c13": "緣。又諸菩薩於諸眾生成就上品深心悲",
    "T30n1579_035:0481c14": "愍。當知是名第四因緣。云何四力。一者自",
    "T30n1579_035:0481c15": "力。二者他力。三者因力。四者加行力。謂諸",
    "T30n1579_035:0481c16": "菩薩由自功力能於無上正等菩提深生",
    "T30n1579_035:0481c17": "愛樂。是名第一初發心力。又諸菩薩由他",
    "T30n1579_035:0481c18": "功力能於無上正等菩提深生愛樂。是名",
    "T30n1579_035:0481c19": "第二初發心力。又諸菩薩宿習大乘相應善",
    "T30n1579_035:0481c20": "法。今暫得見諸佛菩薩。或暫得聞稱揚讚",
    "T30n1579_035:0481c21": "美。即能速疾發菩提心。況覩神力聞其正",
    "T30n1579_035:0481c22": "法。是名第三初發心力。又諸菩薩於現法",
    "T30n1579_035:0481c23": "中親近善士聽聞正法諦思惟等。長時修",
    "T30n1579_035:0481c24": "習種種善法。由此加行發菩提心。是名第",
    "T30n1579_035:0481c25": "四初發心力。若諸菩薩依上總別四緣四因。",
    "T30n1579_035:0481c26": "或由自力或由因力。或總二力而發心者。",
    "T30n1579_035:0481c27": "當知此心堅固無動。或由他力或加行力。",
    "T30n1579_035:0481c28": "或總二力而發心者。當知此心不堅不固",
    "T30n1579_035:0481c29": "亦非無動。",
    "T30n1579_035:0482a01": "有四因緣能令菩薩退菩提心。何等為四。",
    "T30n1579_035:0482a02": "一種姓不具。二惡友所攝。三於諸眾生悲",
    "T30n1579_035:0482a03": "心微薄。四於極長時種種猛利無間無缺生",
    "T30n1579_035:0482a04": "死大苦難行苦行。其心極生怯畏驚怖。如是",
    "T30n1579_035:0482a05": "四種心退因緣。與上發心四因相違。廣辯",
    "T30n1579_035:0482a06": "其相如前應知。",
    "T30n1579_035:0482a07": "最初發心堅固菩薩略有二種不共世間甚",
    "T30n1579_035:0482a08": "希奇法。何等為二。一者攝諸眾生皆為眷",
    "T30n1579_035:0482a09": "屬。二者攝眷屬過所不能染。攝眷屬過有",
    "T30n1579_035:0482a10": "其二種。謂於眷屬饒益損減染污違順。如是",
    "T30n1579_035:0482a11": "二事菩薩皆無。最初發心堅固菩薩。於諸",
    "T30n1579_035:0482a12": "眾生發起二種善勝意樂。一者利益意樂。二",
    "T30n1579_035:0482a13": "者安樂意樂。利益意樂者。謂欲從彼諸不善",
    "T30n1579_035:0482a14": "處拔濟眾生安置善處安樂意樂者。謂於",
    "T30n1579_035:0482a15": "貧匱無依無怙諸眾生所離染污心。欲與",
    "T30n1579_035:0482a16": "種種饒益樂具。最初發心堅固菩薩有二加",
    "T30n1579_035:0482a17": "行。一意樂加行。二正行加行。意樂加行者。",
    "T30n1579_035:0482a18": "謂即利益安樂意樂日夜增長。正行加行者。",
    "T30n1579_035:0482a19": "謂於日夜能自成熟佛法加行。及於眾生",
    "T30n1579_035:0482a20": "隨能隨力依前所說意樂加行。起與利益",
    "T30n1579_035:0482a21": "安樂加行。最初發心堅固菩薩有二增長大",
    "T30n1579_035:0482a22": "善法門。一者自利加行。能證無上正等菩提。",
    "T30n1579_035:0482a23": "二者利他加行。能脫一切有情眾苦。如二增",
    "T30n1579_035:0482a24": "長大善法門。如是二種大善法聚二種無量",
    "T30n1579_035:0482a25": "大善法藏當知亦爾。最初發心堅固菩薩。由",
    "T30n1579_035:0482a26": "初發心求菩提故所攝善法。比餘一切所",
    "T30n1579_035:0482a27": "攝善法。有二種勝。一者因勝。二者果勝。謂",
    "T30n1579_035:0482a28": "諸菩薩所攝善法。皆是無上正等菩提能證",
    "T30n1579_035:0482a29": "因。故所證無上正等菩提是此果。故比餘一",
    "T30n1579_035:0482b01": "切聲聞獨覺所攝善法尚為殊勝。何況比餘",
    "T30n1579_035:0482b02": "一切有情所攝善法。是故菩薩所攝善法。比",
    "T30n1579_035:0482b03": "餘一切所攝善法。因果俱勝。最初發心堅固",
    "T30n1579_035:0482b04": "菩薩略有二種發心勝利。一者初發菩提心",
    "T30n1579_035:0482b05": "已。即是眾生尊重福田。一切眾生皆應供養。",
    "T30n1579_035:0482b06": "亦作一切眾生父母。二者初發菩提心已。",
    "T30n1579_035:0482b07": "即能攝受無惱害福。由此菩薩成就如是",
    "T30n1579_035:0482b08": "無惱害福。得倍輪王護所守護。由得如",
    "T30n1579_035:0482b09": "是護所護故。若寢若寤若迷悶等一切魍魎",
    "T30n1579_035:0482b10": "藥叉宅神人非人等不能嬈害。又此菩薩轉",
    "T30n1579_035:0482b11": "受餘生。由如是福所攝持故少病無病。不",
    "T30n1579_035:0482b12": "為長時重病所觸。於諸眾生所作義利。能",
    "T30n1579_035:0482b13": "以身語勇猛而作。常為眾生宣說正法。身",
    "T30n1579_035:0482b14": "無極倦念無忘失心無勞損。菩薩本性住",
    "T30n1579_035:0482b15": "種姓時。一切麁重性自微薄。既發心已所有",
    "T30n1579_035:0482b16": "麁重轉復輕微。謂身麁重及心麁重。若餘眾",
    "T30n1579_035:0482b17": "生為欲息滅疾疫災橫。所用無驗呪句明",
    "T30n1579_035:0482b18": "句。菩薩用之尚令有驗。何況驗者。成就增",
    "T30n1579_035:0482b19": "上柔和忍辱。能忍他惱不惱於他。見他相",
    "T30n1579_035:0482b20": "惱深生悲。惱忿嫉諂等諸隨煩惱。皆能摧伏",
    "T30n1579_035:0482b21": "令勢微薄。或暫現行速能除遣。隨所居止",
    "T30n1579_035:0482b22": "國土城邑。於中所有恐怖鬪諍饑饉過失非",
    "T30n1579_035:0482b23": "人所作疾疫災橫。未起不起設起尋滅。又",
    "T30n1579_035:0482b24": "此最初發心菩薩。或於一時生極惡趣那落",
    "T30n1579_035:0482b25": "迦中。多分於此那落迦趣速得解脫。受小",
    "T30n1579_035:0482b26": "苦受生大厭離。於彼受苦諸眾生等起大",
    "T30n1579_035:0482b27": "悲心。如是一切皆因攝受無惱害福。最初發",
    "T30n1579_035:0482b28": "心堅固菩薩。由能攝受無惱害福。便得領",
    "T30n1579_035:0482b29": "受如是等類眾多勝利。",
    "T30n1579_035:0482c01": "本地分中菩薩地第十五初持瑜伽處",
    "T30n1579_035:0482c02": "自他利品第三之一",
    "T30n1579_035:0482c03": "如是菩薩既發心已。云何修行諸菩薩行。略",
    "T30n1579_035:0482c04": "說菩薩若所學處若如是學若能修學。如是",
    "T30n1579_035:0482c05": "一切總攝為一名菩薩行。",
    "T30n1579_035:0482c06": "是諸菩薩於何處學。謂七處學。云何七處。",
    "T30n1579_035:0482c07": "嗢拕南曰。",
    "T30n1579_035:0482c08": "　自他利實義　　威力熟有情",
    "T30n1579_035:0482c09": "　成熟自佛法　　第七菩提處",
    "T30n1579_035:0482c10": "一自利處。二利他處。三真實義處。四威力處。",
    "T30n1579_035:0482c11": "五成熟有情處。六成熟自佛法處。七無上正",
    "T30n1579_035:0482c12": "等菩提處。",
    "T30n1579_035:0482c13": "云何自利利他處。謂自利利他略有十種。一",
    "T30n1579_035:0482c14": "純自利利他。二共自利利他。三利益種類自",
    "T30n1579_035:0482c15": "利利他。四安樂種類自利利他。五因攝自利",
    "T30n1579_035:0482c16": "利他。六果攝自利利他。七此世自利利他。八",
    "T30n1579_035:0482c17": "他世自利利他。九畢竟自利利他。十不畢竟",
    "T30n1579_035:0482c18": "自利利他。",
    "T30n1579_035:0482c19": "云何菩薩純共自利利他。謂諸菩薩於純自",
    "T30n1579_035:0482c20": "利利他。應知應斷違越不順菩薩儀。故於",
    "T30n1579_035:0482c21": "其所餘應勤修學不越隨順菩薩儀。故此",
    "T30n1579_035:0482c22": "中菩薩於純自利應知應斷者。謂為己樂",
    "T30n1579_035:0482c23": "求財受用。或為悋法於佛菩薩所說教法",
    "T30n1579_035:0482c24": "追訪受持。或為生天受天快樂受持禁戒。",
    "T30n1579_035:0482c25": "發勤精進修習定慧。或求世間有染果報。",
    "T30n1579_035:0482c26": "為世財食恭敬供養諸佛制多。或貪利",
    "T30n1579_035:0482c27": "養。為利養故自說種種無有義利不實功",
    "T30n1579_035:0482c28": "德。誑惑於他招集利養。或欲貪他作己",
    "T30n1579_035:0482c29": "僮僕為驅使故。非法攝眾不如正法。",
    "T30n1579_035:0483a01": "矯設方便拔濟有情。令於他所免為僮",
    "T30n1579_035:0483a02": "僕。還自攝受為己僮僕。拔濟有情令脫繫",
    "T30n1579_035:0483a03": "縛。還自拘執成己事業。拔濟有情令於他",
    "T30n1579_035:0483a04": "所解脫種種治罰怖畏。還自攝伏令懼於",
    "T30n1579_035:0483a05": "己。若諸菩薩耽著諸定現法樂住。棄捨思",
    "T30n1579_035:0483a06": "惟利眾生事。當知此等名純自利。菩薩於",
    "T30n1579_035:0483a07": "是純自利行。應知應斷。若諸菩薩或悲為",
    "T30n1579_035:0483a08": "首。或為迴向無上菩提及為生天。於一",
    "T30n1579_035:0483a09": "切時修施忍等。當知是名自利共他。又除",
    "T30n1579_035:0483a10": "如前所說諸相。其餘一切與彼相違所有自",
    "T30n1579_035:0483a11": "利諸菩薩行。當知皆名自利共他。菩薩於",
    "T30n1579_035:0483a12": "此應勤修學。此中菩薩於純利他應知應",
    "T30n1579_035:0483a13": "斷者。謂以邪見修行施等。以無因見及無",
    "T30n1579_035:0483a14": "果見毀犯尸羅。遠離正行為他說法。若諸",
    "T30n1579_035:0483a15": "菩薩於諸靜慮善巧迴轉。已超下地而更",
    "T30n1579_035:0483a16": "攝受下地白法。謂彼已能安住靜慮。由悲",
    "T30n1579_035:0483a17": "願力捨諸靜慮。隨其所樂還生欲界。又諸",
    "T30n1579_035:0483a18": "菩薩已得自在。於十方界種種變化。作諸",
    "T30n1579_035:0483a19": "眾生種種義利。又諸牟尼自事已辦。依止",
    "T30n1579_035:0483a20": "如來力無畏等所有一切不共佛法。遍於十",
    "T30n1579_035:0483a21": "方無量眾生。能作無量大利益事。當知此等",
    "T30n1579_035:0483a22": "名純利他。如是所說純利他行。菩薩於前",
    "T30n1579_035:0483a23": "所說二種應知應斷。於餘所說純利他行",
    "T30n1579_035:0483a24": "多應修學。又除如前所說諸相。其餘一切",
    "T30n1579_035:0483a25": "與彼相違所有利他諸菩薩行。當知皆名利",
    "T30n1579_035:0483a26": "他共自。菩薩於此應勤修學。",
    "T30n1579_035:0483a27": "云何菩薩利益種類自利利他。略說應知有",
    "T30n1579_035:0483a28": "五種相。一無罪相。二攝受相。三此世相。四",
    "T30n1579_035:0483a29": "他世相。五寂滅相。若諸菩薩所有自能若少",
    "T30n1579_035:0483b01": "若多攝受善法增長善法。或復令他若少",
    "T30n1579_035:0483b02": "若多攝受善法增長善法。勸勉調伏安置",
    "T30n1579_035:0483b03": "建立。是名菩薩利益種類自利利他無有罪",
    "T30n1579_035:0483b04": "相。若諸菩薩能引所有若自若他無染污樂。",
    "T30n1579_035:0483b05": "或眾具樂或住定樂。是名菩薩利益種類自",
    "T30n1579_035:0483b06": "利利他能攝受相。若諸菩薩自利利他。或有",
    "T30n1579_035:0483b07": "此世能為利益非於他世。或有他世能為",
    "T30n1579_035:0483b08": "利益非於此世。或有此世及於他世俱為",
    "T30n1579_035:0483b09": "利益。或有此世及於他世俱非利益。如是",
    "T30n1579_035:0483b10": "四種自利利他。於四法受隨其次第如",
    "T30n1579_035:0483b11": "應。當知云何名為四種法受。或有法受現",
    "T30n1579_035:0483b12": "在受樂於當來世受苦異熟。或有法受現",
    "T30n1579_035:0483b13": "在受苦於當來世受樂異熟。或有法受現",
    "T30n1579_035:0483b14": "在受樂於當來世受樂異熟。或有法受現",
    "T30n1579_035:0483b15": "在受苦於當來世受苦異熟。此四廣辯如",
    "T30n1579_035:0483b16": "經應知。是名菩薩利益種類自利利他此他",
    "T30n1579_035:0483b17": "世相。若諸菩薩所有涅槃。及得涅槃世出",
    "T30n1579_035:0483b18": "世間涅槃分法。是名菩薩利益種類自利利",
    "T30n1579_035:0483b19": "他寂滅略相。當知此相望餘一切無上最",
    "T30n1579_035:0483b20": "勝。",
    "T30n1579_035:0483b21": "云何菩薩安樂種類自利利他。略說應知五",
    "T30n1579_035:0483b22": "樂所攝。何等五樂。一者因樂。二者受樂。三",
    "T30n1579_035:0483b23": "者苦對治樂。四者受斷樂。五者無惱害樂。言",
    "T30n1579_035:0483b24": "因樂者。謂二樂品諸根境界。若此為因順",
    "T30n1579_035:0483b25": "樂受觸。若諸所有現法當來可愛果業。如",
    "T30n1579_035:0483b26": "是一切總攝為一名為因樂。除此更無若",
    "T30n1579_035:0483b27": "過若增。言受樂者。謂待苦息。由前所說因",
    "T30n1579_035:0483b28": "樂所攝三因緣故。有能攝益身心受生名",
    "T30n1579_035:0483b29": "為受樂。略說此樂復有二種。一者有漏。",
    "T30n1579_035:0483c01": "二者無漏。無漏樂者。學無學樂。有漏樂者。",
    "T30n1579_035:0483c02": "欲色無色三界繫樂。又此一切三界繫樂。",
    "T30n1579_035:0483c03": "隨其所應六處別故有其六種。謂眼觸所",
    "T30n1579_035:0483c04": "生乃至意觸所生。如是六種復攝為二。一",
    "T30n1579_035:0483c05": "者身樂。二者心樂。五識相應名為身樂。意識",
    "T30n1579_035:0483c06": "相應名為心樂。若對治樂者。謂因寒熱飢",
    "T30n1579_035:0483c07": "渴等事生起非一眾多品類種種苦受。由能",
    "T30n1579_035:0483c08": "對治息除寒熱飢渴等苦。即於如是苦息",
    "T30n1579_035:0483c09": "滅時生起樂覺。是則名為苦對治樂。滅想",
    "T30n1579_035:0483c10": "受定名受斷樂。無惱害樂應知略說復有四",
    "T30n1579_035:0483c11": "種。一出離樂。二遠離樂。三寂靜樂。四三",
    "T30n1579_035:0483c12": "菩提樂。正信捨家趣於非家。解脫煩籠",
    "T30n1579_035:0483c13": "居家迫迮種種大苦。名出離樂斷除諸欲",
    "T30n1579_035:0483c14": "惡不善法。證初靜慮離生喜樂。名遠離樂。",
    "T30n1579_035:0483c15": "第二靜慮已上諸定尋伺止息。名寂靜樂。一",
    "T30n1579_035:0483c16": "切煩惱畢竟離繫。於所知事如實等覺。此",
    "T30n1579_035:0483c17": "樂名為三菩提樂。此中因樂是樂因故說名",
    "T30n1579_035:0483c18": "為樂。非自性故。此中受樂樂自性故說名",
    "T30n1579_035:0483c19": "為樂。非樂因故。苦對治樂息眾苦故遣眾",
    "T30n1579_035:0483c20": "苦故說名為樂。非樂因故。非自性故。其",
    "T30n1579_035:0483c21": "受斷樂非樂因故非自性故。亦非息遣",
    "T30n1579_035:0483c22": "種種苦故。說名為樂。然依勝義。諸所有受",
    "T30n1579_035:0483c23": "皆悉是苦。住滅定時此勝義苦暫時寂靜。",
    "T30n1579_035:0483c24": "故名為樂。無惱害樂所攝最後三菩提樂。",
    "T30n1579_035:0483c25": "由當來世此勝義苦永寂滅故。於現法中",
    "T30n1579_035:0483c26": "附在所依諸煩惱品一切麁重永寂滅故。說",
    "T30n1579_035:0483c27": "名為樂。諸餘所有無惱害樂。於最後樂能",
    "T30n1579_035:0483c28": "隨順故。是彼分故。能引彼故。當知亦名無",
    "T30n1579_035:0483c29": "惱害樂。",
    "T30n1579_035:0484a01": "此中菩薩念與眾生有利益品所有安樂。",
    "T30n1579_035:0484a02": "終不念與無利益品所有安樂。菩薩於此",
    "T30n1579_035:0484a03": "無利益品所有安樂。以無倒慧如實了知。",
    "T30n1579_035:0484a04": "勸諸眾生令悉捨離。隨力所能方便削奪。",
    "T30n1579_035:0484a05": "若苦所隨有利益事。眾生於此雖無樂",
    "T30n1579_035:0484a06": "欲。菩薩依止善權方便。設兼憂苦應授與",
    "T30n1579_035:0484a07": "之。若樂所隨無利益事。眾生於此雖有樂",
    "T30n1579_035:0484a08": "欲。菩薩依止善權方便。設兼喜樂應削奪",
    "T30n1579_035:0484a09": "之。何以故。當知如是善權方便。與兼憂苦",
    "T30n1579_035:0484a10": "有利益事。奪兼喜樂無利益事。令彼眾",
    "T30n1579_035:0484a11": "生決定於後得安樂故。是故菩薩於諸眾",
    "T30n1579_035:0484a12": "生若樂利益。當知義意即樂安樂。於諸眾",
    "T30n1579_035:0484a13": "生若與利益。當知義意即與安樂。所以者",
    "T30n1579_035:0484a14": "何。利益如因安樂如果。是故當知於諸眾",
    "T30n1579_035:0484a15": "生若與利益必與安樂。當知所有現法當",
    "T30n1579_035:0484a16": "來可愛果業所攝因樂苦對治樂。及受斷樂",
    "T30n1579_035:0484a17": "無惱害樂。菩薩於此不應思量。於諸眾生",
    "T30n1579_035:0484a18": "一向授與。以能饒益及無罪故。於彼受樂",
    "T30n1579_035:0484a19": "及根塵觸所攝因樂。若能生染若性是染。有",
    "T30n1579_035:0484a20": "罪無益非所宜者。於諸眾生不應授與。",
    "T30n1579_035:0484a21": "若不生染若性非染。無罪有益是所宜者。",
    "T30n1579_035:0484a22": "於諸眾生即應授與。菩薩於此隨自力能。",
    "T30n1579_035:0484a23": "亦應如是修行受學。當知是名菩薩利益",
    "T30n1579_035:0484a24": "安樂種類自利利他。除此無有若過若增。",
    "T30n1579_035:0484a25": "瑜伽師地論卷第三十五"
}