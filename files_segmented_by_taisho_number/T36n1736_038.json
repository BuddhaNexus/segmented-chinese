{
    "T36n1736_038:0287c05": "大方廣佛華嚴經隨疏演義鈔卷",
    "T36n1736_038:0287c06": "第三十八",
    "T36n1736_038:0287c08": "唐清涼山大華嚴寺沙門澄觀述",
    "T36n1736_038:0287c09": "疏。別中句乃有二下。第二釋別句。於初句",
    "T36n1736_038:0287c10": "中分成二義。謂與法界等。與虛空等。是",
    "T36n1736_038:0287c11": "勝住處者。下論釋云。大勝高廣一體異名故。",
    "T36n1736_038:0287c12": "彼經云。廣大如法界。疏。然地經總句下。彈",
    "T36n1736_038:0287c13": "古人。古人亦取下論立其三義。而云一勝",
    "T36n1736_038:0287c14": "善決定。二因善決定。三不怯弱善決定。故今",
    "T36n1736_038:0287c15": "破云。彼中總句是決定故。別句為六決定。今",
    "T36n1736_038:0287c16": "經總句是住處。即合別句為三住處。但取",
    "T36n1736_038:0287c17": "類例如何。一向學彼則好學太過也。此三",
    "T36n1736_038:0287c18": "義理應尋下十地經疏。疏。今是地前故闕此",
    "T36n1736_038:0287c19": "也。且依行布未證真如故。無常果因盡未",
    "T36n1736_038:0287c20": "來際。疏。如空包含無邊行海者。此三義中。初",
    "T36n1736_038:0287c21": "一事。次一理。三即無障礙法界。然類六決",
    "T36n1736_038:0287c22": "定。而但有三者。餘三證如方得有故。一謂",
    "T36n1736_038:0287c23": "觀相善云無雜。二真實善云不可見。三大",
    "T36n1736_038:0287c24": "善云普能救護一切眾生。皆未證如故無",
    "T36n1736_038:0287c25": "此三矣。疏。乃至始入空界等者。乃至二字中",
    "T36n1736_038:0287c26": "間則有所超越。皆信受行。常起信心。不生",
    "T36n1736_038:0287c27": "邪見十重五逆四倒八倒。不生難處。常值",
    "T36n1736_038:0287c28": "佛法。廣多聞慧。多求方便。始入空界住空",
    "T36n1736_038:0287c29": "性位。故名為住。此後復。云空理智心習故",
    "T36n1736_038:0288a01": "佛法。一切功德不自造心生一切功德故。",
    "T36n1736_038:0288a02": "不名為地。但名為住。釋曰。學他非自有",
    "T36n1736_038:0288a03": "故。名住不名地。餘可知。十皆彼經。二中",
    "T36n1736_038:0288a04": "謂練治下疏釋。三中經。但云長一切行。四",
    "T36n1736_038:0288a05": "中云生在佛家種性清淨。五中云多習無",
    "T36n1736_038:0288a06": "量善。六中云成就第六般若。七中止觀下",
    "T36n1736_038:0288a07": "疏意。八九全同。十中諸佛下。疏取經意。疏。",
    "T36n1736_038:0288a08": "然此十住得名下。謂於釋名門中有總名別",
    "T36n1736_038:0288a09": "名。各有得名釋名。今皆具足。從其所喻下。",
    "T36n1736_038:0288a10": "即是釋名會六釋故。謂發心即住為持業",
    "T36n1736_038:0288a11": "釋。疏。若從能喻或依士者。喻劣法故。此一",
    "T36n1736_038:0288a12": "即依主釋中開出。然六釋義上下多有。今當",
    "T36n1736_038:0288a13": "略出。謂西方釋名有其六種。一依主。二持",
    "T36n1736_038:0288a14": "業。三有財。四相違。五帶數。六隣近。以此六",
    "T36n1736_038:0288a15": "釋有離合故。一一皆具二。若單一字名即",
    "T36n1736_038:0288a16": "非六釋。以不得成離合相故。初依主者。",
    "T36n1736_038:0288a17": "謂所依為主。如說眼識。識依眼起即眼之",
    "T36n1736_038:0288a18": "識故名眼識。舉眼之主以表於識。亦名依",
    "T36n1736_038:0288a19": "士釋。此即分取他名。如名色識。如子取父",
    "T36n1736_038:0288a20": "名。名為依主。若父取子名即名依士。所依",
    "T36n1736_038:0288a21": "劣故。言離合相者。離謂眼者是根。識者",
    "T36n1736_038:0288a22": "了別。合謂此二合名眼。識餘五離合準此",
    "T36n1736_038:0288a23": "應知。言持業者。如說藏識識者是體。藏",
    "T36n1736_038:0288a24": "是業用。用能顯體。體能持業。藏即識故名",
    "T36n1736_038:0288a25": "為藏識。故言持業。亦名同依釋。藏取含藏",
    "T36n1736_038:0288a26": "用。識取了別用。此二同一所依故云同依",
    "T36n1736_038:0288a27": "也。言有財者。謂從所有以得其名。一如",
    "T36n1736_038:0288a28": "佛陀。此云覺者。即有覺之者名為覺者。此",
    "T36n1736_038:0288a29": "即分取他名。二如俱舍對法藏。對法藏者",
    "T36n1736_038:0288b01": "是本論名。為依根本對法藏造故。此亦名",
    "T36n1736_038:0288b02": "對法藏論。此全取他名。亦名有財釋。言相",
    "T36n1736_038:0288b03": "違者。如說眼及耳等。各別所詮。皆自為主。",
    "T36n1736_038:0288b04": "不相隨順故曰相違。為有及與二言。非前",
    "T36n1736_038:0288b05": "二釋義。通帶數有財。言帶數者。以數顯義",
    "T36n1736_038:0288b06": "通於三釋。如五蘊二諦等。五即是蘊。二即",
    "T36n1736_038:0288b07": "是諦。此用自為名。即持業帶數。如眼等六",
    "T36n1736_038:0288b08": "識。取自他為名。即依主帶數。如說五",
    "T36n1736_038:0288b09": "業為五無間。無間是果即因談果。此全取",
    "T36n1736_038:0288b10": "他名。即有財帶數。言隣近者。從近為名。",
    "T36n1736_038:0288b11": "如四念住以慧為體。以慧近念故。名念",
    "T36n1736_038:0288b12": "住。既是隣近不同。自為名。無持業義通餘",
    "T36n1736_038:0288b13": "二釋。一依主隣近。如有人近長安住。有人",
    "T36n1736_038:0288b14": "問言。為何處住。答云。長安住。此人非長安",
    "T36n1736_038:0288b15": "以近長安故。云長安住。以分取他名。復",
    "T36n1736_038:0288b16": "是依主隣近。二有財隣近。如問何處人。答",
    "T36n1736_038:0288b17": "云長安。以全取他處以標人名。即是有財。",
    "T36n1736_038:0288b18": "以近長安復名隣近。頌曰。自用及用他。",
    "T36n1736_038:0288b19": "自他用俱非。通二通三種。如是六種釋。然",
    "T36n1736_038:0288b20": "下諸品多用本名。但云依主持業等。可以",
    "T36n1736_038:0288b21": "意得。疏。若定位者。此即釋別名。復開此義",
    "T36n1736_038:0288b22": "門。言一依唯識五位者即論第九第十總",
    "T36n1736_038:0288b23": "有五頌。位各一頌。一資糧。二加行。三通達。",
    "T36n1736_038:0288b24": "四修習。五究竟位。初資糧偈云。乃至未起",
    "T36n1736_038:0288b25": "識求住唯識性。於二取隨眠。猶未能伏",
    "T36n1736_038:0288b26": "滅。論曰。從發深固大菩提心。乃至未起順",
    "T36n1736_038:0288b27": "決擇識。未住唯識真勝義性。齊此皆是資",
    "T36n1736_038:0288b28": "糧位攝。為趣無上正等菩提。修習種種福",
    "T36n1736_038:0288b29": "智資糧故。為諸有情勤求解脫。由此亦名",
    "T36n1736_038:0288c01": "順解脫分。釋曰。謂所修福智二事資益己",
    "T36n1736_038:0288c02": "身之糧用故。涅槃名為解脫行。行行不違故",
    "T36n1736_038:0288c03": "名為順。分者因義支義。是解脫因之一分故。",
    "T36n1736_038:0288c04": "二加行頌云。現前立少物。謂是唯識性。以",
    "T36n1736_038:0288c05": "有所得故。非實住唯識。論曰。菩薩先於",
    "T36n1736_038:0288c06": "初無數劫。善備福德智慧資糧。順解脫分既",
    "T36n1736_038:0288c07": "圓滿已。為入見道住唯識性。復起加行",
    "T36n1736_038:0288c08": "伏除二取。三通達位頌云。若時於所緣。智",
    "T36n1736_038:0288c09": "都無所得。爾時住唯識。離二取相故。下論",
    "T36n1736_038:0288c10": "文云。加行無間此智生時。體會真如名通",
    "T36n1736_038:0288c11": "達位。初照理故立見道名。四修習位頌曰。無",
    "T36n1736_038:0288c12": "得不思議。是出世間智。捨二麁重故。便證",
    "T36n1736_038:0288c13": "得轉依。釋曰。從初入地二見道後。住心已去",
    "T36n1736_038:0288c14": "名修習位。論曰。菩薩從前見道起已。為斷",
    "T36n1736_038:0288c15": "餘障證得轉依。復數修習無分別智。五究",
    "T36n1736_038:0288c16": "竟位頌曰。此即無漏界。不思議善常。安樂解",
    "T36n1736_038:0288c17": "脫身。大牟尼名法。此後四位至十地品當",
    "T36n1736_038:0288c18": "廣分別。今是三賢之初。即初位之初名初位",
    "T36n1736_038:0288c19": "攝。則知。第四五會。亦初位攝。十地即二三",
    "T36n1736_038:0288c20": "四攝。第七一會是修習餘乃第五攝。具等妙",
    "T36n1736_038:0288c21": "覺故下之九義。雖但釋位。則以例釋差",
    "T36n1736_038:0288c22": "別因果準思可知。疏。二依攝論第六等者。即",
    "T36n1736_038:0288c23": "彼論入所知相分中。論云何處能入。謂即於",
    "T36n1736_038:0288c24": "彼有見似法似義意者。大乘法相等所生起",
    "T36n1736_038:0288c25": "勝解行地。見道修道究竟道中。於一切法唯",
    "T36n1736_038:0288c26": "有識性。隨聞勝解故。如理通達故。治一切",
    "T36n1736_038:0288c27": "障故。離一切障故。無性釋云。何處能入者。",
    "T36n1736_038:0288c28": "問所入境。及能入位。謂即於彼有見等者。謂",
    "T36n1736_038:0288c29": "於大乘法相等是所生。決定行相似法似義。",
    "T36n1736_038:0289a01": "意言能入於此境界。能入是用。所入境界",
    "T36n1736_038:0289a02": "是入是持。於此意言。或能入在勝解行地。",
    "T36n1736_038:0289a03": "於一切法唯識性中。但隨聽聞生勝解故。",
    "T36n1736_038:0289a04": "或有能入在見道中。如理通達此意言故。",
    "T36n1736_038:0289a05": "或能入在修道中。由此修習對治煩惱所知",
    "T36n1736_038:0289a06": "障故。或有能入在究竟道中。最極清淨。離",
    "T36n1736_038:0289a07": "諸障故。如是四種是能入位。釋前本論中",
    "T36n1736_038:0289a08": "有四節。一明所入。二意言為能入。三勝解",
    "T36n1736_038:0289a09": "行地下。明能入位四位能入。四於一切法",
    "T36n1736_038:0289a10": "唯有識下。出四入之相。上釋論中已摘破",
    "T36n1736_038:0289a11": "配竟。疏。三依瑜伽等者。論云。云何十二住",
    "T36n1736_038:0289a12": "等。嗢陀南云。種性。勝解行。極喜。增上戒。增",
    "T36n1736_038:0289a13": "上心。三慧。無相有功用。無相無功用。及以",
    "T36n1736_038:0289a14": "無礙解。最上菩薩住。最極如來住。長行釋。",
    "T36n1736_038:0289a15": "云謂菩薩種性等。具列其名而無次第。今",
    "T36n1736_038:0289a16": "疏依下釋加於次第便引釋文。已略釋竟。",
    "T36n1736_038:0289a17": "然彼廣釋中皆先問後答。今初先有問云。云",
    "T36n1736_038:0289a18": "何菩薩種性住(此問位體)云何菩薩住種性位(此問",
    "T36n1736_038:0289a19": "能住人)今疏。引答具答二問。文有三段。初答",
    "T36n1736_038:0289a20": "後能住人問。謂由性仁賢性能成菩薩行德。",
    "T36n1736_038:0289a21": "不由思擇制約。有所防護故即善行人。",
    "T36n1736_038:0289a22": "任持等者。二答前位體問也。此言猶略。具",
    "T36n1736_038:0289a23": "足論云。若諸菩薩種性。任持一切佛法種子。",
    "T36n1736_038:0289a24": "於自體中。於所依中。具足有一切佛法一",
    "T36n1736_038:0289a25": "切種子。釋曰。阿賴耶識。名為自體。相續之",
    "T36n1736_038:0289a26": "身名為所依。未發心前彼自體中。佛法種子",
    "T36n1736_038:0289a27": "為此住體。種性即住。持業釋也。以其宗中",
    "T36n1736_038:0289a28": "立有五性。此即菩薩種性人也。性離麁垢",
    "T36n1736_038:0289a29": "下。三約煩惱輕微重釋能住人也。此言亦",
    "T36n1736_038:0289b01": "略。具足論云。又諸菩薩種性住。性離麁垢",
    "T36n1736_038:0289b02": "不能現起上煩惱纏。由此故無造無業。或",
    "T36n1736_038:0289b03": "斷善根。二勝解行住者。釋文具足論也。彼",
    "T36n1736_038:0289b04": "疏。釋云。即以此住有漏種現。及無漏種諸",
    "T36n1736_038:0289b05": "善為體。而猶未證真寂之理。但印持決定",
    "T36n1736_038:0289b06": "而起諸行故名勝解行。三極喜住者。即以",
    "T36n1736_038:0289b07": "所得無為有為無漏善等。而為其體下諸位",
    "T36n1736_038:0289b08": "體。皆同此體。但約初得以受別名。廣如地",
    "T36n1736_038:0289b09": "品。三即初地。從四至十二配二地至十",
    "T36n1736_038:0289b10": "地。易故不釋。四亦依瑜伽下。即四十九論。",
    "T36n1736_038:0289b11": "復以類例大同。束為七地。一約種性。二約",
    "T36n1736_038:0289b12": "賢位。三初入聖故三住即為三地。四從二",
    "T36n1736_038:0289b13": "地至下。依聖道修。功用行滿故束為一。",
    "T36n1736_038:0289b14": "名行正行地。五以八地無功任運增進故",
    "T36n1736_038:0289b15": "名決定。六以九地依無功用起利他行。故",
    "T36n1736_038:0289b16": "名決定行。七因圓果滿名到究竟地也。五",
    "T36n1736_038:0289b17": "依仁王等者。即奉持品。若新經如次。牒",
    "T36n1736_038:0289b18": "十住行向十地之名。今依舊經名異義同。經",
    "T36n1736_038:0289b19": "云。大牟尼言。有修行十三觀門。諸善男子",
    "T36n1736_038:0289b20": "為大法王。從習忍至金剛頂。皆為法師",
    "T36n1736_038:0289b21": "依持建立。汝等大眾應如佛供養而供養",
    "T36n1736_038:0289b22": "之。應持百億天華天香而以奉上。下經便",
    "T36n1736_038:0289b23": "牒便釋。其文繁廣亦不列次。今略列其名",
    "T36n1736_038:0289b24": "加以次第。今初言一習種性者。此即十住經",
    "T36n1736_038:0289b25": "云。善男子其法師者。是習種性菩薩。若在家",
    "T36n1736_038:0289b26": "婆差優婆差。若出家比丘比丘尼。修行十善。",
    "T36n1736_038:0289b27": "自觀己身地水火風空識分分不淨。復觀十",
    "T36n1736_038:0289b28": "四根。所謂五情。五受。男女意命等。有無量",
    "T36n1736_038:0289b29": "罪過故即發無上菩提心。常修三界一切念",
    "T36n1736_038:0289c01": "念皆不淨故。得不淨忍觀門。住在佛家修",
    "T36n1736_038:0289c02": "六和敬。所謂三業。同戒。同見。同學。行八萬",
    "T36n1736_038:0289c03": "四千波羅蜜道等。下皆廣釋。今但釋難。言",
    "T36n1736_038:0289c04": "善覺者。即歡喜地。初證真如。得無分別智",
    "T36n1736_038:0289c05": "故。二地戒德清淨入修慧故。三地聞持發",
    "T36n1736_038:0289c06": "慧光故。故舊為明地。四地是焰慧故。亦云",
    "T36n1736_038:0289c07": "爾焰。亦云所知燒。於所知慧焰增故。五地",
    "T36n1736_038:0289c08": "入真達俗為難勝故。六地般若。寔智常現",
    "T36n1736_038:0289c09": "前故。七地依空涉有為玄達故。八地得一",
    "T36n1736_038:0289c10": "切法是寔覺故。九地善慧具四十辯。普應",
    "T36n1736_038:0289c11": "多會使情非情皆說法故。十三菩薩地。盡",
    "T36n1736_038:0289c12": "能入佛境故。言義當十地等覺者。仁王不",
    "T36n1736_038:0289c13": "立等覺故云義當。六依仁王等者。即依教",
    "T36n1736_038:0289c14": "化品。新經即菩薩行品。十忍品廣明。今當略",
    "T36n1736_038:0289c15": "示。言如次配三賢者。伏忍下品當十住。中",
    "T36n1736_038:0289c16": "品當十行。上品當十迴向。故彼經云。佛言",
    "T36n1736_038:0289c17": "大王。五忍是菩薩法。謂伏忍上中下。信忍",
    "T36n1736_038:0289c18": "上中下(初二三地)順忍上中下(四五六地)無生忍上中下(七八",
    "T36n1736_038:0289c19": "九地)寂滅忍上中下。名為諸菩薩修般若波羅",
    "T36n1736_038:0289c20": "蜜。今以瓔珞亦有五忍。寂滅亦分三品。中",
    "T36n1736_038:0289c21": "品即當等覺。七亦仁王等者。亦即上品五",
    "T36n1736_038:0289c22": "忍。以文云善男子初發相心信。恒河沙眾",
    "T36n1736_038:0289c23": "生修行伏忍。於三寶中。生習種性十心。信",
    "T36n1736_038:0289c24": "心精進心念心慧心定心施心戒心護心願心",
    "T36n1736_038:0289c25": "迴向心。是為菩薩能少分化眾生。已超過",
    "T36n1736_038:0289c26": "二乘一切善地。一切諸佛菩薩長養十心為",
    "T36n1736_038:0289c27": "聖胎。釋曰。此之十心。是習種性中。為十住",
    "T36n1736_038:0289c28": "因。開因異果故加此十。剋實唯五十一。開",
    "T36n1736_038:0289c29": "等覺故亦通諸經。有五十二。八依瓔珞等",
    "T36n1736_038:0290a01": "者。但除十信信未成位故。故彼經云。佛告",
    "T36n1736_038:0290a02": "敬首菩薩。汝言義相云何者。所謂十住十行",
    "T36n1736_038:0290a03": "十迴向十地無垢地妙覺地。我今當說。九依",
    "T36n1736_038:0290a04": "瓔珞等者。即總收大位為四。後二因圓果",
    "T36n1736_038:0290a05": "滿為二。並如十忍品釋。依楞伽等者。此非",
    "T36n1736_038:0290a06": "立位。不別為門。而欲成五教故此附出。",
    "T36n1736_038:0290a07": "以十門中前四是始教。次五終教。此楞伽",
    "T36n1736_038:0290a08": "當頓教。十即圓教。小非大位故略不論。十",
    "T36n1736_038:0290a09": "依此經者。雖言四十二。以具圓融行布則",
    "T36n1736_038:0290a10": "融前九一經通明。若取差別即第二會終",
    "T36n1736_038:0290a11": "第七會。十信開合者。指前開成五十二。合",
    "T36n1736_038:0290a12": "唯四十二。開合無礙此經必具故十門收之。",
    "T36n1736_038:0290a13": "第五說分。疏。大同初地為得十力故等。即彼",
    "T36n1736_038:0290a14": "住分中當為何義。彼有十句總云為得佛",
    "T36n1736_038:0290a15": "智故。為得十力故。為得大無畏等。十",
    "T36n1736_038:0290a16": "力乃是別中一句。雖廣略有異。然皆求佛",
    "T36n1736_038:0290a17": "果故云大同。從又此十力下通妨。妨云。若",
    "T36n1736_038:0290a18": "言大同那。唯一別句耶。答意云。既言大同",
    "T36n1736_038:0290a19": "何妨多異。顯於初賢劣初地故。又以十",
    "T36n1736_038:0290a20": "力攝義寬長故。略舉此一。如十力章故。故",
    "T36n1736_038:0290a21": "非不緣。餘蓋文略耳。是以下偈廣斯十力。",
    "T36n1736_038:0290a22": "及餘諸義皆初發心。疏。問八遠生死等者。上",
    "T36n1736_038:0290a23": "正釋文。此下料揀答有三意。初一約二利",
    "T36n1736_038:0290a24": "說。二唯約利他。三約悲智。然悲智。多約悲",
    "T36n1736_038:0290a25": "明利他。智約自利。如實義者自他皆具如。",
    "T36n1736_038:0290a26": "悲濟九類。智了無生。而可度者即一向利",
    "T36n1736_038:0290a27": "他。有悲無智即墮愛見。有智無悲即滯",
    "T36n1736_038:0290a28": "二乘。無智不能觀空。無悲不能起行。多",
    "T36n1736_038:0290a29": "約自利故與初別。然前釋樂住生死具悲",
    "T36n1736_038:0290b01": "智二意。今為對遠離義故但舉悲。故樂住",
    "T36n1736_038:0290b02": "生死。瑜伽下。引文證顯。引瑜伽證厭離義",
    "T36n1736_038:0290b03": "恐有誤解。謂唯二乘有厭離故闇。引二經",
    "T36n1736_038:0290b04": "雙證二義一。即淨名舍利弗章。已如前引。",
    "T36n1736_038:0290b05": "二不動真際即大品意及智論文。言成不住",
    "T36n1736_038:0290b06": "道者上。釋是俱住義。由俱不住故能雙住。",
    "T36n1736_038:0290b07": "由不住生死故。能住涅槃。由不住涅槃",
    "T36n1736_038:0290b08": "故能住生死等。前已廣說。疏。又初云下。更",
    "T36n1736_038:0290b09": "有一問答。亦三意。一自不要生。為引眾",
    "T36n1736_038:0290b10": "生令修淨土因。故二如人不善於水見",
    "T36n1736_038:0290b11": "子墮水。若便入者自他俱沒。應求船筏而",
    "T36n1736_038:0290b12": "濟度之。三悲故樂住。智故往生。下通十藏",
    "T36n1736_038:0290b13": "難。約權實智說。疏。自解亦三者。次第對上。",
    "T36n1736_038:0290b14": "謂一由內性成故。不隨他人。二了唯心故",
    "T36n1736_038:0290b15": "不心外取法。三由了性故如性外一法亦",
    "T36n1736_038:0290b16": "無。疏非但多聞於義不了者。即涅槃經意。高",
    "T36n1736_038:0290b17": "貴德王品云。寧願少聞多解義理。不願多",
    "T36n1736_038:0290b18": "聞於義不了。涅槃近因問明已引。疏第三然",
    "T36n1736_038:0290b19": "十無常大同三地下。疏文有二。初總相標釋。",
    "T36n1736_038:0290b20": "後論云下。開章別釋。於中四解。一依論勢",
    "T36n1736_038:0290b21": "作生滅無常釋。二依涅槃常無常對釋。三傍",
    "T36n1736_038:0290b22": "淨名生滅無生滅對釋。四取涅槃等雙非常",
    "T36n1736_038:0290b23": "無常絕迹以釋。初中二。先釋總句。命行即",
    "T36n1736_038:0290b24": "無常體。不住即無常義。然復下別釋無常。",
    "T36n1736_038:0290b25": "疏。於何無常下。二釋別句。前四可知。從五",
    "T36n1736_038:0290b26": "無作下。次下四句從上四句次第而生。由",
    "T36n1736_038:0290b27": "無常。成無作。由苦成無味。由空成無體。",
    "T36n1736_038:0290b28": "由無我成無處。後二句雙結離二取也。上",
    "T36n1736_038:0290b29": "言一切世間不可樂想者。即智論第二十六",
    "T36n1736_038:0290c01": "十想之一也。言十想者一無常。二苦。三無",
    "T36n1736_038:0290c02": "我。四食不淨。五一切世間不可樂。六死。七",
    "T36n1736_038:0290c03": "不淨。八斷。九離。十盡想。疏。問涅槃比丘下。",
    "T36n1736_038:0290c04": "第二依涅槃常無常對解。於中二。先問答",
    "T36n1736_038:0290c05": "生起。二依經正釋。今初。即哀歎品三修比",
    "T36n1736_038:0290c06": "丘。讚無常等想中文也。比丘白佛言。世尊",
    "T36n1736_038:0290c07": "快說無常苦空無我。世尊一切眾跡中象跡",
    "T36n1736_038:0290c08": "為上。是無常想亦復如是。於諸想中最為",
    "T36n1736_038:0290c09": "第一。若有精勤修習之者。能除一切欲界",
    "T36n1736_038:0290c10": "欲愛等。又如秋耕為勝等。又說無我佛便",
    "T36n1736_038:0290c11": "讚其善修無我比丘。答言我等不但修無",
    "T36n1736_038:0290c12": "我想。亦更修習其餘諸想。謂苦想無常想無",
    "T36n1736_038:0290c13": "我想。略不說空故云三修。又引醉人喻云。",
    "T36n1736_038:0290c14": "下取意引。譬如醉人見日月轉。眾生亦爾。",
    "T36n1736_038:0290c15": "無常計常。佛言向引醉人。但知其文字未",
    "T36n1736_038:0290c16": "知其義。謂醉人見日月轉。日月實不曾轉。",
    "T36n1736_038:0290c17": "涅槃真常而謂無常等涅槃等。實不無常等。",
    "T36n1736_038:0290c18": "謂依如來法門次第。初因外道橫計邪常",
    "T36n1736_038:0290c19": "故說無常。諸觀中最二乘不曉漫該佛地。",
    "T36n1736_038:0290c20": "雙林極唱則常等區分。問答並可知。疏又無",
    "T36n1736_038:0290c21": "常者下。二依經正解。躡前問答故致又言。",
    "T36n1736_038:0290c22": "上以無常該於涅槃。今以未會涅槃則不",
    "T36n1736_038:0290c23": "該矣。由生死中有無常等。則顯法身是常。",
    "T36n1736_038:0290c24": "涅槃是樂。善有不空。自在有我。八自在我者。",
    "T36n1736_038:0290c25": "一能作小。二能作大。三能作輕。四能作自",
    "T36n1736_038:0290c26": "在五能作主。六能遠到。七者動地。八隨意",
    "T36n1736_038:0290c27": "所欲盡能作得。廣如大論及涅槃經說。然",
    "T36n1736_038:0290c28": "以法身性出自古體無變異。偏語其常涅",
    "T36n1736_038:0290c29": "槃寂滅故為真樂。然空亦不淨是有為故。",
    "T36n1736_038:0291a01": "涅槃云。淨者。諸佛菩薩正法名為善有。如",
    "T36n1736_038:0291a02": "來者即是我義。然別說則爾。若如實言涅槃",
    "T36n1736_038:0291a03": "即具四德故。二十七經云。所言空者。不見",
    "T36n1736_038:0291a04": "空與不空。智者見空及與不空。常與無常。",
    "T36n1736_038:0291a05": "苦之與樂。我與無我。空者一切生死。不空",
    "T36n1736_038:0291a06": "者謂大涅槃。乃至無我者所謂生死。我者謂",
    "T36n1736_038:0291a07": "大涅槃。釋曰。其乃至字中間越二。若具說",
    "T36n1736_038:0291a08": "云無常者所謂生死。常者謂大涅槃。苦者所",
    "T36n1736_038:0291a09": "謂生死。樂者謂大涅槃。故一經中。廣說生",
    "T36n1736_038:0291a10": "死無常樂我淨。涅槃有常樂我淨。則知涅",
    "T36n1736_038:0291a11": "槃必具四德。疏。則前四句下。分判經文。上",
    "T36n1736_038:0291a12": "第一釋。十句皆無常。今第二釋。具常無常。",
    "T36n1736_038:0291a13": "言常故無作者。造作是無常因。以有所作",
    "T36n1736_038:0291a14": "為故。名有為。有為是無常。無所作為。故",
    "T36n1736_038:0291a15": "名無為。無為即是常也。有味皆苦。三界之",
    "T36n1736_038:0291a16": "樂於下苦中。橫生樂想故。無味為寂滅樂",
    "T36n1736_038:0291a17": "也。如於名字則不自在。謂小如小名不即",
    "T36n1736_038:0291a18": "成大。安名自在。若有處所則非清淨。淨",
    "T36n1736_038:0291a19": "無淨相方真淨故。疏。然二理不偏下。結歎",
    "T36n1736_038:0291a20": "前八。謂常無常等總為二理皆不偏也。明",
    "T36n1736_038:0291a21": "常無常我無我等皆不相離。此為所證。照與",
    "T36n1736_038:0291a22": "之符即是能證。然其此上本即生公常住義",
    "T36n1736_038:0291a23": "中。彼云夫泥洹本有不可為無。三界本無今",
    "T36n1736_038:0291a24": "有。已有還無故。不可為有。泥洹以不。生",
    "T36n1736_038:0291a25": "滅為實諦。三界以生滅為真諦。二理不偏",
    "T36n1736_038:0291a26": "名中道義。彼有問云。常與無常二理相反。",
    "T36n1736_038:0291a27": "云何而為中道不偏之理耶。答二理雖殊理",
    "T36n1736_038:0291a28": "自相資。何者因乖常故有三界無常。因解",
    "T36n1736_038:0291a29": "無常之實性故成常智。所以經引二鳥義",
    "T36n1736_038:0291b01": "旨在此。二理不偏照與之符。猶懸鏡高堂",
    "T36n1736_038:0291b02": "萬像斯鑑矣。釋曰。懸鏡高堂即無心虛照。",
    "T36n1736_038:0291b03": "萬像斯鑑則不揀妍媸故。以絕常無常之",
    "T36n1736_038:0291b04": "淨心。照常無常之圓理。若依此釋則一切",
    "T36n1736_038:0291b05": "法言。前四自屬有為。故涅槃云。一切法者",
    "T36n1736_038:0291b06": "名為生死。非一切法者。謂佛法僧。及正解",
    "T36n1736_038:0291b07": "脫。又云。我觀諸行悉皆無常。云何知耶。以",
    "T36n1736_038:0291b08": "因緣故。若一切法從緣生者則知無常。是諸",
    "T36n1736_038:0291b09": "外道無有一法不從緣生是故無常。如來",
    "T36n1736_038:0291b10": "虛空佛性不從因緣是故為常。今後四句",
    "T36n1736_038:0291b11": "亦云一切法者。性淨涅槃不離一切為無",
    "T36n1736_038:0291b12": "為故。既有區分則翻八倒成八行矣。疏又",
    "T36n1736_038:0291b13": "初四句則因緣生滅等者。第三傍淨名經。約",
    "T36n1736_038:0291b14": "生滅無生滅釋。唯就無常明義。於中有二。",
    "T36n1736_038:0291b15": "先正解。後引證。前中言初四即因緣生滅是",
    "T36n1736_038:0291b16": "無常義等者。等取逼迫為苦義。不淨為空",
    "T36n1736_038:0291b17": "義。不自在為無我義。言次四句。則以不生",
    "T36n1736_038:0291b18": "不滅為無常義者。此之一句言含總別。總則",
    "T36n1736_038:0291b19": "該後四句。別則初句。無作是無常義。既無",
    "T36n1736_038:0291b20": "造作則無生滅。然此即淨名迦旃延章。迦旃",
    "T36n1736_038:0291b21": "延白佛言。憶念昔者世尊為諸比丘略說",
    "T36n1736_038:0291b22": "法要。我即於後敷演其義。謂無常義。苦義。",
    "T36n1736_038:0291b23": "空義。無我義。寂滅義。時維摩詰來謂我言。",
    "T36n1736_038:0291b24": "唯迦旃延無以生滅心行說實相法。迦旃",
    "T36n1736_038:0291b25": "延諸法畢竟不生不滅。是無常義。五受陰洞",
    "T36n1736_038:0291b26": "達空無所起是苦義。諸法畢竟無所有是",
    "T36n1736_038:0291b27": "空義。於我無我而不二是無我義。法本不生",
    "T36n1736_038:0291b28": "今則無滅是寂滅義。釋曰。今疏文中全已用",
    "T36n1736_038:0291b29": "之。但觀所引自分主客。生公釋諸法畢竟",
    "T36n1736_038:0291c01": "不生不滅是無常義。云無常者。以事滅驗",
    "T36n1736_038:0291c02": "之。終苟有滅始無然乎。始若果然則生非",
    "T36n1736_038:0291c03": "定矣。生不定生。滅孰定哉。生滅既其不定",
    "T36n1736_038:0291c04": "真體復何所在哉。推無在之為理是諸法實",
    "T36n1736_038:0291c05": "義。實以不生不滅為義。豈非無常之所存",
    "T36n1736_038:0291c06": "乎。故云不生不滅是無常義。此則正就生",
    "T36n1736_038:0291c07": "滅推之即無生滅耳。又無常者。乃明常之",
    "T36n1736_038:0291c08": "為無常。則所以無無常也。故不生滅是無",
    "T36n1736_038:0291c09": "常義。疏五受陰洞達空等者。受者取也。謂煩",
    "T36n1736_038:0291c10": "惱業因能招此陰故名受陰。言因起有苦",
    "T36n1736_038:0291c11": "下。釋疏就經。謂從緣起故起則無起。故",
    "T36n1736_038:0291c12": "生公云。夫苦之為事會所成也。會所成者",
    "T36n1736_038:0291c13": "豈得有哉。是以言五受陰空是苦義五受陰",
    "T36n1736_038:0291c14": "苦之宗也。無常推生及滅事不在一。又通",
    "T36n1736_038:0291c15": "在有漏無漏故言諸法。苦即體是無。義起",
    "T36n1736_038:0291c16": "於內。又得無漏者。不以失受致苦。故唯",
    "T36n1736_038:0291c17": "受陰而已也。洞達者。無常以據終驗之云",
    "T36n1736_038:0291c18": "畢竟耳。苦以空為其體故洞達也。無所起",
    "T36n1736_038:0291c19": "者。無常明無本之變理在於生。苦言假會",
    "T36n1736_038:0291c20": "之法所以配起也。今經云一切者。各少分",
    "T36n1736_038:0291c21": "一切。又含餘義故云一切。諸法畢竟無所",
    "T36n1736_038:0291c22": "有是空義者經也。人法二空空亦復空。故不",
    "T36n1736_038:0291c23": "如名者。會疏就經也。生公云。惑者皆以諸",
    "T36n1736_038:0291c24": "法為我之有也。理既為苦則事不從己。己",
    "T36n1736_038:0291c25": "苟不從則非我所保。保之非我彼必非有",
    "T36n1736_038:0291c26": "也。有是有矣而曰非有。無則無也。豈可有",
    "T36n1736_038:0291c27": "哉。此為無有無無究竟都盡。乃所以為空",
    "T36n1736_038:0291c28": "義也。中論云。諸佛說空法為離諸有見。若",
    "T36n1736_038:0291c29": "復見有空。諸佛所不化故。畢竟空耳。疏。於",
    "T36n1736_038:0292a01": "我無我而不二者。生公云。既理不從我為",
    "T36n1736_038:0292a02": "空。豈有我能制之哉。則無我矣。無我本無",
    "T36n1736_038:0292a03": "生死中我。非不有佛性我也。解曰。此即無",
    "T36n1736_038:0292a04": "我法中有真我故不二也。諸佛下引中論",
    "T36n1736_038:0292a05": "則二雙非也。實相之中二義俱寂。非有無我",
    "T36n1736_038:0292a06": "與我二也。實相之中豈有處所。疏。故菴提",
    "T36n1736_038:0292a07": "遮經下。第二引證引三文而義勢各一。初引",
    "T36n1736_038:0292a08": "菴提遮經。則生滅不生滅交絡而釋。故彼經",
    "T36n1736_038:0292a09": "中文殊師利言。若知諸法畢竟生滅變易無",
    "T36n1736_038:0292a10": "定如幻相。而能隨其所宜。有所說者是為",
    "T36n1736_038:0292a11": "常義。以諸法生不自得生。滅不自得滅故。",
    "T36n1736_038:0292a12": "云何無常。謂若知諸法畢竟不生不滅。隨如",
    "T36n1736_038:0292a13": "是相而能隨其所宜。而有所說是無常義。",
    "T36n1736_038:0292a14": "以諸法自在變易無定明不自得隨。如是",
    "T36n1736_038:0292a15": "知者。說為無常義也。釋曰。此意正顯性相",
    "T36n1736_038:0292a16": "交徹二義相成。生滅相盡無常即常故。不生",
    "T36n1736_038:0292a17": "不滅是無常義。隨緣變易常即無常。即生滅",
    "T36n1736_038:0292a18": "是常義也。又性即相故不生不滅是無常義。",
    "T36n1736_038:0292a19": "相即性故生滅是常義。互奪則雙非。互成則",
    "T36n1736_038:0292a20": "雙立。雙樹中間入涅槃者即斯意矣。雙非",
    "T36n1736_038:0292a21": "之義次下當釋。疏。瑜伽四十六下。二引大",
    "T36n1736_038:0292a22": "論。證前不生不滅是無常義。正順前經亦",
    "T36n1736_038:0292a23": "即是生公常之為無。乃所以無無常故。即",
    "T36n1736_038:0292a24": "不生不滅矣。即諸行而不可得故。入中道非",
    "T36n1736_038:0292a25": "常非無常也。疏。若依辨中邊論下。則雙證",
    "T36n1736_038:0292a26": "前生滅不生滅皆無常義。而各有所囑可知。",
    "T36n1736_038:0292a27": "遠公釋淨名經。多用中邊論意。意取圓成",
    "T36n1736_038:0292a28": "實性。釋不生滅是無常義。故云實相理窮",
    "T36n1736_038:0292a29": "名為畢竟體寂無為。名不生不滅。此不生",
    "T36n1736_038:0292b01": "不滅是彼無常真實性故。名無常義。餘例此",
    "T36n1736_038:0292b02": "知。而疏。言初後二性不生滅者。遍計無可",
    "T36n1736_038:0292b03": "生滅故。圓成體常湛然故。疏又無作者。非",
    "T36n1736_038:0292b04": "常非無常下。第四取涅槃意雙非釋也。亦",
    "T36n1736_038:0292b05": "有二意。一者實相之中二邊斯寂。如向所引",
    "T36n1736_038:0292b06": "中論云。諸法實相中。無我無非我。亦應云",
    "T36n1736_038:0292b07": "諸法實相中。無常無無常。諸法實相中。無",
    "T36n1736_038:0292b08": "苦無樂。無淨無不淨。無空無不空。以破",
    "T36n1736_038:0292b09": "常故說於無常。非謂有無常。破無常故",
    "T36n1736_038:0292b10": "說常。非謂有於常也。二者非常者。性徹",
    "T36n1736_038:0292b11": "相故。非無常者。相徹性故。等思之。疏。無",
    "T36n1736_038:0292b12": "分別者念想無下。上來四重但解前八。此下",
    "T36n1736_038:0292b13": "二句通遣能所。歷上四重皆用此二。如第",
    "T36n1736_038:0292b14": "一重不分別無常。無常無堅實也。第二重",
    "T36n1736_038:0292b15": "不分別常無常。常與無常俱無堅實。常無",
    "T36n1736_038:0292b16": "堅者。離常相故。第三重不分別無生無常",
    "T36n1736_038:0292b17": "生滅常義無實例知。第四重亦不作雙非分",
    "T36n1736_038:0292b18": "別。未免戲論故。既離四句。雙非亦無堅",
    "T36n1736_038:0292b19": "實。亦同淨名法本不生。今則無滅是寂滅義。",
    "T36n1736_038:0292b20": "上對四句且引前四今具五矣。上來所說",
    "T36n1736_038:0292b21": "無常之義。並已具足。特由此義常所聞故。",
    "T36n1736_038:0292b22": "更引古來一兩師釋。肇公云畢竟者決定之",
    "T36n1736_038:0292b23": "辭也。小乘觀法以生滅為無常義。大乘之",
    "T36n1736_038:0292b24": "士以不生滅為無常義。無常名同而幽致殊",
    "T36n1736_038:0292b25": "絕矣。其道虛徹故非常情之所能測。妙得",
    "T36n1736_038:0292b26": "其旨其唯淨名乎。遣常故言無常。非謂有",
    "T36n1736_038:0292b27": "無常。無常常無故。云畢竟不生不滅是無常",
    "T36n1736_038:0292b28": "義。釋曰。斯則美麗理但一重前已含有。大乘",
    "T36n1736_038:0292b29": "法師云。小乘以生滅為無常。謂不生滅為",
    "T36n1736_038:0292c01": "常故。今折彼。汝見有不生滅。為常者。此",
    "T36n1736_038:0292c02": "常還是無常。故云不生不滅是無常義。釋曰。",
    "T36n1736_038:0292c03": "此則破其見常之心。而有二失。一者。彼",
    "T36n1736_038:0292c04": "但說無常曾不說常。何得以無常折彼",
    "T36n1736_038:0292c05": "常耶。二者。彼未知常。何得言不生不滅",
    "T36n1736_038:0292c06": "是常義耶。故非經意。下四句大例同此。然",
    "T36n1736_038:0292c07": "疏。上四重解釋理無所遺。尚通實教。若華",
    "T36n1736_038:0292c08": "嚴宗。一切法趣無常無常。攝法無遺義理",
    "T36n1736_038:0292c09": "無盡。方真無常。總收諸義。以為一致皆是",
    "T36n1736_038:0292c10": "此宗。一義所收無常既爾。餘句例然。疏後",
    "T36n1736_038:0292c11": "勝進中是護小乘行者。此皆十地論立。下當",
    "T36n1736_038:0292c12": "廣釋。大意云。觀無常等煩惱不生。名護煩",
    "T36n1736_038:0292c13": "惱行。不同凡夫觀察諸界。破邪顯正不",
    "T36n1736_038:0292c14": "墮小乘。名護小乘行。疏次四界是起見處",
    "T36n1736_038:0292c15": "者。總標也。外道計大為諸法本者。外道有計",
    "T36n1736_038:0292c16": "地為物本。依地生故。或事於水水能淨故。",
    "T36n1736_038:0292c17": "或事於火火成熟故。或事於風風成壞故。",
    "T36n1736_038:0292c18": "廣如別說。疏。小乘計大為諸色因者。地水",
    "T36n1736_038:0292c19": "火風即是能造。色香味觸。以為所造。色香非",
    "T36n1736_038:0292c20": "一已名為諸。況若形若顯。五境五根諸色非",
    "T36n1736_038:0292c21": "一。皆大所造也。如薩婆多宗。此說總造。若",
    "T36n1736_038:0292c22": "楞伽第二云。大慧說。四大種云何造色。謂津",
    "T36n1736_038:0292c23": "潤妄想大種生內外水界。堪能妄想大種生",
    "T36n1736_038:0292c24": "內外火界。飄動妄想大種生內外風界。斷截",
    "T36n1736_038:0292c25": "色妄想大種生內外地界。色及虛空俱計著",
    "T36n1736_038:0292c26": "邪諦。五陰集四大造色生。彼疏解云。謂見有",
    "T36n1736_038:0292c27": "津潤妄想大種熏成種子。從此種子而生內",
    "T36n1736_038:0292c28": "外水界。餘三例然。但加經見有字耳。然火能",
    "T36n1736_038:0292c29": "成熟故曰堪能。地有形段及體堅住。而可",
    "T36n1736_038:0293a01": "斷截。疏。言又成身之體者。淨名云。四大合",
    "T36n1736_038:0293a02": "故假名為身。四大無主身亦無我等。第四",
    "T36n1736_038:0293a03": "住。疏。從聖教生者。此牒經即釋名也。謂從",
    "T36n1736_038:0293a04": "多聞下。疏引論釋。即攝論第六云。多聞熏習",
    "T36n1736_038:0293a05": "者。謂於大乘而起多聞。聞法義已熏心。",
    "T36n1736_038:0293a06": "心法相續所依。其少聞者無容得入此現",
    "T36n1736_038:0293a07": "觀故。言等流無漏教法者。即是能熏。此是",
    "T36n1736_038:0293a08": "如來所流。從勝流真如流此教法故名無",
    "T36n1736_038:0293a09": "漏教。似智故名為等流。言生其智故者。智",
    "T36n1736_038:0293a10": "是所生即第四住菩薩之智。由生此智故。",
    "T36n1736_038:0293a11": "名生貴住。唯識等論大意皆同。次引下文",
    "T36n1736_038:0293a12": "復出二能生。從上三義下。結其通局。能生",
    "T36n1736_038:0293a13": "為局。兼所生處即名為通。依能生智還住",
    "T36n1736_038:0293a14": "此故。從又能說下。辨三名所以。三事成於",
    "T36n1736_038:0293a15": "兩重能所。佛為能說。教及法界皆是所說。教",
    "T36n1736_038:0293a16": "為能詮。法界所詮要具此三生。義方足故",
    "T36n1736_038:0293a17": "前後互出。從此三生下。結成生貴之名。疏。",
    "T36n1736_038:0293a18": "列中十事同四地十種法智但有開合者。然",
    "T36n1736_038:0293a19": "三賢如次似於十地。就中十住相似最多。",
    "T36n1736_038:0293a20": "以初入下賢如地修故。初住似初地。二",
    "T36n1736_038:0293a21": "住似二地。乃至十住似十地。故疏多引地",
    "T36n1736_038:0293a22": "文釋住。而言但有開合者。初二不開。彼",
    "T36n1736_038:0293a23": "經初句云深心不退故。此句自分云自住",
    "T36n1736_038:0293a24": "處。二云於三寶中生淨信畢竟不壞故。即",
    "T36n1736_038:0293a25": "是勝進。上二約德行差別。今云亦能生者",
    "T36n1736_038:0293a26": "以上云從佛親生故。下之二智約智解差",
    "T36n1736_038:0293a27": "別。三真如智即是證智。四即教智。其真如智",
    "T36n1736_038:0293a28": "彼經兩句。一云觀諸行生滅故。二觀諸行",
    "T36n1736_038:0293a29": "自性無生故。上句生空真如。下句法空真如。",
    "T36n1736_038:0293b01": "故此合為一句。善觀察法。具上二觀故名",
    "T36n1736_038:0293b02": "為善。言亦所生處者。以上三義釋名中。",
    "T36n1736_038:0293b03": "法界為所生處即真如故。第四智中彼但有",
    "T36n1736_038:0293b04": "六。此有七句開也。句雖有七義乃略彼。",
    "T36n1736_038:0293b05": "彼六句中。一云觀世界成壞。即今世界。二",
    "T36n1736_038:0293b06": "觀因業有生。即今業行果報二句。三觀生",
    "T36n1736_038:0293b07": "死涅槃。即今六七二句。四觀眾生國土業",
    "T36n1736_038:0293b08": "故。即此初二此亦合也。五觀前際後際故。",
    "T36n1736_038:0293b09": "六觀無所有盡故。此之二句今文略無。攝",
    "T36n1736_038:0293b10": "在果報生死之中故全同也。今疏中觀眾生",
    "T36n1736_038:0293b11": "牒經。空有即觀相。佛土即牒經。言權實者。",
    "T36n1736_038:0293b12": "即是觀相。下五例知。二種生死四種涅槃下",
    "T36n1736_038:0293b13": "當廣說。第五住。疏。初句九字流至於此者。",
    "T36n1736_038:0293b14": "謂句句皆有此菩薩所修善根皆為字。疏。頓",
    "T36n1736_038:0293b15": "現身器故者。前約廣。釋直語色類之多故",
    "T36n1736_038:0293b16": "云非一。今約深釋。藏識頓變根身器世間",
    "T36n1736_038:0293b17": "故。為甚深。言出二量故者。現量比量不能",
    "T36n1736_038:0293b18": "量故。又過量無量故。疏。非是自他共所作",
    "T36n1736_038:0293b19": "故者。中論苦品云。自作及他作共作無因作。",
    "T36n1736_038:0293b20": "如是說諸苦。於果則不然。自他等義。下當",
    "T36n1736_038:0293b21": "廣釋。第六住。疏。又在執應毀者。上約不取",
    "T36n1736_038:0293b22": "聲相而毀為非。今明合毀毀却順理。商主",
    "T36n1736_038:0293b23": "天子經者。彼經云。又復問文殊師利言。若復",
    "T36n1736_038:0293b24": "有人毀汝所說。彼將何去。答言當向得涅",
    "T36n1736_038:0293b25": "槃。又問何緣作如是說。答言一切無有不",
    "T36n1736_038:0293b26": "毀語言。而能得至聖解脫中者。所以者何。",
    "T36n1736_038:0293b27": "其聖道中。無有名字章句語言可說可示。",
    "T36n1736_038:0293b28": "若不毀者彼等當不解脫。又問何緣作如",
    "T36n1736_038:0293b29": "是說。答言不可已得解脫復得解脫也。",
    "T36n1736_038:0293c01": "故言在執應毀。因言通理言語性空即是解",
    "T36n1736_038:0293c02": "脫。故云就理應讚也。疏。有量無量是斷常",
    "T36n1736_038:0293c03": "邊者。有量無量略有二義。一約竪論眾生",
    "T36n1736_038:0293c04": "當盡不有眾生故名為斷。若常為眾生即",
    "T36n1736_038:0293c05": "墮於常。二者橫論。眾生無邊即墮於常。定",
    "T36n1736_038:0293c06": "有著常故。若傍有邊涯即墮於斷。傍更無",
    "T36n1736_038:0293c07": "故定無則斷。有垢則眾生界增。無垢則眾生",
    "T36n1736_038:0293c08": "界減。難度則菩薩勤苦。易度即生安樂。又",
    "T36n1736_038:0293c09": "難度常受苦。易度亦得安樂也。疏。以不發",
    "T36n1736_038:0293c10": "心不知垢故名之為無者。是不發心者難度。",
    "T36n1736_038:0293c11": "則顯已發心者則知有垢故易度也。如暗",
    "T36n1736_038:0293c12": "室中塵。若有隙光則知有塵。無光之處不",
    "T36n1736_038:0293c13": "見於塵。疏。法界有量等者。有量故斷。無量",
    "T36n1736_038:0293c14": "故常。有成即增。有壞即減。若有即增。若無",
    "T36n1736_038:0293c15": "即減。疏。又約眾生大悲大願等者。上量無量",
    "T36n1736_038:0293c16": "等皆悉是過。但以般若正知不動。今明有",
    "T36n1736_038:0293c17": "量無量等。各有所以故皆不動。悲願無限",
    "T36n1736_038:0293c18": "成其無量。了法界性。雙成上二。故下經云。",
    "T36n1736_038:0293c19": "法界非有量亦復非無量。牟尼悉超越。有",
    "T36n1736_038:0293c20": "量及無量。既能超越故心不動。疏。知法界相",
    "T36n1736_038:0293c21": "下。釋有成壞。緣成故有成。緣離故有壞。",
    "T36n1736_038:0293c22": "緣成故無成。緣壞故無壞。疏。體有相無下。",
    "T36n1736_038:0293c23": "釋若有若無體有是圓成之有。相無是緣成",
    "T36n1736_038:0293c24": "之無。體無相有者則緣成之體。無自性故",
    "T36n1736_038:0293c25": "緣成之相。不壞相故則二體不同。實體則",
    "T36n1736_038:0293c26": "有。妄體則無。若約真俗二義別說。體有相",
    "T36n1736_038:0293c27": "無是真如上二義。體無相有是緣成上二義",
    "T36n1736_038:0293c28": "又體有體無皆真如上二義。相有相無皆緣",
    "T36n1736_038:0293c29": "起上二義。思之可知。上皆出所以故不動。",
    "T36n1736_038:0294a01": "況並下約觀心故不動。疏。偈云聽聞乃一",
    "T36n1736_038:0294a02": "義耳者。恐人引下文為難。下文云。一切諸",
    "T36n1736_038:0294a03": "法皆無相無體。性空。無實。如幻。如夢。離",
    "T36n1736_038:0294a04": "分別。常樂聽聞如是義。故云聽聞是一義",
    "T36n1736_038:0294a05": "耳。理實應須思修無相無體等法耳。疏。此",
    "T36n1736_038:0294a06": "與六地取染淨等者。彼經初二句全同。但彼",
    "T36n1736_038:0294a07": "皆云平等耳。經云一切法無相故平等。無",
    "T36n1736_038:0294a08": "體故平等。想成即無體。三即無生故平等。",
    "T36n1736_038:0294a09": "謂諸入苦果虛妄分別為本。故無有生。知",
    "T36n1736_038:0294a10": "妄本真即圓成性故。今經云不可修也。四即",
    "T36n1736_038:0294a11": "無成故平等。然成則非有。五即本來清淨故",
    "T36n1736_038:0294a12": "平等。所成果法無有真實。即是實性故清",
    "T36n1736_038:0294a13": "淨也。上二三句即無染分。四五二句即遣淨",
    "T36n1736_038:0294a14": "分。六即無戲論故平等。無戲論故即空。七即",
    "T36n1736_038:0294a15": "寂靜故平等。故今云無性。無性故寂靜。八",
    "T36n1736_038:0294a16": "九二喻即當彼我非有相。彼有八喻。今但",
    "T36n1736_038:0294a17": "有二而成二義。然前六以無遣有。此二以",
    "T36n1736_038:0294a18": "有遣無。云我非有。但無法我不壞於事。",
    "T36n1736_038:0294a19": "如幻事等非無幻化。幻化非真耳。十總離",
    "T36n1736_038:0294a20": "取捨出沒想者。即今經無有分別。彼經云",
    "T36n1736_038:0294a21": "有無不二故平等。即雙遣有無故無分別。而",
    "T36n1736_038:0294a22": "上疏。云十總離取捨出沒想故者。取捨即",
    "T36n1736_038:0294a23": "論經別句。第六無取捨故平等云。出沒即",
    "T36n1736_038:0294a24": "是論釋。論云。六遣出沒故。釋曰出沒取捨",
    "T36n1736_038:0294a25": "皆分別故。今既遣之故無分別。然彼句當寂",
    "T36n1736_038:0294a26": "靜之後。前來未用留此說之。即與論經前",
    "T36n1736_038:0294a27": "後不同。唯一句耳。亦由有此故。云多同。",
    "T36n1736_038:0294a28": "言染淨慢者。由彼五地觀苦集是染。滅道",
    "T36n1736_038:0294a29": "是淨。今深般若故能治之。疏。此如順忍者。十",
    "T36n1736_038:0294b01": "地配五忍。四五六地配於順忍。七八九地",
    "T36n1736_038:0294b02": "配無生忍。無生忍者即不退忍故。次疏。云",
    "T36n1736_038:0294b03": "然此位中已入無生。第七住。疏。今云不退有",
    "T36n1736_038:0294b04": "進趣義者。不退有二。一已得不退。即前心",
    "T36n1736_038:0294b05": "定不動。二未得不退。即今此位念念進入則",
    "T36n1736_038:0294b06": "是不退。疏。又權實方便下。此中通有四義。",
    "T36n1736_038:0294b07": "對前正心以釋不退。上三義對前了法平",
    "T36n1736_038:0294b08": "等聲如谷響故。此下一義。對前在執應毀就",
    "T36n1736_038:0294b09": "理應讚。故云有無等言皆有在故。從佛則色",
    "T36n1736_038:0294b10": "相虛無下。出有在之相。疏。出離有二約自行",
    "T36n1736_038:0294b11": "義同前文有垢無垢者。即前正心住中。眾生",
    "T36n1736_038:0294b12": "有垢無垢上有二義。有垢則難度等。言亦",
    "T36n1736_038:0294b13": "約事理者。事則有出。理則無出。疏。雖許有",
    "T36n1736_038:0294b14": "佛不遍三世等者。疏。中先併出三世無。後俱",
    "T36n1736_038:0294b15": "有可知者。即併舉三世有。既言不遍三世",
    "T36n1736_038:0294b16": "則諸計不同。或言過現有未來無。或言過",
    "T36n1736_038:0294b17": "現無未來有等。故云不遍。疏。現在生界未",
    "T36n1736_038:0294b18": "盡下。辨現在無佛義。此師計云。一切如來",
    "T36n1736_038:0294b19": "因地發願度盡眾生。生界不盡不取正覺。",
    "T36n1736_038:0294b20": "現見眾生沈淪九有故。知諸佛未合有成。",
    "T36n1736_038:0294b21": "成則違誓。從今有佛者下通妨難。難云。若",
    "T36n1736_038:0294b22": "爾今十方世界諸佛出現。何得言無。答云。",
    "T36n1736_038:0294b23": "皆是菩薩應成佛耳。此師之計最為孟浪。",
    "T36n1736_038:0294b24": "謗無諸佛。理實難容。若爾云何。通於違誓",
    "T36n1736_038:0294b25": "之義。古有多釋。一云。本擬度生未期成",
    "T36n1736_038:0294b26": "佛積行淳著行催自成。如撥火杖本欲燒",
    "T36n1736_038:0294b27": "草。不欲燒杖。撥草既多任運燒盡。故三論",
    "T36n1736_038:0294b28": "師詺。為不自在佛不欲成佛。而自成故。",
    "T36n1736_038:0294b29": "有云。成佛若不化生可違本誓。成竟亦化",
    "T36n1736_038:0294c01": "眾生。豈違本誓。難云。化生之義雖許得存",
    "T36n1736_038:0294c02": "盡竟方成其義何在。豈得不違。如實義者",
    "T36n1736_038:0294c03": "諸佛皆有悲智二門。以大悲故窮未來際",
    "T36n1736_038:0294c04": "無成佛時。故菩薩闡提不成佛也。以大智",
    "T36n1736_038:0294c05": "故念念速成。又欲化盡諸眾生界。自須速",
    "T36n1736_038:0294c06": "成方能廣化不懼違誓。盡竟成言又了眾",
    "T36n1736_038:0294c07": "生之本如故。化而無化是則常成。亦常不成。",
    "T36n1736_038:0294c08": "亦常化生而常無化。悲智自在。何局執耶。此",
    "T36n1736_038:0294c09": "乃傍來亦是人情好難問故。今許三世皆悉",
    "T36n1736_038:0294c10": "有佛。故下結。云謬說為無正說為有。疏。佛",
    "T36n1736_038:0294c11": "智有盡等者下。此亦常人之所好難就。竪",
    "T36n1736_038:0294c12": "約智體中。自有三義。初約體相說。言盡",
    "T36n1736_038:0294c13": "智者諸惑都亡。諸相皆寂故名盡智。智體湛",
    "T36n1736_038:0294c14": "然盡未來際。體不可亡故名無盡。二約權",
    "T36n1736_038:0294c15": "實說。三約修生本有說含兩宗義。修生名",
    "T36n1736_038:0294c16": "盡約剎那盡。即法相宗。若無盡者即無剎",
    "T36n1736_038:0294c17": "那屬法性宗。並如玄中。疏。二橫就所知等",
    "T36n1736_038:0294c18": "者。一稱理無盡。二無法不窮故名為盡。下",
    "T36n1736_038:0294c19": "引法華第一。智論第三論釋。佛是一切智人。",
    "T36n1736_038:0294c20": "彼先難云。所知處無量故。無一切智人。答",
    "T36n1736_038:0294c21": "云。智亦無量。如函大蓋亦大。是一切智人。函",
    "T36n1736_038:0294c22": "喻所知。蓋喻能知。疏。今菩薩窮究下。結成",
    "T36n1736_038:0294c23": "邪正。言知依竪義半了半不了者。總相而",
    "T36n1736_038:0294c24": "言盡皆不了無盡皆了。若別說者。三釋之中",
    "T36n1736_038:0294c25": "初一皆了。二中言永盡滅是邪是權。言不",
    "T36n1736_038:0294c26": "永滅是正是實。三中依權宗實則盡為不",
    "T36n1736_038:0294c27": "了。不盡為了。若約當宗隨宜之說二俱是",
    "T36n1736_038:0294c28": "了。疏。又相待下。雙拂二迹可知。疏。此大同",
    "T36n1736_038:0294c29": "地中樂無作行對治者。即是七地。由六地般",
    "T36n1736_038:0295a01": "若常樂無作。今起十行以為能治。法之有",
    "T36n1736_038:0295a02": "本不得不知。全引彼文恐成繁長。要自尋",
    "T36n1736_038:0295a03": "檢。疏於一佛乘說無量故。此對即法華第",
    "T36n1736_038:0295a04": "一中意。故經云。諸佛以方便力於一佛乘。",
    "T36n1736_038:0295a05": "分別說三。又云。吾從成佛已來種種因緣",
    "T36n1736_038:0295a06": "種種譬喻。無量方便。引導眾生。即從本流",
    "T36n1736_038:0295a07": "末。言雖有眾多皆佛因者。即攝末歸本。故",
    "T36n1736_038:0295a08": "彼經中三世諸佛皆云。以無量無數方便。演",
    "T36n1736_038:0295a09": "說諸法。是法皆為一佛乘故。第三云。汝等",
    "T36n1736_038:0295a10": "所行是菩薩道。又云。究竟至於一切種智故",
    "T36n1736_038:0295a11": "皆佛因。是知依實開權。說一即多會權歸",
    "T36n1736_038:0295a12": "實。說多即一。疏。轉變密意者。即文同義異",
    "T36n1736_038:0295a13": "也。如一名四實九義瞿聲。如一無常之言。",
    "T36n1736_038:0295a14": "小乘即以生滅為義。大乘即以不生不滅",
    "T36n1736_038:0295a15": "而為其義。在遍計性則無可常。在依他",
    "T36n1736_038:0295a16": "性即說生滅。在圓成性則以轉變。染淨為",
    "T36n1736_038:0295a17": "義。故云轉變。言密意者則如前引攝論",
    "T36n1736_038:0295a18": "之中。以異言詞說異法等。言即如初句",
    "T36n1736_038:0295a19": "下。即指初句為文隨於義。一多言同而有",
    "T36n1736_038:0295a20": "三義故。疏。義隨於文顯了直說下。釋後句",
    "T36n1736_038:0295a21": "也。顯了對上密意。直說對上轉變。言即下",
    "T36n1736_038:0295a22": "三對者。明下三對唯是義隨於文。但得釋",
    "T36n1736_038:0295a23": "為事理無礙。不得通於事事無礙。及約權",
    "T36n1736_038:0295a24": "實如初句故。疏。若望下。偈云。下重會前",
    "T36n1736_038:0295a25": "義。前中文隨於義。但約所詮有事事無礙。",
    "T36n1736_038:0295a26": "未明文望於義相望無礙。今由文成義則",
    "T36n1736_038:0295a27": "文有力全攝於義。由義成文則義有力全",
    "T36n1736_038:0295a28": "攝於文等。故成事事無礙也。以下偈云",
    "T36n1736_038:0295a29": "知。一即多。多即一文隨於義。義隨文。於",
    "T36n1736_038:0295b01": "是一切展轉成。此不退人應為說即其文",
    "T36n1736_038:0295b02": "也。疏。三遍計情有理無者。疏。有兩重。第一",
    "T36n1736_038:0295b03": "別約三性以明事理。若法相宗。遍計依他",
    "T36n1736_038:0295b04": "所明二義唯約於事。圓成二義方是於理。",
    "T36n1736_038:0295b05": "今法性宗。遍計理無。依他無性。即是於理。",
    "T36n1736_038:0295b06": "非有即有是理徹於事。有即非有即事徹於",
    "T36n1736_038:0295b07": "理等。其圓成二義即就理。上自論無礙。下",
    "T36n1736_038:0295b08": "第三無性對。於圓成亦然。揀非事事無礙",
    "T36n1736_038:0295b09": "及權實等。故上云三對但顯事理無礙。疏又",
    "T36n1736_038:0295b10": "上三中。第二重釋。則初三對。以遍計依",
    "T36n1736_038:0295b11": "他為事。二無性為理事理交徹。非有即有",
    "T36n1736_038:0295b12": "者。相無自性性即遍計所執。有即非有者。遍",
    "T36n1736_038:0295b13": "計所執即相無性。次對例知。三如前釋。第八",
    "T36n1736_038:0295b14": "住。疏。永離習氣唯佛得之者。即十八不共中",
    "T36n1736_038:0295b15": "之三也。如淨行品。疏。無十不善失者。此是",
    "T36n1736_038:0295b16": "過失之失。下錯謬者。是誤失之失。疏。頓悟",
    "T36n1736_038:0295b17": "菩薩者。此法性宗。若法相宗頓悟八地方受",
    "T36n1736_038:0295b18": "變易。漸悟菩薩地前許受變易者。此法性宗。",
    "T36n1736_038:0295b19": "若法相宗漸悟初地許受變易。變易是一故",
    "T36n1736_038:0295b20": "開則為二。意生身者如迴向說。疏。即十力智",
    "T36n1736_038:0295b21": "之四智者。解與樂欲本是一故開即為二。",
    "T36n1736_038:0295b22": "疏。此同八地若色若土皆自在者。八地得色",
    "T36n1736_038:0295b23": "自在。一身多身等十自在有淨土分。第九住。",
    "T36n1736_038:0295b24": "疏。又知九種命終者。即俱舍論第三。三界命",
    "T36n1736_038:0295b25": "終各起三界心故。如欲界命終三者。一還",
    "T36n1736_038:0295b26": "起欲界心。二起色界心。三起無色界心。餘",
    "T36n1736_038:0295b27": "二界命終起三類耳。疏。習氣有四如九地",
    "T36n1736_038:0295b28": "說者。一因習氣。二果習氣。三道習氣。四餘",
    "T36n1736_038:0295b29": "殘習氣。疏。上四多同九地十種稠林者。初一",
    "T36n1736_038:0295c01": "攝二。謂一眾生字即第一眾生心稠林。二受",
    "T36n1736_038:0295c02": "生字即第九受生稠林。二煩惱現起。即彼第",
    "T36n1736_038:0295c03": "二煩惱稠林。三習氣相續攝二稠林。一習氣",
    "T36n1736_038:0295c04": "即是種子。即當第八隨眠稠林。二即第十習",
    "T36n1736_038:0295c05": "氣稠林。四所行方便攝六稠林。一攝第三業。",
    "T36n1736_038:0295c06": "二攝第四根。三攝第五解。四攝第六性。五",
    "T36n1736_038:0295c07": "攝第七樂欲。六攝第十三聚差別。以三聚",
    "T36n1736_038:0295c08": "稠林依根解性樂欲說故。釋中略已含具。",
    "T36n1736_038:0295c09": "謂諸乘即根解性欲。作業即業所入法門。亦",
    "T36n1736_038:0295c10": "即三聚言及善巧故者。即此經方便所攝六",
    "T36n1736_038:0295c11": "林。皆是涉事為方便故。疏。五知法藥是智",
    "T36n1736_038:0295c12": "成就義者。即彼經云。佛子菩薩摩訶薩。住此",
    "T36n1736_038:0295c13": "善慧地。如實知善不善無記法行。有漏無",
    "T36n1736_038:0295c14": "漏法行。世間出世間法行。思議不思議法行。",
    "T36n1736_038:0295c15": "定不定法行。聲聞獨覺法行。菩薩法行。如來",
    "T36n1736_038:0295c16": "地法行。有為無為法行故。今云無量法也。",
    "T36n1736_038:0295c17": "疏。六知法師軌儀者。即口業成就中具說之",
    "T36n1736_038:0295c18": "德故。經云。為大法師具法師行。論說",
    "T36n1736_038:0295c19": "二十法師。是七知所化處者即法師自在成",
    "T36n1736_038:0295c20": "就中說成就。經云。處於法座為演說法。於",
    "T36n1736_038:0295c21": "大千世界滿中眾生。隨其心樂差別為說是",
    "T36n1736_038:0295c22": "也。八知化時等者。亦即說成就。亦最初經",
    "T36n1736_038:0295c23": "云。住此地已。了知眾生諸行差別。教化調",
    "T36n1736_038:0295c24": "伏。令得解脫等。疏。後二依二諦說者。即",
    "T36n1736_038:0295c25": "口業。得四十無礙辯才。不出二諦故。彼文",
    "T36n1736_038:0295c26": "云。詞無礙智以世智差別說。樂說無礙智",
    "T36n1736_038:0295c27": "以第一義智善巧說等。中論云。諸佛依二",
    "T36n1736_038:0295c28": "諦為眾生說法。疏。菩薩入則觀佛教理下。",
    "T36n1736_038:0295c29": "佛合上父。教合前聲。色合前理。顯然可見",
    "T36n1736_038:0296a01": "故。可化曰賢。不可化如愚。疏。菩薩六度",
    "T36n1736_038:0296a02": "四等萬行總持皆力義者。次第合上。施合聚",
    "T36n1736_038:0296a03": "人以財。尸羅合慎危以戒。乃至般若合智。",
    "T36n1736_038:0296a04": "四等合仁。愍傷不殺以為仁故。萬行總持",
    "T36n1736_038:0296a05": "合上制敵以眾。疏。持財以儉等者。上來釋",
    "T36n1736_038:0296a06": "力。此下釋持。略舉其四。儉則財不散故不",
    "T36n1736_038:0296a07": "可貪也。無信於物。人皆遠之故信及豚",
    "T36n1736_038:0296a08": "魚。況於人乎。大車無輗小車無軏其何以",
    "T36n1736_038:0296a09": "行之哉。故可去食去兵。不可去信。持安",
    "T36n1736_038:0296a10": "以不憍者。在上不憍。高而不危則長守富",
    "T36n1736_038:0296a11": "貴斯則安矣。故百姓者水。聖人者舟。水能",
    "T36n1736_038:0296a12": "載舟亦能覆舟。是故不可不慎危也。若人",
    "T36n1736_038:0296a13": "奢侈則力竭也。疏。為上勿亢者。周易乾卦云。",
    "T36n1736_038:0296a14": "上九亢龍有悔。謂亢極則憂悔至焉。桀紂是",
    "T36n1736_038:0296a15": "也。孝經云。在醜不諍則無兵畏醜者背也。",
    "T36n1736_038:0296a16": "類也。疏菩薩入定同佛不過明以耽其味者。",
    "T36n1736_038:0296a17": "合上晝無故不內宴。晝宴則耽其味。明合",
    "T36n1736_038:0296a18": "上晝。過明者慧增定少也。言不昏沈以滯於",
    "T36n1736_038:0296a19": "境者。合上夜無故不外寢。昏沈合夜。滯境",
    "T36n1736_038:0296a20": "合外寢。無幽不得其味。合宴於側室。正",
    "T36n1736_038:0296a21": "定不易其心。合寢於正處。疏。情詣於理下。",
    "T36n1736_038:0296a22": "合讚音宜和樂。歎音宜哀思。合哀即哀。合",
    "T36n1736_038:0296a23": "樂即樂。是詣理也。使其欣厭有二義。一成",
    "T36n1736_038:0296a24": "上厭其哀欣其樂。厭生死苦。欣涅槃樂。二",
    "T36n1736_038:0296a25": "者合上其情切其辭文。文故可欣。切故可",
    "T36n1736_038:0296a26": "厭。第十住。疏。多同大盡分智成就說者。大盡",
    "T36n1736_038:0296a27": "分則第十地八分之中第四分。此分有五種",
    "T36n1736_038:0296a28": "大。一智大。二解脫大。三三昧大。四陀羅尼",
    "T36n1736_038:0296a29": "大。五神通大。今經前五即神通兼解脫大。即",
    "T36n1736_038:0296b01": "作用解脫故。後五攝餘三大。多同智大故。",
    "T36n1736_038:0296b02": "故智成就說。疏。皆神通力有上無上分者。",
    "T36n1736_038:0296b03": "即第六分其勝進十法。即彼經云。佛子此菩",
    "T36n1736_038:0296b04": "薩摩訶薩。已能安住如是智。諸佛世尊。復",
    "T36n1736_038:0296b05": "更為說三世智。法界差別智。遍一切世界智。",
    "T36n1736_038:0296b06": "照一切世界智。慈念一切眾生智。舉要言之",
    "T36n1736_038:0296b07": "乃至為說得一切智智。疏。問此經何要十方",
    "T36n1736_038:0296b08": "同說者。此下料揀於中三。初問法同。二",
    "T36n1736_038:0296b09": "問處遍。三論文次。今初問何要。此彼同說",
    "T36n1736_038:0296b10": "十住。那不或有國土說一乘。或有國土",
    "T36n1736_038:0296b11": "說二三等。疏。問說此經處何要遍者。第二",
    "T36n1736_038:0296b12": "問處遍。上約所說之法同。此明所說之處",
    "T36n1736_038:0296b13": "遍。又前明彼此同說。今明一說即遍。疏。有",
    "T36n1736_038:0296b14": "云。此上瑞應下。三辯文次。即刊定難經。偈",
    "T36n1736_038:0296b15": "中疏。一位不退等者。初一不退為二乘。二",
    "T36n1736_038:0296b16": "已得不退。三未得不退。十住品竟。",
    "T36n1736_038:0296b17": "大方廣佛華嚴經隨疏演義鈔卷第三十八"
}