{
    "T08n0221_016:0109a02": "放光般若經卷第十六",
    "T08n0221_016:0109a04": "西晉于闐國三藏無羅叉",
    "T08n0221_016:0109a05": "奉　詔譯",
    "T08n0221_016:0109a06": "◎摩訶般若波羅蜜漚惒品第七十",
    "T08n0221_016:0109a07": "爾時須菩提白佛言：「唯，世尊！菩薩摩訶薩發",
    "T08n0221_016:0109a08": "意以來，為幾時能具足行漚惒拘舍羅乃如",
    "T08n0221_016:0109a09": "是？」佛告須菩提：「是菩薩摩訶薩發意以來",
    "T08n0221_016:0109a10": "不可計阿僧祇劫。」須菩提言：「世尊！能行漚惒",
    "T08n0221_016:0109a11": "拘舍羅菩薩摩訶薩者，為供事幾佛？」佛告須",
    "T08n0221_016:0109a12": "菩提：「是菩薩已供事如恒邊沙佛以來，乃能",
    "T08n0221_016:0109a13": "逮得是漚惒拘舍羅。」須菩提言：「世尊！是菩",
    "T08n0221_016:0109a14": "薩作何等功德，乃能具足漚惒拘舍羅？」佛言：",
    "T08n0221_016:0109a15": "「菩薩所作功德，常具足六波羅蜜，於施、於戒、",
    "T08n0221_016:0109a16": "於忍、於進、於禪、於智，於六德中無有不具足",
    "T08n0221_016:0109a17": "者，以是故能行漚惒拘舍羅。」須菩提言：「世",
    "T08n0221_016:0109a18": "尊！甚奇甚特！是菩薩所作功德不可計量，乃",
    "T08n0221_016:0109a19": "能逮是漚惒拘舍羅。」佛言：「如是，如是！須菩提！",
    "T08n0221_016:0109a20": "甚可奇特，乃能具足漚惒拘舍羅。譬如日月",
    "T08n0221_016:0109a21": "宮殿，周流四域能有所益。般若波羅蜜亦復",
    "T08n0221_016:0109a22": "如是，遍入五波羅蜜中多所饒益，五波羅蜜",
    "T08n0221_016:0109a23": "因般若波羅蜜而得名字，離般若波羅蜜者",
    "T08n0221_016:0109a24": "亦不得五波羅蜜之名字。譬如轉輪聖王，無",
    "T08n0221_016:0109a25": "七寶者亦不得為轉輪聖王之名。五波羅蜜",
    "T08n0221_016:0109a26": "離般若波羅蜜者，亦無有名字。譬如無夫之",
    "T08n0221_016:0109a27": "婦，無不陵易者。五波羅蜜離般若波羅蜜，魔",
    "T08n0221_016:0109a28": "及魔天無不欲嬈者；五波羅蜜不離般若波",
    "T08n0221_016:0109a29": "羅蜜者，魔及魔天無能得其便者。譬如郡國",
    "T08n0221_016:0109b01": "有勇健之士，參知五兵器仗具足常在其處",
    "T08n0221_016:0109b02": "者，隣國怨敵不敢侵近。五波羅蜜不離般若",
    "T08n0221_016:0109b03": "波羅蜜者，諸魔魔天、若[旃方+示]陀羅人，[旃方+示]陀羅",
    "T08n0221_016:0109b04": "者晉言獄侍主殺人者，若頑佷之人、抵突之",
    "T08n0221_016:0109b05": "人、詐稱菩薩人，是輩之人無能得其便者。譬",
    "T08n0221_016:0109b06": "如轉輪聖王治於世間，諸粟散小王隨其",
    "T08n0221_016:0109b07": "教令無敢違者皆悉隨從。五波羅蜜得般若",
    "T08n0221_016:0109b08": "波羅蜜者，便至薩云若。譬如百川千流，皆入",
    "T08n0221_016:0109b09": "於恒已俱入大海。般若波羅蜜者，攝取五波",
    "T08n0221_016:0109b10": "羅蜜，亦復如是。般若波羅蜜者，譬如人之",
    "T08n0221_016:0109b11": "右手無事不為；五波羅蜜者如人左手，佐助",
    "T08n0221_016:0109b12": "右手。譬如眾流恒水江河，悉入大海合為一",
    "T08n0221_016:0109b13": "味。五波羅蜜與般若波羅蜜俱入薩云若，合",
    "T08n0221_016:0109b14": "為一法，亦復如是。譬如轉輪聖王將四種兵，",
    "T08n0221_016:0109b15": "聖王出時紫金輪轉常在前導，若聖王意欲",
    "T08n0221_016:0109b16": "得寶時輪則為住，聖王取寶畢竟有所施與，",
    "T08n0221_016:0109b17": "其事訖竟輪爾乃去；若眾人未遍不足，輪不",
    "T08n0221_016:0109b18": "為轉。般若波羅蜜導五波羅蜜至薩云若，終",
    "T08n0221_016:0109b19": "不動轉。譬如轉輪聖王所有七寶，三寶常導",
    "T08n0221_016:0109b20": "在前，一者金輪、二者主兵臣、三者主藏臣。",
    "T08n0221_016:0109b21": "般若波羅蜜常導五波羅蜜至薩云若，住般",
    "T08n0221_016:0109b22": "若波羅蜜，亦不念言：『五波羅蜜常隨從我。』檀",
    "T08n0221_016:0109b23": "波羅蜜、尸波羅蜜、羼波羅蜜、惟逮波羅蜜、禪波",
    "T08n0221_016:0109b24": "羅蜜亦不作念：『我當隨從般若波羅蜜。』何以",
    "T08n0221_016:0109b25": "故？自空，無所能作、無所能為，如熱時之焰。」須",
    "T08n0221_016:0109b26": "菩提白佛言：「世尊！云何諸法空？云何菩薩",
    "T08n0221_016:0109b27": "行六波羅蜜，逮得阿耨多羅三耶三菩？」佛報",
    "T08n0221_016:0109b28": "言：「菩薩行六波羅蜜，意念言：『以三界眾生皆",
    "T08n0221_016:0109b29": "著四顛倒，當以漚惒拘舍羅而度脫之。我當",
    "T08n0221_016:0109c01": "為眾生故行六波羅蜜，為眾生故捨意所作。』",
    "T08n0221_016:0109c02": "內外所有布施，布施時念言：『我無所一施。何",
    "T08n0221_016:0109c03": "以故？所有財物及身會當壞故。』菩薩作是觀",
    "T08n0221_016:0109c04": "者，便具足檀波羅蜜。為眾生故，不聽惡戒，『我",
    "T08n0221_016:0109c05": "亦不應犯十惡事，我亦不應墮於二地。』菩薩",
    "T08n0221_016:0109c06": "作是觀，便具足尸波羅蜜。為眾生故，意常不",
    "T08n0221_016:0109c07": "恚亂，是為菩薩具足羼波羅蜜。為眾生故，至",
    "T08n0221_016:0109c08": "阿耨多羅三耶三菩終不懈怠，是為菩薩具",
    "T08n0221_016:0109c09": "足惟逮波羅蜜。為眾生故，至阿耨多羅三耶",
    "T08n0221_016:0109c10": "三菩終不亂意，是為菩薩具足禪波羅蜜。為",
    "T08n0221_016:0109c11": "眾生故，至阿耨多羅三耶三菩，初不離於智",
    "T08n0221_016:0109c12": "慧，是為菩薩具足般若波羅蜜。何以故？不",
    "T08n0221_016:0109c13": "可以異法度脫眾生，唯當以智慧之事度脫",
    "T08n0221_016:0109c14": "眾生耳。以是故，菩薩當習行般若波羅蜜。」須",
    "T08n0221_016:0109c15": "菩提白佛言：「世尊！若諸波羅蜜無有差特者，",
    "T08n0221_016:0109c16": "云何般若波羅蜜於五波羅蜜中最尊最勝？」",
    "T08n0221_016:0109c17": "佛言：「如是，如是！諸波羅蜜無有差別。雖無",
    "T08n0221_016:0109c18": "差別者，要五波羅蜜從般若波羅蜜而得名",
    "T08n0221_016:0109c19": "字，因般若波羅蜜故五波羅蜜各得名字。須",
    "T08n0221_016:0109c20": "菩提！譬如須彌山若干種雜色，至須彌山者",
    "T08n0221_016:0109c21": "皆與須彌山同色，無復別異。五波羅蜜因般",
    "T08n0221_016:0109c22": "若波羅蜜而得名字，入薩云然與般若波羅",
    "T08n0221_016:0109c23": "蜜合，亦無差特。以入般若波羅蜜，亦無若干",
    "T08n0221_016:0109c24": "字，亦無檀之名字，亦無尸、羼、惟逮、禪，亦無是",
    "T08n0221_016:0109c25": "名。何以故？諸波羅蜜亦無有形故，以是無",
    "T08n0221_016:0109c26": "有差別。」須菩提白佛言：「世尊！所逮至處無",
    "T08n0221_016:0109c27": "有差特，云何般若波羅蜜於五波羅蜜中最",
    "T08n0221_016:0109c28": "尊最上？」佛言：「如是，所逮至處無有差別，以",
    "T08n0221_016:0109c29": "世俗生死故知有六波羅蜜，為世俗施耳。而",
    "T08n0221_016:0110a01": "眾生不知，亦不起滅、亦不生死。眾生及諸法，",
    "T08n0221_016:0110a02": "無有邊際亦無底。是故，須菩提！般若波羅蜜",
    "T08n0221_016:0110a03": "於五波羅蜜而最上尊。譬如閻浮提眾母人",
    "T08n0221_016:0110a04": "中，玉女寶最第一。般若波羅蜜於諸波羅蜜",
    "T08n0221_016:0110a05": "中最上。」須菩提言：「世尊！是誰之威神，令般若",
    "T08n0221_016:0110a06": "波羅蜜於五波羅蜜中為最尊上？」佛告須菩",
    "T08n0221_016:0110a07": "提：「以般若波羅蜜總持諸善功德之法，以無",
    "T08n0221_016:0110a08": "處所住於薩云若。」須菩提言：「世尊！般若波羅",
    "T08n0221_016:0110a09": "蜜頗有所取有所捨耶？」佛言：「般若波羅蜜於",
    "T08n0221_016:0110a10": "諸法，無所取亦無所放。何以故？諸法亦無所",
    "T08n0221_016:0110a11": "持亦無所放。」「世尊！般若波羅蜜不持何法、不",
    "T08n0221_016:0110a12": "捨何法？」佛言：「般若波羅蜜亦不取五陰亦不",
    "T08n0221_016:0110a13": "捨五陰，及三十七品乃至于道，亦不取亦不",
    "T08n0221_016:0110a14": "捨。」「世尊！云何不取五陰亦不取道？」佛言：「不念",
    "T08n0221_016:0110a15": "五陰亦不念道，是故無所取。」須菩提言：「世",
    "T08n0221_016:0110a16": "尊！是事云何，不念五陰，乃至于道亦復不",
    "T08n0221_016:0110a17": "念，云何當得增益功德？若不增益功德，云",
    "T08n0221_016:0110a18": "何得具足諸波羅蜜？若不具足諸波羅蜜，云",
    "T08n0221_016:0110a19": "何逮薩云若？」佛告須菩提：「以不念五陰，以不",
    "T08n0221_016:0110a20": "念薩云若故，便得增益功德、逮得薩云然。",
    "T08n0221_016:0110a21": "何以故？以不念五陰、以不念道，以是故便逮",
    "T08n0221_016:0110a22": "得道。」「世尊！何以故不念五陰、不念道？」佛言：",
    "T08n0221_016:0110a23": "「以念故便著欲界、形界、無形界，以無所念故",
    "T08n0221_016:0110a24": "便得無所著，是故菩薩行般若波羅蜜，亦無",
    "T08n0221_016:0110a25": "所近亦無所著。」「世尊！菩薩行般若波羅蜜，如",
    "T08n0221_016:0110a26": "是為無所住？」佛言：「如是，菩薩作如是行般若",
    "T08n0221_016:0110a27": "波羅蜜者，亦不住於五陰亦不住薩云若。」「世",
    "T08n0221_016:0110a28": "尊！何以故不住？」佛言：「以無所入故不住。何",
    "T08n0221_016:0110a29": "以故？亦不見法有所住、有所入者。菩薩行般",
    "T08n0221_016:0110b01": "若波羅蜜，無所入便應無所住。菩薩作是住、",
    "T08n0221_016:0110b02": "作是行，則為行般若波羅蜜，則為住般若波",
    "T08n0221_016:0110b03": "羅蜜。若有言：『我行般若波羅蜜，我念般若波",
    "T08n0221_016:0110b04": "羅蜜。』者，則為遠離般若波羅蜜。已以遠離般",
    "T08n0221_016:0110b05": "若波羅蜜者，則為遠離五波羅蜜，則為遠離",
    "T08n0221_016:0110b06": "薩云若已。何以故？般若波羅蜜無所入，亦無",
    "T08n0221_016:0110b07": "有能入般若波羅蜜者。何以故？無有形可入",
    "T08n0221_016:0110b08": "處故。若菩薩於般若波羅蜜有知者，則為已",
    "T08n0221_016:0110b09": "墮。於般若波羅蜜墮者，則為於諸法已墮。若",
    "T08n0221_016:0110b10": "復作念：『般若波羅蜜受持五波羅蜜，并使",
    "T08n0221_016:0110b11": "持薩云若。』者，則復為已墮，為不行般若波羅",
    "T08n0221_016:0110b12": "蜜，不能成阿耨多羅三耶三菩。若復生念言：",
    "T08n0221_016:0110b13": "『於是般若波羅蜜中受阿耨多羅三耶三菩記",
    "T08n0221_016:0110b14": "莂。』者，則復已墮。於般若波羅蜜墮者，不得阿",
    "T08n0221_016:0110b15": "耨多羅三耶三菩。若復作念：『我當因般若波",
    "T08n0221_016:0110b16": "羅蜜行五波羅蜜，行於大慈。』則復為墮，墮者",
    "T08n0221_016:0110b17": "亦不能成五波羅蜜，亦不能成大慈。若復作",
    "T08n0221_016:0110b18": "念：『如諸如來於諸法無受、無所行，自然得逮",
    "T08n0221_016:0110b19": "覺，持是教授眾生。』則復為墮。所以者何？如",
    "T08n0221_016:0110b20": "來者於諸法無所逮覺，是故不處法，何況有",
    "T08n0221_016:0110b21": "法可逮覺者？是者不然。」須菩提白佛言：「菩",
    "T08n0221_016:0110b22": "薩當云何行般若波羅蜜而無是瑕隙？」佛告",
    "T08n0221_016:0110b23": "須菩提：「菩薩行般若波羅蜜者，當念言：『是諸",
    "T08n0221_016:0110b24": "法無所有。無所有法中，法無所取亦無所逮",
    "T08n0221_016:0110b25": "覺。』如是行者，為行般若波羅蜜。若欲入無所",
    "T08n0221_016:0110b26": "有法者，則離般若波羅蜜。何以故？般若波羅",
    "T08n0221_016:0110b27": "蜜無所入亦無有入者。」須菩提言：「世尊！若般",
    "T08n0221_016:0110b28": "若波羅蜜不離般若波羅蜜，檀波羅蜜不離",
    "T08n0221_016:0110b29": "檀波羅蜜，乃至薩云若不離薩云若；若不離，",
    "T08n0221_016:0110c01": "云何入般若波羅蜜？乃至薩云若云何有入？」",
    "T08n0221_016:0110c02": "佛言：「菩薩行般若波羅蜜，亦不入五陰，亦不",
    "T08n0221_016:0110c03": "[打丁+此]五陰，亦不非五陰；乃至薩云若亦復如是。",
    "T08n0221_016:0110c04": "亦不言：『五陰有常無常、有苦有樂、有我無我、有",
    "T08n0221_016:0110c05": "空有寂。』乃至薩云若亦復如是。有常無常、苦",
    "T08n0221_016:0110c06": "樂、吾我、空寂，是法亦不入有形亦不入無形。",
    "T08n0221_016:0110c07": "須菩提！菩薩行六波羅蜜、行薩云若，譬如轉",
    "T08n0221_016:0110c08": "輪聖王出時四種兵皆隨從，五波羅蜜皆隨",
    "T08n0221_016:0110c09": "從般若波羅蜜至薩云若住。譬如善御駕駟",
    "T08n0221_016:0110c10": "初不失轍，般若波羅蜜御五波羅蜜順至",
    "T08n0221_016:0110c11": "薩云若。」須菩提白佛言：「何等是菩薩道？何",
    "T08n0221_016:0110c12": "等是非道？」佛報言：「聲聞、辟支佛道非菩薩道，",
    "T08n0221_016:0110c13": "薩云若者是菩薩道。」須菩提白佛言：「世尊！般",
    "T08n0221_016:0110c14": "若波羅蜜者，為諸菩薩興大事也，乃能分別",
    "T08n0221_016:0110c15": "是道非道。」佛言：「如須菩提所說，般若波羅蜜",
    "T08n0221_016:0110c16": "者為不可計阿僧祇眾生興，雖讚歎行事，不",
    "T08n0221_016:0110c17": "受五陰亦不受二地。般若波羅蜜者，眾生之",
    "T08n0221_016:0110c18": "御，御眾生令至薩云若，不與二地作御。是",
    "T08n0221_016:0110c19": "故般若波羅蜜於諸法無所生無所滅，以法",
    "T08n0221_016:0110c20": "性等故。」須菩提白佛言：「世尊！若般若波羅",
    "T08n0221_016:0110c21": "蜜不生諸法亦不滅諸法，菩薩云何行六波",
    "T08n0221_016:0110c22": "羅蜜？」佛言：「因薩云若故念六波羅蜜，持是",
    "T08n0221_016:0110c23": "功德與眾生共，為阿耨多羅三耶三菩。菩薩",
    "T08n0221_016:0110c24": "持是功德求阿耨多羅三耶三菩，便具足六",
    "T08n0221_016:0110c25": "波羅蜜念，菩薩所行慈則為薩云然。菩薩有",
    "T08n0221_016:0110c26": "離六波羅蜜者，則為離薩云然。以是故，菩薩",
    "T08n0221_016:0110c27": "欲得阿耨多羅三耶三菩者，當學六波羅蜜，",
    "T08n0221_016:0110c28": "具足諸善功德乃逮薩云若。是故菩薩當行",
    "T08n0221_016:0110c29": "六波羅蜜。」「世尊！菩薩云何習六波羅蜜？」佛",
    "T08n0221_016:0111a01": "言：「菩薩當作是觀，五陰不習亦不不習，乃",
    "T08n0221_016:0111a02": "至薩云若亦復如是。菩薩當作是習六波羅",
    "T08n0221_016:0111a03": "蜜。「復次，須菩提！菩薩不習住於五陰，乃至",
    "T08n0221_016:0111a04": "薩云若亦不習住。何以故？五陰及薩云若無",
    "T08n0221_016:0111a05": "所住故。菩薩欲成阿耨多羅三耶三菩，當習",
    "T08n0221_016:0111a06": "無所住。須菩提！譬如士夫欲得甘果，便種果",
    "T08n0221_016:0111a07": "樹，深埋栽根隨時溉灌，令得潤澤萌牙得",
    "T08n0221_016:0111a08": "生，便有枝葉花實而得食之。菩薩欲得阿耨",
    "T08n0221_016:0111a09": "多羅三耶三菩者，當學六波羅蜜，以六波羅",
    "T08n0221_016:0111a10": "蜜攝取眾生、度脫眾生。是故，須菩提，菩薩欲",
    "T08n0221_016:0111a11": "獨步於三界，欲淨佛土，欲坐道場者，欲轉",
    "T08n0221_016:0111a12": "法輪者，當學六波羅蜜。」須菩提白佛言：「世",
    "T08n0221_016:0111a13": "尊！當學般若波羅蜜耶？」佛言：「如是，當學。」佛",
    "T08n0221_016:0111a14": "言：「欲於諸法中自在，當學般若波羅蜜。何以",
    "T08n0221_016:0111a15": "故？般若波羅蜜於諸法中獨步故。般若波羅",
    "T08n0221_016:0111a16": "蜜者，諸法之面。譬如大海為萬川四流作面。",
    "T08n0221_016:0111a17": "諸欲學薩云若，當學般若波羅蜜。是故菩薩",
    "T08n0221_016:0111a18": "當學六波羅蜜，當學薩云若。譬如善射之人，",
    "T08n0221_016:0111a19": "執持弓箭不畏怨敵。菩薩行般若波羅蜜，不",
    "T08n0221_016:0111a20": "畏魔及魔天。是故菩薩欲得阿耨多羅三耶",
    "T08n0221_016:0111a21": "三菩者，當學般若波羅蜜。有行般若波羅蜜",
    "T08n0221_016:0111a22": "者，過去當來今現在諸佛皆悉念之。」須菩提",
    "T08n0221_016:0111a23": "白佛言：「世尊！云何菩薩行六波羅蜜，為諸佛",
    "T08n0221_016:0111a24": "所念？」佛言：「所念不有六波羅蜜故念，不有薩",
    "T08n0221_016:0111a25": "云若故念。作是住者，為諸佛所念。復次，須菩",
    "T08n0221_016:0111a26": "提！亦不以五陰故念，不以乃至薩云若故念。」",
    "T08n0221_016:0111a27": "須菩提言：「世尊！菩薩所學甚多，如無所學。」佛",
    "T08n0221_016:0111a28": "言：「如是，多有所學亦無所學。何以故？不見",
    "T08n0221_016:0111a29": "有法菩薩當可學者。」須菩提言：「世尊！所說法",
    "T08n0221_016:0111b01": "多少，菩薩皆當受行。菩薩欲得阿耨多羅三",
    "T08n0221_016:0111b02": "耶三菩者，六波羅蜜事若多若少皆當受行、",
    "T08n0221_016:0111b03": "當堅持，常當觀念令意不轉。菩薩於六波羅",
    "T08n0221_016:0111b04": "蜜皆當盡學，於諸法多者少者亦當盡學知。」",
    "T08n0221_016:0111b05": "須菩提言：「世尊！云何諸法多少盡當知諸法？」",
    "T08n0221_016:0111b06": "佛言：「五陰如、薩云若如，以知五陰及薩云",
    "T08n0221_016:0111b07": "然如者，便知得諸法多少。」「世尊！云何得知",
    "T08n0221_016:0111b08": "五陰如、薩云若如？亦不知生、亦不知滅、亦不",
    "T08n0221_016:0111b09": "知耗，常住不變。」佛言：「觀真際故便知諸法",
    "T08n0221_016:0111b10": "多少。」「世尊！云何為觀真際？」佛言：「真際者非",
    "T08n0221_016:0111b11": "際。菩薩於非際學，便知諸法多少。以知法",
    "T08n0221_016:0111b12": "性，便知諸法多少。知色性法性無有斷絕，便",
    "T08n0221_016:0111b13": "知諸法多少。」須菩提言：「世尊！云何知諸法",
    "T08n0221_016:0111b14": "多少？」佛言：「諸法不偶非不偶。」「世尊！何等法",
    "T08n0221_016:0111b15": "不偶非不偶？」佛言：「五陰不合亦不不合，乃",
    "T08n0221_016:0111b16": "至有為性、無為性亦不合亦不不合。所以者",
    "T08n0221_016:0111b17": "何？是法亦無形可得合者非不合者。何以故？",
    "T08n0221_016:0111b18": "所有者皆無所有，亦不合亦不散。當作是知",
    "T08n0221_016:0111b19": "諸法。」須菩提言：「世尊！菩薩從初發意至于",
    "T08n0221_016:0111b20": "十住，皆當作是學，計校然後皆知諸法多少。",
    "T08n0221_016:0111b21": "菩薩利根者所入，非鈍根者所入，非中間者",
    "T08n0221_016:0111b22": "所入，非多少者所入。欲學入是御者，非懈",
    "T08n0221_016:0111b23": "怠者所入，非悕望者所入，是精進者所入，",
    "T08n0221_016:0111b24": "強識者所入，是阿惟越致逮薩云若者所入，",
    "T08n0221_016:0111b25": "受六波羅蜜所教便入薩云若。菩薩行般若",
    "T08n0221_016:0111b26": "波羅蜜者，若魔事起，能覺能滅。欲得漚惒拘",
    "T08n0221_016:0111b27": "舍羅者，當學般若波羅蜜。菩薩行般若波羅",
    "T08n0221_016:0111b28": "蜜時，若念若入時，十方現在諸佛皆念是菩",
    "T08n0221_016:0111b29": "薩。去來今諸佛，皆於般若波羅蜜中出生。菩",
    "T08n0221_016:0111c01": "薩行般若波羅蜜，當作是念：『去來今諸佛所",
    "T08n0221_016:0111c02": "逮法，我亦當逮。』菩薩行般若波羅蜜者，當作",
    "T08n0221_016:0111c03": "是習。如是習者，疾得阿耨多羅三耶三菩。是",
    "T08n0221_016:0111c04": "故菩薩不當離薩云若念。大千剎土其中眾",
    "T08n0221_016:0111c05": "生，皆教令行六波羅蜜，盡令得須陀洹及羅",
    "T08n0221_016:0111c06": "漢，至辟支佛。不如是菩薩行般若波羅蜜如",
    "T08n0221_016:0111c07": "彈指頃。何以故？五波羅蜜、須陀洹及羅漢、辟",
    "T08n0221_016:0111c08": "支佛道，皆於中出生故；諸去來今諸佛皆亦",
    "T08n0221_016:0111c09": "於中出生。一恒邊沙其中眾生，悉教令布施",
    "T08n0221_016:0111c10": "至聲聞、辟支佛。不如菩薩念般若波羅蜜應",
    "T08n0221_016:0111c11": "薩云若，念般若波羅蜜應薩云若，念一日至",
    "T08n0221_016:0111c12": "百日，若至百劫。何以故？用諸如來皆於中出，",
    "T08n0221_016:0111c13": "立於檀教及羅漢、辟支佛教故。若有菩薩如",
    "T08n0221_016:0111c14": "般若波羅蜜教住，當知是如來所念阿惟越",
    "T08n0221_016:0111c15": "致菩薩，當知是菩薩已行六波羅蜜，已逮漚",
    "T08n0221_016:0111c16": "惒拘舍羅，已供事若干佛，已得真知識，已得",
    "T08n0221_016:0111c17": "具足十八空，已成四無礙慧，已得六通。已",
    "T08n0221_016:0111c18": "住童男清淨之行滿足諸願。當知是菩薩不",
    "T08n0221_016:0111c19": "離諸佛，不離諸善功德，不離諸佛之剎，不",
    "T08n0221_016:0111c20": "失辯才已得總持，諸根具足記莂成就。當",
    "T08n0221_016:0111c21": "知是菩薩，三界八難諸處永絕。知是菩薩善",
    "T08n0221_016:0111c22": "入眾事，善入無字義，亦善於言亦善於默，亦",
    "T08n0221_016:0111c23": "善多言亦善一言，善誨於男、善誨於女，善",
    "T08n0221_016:0111c24": "於五陰、善於泥洹，善於法相。善於有為無",
    "T08n0221_016:0111c25": "為之性，善於有無，善於此彼，善於合散、善",
    "T08n0221_016:0111c26": "於不合不散，亦善於如，亦善於淨法，亦善",
    "T08n0221_016:0111c27": "於有緣無緣。善於五陰、善於六衰、善於十",
    "T08n0221_016:0111c28": "八性，善於四諦、善於十二緣起，亦善於禪、亦",
    "T08n0221_016:0111c29": "善於四禪、亦善於四無形禪，亦善於六波羅",
    "T08n0221_016:0112a01": "蜜，善於三十七品，善於薩云若。善於有為",
    "T08n0221_016:0112a02": "無為性，亦善於身、亦善無身，亦善於五陰",
    "T08n0221_016:0112a03": "念乃至薩云若亦善於念，善於五陰自空乃",
    "T08n0221_016:0112a04": "至于道善於道空，善於信道空、善於不信",
    "T08n0221_016:0112a05": "道空，善於起滅，善於一定住無復有變，亦",
    "T08n0221_016:0112a06": "善於婬怒癡、亦善無婬怒癡，善於正見。善",
    "T08n0221_016:0112a07": "於不正見，亦善於邪見、亦善於不邪見，亦善",
    "T08n0221_016:0112a08": "於諸見，善於名色，善於所作，善於尊事。亦善",
    "T08n0221_016:0112a09": "於相，亦善於苦、亦善於習、亦善於盡、亦善",
    "T08n0221_016:0112a10": "於道，善於泥犁、善於薜荔、善於畜生，亦善於",
    "T08n0221_016:0112a11": "三惡趣，亦善於人亦善於人趣，亦善於天",
    "T08n0221_016:0112a12": "趣，亦善於聲聞、辟支佛，亦善於聲聞、辟支佛",
    "T08n0221_016:0112a13": "道，亦善於薩云然，亦善於薩云若道，亦善於",
    "T08n0221_016:0112a14": "力，亦善於具足力，善於卒知，善於微知，善",
    "T08n0221_016:0112a15": "於厭知，善於大智，善於無涯底智，善於去",
    "T08n0221_016:0112a16": "來今三世之慧，亦善於權，善察眾生，亦善於",
    "T08n0221_016:0112a17": "義，亦善於解，善斷於三惡處。」佛告須菩提：「是",
    "T08n0221_016:0112a18": "為菩薩摩訶薩行般若波羅蜜，念般若波羅",
    "T08n0221_016:0112a19": "蜜，入般若波羅蜜之德。」◎",
    "T08n0221_016:0112a20": "◎須菩提白佛言：「世尊！云何為行般若波羅",
    "T08n0221_016:0112a21": "蜜？云何念？云何入？」佛言：「當知五陰有常無",
    "T08n0221_016:0112a22": "常、有堅固無堅固、有真無真，當作是知，是為",
    "T08n0221_016:0112a23": "行般若波羅蜜。入般若波羅蜜，當如入空觀。",
    "T08n0221_016:0112a24": "諸所有皆無所有，當作是念。」須菩提言：「世尊！",
    "T08n0221_016:0112a25": "菩薩學般若波羅蜜當至久如？」佛言：「菩薩從",
    "T08n0221_016:0112a26": "初發意行般若波羅蜜至坐道場，當作是行，",
    "T08n0221_016:0112a27": "當作是念，當作是入。」須菩提言：「世尊！菩薩念",
    "T08n0221_016:0112a28": "般若波羅蜜，當以一意念耶？」佛言：「菩薩常以",
    "T08n0221_016:0112a29": "一意至念般若波羅蜜，不得令他餘之意中",
    "T08n0221_016:0112b01": "得其便。行般若波羅蜜，作是入、作是念，不",
    "T08n0221_016:0112b02": "離薩云然念。念般若波羅蜜，當如意法，隨意",
    "T08n0221_016:0112b03": "不離。」須菩提言：「世尊！般若波羅蜜持行、持",
    "T08n0221_016:0112b04": "念、持入，逮薩云然？」佛言：「不也。」須菩提白佛",
    "T08n0221_016:0112b05": "言：「世尊！持是不念，得薩云然？」佛言：「不也。」須",
    "T08n0221_016:0112b06": "菩提白佛言：「世尊！持念已不念，得薩云然？」",
    "T08n0221_016:0112b07": "佛言：「不也。」須菩提白佛言：「世尊！亦不念亦",
    "T08n0221_016:0112b08": "不不念，得薩云然耶？」佛言：「不也。」須菩提言：",
    "T08n0221_016:0112b09": "「當以云何得薩云然？」佛言：「如如。」「云何如如？」",
    "T08n0221_016:0112b10": "佛言：「如真際。」「云何如真際？」佛言：「如法性、",
    "T08n0221_016:0112b11": "如眾生性、如壽性、如命性。」「世尊！云何如法",
    "T08n0221_016:0112b12": "性、如眾生性、如壽命性？」佛言：「於須菩提意",
    "T08n0221_016:0112b13": "云何，吾我、壽命、眾生為可得不？」須菩提言：「世",
    "T08n0221_016:0112b14": "尊！不可得。」佛言：「吾我、壽命、眾生不可得，云",
    "T08n0221_016:0112b15": "何有眾生名眾生？菩薩當作是知，不以有",
    "T08n0221_016:0112b16": "名入般若波羅蜜，不以有名入諸法得逮薩",
    "T08n0221_016:0112b17": "云然。」須菩提言：「世尊！是六波羅蜜不當以",
    "T08n0221_016:0112b18": "名耶？」佛言：「六波羅蜜及諸法，皆不以有為",
    "T08n0221_016:0112b19": "無為之法及三乘之法。」須菩提言：「世尊！若",
    "T08n0221_016:0112b20": "諸法不可名、不可有名，云何有名？云何有五",
    "T08n0221_016:0112b21": "趣生死及須陀洹、斯陀含、阿那含、阿羅漢、辟支",
    "T08n0221_016:0112b22": "佛、三耶三佛？」佛言：「於須菩提意云何，眾生",
    "T08n0221_016:0112b23": "名處為可得見不？」「世尊！不可得見。」佛言：「眾",
    "T08n0221_016:0112b24": "生處尚不可得，何況有五趣、三乘之法。菩",
    "T08n0221_016:0112b25": "薩行般若波羅蜜者，當學無處所，名諸法無",
    "T08n0221_016:0112b26": "處所。」須菩提言：「世尊！如世尊所說，為不當",
    "T08n0221_016:0112b27": "學五陰耶？乃至薩云若不當學耶？」佛言：「當學",
    "T08n0221_016:0112b28": "五陰，亦當學薩云然；雖學亦無所處。」「云何所",
    "T08n0221_016:0112b29": "學而無所處？」佛言：「學五陰、薩云然，亦無所生、",
    "T08n0221_016:0112c01": "無所滅。」復問：「云何學無所生、無所滅？」佛言：「當",
    "T08n0221_016:0112c02": "學所作無所有。」「云何當學所作無所有？」佛言：",
    "T08n0221_016:0112c03": "「觀法如自觀無所有相，是為學所作無所有。」",
    "T08n0221_016:0112c04": "「云何自觀無所有相？」佛言：「如觀五陰空，如",
    "T08n0221_016:0112c05": "觀六情空，如觀內外空，如觀有無空，如觀",
    "T08n0221_016:0112c06": "禪空，如觀滅脫禪空，如觀三十七品空，如",
    "T08n0221_016:0112c07": "觀道空。須菩提！菩薩行般若波羅蜜，當作是",
    "T08n0221_016:0112c08": "觀，當自觀相法空」須菩提言：「世尊！若五",
    "T08n0221_016:0112c09": "陰空乃至于道亦空，菩薩當云何行般若波",
    "T08n0221_016:0112c10": "羅蜜？」佛言：「菩薩行般若波羅蜜，為不成之行。」",
    "T08n0221_016:0112c11": "「云何不成之行。」佛言：「般若波羅蜜不可得",
    "T08n0221_016:0112c12": "見故，菩薩亦不可得，行亦不可得，亦無有",
    "T08n0221_016:0112c13": "行者，亦無有當行者，亦無有已行者。是皆",
    "T08n0221_016:0112c14": "不可得，是菩薩般若波羅蜜無成之行。何以",
    "T08n0221_016:0112c15": "故，諸戲不可得見故。」須菩提言：「世尊！菩薩",
    "T08n0221_016:0112c16": "如是為不成行，新發意者當云何行般若波",
    "T08n0221_016:0112c17": "羅蜜？」佛言：「菩薩從發意，當無所倚法。學行六",
    "T08n0221_016:0112c18": "波羅蜜皆當無所倚，乃至薩云然，當念無所",
    "T08n0221_016:0112c19": "倚。」「云何為倚？云何為不倚？」佛言：「二者為倚，",
    "T08n0221_016:0112c20": "一者為不倚。」「云何為二？云何為一？」佛言：「眼",
    "T08n0221_016:0112c21": "色為二，六入念法為二，道與佛為二；是為",
    "T08n0221_016:0112c22": "二。」「云何，世尊，從有倚中無倚？從無倚中有",
    "T08n0221_016:0112c23": "倚？」佛言：「亦不從有倚中有倚，亦不從無倚",
    "T08n0221_016:0112c24": "中有倚。倚與無倚而一等入者，是謂無倚。須",
    "T08n0221_016:0112c25": "菩提，菩薩於倚無倚等者，是謂無倚，當作是",
    "T08n0221_016:0112c26": "學。菩薩如是學般若波羅蜜者，是為無有",
    "T08n0221_016:0112c27": "倚。」須菩提言：「世尊！菩薩行般若波羅蜜，亦",
    "T08n0221_016:0112c28": "不行倚亦不行不倚。云何行般若波羅蜜，具",
    "T08n0221_016:0112c29": "足諸地而逮薩云然？」佛言：「菩薩不住於倚具",
    "T08n0221_016:0113a01": "足諸地。何以故？般若波羅蜜亦不倚，道亦",
    "T08n0221_016:0113a02": "無所倚，行般若波羅蜜者亦不可得見。菩薩",
    "T08n0221_016:0113a03": "當作是行。」「世尊！般若波羅蜜不可得見，道",
    "T08n0221_016:0113a04": "亦不可得，行道者亦不可得。云何菩薩行般",
    "T08n0221_016:0113a05": "若波羅蜜，分別諸法是五陰、是為道耶？」佛言：",
    "T08n0221_016:0113a06": "「菩薩行般若波羅蜜，亦不倚五陰，亦不倚道。」",
    "T08n0221_016:0113a07": "復問：「若菩薩不倚五陰亦不倚道，云何具足",
    "T08n0221_016:0113a08": "六波羅蜜過菩薩位？云何淨佛土、化眾生？云",
    "T08n0221_016:0113a09": "何逮薩云然？云何轉法輪？云何當作佛事？云",
    "T08n0221_016:0113a10": "何脫眾生生死？」佛言：「菩薩亦不為五陰故行",
    "T08n0221_016:0113a11": "般若波羅蜜，亦不為道故行般若波羅蜜。」復",
    "T08n0221_016:0113a12": "問：「為何誰故行般若波羅蜜？」佛言：「適無所為",
    "T08n0221_016:0113a13": "故行般若波羅蜜。何以故？諸法無有作者，般",
    "T08n0221_016:0113a14": "若波羅蜜亦無有作者，亦無成者。道亦無作",
    "T08n0221_016:0113a15": "者亦無成者，菩薩亦無有作者亦無有成者。",
    "T08n0221_016:0113a16": "菩薩當作是行般若波羅蜜，應無所作、應無",
    "T08n0221_016:0113a17": "所成。」須菩提言：「世尊！若諸法無作無成",
    "T08n0221_016:0113a18": "者，亦無有三乘之處。」佛言：「無作無成之法",
    "T08n0221_016:0113a19": "處不可得。何以故？以凡愚癡之士入五陰，",
    "T08n0221_016:0113a20": "倚五陰自貢高，倚道貢高，便念言：『我當得",
    "T08n0221_016:0113a21": "道度脫眾生。』何以故？須菩提！佛以五眼尚",
    "T08n0221_016:0113a22": "不能得五陰及道，況於凡夫愚癡無目而入",
    "T08n0221_016:0113a23": "五陰欲度眾生？」須菩提言：「世尊以五眼不",
    "T08n0221_016:0113a24": "得眾生，不見可度者，云何成阿耨多羅三耶",
    "T08n0221_016:0113a25": "三菩，而云何處眾生於三際？」佛言：「我亦不",
    "T08n0221_016:0113a26": "見得阿惟三佛，我亦不得眾生，我亦不見三",
    "T08n0221_016:0113a27": "際，亦不得亦不見，以眾生無身。及有身想，但",
    "T08n0221_016:0113a28": "以是戒之耳。所說教，但以世俗故有是言教，",
    "T08n0221_016:0113a29": "非是最第一義無言之教。」須菩提言：「世尊！不",
    "T08n0221_016:0113b01": "住最第一要義，成阿惟三佛耶？」佛言：「不也。」",
    "T08n0221_016:0113b02": "須菩提言：「從四顛倒成阿惟三佛耶？」佛言：",
    "T08n0221_016:0113b03": "「不也。」須菩提白佛言：「世尊！不從第一要義",
    "T08n0221_016:0113b04": "得，亦不從四顛倒得，將無世尊不逮正覺？」",
    "T08n0221_016:0113b05": "佛言：「不也。」佛言：「如來逮正覺耳，亦不住有",
    "T08n0221_016:0113b06": "為性，亦不住無為性。譬如如來化作如來，亦",
    "T08n0221_016:0113b07": "無所住，亦來亦去亦住亦坐，亦復行六波羅",
    "T08n0221_016:0113b08": "蜜，亦能行禪，亦行四等、四無形禪，能行五",
    "T08n0221_016:0113b09": "通、三十七品，能行三脫門，行內外空及有無",
    "T08n0221_016:0113b10": "空，亦行八解脫、九次第禪、十力、四無所畏、佛",
    "T08n0221_016:0113b11": "十八法，亦能轉法輪。此化佛復化作無央",
    "T08n0221_016:0113b12": "數人，化佛語人言：『有度，有眾生，有三際。』」佛",
    "T08n0221_016:0113b13": "問須菩提：「是化佛所化，頗有三際、眾生不？」須",
    "T08n0221_016:0113b14": "菩提言：「不也。世尊！」佛告須菩提：「是故如來、",
    "T08n0221_016:0113b15": "無所著、等正覺知諸法如化，無所度脫。菩薩",
    "T08n0221_016:0113b16": "於般若波羅蜜當作是行，當作是知。」須菩提",
    "T08n0221_016:0113b17": "言：「如世尊言，諸法如化。如來所化身與如",
    "T08n0221_016:0113b18": "來身，有何等異？有何等差別？」佛言：「亦無有",
    "T08n0221_016:0113b19": "異，亦無有差別。何以故？如來亦有所作，化亦",
    "T08n0221_016:0113b20": "有所作。」復問：「無有如來，化獨能有所作耶？」佛",
    "T08n0221_016:0113b21": "言：「能有所作。」「云何？世尊！」佛告須菩提：「過去",
    "T08n0221_016:0113b22": "有佛名須扇頭(須扇頭者晉言極淨如來)，彼佛世時，人無",
    "T08n0221_016:0113b23": "有行菩薩道者。則佛現般泥洹，作化佛留住",
    "T08n0221_016:0113b24": "一劫。行佛事一劫已，後彼化佛授應菩薩行",
    "T08n0221_016:0113b25": "者莂，復般泥洹。人皆呼般泥洹，不知是化。」佛",
    "T08n0221_016:0113b26": "言：「化亦無生，亦無泥洹。須菩提！菩薩行般",
    "T08n0221_016:0113b27": "若波羅蜜者，當解諸法如化。」須菩提言：「世",
    "T08n0221_016:0113b28": "尊！若化所作、如來所作無有差別者，所作功",
    "T08n0221_016:0113b29": "德云何畢施之恩？若供養化佛、供養如來，彼",
    "T08n0221_016:0113c01": "供養者，至般泥洹其福盡滅不？」佛言：「如來為",
    "T08n0221_016:0113c02": "一切天及人作福田，化如來亦復是一切之",
    "T08n0221_016:0113c03": "福田，等無有異。」佛言：「置是供養如來、化如來",
    "T08n0221_016:0113c04": "所作功德。若有人慈意常念佛，其福至畢苦",
    "T08n0221_016:0113c05": "乃盡。」佛言：「置是慈意之福。若人但以一把",
    "T08n0221_016:0113c06": "之花散虛空中，須臾念佛，其福亦復至于畢",
    "T08n0221_016:0113c07": "苦。」佛言：「置是散花之福。但有人能稱南無",
    "T08n0221_016:0113c08": "佛者，其功德福亦至于畢苦。須菩提！施如",
    "T08n0221_016:0113c09": "來之福，甚大弘普。須菩提！當作是知，諸法皆",
    "T08n0221_016:0113c10": "等，化佛及佛無有差別。菩薩當作是行般若",
    "T08n0221_016:0113c11": "波羅蜜，當解諸法之法亦不當滅、亦不當捨，",
    "T08n0221_016:0113c12": "是般若波羅蜜法亦不當別，乃至諸法亦當",
    "T08n0221_016:0113c13": "如是。」須菩提言：「世尊！若諸法不當別，如來",
    "T08n0221_016:0113c14": "云何言：『是色、是痛、是想、是行、是識？』云何說：『是",
    "T08n0221_016:0113c15": "內法、是外法、是善是惡、是漏是非漏、是道是俗、",
    "T08n0221_016:0113c16": "是生是死、是有為法是無為法？』世尊！如是諸",
    "T08n0221_016:0113c17": "法將無分別。」佛言：「不也。但以名字數示眾",
    "T08n0221_016:0113c18": "生，欲使解耳，亦無所分別。」「世尊！是無名號",
    "T08n0221_016:0113c19": "之法，云何以名相教授眾生欲令得解？」佛言：",
    "T08n0221_016:0113c20": "「行亦無名、亦無相、亦無入，行亦無苦、亦無相、",
    "T08n0221_016:0113c21": "亦無入。諸佛及弟子亦不入相。若名有入名，",
    "T08n0221_016:0113c22": "相亦當入相，空亦當入空，無相亦當入無相，",
    "T08n0221_016:0113c23": "無願亦當入無願，真際亦當入真際，法性亦",
    "T08n0221_016:0113c24": "當入法性，無為法者亦當入無為法。是諸法",
    "T08n0221_016:0113c25": "但以字耳，字亦不入字。菩薩住於以名相行",
    "T08n0221_016:0113c26": "般若波羅蜜，亦不當入名相中。」須菩提言：「世",
    "T08n0221_016:0113c27": "尊！若諸有為法但以名相住者，菩薩為誰而",
    "T08n0221_016:0113c28": "發道意？為誰受若干勤苦行六波羅蜜？為誰",
    "T08n0221_016:0113c29": "行禪及無形禪，及行四等、三十七品，總三脫",
    "T08n0221_016:0114a01": "門、具足大慈，皆為誰行？」佛言：「以名相數相，諸",
    "T08n0221_016:0114a02": "有為亦不以名相空，是故菩薩行菩薩道逮",
    "T08n0221_016:0114a03": "薩云若。及轉法輪，以三乘法度脫眾生，是",
    "T08n0221_016:0114a04": "名字及相亦不生滅，如所住無有異。」須菩提",
    "T08n0221_016:0114a05": "言：「世尊說薩云然耶？」佛言：「爾。我所說薩云",
    "T08n0221_016:0114a06": "然、薩云然事，說道慧事。」「世尊！是者有何差",
    "T08n0221_016:0114a07": "別？」佛言：「薩云若者，是諸聲聞、辟支佛事。道",
    "T08n0221_016:0114a08": "慧事，是諸菩薩摩訶薩事。薩云若事者，是諸",
    "T08n0221_016:0114a09": "佛如來事。」復問：「云何薩云若是聲聞、辟支佛",
    "T08n0221_016:0114a10": "事？」佛言：「諸內外法，羅漢、辟支佛悉知。雖知，",
    "T08n0221_016:0114a11": "不住眾道事。」「何等為菩薩道慧事？」佛言：「菩",
    "T08n0221_016:0114a12": "薩者，一切諸道皆當說、皆當知，及三乘道亦",
    "T08n0221_016:0114a13": "當具足知，亦當作三道之事，亦不受真際",
    "T08n0221_016:0114a14": "覺。」復問：「菩薩云何具足佛事、不覺真際？」佛",
    "T08n0221_016:0114a15": "言：「未具足佛土、未化眾生，不當受真際覺。」復",
    "T08n0221_016:0114a16": "問：「菩薩當住於道中受真際證耶？」佛言：「不也。」",
    "T08n0221_016:0114a17": "「云何，可從無道耶？」佛言：「不也。」「世尊！可從道",
    "T08n0221_016:0114a18": "非道耶？」佛言：「不也。」「亦不道亦非非道耶？」佛",
    "T08n0221_016:0114a19": "言：「不也。」須菩提言：「世尊！當云何？」佛言：「於須",
    "T08n0221_016:0114a20": "菩提意云何，汝本住於道滅盡諸漏耶？」須菩",
    "T08n0221_016:0114a21": "提言：「不也。」佛言：「汝從非道滅諸漏耶？」「世尊！",
    "T08n0221_016:0114a22": "不也。」佛言：「汝以道非道滅諸漏耶？」「世尊！不也。」",
    "T08n0221_016:0114a23": "佛言：「汝以道亦非道亦非非道滅諸漏耶？」「世",
    "T08n0221_016:0114a24": "尊！不也。我無所住而滅諸漏，雖滅諸漏而",
    "T08n0221_016:0114a25": "無所住。」佛告須菩提：「菩薩亦復如是。雖",
    "T08n0221_016:0114a26": "為真際作證，亦無所住。雖言薩云若、薩云若",
    "T08n0221_016:0114a27": "事者，亦一事耳。」「世尊！何等為一事？」佛",
    "T08n0221_016:0114a28": "言：「寂靜者是也。」佛告須菩提：「諸所言、所有",
    "T08n0221_016:0114a29": "形貌之像、起滅之事，佛悉覺之，是故名薩云",
    "T08n0221_016:0114a30": "若。」須菩提白佛言：「世尊！薩云若、薩云若事、道",
    "T08n0221_016:0114b01": "慧事，是三句緒際寧有差別不？緒有盡有餘",
    "T08n0221_016:0114b02": "者不？」佛言：「緒盡無有差別也，但為佛諸習",
    "T08n0221_016:0114b03": "緒盡耳，聲聞習緒不悉盡。」「世尊！爾為緒不",
    "T08n0221_016:0114b04": "盡得泥洹耶？」佛言：「不也。」「世尊！泥洹者為有",
    "T08n0221_016:0114b05": "差別耶？」佛言：「不也。」「若無差別，世尊云何說",
    "T08n0221_016:0114b06": "諸習緒不盡？」佛言：「諸習者非習緒也。雖有",
    "T08n0221_016:0114b07": "婬怒癡為凡夫身作耗，非為是緒。如來者無",
    "T08n0221_016:0114b08": "緒。」須菩提言：「世尊！道亦無所有，泥洹亦無",
    "T08n0221_016:0114b09": "所有，云何說言是須陀洹、是阿羅漢、是辟支",
    "T08n0221_016:0114b10": "佛、是三耶三佛乎？」佛言：「是皆因無為而有名，",
    "T08n0221_016:0114b11": "是須陀洹、是阿羅漢、是辟支佛、是三耶三佛",
    "T08n0221_016:0114b12": "耳。」「世尊！從無為而有名耶？」佛言：「不也。但以",
    "T08n0221_016:0114b13": "言說，有是言耳，不從最要第一之義也。所",
    "T08n0221_016:0114b14": "以者何？第一要中無若干行也，亦不施若干，",
    "T08n0221_016:0114b15": "為愛斷者故施後際。」「世尊！諸法相各自空，",
    "T08n0221_016:0114b16": "真際不可知，云何知有後際？」佛言：「如是！諸",
    "T08n0221_016:0114b17": "法相空，真際不可知，何況有後際？不知諸法",
    "T08n0221_016:0114b18": "相空者，我為是輩說前後際耳，諸法相者亦",
    "T08n0221_016:0114b19": "無前後。須菩提！菩薩行般若波羅蜜者，當知",
    "T08n0221_016:0114b20": "諸法相空。如是諸法行空，於諸法無所入，亦",
    "T08n0221_016:0114b21": "不入內法亦不入外法，亦不入有為無為法，",
    "T08n0221_016:0114b22": "亦不入三乘法。」復問：「世尊！所言般若波羅",
    "T08n0221_016:0114b23": "蜜者，何以故言般若波羅蜜？」佛言：「得度第一",
    "T08n0221_016:0114b24": "諸法之度，最第一度三乘之道，諸如來、無所",
    "T08n0221_016:0114b25": "著、等正覺乘，皆乘般若波羅蜜得到彼岸，是",
    "T08n0221_016:0114b26": "故言般若波羅蜜。又復超越諸法之塵不得",
    "T08n0221_016:0114b27": "堅要，是故復言般若波羅蜜。真際、法性及如，",
    "T08n0221_016:0114b28": "皆入般若波羅蜜中，是故言般若波羅蜜。須",
    "T08n0221_016:0114b29": "菩提！般若波羅蜜於是諸法亦不合亦不散，",
    "T08n0221_016:0114b30": "有見無見、有礙無礙於是諸法亦不合散。以",
    "T08n0221_016:0114c01": "般若波羅蜜無形、不可見，亦無有對，一相",
    "T08n0221_016:0114c02": "則無相。所以者何？生諸法、諸辯故。諸天及",
    "T08n0221_016:0114c03": "世間、魔怨、異學及聲聞、辟支佛家，一切無能",
    "T08n0221_016:0114c04": "斷截菩薩摩訶薩行般若波羅蜜者。所以者",
    "T08n0221_016:0114c05": "何？一切魔怨及諸二地皆不可得故。須菩提！",
    "T08n0221_016:0114c06": "菩薩於般若波羅蜜義中，當作是知、當作是",
    "T08n0221_016:0114c07": "行。「復次，須菩提！菩薩於般若波羅蜜義中，",
    "T08n0221_016:0114c08": "行無常義，苦、非我義，知苦習義，知盡道義，知",
    "T08n0221_016:0114c09": "消滅義，知不起義，知法義，見一遍知義，自知",
    "T08n0221_016:0114c10": "義，知他人意義，行如所言。須菩提！菩薩於般",
    "T08n0221_016:0114c11": "若波羅蜜，當知是義、當作是行。」須菩提白佛",
    "T08n0221_016:0114c12": "言：「世尊！是深般若波羅蜜中，義以非義皆",
    "T08n0221_016:0114c13": "不可得，云何菩薩於般若波羅蜜當習諸義？」",
    "T08n0221_016:0114c14": "佛言：「菩薩深義者，般若波羅蜜是，當作是行。",
    "T08n0221_016:0114c15": "菩薩於婬怒癡有耗故，不當行邪見之義，亦",
    "T08n0221_016:0114c16": "不當行於六十二見，知其無義，亦不當行。所",
    "T08n0221_016:0114c17": "以者何？婬怒癡如於法亦無所益、亦無所耗。",
    "T08n0221_016:0114c18": "諸見之義如，亦無所益、亦無所耗。言五陰有",
    "T08n0221_016:0114c19": "所益無所益，亦不當行；乃至道言有所益無",
    "T08n0221_016:0114c20": "所益，亦不當行。何以故？如來得阿耨多羅三",
    "T08n0221_016:0114c21": "耶三菩時，亦不見有所益、無所益。有佛無佛，",
    "T08n0221_016:0114c22": "諸法湛然，亦無所益、亦無所耗。須菩提！菩薩",
    "T08n0221_016:0114c23": "當除有益無益，當作是行般若波羅蜜。」「世尊！",
    "T08n0221_016:0114c24": "云何般若波羅蜜亦無所益、亦無所損？」佛言：",
    "T08n0221_016:0114c25": "「諸有為法常閑亦無所作，是故般若波羅蜜",
    "T08n0221_016:0114c26": "亦無所益、亦無所損。」「世尊！諸有為義，非是諸",
    "T08n0221_016:0114c27": "佛及佛弟子耶？」佛言：「諸有為法皆是諸佛及",
    "T08n0221_016:0114c28": "佛弟子也，亦不以益、亦不以耗。譬如虛空如，",
    "T08n0221_016:0114c29": "不為所作興、亦不為無所作興。般若波羅蜜",
    "T08n0221_016:0115a01": "亦如是，亦不為有所益興、亦不為有所耗興。」",
    "T08n0221_016:0115a02": "須菩提白佛言：「世尊！菩薩不從不有為般",
    "T08n0221_016:0115a03": "若波羅蜜學成阿耨多羅三耶三菩耶？」佛言：",
    "T08n0221_016:0115a04": "「如是！菩薩從不有為深般若波羅蜜學成阿",
    "T08n0221_016:0115a05": "耨多羅三耶三菩，不以二應。」「世尊！云何一",
    "T08n0221_016:0115a06": "法？為逮一法耶？」佛言：「不也。」「世尊！不一者為",
    "T08n0221_016:0115a07": "從二法耶？」佛言：「不也。」「世尊！云何亦不從一",
    "T08n0221_016:0115a08": "亦不從二，云何有逮？」佛言：「逮無所得，亦不",
    "T08n0221_016:0115a09": "以得，故逮故得。」",
    "T08n0221_016:0115a10": "摩訶般若波羅蜜種樹品第七十一",
    "T08n0221_016:0115a11": "爾時須菩提白佛言：「世尊！般若波羅蜜為甚",
    "T08n0221_016:0115a12": "深無眾生，而菩薩摩訶薩為眾生謙苦求阿",
    "T08n0221_016:0115a13": "耨多羅三耶三菩。譬如士夫欲於空中種樹，",
    "T08n0221_016:0115a14": "菩薩為眾生故欲逮薩云若。」佛言：「如是，如是！",
    "T08n0221_016:0115a15": "須菩提！欲為眾生逮薩云若，以想為眾生而",
    "T08n0221_016:0115a16": "度脫之。須菩提！譬如有人欲種樹者，而不知",
    "T08n0221_016:0115a17": "樹根，亦不知莖節枝葉花實。取其栽而種之，",
    "T08n0221_016:0115a18": "隨時溉灌而長養之，稍稍莖節枝葉花實各各",
    "T08n0221_016:0115a19": "具足，便取枝葉莖節其中用者各取用之，又",
    "T08n0221_016:0115a20": "取其果而食之。須菩提！菩薩用一切眾生發阿",
    "T08n0221_016:0115a21": "耨多羅三耶三菩，次行六波羅蜜逮薩云若，",
    "T08n0221_016:0115a22": "枝節莖葉花實益於眾生。以葉度三惡趣；以",
    "T08n0221_016:0115a23": "有花故便有四性尊者及諸四天，乃至無思",
    "T08n0221_016:0115a24": "想無思想慧天；實者如菩薩成阿耨多羅三耶",
    "T08n0221_016:0115a25": "三菩逮薩云然，便有須陀洹果、斯陀含果、阿",
    "T08n0221_016:0115a26": "那含果、阿羅漢果、辟支佛道；有菩薩便成阿",
    "T08n0221_016:0115a27": "耨多羅三耶三菩益眾生果。以是果處眾生，",
    "T08n0221_016:0115a28": "於三乘雖成阿惟三佛，亦不見眾生處。從想",
    "T08n0221_016:0115a29": "度眾生，亦不見得眾生，亦無有處可為成阿",
    "T08n0221_016:0115b01": "惟三佛者。須菩提！菩薩當作是學，行般若波",
    "T08n0221_016:0115b02": "羅蜜當作是念。」須菩提白佛言：「世尊！當知",
    "T08n0221_016:0115b03": "是菩薩亦如如來。所以者何？有菩薩來往故，",
    "T08n0221_016:0115b04": "便斷於三惡趣。八難處皆斷，諸貧窮下賤處",
    "T08n0221_016:0115b05": "皆斷，三界處皆斷。」佛言：「如是，如是！須菩提！",
    "T08n0221_016:0115b06": "當知是菩薩如如來無有異。菩薩若厭懈怠",
    "T08n0221_016:0115b07": "者，終不逮過去當來今現在諸佛之道，世間",
    "T08n0221_016:0115b08": "亦無有聲聞、辟支佛也，三惡之趣、三界無有",
    "T08n0221_016:0115b09": "斷時。」佛言：「當知是菩薩如如來，如汝所言。何",
    "T08n0221_016:0115b10": "以故？以如如知有如來，知有辟支佛，知有眾",
    "T08n0221_016:0115b11": "賢聖；以如知有五陰，知有有為、無為性。是諸",
    "T08n0221_016:0115b12": "如亦是如，是故名曰如。菩薩學是如，逮薩云",
    "T08n0221_016:0115b13": "若。從是中來，是故名曰如來。以如等故，當",
    "T08n0221_016:0115b14": "知是菩薩便為是佛。須菩提！菩薩當學般若",
    "T08n0221_016:0115b15": "波羅蜜如。學般若波羅蜜如已，當學一切諸",
    "T08n0221_016:0115b16": "法如。學諸法如已，當學具足一切法如。具",
    "T08n0221_016:0115b17": "足如已，逮於諸如得自在。逮如自在已，善",
    "T08n0221_016:0115b18": "於諸法根。善諸根已，便見眾生隨行之趣。知",
    "T08n0221_016:0115b19": "諸趣已，便具足慧願。具足慧願已，便淨三世",
    "T08n0221_016:0115b20": "慧。淨三世慧已，便行菩薩道。行菩薩道已，便",
    "T08n0221_016:0115b21": "饒益眾生。饒益眾生已，便淨佛土。淨佛土已，",
    "T08n0221_016:0115b22": "便逮薩云若。逮薩云若已，便轉法輪。轉法輪",
    "T08n0221_016:0115b23": "已，安立眾生於三乘法。立眾生已，於無餘泥",
    "T08n0221_016:0115b24": "洹而般泥洹。須菩提！菩薩摩訶薩自觀諸",
    "T08n0221_016:0115b25": "善之德及他人德，當發阿耨多羅三耶三菩。」",
    "T08n0221_016:0115b26": "須菩提白佛言：「唯，世尊！諸天、阿須倫及世間",
    "T08n0221_016:0115b27": "人民，皆當為應行般若波羅蜜菩薩作禮。」佛",
    "T08n0221_016:0115b28": "言：「如是，如是！諸天、世人皆當為之作禮。」「世",
    "T08n0221_016:0115b29": "尊！初發意菩薩為眾生故，發阿耨多羅三",
    "T08n0221_016:0115c01": "耶三菩，得幾所福？」佛言：「若有善男子、善女人，",
    "T08n0221_016:0115c02": "教三千大千剎土中眾生，皆立於羅漢、辟支",
    "T08n0221_016:0115c03": "佛道。於意云何，得福寧多不？」須菩提言：「世",
    "T08n0221_016:0115c04": "尊！甚多，甚多。」佛言：「不如是菩薩為眾生發",
    "T08n0221_016:0115c05": "阿耨多羅三耶三菩意，其福倍多，百倍千倍",
    "T08n0221_016:0115c06": "巨億萬倍。」佛言：「復置是三千大千剎土。若",
    "T08n0221_016:0115c07": "復有人教三千大千剎土中眾生，令立黠地、",
    "T08n0221_016:0115c08": "信地、八地、見地、薄地、淨地、已辦地、辟支佛地，",
    "T08n0221_016:0115c09": "其福不如發意菩薩為眾生發阿耨多羅三耶",
    "T08n0221_016:0115c10": "三菩，其福甚多，百倍千倍巨億萬倍。須菩提！",
    "T08n0221_016:0115c11": "三千大千剎土中眾生皆初發意，其福不如",
    "T08n0221_016:0115c12": "以正定菩薩，功德出彼上百千億萬倍。復令",
    "T08n0221_016:0115c13": "三千大千剎土滿中成就菩薩，其福不如如",
    "T08n0221_016:0115c14": "來，百千巨億萬倍。」須菩提白佛言：「新發意菩",
    "T08n0221_016:0115c15": "薩當念何等？」佛言：「當念薩云若。」「世尊！薩云",
    "T08n0221_016:0115c16": "若者，為何等務？為何等尊相像？」佛言：「薩云",
    "T08n0221_016:0115c17": "若者，無所有，亦無有想亦無無想，亦不生",
    "T08n0221_016:0115c18": "亦不現。」須菩提言：「世尊！但薩云若無所有？",
    "T08n0221_016:0115c19": "五陰，內外空及有無空，四禪、四等、四無形禪，",
    "T08n0221_016:0115c20": "三十七品及三三昧，八惟無、九次第，十種力、",
    "T08n0221_016:0115c21": "四無所畏、大慈大悲、四無礙慧、佛十八法及",
    "T08n0221_016:0115c22": "六神通，諸有為無為性，復無所有耶？」佛告",
    "T08n0221_016:0115c23": "須菩提：「薩云若者，自無所有。自無所有者空。」",
    "T08n0221_016:0115c24": "「世尊！何以故無所有？」佛言：「無所作者，為無",
    "T08n0221_016:0115c25": "所有。以是故，諸法所有無所有皆空。又，須菩",
    "T08n0221_016:0115c26": "提！諸法空、無相、無願，諸法如如，諸法如真際，",
    "T08n0221_016:0115c27": "諸法如法性，是故諸法所有皆無所有、皆空。」",
    "T08n0221_016:0115c28": "「世尊！若諸法所有皆無所有者，何等是初發",
    "T08n0221_016:0115c29": "意菩薩漚惒拘舍羅，行六波羅蜜，行四禪、四",
    "T08n0221_016:0116a01": "等、四無形禪，行三十七品，行內外空及有無",
    "T08n0221_016:0116a02": "空，行十八法，行薩云若，淨佛國土、教化眾生？」",
    "T08n0221_016:0116a03": "佛言：「於諸空法有所作者，則是其漚惒拘舍",
    "T08n0221_016:0116a04": "羅，能淨佛土、教化眾生；知佛國土及眾生所",
    "T08n0221_016:0116a05": "有皆無所有。菩薩行六波羅蜜為佛道作因",
    "T08n0221_016:0116a06": "緣，乃至薩云若亦為佛道作因緣；知道事所",
    "T08n0221_016:0116a07": "有皆無所有。菩薩行六波羅蜜與道場作因",
    "T08n0221_016:0116a08": "緣，至佛十力、四無所畏、四無礙慧、四等、佛十",
    "T08n0221_016:0116a09": "八法，為薩云若慧具足道事，一時一意，以智",
    "T08n0221_016:0116a10": "慧一時合，應便逮薩云若。爾時所作諸習之",
    "T08n0221_016:0116a11": "緒悉滅已，無所從生故。持佛眼觀三千大千",
    "T08n0221_016:0116a12": "剎土，尚不見無所有，何況所有？須菩提！如",
    "T08n0221_016:0116a13": "是菩薩行般若波羅蜜，於諸法不見所有亦",
    "T08n0221_016:0116a14": "不見無所有，是為菩薩摩訶薩漚惒拘舍羅。",
    "T08n0221_016:0116a15": "尚不見無所有，何況所有？又復菩薩行檀波",
    "T08n0221_016:0116a16": "羅蜜，布施無所有亦不知，受者無所有亦不",
    "T08n0221_016:0116a17": "知，道意無所有亦不知，乃至薩云若無所有",
    "T08n0221_016:0116a18": "亦不知，逮覺者、當逮覺者、已逮覺者無所有",
    "T08n0221_016:0116a19": "亦不知。何以故？一切諸法無所有，非佛所作，",
    "T08n0221_016:0116a20": "非弟子、辟支佛所作；諸法無所作，離諸所作",
    "T08n0221_016:0116a21": "故。」須菩提言：「世尊！將無法離法？」佛言：「雖",
    "T08n0221_016:0116a22": "言法，為離法。」須菩提言：「世尊！若法法相離，",
    "T08n0221_016:0116a23": "云何知法離法？諸法所有無所有，無所有法",
    "T08n0221_016:0116a24": "不知無所有，有法亦不知有法，有法不知無",
    "T08n0221_016:0116a25": "所有法，無所有法不知有法。菩薩於無所知",
    "T08n0221_016:0116a26": "法，云何當知所有無所有法？」佛言：「菩薩以",
    "T08n0221_016:0116a27": "世事習故，現有所有、現無所有，非第一最要",
    "T08n0221_016:0116a28": "義。」須菩提白佛言：「世尊！世事及最要義，為",
    "T08n0221_016:0116a29": "有異耶？」佛言：「無有異。世事如、最要義如，眾",
    "T08n0221_016:0116b01": "生不知是如，以是故現世事有所有、無所有。",
    "T08n0221_016:0116b02": "又，須菩提！眾生於五陰有相不知無所有，以",
    "T08n0221_016:0116b03": "是故作是分別說法，欲使眾生知無所有。菩",
    "T08n0221_016:0116b04": "薩欲行般若波羅蜜者，當作是學。」",
    "T08n0221_016:0116b05": "摩訶般若波羅蜜菩薩行品第七十二",
    "T08n0221_016:0116b06": "於是須菩提白佛言：「唯，世尊！菩薩行、菩薩行",
    "T08n0221_016:0116b07": "者為何事？」佛告須菩提：「菩薩行者，道行也，是",
    "T08n0221_016:0116b08": "故名為菩薩行。」須菩提言：「世尊！菩薩行者為",
    "T08n0221_016:0116b09": "在何處行？」佛言：「於五陰行，空於內外法，於",
    "T08n0221_016:0116b10": "六波羅蜜行，於內外空及有無空作四禪行，",
    "T08n0221_016:0116b11": "於四無形禪行，於四等行，於三十七品行，於",
    "T08n0221_016:0116b12": "三三昧行，於佛十力行，於四無所畏行，於",
    "T08n0221_016:0116b13": "四無礙行，於十八法行，淨佛國土行，教化",
    "T08n0221_016:0116b14": "眾生行，入於文字行，不入文字行，於陀鄰",
    "T08n0221_016:0116b15": "尼行，於有為無為性行；作行不令道有二，是",
    "T08n0221_016:0116b16": "則為道行，是則為菩薩摩訶薩空行。」須菩提",
    "T08n0221_016:0116b17": "白佛言：「世尊！云何為佛？」佛言：「以道覺故言",
    "T08n0221_016:0116b18": "佛。又，須菩提！逮審諦法，法覺故言佛。超越",
    "T08n0221_016:0116b19": "審諦法故，故名為佛。又，須菩提！真覺諸法",
    "T08n0221_016:0116b20": "故名為佛。」須菩提言：「世尊！覺者為何謂？」佛",
    "T08n0221_016:0116b21": "言：「以空法覺，以如覺，以法覺，但以字為名。",
    "T08n0221_016:0116b22": "須菩提！覺之義是不可斷義，如及爾一，住無",
    "T08n0221_016:0116b23": "有變易，是故名為覺。又，須菩提！但以名相",
    "T08n0221_016:0116b24": "故名為佛。諸佛如來之道故，是故名覺。諸",
    "T08n0221_016:0116b25": "佛世尊皆共覺故，故名為覺。」須菩提言：「世",
    "T08n0221_016:0116b26": "尊！菩薩行道為行六波羅蜜不？為行薩云若",
    "T08n0221_016:0116b27": "不？為成何等善？增益何功德？有生有滅、有著",
    "T08n0221_016:0116b28": "有斷耶？」佛言：「菩薩行道行六波羅蜜至薩云",
    "T08n0221_016:0116b29": "若者，於諸法亦無所成亦無所敗、亦無所增",
    "T08n0221_016:0116c01": "亦無所減、亦無所著亦無所斷。」佛言：「菩薩",
    "T08n0221_016:0116c02": "行般若波羅蜜道者，不於諸法有所墮，於諸",
    "T08n0221_016:0116c03": "法亦不有所成敗、有增有減，亦不生亦不滅，",
    "T08n0221_016:0116c04": "亦不著亦不斷。」須菩提言：「世尊！若菩薩於",
    "T08n0221_016:0116c05": "諸法無所墮、無所觀，云何受持六波羅蜜而",
    "T08n0221_016:0116c06": "自於相行空？云何行四禪？云何行四等、四空",
    "T08n0221_016:0116c07": "定？云何行三十七品及三脫門？云何行十種",
    "T08n0221_016:0116c08": "力、佛十八法？云何行大慈大悲？云何行菩薩",
    "T08n0221_016:0116c09": "十住？云何過二地？云何過於菩薩位？」佛告",
    "T08n0221_016:0116c10": "須菩提：「菩薩不以二事行六波羅蜜，亦不",
    "T08n0221_016:0116c11": "以二事行薩云若。」須菩提言：「世尊！若菩薩",
    "T08n0221_016:0116c12": "不以二事行六波羅蜜、行薩云若者，云何從",
    "T08n0221_016:0116c13": "初發意至後發意？云何得增益功德？」佛言：「諸",
    "T08n0221_016:0116c14": "有以二行者，是輩無所增益。何以故？二事行",
    "T08n0221_016:0116c15": "者，於凡愚人有所增益。菩薩從初發意至後",
    "T08n0221_016:0116c16": "發意，不以二事增益功德。以是故，諸天及人",
    "T08n0221_016:0116c17": "不能壞菩薩令墮二地，其餘眾惡不能制菩",
    "T08n0221_016:0116c18": "薩令不行六波羅蜜及薩云若。」須菩提言：「世",
    "T08n0221_016:0116c19": "尊！菩薩為功德故行般若波羅蜜耶？」佛言：「亦",
    "T08n0221_016:0116c20": "不以功德故行，亦不以無功德故行般若波",
    "T08n0221_016:0116c21": "羅蜜。菩薩要當供養諸佛，要當具足諸善功",
    "T08n0221_016:0116c22": "德，要當與真知識相得，爾乃得成阿耨多羅",
    "T08n0221_016:0116c23": "三耶三菩。」「世尊！云何菩薩供養諸佛，具足功",
    "T08n0221_016:0116c24": "德，得真知識，乃逮薩云若？」佛言：「菩薩從初發",
    "T08n0221_016:0116c25": "菩薩意常供養諸佛，諸佛所說十二部經常",
    "T08n0221_016:0116c26": "當受持，堅持守念，便得陀隣尼起諸無礙。起",
    "T08n0221_016:0116c27": "無礙已，在所生處至薩云若，終不忘失所知",
    "T08n0221_016:0116c28": "所持、所可供養諸佛功德，終不生惡趣、八不",
    "T08n0221_016:0116c29": "閑之處，便受淨意。已得淨意已，淨佛土、教化",
    "T08n0221_016:0117a01": "眾生。以是功德，終不離真知識，終不離諸佛、",
    "T08n0221_016:0117a02": "諸菩薩、諸真人及讚歎佛者。如是，須菩提！菩",
    "T08n0221_016:0117a03": "薩摩訶薩欲行般若波羅蜜，當供養諸佛，當",
    "T08n0221_016:0117a04": "具足諸法受諸功德，當與真知識相隨。」",
    "T08n0221_016:0117a05": "摩訶般若波羅蜜當得真知識品第七十三",
    "T08n0221_016:0117a06": "於是須菩提白佛言：「世尊！若有菩薩摩訶薩，",
    "T08n0221_016:0117a07": "不供養諸佛，不具足諸功德，不遇真知識，將",
    "T08n0221_016:0117a08": "無不能逮薩云若？」佛告須菩提：「菩薩摩訶薩",
    "T08n0221_016:0117a09": "無不供養諸如來者，無不具足諸功德者，無",
    "T08n0221_016:0117a10": "不得真知識者。何以故？雖供養諸佛，雖作",
    "T08n0221_016:0117a11": "功德，雖得真知識，尚未逮薩云若；何況不",
    "T08n0221_016:0117a12": "供養佛，不作功德，不得真知識，而欲逮得",
    "T08n0221_016:0117a13": "薩云若？是事不然。是故，須菩提！菩薩摩訶",
    "T08n0221_016:0117a14": "薩欲學般若波羅蜜者，當供養佛，當作功德，",
    "T08n0221_016:0117a15": "當得真知識。」須菩提言：「世尊！菩薩何以故",
    "T08n0221_016:0117a16": "當供養佛，作諸功德，得真知識，乃逮薩云若？」",
    "T08n0221_016:0117a17": "佛言：「以無有漚惒拘舍羅故，不從諸佛聞漚",
    "T08n0221_016:0117a18": "惒拘舍羅事，功德未具足，未逮真知識故。」「世",
    "T08n0221_016:0117a19": "尊！菩薩當具足何等漚惒拘舍羅，乃當逮得",
    "T08n0221_016:0117a20": "薩云若？」佛言：「菩薩從初發意已來，持薩云",
    "T08n0221_016:0117a21": "若意行檀波羅蜜，施於三乘，亦施人及非人，",
    "T08n0221_016:0117a22": "皆具足薩云若念，亦無施想、亦無受者想、亦",
    "T08n0221_016:0117a23": "無行檀波羅蜜想。何以故？諸想法者，亦無所",
    "T08n0221_016:0117a24": "有、亦無所生亦無所滅。觀見諸法亦無轉還",
    "T08n0221_016:0117a25": "者，皆度諸法之相，不見諸法有所作，以具",
    "T08n0221_016:0117a26": "足漚惒拘舍羅者，便增益諸功德。已增益功",
    "T08n0221_016:0117a27": "德者，便行檀波羅蜜，教化眾生、淨佛國土，亦",
    "T08n0221_016:0117a28": "不自受其報，但欲益於眾生；所作不受其報，",
    "T08n0221_016:0117a29": "行檀波羅蜜但欲度脫一切眾生。",
    "T08n0221_016:0117b01": "放光般若波羅蜜經卷第十六"
}