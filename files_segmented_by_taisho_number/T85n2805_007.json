{
    "T85n2805_007:0990b08": "攝大乘論疏卷第七",
    "T85n2805_007:0990b10": "事善知識即是生行解力。□□□□□云",
    "T85n2805_007:0990b11": "已入決定信樂□□□□正思惟力亦名加",
    "T85n2805_007:0990b12": "行力。由無量宿世所習因力故。得承事諸佛",
    "T85n2805_007:0990b13": "為修道□□緣。由值佛聞法生正思惟起決",
    "T85n2805_007:0990b14": "定信樂。得此所信之法精進勤修即是加行。",
    "T85n2805_007:0990b15": "信樂位乃通。今所正成處在十迴所信樂。即",
    "T85n2805_007:0990b16": "三種佛性義如前釋。",
    "T85n2805_007:0990b17": "釋論曰非惡知識等所轉壞者。二乘是惡知",
    "T85n2805_007:0990b18": "識。所不壞菩薩信樂心。已成心不可轉動等。",
    "T85n2805_007:0990b19": "即天魔外道種種方便不能令大乘心轉。",
    "T85n2805_007:0990b20": "論本云由善成熟修習增長善根是故善得福",
    "T85n2805_007:0990b21": "德智慧二種資糧者。此第四依止力。由修加",
    "T85n2805_007:0990b22": "行力故得成熟福慧資糧圓足得入初地。即",
    "T85n2805_007:0990b23": "是初地依止亦攝持。由資糧能持成初地。若",
    "T85n2805_007:0990b24": "登初地即是唯識觀成故得入。言善成熟修",
    "T85n2805_007:0990b25": "習增長善根者。善修五義。一無分別能行所",
    "T85n2805_007:0990b26": "行及所為行。二無著修。謂不著因報因報恩",
    "T85n2805_007:0990b27": "寺。三不觀修。謂不觀有因果及能行所行乃",
    "T85n2805_007:0990b28": "至因果等之相也。四者無可機嫌修。謂攝理",
    "T85n2805_007:0990b29": "又自無微細過失。又能可他心稱機得益也。",
    "T85n2805_007:0990c01": "五迴向修。悉用眾行施眾生。復為四生迴向",
    "T85n2805_007:0990c02": "無上菩提窮實際迴施眾生果。具此義故名",
    "T85n2805_007:0990c03": "善修也。成熟修有四義。一長時修。二無間修。",
    "T85n2805_007:0990c04": "三恭敬修。四無餘修。研令增進名修習也。",
    "T85n2805_007:0990c05": "論本云是故善得福德慧智二種資糧者。若",
    "T85n2805_007:0990c06": "約六度論之。施戒忍定為福德。般若為智慧。",
    "T85n2805_007:0990c07": "精進通二種。隨所策功德則屬功德門。策慧",
    "T85n2805_007:0990c08": "則屬慧攝也。",
    "T85n2805_007:0990c09": "論本云諸菩薩修於何處入唯識觀者。下第",
    "T85n2805_007:0990c10": "三明入界章。正明觀智之境。後釋可見。此問",
    "T85n2805_007:0990c11": "有二意。一問境。二問位答中此章即答境問。",
    "T85n2805_007:0990c12": "第四章方答示位也。",
    "T85n2805_007:0990c13": "釋論曰此法名唯識觀持亦名境界者。唯識",
    "T85n2805_007:0990c14": "觀能持此境令現前。此境又正能持成唯識",
    "T85n2805_007:0990c15": "觀也。唯識觀所境界不出此四句。若不識此",
    "T85n2805_007:0990c16": "四句亦不能得入唯識觀理故。唯識觀所攝",
    "T85n2805_007:0990c17": "法所緣境界並不出此四句。法者一有見。二",
    "T85n2805_007:0990c18": "有相。即似法義顯相。三意言分別。四大乘法",
    "T85n2805_007:0990c19": "相所生。前相見悉是意識。分別所作離此無",
    "T85n2805_007:0990c20": "別法為二也。",
    "T85n2805_007:0990c21": "釋論曰大乘法相為因故得生者。明此意言",
    "T85n2805_007:0990c22": "分別是正思惟。正思惟中有見有相皆由先",
    "T85n2805_007:0990c23": "稟大乘法聞熏習生故言大乘法相為因得",
    "T85n2805_007:0990c24": "生。",
    "T85n2805_007:0990c25": "釋論曰此中顯境界時謂意言分別者。離覺",
    "T85n2805_007:0990c26": "觀分別無分境界故。以意言分別為境界體。",
    "T85n2805_007:0990c27": "釋論曰顯現境界相謂有見有相者。意言分",
    "T85n2805_007:0990c28": "別有何相類。此分別不出相見二法為境界",
    "T85n2805_007:0990c29": "相。後句尋因不異前。",
    "T85n2805_007:0991a01": "釋論曰此意言分別有四位者。此下第四入",
    "T85n2805_007:0991a02": "位章即答前第三章位處。問明唯識觀有四",
    "T85n2805_007:0991a03": "位並以意言分別為體。作諸法理事等解了",
    "T85n2805_007:0991a04": "一切是識分別。謂有見相等實唯一識耳。然",
    "T85n2805_007:0991a05": "四位雖同入唯識觀。實有淺深大異。就此章",
    "T85n2805_007:0991a06": "為四段。初標位。二釋示位相。三明位處境界",
    "T85n2805_007:0991a07": "相。四結示其體相。",
    "T85n2805_007:0991a08": "論本云願行地入位隨聞信樂故者。論本先",
    "T85n2805_007:0991a09": "列四位名。後以四義釋之。釋論具舉前後文",
    "T85n2805_007:0991a10": "悉謂字隔之後方合釋也。四位例爾。文言隨",
    "T85n2805_007:0991a11": "聞信樂故。謂於所聞唯識理生信樂者觀智",
    "T85n2805_007:0991a12": "未好成。故地前表是信樂位也。",
    "T85n2805_007:0991a13": "論本云見道謂如理通達故者。於信樂位唯",
    "T85n2805_007:0991a14": "識觀未成。即入初證菩提見住心與理成一。",
    "T85n2805_007:0991a15": "即是無分別智。亦即是真般若。此智未成俗",
    "T85n2805_007:0991a16": "觀。最後見境無相始是唯識觀成。即是生緣",
    "T85n2805_007:0991a17": "盡故是無相。相盡故識無生。緣即是無生。以",
    "T85n2805_007:0991a18": "此二名真實。真實本對相生既無復相生對。",
    "T85n2805_007:0991a19": "故成無性。性即真般若。依藉本願仍起。後得",
    "T85n2805_007:0991a20": "般若方見俗中唯識義分明。故名通達也。",
    "T85n2805_007:0991a21": "釋論曰此意言分別如顯現相通達實不如是",
    "T85n2805_007:0991a22": "有但唯識者。此明見分別性空。意言分別所",
    "T85n2805_007:0991a23": "顯現相即是分別性。此實非有唯識量耳。即",
    "T85n2805_007:0991a24": "無相性也。",
    "T85n2805_007:0991a25": "釋論曰此識非法非義非能取所取者。此明",
    "T85n2805_007:0991a26": "觀依他性本緣境生識名識。為能取所取之",
    "T85n2805_007:0991a27": "境既無相故識非能取性。既是見非塵又非",
    "T85n2805_007:0991a28": "所取也。既非能所取識即無生。無復他我彼",
    "T85n2805_007:0991a29": "此故非法非義離如。既無法即是如故即入",
    "T85n2805_007:0991b01": "三無性理。爾時不見識唯是一如。是前後方",
    "T85n2805_007:0991b02": "便中正見唯識義耳。",
    "T85n2805_007:0991b03": "釋論曰如此觀察能對治一切三障者。修位",
    "T85n2805_007:0991b04": "有二種。一大分。以初地為見位。二地以上為",
    "T85n2805_007:0991b05": "修位。八地以上為究竟位以功用究竟故。二",
    "T85n2805_007:0991b06": "細分位。位中皆有三位。入住滿亦入住究竟",
    "T85n2805_007:0991b07": "亦言入住出。此三位亦為見修究竟也。約修",
    "T85n2805_007:0991b08": "道有進趣義有增明義。所以能治一切障。言",
    "T85n2805_007:0991b09": "一切三障者。謂皮肉心三也。煩惱業報亦三",
    "T85n2805_007:0991b10": "也。解脫定智亦三也。有如此故言一切三障",
    "T85n2805_007:0991b11": "也。亦得上中下品數為三也。",
    "T85n2805_007:0991b12": "釋論曰此修道與見道不異由智由境故者。",
    "T85n2805_007:0991b13": "見修二道雖淺深不同。同得無分別智同得",
    "T85n2805_007:0991b14": "觀三無性理。故言此義不異。釋論略示五義",
    "T85n2805_007:0991b15": "異相。初可見。第二云除三乘通障名見道但",
    "T85n2805_007:0991b16": "除菩薩障名修道者。二乘人但斷見修惑是",
    "T85n2805_007:0991b17": "果障未斷因。即用無明初品為因也。即為凡",
    "T85n2805_007:0991b18": "夫性者。為凡夫惑之本性能生見修惑故。即",
    "T85n2805_007:0991b19": "是見修惑本。今斷初地障即是斷三乘根本",
    "T85n2805_007:0991b20": "之因。故言三乘通障。三乘所斷者。十行五",
    "T85n2805_007:0991b21": "心中已斷修惑盡。六心以上但伏斷無知。無",
    "T85n2805_007:0991b22": "知即見修道惑本也。地上斷法我障。亦有義",
    "T85n2805_007:0991b23": "中說二乘斷惑。以七地來猶見二諦二相義",
    "T85n2805_007:0991b24": "強故言二乘。非三界斷四惑住二乘也。釋第",
    "T85n2805_007:0991b25": "三云觀未圓滿無退出義名見道觀未圓滿有",
    "T85n2805_007:0991b26": "退出義名修道者。見道與真相應永成一義。",
    "T85n2805_007:0991b27": "所以明無退出。修道恒從方便入理恒更出",
    "T85n2805_007:0991b28": "俗作唯識斷惑進行故言退出。見理與事真",
    "T85n2805_007:0991b29": "俗恒竝。今互舉一邊取。解第四云觀通境名",
    "T85n2805_007:0991c01": "見道者。即真如為通境。修道是緣真俗兩義",
    "T85n2805_007:0991c02": "故是通別。見道但取見理義也。解第五云事",
    "T85n2805_007:0991c03": "成名修道。以至功用究竟地能得無功用位",
    "T85n2805_007:0991c04": "故名事成。",
    "T85n2805_007:0991c05": "論本云究竟道中謂出離障垢最清淨故者。",
    "T85n2805_007:0991c06": "八地無功用位為究竟。釋論二種位如前釋",
    "T85n2805_007:0991c07": "之。",
    "T85n2805_007:0991c08": "釋論曰此位最清淨智慧生處故者。無功用",
    "T85n2805_007:0991c09": "智任運不作意自無相即是清淨智慧。及地",
    "T85n2805_007:0991c10": "地滿亦是清淨智慧也。",
    "T85n2805_007:0991c11": "釋論曰最微細障滅盡無餘故者。約□此大",
    "T85n2805_007:0991c12": "小分位並當分惑盡處無餘。",
    "T85n2805_007:0991c13": "若人入此四位緣何境界下。第三示境。此後",
    "T85n2805_007:0991c14": "除真如無分別。就俗中智境一切唯有識。四",
    "T85n2805_007:0991c15": "界者即三界無流界合四也。",
    "T85n2805_007:0991c16": "釋論曰一切法以識為相真如為體者。從何",
    "T85n2805_007:0991c17": "以故以下第四段依俗諦一切法雖復異真唯",
    "T85n2805_007:0991c18": "有識故。以識為相證真為悟。唯有境智無差",
    "T85n2805_007:0991c19": "別之真如。其外無別法。異如者俗如幻免無",
    "T85n2805_007:0991c20": "別體故。不異真如即以如為體。若作隨妄生",
    "T85n2805_007:0991c21": "義即是識息妄無生即如。故一切法悉以真",
    "T85n2805_007:0991c22": "如為體。無離此如為體也。",
    "T85n2805_007:0991c23": "釋論曰若方便道以識為相若入見道以真如",
    "T85n2805_007:0991c24": "為體者。方便道唯見識有體。除識外悉如夢",
    "T85n2805_007:0991c25": "塵並無所有。識隨妄塵故生。既智塵無所有",
    "T85n2805_007:0991c26": "則不生即如也。若入見道是如理真智見識",
    "T85n2805_007:0991c27": "無生。無生即如如無復異法。故以真為體。如",
    "T85n2805_007:0991c28": "此等行是入四位之相也。",
    "T85n2805_007:0991c29": "釋論曰因此方便菩薩得入四位者。此下第",
    "T85n2805_007:0992a01": "五釋入方便道章。即是入處方便。因藉此四",
    "T85n2805_007:0992a02": "善根與本方便修令增長能資唯識觀令得入",
    "T85n2805_007:0992a03": "初地。就章有三。初釋論標入方便。二問。三",
    "T85n2805_007:0992a04": "答。釋論釋問意示八處持四善根為方便故",
    "T85n2805_007:0992a05": "得入四位也。然八處中前六處為方便。後二",
    "T85n2805_007:0992a06": "為資糧。並為入因也。仍即示四善根義。如入",
    "T85n2805_007:0992a07": "人章釋。次第三答中更為三。初示所持之善",
    "T85n2805_007:0992a08": "根。即前四力。二示能持善根之行有八處。三",
    "T85n2805_007:0992a09": "者捉八處廣解釋之。",
    "T85n2805_007:0992a10": "論本云由善根力持故者。此明善力。不出四",
    "T85n2805_007:0992a11": "種力。八處持此令增進故唯識觀成也。",
    "T85n2805_007:0992a12": "論本云由有三相練磨心。即為八中三處。滅",
    "T85n2805_007:0992a13": "除四變障即八中第四處。緣法義為境即第",
    "T85n2805_007:0992a14": "五處也。無間修定慧是第六也。恭敬定修慧",
    "T85n2805_007:0992a15": "為第七處。無放逸修即第八處。此八處並是",
    "T85n2805_007:0992a16": "修學處。由修此故成熟四種善根力。八處次",
    "T85n2805_007:0992a17": "第淺深相成。初三種練磨心為三。初牒章門。",
    "T85n2805_007:0992a18": "二釋三練磨心意。後以三行偈更結之。釋論",
    "T85n2805_007:0992a19": "復解之也。",
    "T85n2805_007:0992a20": "釋論曰一輕賤自身等退屈心者。此下第三廣",
    "T85n2805_007:0992a21": "解釋方便釋。此明聞菩提廣大甚深難修難",
    "T85n2805_007:0992a22": "得故心退屈。約如理為甚深。約如量義為",
    "T85n2805_007:0992a23": "廣大。攝法盡故難修。由文修行方便得故言",
    "T85n2805_007:0992a24": "甚深。為深故難得。治此心有三義。一明無定",
    "T85n2805_007:0992a25": "處所。隨並得引□處修皆得。二明人道。是道",
    "T85n2805_007:0992a26": "器即是同類修皆得。三明無定時節。隨能勤",
    "T85n2805_007:0992a27": "修並得。引此為例作此解磨練心治第一退",
    "T85n2805_007:0992a28": "屈心。",
    "T85n2805_007:0992a29": "釋論曰二輕賤能得方便退屈心者。菩薩作",
    "T85n2805_007:0992b01": "此心。施等是菩提資糧。若離菩薩意欲不可",
    "T85n2805_007:0992b02": "得。我等云何能行此行。即是退屈心。為治此",
    "T85n2805_007:0992b03": "心者。明引三世菩薩是我等類。皆能修施等。",
    "T85n2805_007:0992b04": "以信樂為正意。正意為方便。具三義能平等",
    "T85n2805_007:0992b05": "生長六度。具三種信樂。即三種佛性如義章",
    "T85n2805_007:0992b06": "廣。為正意能行六度等。具生長平等三功能。",
    "T85n2805_007:0992b07": "出離障垢。故行施等行不足為難得。此等正",
    "T85n2805_007:0992b08": "意六度圓滿自然得菩提。退屈心則滅也。",
    "T85n2805_007:0992b09": "釋論曰最難可得者。三義。一者須長時修。二",
    "T85n2805_007:0992b10": "所修微妙精細。三所修眾多也。至十地三",
    "T85n2805_007:0992b11": "十大劫阿增祇修行除無有生死最後一剎那",
    "T85n2805_007:0992b12": "心。此難思量故生退屈。觀前有四種定心。一",
    "T85n2805_007:0992b13": "思。二了。三證。四除。先尋思一切法唯有識。",
    "T85n2805_007:0992b14": "既尋思已決了知一切法唯有識。決定明了",
    "T85n2805_007:0992b15": "已後證知唯識。證知唯識止除外塵未除識",
    "T85n2805_007:0992b16": "體。後更尋思塵既無相。識則無因緣不得生。",
    "T85n2805_007:0992b17": "復不見識體故名除心。此除心與真如相隣。",
    "T85n2805_007:0992b18": "由此心在障不得真證。心即是解脫道。除則",
    "T85n2805_007:0992b19": "是無礙道。過此後心與理一無有心境之異。",
    "T85n2805_007:0992b20": "釋論曰亦應可得此義難思者。所障有眾多",
    "T85n2805_007:0992b21": "功德智慧。能障止剎那心者。說可得此義難",
    "T85n2805_007:0992b22": "思。我今猶在四種生死。去金剛除心猶遠。所",
    "T85n2805_007:0992b23": "障有多能障亦應有多。若說不可得此亦難",
    "T85n2805_007:0992b24": "思。有疑心故生退屈。後即舉例為對治心者。",
    "T85n2805_007:0992b25": "明凡夫二乘修有礙善根成各得果不差。何",
    "T85n2805_007:0992b26": "況我今修圓滿無礙善而當不得果耶。夫無",
    "T85n2805_007:0992b27": "有施戒修三品修即定也。止有正體無三品",
    "T85n2805_007:0992b28": "修名偏。具三品即財法無畏等施為圓修。捨",
    "T85n2805_007:0992b29": "命而得果。為死墮即轉凡成聖。不捨命為移",
    "T85n2805_007:0992c01": "位。",
    "T85n2805_007:0992c02": "釋論曰於十地中好生長福德智慧二品善法",
    "T85n2805_007:0992c03": "故名圓滿者。此二義。一約諸地。地地中具足",
    "T85n2805_007:0992c04": "六度行為圓滿。二以真俗具足為圓滿。真解",
    "T85n2805_007:0992c05": "為智。俗解為福。常住具四德自在為無礙。法",
    "T85n2805_007:0992c06": "身圓德義為富樂。應身利他上行人能變以",
    "T85n2805_007:0992c07": "此為行。法樂自在為如意。化身取色形義相",
    "T85n2805_007:0992c08": "好音聲才辯為可愛。後結意可解。復以三行",
    "T85n2805_007:0992c09": "偈重結前三練磨心義。今顯現可見。意如前",
    "T85n2805_007:0992c10": "可解。釋第二偈兩句顯三義者。諸勝菩薩反",
    "T85n2805_007:0992c11": "所信樂三種佛性等並為增上緣。善心為同",
    "T85n2805_007:0992c12": "類因。施等行戒出世法為等流果也。",
    "T85n2805_007:0992c13": "論本云由滅除四處障故者。此即牒前八處",
    "T85n2805_007:0992c14": "中第四。除四障者。一邪思惟。二邪意及疑。三",
    "T85n2805_007:0992c15": "法我我所執。四明滅。此四障大略也。",
    "T85n2805_007:0992c16": "釋論曰數觀生死過失涅槃功德此觀但愛自",
    "T85n2805_007:0992c17": "者。由心分別於無二理中見有彼此得失。不",
    "T85n2805_007:0992c18": "能平等他故成邪思惟也。第二邪意及疑並",
    "T85n2805_007:0992c19": "明。於二諦三性等法相道理生信及決了心",
    "T85n2805_007:0992c20": "故滅邪意及疑者。明於聞思境界中是無法",
    "T85n2805_007:0992c21": "並隨心成。而執法體是有名法我執。復明此",
    "T85n2805_007:0992c22": "法有用名法我所執。又譬如執有涅槃謂集",
    "T85n2805_007:0992c23": "諦無生寂靜為體者。集諦是苦因。有則是",
    "T85n2805_007:0992c24": "生。謂言無生故是邪執。即是菩薩道為涅槃",
    "T85n2805_007:0992c25": "因。謂因為果。豈非邪執。又譬如執涅槃用謂",
    "T85n2805_007:0992c26": "能離三苦者。能離苦此乃是道。能離苦道是",
    "T85n2805_007:0992c27": "涅槃因。因能離苦。涅槃是果。果時又已無苦。",
    "T85n2805_007:0992c28": "而謂始是能離苦則濫因。豈非邪執。次第四",
    "T85n2805_007:0992c29": "解分別執。明定散並緣內境不緣外。見境無",
    "T85n2805_007:0993a01": "相見識無生故能滅分別。此一有長行偈。後",
    "T85n2805_007:0993a02": "偈釋論解不異前也。",
    "T85n2805_007:0993a03": "論本云緣義為境者。此八處中第五。如釋論",
    "T85n2805_007:0993a04": "牒前論本來為章門復問答解釋之。以聞熏",
    "T85n2805_007:0993a05": "習為生因答第一問。思慧為長因是方便答",
    "T85n2805_007:0993a06": "第二問。生後時思等慧。依此聞慧數思惟為",
    "T85n2805_007:0993a07": "長令堅住故名攝。正思惟即為長因。或似正",
    "T85n2805_007:0993a08": "教為聞慧境。或似正教所證義顯現為思慧",
    "T85n2805_007:0993a09": "境。後明覺觀思惟即是意言分別。復有見可",
    "T85n2805_007:0993a10": "解。",
    "T85n2805_007:0993a11": "論本云由四種尋思謂名義自性差別假立尋",
    "T85n2805_007:0993a12": "思者。此即八處中第六處。即無間修。得無間",
    "T85n2805_007:0993a13": "名者。方便轉勝修之相續無有間隙之惡無",
    "T85n2805_007:0993a14": "記間善心故名無間修。以名義二為本。名義",
    "T85n2805_007:0993a15": "自性名義差別成四者。能目一切物之言為",
    "T85n2805_007:0993a16": "名。所目一切法六識境十八界等為義。名義",
    "T85n2805_007:0993a17": "自性者。此二名義唯以言說為自性也。差別",
    "T85n2805_007:0993a18": "者。如說五陰十八界即是立名義。名義為本",
    "T85n2805_007:0993a19": "有種種義為差別。如色受等各別不同為自",
    "T85n2805_007:0993a20": "性。於一一陰一一界中復有種別不同。如色",
    "T85n2805_007:0993a21": "中有種種色。一切皆爾。名為差別言說。唯見",
    "T85n2805_007:0993a22": "名義自性言說除外更無所有故言言說為自",
    "T85n2805_007:0993a23": "性也。名義差別言說唯見名義差別言說者。",
    "T85n2805_007:0993a24": "名義是當體。差別是其別義。當體既是言說",
    "T85n2805_007:0993a25": "其差別義故亦唯有言說。四處度疑決了說",
    "T85n2805_007:0993a26": "名尋思。此並唯假言說為義故立餘三為相",
    "T85n2805_007:0993a27": "應。以三目義即屬義。由數習次第相續三故",
    "T85n2805_007:0993a28": "生解假立法妄想生解故名相應。名義互為",
    "T85n2805_007:0993a29": "客者。得義時未識名。如見人不識性。故知不",
    "T85n2805_007:0993b01": "同。以名多。如一人有多名無多體故知不同",
    "T85n2805_007:0993b02": "體。三名不定故。知人猶子等故不同體。又一",
    "T85n2805_007:0993b03": "名目多義。如前名目九也。故不同。此明一時",
    "T85n2805_007:0993b04": "不同。又前有人後方立名。又知如文有人道",
    "T85n2805_007:0993b05": "後此道名為人。此通名前文有定後方有人",
    "T85n2805_007:0993b06": "也。此明前後不同。又知識此人姓名來文不",
    "T85n2805_007:0993b07": "識其人體相。故名義不同體。後□五陰譬。如",
    "T85n2805_007:0993b08": "五陰是行聚即是無常之名。猶於相續中有我",
    "T85n2805_007:0993b09": "執。則知名無常猶於義計常。故知不同體。故",
    "T85n2805_007:0993b10": "名義互為客也。然若無數習次第無倒三義",
    "T85n2805_007:0993b11": "則無相應義也。而通明此義顯不同者。以各",
    "T85n2805_007:0993b12": "不同是分數各別法即是無常故有此說也。",
    "T85n2805_007:0993b13": "論本云由四種如實智名義自性差別如實智",
    "T85n2805_007:0993b14": "四種不可得故者。此下明第六資糧。就章為",
    "T85n2805_007:0993b15": "三段。初辯恭敬修。二辯無放逸修。三釋疑",
    "T85n2805_007:0993b16": "辯住處及境界。初明恭敬修三。前明四如實",
    "T85n2805_007:0993b17": "智。二辯唯識方便觀。三明唯識真正觀。第",
    "T85n2805_007:0993b18": "一四實智中又三。初總標。二者一一別釋。三",
    "T85n2805_007:0993b19": "總釋結成也。論尋思如實智。並在十迴終心",
    "T85n2805_007:0993b20": "出位。諸地方便將入位。尋思在煗頂。如實智",
    "T85n2805_007:0993b21": "在忍世第一法位。然論此二章並得為方便",
    "T85n2805_007:0993b22": "資糧。今取去真觀。遠者為方便。近者為資",
    "T85n2805_007:0993b23": "糧也。然前四尋思知四是假言說未達四法",
    "T85n2805_007:0993b24": "無所有。能了了達四法實無所有不可得故",
    "T85n2805_007:0993b25": "成四如實智也　次別解。第一名尋思所引",
    "T85n2805_007:0993b26": "如實智者。實為欲引眾生出世故立世間萬",
    "T85n2805_007:0993b27": "物名字。若不立名則無人識色等類法。則不",
    "T85n2805_007:0993b28": "能起增益執。乃至互相教示。豈能解出世理。",
    "T85n2805_007:0993b29": "故借世法引令出世。如前令入依中明人法",
    "T85n2805_007:0993c01": "通別二相。悉是假借為入理證耳。皆悉無所",
    "T85n2805_007:0993c02": "有。次義尋思所引如實智。明義離一切言說",
    "T85n2805_007:0993c03": "不可說。次明色非者無體不可說。色似色顯",
    "T85n2805_007:0993c04": "現不說。非色法有無亦爾。法有三義不可說",
    "T85n2805_007:0993c05": "故。是第二如實智。次第三明自性言說尋思。",
    "T85n2805_007:0993c06": "唯有言說。由自性言說此類非其自性。如其",
    "T85n2805_007:0993c07": "自性顯現者。菩薩達其如變化等譬。非類似",
    "T85n2805_007:0993c08": "類現。是名自性尋思所引第三如實智。又言",
    "T85n2805_007:0993c09": "甚深義為境界者。緣無相及依他識為境界。",
    "T85n2805_007:0993c10": "次釋第四差別言說無有二義者。此明一切",
    "T85n2805_007:0993c11": "名義差別言說無二。言及說所說並無所有",
    "T85n2805_007:0993c12": "故無二。由可言體不成熟故即分別性無體",
    "T85n2805_007:0993c13": "也。由不可言體成熟故即真實也。次差別言",
    "T85n2805_007:0993c14": "說無二成第四如實智也。次更總明四義從",
    "T85n2805_007:0993c15": "先已說名及義下。是總結之明智是假言說。",
    "T85n2805_007:0993c16": "度疑決了等說名尋思。因此尋思菩薩觀名",
    "T85n2805_007:0993c17": "義等二無所有是如實智。次入此已解下。是",
    "T85n2805_007:0993c18": "方便唯識觀。四種通達分善根依止者即四",
    "T85n2805_007:0993c19": "定。後文自釋之。次後次第明不見名義自性",
    "T85n2805_007:0993c20": "差別。依釋可見也。由四尋思四如實智為二",
    "T85n2805_007:0993c21": "方便遣外塵復何方便及境界得入真觀者。",
    "T85n2805_007:0993c22": "此下第三問唯識真觀。前是方便相似解耳。",
    "T85n2805_007:0993c23": "還研此入真。意言分別此四法故生起　此",
    "T85n2805_007:0993c24": "四法既無所有。意言無復所分別諸生緣既",
    "T85n2805_007:0993c25": "盡。意言分別之識亦不得復生起。此即是入",
    "T85n2805_007:0993c26": "真觀。亦見無相性為真見。唯有識達餘法悉",
    "T85n2805_007:0993c27": "無所有名入唯真觀也。四種三摩提者。此四",
    "T85n2805_007:0993c28": "是法無我中四觀依止。非前人無我中四種。",
    "T85n2805_007:0993c29": "煗頂忍世第一方便。是先得等四定也。後章",
    "T85n2805_007:0994a01": "自釋之。釋論曰。此下明八處中第八處。無放",
    "T85n2805_007:0994a02": "逸修。即章第二段。就此有問答。問答即辯法",
    "T85n2805_007:0994a03": "譬兩說。分文為二段。一法說。二譬說。法說中",
    "T85n2805_007:0994a04": "為二。初略示三量智意。二廣釋三量義。",
    "T85n2805_007:0994a05": "論本云但入唯量者。此明俗觀成唯有識體",
    "T85n2805_007:0994a06": "量。後雖明相見種種。若不顛倒識上變異成",
    "T85n2805_007:0994a07": "相見二及種種則唯識義不成。以無識生緣",
    "T85n2805_007:0994a08": "故識不得生。若有實色唯識義又不成。以變",
    "T85n2805_007:0994a09": "異為二而無二體唯一。",
    "T85n2805_007:0994a10": "釋論曰此二法一是因一是果者。塵是因。生",
    "T85n2805_007:0994a11": "義得成又不失能取所取之識故。識是果。此",
    "T85n2805_007:0994a12": "就緣緣。作語根是識因。識是果。此就增上",
    "T85n2805_007:0994a13": "緣明義。若約變異義。識是因。根塵並是果。以",
    "T85n2805_007:0994a14": "根塵從識家種子作因緣生也。離識則無塵",
    "T85n2805_007:0994a15": "等故也。",
    "T85n2805_007:0994a16": "釋論曰又一是所依一是能依者。根塵是所",
    "T85n2805_007:0994a17": "依。識是能依。從識變異種生為根塵。亦得言",
    "T85n2805_007:0994a18": "根塵能依。識是所依也。",
    "T85n2805_007:0994a19": "釋論曰此二法由無始生死來數習故速疾是",
    "T85n2805_007:0994a20": "故於一時中有種種相貌起者。若就俗諦體",
    "T85n2805_007:0994a21": "唯識為量。為成識義故開成相見二法。廣見",
    "T85n2805_007:0994a22": "有六識相有六塵識。各有無量塵識故言種",
    "T85n2805_007:0994a23": "種相貌。八識一時起及前後論之彌無量種",
    "T85n2805_007:0994a24": "別。雖復為種實唯是識量也。",
    "T85n2805_007:0994a25": "釋論曰名義各有三為六者。此下論本文第",
    "T85n2805_007:0994a26": "二更廣釋法說義正明入識唯觀有三種。初",
    "T85n2805_007:0994a27": "明唯量者六相為義。次尋名無所有者。名本",
    "T85n2805_007:0994a28": "目義義無所有故名無義者。所因即六塵以",
    "T85n2805_007:0994a29": "諸塵為義。塵無所有此名空。無所因名何義。",
    "T85n2805_007:0994b01": "又此名為自有義為當無義若有義義無所",
    "T85n2805_007:0994b02": "有故名無義者。若除有物可得有於有家之",
    "T85n2805_007:0994b03": "無。既無有於有法有。何有家之無耶。故",
    "T85n2805_007:0994b04": "亦無義也。次義自性差別二法如釋論可見。",
    "T85n2805_007:0994b05": "不釋之。次第二明相見現如釋論解。作取",
    "T85n2805_007:0994b06": "能所取義既不成。始達於一識上作自分別",
    "T85n2805_007:0994b07": "為相見二法有。次第三釋論解種種相貌觀",
    "T85n2805_007:0994b08": "云。於一時中能觀種種相貌。無相無生名入",
    "T85n2805_007:0994b09": "種種相貌。觀者無相無生為本。從法來至",
    "T85n2805_007:0994b10": "法本極處方達種相貌觀成也。若不達理體",
    "T85n2805_007:0994b11": "於顛倒事相解終不成好解也。次明入三性",
    "T85n2805_007:0994b12": "譬者。此答第二如何法問更為二。初有三",
    "T85n2805_007:0994b13": "十四行文行譬行合釋之。二者從如此菩薩",
    "T85n2805_007:0994b14": "由入似義下三十三行文法說顯成前譬也。",
    "T85n2805_007:0994b15": "譬即借小乘事相以為譬。譬如闇中不了藤",
    "T85n2805_007:0994b16": "謂為蛇。蛇譬分別性事中有。藤譬俗中有",
    "T85n2805_007:0994b17": "識。是依他性。而藤以事檢之無自體但有四",
    "T85n2805_007:0994b18": "微。四微譬安立中有真實性。然蛇本來是無。",
    "T85n2805_007:0994b19": "由闇不了見藤橫謂為蛇也。一切眾生不了",
    "T85n2805_007:0994b20": "別俗中唯有識。於識上作根塵等解。此根",
    "T85n2805_007:0994b21": "塵實無所有。如藤上本無有蛇也。次明藤無",
    "T85n2805_007:0994b22": "自體。假說四微為藤。如達四微時即不見有",
    "T85n2805_007:0994b23": "藤。合譬如於真中不達一如無相。於如上橫",
    "T85n2805_007:0994b24": "倒見分別性根塵。如見蛇時不見藤。根塵既",
    "T85n2805_007:0994b25": "無所有。即見無相性。是約分別性無所有分。",
    "T85n2805_007:0994b26": "見真如見唯有識。即見依他性。見藤時無蛇。",
    "T85n2805_007:0994b27": "未明四微緣識即無生見即無相無生。即是",
    "T85n2805_007:0994b28": "俗識見真實性。如見四微時無藤。本為對俗",
    "T85n2805_007:0994b29": "識立真如。俗既空無所對。真亦絕待第一義",
    "T85n2805_007:0994b30": "空。如見四微亦無所有唯空。即是真實性成",
    "T85n2805_007:0994c01": "無性性。即非安立諦。無於二諦三性等也。",
    "T85n2805_007:0994c02": "論本云如此菩薩由入似義下。第二法說更",
    "T85n2805_007:0994c03": "顯前譬。論文初論文顯次第入三性義。第二",
    "T85n2805_007:0994c04": "既論文明由入真實性捨唯識想。第三明意",
    "T85n2805_007:0994c05": "言分別是先聞法種類。四段明無塵。五明生",
    "T85n2805_007:0994c06": "緣盡識無生。後段釋結可解也。",
    "T85n2805_007:0994c07": "釋論曰復次是時無有一塵品類而非菩薩而",
    "T85n2805_007:0994c08": "了別者。既久習研釋精識反覆熟觀已竟。雖",
    "T85n2805_007:0994c09": "無別體不無識法為相識義也。但此識法本",
    "T85n2805_007:0994c10": "無二相。分別為二相。實一識為體。是諸法本",
    "T85n2805_007:0994c11": "故。於末始得明了後得入真竟。後出觀時方",
    "T85n2805_007:0994c12": "是精識諸法。故無一法而不善達知也。",
    "T85n2805_007:0994c13": "釋論曰無分別智是名者。此第三段辨菩薩",
    "T85n2805_007:0994c14": "住處境界釋疑也。此為二。初答兩問住處及",
    "T85n2805_007:0994c15": "境界。第二更重辯菩薩通別境界為二。初長",
    "T85n2805_007:0994c16": "行辯通名。二偈辯通別兩名。此下言名者。名",
    "T85n2805_007:0994c17": "本身能表法體為名。又名本定體無分別智",
    "T85n2805_007:0994c18": "能證理與理成一。即是定自體之名能起後",
    "T85n2805_007:0994c19": "智立教能長章。一切法相是一切表章之根",
    "T85n2805_007:0994c20": "本。故立無分別智為一切差名。",
    "T85n2805_007:0994c21": "釋論曰復次名者謂究竟者。即是真諦是為",
    "T85n2805_007:0994c22": "第一義諦名。是相應之理極果法故言究竟",
    "T85n2805_007:0994c23": "名。真即表究竟極理故為究竟名也。亦即法",
    "T85n2805_007:0994c24": "界者。法界通一切法。皆如無有二相故言通",
    "T85n2805_007:0994c25": "於一切法。一相無有差別。境智無異相也。",
    "T85n2805_007:0994c26": "論本云無分別智得證得住真如法界者。明",
    "T85n2805_007:0994c27": "不分別一切俗中一切相生等者。相即俗變",
    "T85n2805_007:0994c28": "異事生是識即俗體。由不取此別相故得入",
    "T85n2805_007:0994c29": "住法界。",
    "T85n2805_007:0995a01": "論本云是時菩薩平等平等者。此下第二明",
    "T85n2805_007:0995a02": "通別平等境界義。此中但明二種平等。依如",
    "T85n2805_007:0995a03": "釋論可見。具十種者。一義自性平等。二無言",
    "T85n2805_007:0995a04": "說行相平等。三無生平等。四因緣不起平等。",
    "T85n2805_007:0995a05": "五畢竟寂滅平等。六離諸虛境平等。七一切",
    "T85n2805_007:0995a06": "行無取捨平等。八一切法離相平等。九離妄",
    "T85n2805_007:0995a07": "相境界如幻如化平等。十妄想境界有無無",
    "T85n2805_007:0995a08": "二平等。略示其名耳。釋論自作兩番釋偈十",
    "T85n2805_007:0995a09": "名義。今略示其前後同異大相。第一法名。初",
    "T85n2805_007:0995a10": "番云。謂色受等眼耳等。此五陰五根等。後即",
    "T85n2805_007:0995a11": "除五陰但明五根故異。第二明人名。初番云。",
    "T85n2805_007:0995a12": "謂信行法行等。此即利鈍二種相似聖人。後",
    "T85n2805_007:0995a13": "即我眾生等。此通一切凡夫異前。第三法名。",
    "T85n2805_007:0995a14": "同取十二部正教義同。第四義名。亦同是正",
    "T85n2805_007:0995a15": "教所詮義。第五性名。初謂無義文字。後即明",
    "T85n2805_007:0995a16": "十四。此亦同。十四是音。二十五是字。合有",
    "T85n2805_007:0995a17": "三十九。而言七者。二字同標章結句以相成。",
    "T85n2805_007:0995a18": "所以止三十七。身解義意如涅槃記中釋也。",
    "T85n2805_007:0995a19": "第六略名。初謂眾生等通名。後即有為無為。",
    "T85n2805_007:0995a20": "此即後番通內外根無為等。前但有為論正",
    "T85n2805_007:0995a21": "報名耳。第七廣名。前謂眾生各有別名。後謂",
    "T85n2805_007:0995a22": "色受等。即五陰空等成眾生法六大則異也。",
    "T85n2805_007:0995a23": "第八不淨名。前後同凡夫。第九淨名。前明",
    "T85n2805_007:0995a24": "聖人等。後明須陀洹等。此略同。第十究竟名。",
    "T85n2805_007:0995a25": "亦同是果上極處名呼為究竟名。地地皆亦",
    "T85n2805_007:0995a26": "隨分究竟義。但成自利利他。皆有隨分也。",
    "T85n2805_007:0995a27": "釋論曰究竟名謂緣極通境出世智及出世後",
    "T85n2805_007:0995a28": "智一切法真如境者。緣極通境二種智所緣",
    "T85n2805_007:0995a29": "真如。目此境為究竟。欲顯此究竟理與二乘",
    "T85n2805_007:0995b01": "所緣有異。用緣極通境以目二智示是此二",
    "T85n2805_007:0995b02": "智境。次論本結前可解。",
    "T85n2805_007:0995b03": "釋論曰如此謂方便次第時節捨得者。方便",
    "T85n2805_007:0995b04": "即八處持善根初後自有次第淺深時節。即",
    "T85n2805_007:0995b05": "有方便。正觀等三諦觀等捨分別得。即得真",
    "T85n2805_007:0995b06": "智得證真如無得之理也。後可見也。",
    "T85n2805_007:0995b07": "論本云由入此相得入初歡喜地者。此釋第",
    "T85n2805_007:0995b08": "七資糧果章。就章為三。初總標。二別釋八果。",
    "T85n2805_007:0995b09": "三結示於見道得此八果。總標文可解。第二",
    "T85n2805_007:0995b10": "別釋中釋第一勝時果云。捨凡夫二乘位始",
    "T85n2805_007:0995b11": "得菩薩真位。前十解中雖名聖。未得不二之",
    "T85n2805_007:0995b12": "真聖猶故。是假名菩薩。未得斷凡夫性以身",
    "T85n2805_007:0995b13": "猶未得常住法身故。同凡夫二乘各各差別",
    "T85n2805_007:0995b14": "妄想法為身故也。初地得理無二法身智無",
    "T85n2805_007:0995b15": "二常住法身方是真聖位。異地前假名也。釋",
    "T85n2805_007:0995b16": "第二云。捨自愛名歡。生他愛名喜者。除貪",
    "T85n2805_007:0995b17": "瞋故不愛惜自身。能行大捨心恒歡悅。由除",
    "T85n2805_007:0995b18": "嫉妬故不憎惡他。見他得利益心恒慶憙。方",
    "T85n2805_007:0995b19": "便中有此力故名方便。果正智得理不二之",
    "T85n2805_007:0995b20": "時。無喜不喜之相。昔著我愛。今自他不異故",
    "T85n2805_007:0995b21": "不復愛自憎他。所以令他不達此理者復生",
    "T85n2805_007:0995b22": "悲欲令達之故。",
    "T85n2805_007:0995b23": "釋論曰未曾得大用及出世心者。大用由證",
    "T85n2805_007:0995b24": "法身起應化身是大用。無分別智是出世心。",
    "T85n2805_007:0995b25": "今始得之。是故生喜也。第三地者名勝果。正",
    "T85n2805_007:0995b26": "釋地體義等。後當廣釋自見。釋第四勝通達",
    "T85n2805_007:0995b27": "果云。三義。一由得四依。依法不依人等四依",
    "T85n2805_007:0995b28": "者。一依法。是法門即是詮教。人是能示詮之",
    "T85n2805_007:0995b29": "人。藉人求皆捨人不依人而往也。二依義。義",
    "T85n2805_007:0995c01": "是文下所依以。此所依以即得利益。語止是",
    "T85n2805_007:0995c02": "指示令取義。住語即執詮為病不應依也。三",
    "T85n2805_007:0995c03": "者依智不依識者。智是達理能離生死法。識",
    "T85n2805_007:0995c04": "是隨生死起惑遇種種生死後有。四者簡依",
    "T85n2805_007:0995c05": "了義經者。細有了不了義。依文判了義。依理",
    "T85n2805_007:0995c06": "判不了義。若不能如此則自在生疑則不能",
    "T85n2805_007:0995c07": "得理。豈能利他。依理判了義經則能成就二",
    "T85n2805_007:0995c08": "利也。二者明通法界十重。從初通達乃至上",
    "T85n2805_007:0995c09": "地皆善通達者。此十即十地觀境十功德。若",
    "T85n2805_007:0995c10": "理觀從初地達一功德即達十皆善通達。若",
    "T85n2805_007:0995c11": "就差別義。取法界即不達二地功德。分別中",
    "T85n2805_007:0995c12": "有分別倒惑故通達為難也。三約四方便。如",
    "T85n2805_007:0995c13": "文可見。前後說處多也。第五明生佛家者。即",
    "T85n2805_007:0995c14": "真如無生之家也。無明能生眾生生死無實",
    "T85n2805_007:0995c15": "體如但有外相貌無實體也。今生法身中故",
    "T85n2805_007:0995c16": "不為無明[穀-禾+卵]所苞裹也。又佛子五義者。一願",
    "T85n2805_007:0995c17": "樂無上乘為種子者。由信樂故得多聞熏習",
    "T85n2805_007:0995c18": "為種子。二般若為母者。母有能生子義。若非",
    "T85n2805_007:0995c19": "無分別智則不脫生死。何得生如來家。智",
    "T85n2805_007:0995c20": "不令諸惡執□之。惡執□之則有無明。無明",
    "T85n2805_007:0995c21": "則能生生死。般若生即是無生生也。故離分",
    "T85n2805_007:0995c22": "別得無生生。故是生如來家也。三以定為胎",
    "T85n2805_007:0995c23": "者。胎能含養兒滿十月故生。由定能含養眾",
    "T85n2805_007:0995c24": "行故無分別智生。即是佛子生。四大悲為乳",
    "T85n2805_007:0995c25": "母者。乳母能資養兒。大悲利他即復資養成",
    "T85n2805_007:0995c26": "我眾行。若不為利他則同二乘。豈成大行。故",
    "T85n2805_007:0995c27": "大悲如乳母養子也。五諸佛為父者。一者子",
    "T85n2805_007:0995c28": "藉父遣體生。二者父又能訓誨令子成長。三",
    "T85n2805_007:0995c29": "者又為外蔭護等。明佛子從佛性法身生即",
    "T85n2805_007:0996a01": "是體也。三身又訓誨令成長義。二身師義可",
    "T85n2805_007:0996a02": "見。法身為自體常住。師既師自體義亦得是",
    "T85n2805_007:0996a03": "無師智也。又不令惡法侵損。是外蔭護也。",
    "T85n2805_007:0996a04": "釋論曰恩養果有四種一廣大二最極三無邊",
    "T85n2805_007:0996a05": "四無倒者。平等令一切得解脫故名廣大。悉",
    "T85n2805_007:0996a06": "令得入無餘涅槃故名最極。利益無限量盡",
    "T85n2805_007:0996a07": "一切眾生故名無邊。凡所利益稱根性無不",
    "T85n2805_007:0996a08": "如理故名無倒。由證如同以如為體不見有",
    "T85n2805_007:0996a09": "眾生異我故得眾生心平等。由得大悲同有",
    "T85n2805_007:0996a10": "利他用故得菩薩心平等。由同法身及法界",
    "T85n2805_007:0996a11": "為體異故得法佛心平等。第七第八二果",
    "T85n2805_007:0996a12": "如釋論大憙可見。後第三結名菩薩見道者",
    "T85n2805_007:0996a13": "有三方便。謂如實智者正是此時除障。何",
    "T85n2805_007:0996a14": "以然。由見名義自性差別四種畢竟無所有。",
    "T85n2805_007:0996a15": "唯見識分別作此解。所解脫無所有為無相",
    "T85n2805_007:0996a16": "性。能解心亦不得生。無相無生即得解脫果。",
    "T85n2805_007:0996a17": "了因即無分別正體智。此智為不生道。四如",
    "T85n2805_007:0996a18": "實智是對治道正滅障也。應除是俗諦。二",
    "T85n2805_007:0996a19": "性可解。除滅者即為已滅。已滅惑即理顯現。",
    "T85n2805_007:0996a20": "理顯現即三無性。一切法悉本來無二相。故",
    "T85n2805_007:0996a21": "除生死得法身。皆由唯識觀成。若不達此義",
    "T85n2805_007:0996a22": "則不識大乘要行也。",
    "T85n2805_007:0996a23": "論本云復次何故菩薩入識觀者。下釋第八",
    "T85n2805_007:0996a24": "二智用章。此問如釋論解可見證。就此章為",
    "T85n2805_007:0996a25": "二。前明無分別智前後入唯識觀定其方便",
    "T85n2805_007:0996a26": "體相用。次明二智用。就唯識觀中又二。初明",
    "T85n2805_007:0996a27": "未得初地之前觀。次明已得地更起後觀。言",
    "T85n2805_007:0996a28": "方便者即是唯識。若正智止有一如名更生",
    "T85n2805_007:0996a29": "惑常為不生道也。",
    "T85n2805_007:0996b01": "論本云由緣極通法為境者。釋論解有四德。",
    "T85n2805_007:0996b02": "明智體照境。即通法有四品。此就境有廣狹",
    "T85n2805_007:0996b03": "論之。苦但心最狹。無常通色心已居次廣。無",
    "T85n2805_007:0996b04": "我又廣。而止通大乘相用。無性就理體論之",
    "T85n2805_007:0996b05": "最廣。故言極通境。由唯識觀為門能令通達",
    "T85n2805_007:0996b06": "諸法本故。於一切法無不通達微細。後方便",
    "T85n2805_007:0996b07": "作唯識觀。雖明無倒一義義兼得後三。既從",
    "T85n2805_007:0996b08": "無分別智生。又更生勝品智。豈得無前三",
    "T85n2805_007:0996b09": "義。",
    "T85n2805_007:0996b10": "論本云為除滅共本阿梨耶識中一切有因諸",
    "T85n2805_007:0996b11": "法種子者。此下第一明二智用。用有二。前明",
    "T85n2805_007:0996b12": "唯識觀有自利用。二明得後智利他用。自利",
    "T85n2805_007:0996b13": "有三。一者除障。二立因。三得果用。此文正明",
    "T85n2805_007:0996b14": "滅障用。通滅因果事可解。由七識是惑染六",
    "T85n2805_007:0996b15": "識有煩惱作業故。是種子因緣之本。而本識",
    "T85n2805_007:0996b16": "是緣中最勝。是增上緣。能生六七識作業。復",
    "T85n2805_007:0996b17": "能受薰持種子作根依持生故也。六塵是生",
    "T85n2805_007:0996b18": "種子緣可見也。",
    "T85n2805_007:0996b19": "論本云為生長能觸法身諸法種子者。此第",
    "T85n2805_007:0996b20": "二立因用。諸法即六度。由唯識觀轉六度令",
    "T85n2805_007:0996b21": "成出世故是證法身因也。",
    "T85n2805_007:0996b22": "論本云為轉依者。此第三明得佛法用。即明",
    "T85n2805_007:0996b23": "三德四無畏。後結為成除障立因得果三用",
    "T85n2805_007:0996b24": "入唯識觀。次第二明後智正體。既得真無分",
    "T85n2805_007:0996b25": "別般若竟。此義如資糧章後分釋。今後智用",
    "T85n2805_007:0996b26": "是出世間智。此智照一切法無倒。又為他解",
    "T85n2805_007:0996b27": "說。為此二用故修無分別後智。云何修智。於",
    "T85n2805_007:0996b28": "入真觀前時熟修聞思二慧。是修後智義達",
    "T85n2805_007:0996b29": "諸法入真後時出俗見妄法始更明了也。",
    "T85n2805_007:0996c01": "釋論曰內相外相內外相者。本識為內。塵為",
    "T85n2805_007:0996c02": "外。成身根為內外。於自為內。於他為外。又根",
    "T85n2805_007:0996c03": "塵相對為內外。識通內外。後智見生死同幻",
    "T85n2805_007:0996c04": "化可解。從正體智生故言清淨。清淨本所流",
    "T85n2805_007:0996c05": "故也。",
    "T85n2805_007:0996c06": "釋論曰故不可依見聞覺智相判諸法為實有",
    "T85n2805_007:0996c07": "者。此顯應依智不依識。識著倒相。智則見清",
    "T85n2805_007:0996c08": "淨善達倒夢境是無所有也。五明義如前後",
    "T85n2805_007:0996c09": "更廣解之。",
    "T85n2805_007:0996c10": "釋論曰相違不實不定名偏者。依文符理為",
    "T85n2805_007:0996c11": "不相違。真實及不實。為不可動名定。違理差",
    "T85n2805_007:0996c12": "機為相違。闇心妄說為不實。前後改轉為不",
    "T85n2805_007:0996c13": "定。",
    "T85n2805_007:0996c14": "釋論曰處時相濫名倒者。隨位高下十方地",
    "T85n2805_007:0996c15": "處高下為說為隨處。隨所宜機動時節說即",
    "T85n2805_007:0996c16": "有益名隨時。隨大小乘所宜法相法門等相",
    "T85n2805_007:0996c17": "故言隨相。",
    "T85n2805_007:0996c18": "論本云是時正入唯識觀位中者。此下明第",
    "T85n2805_007:0996c19": "九二智依止章。就此為三。初總標四種能所",
    "T85n2805_007:0996c20": "依止為問。次別釋四能依所止義。後結示之。",
    "T85n2805_007:0996c21": "就總明有四種三摩提。是四種通達分善根",
    "T85n2805_007:0996c22": "止者。四定為所依止。體燸頂忍世第一法。四",
    "T85n2805_007:0996c23": "智是能依止。此四種智即為四種通達分善",
    "T85n2805_007:0996c24": "根也。釋論解云。為明應入處故。言唯識觀中",
    "T85n2805_007:0996c25": "者應入處即三無性真如。約此處觀方始見",
    "T85n2805_007:0996c26": "唯識明了能所依止後自別解。由四善根有",
    "T85n2805_007:0996c27": "四依止故善根成能證無差別理。",
    "T85n2805_007:0996c28": "釋論曰樂觀無塵義故名為忍者。此第二別",
    "T85n2805_007:0996c29": "釋。具明忍有四義。一欲樂義。由能忍安受無",
    "T85n2805_007:0997a01": "生理故二不可壞義。由境真實智寂靜故。三",
    "T85n2805_007:0997a02": "智助義。四簡擇義。後二義明其功能也。",
    "T85n2805_007:0997a03": "釋論曰此忍未離三相謂觀善成就惑污清淨",
    "T85n2805_007:0997a04": "未隨意修習者。猶見有成就相染污相清淨",
    "T85n2805_007:0997a05": "相所以未能隨意修習故成下品。次後第二",
    "T85n2805_007:0997a06": "別釋四依止。第一光得三摩提者。光是智名。",
    "T85n2805_007:0997a07": "因定得此智。定從所得之智立名故稱光得。",
    "T85n2805_007:0997a08": "定都四名。一者名三摩提。此云等安。謂能平",
    "T85n2805_007:0997a09": "等安置於心不令散亂高下。即是心法令心",
    "T85n2805_007:0997a10": "於一境法等攝住離於沈浮。二持訶那。舊言",
    "T85n2805_007:0997a11": "禪那。此翻為智生。以能引生智惠故也。又翻",
    "T85n2805_007:0997a12": "為善思。能善思量生六通慧故。又人心不高",
    "T85n2805_007:0997a13": "下顛倒不噉味故名善思。三者稱三摩拔提。",
    "T85n2805_007:0997a14": "此翻等俱至。心不高下為等。心境不相離為",
    "T85n2805_007:0997a15": "俱。在於觀中緣境為至。故言等俱至。四奢摩",
    "T85n2805_007:0997a16": "他。此翻寂靜。已離下地惑。惑通無復用故名",
    "T85n2805_007:0997a17": "寂靜。前三名通流無流悉得立之。唯無流定",
    "T85n2805_007:0997a18": "得此奢摩他名也。",
    "T85n2805_007:0997a19": "釋論曰若具五分五智此定名三摩提者。五",
    "T85n2805_007:0997a20": "分者初定光得為自分三定通行為自分定無",
    "T85n2805_007:0997a21": "間為自分念分通四定為第五分。一定中皆",
    "T85n2805_007:0997a22": "有五義故得三摩提名。四定別名從強者受",
    "T85n2805_007:0997a23": "稱也。又五分者。取八聖道中正定為三摩提",
    "T85n2805_007:0997a24": "體。正見正覺正語正業正命此五為分。由正",
    "T85n2805_007:0997a25": "見見邪相而捨。見正相而取。乃至見邪命而",
    "T85n2805_007:0997a26": "捨。見正命而取。由正見捨五種所對治。故立",
    "T85n2805_007:0997a27": "五種。能對治為助定分也。五分智者。一自性",
    "T85n2805_007:0997a28": "分智。是無流勝善成熟故言自性分智。二人",
    "T85n2805_007:0997a29": "分智。此定非惡人所習。智人所讚。此智亦依",
    "T85n2805_007:0997b01": "內起。是智為至人之氣分因故為人分智。三",
    "T85n2805_007:0997b02": "清淨分智。我此定寂靜美妙。已捨道所對治",
    "T85n2805_007:0997b03": "惑滅故為清淨分智。四果分智。現世安樂住",
    "T85n2805_007:0997b04": "未來感安樂涅槃果。是果家之小分智故言",
    "T85n2805_007:0997b05": "果分智。五念分智。此定憶念出入觀熟修不",
    "T85n2805_007:0997b06": "忘入出觀相故言念分智。約分起五智分三",
    "T85n2805_007:0997b07": "十七助道法。如釋論解。又四善根者。即是四",
    "T85n2805_007:0997b08": "定所發燸頂忍世第一四位即能資生於果。",
    "T85n2805_007:0997b09": "故為善根也。第二定釋論明已離三相故是",
    "T85n2805_007:0997b10": "最上品者。已離成就相染污相清淨相等三",
    "T85n2805_007:0997b11": "種分別惑故成上品也。即四尋思上品次隣",
    "T85n2805_007:0997b12": "四如實智解三種頂行。第三云是進際者。凡",
    "T85n2805_007:0997b13": "人至山頂進則成飛仙。似聖人進入忍位。世",
    "T85n2805_007:0997b14": "第一法即取真智成真聖故是進退際也。第",
    "T85n2805_007:0997b15": "三定四如實智中名通行從理得名。釋論意",
    "T85n2805_007:0997b16": "可解也。釋第四定止取通行一剎那定為無",
    "T85n2805_007:0997b17": "間定。此定是最後法。釋論可見也。又前釋非",
    "T85n2805_007:0997b18": "安立諦義云。此諦通一切法無有差別故名",
    "T85n2805_007:0997b19": "非安立者。立法為差別中二相之彼此故立",
    "T85n2805_007:0997b20": "法示他非安立諦。一切法同一如相無有異",
    "T85n2805_007:0997b21": "者。同此如相故言通一切法無差別也。後第",
    "T85n2805_007:0997b22": "三段結為入非安立諦觀前方便。若得見道",
    "T85n2805_007:0997b23": "無生智即為正相應道也。",
    "T85n2805_007:0997b24": "論本云若菩薩如此入初地已者。此下釋第",
    "T85n2805_007:0997b25": "十二智差別章。就此為四。初明得見道為修",
    "T85n2805_007:0997b26": "道依止。二明修道依見道成真聖行。第三簡",
    "T85n2805_007:0997b27": "二見道異相。四以偈結重顯前義。初明見道",
    "T85n2805_007:0997b28": "依止者。以修道中一切行並為聖行者。由得",
    "T85n2805_007:0997b29": "見道故。由作唯識觀通達真俗故。得見道為",
    "T85n2805_007:0997c01": "依止故是聖行。",
    "T85n2805_007:0997c02": "論本云云何菩薩修習觀行入於修道者。此",
    "T85n2805_007:0997c03": "下至更修加行文來第二明修位觀行體相有",
    "T85n2805_007:0997c04": "問有答。釋論作三意解此中答即為三復次",
    "T85n2805_007:0997c05": "　釋論曰此云何凡問十義者。指後第五勝相。",
    "T85n2805_007:0997c06": "解十地中具明此十義。今但列所問十義名。",
    "T85n2805_007:0997c07": "然雖復具有十義亦無分別明科段但有義意",
    "T85n2805_007:0997c08": "耳。而已復作三番釋。云何下文略示大意。十",
    "T85n2805_007:0997c09": "義者即明修道中大相境。一者相。即修道中",
    "T85n2805_007:0997c10": "境行體相。二次第者。即從淺至深從方便入",
    "T85n2805_007:0997c11": "理。三修者。即是長時修四修無分別等五修",
    "T85n2805_007:0997c12": "等一切觀行。四差別者。於一切行中各有無",
    "T85n2805_007:0997c13": "量義相貌不同故言差別。五攝相助者。即道",
    "T85n2805_007:0997c14": "品及世間散心萬行並為助道也。六攝相礙",
    "T85n2805_007:0997c15": "者一切障並攝之轉令成助道分。七功德者。",
    "T85n2805_007:0997c16": "即明法界十功德能生長方便行之功德也。",
    "T85n2805_007:0997c17": "八更互觀察者。諸萬行更互相顯。如初地有",
    "T85n2805_007:0997c18": "十度。以檀義獨顯。乃十地智亦然也。更互助",
    "T85n2805_007:0997c19": "法同相成。九名者。是義表定能顯一切法體",
    "T85n2805_007:0997c20": "故是名也。十淨不淨者。具真俗三性。以依",
    "T85n2805_007:0997c21": "他隨分別為不淨。不分別者故淨也。次釋修",
    "T85n2805_007:0997c22": "習觀行。如釋論可見。論本明入修道。釋論明",
    "T85n2805_007:0997c23": "依止見道入初地者。初地有入住出三僧祇",
    "T85n2805_007:0997c24": "修行。明重修同修道故也。次答中釋論作三",
    "T85n2805_007:0997c25": "復次來解之。此中問止一云何。由答中有總",
    "T85n2805_007:0997c26": "略出其有三義意。釋論作三義來釋之耳。後",
    "T85n2805_007:0997c27": "更釋文也。初番解釋初明三慧境。此中明十",
    "T85n2805_007:0997c28": "地異聲聞十地者。一受三歸地。二信地。三信",
    "T85n2805_007:0997c29": "法地。四內凡夫地。五學信戒地。六八人地。",
    "T85n2805_007:0998a01": "七須陀洹地。八斯陀含地。九阿羅漢那含地。",
    "T85n2805_007:0998a02": "十阿羅漢地。次明三慧功能。次明後得二無",
    "T85n2805_007:0998a03": "倒。次明長時等四修。次明由轉依故行成真",
    "T85n2805_007:0998a04": "聖道也。後明為得三身具自他利益故更修",
    "T85n2805_007:0998a05": "加行。復次云何下。第二復次約六義為問者。",
    "T85n2805_007:0998a06": "此中但有答文中有六意。故知總明一云何",
    "T85n2805_007:0998a07": "中有六問。一明三慧界。二明三慧功能。三",
    "T85n2805_007:0998a08": "明修位因果。即後智望前為果。望後時修慧",
    "T85n2805_007:0998a09": "則為因。可見。四明四修。五明依止。即依轉。",
    "T85n2805_007:0998a10": "六明勝用。即得三身成滿自他兩用。復次云",
    "T85n2805_007:0998a11": "何。第三總問修位次第者。初總答問。云從初",
    "T85n2805_007:0998a12": "修心乃至修位究竟以答問。然後更還舉三",
    "T85n2805_007:0998a13": "慧境乃至三身為次第釋之。由境生智。由智",
    "T85n2805_007:0998a14": "功能故能攝持境。故成次第。次出其體相示",
    "T85n2805_007:0998a15": "因果。次成滿四修。次明轉依。是自利為四",
    "T85n2805_007:0998a16": "德本。次復明得三身二利義。復次論本云佛",
    "T85n2805_007:0998a17": "廣說所安立法相於菩薩十地者。此更重舉",
    "T85n2805_007:0998a18": "前文釋證成其意。此即三慧境。釋論曰。合如",
    "T85n2805_007:0998a19": "所說雖有眾多法門。論其真實唯是一境。聞",
    "T85n2805_007:0998a20": "慧能達此。次思慧能合觀真俗通別二境。修",
    "T85n2805_007:0998a21": "慧但在極通境真中。此行並是真聖行。異地",
    "T85n2805_007:0998a22": "前行也。次後智作世等可見。初地證得真如",
    "T85n2805_007:0998a23": "法身始是自利用成。八地無功用自利成。九",
    "T85n2805_007:0998a24": "地始　應身利他成。十地得化身利他用化",
    "T85n2805_007:0998a25": "二乘凡夫下品人始成就。而猶有微細礙著",
    "T85n2805_007:0998a26": "未自在不及佛也。就感他佛者。凡夫二乘始",
    "T85n2805_007:0998a27": "行菩薩感化身訖。十迴趣初地以上悉感應",
    "T85n2805_007:0998a28": "身。初地得證法身也。方便淨土中感應身受",
    "T85n2805_007:0998a29": "法樂為進道緣。以行成入理即體證法身成",
    "T85n2805_007:0998b01": "常住果也。",
    "T85n2805_007:0998b02": "釋論曰聲聞見道是他道菩薩見道是自道",
    "T85n2805_007:0998b03": "者。次第三辯大小乘見道異相。二乘見道心",
    "T85n2805_007:0998b04": "境異。所行道與能觀心異故是他道也。菩薩",
    "T85n2805_007:0998b05": "見道境智唯一。無復境智二相故言是自道",
    "T85n2805_007:0998b06": "　釋論曰此依止在道方便中即思修二慧者。",
    "T85n2805_007:0998b07": "通方便中福慧助成正道故名依止。",
    "T85n2805_007:0998b08": "釋論曰此涅槃非是道果是道住處者。不明",
    "T85n2805_007:0998b09": "修道所得究竟果名涅槃故。是道住處非是",
    "T85n2805_007:0998b10": "道果。顯菩薩以慈悲般若為體。不著生死涅",
    "T85n2805_007:0998b11": "槃。離真俗相。道住此無相法中即名無相法",
    "T85n2805_007:0998b12": "即無住處樂故名涅槃。",
    "T85n2805_007:0998b13": "釋論曰道有下中上上即是十地者。下即聲",
    "T85n2805_007:0998b14": "聞。中即獨覺。上即菩薩十地。此十地是真常",
    "T85n2805_007:0998b15": "道也。",
    "T85n2805_007:0998b16": "釋論曰此十地出離四種生死為通功能者。",
    "T85n2805_007:0998b17": "依本識起方便行免界外四種生死。十地體",
    "T85n2805_007:0998b18": "並是真如。菩薩正是真智故通免生死也。",
    "T85n2805_007:0998b19": "釋論曰所居之土無有五濁如頗梨柯等者。",
    "T85n2805_007:0998b20": "無五濁即無五人。一凡夫。二外道。三聲聞。四",
    "T85n2805_007:0998b21": "獨覺。五下位。下意行菩薩等五並為穢濁不",
    "T85n2805_007:0998b22": "得入十地中淨土也。頗梨柯者即水精。此體",
    "T85n2805_007:0998b23": "清徹。能徹見彼邊物義。故借以表土。土即唯",
    "T85n2805_007:0998b24": "識智為土體□□□頗梨柯世界　釋第九生",
    "T85n2805_007:0998b25": "如來家者。以見真如證法身為如來家　釋",
    "T85n2805_007:0998b26": "第十法輪三義名轉者。一能上下平行者。上",
    "T85n2805_007:0998b27": "即行進趣勝位。下即化他也。平行即修觀。未",
    "T85n2805_007:0998b28": "得能得者令得勝法入勝位。已得能守者令",
    "T85n2805_007:0998b29": "不退失也。三能從此至彼者。能以我功德智",
    "T85n2805_007:0998c01": "慧與他。隨根性機宜令彼得我解。復得傳化",
    "T85n2805_007:0998c02": "他故言從此至彼　第十一得果異。二乘有",
    "T85n2805_007:0998c03": "十力等。後智果中廣釋。此未解之方便入見",
    "T85n2805_007:0998c04": "道修道究竟。即第四段道。又四行五言偈。後",
    "T85n2805_007:0998c05": "更承五行七言偈。為顯前義令開顯易見。前",
    "T85n2805_007:0998c06": "四偈中一偈明四尋思方便及正觀四如實智",
    "T85n2805_007:0998c07": "方便。次一偈正明四如實智故得入非安立",
    "T85n2805_007:0998c08": "諦即三無性第一義理唯自證知。次復兩偈",
    "T85n2805_007:0998c09": "顯所入出無礙法師別論取來證成之如偈。",
    "T85n2805_007:0998c10": "後釋論結示之可見也。此後五偈釋論結顯",
    "T85n2805_007:0998c11": "義。一明資糧道。二加行道。三見道。四明究竟",
    "T85n2805_007:0998c12": "道。釋資糧中又言單名生複名長菩薩唯複",
    "T85n2805_007:0998c13": "無單故生長一時者。十度但進故生長一時",
    "T85n2805_007:0998c14": "也。",
    "T85n2805_007:0998c15": "釋論曰此福及慧有二種功用一能助道二能",
    "T85n2805_007:0998c16": "成道體者。道有轉成勝品義則成道體。劣品",
    "T85n2805_007:0998c17": "有轉滅義。由帶相而是善故能資助成道。道",
    "T85n2805_007:0998c18": "成劣相即滅故不成道。",
    "T85n2805_007:0998c19": "釋論曰由定後心觀察諸法是故於法心得決",
    "T85n2805_007:0998c20": "定者。在定中已證見法義。出觀後此心從定",
    "T85n2805_007:0998c21": "心生。以達法本故觀察諸法心猶決定。",
    "T85n2805_007:0998c22": "釋論曰又菩薩備修五明於度量方便具足自",
    "T85n2805_007:0998c23": "能故於思惟心得決定者。一因明亦為內明。",
    "T85n2805_007:0998c24": "以善解外道所明一切身內諸法精識立破相",
    "T85n2805_007:0998c25": "名明。以立義破義皆有因故也。二者聲明者。",
    "T85n2805_007:0998c26": "若善毘伽羅論好識音聲差別之相名聲明。",
    "T85n2805_007:0998c27": "三者外明者。善識達身外事一切六塵世間",
    "T85n2805_007:0998c28": "事相為外明。四醫方明者。善識業病疲病及",
    "T85n2805_007:0998c29": "治病時等等故也。",
    "T85n2805_007:0999a01": "五者工巧明者。一切諸方道述國計治生田",
    "T85n2805_007:0999a02": "園等悉屬工巧明也。菩薩既具故思惟中心",
    "T85n2805_007:0999a03": "得決定也。",
    "T85n2805_007:0999a04": "釋論曰菩薩能化能證故名能了者。是所證",
    "T85n2805_007:0999a05": "自分現前為證。未達之處將現證處比度得",
    "T85n2805_007:0999a06": "解為比。",
    "T85n2805_007:0999a07": "釋論曰知此義類但以分別為因者。為化分",
    "T85n2805_007:0999a08": "別眾生故說真俗二諦皆由分別故起。故以",
    "T85n2805_007:0999a09": "分別為因也。",
    "T85n2805_007:0999a10": "釋論曰已於義類及分別心決定故者。由加",
    "T85n2805_007:0999a11": "行道已得無相性分證見真於二諦義類無所",
    "T85n2805_007:0999a12": "有心決定。由五明於思惟分別識法心決定",
    "T85n2805_007:0999a13": "　釋論曰離顛倒及變異二虛妄故名真者。內",
    "T85n2805_007:0999a14": "心是顛倒。外塵有為法為變異。由心至故著",
    "T85n2805_007:0999a15": "變異成生死。真如理無內外法。故離顛倒及",
    "T85n2805_007:0999a16": "變異等相也。",
    "T85n2805_007:0999a17": "釋論曰是諸法第一性故名法界者。約諸法",
    "T85n2805_007:0999a18": "辯自體法為法性。廢法辨自體是第一並真",
    "T85n2805_007:0999a19": "無偽。是生道因之性故名為法界。具含三身",
    "T85n2805_007:0999a20": "故。三身是法界自他二用也。",
    "T85n2805_007:0999a21": "釋論曰同見一味無有差別者。見如來大小",
    "T85n2805_007:0999a22": "乘教雖顯多種法門。皆為成就真如一味無",
    "T85n2805_007:0999a23": "差別之理。一即法界之法身也。",
    "T85n2805_007:0999a24": "釋論曰一切染污法熏習種子是過聚性體",
    "T85n2805_007:0999a25": "者。惑業果報三品不淨法種子並是過失法",
    "T85n2805_007:0999a26": "故言過也。有無量種子並在本識中故名聚",
    "T85n2805_007:0999a27": "體。是生死不淨品之根本生因故名為性。離",
    "T85n2805_007:0999a28": "如來大乘正教不能令解。離無分別智不能",
    "T85n2805_007:0999a29": "滅者。此是一切染污法微細種子。一切染法",
    "T85n2805_007:0999b01": "依止此作因緣生故言染法。此依止中無量",
    "T85n2805_007:0999b02": "種子聚在中故言稠。悉與本識體無異相不",
    "T85n2805_007:0999b03": "可分別故名密。",
    "T85n2805_007:0999b04": "釋論曰如阿伽陀藥者。此無藥翻之。此藥能",
    "T85n2805_007:0999b05": "治一切病。亦如如意寶能除一切。此亦能除",
    "T85n2805_007:0999b06": "一切病也。可得名無賈良藥。亦為無比良藥",
    "T85n2805_007:0999b07": "也。",
    "T85n2805_007:0999b08": "釋論曰所說理勝及所得果勝者。一乘道理",
    "T85n2805_007:0999b09": "無性非安立諦等理。果即大涅槃為勝也。又",
    "T85n2805_007:0999b10": "明大乘通三乘中菩薩為大。又待小得大。一",
    "T85n2805_007:0999b11": "乘者無二三乘唯是一故。無相待之乘為真",
    "T85n2805_007:0999b12": "實勝乘也。無分別智以法界為根。體為知根。",
    "T85n2805_007:0999b13": "從知未知根生故。又名有根。有未知欲知根",
    "T85n2805_007:0999b14": "從如實智生。又論緣因解性生亦名有根。能",
    "T85n2805_007:0999b15": "生後智及進後加行智故。亦名有根。有當體",
    "T85n2805_007:0999b16": "名有根。何以然。得此智故餘智滅。智依此智",
    "T85n2805_007:0999b17": "故更生上地功德智慧故是根也。餘可見。",
    "T85n2805_007:0999b18": "攝大乘論義記第七"
}