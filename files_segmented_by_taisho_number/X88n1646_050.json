{
    "X88n1646_050:0279b12": "居士傳五十",
    "X88n1646_050:0279b14": "馬邦良徐成民傳",
    "X88n1646_050:0279b15": "馬邦良者富陽人。萬歷中登進士第。知丹徒縣。仁慈",
    "X88n1646_050:0279b16": "正直。一方推為神君。既去。立祠祀之。後官甘肅。行太",
    "X88n1646_050:0279b17": "僕。以憂歸居慈山僧舍。日禮阿彌陀佛求生西方。過",
    "X88n1646_050:0279b18": "蘇州將謁座主王荊石。至一寺禮佛稱佛名。悲泪不",
    "X88n1646_050:0279b19": "止。時舉人黃鍾與一友謁之。就坐問曰。公信佛念佛",
    "X88n1646_050:0279b20": "一何真實若此。邦良曰。人身難得。正法難逢。佛可不",
    "X88n1646_050:0279b21": "信耶。念佛可不真實耶。佛法利益人天。非宿植善根",
    "X88n1646_050:0279b22": "多生疑謗。一失人身受苦無量。每一思之痛徹心骨。",
    "X88n1646_050:0279b23": "兩人曰。公言人身難得。舉目便是。三人併諸左右非",
    "X88n1646_050:0279b24": "人耶。時方仲夏。邦良以扇一揮。羣蠅四飛。詰曰。蠅多",
    "X88n1646_050:0279c01": "與。人多與。兩人憮然久之。邦良曰。始吾為諸生時。奉",
    "X88n1646_050:0279c02": "上帝旨。掌第五殿閻羅事。每夜坐殿上。簿書山積。亡",
    "X88n1646_050:0279c03": "者三尸自陳身口意業。據律定案。千百人中不失人",
    "X88n1646_050:0279c04": "身者纔一二耳。且陽世極刑不過一死。陰司受罪痛",
    "X88n1646_050:0279c05": "極則死。死已復生。如是作。如是受。絕無適輕適重於",
    "X88n1646_050:0279c06": "其間。惟信佛念佛往生極樂者不入冥塗。然則佛可",
    "X88n1646_050:0279c07": "不信耶。念佛可不真實耶。因言殿西有二楹。供養雲",
    "X88n1646_050:0279c08": "棲．紫栢二大師。而雲棲香火為尤盛。其後領鄉薦。判",
    "X88n1646_050:0279c09": "事漸稀。至釋褐而謝事。二人聞已毛髮竦豎。傳其事",
    "X88n1646_050:0279c10": "以告鄉里焉(淨土晨鐘．活閻君紀略)。",
    "X88n1646_050:0279c11": "徐成民名坤。小名佛舍。江南太倉人。父驥生。縣學生。",
    "X88n1646_050:0279c12": "成民為人長者長齋奉佛。年十八。當崇禎六年六月",
    "X88n1646_050:0279c13": "十二日。夜夢被帝召至忉利天。敕示夙世因緣。命攝",
    "X88n1646_050:0279c14": "第五殿閻羅王事百日。自此每夜坐堂中。作呼叱聲。",
    "X88n1646_050:0279c15": "若官府決獄狀。驥生起而瞷之。見一王者南面坐。鬼",
    "X88n1646_050:0279c16": "判獄卒猙獰旁列。則大驚諦視之。而王者乃成民也。",
    "X88n1646_050:0279c17": "遲明詢其故。成民以實告。即令移居寺中。諸昆弟及",
    "X88n1646_050:0279c18": "遠近好事者多携筆札伏壁後記其判語。得九十餘",
    "X88n1646_050:0279c19": "條。決斷精嚴。見者身毛為竪。成民嘗自言。冥中罪囚",
    "X88n1646_050:0279c20": "合四天下。動以萬計。除付所司分治外。其親鞫者猶",
    "X88n1646_050:0279c21": "夕以千計。獄有十八。刑分萬條。塞耳呼號。舉目愁慘。",
    "X88n1646_050:0279c22": "諸佛菩薩及歷代祖師時來救拔。然非宿有善根者。",
    "X88n1646_050:0279c23": "雖面與開示惛然不知。惟七月之望為佛歡喜日。普",
    "X88n1646_050:0279c24": "天下盡演瑜伽施食法。大士親領眾囚赴食。法力所",
    "X88n1646_050:0280a01": "屆諸罪末減。過此則與人世遠隔矣。是歲七月望夕。",
    "X88n1646_050:0280a02": "成民謂獄官曰。好勸眾囚各稱阿彌陀佛。能稱阿彌",
    "X88n1646_050:0280a03": "陀佛一聲者。合獄都出罪。其不能者。但令持佛字。復",
    "X88n1646_050:0280a04": "詔四門各樹一牌。庭中樹三十六幡。各各大書阿彌",
    "X88n1646_050:0280a05": "陀佛以示眾囚。復詔眾囚前各書佛字於胸。而命之",
    "X88n1646_050:0280a06": "曰念之念之。慎莫忘佛。佛在爾心。今告爾等。或有惡",
    "X88n1646_050:0280a07": "鬼銅狗犯爾。刀劍刺爾。自火逼爾。爾但稱佛名。一切",
    "X88n1646_050:0280a08": "銷滅。蓮花現前。我若誑爾。與爾同罪。成民自受事後。",
    "X88n1646_050:0280a09": "偶言生死事輙驗。自以徐氏先世有負罪縶獄者。率",
    "X88n1646_050:0280a10": "諸宗黨禮梁皇懺。周而復始得末減乃已。頃之至九",
    "X88n1646_050:0280a11": "月十四日成民上表謝事。於是修持益力。日誦準提",
    "X88n1646_050:0280a12": "呪回向淨土以終其身其。判語二集。里人揚時泰．崑",
    "X88n1646_050:0280a13": "山戴衮序之。名曰活閻羅斷案。刻行於世(活閻羅斷案)。",
    "X88n1646_050:0280a14": "知歸子曰。予讀文昌化書言。張孝仲日應世務。夜治",
    "X88n1646_050:0280a15": "幽冥。以為異。及觀馬邦良．徐成民事。乃知其事世多",
    "X88n1646_050:0280a16": "有之。觀二人所言。善惡報應理有固然。無足怪者。詩",
    "X88n1646_050:0280a17": "云。視爾夢夢。我心慘慘。又云。胡不相畏。不畏於天。嗚",
    "X88n1646_050:0280a18": "呼。可不念哉。",
    "X88n1646_050:0280a19": "汪大紳云。為甚要念佛。要腔子裏光明故也。腔子",
    "X88n1646_050:0280a20": "裏香淨故也。一分光明得念佛一分力。一分香淨",
    "X88n1646_050:0280a21": "得念佛一分力。到得滿腔子光明。滿腔子香淨。這",
    "X88n1646_050:0280a22": "便是極樂世界。如今人要長要短。弄得腔子裏又",
    "X88n1646_050:0280a23": "黑又臭。若到得滿腔子黑臭。這便是地獄。佛也救"
}