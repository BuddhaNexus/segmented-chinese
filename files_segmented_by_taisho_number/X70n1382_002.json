{
    "X70n1382_002:0235a16": "佛鑑禪師語錄卷第二",
    "X70n1382_002:0235a18": "住臨安府徑山興聖萬壽禪寺語錄",
    "X70n1382_002:0235a19": "侍者普明了南紹曇等編",
    "X70n1382_002:0235a20": "指三門。廣大樓閣。門戶不扄。了事衲僧。未行先到。且",
    "X70n1382_002:0235a21": "到後如何。眼不見為淨。",
    "X70n1382_002:0235a22": "佛殿。天上無彌勒。人間無釋迦。燒香禮拜誰。遂燒香",
    "X70n1382_002:0235a23": "云。唵摩尼達哩吽[口*發]吒。",
    "X70n1382_002:0235a24": "踞方丈。前佛性命。後佛紀綱。總被斯徑山今日一把",
    "X70n1382_002:0235b01": "把定。直得盡天下衲僧無出氣處。莫有不甘底麼。拍",
    "X70n1382_002:0235b02": "禪牀云。果然。",
    "X70n1382_002:0235b03": "拈勑黃。從上來莫不貴重這一著子。直得不言而化。",
    "X70n1382_002:0235b04": "不約而同。風從虎兮雲從龍。",
    "X70n1382_002:0235b05": "指法座。召大眾云。便恁麼委得。暢殺五髻峯。儻或躊",
    "X70n1382_002:0235b06": "躇。且行雙徑路。",
    "X70n1382_002:0235b07": "陞座祝　聖罷(問答不錄)。乃云。靈山密府。釋迦老子面",
    "X70n1382_002:0235b08": "皮黃。少室單傳。達磨大師無版齒。聲前得句。意外明",
    "X70n1382_002:0235b09": "宗。透過是非關。不住羅籠表。便可十字街頭橫三豎",
    "X70n1382_002:0235b10": "四。孤峯頂上嘯月眠雲。的的無私。頭頭有據。以此弘",
    "X70n1382_002:0235b11": "濟大法。以此仰助教風。豎抹橫該。七穿八穴。正恁麼",
    "X70n1382_002:0235b12": "時如何。千峯朝華嶽。萬派肅滄溟(敘謝不錄)。復舉。世尊",
    "X70n1382_002:0235b13": "陞座。文殊白槌云。諦觀法王法。法王法如是。拈云。大",
    "X70n1382_002:0235b14": "眾。幸自好一片無瑕白玉。却被文殊一槌打作百雜",
    "X70n1382_002:0235b15": "碎。直至如今収捨不上。然雖如是。不因樵子徑。爭到",
    "X70n1382_002:0235b16": "葛洪家。",
    "X70n1382_002:0235b17": "當晚小參。直下便是劃地為牢。別討生涯。鑿空求縫。",
    "X70n1382_002:0235b18": "恁麼也不得。不恁麼也不得。飜身一躑。抹過太虗。只",
    "X70n1382_002:0235b19": "此靈鋒。阿誰敢擬。能縱能奪。能殺能活。無高無下。無",
    "X70n1382_002:0235b20": "黨無偏。一切處不留。一切處成就。拍禪牀云。不知世",
    "X70n1382_002:0235b21": "有誰知己。相共扶持折脚鐺。復舉三聖問雪峯。透",
    "X70n1382_002:0235b22": "網金鱗未審以何為食。公案。拈云。軟底不奈硬底何。",
    "X70n1382_002:0235b23": "硬底不奈軟底何。然雖如是。點撿將來。未免一得一",
    "X70n1382_002:0235b24": "失。具眼者辨取。",
    "X70n1382_002:0235c01": "謝兩班并萬年西堂至。上堂。釋迦出世。一時文殊．普",
    "X70n1382_002:0235c02": "賢．觀音．勢至．金剛藏．彌勒大士．佗方國土諸大菩薩．",
    "X70n1382_002:0235c03": "聲聞緣覺。悉皆畢集。莫不各務本事。助佛揚化。轉大",
    "X70n1382_002:0235c04": "法輪。如百川赴海。同歸一味。山僧此來新住徑山。亦",
    "X70n1382_002:0235c05": "有知事頭首．大眾耆舊．諸方來者大善知識。各出一",
    "X70n1382_002:0235c06": "隻手。作成保社。扶豎正宗。然於中間要且你不識我。",
    "X70n1382_002:0235c07": "我不識你。彼彼不相照。各各不相知。你若忻忻。我即",
    "X70n1382_002:0235c08": "不肯。且道因甚如此。義出豐年。",
    "X70n1382_002:0235c09": "重陽上堂。召大眾云。去年底。今年底。輙莫明年更明",
    "X70n1382_002:0235c10": "年。年年只如是。黃花爛爛醉重陽。落葉蕭蕭愁滿地。",
    "X70n1382_002:0235c11": "諸人還會麼。以拂子擊禪牀云。吾無隱乎爾。",
    "X70n1382_002:0235c12": "開爐上堂。僧問。初冬時節又相催。浩浩諸方爐鞴開。",
    "X70n1382_002:0235c13": "獨有徑山文武火。不知煨殺幾人來。如何是徑山文",
    "X70n1382_002:0235c14": "武火。師云。切不得動著我香匙火筯。進云。只如趙州",
    "X70n1382_002:0235c15": "道。三十年前。南方火爐頭有箇無賓主話。未曾有人",
    "X70n1382_002:0235c16": "舉著。此意如何。師云。舌頭拖地。進云。畢竟如何是無",
    "X70n1382_002:0235c17": "賓主話。師云。言滿天下。進云。只如玄沙聞得。云。這老",
    "X70n1382_002:0235c18": "漢脚跟未點地在。又作麼生。師云。一坑埋却。進云。可",
    "X70n1382_002:0235c19": "謂焦塼打著連底凍。赤眼撞著火柴頭。師云。一劃劃",
    "X70n1382_002:0235c20": "斷。僧禮拜。師乃云。五峯門下。三箇五箇衲被幪頭",
    "X70n1382_002:0235c21": "圍爐打坐。鼻笑瞿曇。平欺達磨。又誰管你張三李六。",
    "X70n1382_002:0235c22": "然雖如是。諸方爐鞴正炎炎。何似徑山文武火。",
    "X70n1382_002:0235c23": "出鄉歸上堂。若論此事。如國家出師相似。須是先鋒",
    "X70n1382_002:0235c24": "殿後。俱得其人。人無異志。心無異用。一往直前。折衝",
    "X70n1382_002:0236a01": "千里。然後戰無不勝。攻無不取。且奏凱回戈。頓轡自",
    "X70n1382_002:0236a02": "樂一句作麼生道。折弓放馬無餘事。倚杖逢春點異",
    "X70n1382_002:0236a03": "花。復云。赤手空拳下山去。滿船和月載歸來。五峯",
    "X70n1382_002:0236a04": "可煞無慚愧。面面相看眼未開。何故。窮坑難滿。",
    "X70n1382_002:0236a05": "天童晦巖和尚至。上堂。同身共命。同氣連枝。阿難合",
    "X70n1382_002:0236a06": "掌。迦葉揚眉。就中一句子不許外人知。且道因甚如",
    "X70n1382_002:0236a07": "此。營裏天王。",
    "X70n1382_002:0236a08": "謝保寧西堂掛牌及新舊都寺上堂。說禪說道易。成",
    "X70n1382_002:0236a09": "佛作相難。又道成佛作祖易。說禪說道難。咄。有什麼",
    "X70n1382_002:0236a10": "禪道可說。有什麼佛祖可成。更有什麼一絲頭許難",
    "X70n1382_002:0236a11": "易來。然雖如是。忙者自忙閑者閑。",
    "X70n1382_002:0236a12": "上堂。不寒不熱。好箇時節。黃鶯頻織柳絲烟。子規猶",
    "X70n1382_002:0236a13": "哭松梢月。佛殿脊被鴟吻咬殺則且置。且道透聲色",
    "X70n1382_002:0236a14": "一句作麼生道。良久。云。老不以筋力為能。",
    "X70n1382_002:0236a15": "浴佛上堂。指天指地弄精魂。只為生來無腦門。韶石",
    "X70n1382_002:0236a16": "一棒打不殺。至今恩愛俱成冤。正當四月八底事與",
    "X70n1382_002:0236a17": "誰論。門外千峯萬峯啼斷猿。",
    "X70n1382_002:0236a18": "上堂。南北東西八百牛。時來群聚五峯頭。飢[(歹*又)/食]飽臥",
    "X70n1382_002:0236a19": "松風裏。晝不拘兮夜不収。然雖如是。爭奈鼻頭繩索",
    "X70n1382_002:0236a20": "總在山僧手裏。有時一掣教佗去。有時一掣教佗住。",
    "X70n1382_002:0236a21": "且總不恁麼。又作麼生。擊拂子云。今日費我多少草",
    "X70n1382_002:0236a22": "料。",
    "X70n1382_002:0236a23": "謝西堂首座秉拂上堂。萬年石橋。三平石梁。總沒交",
    "X70n1382_002:0236a24": "涉。恰恰相當足陌。見錢買賣。一毫不用商量。因甚如",
    "X70n1382_002:0236b01": "此。南泉斬猫兒。",
    "X70n1382_002:0236b02": "火後上堂。劫灰飛盡見靈蹤。突兀凌霄對五峯。意在",
    "X70n1382_002:0236b03": "目前誰共委。相同扶起舊家風。",
    "X70n1382_002:0236b04": "端午上堂。五月端午節。底事不須說。百恠盡潛蹤。羣",
    "X70n1382_002:0236b05": "魔俱殄滅。是則是。且道無病之人如何發藥。鄭州梨。",
    "X70n1382_002:0236b06": "青州棗。綿州附。漢州薑。邠州鐵。卓拄杖。下座。",
    "X70n1382_002:0236b07": "入城歸。謝宣賜上堂。去時萬木含愁色。歸日千峯展",
    "X70n1382_002:0236b08": "笑容。此意此心知有自。一爐香爇散天風。",
    "X70n1382_002:0236b09": "上堂。七月八月。或凉或熱。景色凄清。蟬聲嗚咽。觀音",
    "X70n1382_002:0236b10": "菩薩將錢買胡餅。放下手。却是饅頭。拍膝一下。云。韶",
    "X70n1382_002:0236b11": "陽老人得一橛。",
    "X70n1382_002:0236b12": "大內陞座。及見施主歸。上堂。逾月走紅塵。生涯隨處",
    "X70n1382_002:0236b13": "新。逢人陪笑面。接物強精神。僥倖遇　明主帡幪。感",
    "X70n1382_002:0236b14": "重臣歸來。何以報。卓拄杖一下。云。只此謝　堯仁。",
    "X70n1382_002:0236b15": "上堂。三分光陰二早過。靈臺一點不揩磨。貪生逐日",
    "X70n1382_002:0236b16": "區區去。喚不回頭爭奈何。古人併盡氣力。只抓著徑",
    "X70n1382_002:0236b17": "山癢處。山僧自罹劫火。奔走紅塵歸來。瓦礫堆中從",
    "X70n1382_002:0236b18": "事土水。非但業識忙忙。和鼻孔眼睛一時打失了也。",
    "X70n1382_002:0236b19": "如今要作全人。終不可得。然雖如是。家貧願隣富。",
    "X70n1382_002:0236b20": "重陽上堂。九日重陽節。東籬賞菊花。歌懽公子事。淡",
    "X70n1382_002:0236b21": "薄野僧家。雖然淡薄。不妨別有滋味。且道是什麼滋",
    "X70n1382_002:0236b22": "味。膠膠粘粘黃栗粽。苦苦澁澁茱萸茶。",
    "X70n1382_002:0236b23": "上堂。舉。教中道。彌滿清淨中不容佗。又道。云何是中",
    "X70n1382_002:0236b24": "更容佗物。驀拈拄杖云。這箇且不是佗物。卓一下。云。",
    "X70n1382_002:0236c01": "豈不清淨。你等衲僧家要行便行。要坐便坐。靠拄杖",
    "X70n1382_002:0236c02": "云。切不得動著。",
    "X70n1382_002:0236c03": "入城歸上堂。十五日以前。常在途中。不離家舍。十五",
    "X70n1382_002:0236c04": "日以後。常在家舍。不離途中。正當十五日。跛跛挈挈。",
    "X70n1382_002:0236c05": "百醜千拙。張都料。李作頭。鑿竅底鑿竅。著楔底著楔。",
    "X70n1382_002:0236c06": "雙徑來來去去人。長安夜夜家家月。",
    "X70n1382_002:0236c07": "謝兩堂首座秉拂上堂。召大眾云。山僧是箇實頭人。",
    "X70n1382_002:0236c08": "愛說實頭話。凡一切事據實而論。前日兩堂首座秉",
    "X70n1382_002:0236c09": "拂所說法要。一人全道得著。一人全道不著。道得著",
    "X70n1382_002:0236c10": "底。堪與人天為師。道不著底。堪與佛祖為師。若人辨",
    "X70n1382_002:0236c11": "得出。自救不了。若辨不出。南州北州名字行。却有何",
    "X70n1382_002:0236c12": "益哉。",
    "X70n1382_002:0236c13": "水鄉持鉢歸上堂。六月火邊坐。三冬水裏走。怒中呈",
    "X70n1382_002:0236c14": "笑面。閙處伸毛手。滿載沒底船。歸來重抖擻。且道抖",
    "X70n1382_002:0236c15": "擻箇甚麼。卓拄杖云。蘇州有。常州有。",
    "X70n1382_002:0236c16": "郡知府至。上堂。傾蓋相逢。已成多事。側鞭回首。早涉",
    "X70n1382_002:0236c17": "繁詞。須是恁麼人。方明恁麼事。恁麼人既在這裏。作",
    "X70n1382_002:0236c18": "麼生是恁麼事。旛竿頭上鐵龍頭。復云。達磨西來。",
    "X70n1382_002:0236c19": "不立文字。教外別傳。且道傳箇什麼。徑山久默斯要。",
    "X70n1382_002:0236c20": "不務速說。今日既遇知音。不免破慳去也。垂下一足",
    "X70n1382_002:0236c21": "云。不是樸庵。大難委悉。",
    "X70n1382_002:0236c22": "佛涅槃上堂。記得世尊涅槃日普告大眾云。謂吾滅",
    "X70n1382_002:0236c23": "度。非吾弟子。謂吾不滅度。亦非吾弟子。師云。滅度不",
    "X70n1382_002:0236c24": "滅度既總不是。畢竟合作麼生。諸人還見釋迦老子",
    "X70n1382_002:0237a01": "麼。其或未然。却聽山僧分明為汝指出。遲日江山麗。",
    "X70n1382_002:0237a02": "春風花草香。泥融飛鷰子。沙暖睡鴛鴦。",
    "X70n1382_002:0237a03": "上堂。拈拄杖。召大眾云。韶光去也誰能留。長江袞袞",
    "X70n1382_002:0237a04": "無暫休。人生既老不復少。此心未了空悠悠。或有箇",
    "X70n1382_002:0237a05": "漢出來道。大小徑山猶作這箇語話。卓一下。云。打草",
    "X70n1382_002:0237a06": "只要蛇驚。",
    "X70n1382_002:0237a07": "浴佛上堂。指天指地。徒張意氣。一棒打殺。更無巴鼻。",
    "X70n1382_002:0237a08": "徑山今日都盧放過。且要一時腦門著地。何故。豈不",
    "X70n1382_002:0237a09": "見道。禮之用。和為貴。",
    "X70n1382_002:0237a10": "上堂。舉。應庵示眾云。三十三州七十僧。驢腮馬頷得",
    "X70n1382_002:0237a11": "人憎。諸方若具羅籠手。今日無因到淨名。師云。應庵",
    "X70n1382_002:0237a12": "太師祖是則是。太煞舌長。徑山則不然。數百禪和數",
    "X70n1382_002:0237a13": "十州。襤襂破衲面搊搜。諸方有道不肯學。甘共山僧",
    "X70n1382_002:0237a14": "拽木頭。",
    "X70n1382_002:0237a15": "上堂。拈拄杖。召大眾云。今日四月十五結制之辰。盡",
    "X70n1382_002:0237a16": "山河大地．草木叢林．情與無情。盡在拄杖頭上安居",
    "X70n1382_002:0237a17": "禁足。若凡若聖。若青若黃。長短洪纖。各住自位。不得",
    "X70n1382_002:0237a18": "動著。候七月十五。別有條章。這箇則且置。豎拄杖云。",
    "X70n1382_002:0237a19": "你道這箇拄杖子吞却拄杖子。不見有拄杖子。依舊",
    "X70n1382_002:0237a20": "是箇拄杖子時如何。卓一下。云。應當如是學。",
    "X70n1382_002:0237a21": "謝兩堂首座秉拂上堂。拈拄杖云。前既無釋迦。後亦",
    "X70n1382_002:0237a22": "無彌勒。即今何所覩。舉拄杖云。見麼。天台三百五十",
    "X70n1382_002:0237a23": "錢買得。卓一下。云。賊。賊。",
    "X70n1382_002:0237a24": "中夏上堂。拈拄杖云。前半夏已往。已難推究。後半夏",
    "X70n1382_002:0237b01": "未來。未可討論。正當今日。有箇現成公案。諸人還斷",
    "X70n1382_002:0237b02": "得麼。若斷不得。且聽拄杖子斷看。卓一下。云。乾三連。",
    "X70n1382_002:0237b03": "坤六段。",
    "X70n1382_002:0237b04": "破庵和尚忌日。拈香。楊歧設忌。做盡鬼怪。徑山設忌。",
    "X70n1382_002:0237b05": "一無所解。隨分淡淡薄薄點一盃茶。燒一炷香。謾禮",
    "X70n1382_002:0237b06": "三拜。若謂報德醻恩。兔子喫牛嬭。",
    "X70n1382_002:0237b07": "上堂。時節不相饒。俄當七月朝。未聞桐葉落。已覺稻",
    "X70n1382_002:0237b08": "香飄。泣露蟬聲咽。迎秋鴈影遙。有誰相共委。突兀對",
    "X70n1382_002:0237b09": "凌霄。",
    "X70n1382_002:0237b10": "解夏上堂。諸人分上各各有一節案牘。九十日內推",
    "X70n1382_002:0237b11": "勘已圓。今當自恣。既到山僧面前。無有不了底事。且",
    "X70n1382_002:0237b12": "畢竟如何決斷。已結證。未結證。驀拈拄杖。卓一下。云。",
    "X70n1382_002:0237b13": "大赦咸放。",
    "X70n1382_002:0237b14": "出山鄉歸上堂。黃面瞿曇昔持鉢入舍衛大城乞食。",
    "X70n1382_002:0237b15": "於其城中次第乞已。還至本處。飯食訖。収衣鉢。洗足",
    "X70n1382_002:0237b16": "已。敷座而坐。召大眾云。黃面瞿曇幸自可憐生。無端",
    "X70n1382_002:0237b17": "被須菩提出來道箇希有。直得七花八裂。収捨不上。",
    "X70n1382_002:0237b18": "徑山出鄉四十餘日。今日歸來。飯食已了。衣鉢亦収",
    "X70n1382_002:0237b19": "了。敷坐已了。只是諸人第一不得出來讚嘆。何故。錢",
    "X70n1382_002:0237b20": "是足陌。物有定價。",
    "X70n1382_002:0237b21": "御書至。上堂。拈香祝",
    "X70n1382_002:0237b22": "聖罷。趺坐(問答不錄)。乃云。須彌山為筆。香水海為墨。盡",
    "X70n1382_002:0237b23": "大地為紙。吾大　聖人以主天下之力。秉此筆。蘸此",
    "X70n1382_002:0237b24": "墨。而於此紙大書特書。縱橫得妙。輝騰今古。榮耀林",
    "X70n1382_002:0237c01": "泉。以此侈吾佛之光。以此霈神龍之澤。以此莊嚴寶。",
    "X70n1382_002:0237c02": "所以此成就福田。吉祥中吉祥。殊勝中殊勝。正恁麼",
    "X70n1382_002:0237c03": "時。如何報稱。萬年恢正續。四海樂無為。臣僧　(師範)",
    "X70n1382_002:0237c04": "恭奉",
    "X70n1382_002:0237c05": "聖旨。特賜本寺釋迦寶殿妙莊嚴閣凌霄之閣靈澤",
    "X70n1382_002:0237c06": "之殿寶所萬年正續之院二十四大字宸翰。臣僧領",
    "X70n1382_002:0237c07": "眾迎接歸寺。永鎮名山。陞于此座。舉揚宗旨。上祝",
    "X70n1382_002:0237c08": "　聖壽無疆。臣上感　聖恩。上感聖恩。下情無任感天",
    "X70n1382_002:0237c09": "荷　聖激切屏營之至。復說偈云。堯仁及物麗如春。",
    "X70n1382_002:0237c10": "榮寵名山　御墨新。將底醻恩崇壽域。碧天無際水",
    "X70n1382_002:0237c11": "無垠。",
    "X70n1382_002:0237c12": "冬至上堂。拈拄杖云。過去也恁麼。未來也恁麼。見在",
    "X70n1382_002:0237c13": "也恁麼。卓一下。云。一陽來復。萬彚發生。寒谷回春。冰",
    "X70n1382_002:0237c14": "河解凍。且道是佛法耶。世法耶。卓一下。云。非思量分",
    "X70n1382_002:0237c15": "別之所能解。",
    "X70n1382_002:0237c16": "上堂。摩騰入漢。如將蒿枝攪四大海。令一切鰕蠏魚",
    "X70n1382_002:0237c17": "龍知水為命。達磨西來。又如將鴆毒置於海中。令一",
    "X70n1382_002:0237c18": "切鰕蠏魚龍飲者皆死。雖然如是。心不負人。面無慚",
    "X70n1382_002:0237c19": "色。",
    "X70n1382_002:0237c20": "浴佛上堂。昔年當此日。生箇老妖孽。殃害大地人。有",
    "X70n1382_002:0237c21": "屈無處雪。雲門憤不甘。一棒要打殺。打不殺。至今年",
    "X70n1382_002:0237c22": "年有箇四月八。",
    "X70n1382_002:0237c23": "結制上堂。徑山今日結夏。不分上中下座。徤則運瓦",
    "X70n1382_002:0237c24": "搬椽。困則橫眠倒臥。誰管你孔夫子．李老君．胡達磨。",
    "X70n1382_002:0238a01": "何故。善賈者不停死貨。",
    "X70n1382_002:0238a02": "上堂。佛之與祖是生冤家。禪之與道是大妄語。何故。",
    "X70n1382_002:0238a03": "豈不見道。冠者五六人。童子六七人。浴乎沂。風乎舞",
    "X70n1382_002:0238a04": "雩。詠而歸。",
    "X70n1382_002:0238a05": "上堂。拈拄杖云。一切有為法。如夢幻泡影。如露亦如",
    "X70n1382_002:0238a06": "電。舉起拄杖云。拄杖子化作拄杖子。吞却拄杖子則",
    "X70n1382_002:0238a07": "且置。只如深沙神怒發。將嘉州大像一摑。因甚陝府",
    "X70n1382_002:0238a08": "鐵牛颯然粉碎。卓一下。云。應作如是觀。",
    "X70n1382_002:0238a09": "上堂。七縱八橫處見得透徹。寒灰死火時恰恰相當。",
    "X70n1382_002:0238a10": "寒灰死火時體得分明。七縱八橫處頭頭合轍。所以",
    "X70n1382_002:0238a11": "道。古今一貫。聲色純真。豎拂子云。看看。德濟龍王向",
    "X70n1382_002:0238a12": "這裏逞大神通。降一陣卒風驟雨。瀉向諸人面前。還",
    "X70n1382_002:0238a13": "知麼。若也不知。却歸靈澤殿去也。",
    "X70n1382_002:0238a14": "上堂。古者道。為學日益。為道日損。損之又損。至於無",
    "X70n1382_002:0238a15": "損。正恁麼時。蜻蜓許是好蜻蜓。飛來飛去不曾停。捉",
    "X70n1382_002:0238a16": "來摘除兩箇翼。便是一枚大鐵釘。",
    "X70n1382_002:0238a17": "佛涅槃上堂。舉。文殊請佛再轉法輪。世尊云。吾四十",
    "X70n1382_002:0238a18": "九年未甞說一字。汝今請吾再轉法輪。莫是吾有所",
    "X70n1382_002:0238a19": "說法耶。師云。黃面瞿曇以油洗皂。欲成素練。豈可復",
    "X70n1382_002:0238a20": "得耶。下座。詣大佛殿普禮三拜。和文殊一時領過。",
    "X70n1382_002:0238a21": "上堂。舉。梁山和尚道。南來者與三十棒。北來者與三",
    "X70n1382_002:0238a22": "十棒。雖然如是。不當宗乘。後來瑯琊道。梁山好一片",
    "X70n1382_002:0238a23": "真金。只作頑鐵賣了。瑯琊即不然。南來者與三十棒。",
    "X70n1382_002:0238a24": "北來者與三十棒。一任天下人貶剝。師云。瑯琊恁麼",
    "X70n1382_002:0238b01": "道。瓜田納履。未免嫌疑。徑山這裏。南來者搬泥。北來",
    "X70n1382_002:0238b02": "者運土。拔一毫以利天下。吾不為也。",
    "X70n1382_002:0238b03": "破庵和尚忌日。拈香。這箇老凍儂。猛利如虎狼。威凜",
    "X70n1382_002:0238b04": "萬壑風。眼搖百步光。我昔編其鬚。脫命於毫芒。至今",
    "X70n1382_002:0238b05": "數十載。毒恨不可忘。此世後世。永永不願見。臨風誓",
    "X70n1382_002:0238b06": "此一爐香。",
    "X70n1382_002:0238b07": "出鄉歸上堂。千峯萬峯濃潑眼。十谿五谿深沒腰。只",
    "X70n1382_002:0238b08": "有山翁喜相接。聲聲慚愧與難消。且道還有所得也",
    "X70n1382_002:0238b09": "無。蝦蟆口裏一粒椒。",
    "X70n1382_002:0238b10": "重九上堂。黃菊新開剪剪金。忻逢佳節興難禁。臨高",
    "X70n1382_002:0238b11": "無語寫幽思。拄杖為吾聊一吟。卓拄杖一下。云。非但",
    "X70n1382_002:0238b12": "落韻。兼錯平仄。",
    "X70n1382_002:0238b13": "上堂。二由一有。一亦莫守。文殊普賢。泥猪疥狗。",
    "X70n1382_002:0238b14": "上堂。今時參學多是踏步向前。道我參毗盧師．法身",
    "X70n1382_002:0238b15": "主。向上巴鼻。格外玄機。如渴鹿趂陽焰。於自己脚跟",
    "X70n1382_002:0238b16": "下事往往蹉過。殊不知舉步處踏著釋迦老子天靈",
    "X70n1382_002:0238b17": "蓋。開口時觸著達磨大師祖諱。要且無你在遮右掩",
    "X70n1382_002:0238b18": "處。徑山恁麼告報。還有猛省底麼。咄。用省作麼。",
    "X70n1382_002:0238b19": "聖節上堂。拈拄杖云。天地之根。萬物之主。大千無以",
    "X70n1382_002:0238b20": "居其尊。劫石難以並其固。卓一下。云。直得森羅萬像．",
    "X70n1382_002:0238b21": "草木叢林．情與無情悉皆皷舞。時哉。時哉。正月初五。",
    "X70n1382_002:0238b22": "謝智首座．惠後堂并新舊頭首上堂。徑山一句子似",
    "X70n1382_002:0238b23": "有如無。却須是箇具大智慧底領之於文彩未彰已",
    "X70n1382_002:0238b24": "前。然後知大藏小藏盡從這裏流出。至於或卷或舒。",
    "X70n1382_002:0238c01": "或進或退。靡不中的。雖然如是。可惜許。",
    "X70n1382_002:0238c02": "中夏歸新僧堂上堂。大凡參學。先須自參。直須識取",
    "X70n1382_002:0238c03": "自家本來底面目。然後徧參。遊人門戶。升其堂奧。坐",
    "X70n1382_002:0238c04": "其牀榻。至於自受用三昧．他受用三昧一時具足。儻",
    "X70n1382_002:0238c05": "或倚佗墻壁。看佗眉毛眼睫。終非究竟。既然如是。且",
    "X70n1382_002:0238c06": "作麼生是自家本來面目。良久。云。北人不相鼻。南人",
    "X70n1382_002:0238c07": "不相色。",
    "X70n1382_002:0238c08": "解制上堂。道無彼我。踏著不嗔。用不停留。了無轍跡。",
    "X70n1382_002:0238c09": "翠巖東語西話。著甚來由。仰山種粟畬田。翻成窠窟。",
    "X70n1382_002:0238c10": "文遠於驢糞裏落節。洞山向萬里無寸草處嚲跟。這",
    "X70n1382_002:0238c11": "一隊漢一時裂下了也。畢竟事作麼生。拈拄杖。卓一",
    "X70n1382_002:0238c12": "下。云。驚起暮天沙上鴈。海門斜去兩三行。",
    "X70n1382_002:0238c13": "謝新舊知事兩堂秉拂上堂。衲僧家。無本據。動靜去",
    "X70n1382_002:0238c14": "留。無非活路。進一步。臨機沒回互。退一步。聲色如聾",
    "X70n1382_002:0238c15": "瞽。不進不退。又且如何。前堂首座是果州人。後堂首",
    "X70n1382_002:0238c16": "座是蓬州人。蓬州人自打蓬州鄉談。果州人自打果",
    "X70n1382_002:0238c17": "州鄉談。雖然如是。君子千里同風。",
    "X70n1382_002:0238c18": "出隊。上堂。拈拄杖。召大眾云。眾生擾擾昏昏。寢於長",
    "X70n1382_002:0238c19": "夜。困於脩途。徑山不忍見。向三冬裏轟一聲霹靂。而",
    "X70n1382_002:0238c20": "使夢者覺。行者詣。卓一下。還覺神清氣爽麼。成龍昇",
    "X70n1382_002:0238c21": "天。成蛇竄草。",
    "X70n1382_002:0238c22": "檀越捨佛五臟請上堂。無量法門。同歸方寸。河沙妙",
    "X70n1382_002:0238c23": "德。只在毫端。於一毫端上見得便見。靈山一會。心肝",
    "X70n1382_002:0238c24": "五臟盡在這裏。放行把住不由別人。若論把住。不消",
    "X70n1382_002:0239a01": "一捏。若論放行。則釋迦老子自還釋迦老子。文殊普",
    "X70n1382_002:0239a02": "賢自還文殊普賢。阿難迦葉自還阿難迦葉。護法諸",
    "X70n1382_002:0239a03": "天自還護法諸天。不妨各得其要。各住自位。各務本",
    "X70n1382_002:0239a04": "事。助佛揚化。盡未來際無有退轉。正恁麼時如何。此",
    "X70n1382_002:0239a05": "功德海無邊際。流出當人一念中。一念真心充法界。",
    "X70n1382_002:0239a06": "當知福報亦無窮。",
    "X70n1382_002:0239a07": "上堂。恍恍惚惚。杳杳冥冥。非精非物。非佛非心。缺齒",
    "X70n1382_002:0239a08": "老胡得之而不識。颺在乎嵩山之陰。諸人還識得麼。",
    "X70n1382_002:0239a09": "水上青青綠。元來是浮萍。",
    "X70n1382_002:0239a10": "浴佛上堂。釋迦老漢初生下時。一手指天。一手指地",
    "X70n1382_002:0239a11": "云。天上天下。唯吾獨尊。後來有孝順兒孫要一棒打",
    "X70n1382_002:0239a12": "殺與狗喫者。又有將惡水驀頭澆者。點撿將來。總出",
    "X70n1382_002:0239a13": "佗圈繢不得。徑山則不然。當初若見。只與佗摩頂云。",
    "X70n1382_002:0239a14": "易長易養。管取教佗哭也不成。笑亦不得。",
    "X70n1382_002:0239a15": "上堂。召大眾云。猫有歃血之功。虎有起屍之德。所以",
    "X70n1382_002:0239a16": "抦持佛祖正印者。殺活卷舒。遊刃自在。理故當然。若",
    "X70n1382_002:0239a17": "據今日。盡天下衲僧到徑山這裏。總須乞命。然雖如",
    "X70n1382_002:0239a18": "是。吹毛雖利。不斬無罪之人。",
    "X70n1382_002:0239a19": "上堂。釋迦掩室於摩竭。淨名杜口於毗耶。須菩提唱",
    "X70n1382_002:0239a20": "無說以顯道。釋梵絕聽而雨花。後來又道。斯皆理為",
    "X70n1382_002:0239a21": "神御。故口以之而默。豈曰無辯。辯所不能言也。師云。",
    "X70n1382_002:0239a22": "肇法師不謬為座主。善說出格道理。若是徑山則不",
    "X70n1382_002:0239a23": "然。草木天下同。",
    "X70n1382_002:0239a24": "破庵和尚忌日。拈香。太湖濵。南湖畔。行脚不著便。撞",
    "X70n1382_002:0239b01": "著這老漢。分明兩箇五百文。剛然證道是一貫。當時",
    "X70n1382_002:0239b02": "被渠淈[泳-永+盾]一場。究竟成箇不了公案。逗到今日。如何",
    "X70n1382_002:0239b03": "結斷。炷香云。神光斷臂。豫讓吞炭。",
    "X70n1382_002:0239b04": "出山鄉歸上堂。召大眾云。三家村裏神樹子。十字路",
    "X70n1382_002:0239b05": "頭牛屎堆。拾得寒山曾覷破。至今拍手笑咍咍。你這",
    "X70n1382_002:0239b06": "一隊後生。三條椽下閉眉合眼。恣意妄想。知什麼茄",
    "X70n1382_002:0239b07": "子．瓠子。",
    "X70n1382_002:0239b08": "重九。能仁西堂同定首座至。上堂。召大眾云。三十年",
    "X70n1382_002:0239b09": "前與吾石谿商量一段因緣。橫也不奈何。豎亦不奈",
    "X70n1382_002:0239b10": "何。至於七日。竟無折合。懡[怡-台+羅]而休。誰知三十年後驀",
    "X70n1382_002:0239b11": "然撞在面前。不待商量。自然默默相契。非但石谿。至",
    "X70n1382_002:0239b12": "于定公首座亦同此見。毫髮無差。且道如何是相契",
    "X70n1382_002:0239b13": "底事。節屆重陽。日短夜長。",
    "X70n1382_002:0239b14": "為石谿和尚赴蔣山引座。寶公寶山之寶。非青黃赤",
    "X70n1382_002:0239b15": "白等色。亦非大小方圓等相。三賢莫辨。十聖那知。是",
    "X70n1382_002:0239b16": "故公亦秘惜。若非其人。未易分付。今日石谿不涉安",
    "X70n1382_002:0239b17": "排計較。突然在前。無心而得。既得之已。亦不以為奇",
    "X70n1382_002:0239b18": "特。眩曜於人。是則故是。爭奈我此千百衲子虗心久",
    "X70n1382_002:0239b19": "矣。皆欲一見。是以鳴鼓集眾。慇懃虔請。願陞此座。於",
    "X70n1382_002:0239b20": "香煙起處放此寶光。令我一眾因此寶光獲見此寶。",
    "X70n1382_002:0239b21": "同得受用。盡未來際。求無退失。然雖恁麼。更有一事",
    "X70n1382_002:0239b22": "不得不疑。或有箇沒意智漢不識好惡。犯眾出來道。",
    "X70n1382_002:0239b23": "蔣山。蔣山。不得將常住物作自己人情。吾姪却須自",
    "X70n1382_002:0239b24": "作支遣。莫教累及老叔。恐人無憑。先此奉白。",
    "X70n1382_002:0239c01": "上堂。參禪衲子擔箇不會。到處問人。東邊問張老。西",
    "X70n1382_002:0239c02": "邊問李老。問來問去。忽然一旦會得。元來便是箇不",
    "X70n1382_002:0239c03": "會底。雖然。莫將圖上水。喚作洞庭波。",
    "X70n1382_002:0239c04": "上堂。佛祖命脉。洞然明白。黑漆屏風。松蘿亮隔。",
    "X70n1382_002:0239c05": "冬至上堂。孟冬薄寒。仲冬嚴寒。寒則普天普地寒。結",
    "X70n1382_002:0239c06": "成冰片。凍破泥團。達磨不會。大難。大難。",
    "X70n1382_002:0239c07": "臘八上堂。拈拄杖云。雪山六年凍不死。一麻一麥餓",
    "X70n1382_002:0239c08": "不死。無端更道悟明星。躂倒至今扶不起。拄杖子試",
    "X70n1382_002:0239c09": "著力看。卓一下。普賢蹙頞。文殊偷喜。",
    "X70n1382_002:0239c10": "上堂。纔擬恁麼。便不恁麼。成現生涯。陳年滯貨。雪峯",
    "X70n1382_002:0239c11": "輥出三箇毬。[祝/土]著嵩山破竈墮。",
    "X70n1382_002:0239c12": "師嘉熈三年正月二十五日奉",
    "X70n1382_002:0239c13": "聖旨。特賜佛鑑禪師。師領眾迎接。望",
    "X70n1382_002:0239c14": "闕謝　恩畢。遂鳴鼓陞座。拈香祝　聖罷。據座(問答不錄)。",
    "X70n1382_002:0239c15": "　乃云。形名未兆。文彩全彰。見聞知覺。覿體純真。坐",
    "X70n1382_002:0239c16": "臥經行。全身奉重。應萬機而無滯。融十虗而不痕。左",
    "X70n1382_002:0239c17": "右逢原。縱橫得妙。然雖如是。堯舜之君猶有化在。且",
    "X70n1382_002:0239c18": "把定乾坤。獨超今古一句作麼生道。雲淨日月正。風",
    "X70n1382_002:0239c19": "暄草木香。臣僧師範凉薄之蹤於道無取。茲者恭蒙",
    "X70n1382_002:0239c20": "　聖恩。特賜禪號。寵踰其分。媿溢于中。是由昔日靈",
    "X70n1382_002:0239c21": "山付囑之重。以至今日有茲叨遇。上感　聖恩。上感",
    "X70n1382_002:0239c22": "　聖恩。但臣下情無任激切屏營之至。復說偈云。只",
    "X70n1382_002:0239c23": "箇叢林粥飯僧。濫膺徽號媿無能。臨風將底祝　君",
    "X70n1382_002:0239c24": "壽。遙指南山千萬層。",
    "X70n1382_002:0240a01": "上堂。靈山獨付飲光。少室單傳可祖。黃梅夜半傳衣。",
    "X70n1382_002:0240a02": "臨濟臨行囑付。徑山這裏無衷私底佛法。今日普為",
    "X70n1382_002:0240a03": "諸人保任此事。終不虗也。只是第一不得生風起草。",
    "X70n1382_002:0240a04": "第二不得匿影逃形。懸崖鳥道。不得寄跡留聲。白日",
    "X70n1382_002:0240a05": "青天。不得噡言寐語。老僧恁麼告報。莫成寐語麼。良",
    "X70n1382_002:0240a06": "久。云。正是寐語。",
    "X70n1382_002:0240a07": "浴佛上堂。僧問。未離兜率。已降王宮。未出母胎。度人",
    "X70n1382_002:0240a08": "已畢。此意如何。師云。頭陀石被莓苔褁。擲筆峯遭薜",
    "X70n1382_002:0240a09": "茘纏。進云。世尊初生。一手指天。一手指地。目顧四方。",
    "X70n1382_002:0240a10": "周行七步。意作麼生。師云。乞兒伎倆。進云。只如世尊",
    "X70n1382_002:0240a11": "道。天上天下。唯吾獨尊。又作麼生。師云。屎窖裏出頭",
    "X70n1382_002:0240a12": "來。進云。雲門道。我當時若見。一棒打殺與狗子喫。貴",
    "X70n1382_002:0240a13": "圖天下太平。未審據何道理。師云。喪車後掉藥袋。進",
    "X70n1382_002:0240a14": "云。既是未離兜率。因甚已降王宮。師云。南地有竹。進",
    "X70n1382_002:0240a15": "云。未出母胎。因甚度人已畢。師云。北地有木。進云。如",
    "X70n1382_002:0240a16": "何是徑山今日報恩一句。師云。惡水劈頭澆。僧禮拜。",
    "X70n1382_002:0240a17": "師乃云。土宿頷下長髭鬚。淨飯宮中生悉達。西天",
    "X70n1382_002:0240a18": "此土絕知音。千古萬古阿剌剌。",
    "X70n1382_002:0240a19": "上堂。山僧近日偶因送客下山。途中撞著箇田厙翁。",
    "X70n1382_002:0240a20": "佗便近前相接。見其頗恭。遂問云。翁翁高姓。渠遂指",
    "X70n1382_002:0240a21": "空中一片雲道。長老還見麼。山僧對云。見。佗又道。見",
    "X70n1382_002:0240a22": "什麼。乃依實對佗道。是一片黑雲。翁云。今夜定有雨。",
    "X70n1382_002:0240a23": "山僧見其語頗異。又問佗。翁翁高居甚處。渠便荷鋤",
    "X70n1382_002:0240a24": "而行。更不回顧。信之淺草有毒蛇。平田有猛虎。雖然",
    "X70n1382_002:0240b01": "已被徑山勘破了也。且道誵訛在什麼處。我這裏七",
    "X70n1382_002:0240b02": "八百衲子。盡是禪中之精。必能緇辨。",
    "X70n1382_002:0240b03": "解制上堂。孤峯頂上。百草頭邊。豎去橫來。築著磕著。",
    "X70n1382_002:0240b04": "汝等諸人提坐具向日本國裏作自恣佛事即不問。",
    "X70n1382_002:0240b05": "長連床上喫粥喫飯一句作麼生。三年一閏。",
    "X70n1382_002:0240b06": "上堂。一是一。二是二。天是天。地是地。南北東西各依",
    "X70n1382_002:0240b07": "本位。只是當時二祖不合禮老胡三拜。使我東土人",
    "X70n1382_002:0240b08": "至今無處出氣。然雖如是。蛇無頭不行。",
    "X70n1382_002:0240b09": "上堂。昨日九月九。過了重陽節。今日憶重陽。陞堂何",
    "X70n1382_002:0240b10": "可說。擬欲問黃花。黃花雖有在東籬。擬欲問白醪。白",
    "X70n1382_002:0240b11": "醪雖有非我知。不如一時放下。衲被幪頭。從教門外",
    "X70n1382_002:0240b12": "風颼颼。雨颼颼。幽州江口。採石渡頭。三三兩兩釣漁",
    "X70n1382_002:0240b13": "舟。",
    "X70n1382_002:0240b14": "掛御書寶所額。五峯插天。一塵不到。特標寶所。雲漢",
    "X70n1382_002:0240b15": "昭回。不問南來北來。普請一時證入。證入則故是。其",
    "X70n1382_002:0240b16": "中事作麼生。香風吹動春長在。瑞氣氳蟠夜不収。",
    "X70n1382_002:0240b17": "掛寺額(寧宗御書)。古佛示此額。今佛成此額。文彩全彰。當",
    "X70n1382_002:0240b18": "陽顯赫。直得龍翔鳳翥。日月騰輝。地闢天開。山川改",
    "X70n1382_002:0240b19": "觀。凡曰見聞。駭心動目。莫不因此額而得入此門。既",
    "X70n1382_002:0240b20": "入此門。則見廣大樓閣清淨道場。綿亘十方。彌綸八",
    "X70n1382_002:0240b21": "極。重重華藏。處處莊嚴。交光相羅。如寶絲網。不相障",
    "X70n1382_002:0240b22": "礙。無壞無離。而使人人除一切障。滅一切惑。及得一",
    "X70n1382_002:0240b23": "切諸總持門。於少時間入無量劫。不動本處。徧遊十",
    "X70n1382_002:0240b24": "方。得徧處定。殊勝境界隨處現前。所見不忘。所思不",
    "X70n1382_002:0240c01": "亂。原其旨歸。皆由古佛今佛廣大願力之所攝持。不",
    "X70n1382_002:0240c02": "可思議。廣大願力既不可思議。則知佛之壽量亦不",
    "X70n1382_002:0240c03": "可思議。佛之壽量既不可思議。則知所化國土廣愽",
    "X70n1382_002:0240c04": "嚴淨亦不可思議。所化國土既不可思議。則金枝玉",
    "X70n1382_002:0240c05": "葉曄曄騰芳亦不可思議。然此不思議事。非口能宣。",
    "X70n1382_002:0240c06": "非言所及則故是。只如涓此良辰。特標此額。千祥併",
    "X70n1382_002:0240c07": "集。萬善同歸一句作麼生道。但願春風齊著力。一時",
    "X70n1382_002:0240c08": "吹入我門來。",
    "X70n1382_002:0240c09": "出鄉歸上堂。法無定相。遇緣即宗。竿木隨身。逢場作",
    "X70n1382_002:0240c10": "戲。十字街頭橫拖倒拽。三家村裏順俗和光。桑樹上",
    "X70n1382_002:0240c11": "中箭。柳樹上汁出則且置。坐斷千差一句如何話會。",
    "X70n1382_002:0240c12": "五峯依舊插天寒。復云。竿頭絲線放還収。時有金鱗",
    "X70n1382_002:0240c13": "上直鈎。風月滿船雖不惡。爭如峯頂冷湫湫。何故。富",
    "X70n1382_002:0240c14": "客不如貧主人。",
    "X70n1382_002:0240c15": "佛涅槃上堂。舉世尊臨涅槃時以手摩胸告眾公案。",
    "X70n1382_002:0240c16": "師云。衲僧家佛之一字尚不喜聞。有甚工夫觀他紫",
    "X70n1382_002:0240c17": "磨金身。其如滅度．不滅度又干我什麼事。雖然如是。",
    "X70n1382_002:0240c18": "少間大殿內因甚燒香禮拜。殷人以栢。周人以栗。",
    "X70n1382_002:0240c19": "上堂。舉。昔日障蔽魔王領諸眷屬。一千年隨金剛齊",
    "X70n1382_002:0240c20": "菩薩覔其起處不得。一日忽見。遂問云。汝依何而住。",
    "X70n1382_002:0240c21": "一千年覓汝起處不得。齊云。吾不依有住而住。不依",
    "X70n1382_002:0240c22": "無住而住。如是而住。師云。不依有住而住。不依無住",
    "X70n1382_002:0240c23": "而住。誠實難見。徑山逐日與諸人同出同入。同起同",
    "X70n1382_002:0240c24": "坐。同鉢盂喫飯。諸人還知徑山起處麼。若也知得。則",
    "X70n1382_002:0241a01": "諸人十二時中無虗弃底道理。若也不知。徑山分明",
    "X70n1382_002:0241a02": "為汝說破。乃云。東廊上。西廊下。",
    "X70n1382_002:0241a03": "為新廣壽引座。雪峯發九重聖箭。誰敢當鋒。三聖躍",
    "X70n1382_002:0241a04": "透網金鱗。應無雜食。要明那畔事。須是這邊人。三家",
    "X70n1382_002:0241a05": "村裏。閙市叢中。妙應無私。臨機有準。雖然如是。不是",
    "X70n1382_002:0241a06": "冤家不與隣。",
    "X70n1382_002:0241a07": "結制上堂。徑山結夏。不論功過。飯來展鉢盂。困則伸",
    "X70n1382_002:0241a08": "脚臥。縱有千人萬人。只消一箇半箇。豈不見流支要",
    "X70n1382_002:0241a09": "打胡達磨。",
    "X70n1382_002:0241a10": "因事上堂。阿剌剌橫該抹渾。無柄&#;如何提掇。徑山",
    "X70n1382_002:0241a11": "寺裏八百來僧過夏。於中多有肉身菩薩。畢竟如何。",
    "X70n1382_002:0241a12": "摩訶薩。",
    "X70n1382_002:0241a13": "上堂。召大眾云。一夏九十日。只餘半月了也。是汝諸",
    "X70n1382_002:0241a14": "人每日區區地理會佗家事。自家鼻孔還曾著眼覰",
    "X70n1382_002:0241a15": "著麼。若也覰得見。便知道元來只在面上。十二時中",
    "X70n1382_002:0241a16": "許汝有出氣處。若覰不見。徑山分明為汝說破。遂噴",
    "X70n1382_002:0241a17": "嚏一聲。下座。",
    "X70n1382_002:0241a18": "謝翠巖西堂新舊知事上堂。雪峯輥毬．睦州擔版．楊",
    "X70n1382_002:0241a19": "歧栗棘蓬．東山鐵酸饀。多處添。少處減。留得翠巖眉",
    "X70n1382_002:0241a20": "毛蓋眼。",
    "X70n1382_002:0241a21": "上堂。拈拄杖。示眾云。人人有箇水牯牛。迥迥地常露",
    "X70n1382_002:0241a22": "現前。只為耽於睡眠。役於塵事。失於管帶。一向走入",
    "X70n1382_002:0241a23": "深草裏去。竟無尋處。十二時中未免迷悶。然雖如是。",
    "X70n1382_002:0241a24": "要且元在。如今要見麼。擲下拄杖云。頭不少。尾不欠。",
    "X70n1382_002:0241b01": "中秋上堂。一年十二月。月月有月半。何獨喜中秋。一",
    "X70n1382_002:0241b02": "時爭賞翫。人人盡道十分圓。我道依前缺一半。如何",
    "X70n1382_002:0241b03": "是那一半。待今夜月從西邊出即向汝道。",
    "X70n1382_002:0241b04": "上堂。徑山無伎倆。住院多阻障。飯在平江府。口在凌",
    "X70n1382_002:0241b05": "霄上。河港既不通。千里空相望。暫假維摩手。一鉢共",
    "X70n1382_002:0241b06": "分餉。分餉即分餉了也。只是其中飯色有異。却不干",
    "X70n1382_002:0241b07": "老僧事。",
    "X70n1382_002:0241b08": "上堂。現成公案。何事不辦。百發百中。無邊無畔。捏不",
    "X70n1382_002:0241b09": "聚。撥不散。萬籟俱沉兮明月半窻。一色難分兮蘆花",
    "X70n1382_002:0241b10": "兩岸。",
    "X70n1382_002:0241b11": "上元上堂。從上有祖已來。的的相承。綿綿不墜。譬如",
    "X70n1382_002:0241b12": "一燈然百千燈。至于今日。燈燈相傳。光光相照。無彼",
    "X70n1382_002:0241b13": "無此。無前無後。無壞無雜。平等清淨。然於其間多在",
    "X70n1382_002:0241b14": "光影裏。獨有五祖老兒就中較些子。何故。不見道。無",
    "X70n1382_002:0241b15": "油不點燈。",
    "X70n1382_002:0241b16": "日首座瑞世延慶上堂。拈拄杖云。釋迦飲氣。達磨吞",
    "X70n1382_002:0241b17": "聲。德山臨濟曝腮鱗於龍門。自餘之輩。三千里外斫",
    "X70n1382_002:0241b18": "額。放一線道。卓一下。云。隨分身春色。一枝三兩花。",
    "X70n1382_002:0241b19": "結夏上堂。徑山今日傳箭令下。是汝諸人自今日去。",
    "X70n1382_002:0241b20": "眼不得妄眎。耳不得妄聽。口不得妄言。足不得妄舉。",
    "X70n1382_002:0241b21": "一切皆不得妄。依吾令者。同此安居。不依吾令者。貶",
    "X70n1382_002:0241b22": "向無生國裏。且如何說箇不妄底道理。山僧淳熈四",
    "X70n1382_002:0241b23": "年生。經今六十五歲。本命丁酉。酉生人屬鷄。何故。不",
    "X70n1382_002:0241b24": "聞道。養鷄意在五更初。",
    "X70n1382_002:0241c01": "破庵和尚忌日。拈香。這箇老凍儂。從來不賭匙。剛把",
    "X70n1382_002:0241c02": "胡張三喚作黑李四。更於眉上安眉。不向鼻中出氣。",
    "X70n1382_002:0241c03": "我昔沒興遭逢。直得無處回避。所以一年罵一頓。終",
    "X70n1382_002:0241c04": "未快人意。而今對眾盡底揭飜。非但教佗舌拄上齶。",
    "X70n1382_002:0241c05": "也要天下衲僧腦門著地。",
    "X70n1382_002:0241c06": "上堂。達磨西來。添鹽減醬。後代兒孫。千般萬樣。誰信",
    "X70n1382_002:0241c07": "碁盤石。元在凌霄上。山僧恁麼道。已是龜毛長數丈。",
    "X70n1382_002:0241c08": "開爐上堂。徑山門下無彼無我。大家疊足挨肩。共向",
    "X70n1382_002:0241c09": "無煙宿火。若是香匙火筯。不得動著。何故。不見道。丹",
    "X70n1382_002:0241c10": "霞燒木佛。院主眉鬚墮。",
    "X70n1382_002:0241c11": "結制上堂。徑山今夏向瓦礫場中與諸人禁足安居。",
    "X70n1382_002:0241c12": "雖凡事不如儀。要且人亂法不亂。凡出一言。布一令。",
    "X70n1382_002:0241c13": "各要遵守。有四件事告報。諸人不得違戾。且那箇四",
    "X70n1382_002:0241c14": "件事。徤時要坐禪。困時要打眠。肚飢須喫飯。陸地要",
    "X70n1382_002:0241c15": "行船。",
    "X70n1382_002:0241c16": "上堂。戶牖見通。墻壁生礙。簸箕有唇。洞庭無蓋。若說",
    "X70n1382_002:0241c17": "經律論三藏。比量法門。現量法門。分科列段。教中自",
    "X70n1382_002:0241c18": "有人在。",
    "X70n1382_002:0241c19": "上堂。達磨未來時。此土還有佛法麼。既來後。別有佛",
    "X70n1382_002:0241c20": "法麼。何不返照自看。只管向外馳求。東邊參。西邊學。",
    "X70n1382_002:0241c21": "禪牀上老凍儂口角頭咂噉。大策小策抄寫。還當得",
    "X70n1382_002:0241c22": "麼。徑山從來無記憶。口吻遲鈍。無可施設。唯是瓦礫",
    "X70n1382_002:0241c23": "場中有一枚鐵釘。諸人朝朝暮暮來來往往。因甚覰",
    "X70n1382_002:0241c24": "不見。若覰得見。[翟*欠]瞎你眼。若覰不見。[翟*欠]瞎你眼。",
    "X70n1382_002:0242a01": "上堂。今朝九月九。事例皆如舊。或採菊。或登山。或賦",
    "X70n1382_002:0242a02": "詩。或飲酒。此儒者之事。諸方長老遇此佳節。亦未免",
    "X70n1382_002:0242a03": "擊鼓陞堂。談空說有。徑山隨例顛倒。遂展手云。閙中",
    "X70n1382_002:0242a04": "伸出一隻手。良久。云。作什麼。茶鹽錢布施。",
    "X70n1382_002:0242a05": "上堂。秋風清。秋月明。秋葉片片。秋露零零。缺齒老胡",
    "X70n1382_002:0242a06": "不道。佗全不知有。只是不合向少林九年面壁。未免",
    "X70n1382_002:0242a07": "坐久成勞。食飽傷心。",
    "X70n1382_002:0242a08": "孟節使捨財建造。上堂。萬緣泯息。大用現前。殺活卷",
    "X70n1382_002:0242a09": "舒。縱橫得妙。水盈科而流也。所涸者濟。弦持滿而發",
    "X70n1382_002:0242a10": "也。所當者摧。不動神情。掃清魔壘。致乾坤於掌上。揭",
    "X70n1382_002:0242a11": "日月於域中。顯逸羣過量之機。作希有難能之事。至",
    "X70n1382_002:0242a12": "於不有其德。不居其功。安貼邦家。頓轡自樂。正與麼",
    "X70n1382_002:0242a13": "時。如何通信。深沉滄海恩波闊。皎潔秋空氣象高。",
    "X70n1382_002:0242a14": "謝首座秉拂并諸莊執事上堂。夫說法者。無說無示。",
    "X70n1382_002:0242a15": "其聽法者。無聞無得。所以南泉不出方丈。却在莊上",
    "X70n1382_002:0242a16": "喫油糍。既被鬼神覰破。未免土地前添一分供養。還",
    "X70n1382_002:0242a17": "會麼。水高一丈。船高一丈。",
    "X70n1382_002:0242a18": "端午上堂。以拂子作書符勢。山僧書一道神符普施",
    "X70n1382_002:0242a19": "大眾。使千妖百怪．邪魔魍魎之鬼。各退百由旬外。不",
    "X70n1382_002:0242a20": "敢仰視。佩此符者。皆獲吉祥。忽亘符使者來告云。如",
    "X70n1382_002:0242a21": "上神符。莫不靈驗。外鬼為殃。固以走散。內鬼作崇。最",
    "X70n1382_002:0242a22": "難遣除。山僧向佗道。誠如所言。然別有箇神呪。使外",
    "X70n1382_002:0242a23": "鬼內鬼粉為微塵。悉皆掃蹤滅迹。乃扣齒云。內鬼外",
    "X70n1382_002:0242a24": "鬼。是何面觜。有大神呪。消弭消弭。良久。云。太上老君",
    "X70n1382_002:0242b01": "急急如律令。以拂子擊禪床。下座。",
    "X70n1382_002:0242b02": "掛鐘。聲此洪鐘。一新號令。有四願言。宜加聳聽。扣一",
    "X70n1382_002:0242b03": "下。云。皇帝萬歲。扣一下。云。重臣千秋。扣一下。云。安鎮",
    "X70n1382_002:0242b04": "邦家。扣一下。云。興隆佛法。願以此願。同此洪音。殷殷",
    "X70n1382_002:0242b05": "谹谹。久而愈鳴。連扣三下。",
    "X70n1382_002:0242b06": "上堂。萬籟沉沉。孤月團團。葉零零兮山瘦。風蕭蕭兮",
    "X70n1382_002:0242b07": "夜寒。拍禪牀云。不知誰共倚欄干。",
    "X70n1382_002:0242b08": "重九上堂。去年不在家。虗過重陽節。今年既在家。須",
    "X70n1382_002:0242b09": "要強施設。淡水煑冬瓜。真箇滋味別。不知滋味者。却",
    "X70n1382_002:0242b10": "似嚼生鐵。何故。眾口難調。",
    "X70n1382_002:0242b11": "上堂。有求皆是苦。無求乃真樂。山僧前日出鄉四十",
    "X70n1382_002:0242b12": "餘日。晝乞村落。夜寄僧房。脚纔到家。又復入城謁見",
    "X70n1382_002:0242b13": "檀越。區區如此。莫非有求。可謂是苦。然覓一針鋒許",
    "X70n1382_002:0242b14": "苦相了不可得。事畢歸來。通身放下。晝食三頓。夜臥",
    "X70n1382_002:0242b15": "一牀。一切無求。可謂是樂。然覓針鋒許樂相了不可",
    "X70n1382_002:0242b16": "得。苦樂雙亡。如何通箇消息得與諸人共知去。良久。",
    "X70n1382_002:0242b17": "云。德山托鉢歸方丈。麻谷携鋤入菜薗。",
    "X70n1382_002:0242b18": "謝都寺首座上堂。重巖風露清。深院霜天曉。一曲少",
    "X70n1382_002:0242b19": "林春。幾人彈得妙。自古彈者希。亦復聽者少。以之贈",
    "X70n1382_002:0242b20": "伯牙。伯牙不肯要。以之獻子期。子期拍手笑。休。休。不",
    "X70n1382_002:0242b21": "如留取。自彈一曲。謝我新舊知事首座。也要諸人共",
    "X70n1382_002:0242b22": "聞。以拂子擊禪牀云。何似大石調。",
    "X70n1382_002:0242b23": "上堂。徑山不敢相謾。開口便見心肝。今朝十月十五。",
    "X70n1382_002:0242b24": "下元解厄水官。或有箇漢出來道。長老。長老。非但飽",
    "X70n1382_002:0242c01": "學。亦乃高才。只向佗道。便是蘇東坡七世為人。也未",
    "X70n1382_002:0242c02": "會在。",
    "X70n1382_002:0242c03": "出水鄉歸上堂。拈拄杖云。山僧前日領眾泛一隻無",
    "X70n1382_002:0242c04": "底鐵船。徧化南州北縣。聚落鄉村無不經過。所化既",
    "X70n1382_002:0242c05": "眾。所得亦不為不多。末後到一乾闥婆城。於閙肆中",
    "X70n1382_002:0242c06": "偶見舜若多神與驕梵鉢提二人對坐於閻浮樹下。",
    "X70n1382_002:0242c07": "其前置一寶物。價直不啻三千大千世界。於是二人",
    "X70n1382_002:0242c08": "論義。義勝者得此寶。驕梵鉢提乃問舜若多神曰。汝",
    "X70n1382_002:0242c09": "既無身。憑何立義。舜若多曰。以虗空為義。舜若多神",
    "X70n1382_002:0242c10": "却問驕梵鉢提。汝既無舌。憑何立義。驕梵鉢提曰。以",
    "X70n1382_002:0242c11": "寂默為義。二人辯論經八十返。不分勝負。山僧聽之",
    "X70n1382_002:0242c12": "既久。忍俊不禁。於是近前問二賢者。可容老僧與此",
    "X70n1382_002:0242c13": "高論否。二人曰。有何不可。吾二人於此論義。勝負未",
    "X70n1382_002:0242c14": "分。若得吾禪師一決。不勝至幸。山僧遂云。若以虗空",
    "X70n1382_002:0242c15": "為義。則問者亦空。答者亦空。聽者亦空。其義亦空。若",
    "X70n1382_002:0242c16": "以寂默為義。則問者亦寂。答者亦寂。聽者亦寂。其義",
    "X70n1382_002:0242c17": "亦寂。有何勝負耶。二人不能加答。老僧遂向佗道。兩",
    "X70n1382_002:0242c18": "人爭不住。打歸常住。於是得此寶歸。脚未跨門。庫司",
    "X70n1382_002:0242c19": "知事也要。修造諸公也要。山僧云。二俱不可。老僧出",
    "X70n1382_002:0242c20": "去多時。我此一眾寂寞既久。不若先將此寶散我現",
    "X70n1382_002:0242c21": "前大眾。且做箇暖熱。擲下拄杖云。渾崙休擘破。却要",
    "X70n1382_002:0242c22": "眾平分。",
    "X70n1382_002:0242c23": "聖節上堂。天清地寧。慶襲一人。九州四海。咸被堯仁。",
    "X70n1382_002:0242c24": "熈熈然涵泳化育。猶千花萬卉之逢春。以拂子作舞",
    "X70n1382_002:0243a01": "勢云。山僧恁麼。且道意作麼生。舞蹈揚塵。",
    "X70n1382_002:0243a02": "上堂。五峯門下。百種全無。僧牀迫窄。堂供蕭疎。脚下",
    "X70n1382_002:0243a03": "踏著底破塼頭．碎瓦礫。面前撞見底王獦獠．李麻胡。",
    "X70n1382_002:0243a04": "恁麼薄福住山。真箇辜負老胡。雖然如是。更點分明。",
    "X70n1382_002:0243a05": "病起上堂。山僧病即諸人病。諸人病愈即山僧病愈。",
    "X70n1382_002:0243a06": "如是則山僧即是諸人。諸人即是山僧。於其中間覓",
    "X70n1382_002:0243a07": "一絲毫彼我之相了不可得。得到這箇田地。是謂一",
    "X70n1382_002:0243a08": "味平等。無有高下。然後山僧自山僧。諸人自諸人。張",
    "X70n1382_002:0243a09": "上座自張上座。李上座自李上座。病則各自病。愈則",
    "X70n1382_002:0243a10": "各自愈。人人不相知。彼彼不相涉。是謂是法住法位。",
    "X70n1382_002:0243a11": "世間相常住。與麼說話。阿呵呵。笑殺杜順和尚。",
    "X70n1382_002:0243a12": "開爐上堂。禦寒古有家風在。三個柴頭品字煨。今日",
    "X70n1382_002:0243a13": "無柴又無炭。從教各自撥寒灰。豈不見道。深深撥。有",
    "X70n1382_002:0243a14": "些子。平生事。只如此。是汝諸人也且恁麼東撥西撥。",
    "X70n1382_002:0243a15": "忽然沒興被你撥著也不定。",
    "X70n1382_002:0243a16": "上堂。舉拂子示眾云。一見便見。更不再見。張顛草書。",
    "X70n1382_002:0243a17": "李廣神箭。",
    "X70n1382_002:0243a18": "上堂。欲明此事。如臨大敵。須是號令森嚴。軍伍整肅。",
    "X70n1382_002:0243a19": "謀臣猛將。各得其人。然後戰必勝。攻必取。若不然者。",
    "X70n1382_002:0243a20": "眨得眼來。一箇箇總是喪身失命底。卓拄杖一下。云。",
    "X70n1382_002:0243a21": "且喜天下太平。",
    "X70n1382_002:0243a22": "正旦上堂。拈拄杖云。舊年佛法說到臘月極盡頭。新",
    "X70n1382_002:0243a23": "年佛法又從正月還起頭。若論起頭與極頭。都盧只",
    "X70n1382_002:0243a24": "在拄杖頭。遂喚云。拄杖子。我且問你。今日正月一日",
    "X70n1382_002:0243b01": "也。新年佛法從那裏起頭。卓一下。云。元正啟祚。萬物",
    "X70n1382_002:0243b02": "咸新。伏惟首座大眾。各各道體起居萬福。東邊立底",
    "X70n1382_002:0243b03": "如龍如鳳。西邊立底如鳳如龍。人人公辨私辨。箇箇",
    "X70n1382_002:0243b04": "宗通說通。冤親平等。理事圓融。又喚云。拄杖子。我且",
    "X70n1382_002:0243b05": "更問你。如何是理事圓融底道理。卓一下。云。一聲遍",
    "X70n1382_002:0243b06": "在諸人耳。諸人耳在一聲中。",
    "X70n1382_002:0243b07": "謝兩班執事上堂。人之形體。有耳目。有手足。可以視",
    "X70n1382_002:0243b08": "聽。可以運用。一處不仁。不名全人。若備具者。則隨意",
    "X70n1382_002:0243b09": "所適。可以成就一切事業。叢林体製亦復如是。則有",
    "X70n1382_002:0243b10": "知事。有頭首。以之掌握寺門。紀綱清眾。一不得人。則",
    "X70n1382_002:0243b11": "叢林衰。既得其人。則叢林振。叢林既振。且畢竟成得",
    "X70n1382_002:0243b12": "什麼邊事。一二三四五。各各面相覩。甜瓜徹蔕甜。苦",
    "X70n1382_002:0243b13": "瓠連根苦。",
    "X70n1382_002:0243b14": "朝廷降香祈晴陞座。拈香云。此一辨香。九重城裏頒",
    "X70n1382_002:0243b15": "來。五髻峯頭拈出。爇向爐中。為祥為瑞。供養常住三",
    "X70n1382_002:0243b16": "寶．三界龍天。祈求晴霽。願賜感彰。仰符　聖主之丹",
    "X70n1382_002:0243b17": "心。克遂　明堂之大禮。遂趺座(問答不錄)。乃云。大朴未",
    "X70n1382_002:0243b18": "散。古佛家風。至理既彰。通人活計。絕緣而照。離念而",
    "X70n1382_002:0243b19": "知。言發非聲。色前不物。塵塵爾。剎剎爾。圓融無際。巍",
    "X70n1382_002:0243b20": "巍乎。蕩蕩乎。綿亘有餘。舒卷自由。縱橫得妙。且坐斷",
    "X70n1382_002:0243b21": "千差一句作麼生道。四海浪平龍睡穩。九天雲淨鳳",
    "X70n1382_002:0243b22": "來儀。復舉。僧問太平恩禪師。日未出時如何。恩云。",
    "X70n1382_002:0243b23": "眾人皆仰望。又問。日出後如何。恩云。萬里照無私。師",
    "X70n1382_002:0243b24": "云。太平恁麼答話。可謂應時應節。徑山今日更資一",
    "X70n1382_002:0243c01": "路。或有問。日未出時如何。只向佗道。在。日出後如何。",
    "X70n1382_002:0243c02": "却向佗道。普。若更問。徑山是臨濟兒孫。因甚闡雲門",
    "X70n1382_002:0243c03": "宗旨。向道。千車自古無歧轍。四海如今共一家。",
    "X70n1382_002:0243c04": "謝首座維那上堂。黃蘗赴堂。無端向南泉位中座。興",
    "X70n1382_002:0243c05": "化行令。從而逐出克賓。父不父。子不子。弟不弟。兄不",
    "X70n1382_002:0243c06": "兄。千載令人恨不平。如今莫有報不平底麼。良久。云。",
    "X70n1382_002:0243c07": "吽。吽。",
    "X70n1382_002:0243c08": "朝廷撥賜萬年正續院產業。上堂。田地穩密。不妨蕩",
    "X70n1382_002:0243c09": "蕩乾坤。寶印發輝。又見重重光彩。得之諦當。用處玲",
    "X70n1382_002:0243c10": "瓏。普濟貧乏而有餘。饜飽飢虗而無盡。而使狂者息。",
    "X70n1382_002:0243c11": "昧者明。來者安。去者適。無無不是。箇箇歸源。法法全",
    "X70n1382_002:0243c12": "彰。頭頭有據。正恁麼時。恩歸何所。天高羣象正。海闊",
    "X70n1382_002:0243c13": "百川朝。復云。曉來瑞氣鬱怱怱。流出恩波自九重。",
    "X70n1382_002:0243c14": "地厚天高何以報。飽看南嶽祝融峯。",
    "X70n1382_002:0243c15": "孟少保為石田和尚齋僧。請上堂。靈山密付。少室單",
    "X70n1382_002:0243c16": "傳。的的相承。綿綿不墜。不論緇黃青紫。大都達者為",
    "X70n1382_002:0243c17": "親。是故韓文公肯首於大顛。裴相國印心於黃蘗。李",
    "X70n1382_002:0243c18": "駙馬參石門。著手心頭便判。龐居士見馬祖。一口吸",
    "X70n1382_002:0243c19": "盡西江。此皆從上真宗。古今一貫。我石田師兄末後",
    "X70n1382_002:0243c20": "句子固不容易今付。而無庵居士亦不容易承當。膠",
    "X70n1382_002:0243c21": "漆相投。繩繩有在。然這一片田地。四至界畔。契券分",
    "X70n1382_002:0243c22": "明。幸有當人一時承紹了也。惟中間樹子。莫怪徑山",
    "X70n1382_002:0243c23": "却有分在。何故。無蔕花頭須結子。不萌枝上要抽條。",
    "X70n1382_002:0243c24": "復云。前日無庵以石田拳頭塞石田鼻孔。後來靈",
    "X70n1382_002:0244a01": "隱癡絕。凡以無庵拳頭塞無庵鼻孔。逗到徑山這裏。",
    "X70n1382_002:0244a02": "無拳頭可用。未免却借鼻孔特為出氣去也。石田不",
    "X70n1382_002:0244a03": "下尋常種。一味深耕種蒺藜。沒興有人親踏著。痛連",
    "X70n1382_002:0244a04": "心髓血淋漓。此恨難雪。此悔難追。慢罵呪詛。活陷泥",
    "X70n1382_002:0244a05": "犁。這般冤結何時解。直待虗空落地時。",
    "X70n1382_002:0244a06": "上堂。達磨西來。不立文字。直指人心。見性成佛。甞聞",
    "X70n1382_002:0244a07": "大亂之本。生乎堯舜之間。其末存乎千載之後。千載",
    "X70n1382_002:0244a08": "之後。其必有人與人相食者也。誠哉是言。",
    "X70n1382_002:0244a09": "解制上堂。舉。岳林振禪師示眾云。布袋口開。還有買",
    "X70n1382_002:0244a10": "賣底麼。時有僧云。有。振云。不作貴。不作賤。作麼生買。",
    "X70n1382_002:0244a11": "僧無語。振云。老僧失利。師云。岳林設箇問頭也似從",
    "X70n1382_002:0244a12": "容閑暇。及乎被這僧道箇有。便見荒亂。七手八脚一",
    "X70n1382_002:0244a13": "時俱露。徑山今日布袋口開。莫有買賣底麼。良久。云。",
    "X70n1382_002:0244a14": "異獸藏頭角。靈禽惜羽毛。",
    "X70n1382_002:0244a15": "謝首座秉拂新舊知事上堂。夫說法者。無說無示。其",
    "X70n1382_002:0244a16": "聽法者。無聞無得。說聽俱忘。語默不二。如是則一語",
    "X70n1382_002:0244a17": "一默。一動一靜。一進一退。悉皆不二。是謂微妙清淨",
    "X70n1382_002:0244a18": "平等不二法門。然雖恁麼。不落因果。因甚墮野狐。不",
    "X70n1382_002:0244a19": "昧因果。因甚脫野狐。以拂子擊禪牀云。參。",
    "X70n1382_002:0244a20": "上堂。非至巧。不能極其妙。極其妙處。巧亦無所施。巧",
    "X70n1382_002:0244a21": "無所施。妙亦不存。然後可以隨機應變。不滯一隅。至",
    "X70n1382_002:0244a22": "於垂一機。示一境。自然去離泥水。有活人眼目。是故",
    "X70n1382_002:0244a23": "運斤者必須敏手。而受斤者亦須有不動之質。昔臨",
    "X70n1382_002:0244a24": "濟喫黃蘗六十山藤。猶蒿枝拂相似。百丈遭馬祖震",
    "X70n1382_002:0244b01": "威一喝。直得三日耳聾。且道古人還有漏逗處麼。爐",
    "X70n1382_002:0244b02": "鞴之所。鈍鐵猶多。",
    "X70n1382_002:0244b03": "結制上堂。龍蛇混雜。凡聖交參。儱儱侗侗。顢顢頇頇。",
    "X70n1382_002:0244b04": "雖則顢頇於中。却有箇分曉處。如何見得。前三三。後",
    "X70n1382_002:0244b05": "三三。",
    "X70n1382_002:0244b06": "破庵和尚忌日。拈香。燒香草舍蚊煙。禮拜小兒匍匐。",
    "X70n1382_002:0244b07": "楊歧頂上握拳。何似鎮州蘿蔔。噫。有年無德。",
    "X70n1382_002:0244b08": "上堂。長河裏有一隻爛官船。櫓棹蓬蓆。頭尾都無。要",
    "X70n1382_002:0244b09": "撑駕又撑駕不得。修整又修整不得。毀拆又毀拆不",
    "X70n1382_002:0244b10": "得。官路上朝朝暮暮來來往往。多少人看見。多少人",
    "X70n1382_002:0244b11": "覬覦。只是不敢動著。何故。動著即禍生。",
    "X70n1382_002:0244b12": "解制上堂。一夏已滿。無事不辨。遂府鉢盂。卭州磁碗。",
    "X70n1382_002:0244b13": "謝新舊兩班上堂。天知地知。你知我知。阿難合掌。迦",
    "X70n1382_002:0244b14": "葉攢眉。盡道徑山寺裏兩班職事各得其人。如南泉",
    "X70n1382_002:0244b15": "之有黃蘗。慈明之有楊歧。新之與舊。退之與進。各得",
    "X70n1382_002:0244b16": "其宜。只如藏頭白。海頭黑。又作麼生。禹力不到處。河",
    "X70n1382_002:0244b17": "聲流向西。",
    "X70n1382_002:0244b18": "中秋上堂。指月與話月。檐雪共填井。翫月與捧月。未",
    "X70n1382_002:0244b19": "免弄光影。月聻。以拂子打圓相云。見麼。彷彿似鹽官",
    "X70n1382_002:0244b20": "扇子。元來恰是雲門胡餅。",
    "X70n1382_002:0244b21": "開爐上堂。世人住處我不住。世人行處我不行。天下",
    "X70n1382_002:0244b22": "叢林今日開爐。諸方老凍儂聲皷集眾。所說法要莫",
    "X70n1382_002:0244b23": "不說火說炭。以此二者為佛事。或說炭庫藏身。或說",
    "X70n1382_002:0244b24": "折合還歸炭裏坐。不然說我喚作火。你不得喚作火。",
    "X70n1382_002:0244c01": "或說死柴頭上火。或說無煙火．文武火。徑山這裏總",
    "X70n1382_002:0244c02": "不得道著。若道著炭火二字。便是觸諱。犯突吉羅罪。",
    "X70n1382_002:0244c03": "既不許道著。畢竟如何露箇消息。應箇時節去。徑山",
    "X70n1382_002:0244c04": "有箇道理。乃云。通身黑粼皴。人人盡知有。開口便道",
    "X70n1382_002:0244c05": "著。何曾燒却口。雖然如是。也是蕭何制律。",
    "X70n1382_002:0244c06": "上堂。古德道。昨夜雨滂澎。打倒蒲萄棚。知事普請行",
    "X70n1382_002:0244c07": "者．奴子拄底拄。撑底撑。撑撑拄拄到天明。依舊可憐",
    "X70n1382_002:0244c08": "生。我今保任此事終不虗也。是故我不敢輕於汝等。",
    "X70n1382_002:0244c09": "緣汝等一箇箇皆是現在諸佛。是汝諸人還自信得",
    "X70n1382_002:0244c10": "及麼。遂合掌云。噁。佛。佛。",
    "X70n1382_002:0244c11": "上堂。達磨大師道。吾法三千年後不移易一絲髮許。",
    "X70n1382_002:0244c12": "大眾舉頭看見鉢盂峯。一生參學事畢。何故。不見道。",
    "X70n1382_002:0244c13": "不移易一絲髮許。",
    "X70n1382_002:0244c14": "淨慈無極和尚遺書至。上堂。六十四年作麼生生憎",
    "X70n1382_002:0244c15": "佛祖。黃連未是苦。一笑飜身什麼處去也。虗空獨露。",
    "X70n1382_002:0244c16": "元來只在這裏。下座。炷香瀹茗。以醒瞌睡。",
    "X70n1382_002:0244c17": "謝兩班上堂。山僧今日打箇四門斗底陣。以阿閦鞞",
    "X70n1382_002:0244c18": "佛．須彌相佛等恒河沙數諸佛把定東門。以日月燈",
    "X70n1382_002:0244c19": "佛．名聞光佛等恒河沙數諸佛把定南門。以無量壽",
    "X70n1382_002:0244c20": "佛．無量相佛等恒河沙數諸佛把定西門。以焰肩佛．",
    "X70n1382_002:0244c21": "最勝因佛等洹河沙數諸佛把定北門。以釋迦佛．彌",
    "X70n1382_002:0244c22": "勒佛．盡此土現在諸佛等以為中軍。又以文殊．普賢．",
    "X70n1382_002:0244c23": "觀音．勢至等諸菩薩眾。及阿難．迦葉．賓頭盧頗羅墮",
    "X70n1382_002:0244c24": "等諸二乘僧以為隊伍。陣勢既圓。却出箇暗號子。而",
    "X70n1382_002:0245a01": "使不期而集。不約而同。不令而行。不戰而勝。既是勝",
    "X70n1382_002:0245a02": "矣。然後與見前大眾同樂。無為之化事既捷矣。所謂",
    "X70n1382_002:0245a03": "暗號者。不妨明說與諸人。要知麼。良久。云。東山下左",
    "X70n1382_002:0245a04": "邊底。",
    "X70n1382_002:0245a05": "浴佛上堂。黃面老子二千年前四月八日纔生下來。",
    "X70n1382_002:0245a06": "便乃眩曜螢火之光。蚊蚋之見。却道。天上天下。惟我",
    "X70n1382_002:0245a07": "獨尊。當時若早遇雲門。後代兒孫不至遭佗鈍置。雖",
    "X70n1382_002:0245a08": "然如是。一喜一悲。",
    "X70n1382_002:0245a09": "朝廷降香祈雨滿散水陸。陞座。祝香罷。趺坐。僧問。震",
    "X70n1382_002:0245a10": "法雷。擊法鼓。布慈雲兮灑甘露。且慈雲從何而起。師",
    "X70n1382_002:0245a11": "云。彌綸八極。進云。甘露從何而降。師云。何處不清凉。",
    "X70n1382_002:0245a12": "進云。恁麼則法雨均霑。大千普潤。師云。石筍也抽條。",
    "X70n1382_002:0245a13": "進云。記得溈山一日與僧樓上看雨。僧云好雨時如",
    "X70n1382_002:0245a14": "何。師云。鈎頭有餌。進云。溈山道。好在什麼處。僧無語。",
    "X70n1382_002:0245a15": "又作麼生。師云。如天普蓋。進云。溈山道。你問我。我為",
    "X70n1382_002:0245a16": "你答。僧便問。好在什麼處。溈山指雨示之。又且如何。",
    "X70n1382_002:0245a17": "師云。切忌隨佗去。迢迢與我疎。進云。可謂只知看雨",
    "X70n1382_002:0245a18": "勢。不覺濕伽梨。師云。禪客亦宜照顧。僧禮拜。師乃",
    "X70n1382_002:0245a19": "云。欲識佛性義。當觀時節因緣。時節既至。其理自彰。",
    "X70n1382_002:0245a20": "拈拄杖云。看看。拄杖子化為龍。振鱗鬣。奮爪牙。鼓動",
    "X70n1382_002:0245a21": "風雲。大霈甘澤。直得大根大莖。小枝小葉。隨其大小。",
    "X70n1382_002:0245a22": "稱法界性。各得生長。而使苗而不秀者秀。秀而不實",
    "X70n1382_002:0245a23": "者實。慶一人之有道。合四海之懽聲。正恁麼時如何。",
    "X70n1382_002:0245a24": "稱讚太平。又見風光好。旅不賷粮戶不扄(敘謝不錄)。復",
    "X70n1382_002:0245b01": "卓拄杖一下。云。喚起凌霄峯頂龍。縱橫變化妙難窮。",
    "X70n1382_002:0245b02": "一聲霹靂擎頭角。三日為霖四海通。",
    "X70n1382_002:0245b03": "上堂。一葉落。天下秋。趙州八十行脚。中途撞著一塊",
    "X70n1382_002:0245b04": "石。[祝/土]著玄沙脚指血濺梵天。直得山僧拄杖子至今",
    "X70n1382_002:0245b05": "忍痛。因甚如此。不見道。一以貫之。",
    "X70n1382_002:0245b06": "上堂。擾擾怱怱。晨鷄暮鐘。瑞巖不會。喚主人翁。",
    "X70n1382_002:0245b07": "喜晴上堂。雲收霧斂。地闢天開。處處彌勒。門門善財。",
    "X70n1382_002:0245b08": "拍膝云。安得真男子。同上黃金臺。",
    "X70n1382_002:0245b09": "上堂。入荒田不揀。信手拈來。一似預辦。雪峯輥毬。睦",
    "X70n1382_002:0245b10": "州擔版。提起破沙盆。却是漏燈盞。徑山三百六十骨",
    "X70n1382_002:0245b11": "節。骨節欲斷。是汝諸人還搆得麼。若也目顧東西。却",
    "X70n1382_002:0245b12": "是老僧相賺。",
    "X70n1382_002:0245b13": "病起佛涅槃上堂。病多諳藥性。經驗始傳人。老僧自",
    "X70n1382_002:0245b14": "去年八九月得病。恰恰半年。是病皆病過。病既多。隨",
    "X70n1382_002:0245b15": "分也諳些藥性。元來黃連便甜。甘草便苦。附子至冷。",
    "X70n1382_002:0245b16": "大黃極熱。其餘藥草各各有性。既知藥性。便可療病。",
    "X70n1382_002:0245b17": "而乃見驗。所謂經驗始傳人。見驗則故是。要且却傳",
    "X70n1382_002:0245b18": "與人不得。須是自得其妙始得。若自得妙處。則手頭",
    "X70n1382_002:0245b19": "活落。指下疎通。不問身病心病。肺肝胃腎。是冷是熱。",
    "X70n1382_002:0245b20": "是深是淺。或表或裏。或重或輕。來到面前。一一分曉。",
    "X70n1382_002:0245b21": "便能隨病與藥。令他一人人脫體而去。記得黃面瞿",
    "X70n1382_002:0245b22": "曇臨涅槃時摩胷告眾。若謂吾滅度。非吾弟子。謂吾",
    "X70n1382_002:0245b23": "不滅度。亦非吾弟子。是則是。膏肓之疾。當時若有箇",
    "X70n1382_002:0245b24": "作者下得一服藥。便見釋迦老子死中得活。當時既",
    "X70n1382_002:0245c01": "是放過。徑山今日且作死馬醫。試下一服看。拈拄杖。",
    "X70n1382_002:0245c02": "卓一下。云。是你諸人還會麼。若也會得。古佛元在。其",
    "X70n1382_002:0245c03": "或不然。靠拄杖云。過去久矣。",
    "X70n1382_002:0245c04": "閏月旦上堂。二月復二月。韶光尚可留。雪消深澗底。",
    "X70n1382_002:0245c05": "花發舊枝頭。萬木寒威解。千峰翠色浮。有誰知此意。",
    "X70n1382_002:0245c06": "拍膝云。相共倚危樓。",
    "X70n1382_002:0245c07": "上堂。古者道。不可以有心求。不可以無心得。不可以",
    "X70n1382_002:0245c08": "語言造。不可以寂默通。是汝諸人還會麼。方圓一片。",
    "X70n1382_002:0245c09": "七畆有寬。界至已定。不用差官。",
    "X70n1382_002:0245c10": "師將順寂。上堂。山僧既老且病。無力得與諸人東語",
    "X70n1382_002:0245c11": "西話。從前說不到底。今日勉強出來。盡情向諸人面",
    "X70n1382_002:0245c12": "前抖擻去也。遂起身抖擻云。是多少。",
    "X70n1382_002:0245c14": "佛鑑禪師語錄卷第二"
}