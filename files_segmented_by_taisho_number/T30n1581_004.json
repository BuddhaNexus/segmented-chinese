{
    "T30n1581_004:0906a09": "菩薩地持經卷第四",
    "T30n1581_004:0906a11": "北涼中印度三藏",
    "T30n1581_004:0906a12": "曇無讖於姑臧譯",
    "T30n1581_004:0906a13": "9 施品菩薩地持方便處施品第九",
    "T30n1581_004:0906a14": "復次菩薩次第滿足六波羅蜜已，得阿耨多",
    "T30n1581_004:0906a15": "羅三藐三菩提。所謂檀波羅蜜、尸波羅蜜、",
    "T30n1581_004:0906a16": "羼提波羅蜜、毘梨耶波羅蜜、禪波羅蜜、般若",
    "T30n1581_004:0906a17": "波羅蜜。云何菩薩檀波羅蜜？略說有九種：",
    "T30n1581_004:0906a18": "一者自性施；二者一切施；三者難施；四者一",
    "T30n1581_004:0906a19": "切門施；五者善人施；六者一切行施；七者除",
    "T30n1581_004:0906a20": "惱施；八者此世他世樂施；九者清淨施。自",
    "T30n1581_004:0906a21": "性施者，謂菩薩思願與無貪俱，不惜財身起",
    "T30n1581_004:0906a22": "身口業，捨所施物、捨如法財、住律儀處、見未",
    "T30n1581_004:0906a23": "來果，以如是義施與眾生，是名自性施。",
    "T30n1581_004:0906a24": "一切施者，略說有二種施物：一者內物；二者",
    "T30n1581_004:0906a25": "外物。菩薩捨身，是名內施。若菩薩為食吐",
    "T30n1581_004:0906a26": "眾生，食已吐施，是名內外施。除上所說，是",
    "T30n1581_004:0906a27": "名外施。菩薩內施復有二種：一者隨所欲作，",
    "T30n1581_004:0906a28": "他力自在，捨身布施。譬如有人為衣食故，繫",
    "T30n1581_004:0906a29": "屬於人為他僕使。如是菩薩不為利養，但為",
    "T30n1581_004:0906b01": "無上菩提、為安樂眾生、為滿足檀波羅蜜，隨",
    "T30n1581_004:0906b02": "所欲作，他力自在，捨身布施。二者隨他所須，",
    "T30n1581_004:0906b03": "頭目手足種種支節血肉筋骨，乃至髓腦隨",
    "T30n1581_004:0906b04": "其所求一切施與。菩薩外施復有二種：一者",
    "T30n1581_004:0906b05": "隨其所求，受用樂具歡喜施與；二者奉事彼",
    "T30n1581_004:0906b06": "故，一切捨心、一切施與。",
    "T30n1581_004:0906b07": "菩薩於內外物非無差別等施一切，或有所",
    "T30n1581_004:0906b08": "施，或有不施。若於眾生樂而不安、不樂",
    "T30n1581_004:0906b09": "不安，則不施與；若於眾生安而不樂、亦安",
    "T30n1581_004:0906b10": "亦樂，是則盡施。如是略說應施、不施，次當",
    "T30n1581_004:0906b11": "廣說。若菩薩布施令他受苦，若致逼迫、若被",
    "T30n1581_004:0906b12": "侵欺及非法求，自力他力不隨所欲，菩薩",
    "T30n1581_004:0906b13": "為眾生故，寧自棄捨百千身命，不隨彼欲令",
    "T30n1581_004:0906b14": "致逼迫殘害欺誑。菩薩淨心修行布施，饒益",
    "T30n1581_004:0906b15": "無量諸眾生時，有求身體頭目支節則不施",
    "T30n1581_004:0906b16": "與。何以故？非是菩薩行淨施時作是念言：「是",
    "T30n1581_004:0906b17": "可與是不可與。」心生退弱。是故菩薩以清淨",
    "T30n1581_004:0906b18": "心不捨現前，利益眾生捨身布施，雖不捨身",
    "T30n1581_004:0906b19": "不違淨心。若彼魔天及魔所使，欲行恐怖求",
    "T30n1581_004:0906b20": "其身分，則不施與，不欲令彼得大罪故。或有",
    "T30n1581_004:0906b21": "眾生，若狂若亂求其身分，亦不為彼而捨身",
    "T30n1581_004:0906b22": "命，不自住心故、心惱亂故、心不自在故。與上",
    "T30n1581_004:0906b23": "相違來求請者，隨其所欲為捨身命，是名菩",
    "T30n1581_004:0906b24": "薩內物應施不應施。",
    "T30n1581_004:0906b25": "菩薩外不施者，若有眾生求毒火刀酒，為",
    "T30n1581_004:0906b26": "欲自害若欲害他，是則不施；若為自攝、若為",
    "T30n1581_004:0906b27": "攝他，是則施與。若是他財，先不同意不以施",
    "T30n1581_004:0906b28": "人。菩薩不為媒行以此授彼，有虫飲食悉不",
    "T30n1581_004:0906b29": "施與。若有眾生為作戲樂非義饒益來乞求",
    "T30n1581_004:0906c01": "者，菩薩不施。何以故？若施與者，於菩薩所雖",
    "T30n1581_004:0906c02": "少歡喜，而多起惡行，身壞命終墮於惡道。",
    "T30n1581_004:0906c03": "若戲樂具，不墮惡趣不起善根，而令眾生因",
    "T30n1581_004:0906c04": "此成熟，為攝取故是則施與。何者可與何者",
    "T30n1581_004:0906c05": "不可與？謂學捕獵殺生極大貪著、作大方便",
    "T30n1581_004:0906c06": "多殺眾生，如是比會菩薩不為，亦不教他。",
    "T30n1581_004:0906c07": "殺羊祀天，亦不施與。惱眾生者，來求水陸多",
    "T30n1581_004:0906c08": "眾生處，悉不施與。為欲學作罩羅機網",
    "T30n1581_004:0906c09": "世間種種惱眾生具，亦不施與。若罵若殺若",
    "T30n1581_004:0906c10": "縛若罰，亦不自作亦不教他。若怨家怨家",
    "T30n1581_004:0906c11": "子，悉不施與。略說一切逼迫眾生戲樂之",
    "T30n1581_004:0906c12": "具，悉不施與。",
    "T30n1581_004:0906c13": "若復種種象馬車輿、衣服莊嚴豐美飲食、",
    "T30n1581_004:0906c14": "習學歌舞、種種眾具塗身香花、嚴飾珍玩、園",
    "T30n1581_004:0906c15": "林樓觀、舍宅男女、種種技術工巧業處，如",
    "T30n1581_004:0906c16": "是一切戲樂眾具，為信樂因緣來請求者，",
    "T30n1581_004:0906c17": "一切盡施。若彼眾生，不自知量及不應病",
    "T30n1581_004:0906c18": "種種飲食，是悉不施。若已飽食，性貪欲得，",
    "T30n1581_004:0906c19": "亦不施與。若有眾生不堪憂惱，求欲自殺",
    "T30n1581_004:0906c20": "食毒投巖，如是等求悉不施與。若菩薩為王",
    "T30n1581_004:0906c21": "統領多國，不以他人妻子施與，除城邑村落",
    "T30n1581_004:0906c22": "人民賦稅應屬我者，則以施之。菩薩所愛",
    "T30n1581_004:0906c23": "妻子奴婢，若施人時先以軟語方便開喻，若",
    "T30n1581_004:0906c24": "不樂者則不施與；若其樂者隨所應施。若惡",
    "T30n1581_004:0907a01": "知識惡人惡鬼是等來求，悉不施與，亦不施",
    "T30n1581_004:0907a02": "彼令作奴婢。若有惡人來求王位，則不施與。",
    "T30n1581_004:0907a03": "若此惡人先為王者，菩薩有力則便廢退。父",
    "T30n1581_004:0907a04": "母妻子奴婢財物，不以施人。若因布施，父母",
    "T30n1581_004:0907a05": "憂惱、妻子僮僕由是致苦，如是等施菩薩",
    "T30n1581_004:0907a06": "不為。非法之物不以施人，凡所施物清淨",
    "T30n1581_004:0907a07": "如法。不逼迫呵責取他財物而行布施，不犯",
    "T30n1581_004:0907a08": "佛戒而行布施。",
    "T30n1581_004:0907a09": "菩薩於一切眾生平等心施，作福田想，亦",
    "T30n1581_004:0907a10": "不分別怨親中人功德過惡，是下中上、是苦",
    "T30n1581_004:0907a11": "是樂。",
    "T30n1581_004:0907a12": "菩薩不如所求如所許後以少施，亦不先",
    "T30n1581_004:0907a13": "許勝物後施麁惡。若施勝物，心無不泰，不",
    "T30n1581_004:0907a14": "恨不亂。菩薩施已，不自稱歎言：「我於汝所惠",
    "T30n1581_004:0907a15": "弘多。」若施下流不起輕想，況復有德所應恭",
    "T30n1581_004:0907a16": "敬。若有眾生住諸惡行，掉動毀戒罵詈瞋恚，",
    "T30n1581_004:0907a17": "亦不悒慼悔恨心施，方於彼所起憐愍心。不",
    "T30n1581_004:0907a18": "以邪見而行布施，所謂大會殺生求法。不為",
    "T30n1581_004:0907a19": "希有吉慶會故而行布施，不為清淨一切行",
    "T30n1581_004:0907a20": "分故而行布施求世間出世間離欲清淨，除",
    "T30n1581_004:0907a21": "為清淨方便而行布施。不求果報而行布施，",
    "T30n1581_004:0907a22": "一切布施，悉用迴向無上菩提。菩薩自知，",
    "T30n1581_004:0907a23": "一切種施因緣故，生一切種如實果報，不由",
    "T30n1581_004:0907a24": "於他而行布施。所謂施食得力、施衣得色、",
    "T30n1581_004:0907a25": "施乘得樂、施燈得眼，如是一切應當廣說。菩",
    "T30n1581_004:0907a26": "薩亦不畏貧窮而行布施，以慈悲故而行布",
    "T30n1581_004:0907a27": "施。菩薩亦不以不如法食施來求者，所謂",
    "T30n1581_004:0907a28": "施出家人餘殘飲食、便利涕唾膿血污食、",
    "T30n1581_004:0907a29": "不語不知飯及麥飯。法應棄者，謂不葱食、",
    "T30n1581_004:0907b01": "葱雜葱污。如是不肉食、不酒飲、酒雜酒",
    "T30n1581_004:0907b02": "污。如如法業和合菩薩施人，如是等不如",
    "T30n1581_004:0907b03": "法施不以施人。菩薩不令求者數數往返",
    "T30n1581_004:0907b04": "留難生惱，然後方施。菩薩不以諂故而行布",
    "T30n1581_004:0907b05": "施，如是若王大臣長者居士此諸檀越知",
    "T30n1581_004:0907b06": "我施已，必當恭敬供養於我。不為要他作",
    "T30n1581_004:0907b07": "使故施。少物尚施，況復多物。不以布施起他",
    "T30n1581_004:0907b08": "貪著，為生患難令致傾滅。不以布施離他城",
    "T30n1581_004:0907b09": "邑，謂以施攝令其屬己。菩薩智慧精進不",
    "T30n1581_004:0907b10": "息，堪能具足自誓莊嚴，先自行施然後教",
    "T30n1581_004:0907b11": "他，不自懈怠教人行施。一切大會持戒犯",
    "T30n1581_004:0907b12": "戒，從上至下次第等施。菩薩得財多少隨捨，",
    "T30n1581_004:0907b13": "不待積聚然後行施。不畏他故而行布施，所",
    "T30n1581_004:0907b14": "謂若瞋若打若責若毀殺縛驅擯，不畏是等",
    "T30n1581_004:0907b15": "而行布施。菩薩欲施心悅，施時歡喜，施已無",
    "T30n1581_004:0907b16": "悔。不以相似摩尼真珠珂珼玉石瑠璃珊瑚",
    "T30n1581_004:0907b17": "虛偽之物欺誑他人。",
    "T30n1581_004:0907b18": "菩薩所畜一切財物，初得物時發心捨與一",
    "T30n1581_004:0907b19": "切眾生，後來求者自求己物。菩薩時施非不",
    "T30n1581_004:0907b20": "時施，自他淨施非不清淨，如威儀施非不威",
    "T30n1581_004:0907b21": "儀，決定心施非不定心。見來求者終不嗤",
    "T30n1581_004:0907b22": "笑，亦不輕弄亦不顰蹙，先語稱讚然後施",
    "T30n1581_004:0907b23": "與，時應所求不為留難。若彼不求，開心自施；",
    "T30n1581_004:0907b24": "若自來取，恣聽所欲。",
    "T30n1581_004:0907b25": "菩薩不以惡智而行布施，常以善智而修施",
    "T30n1581_004:0907b26": "業。智慧施者，菩薩自量財物多少，隨其所",
    "T30n1581_004:0907b27": "宜而行惠施。見來求者作是念言：「彼來求",
    "T30n1581_004:0907b28": "者有二種人：一者富樂非是貧下，亦非孤",
    "T30n1581_004:0907b29": "獨有所依怙；二者貧苦孤煢下賤無所依",
    "T30n1581_004:0907c01": "怙。」作是念言：「若我財多，當令具足；若財",
    "T30n1581_004:0907c02": "少者，先當周給與彼貧乞無依怙者。」先作",
    "T30n1581_004:0907c03": "是念，如所念施。於彼富人不滿其意，當以",
    "T30n1581_004:0907c04": "本心辭謝發遣：「唯願仁者勿生恨心。」",
    "T30n1581_004:0907c05": "菩薩若見慳貪眾生財富無量，自為身惜不",
    "T30n1581_004:0907c06": "敢衣食。往詣其所共為親善，與作同意而",
    "T30n1581_004:0907c07": "語之言：「汝若貪惜不能施與。我舍乃有無",
    "T30n1581_004:0907c08": "量財物，欲行滿足檀波羅蜜，普為一切乞求",
    "T30n1581_004:0907c09": "眾生。若有眾生從汝求者，可來我舍取財",
    "T30n1581_004:0907c10": "施與，勿令空去，若難自取、發遣使來。",
    "T30n1581_004:0907c11": "於我施時，汝當隨喜。」彼聞此已心大欣悅：「於",
    "T30n1581_004:0907c12": "我無損。」彼蒙饒益，因與菩薩共相親愛。今雖",
    "T30n1581_004:0907c13": "未能即時行施，已種來世離慳種子。以彼次",
    "T30n1581_004:0907c14": "第修習自知為本，以巧方便教令少施，依下",
    "T30n1581_004:0907c15": "無貪教令至中，依中至上。",
    "T30n1581_004:0907c16": "復次菩薩若和上阿闍梨、若共住弟子近住",
    "T30n1581_004:0907c17": "弟子淨修梵行，受性慳貪若不慳貪，財物",
    "T30n1581_004:0907c18": "不具，擁其施心，菩薩以己財物向佛法僧欲",
    "T30n1581_004:0907c19": "施作福，捨持與彼令其造作，己自不為。",
    "T30n1581_004:0907c20": "如是菩薩功德更增，令慳貪者降伏煩惱，彼",
    "T30n1581_004:0908a01": "樂法者亦滿其願，如是攝取成熟眾生。復次",
    "T30n1581_004:0908a02": "菩薩見彼來者有求索相，知其心已不令發",
    "T30n1581_004:0908a03": "言，隨其所須施令滿足。若有商價欺誑他",
    "T30n1581_004:0908a04": "時，菩薩知已，覆藏不說。彼作惡行欺誑他",
    "T30n1581_004:0908a05": "人尚為覆藏，況復自身。欲滿彼願隨意與",
    "T30n1581_004:0908a06": "財，彼無慚愧得已歡喜，無所畏懼熙悅而",
    "T30n1581_004:0908a07": "去。若菩薩為彼商人所欺，先不覺知欺已乃",
    "T30n1581_004:0908a08": "覺，亦不責彼不令憶念，不欲令彼犯不與",
    "T30n1581_004:0908a09": "取，起隨喜心。如是等捨所施物，是名菩薩智",
    "T30n1581_004:0908a10": "慧布施。",
    "T30n1581_004:0908a11": "復次菩薩無財施時，先所造作世間工巧，彼",
    "T30n1581_004:0908a12": "業現前以少方便多獲財利，用施眾生。若復",
    "T30n1581_004:0908a13": "為他莊嚴說法、美善說法、慈心說法，貧苦聞",
    "T30n1581_004:0908a14": "法歡喜供養，何況富樂。慳者無惜，況常樂",
    "T30n1581_004:0908a15": "施。若有信心長者居士常習行施，財富無量，",
    "T30n1581_004:0908a16": "將求者往，令彼饒益彼所行施。所作功德，自",
    "T30n1581_004:0908a17": "身往助，堪能具足信心清淨身口意業。隨其",
    "T30n1581_004:0908a18": "力能助彼營理，令其無礙滿足求者。彼乏",
    "T30n1581_004:0908a19": "事力，施事難成，若隨朋黨、若非法行、若失正",
    "T30n1581_004:0908a20": "念如是等，若菩薩無財，以智慧施，乃至未得",
    "T30n1581_004:0908a21": "淨心。淨心菩薩不墮惡趣，生生常得無盡之",
    "T30n1581_004:0908a22": "財。",
    "T30n1581_004:0908a23": "復次菩薩知彼邪見求法短者，不授其法不",
    "T30n1581_004:0908a24": "與經卷。若性貪財賣經卷者，亦不施與。",
    "T30n1581_004:0908a25": "若得經卷，隱藏不現亦不施與。若非彼人所",
    "T30n1581_004:0908a26": "知義者，亦不施與。若是彼人所知義者，菩",
    "T30n1581_004:0908a27": "薩於此經卷已自知義，則便持經隨所樂",
    "T30n1581_004:0908a28": "與。若未知義、自須修學，又知他人有如是",
    "T30n1581_004:0908a29": "經，示語其處、若更書與。若無示處復不得書，",
    "T30n1581_004:0908b01": "菩薩當復自觀其心，為是法慳纏心不能",
    "T30n1581_004:0908b02": "施耶？為更有為不施彼耶？作如是自觀",
    "T30n1581_004:0908b03": "已，若少有法慳者，當持經與，為法施故。",
    "T30n1581_004:0908b04": "我寧以法施，現世癡啞，為除煩惱猶尚應",
    "T30n1581_004:0908b05": "施，況作將來智慧方便。如是觀時無少許法",
    "T30n1581_004:0908b06": "慳者，彼菩薩應當自學，我為除煩惱故修行",
    "T30n1581_004:0908b07": "法施、滿足智慧方便故修行法施、愛念眾",
    "T30n1581_004:0908b08": "生故修行法施。菩薩自見內無煩惱，見不施",
    "T30n1581_004:0908b09": "彼，現得智慧，於未來世轉增無量。非施彼故",
    "T30n1581_004:0908b10": "得是功德。經法施者，於未來世獲少法利，不",
    "T30n1581_004:0908b11": "及自學智慧開覺。今雖不施，必將安樂一切",
    "T30n1581_004:0908b12": "眾生，施其智慧。寧為一切今不施與，不為一",
    "T30n1581_004:0908b13": "人與其經卷。如實知已，不施彼者無有過咎",
    "T30n1581_004:0908b14": "亦無悔恨，不越菩薩所受禁戒。",
    "T30n1581_004:0908b15": "云何菩薩方便不施？不忍直言必定不與，要",
    "T30n1581_004:0908b16": "以軟語開解發遣，作是方便有而不施。菩薩",
    "T30n1581_004:0908b17": "本來所畜眾具一切施物，以清淨心於一切",
    "T30n1581_004:0908b18": "十方諸佛菩薩捨作淨施已。譬如比丘以",
    "T30n1581_004:0908b19": "己衣物於和上阿闍梨所捨作淨施。如是作",
    "T30n1581_004:0908b20": "淨施因緣故，得畜種種無量財物，故名住聖",
    "T30n1581_004:0908b21": "種菩薩，亦得無量功德，常自憶念如是功德",
    "T30n1581_004:0908b22": "於一切時常隨增長。凡是淨施所畜之物，為",
    "T30n1581_004:0908b23": "諸佛菩薩受寄護持，見彼來求，觀察其人有",
    "T30n1581_004:0908b24": "成就相，先所捨物作淨施者取以與之，諸佛",
    "T30n1581_004:0908b25": "菩薩於一切眾生無不捨之物。作如是知，滿",
    "T30n1581_004:0908b26": "求者意。觀察彼人無成就相，以淨施法而開",
    "T30n1581_004:0908b27": "解之，稱言：「賢首！此物先捨，已有所屬。」軟語",
    "T30n1581_004:0908b28": "發遣不令致恨，若以餘物兩三倍施。作是方",
    "T30n1581_004:0908b29": "便，令知菩薩不以慳故而不惠施，當以不自",
    "T30n1581_004:0908c01": "在故不以施我。如是經法則不施與。菩薩作",
    "T30n1581_004:0908c02": "如是法施者，名智慧施。",
    "T30n1581_004:0908c03": "復次菩薩一切施，所謂法施、財施、無畏施。比",
    "T30n1581_004:0908c04": "類相貌，若名若義，分別因果，如實知已而行",
    "T30n1581_004:0908c05": "布施，是名菩薩智慧布施。復次菩薩於不饒",
    "T30n1581_004:0908c06": "益己者慈心布施，於苦惱者悲心布施，於功",
    "T30n1581_004:0908c07": "德者憙心布施，於饒益己者及善知識親族",
    "T30n1581_004:0908c08": "人所捨心布施，是名菩薩智慧布施。復次菩",
    "T30n1581_004:0908c09": "薩有障施，障施對治如實知之。障施有四",
    "T30n1581_004:0908c10": "種：一者先不修習；二者所施物少；三者",
    "T30n1581_004:0908c11": "財物雖多貪愛增上；四者見未來世具足",
    "T30n1581_004:0908c12": "財果而生貪著。先不習施者，菩薩見正求者，",
    "T30n1581_004:0908c13": "多有財物而不生施心，當知是我不習施",
    "T30n1581_004:0908c14": "故，疾行智慧作是思惟：「我昔定當不習施心，",
    "T30n1581_004:0908c15": "致令今日雖有財物，見來求者施心不生。今",
    "T30n1581_004:0908c16": "若不施，復於來世有此施礙。」如是知已，依施",
    "T30n1581_004:0908c17": "障對治而行布施，則能捨離不習施障。所施",
    "T30n1581_004:0908c18": "物少者，菩薩見正求者，所施物少不欲布",
    "T30n1581_004:0908c19": "施，以是施障故。疾行智慧作是思惟：「寧安",
    "T30n1581_004:0908c20": "貧苦，要當布施。」思惟是已悲心布施，復作是",
    "T30n1581_004:0908c21": "念：「我從昔來，宿業過故、他自在故，令我飢寒",
    "T30n1581_004:0908c22": "困苦，不能饒益一切眾生。寧令我今因是失",
    "T30n1581_004:0908c23": "命現世受苦，要當行施攝取眾生，不令受者",
    "T30n1581_004:0908c24": "心不滿足。況我今日有果菜活命，要當安",
    "T30n1581_004:0909a01": "苦而行布施。」財物雖多貪愛增上者，菩薩",
    "T30n1581_004:0909a02": "見正求者，以增上可意故、最上故，於所施物",
    "T30n1581_004:0909a03": "不生施心。彼菩薩知藏積過故，疾行智慧：",
    "T30n1581_004:0909a04": "「我於苦中而生樂相，於未來世當受大苦。」",
    "T30n1581_004:0909a05": "如是顛倒若知若斷，作是思惟已能行布施。",
    "T30n1581_004:0909a06": "見未來財果生貪著者，菩薩行布施已，於施",
    "T30n1581_004:0909a07": "果大財生福利見，不能志求無上菩提。菩薩",
    "T30n1581_004:0909a08": "知耶果見為過患已，疾行智慧如實正觀，一",
    "T30n1581_004:0909a09": "切諸行無有堅固念念磨滅，受用果報亦復",
    "T30n1581_004:0909a10": "如是，悉是離散磨滅之法。如是觀時，果見則",
    "T30n1581_004:0909a11": "斷，一切所施悉以迴向無上菩提。是名菩薩",
    "T30n1581_004:0909a12": "四種障施對治智慧應當知，謂分別忍苦、",
    "T30n1581_004:0909a13": "知攝顛倒、觀行不堅。前三對治智是正布",
    "T30n1581_004:0909a14": "施，後一對治智攝受正果。是名菩薩智慧布",
    "T30n1581_004:0909a15": "施。",
    "T30n1581_004:0909a16": "復次菩薩內獨淨心淳厚淨信覺想勝妙，無",
    "T30n1581_004:0909a17": "量施物意解施與一切眾生。是菩薩以少方",
    "T30n1581_004:0909a18": "便生無量功德，是智慧菩薩大智慧施。是名",
    "T30n1581_004:0909a19": "略說菩薩有財無財施所攝法。如是法施、分",
    "T30n1581_004:0909a20": "別施、淨心施、施障對治智慧布施、淨心意",
    "T30n1581_004:0909a21": "解施，是名菩薩不共施。當知是名菩薩一切",
    "T30n1581_004:0909a22": "內外所施物廣分別，上一切施分別，當",
    "T30n1581_004:0909a23": "知分別為難施等。",
    "T30n1581_004:0909a24": "云何菩薩難施？略說有三種。菩薩有少",
    "T30n1581_004:0909a25": "財物，自忍貧苦施與他人，是名菩薩第一",
    "T30n1581_004:0909a26": "難施。若菩薩所可愛物，性深愛著久習愛著，",
    "T30n1581_004:0909a27": "增上施物越最上貪著，能自開覺施與他",
    "T30n1581_004:0909a28": "人，是名第二難施。若菩薩勤苦得財施與他",
    "T30n1581_004:0909a29": "人，是名菩薩第三難施。",
    "T30n1581_004:0909b01": "云何菩薩一切門施？略說四種。是菩薩",
    "T30n1581_004:0909b02": "若自物、若勸他得物、若自集布施、若父",
    "T30n1581_004:0909b03": "母妻子奴婢作人、若善友大臣親屬，悉皆",
    "T30n1581_004:0909b04": "施與，若他所須，是名略說菩薩四種一切門",
    "T30n1581_004:0909b05": "施。",
    "T30n1581_004:0909b06": "云何菩薩善人施？略說五種：一者菩薩信",
    "T30n1581_004:0909b07": "心布施；二者恭敬布施；三者自手施；四者",
    "T30n1581_004:0909b08": "時施；五者不侵他施。是名菩薩善人施。",
    "T30n1581_004:0909b09": "云何菩薩一切行施？略說十三種：一者無",
    "T30n1581_004:0909b10": "依施；二者廣施；三者歡喜施；四者常施；五者",
    "T30n1581_004:0909b11": "器施；六者一切施；七者一切處施；八者一",
    "T30n1581_004:0909b12": "切時施；九者無罪施；十者一切物施；十一",
    "T30n1581_004:0909b13": "者方土物施；十二者資財施；十三者穀施。",
    "T30n1581_004:0909b14": "如是十三種是名菩薩一切行施器者謂四道淨福田器。",
    "T30n1581_004:0909b15": "云何菩薩除惱施？略說有八種：一者菩薩",
    "T30n1581_004:0909b16": "見須飲食者施以飲食；二者須乘與乘；三",
    "T30n1581_004:0909b17": "者須衣與衣；四者須莊嚴具與莊嚴具；五",
    "T30n1581_004:0909b18": "者須種種器具悉皆施與；六者須華鬘塗香",
    "T30n1581_004:0909b19": "者隨其所欲；七者須舍與舍；八者須燈明者",
    "T30n1581_004:0909b20": "施以燈明。如是八種，是名菩薩除惱施。",
    "T30n1581_004:0909b21": "云何此世他世樂施？略說九種，謂財施、法",
    "T30n1581_004:0909b22": "施、無畏施。財施者，勝妙清淨，如法調伏慳垢",
    "T30n1581_004:0909b23": "藏積垢故。修行布施調伏慳垢者，捨執著心。",
    "T30n1581_004:0909b24": "調伏藏積垢者，捨受用執著。無畏施者，謂師",
    "T30n1581_004:0909b25": "子虎狼王賊水火等種種恐怖救令得度。法",
    "T30n1581_004:0909b26": "施者，不顛倒說法、具足說法、授人禁戒。如",
    "T30n1581_004:0909b27": "是略說菩薩九種施，令諸眾生得今世後世",
    "T30n1581_004:0909b28": "安樂。彼財施、無畏施，分別此世樂。法施者，",
    "T30n1581_004:0909b29": "分別今世、後世樂。云何菩薩清淨施？略說",
    "T30n1581_004:0909c01": "十種。云何十？一者不留難；二者不異見；三",
    "T30n1581_004:0909c02": "者不積聚；四者不高心；五者無所依；六者",
    "T30n1581_004:0909c03": "不退弱；七者不下心；八者不背面；九者不",
    "T30n1581_004:0909c04": "求恩；十者不求報。不留難施者，菩薩有來",
    "T30n1581_004:0909c05": "求者，疾疾布施不作留難，時滿所願過其速",
    "T30n1581_004:0909c06": "望。不異見者，菩薩於施不起異見言無果報、",
    "T30n1581_004:0909c07": "不以害生布施謂言是法、不於此施求世間",
    "T30n1581_004:0909c08": "出世間淨。不積聚施者，菩薩不久積財然後",
    "T30n1581_004:0909c09": "頓施。何以故？非菩薩有所施物，見來求者",
    "T30n1581_004:0909c10": "堪能不施不如法見，非不施與，云何積聚然",
    "T30n1581_004:0909c11": "後乃施？亦非積聚而施福增多。所施物等，",
    "T30n1581_004:0909c12": "求者亦等，漸施頓施以何因緣見福差別？又",
    "T30n1581_004:0909c13": "復菩薩見積聚施過，不見隨施有過。何以",
    "T30n1581_004:0909c14": "故？謂積聚施，先來求者或有百數而不施與，",
    "T30n1581_004:0909c15": "令彼嫌恨起不忍心；後來求者積以頓施。是",
    "T30n1581_004:0909c16": "故菩薩不積聚施。不高心施者，菩薩於求者",
    "T30n1581_004:0909c17": "所謙下心施，不觀他勝競心布施，不以施故",
    "T30n1581_004:0909c18": "而自稱譽：「我是施主，餘者不能。」無依施者，菩",
    "T30n1581_004:0909c19": "薩不以名稱而行布施，於假名稱譽猶如塵",
    "T30n1581_004:0909c20": "坌。不退弱施者，菩薩欲施心悅、施時歡喜、",
    "T30n1581_004:0910a01": "施已無悔，財物增廣第一勝妙。菩薩聞他廣",
    "T30n1581_004:0910a02": "施勝施，心不自輕生退弱心。不下心施者，",
    "T30n1581_004:0910a03": "菩薩思量以最勝最上妙物布施，是名不下",
    "T30n1581_004:0910a04": "心施。不背面施者，菩薩等心，不隨朋黨怨親",
    "T30n1581_004:0910a05": "中人悲心等施。不求恩施者，菩薩以悲心",
    "T30n1581_004:0910a06": "愍心而行布施，不於受者計其恩惠，觀欲樂",
    "T30n1581_004:0910a07": "眾生愛火熾然，無勢力故。不求報施者，菩",
    "T30n1581_004:0910a08": "薩施已不怖未來，財身具足，觀一切行皆悉",
    "T30n1581_004:0910a09": "磨滅，見無上菩提真實福利。如是十種，是名",
    "T30n1581_004:0910a10": "菩薩快淨布施。如是菩薩，依九種施具足檀",
    "T30n1581_004:0910a11": "波羅蜜，得阿耨多羅三藐三菩提。",
    "T30n1581_004:0910a12": "10 戒品1菩薩地持方便處戒品第十之一",
    "T30n1581_004:0910a13": "云何菩薩尸波羅蜜？略說有九種：一者自性",
    "T30n1581_004:0910a14": "戒；二者一切戒；三者難戒；四者一切門戒；五",
    "T30n1581_004:0910a15": "者善人戒；六者一切行戒；七者除惱戒；八者",
    "T30n1581_004:0910a16": "此世他世樂戒；九者清淨戒。",
    "T30n1581_004:0910a17": "云何自性戒？略說四德成就，是名自性",
    "T30n1581_004:0910a18": "戒。云何為四？一者從他正受；二者善淨心",
    "T30n1581_004:0910a19": "受；三者犯已即悔；四者專精念住堅持",
    "T30n1581_004:0910a20": "不犯。從他正受者，外顧他，於犯愧心生。善",
    "T30n1581_004:0910a21": "淨心受者，內自顧，於犯慚心生，犯已即",
    "T30n1581_004:0910a22": "悔。專精不犯，如是不犯戒。菩薩有二因緣",
    "T30n1581_004:0910a23": "離悔，是菩薩依受戒，淨心戒起、慚愧心起；",
    "T30n1581_004:0910a24": "慚愧心故善能護戒，護戒故無悔。若從他",
    "T30n1581_004:0910a25": "受若淨心受，此二是法。若犯而悔、若專精",
    "T30n1581_004:0910a26": "不犯，此二隨法。若從他受、若淨心受、若專精",
    "T30n1581_004:0910a27": "不犯，此三法是菩薩不壞戒。犯已即悔者，",
    "T30n1581_004:0910a28": "毀而還復。若菩薩四德成就，是名自性戒、",
    "T30n1581_004:0910a29": "是名真實戒，自安安他，多所安隱多所快",
    "T30n1581_004:0910b01": "樂，哀愍世間利安天人。受戒隨戒，當知無",
    "T30n1581_004:0910b02": "量攝受。菩薩無量淨戒，攝取一切安樂眾生，",
    "T30n1581_004:0910b03": "成大果報獲大福利，疾得阿耨多羅三藐三",
    "T30n1581_004:0910b04": "菩提。",
    "T30n1581_004:0910b05": "云何菩薩一切戒？略說二種：一者在家",
    "T30n1581_004:0910b06": "分；二者出家分，是名一切戒。一切戒復有",
    "T30n1581_004:0910b07": "三種：一者律儀戒；二者攝善法戒；三者攝眾",
    "T30n1581_004:0910b08": "生戒。律儀戒者，謂七眾所受戒，比丘、比丘尼、",
    "T30n1581_004:0910b09": "式叉摩尼、沙彌、沙彌尼、優婆塞、優婆夷。在家",
    "T30n1581_004:0910b10": "出家隨其所應，是名律儀戒。攝善法戒者，",
    "T30n1581_004:0910b11": "謂菩薩所受律儀戒，上修大菩提身口意",
    "T30n1581_004:0910b12": "業，是名略說。一切攝善法戒，何者是？謂菩",
    "T30n1581_004:0910b13": "薩依戒住戒，修聞慧思慧，奢摩陀毘婆舍那",
    "T30n1581_004:0910b14": "修慧，空閑靜默，恭敬師長禮事供養，有疾",
    "T30n1581_004:0910b15": "患者起悲愍心瞻視供給，聞說法者歎言善",
    "T30n1581_004:0910b16": "哉，實功德者稱揚讚善，一切眾生所作功",
    "T30n1581_004:0910b17": "德心念口言隨喜歡悅，有侵犯者悉能安",
    "T30n1581_004:0910b18": "忍，身口意業已作當作，一切迴向無上菩提。",
    "T30n1581_004:0910b19": "隨時修習種種勝願，常勤精進供養三寶，於",
    "T30n1581_004:0910b20": "諸善法心不放逸，念慧護持身口淨戒，守攝",
    "T30n1581_004:0910b21": "根門飯食知量，初夜後夜未曾睡眠，親近善",
    "T30n1581_004:0910b22": "人依善知識，自省己過、知已不犯，隨其所",
    "T30n1581_004:0910b23": "犯於佛菩薩及同行所如法悔除。如是等護",
    "T30n1581_004:0910b24": "持修習長養善法戒，是名攝善法戒。",
    "T30n1581_004:0910b25": "攝眾生戒者，略說有十一種：一者眾生作饒",
    "T30n1581_004:0910b26": "益事，悉與為伴。二者眾生已起未起病等",
    "T30n1581_004:0910b27": "諸苦及看病者，悉與為伴。三者為諸眾生說",
    "T30n1581_004:0910b28": "世間出世間法，或以方便令得智慧。四者知",
    "T30n1581_004:0910b29": "恩報恩。五者眾生種種恐怖，師子虎狼王賊",
    "T30n1581_004:0910c01": "水火，悉能救護。若有眾生喪失親屬財物",
    "T30n1581_004:0910c02": "諸難，能為開解令離憂惱。六者見有眾生貧",
    "T30n1581_004:0910c03": "窮困乏，悉能給施隨其所須。七者德行具足",
    "T30n1581_004:0910c04": "正受依止，如法畜眾。八者先語安慰隨時",
    "T30n1581_004:0910c05": "往返，給施飲食說世善語，進止非已去來隨",
    "T30n1581_004:0910c06": "物。如是等事，安眾生者皆悉隨順；若非安者，",
    "T30n1581_004:0910c07": "皆悉遠離。九者有實德者稱楊歡悅。十者",
    "T30n1581_004:0910c08": "有過惡者慈心呵責折伏罰黜，令其改悔。十",
    "T30n1581_004:0910c09": "一者以神通力示現惡道，令彼眾生畏厭眾",
    "T30n1581_004:0910c10": "惡奉修佛法，歡喜信樂生希有心。",
    "T30n1581_004:0910c11": "云何菩薩住律儀戒、住攝善法戒、住攝眾生",
    "T30n1581_004:0910c12": "戒、善護持戒、善攝善法戒、一切行攝眾生戒？",
    "T30n1581_004:0910c13": "菩薩住波羅提木叉戒，捨轉輪王出家學道，",
    "T30n1581_004:0910c14": "不顧尊位如視草土，捨離五欲如棄涕唾，",
    "T30n1581_004:0910c15": "乃至來世魔天亦無願樂，終不為彼修持",
    "T30n1581_004:0910c16": "梵行。心常恐怖如實見過，捨現在樂如畏風",
    "T30n1581_004:0911a01": "雹，正見觀察而不味著。其性恬靜好樂空閑，",
    "T30n1581_004:0911a02": "若眾若獨心常安住，不限持戒生知足想，依",
    "T30n1581_004:0911a03": "戒住戒修習菩薩正受所生無量功德。若近",
    "T30n1581_004:0911a04": "四眾不說非法，於空閑處不住惡覺，設令暫",
    "T30n1581_004:0911a05": "起即自悔責深見其過，見過患已還得本心。",
    "T30n1581_004:0911a06": "若聞菩薩一切戒法，大地菩薩微妙無量不",
    "T30n1581_004:0911a07": "可思議久遠難行，心不恐怖亦不懈退，而作",
    "T30n1581_004:0911a08": "是念：「彼亦丈夫，能持菩薩不可思議身口淨",
    "T30n1581_004:0911a09": "戒。我亦丈夫，必當如彼決定無疑。」住律儀菩",
    "T30n1581_004:0911a10": "薩，常省己過不觀彼闕。若見凶暴及惡性",
    "T30n1581_004:0911a11": "人，心不恚恨起法心悲心，憐愍方便令得解",
    "T30n1581_004:0911a12": "脫。住律儀菩薩，於眾生所不生怖想，況復",
    "T30n1581_004:0911a13": "加害。住律儀菩薩，成就五種不放逸行，與",
    "T30n1581_004:0911a14": "過去俱、與未來俱、與現在俱、已作當作。菩薩",
    "T30n1581_004:0911a15": "過去所犯，如法懺悔，是名過去不放逸行。未",
    "T30n1581_004:0911a16": "來當犯，當如法悔，是名未來不放逸行。現在",
    "T30n1581_004:0911a17": "所犯，即如法悔，是名現在不放逸行。如所行",
    "T30n1581_004:0911a18": "如所住，專心護持，是名已作不放逸行。依已",
    "T30n1581_004:0911a19": "作不放逸行，如所行如所住，不起犯戒，是",
    "T30n1581_004:0911a20": "名當作不放逸行。住律儀菩薩，功德覆藏、惡",
    "T30n1581_004:0911a21": "事發露，少欲知足堪忍眾苦不生憂慼，進止",
    "T30n1581_004:0911a22": "安諦威儀庠序，離諸諂曲淨修正命。菩薩成",
    "T30n1581_004:0911a23": "就如是十法，名住律儀戒。善護持戒，謂",
    "T30n1581_004:0911a24": "過去五欲心不顧戀、未來五欲不生欣想、",
    "T30n1581_004:0911a25": "現在五欲不念貪著，樂處空閑不生足想，",
    "T30n1581_004:0911a26": "離惡言惡覺心不自輕，安隱樂住善能堪忍，",
    "T30n1581_004:0911a27": "不為放逸威儀淨命。",
    "T30n1581_004:0911a28": "菩薩住攝善法戒，於身命財若起少著，即時",
    "T30n1581_004:0911a29": "除滅不令增長，一切犯戒因緣煩惱等起即",
    "T30n1581_004:0911b01": "時除滅。若於眾生起恚害怨心即時除滅，",
    "T30n1581_004:0911b02": "若起懈怠即時除滅，若起味相應禪即時除",
    "T30n1581_004:0911b03": "滅。如實知五處，謂善果、善因、善因果、倒及與",
    "T30n1581_004:0911b04": "非倒，攝善法障皆如實知。菩薩見善果福利",
    "T30n1581_004:0911b05": "而求善因，攝善法倒如實知之。菩薩得善根，",
    "T30n1581_004:0911b06": "不起無常常見、苦有樂見、不淨淨見、非我",
    "T30n1581_004:0911b07": "我見，如實知攝善法障，離不攝善法。菩薩",
    "T30n1581_004:0911b08": "成就如是十行，名住攝善法戒，疾攝諸善法",
    "T30n1581_004:0911b09": "及一切行，所謂依施依戒依忍依精進依禪",
    "T30n1581_004:0911b10": "定五行成就智慧。菩薩住攝眾生戒，有十",
    "T30n1581_004:0911b11": "一種，於一一種成就一切行。一者眾生所作",
    "T30n1581_004:0911b12": "皆與同事，若始思量及所施作、行路去來、正",
    "T30n1581_004:0911b13": "業方便、守護財物、和合諍訟、世間吉會及",
    "T30n1581_004:0911b14": "諸福業，皆與同事。二者於諸苦事皆與為",
    "T30n1581_004:0911b15": "伴，若見疾病瞻視供給，盲者將導，迷者次",
    "T30n1581_004:0911b16": "路，聾者指授，躃者荷負，欲纏苦者教令遠",
    "T30n1581_004:0911b17": "離，瞋恚睡眠掉悔疑蓋，如是等苦亦令",
    "T30n1581_004:0911b18": "遠離。欲覺、恚覺、害覺、親里覺、國土覺、不死覺、",
    "T30n1581_004:0911b19": "輕侮覺、族姓覺，悉教遠離。眾生諍訟不知苦",
    "T30n1581_004:0911b20": "者，能為開解。行路疲乏，施諸所安。三者為諸",
    "T30n1581_004:0911b21": "眾生具足說法，惡行眾生說除惡行善句善",
    "T30n1581_004:0911b22": "味善義，隨順通達增長道品。方便說者，為",
    "T30n1581_004:0911b23": "惡眾生說除惡行、說除慳法得現果報，少正",
    "T30n1581_004:0911b24": "方便而得大財，得已守護。憎嫉法者，令生信",
    "T30n1581_004:0911b25": "樂清淨見諦，離諸惡趣，煩惱永盡一切苦滅。",
    "T30n1581_004:0911b26": "四者知恩報恩。饒益己者，善心與語問訊慰",
    "T30n1581_004:0911b27": "喻，讚言善來設座安處，若等若增酬報無減，",
    "T30n1581_004:0911b28": "諸有所作悉與同事，瞻視病苦隨順說法，除",
    "T30n1581_004:0911b29": "滅恐畏離諸憂悔。若有乏短給施眾具，如法",
    "T30n1581_004:0911c01": "依止隨順其心。有實德者稱揚歡悅，有過惡",
    "T30n1581_004:0911c02": "者慈心呵責折伏罰黜，令其改悔。示神通",
    "T30n1581_004:0911c03": "力隨所宜現。五者恐怖眾生為作救護，所謂",
    "T30n1581_004:0911c04": "水火王賊鬼神惡獸人非人等一切怖畏，",
    "T30n1581_004:0911c05": "悉為救護令得安隱。若見眾生親屬財物諸",
    "T30n1581_004:0911c06": "難憂惱，或見喪失親屬善友知識及諸師長",
    "T30n1581_004:0911c07": "所尊敬者，或有財物王賊所奪，火燒水㵱亡",
    "T30n1581_004:0911c08": "失寶藏，事業不成強分私財，或惡眷屬散棄",
    "T30n1581_004:0911c09": "資產，悉為開解令離憂惱。六者見有眾生資",
    "T30n1581_004:0911c10": "生不具，給施所須。飲食衣服湯藥眾具、香",
    "T30n1581_004:0911c11": "花燈明莊嚴雜飾、車乘僮僕財物舍宅，如是",
    "T30n1581_004:0911c12": "等乏悉皆給施。七者如法受眾先與依",
    "T30n1581_004:0911c13": "止，以無貪心哀愍心而為說法，賑給所須。若",
    "T30n1581_004:0911c14": "自無者，從彼信心居士長者求索與之。如法",
    "T30n1581_004:0911c15": "所得衣食湯藥及諸房舍，等共受用無所藏",
    "T30n1581_004:0911c16": "積。以五種法隨時教誡，如力種品中說。",
    "T30n1581_004:0911c17": "八者隨他心戒。先知眾生自性及性，應",
    "T30n1581_004:0911c18": "共住者與共同止，隨其所宜與共從事。又隨",
    "T30n1581_004:0911c19": "心者，觀其所行。若以如是身行、如是口行，令",
    "T30n1581_004:0911c20": "彼憂惱無善利者，菩薩不為；雖令憂惱而",
    "T30n1581_004:0912a01": "獲善利者，菩薩為之。若菩薩自行身行口行，",
    "T30n1581_004:0912a02": "非戒所攝亦非功德智慧方便，令彼憂惱無",
    "T30n1581_004:0912a03": "善利者，菩薩不為；與上相違者，菩薩為之。如",
    "T30n1581_004:0912a04": "生憂苦，喜樂亦爾，隨其所應廣分別說。又隨",
    "T30n1581_004:0912a05": "心者，若見眾生有瞋恨色，尚不歎其德，況",
    "T30n1581_004:0912a06": "說其惡，亦不懺謝。又隨心者，人不問訊安慰",
    "T30n1581_004:0912a07": "己者，猶尚自往問訊安慰，況來問訊而不酬",
    "T30n1581_004:0912a08": "和，唯除教誡。又隨心者，不惱他人，除慈愍心",
    "T30n1581_004:0912a09": "寂靜諸根呵責弟子令其調伏。又隨心者，",
    "T30n1581_004:0912a10": "不嗤笑不戲弄令其慚恥而生疑悔。彼雖不",
    "T30n1581_004:0912a11": "如，不言：「汝今墮在負處。」見人謙下，亦不自高。",
    "T30n1581_004:0912a12": "又隨心者，非不習近、不極習近、不非時習近。",
    "T30n1581_004:0912a13": "又隨心者，於他親厚不說其過，於他怨者不",
    "T30n1581_004:0912a14": "稱其德，不親善者不與同意。不多求欲，若",
    "T30n1581_004:0912a15": "有所取知量知足。若有請者不逆其意，若有",
    "T30n1581_004:0912a16": "嫌責如法悔謝。九者實功德者稱讚歡悅，",
    "T30n1581_004:0912a17": "具足信者歎信功德，戒聞施慧亦復如是。十",
    "T30n1581_004:0912a18": "者應呵責者呵責調伏，微過微犯者以憐",
    "T30n1581_004:0912a19": "愍心軟語呵責，中過中犯中語呵責，上過上",
    "T30n1581_004:0912a20": "犯上語呵責。如呵責，折伏罰黜亦復如是，軟",
    "T30n1581_004:0912a21": "中過軟中犯隨時驅出還令共住，為化犯戒",
    "T30n1581_004:0912a22": "及餘人故，以愛益心黜令出眾。上過上犯",
    "T30n1581_004:0912a23": "者，不同住不同食，乃至改悔亦不同住，以慈",
    "T30n1581_004:0912a24": "愍心故，不令彼人於佛法中多起罪過，亦為",
    "T30n1581_004:0912a25": "教誡餘眾生故。十一者菩薩為饒益故現",
    "T30n1581_004:0912a26": "神通力，或令恐怖或令歡喜，行惡行者示以",
    "T30n1581_004:0912a27": "惡報，所謂寒氷地獄邊地獄等諸惡道處，語",
    "T30n1581_004:0912a28": "其人言：「汝當觀此，人間造惡當生彼中受無",
    "T30n1581_004:0912a29": "量苦。」彼見恐怖而生厭怖離諸惡行。菩薩於",
    "T30n1581_004:0912b01": "大眾中見不信者問事不答，即時化作金剛",
    "T30n1581_004:0912b02": "力士及諸大力諸天鬼神而恐怖之，以恐怖",
    "T30n1581_004:0912b03": "故捨高慢心敬信正答，其餘大眾聞彼正答",
    "T30n1581_004:0912b04": "亦皆調伏。又以神力，現一為多現多為一，",
    "T30n1581_004:0912b05": "石壁皆過身出水火。或復示現共聲聞神力，",
    "T30n1581_004:0912b06": "令彼歡悅，未信者信，犯戒者清淨，少聞者",
    "T30n1581_004:0912b07": "多聞，慳者能施，癡者得慧。如是菩薩成就",
    "T30n1581_004:0912b08": "一切行利眾生戒，是名菩薩三種戒聚，無",
    "T30n1581_004:0912b09": "量功德聚。",
    "T30n1581_004:0912b10": "菩薩地持經卷第四"
}