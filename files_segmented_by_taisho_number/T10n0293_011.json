{
    "T10n0293_011:0709b12": "大方廣佛華嚴經卷第十一",
    "T10n0293_011:0709b14": "罽賓國三藏般若奉　詔譯",
    "T10n0293_011:0709b15": "入不思議解脫境界普賢行願品",
    "T10n0293_011:0709b16": "爾時，善財童子於居士所，聞此甚深解脫門",
    "T10n0293_011:0709b17": "已，思惟修習，決定無間。游彼福德海，淨彼",
    "T10n0293_011:0709b18": "福德田，趣彼福德津，仰彼福德山，開彼福德",
    "T10n0293_011:0709b19": "藏，轉彼福德輪，觀彼福德法，植彼福德因，",
    "T10n0293_011:0709b20": "生彼福德力，增彼福德勢，長彼福德心，悟",
    "T10n0293_011:0709b21": "彼福德門。漸次行詣師子宮城，周遍推求",
    "T10n0293_011:0709b22": "寶髻長者。見在市中，遽即頂禮。遶無數匝，合",
    "T10n0293_011:0709b23": "掌前立，白言：「聖者！我已先發阿耨多羅三",
    "T10n0293_011:0709b24": "藐三菩提心，而未知菩薩云何學菩薩行，云",
    "T10n0293_011:0709b25": "何修菩薩道。善哉！聖者！願為我說諸菩薩",
    "T10n0293_011:0709b26": "道，我乘此道趣一切智。」爾時，長者執善財",
    "T10n0293_011:0709b27": "手，將詣其家，示其所居，告善財言：「善男子！",
    "T10n0293_011:0709b28": "汝且觀我所居舍宅。」爾時，善財即遍觀察，",
    "T10n0293_011:0709b29": "見其舍宅廣博嚴麗，於其四面各開二門，",
    "T10n0293_011:0709c01": "閻浮檀金之所合成。白銀為牆，周匝圍遶；",
    "T10n0293_011:0709c02": "玻瓈為殿，雜寶莊嚴；紺瑠璃寶，以為樓閣；",
    "T10n0293_011:0709c03": "硨磲妙寶而為其柱；階墀、軒檻、戶牖、窓闥，",
    "T10n0293_011:0709c04": "靡不咸以眾寶所成，百千種寶莊嚴校飾，",
    "T10n0293_011:0709c05": "碼碯寶池，香水盈滿；四面欄楯，絡以真珠；",
    "T10n0293_011:0709c06": "雜寶樹林，周遍行列。赤珠摩尼為師子座，",
    "T10n0293_011:0709c07": "阿僧祇寶間錯莊嚴；毘盧遮那摩尼寶王以",
    "T10n0293_011:0709c08": "為其帳。於其座前左右，建立光焰熾盛摩尼",
    "T10n0293_011:0709c09": "寶幢。雜色光明如意珠王而為其網，以覆",
    "T10n0293_011:0709c10": "其上。於其宅內有大樓閣，高十層級，層開八",
    "T10n0293_011:0709c11": "門。善財入已，次第觀察。見最下層，施以種種",
    "T10n0293_011:0709c12": "上味飲食。見第二層，施諸寶衣及眾財物。見",
    "T10n0293_011:0709c13": "第三層，普施一切寶莊嚴具。見第四層，施諸",
    "T10n0293_011:0709c14": "采女，言辭善巧，隨意眷屬并所受用上妙",
    "T10n0293_011:0709c15": "珍寶。見第五層，五地菩薩雲集其中，為安眾",
    "T10n0293_011:0709c16": "生演說妙法。諸所施為，無非利樂成就如來",
    "T10n0293_011:0709c17": "最勝論者陀羅尼門諸三昧海，及諸世間種",
    "T10n0293_011:0709c18": "種明智光明印行。見第六層，有諸菩薩，皆已",
    "T10n0293_011:0709c19": "成就甚深智慧；了達法性，得大總持；三明六",
    "T10n0293_011:0709c20": "通，皆悉具足；入普藏門，出障礙境；住不二",
    "T10n0293_011:0709c21": "法，現佛威儀。於不可說妙莊嚴海道場眾",
    "T10n0293_011:0709c22": "中，而共集會。各以異名，分別顯示般若波羅",
    "T10n0293_011:0709c23": "蜜門；所謂：寂靜藏般若波羅蜜門，善巧分別",
    "T10n0293_011:0709c24": "諸眾生智般若波羅蜜門，不可動轉般若波",
    "T10n0293_011:0709c25": "羅蜜門，離欲光明般若波羅蜜門，不可降",
    "T10n0293_011:0709c26": "伏藏般若波羅蜜門，照眾生輪般若波羅蜜",
    "T10n0293_011:0709c27": "門，隨順教網般若波羅蜜門，功德海藏般若",
    "T10n0293_011:0709c28": "波羅蜜門，普眼捨得般若波羅蜜門，入無盡",
    "T10n0293_011:0709c29": "藏隨順修行般若波羅蜜門，入一切世間無盡",
    "T10n0293_011:0710a01": "方便海般若波羅蜜門，入隨諸世間一切教",
    "T10n0293_011:0710a02": "海般若波羅蜜門，無礙辯才般若波羅蜜門，",
    "T10n0293_011:0710a03": "隨順眾生普照無礙般若波羅蜜門，離垢光",
    "T10n0293_011:0710a04": "明般若波羅蜜門，常觀宿緣而布法雲般若",
    "T10n0293_011:0710a05": "波羅蜜門。說如是等百萬阿僧祇般若波羅",
    "T10n0293_011:0710a06": "蜜門，遍不可說道場眾會，顯示莊嚴甚深",
    "T10n0293_011:0710a07": "智慧。見第七層，得如響忍。諸菩薩等充滿",
    "T10n0293_011:0710a08": "其中，以方便智分別演說諸出離門，悉能聞",
    "T10n0293_011:0710a09": "持一切如來所說正法。見第八層，得不退轉",
    "T10n0293_011:0710a10": "神通智力。無量菩薩共集其中，以微細智",
    "T10n0293_011:0710a11": "觀諸世間。知諸佛剎道場眾會，如幻如焰，",
    "T10n0293_011:0710a12": "如影如像，無有實性。見諸如來無分別境，現",
    "T10n0293_011:0710a13": "一切佛普遍色身，能以一音遍十方界，其",
    "T10n0293_011:0710a14": "身普詣一切道場，盡於法界，靡不周遍。普入",
    "T10n0293_011:0710a15": "佛境，普見佛身，普能受持一切佛法，普於一",
    "T10n0293_011:0710a16": "切佛眾會中，而為上首，演說法要。見第九層，",
    "T10n0293_011:0710a17": "一生所繫諸菩薩眾於中集會。見第十層，一",
    "T10n0293_011:0710a18": "切如來充滿其中。從初發心，修菩薩行，超",
    "T10n0293_011:0710a19": "生死輪，成大願海，具勝神通，得勝自在。以勝",
    "T10n0293_011:0710a20": "威力，淨佛國土，殊勝莊嚴。普現十方道場眾",
    "T10n0293_011:0710a21": "會，演說正法，乃至示滅。盡未來際，調伏、利",
    "T10n0293_011:0710a22": "益、化度眾生，如是一切悉使明見。",
    "T10n0293_011:0710a23": "爾時，善財見如是等奇特事已，白言：「聖者！昔",
    "T10n0293_011:0710a24": "於何處，種何善根，獲如是等殊勝果報，致此",
    "T10n0293_011:0710a25": "一切清淨眾會。」長者告言：「善男子！我念往昔",
    "T10n0293_011:0710a26": "過佛剎極微塵數劫，有世界名種種色莊嚴",
    "T10n0293_011:0710a27": "輪；佛號無邊光圓滿法界普莊嚴王如來、",
    "T10n0293_011:0710a28": "應、正遍知、明行足、善逝、世間解、無上士、調御",
    "T10n0293_011:0710a29": "丈夫、天人師、佛、世尊。與百千億聲聞眾俱智",
    "T10n0293_011:0710b01": "毘盧遮那而為上首。復與百千億菩薩眾",
    "T10n0293_011:0710b02": "俱智日威德光而為上首。時，彼國王名法自",
    "T10n0293_011:0710b03": "在，佛受王請，入摩尼幢莊嚴園中，我於衢",
    "T10n0293_011:0710b04": "路奏妙樂音，燒一丸香而以供養。由彼如來",
    "T10n0293_011:0710b05": "與諸菩薩及聲聞眾受我供故，令此香煙起",
    "T10n0293_011:0710b06": "大香雲，普遍虛空而為蔭蓋，於閻浮提七日",
    "T10n0293_011:0710b07": "七夜普雨種種無邊眾色眾生身相微妙香",
    "T10n0293_011:0710b08": "雲。又令樂音出生種種美妙音聲，普遍虛空",
    "T10n0293_011:0710b09": "演出如來不可思議三世無礙廣大智聚，令",
    "T10n0293_011:0710b10": "其聞者除滅一切煩惱垢障；增長一切真實",
    "T10n0293_011:0710b11": "善根；速疾圓滿一切智智；普能發起種種神",
    "T10n0293_011:0710b12": "通。我時以此供養善根迴向三處：一願永",
    "T10n0293_011:0710b13": "離貧窮困苦；二願常見諸佛菩薩；三願恒聞",
    "T10n0293_011:0710b14": "諸佛正法。由是因緣，故獲斯報。「善男子！我",
    "T10n0293_011:0710b15": "唯知此菩薩無障礙願普遍莊嚴福德藏解",
    "T10n0293_011:0710b16": "脫門。如諸菩薩摩訶薩得不思議功德寶",
    "T10n0293_011:0710b17": "藏，出不思議無量功德；入無分別如來身海，",
    "T10n0293_011:0710b18": "蔭無分別無上法雲；修無分別功德助道；起",
    "T10n0293_011:0710b19": "無分別普賢行網；證無分別三昧境界等無",
    "T10n0293_011:0710b20": "分別菩薩善根；住無分別如來所住；見無分",
    "T10n0293_011:0710b21": "別三世平等，於一切劫不生疲厭；住不可壞",
    "T10n0293_011:0710b22": "普眼境界自在之地。而我云何能知、能說彼",
    "T10n0293_011:0710b23": "功德行？善男子！南方有國名曰藤根；其",
    "T10n0293_011:0710b24": "國有城名普遍門；中有長者名為普眼；汝",
    "T10n0293_011:0710b25": "詣彼問菩薩云何學菩薩行、修菩薩道。」時，善",
    "T10n0293_011:0710b26": "財童子頂禮其足，遶無數匝，慇懃瞻仰，辭退",
    "T10n0293_011:0710b27": "而去。",
    "T10n0293_011:0710b28": "爾時，善財童子於寶髻長者所聞此解脫",
    "T10n0293_011:0710b29": "已，深入諸佛無量知見，安住菩薩無量勝行，",
    "T10n0293_011:0710c01": "了達菩薩無量方便，希求菩薩無量法門，清",
    "T10n0293_011:0710c02": "淨菩薩無量信解，明利菩薩無量諸根，成就",
    "T10n0293_011:0710c03": "菩薩無量欲樂，通達菩薩無量行門，增長菩",
    "T10n0293_011:0710c04": "薩無量願力，建立菩薩無邊勝幢，發起菩薩",
    "T10n0293_011:0710c05": "無邊智慧，證得菩薩無邊法光，普入菩薩無",
    "T10n0293_011:0710c06": "邊大會，於菩薩法決定無疑，趣求菩薩清淨",
    "T10n0293_011:0710c07": "解脫，住菩薩心，深信愛樂，隨順作意。漸次前",
    "T10n0293_011:0710c08": "行，至藤根國，處處尋訪彼城所在，雖歷艱難，",
    "T10n0293_011:0710c09": "不憚勞苦，身無疲倦，心無厭退；但唯正念善",
    "T10n0293_011:0710c10": "知識教，願常親近、承事、供養，遍策諸根，離",
    "T10n0293_011:0710c11": "眾放逸。於善知識，心恒愛樂。然後乃到普遍",
    "T10n0293_011:0710c12": "門城百千聚落，周匝圍遶，其城廣大，種種莊",
    "T10n0293_011:0710c13": "嚴。雉堞崇峻，衢路寬平。市列百工，貨多珍",
    "T10n0293_011:0710c14": "異。往來委輸，人物可觀。爾時，善財於彼城",
    "T10n0293_011:0710c15": "內推求尋覓長者所居，人咸報言：「住市肆",
    "T10n0293_011:0710c16": "中，鬻香藥處。」聞已往詣。見其處在香臺座上，",
    "T10n0293_011:0710c17": "即前禮足，合掌而立，白言：「聖者！我已先發",
    "T10n0293_011:0710c18": "阿耨多羅三藐三菩提心，而未知菩薩云何",
    "T10n0293_011:0710c19": "學菩薩行，修菩薩道？」長者告言：「善哉！善哉！",
    "T10n0293_011:0710c20": "善男子！汝已能發阿耨多羅三藐三菩提心。",
    "T10n0293_011:0710c21": "善男子！我昔曾於文殊師利童子所，修學了",
    "T10n0293_011:0710c22": "知病起根本殊妙醫方諸香要法，因此了知",
    "T10n0293_011:0710c23": "一切眾生種種病緣，悉能救療。所謂：風黃、痰",
    "T10n0293_011:0710c24": "熱、鬼魅、蠱毒乃至水火之所傷害；如是一切",
    "T10n0293_011:0710c25": "內外諸疾，品類無邊，我悉能於一念之中，以",
    "T10n0293_011:0710c26": "種種方藥如法療治，咸令除差，施其安樂。",
    "T10n0293_011:0710c27": "如是法門，汝應修學。」善財復言：「聖者！我問菩",
    "T10n0293_011:0710c28": "薩所修妙行，云何說此世俗醫方？」長者告",
    "T10n0293_011:0710c29": "言：「善男子！菩薩初學修菩提時，當知病為",
    "T10n0293_011:0711a01": "最大障礙。若諸眾生身有疾病，心則不安，豈",
    "T10n0293_011:0711a02": "能修習諸波羅蜜？是故，菩薩修菩提時，先",
    "T10n0293_011:0711a03": "應療治身所有疾。菩薩復觀一切世界所",
    "T10n0293_011:0711a04": "有眾生，營辦事業受於欲樂，乃至出家",
    "T10n0293_011:0711a05": "精勤修習得聖道果，皆因國王王之理化，要",
    "T10n0293_011:0711a06": "因無病。何以故？以諸人王是諸眾生安樂本",
    "T10n0293_011:0711a07": "故。菩薩起化，先療國王，次治眾生；令無患",
    "T10n0293_011:0711a08": "苦，然後說法，調伏其心。「善男子！菩薩若欲治",
    "T10n0293_011:0711a09": "諸病者，先當審觀諸病因起，品類、增損無量",
    "T10n0293_011:0711a10": "無邊，我今為汝說其少分。「善男子！一切眾",
    "T10n0293_011:0711a11": "生因四大種和合為身，從四大身能生四病。",
    "T10n0293_011:0711a12": "所謂：身病、心病、客病及俱有病。言身病者，",
    "T10n0293_011:0711a13": "風黃、痰熱而為其主；言心病者，顛狂心亂",
    "T10n0293_011:0711a14": "而為其主；言客病者，刀杖所傷、動作過勞",
    "T10n0293_011:0711a15": "以為其主；俱有病者，飢渴、寒熱、苦樂、憂喜而",
    "T10n0293_011:0711a16": "為其主。其餘品類展轉相因，能令眾生受身",
    "T10n0293_011:0711a17": "心苦。「善男子！如是眾病貧賤人少，多勞役",
    "T10n0293_011:0711a18": "故，富貴人多，過優樂故。「善男子！一切眾生",
    "T10n0293_011:0711a19": "皆以無量極微大種聚集成身，猶如大海眾",
    "T10n0293_011:0711a20": "微水滴；如是人身毛及毛孔各三俱胝，三俱",
    "T10n0293_011:0711a21": "胝蟲之所依住；以是諦觀，皮膚穿漏、兩眼睛",
    "T10n0293_011:0711a22": "內、手足掌中、脂膏集處，毛蟲不生；其餘身",
    "T10n0293_011:0711a23": "分，間無空缺。「善男子！又觀此身唯五大性。",
    "T10n0293_011:0711a24": "何等為五？所謂：堅、濕、煖、動及虛空性。所言堅",
    "T10n0293_011:0711a25": "者，所謂：身骨三百六十及諸堅鞕，皆地大性；",
    "T10n0293_011:0711a26": "凡諸濕潤，皆水大性；一切煖觸，皆火大性；",
    "T10n0293_011:0711a27": "所有動搖，皆風大性；凡諸竅隙，皆空大性；然",
    "T10n0293_011:0711a28": "彼四大，皆多極微，於空界中，互相依住；極",
    "T10n0293_011:0711a29": "微自性，微細難知，除佛菩薩，餘無能見。「善男",
    "T10n0293_011:0711b01": "子！如是五大和合成身，如世倉篅，終歸敗散。",
    "T10n0293_011:0711b02": "如是身器由業所持，非自在天之所能作；",
    "T10n0293_011:0711b03": "亦非自性及時方等。譬如陶師埏埴成器，內",
    "T10n0293_011:0711b04": "盛臭穢，彩畫嚴飾，誑惑愚夫。又如四蛇置",
    "T10n0293_011:0711b05": "之一篋，如是四大和合為身。一大不調，百",
    "T10n0293_011:0711b06": "一病起；是故，智者應觀此身如養毒蛇，如持",
    "T10n0293_011:0711b07": "坏器。「善男子！汝復應知內身、外器，皆四大成。",
    "T10n0293_011:0711b08": "從始至終，五時流變。云何外器五時流變？謂：",
    "T10n0293_011:0711b09": "盡虛空十方世界眾生所感、妄業所持。劫初",
    "T10n0293_011:0711b10": "成時，人壽無量，自然化生；無我、我所、次食、段",
    "T10n0293_011:0711b11": "食、貪等現行。次由我所共立田主，以為統御。",
    "T10n0293_011:0711b12": "次壽漸減，乃至十年。由惡業故，起小三災，至",
    "T10n0293_011:0711b13": "第五時，世界將壞。火災既起，梵世皆空，水災、",
    "T10n0293_011:0711b14": "風災相續亦爾。善男子！是名外器五時流變。",
    "T10n0293_011:0711b15": "云何內身五時流變？謂：嬰孩位，心無分別；",
    "T10n0293_011:0711b16": "如劫初時，人無我所。次童幼位，能辨是非；",
    "T10n0293_011:0711b17": "如第二時，立自他別。次壯年位，縱貪瞋癡；",
    "T10n0293_011:0711b18": "如第三時，共立田主。次衰老位，眾病所侵；如",
    "T10n0293_011:0711b19": "第四時，壽等損減。次至死位，身壞命終；如",
    "T10n0293_011:0711b20": "第五時，世界壞滅，是名內身五時流變。」善財",
    "T10n0293_011:0711b21": "白言：「聖者！如是五時因何而起？」普眼告言：",
    "T10n0293_011:0711b22": "「善男子！時無自體，分別所成，隨妄業輪，循環",
    "T10n0293_011:0711b23": "無際。如人睡覺，則名初時，從初剎那及怛",
    "T10n0293_011:0711b24": "剎那。次名臘縛牟呼栗多，晝夜年劫，時多",
    "T10n0293_011:0711b25": "差別。或約一歲分為六時，所謂：春時、熱時、",
    "T10n0293_011:0711b26": "雨時、秋時、寒時、雪時。是故智者知病增損，",
    "T10n0293_011:0711b27": "善達方域所有諸時。謂春雪時，痰癊病動；於",
    "T10n0293_011:0711b28": "熱雨際，風病發生；於秋寒時，黃熱增長；總",
    "T10n0293_011:0711b29": "集病者，隨時增長。「善男子！我今為汝已說",
    "T10n0293_011:0711c01": "諸病隨時增長，如是身病，從宿食生。若諸眾",
    "T10n0293_011:0711c02": "生能於飲食知量、知足，量其老少，氣力強",
    "T10n0293_011:0711c03": "弱，時節寒熱，風雨燥濕；身之勞逸，應自審",
    "T10n0293_011:0711c04": "察，無失其宜。能令眾病，無因得起。「善男子！我",
    "T10n0293_011:0711c05": "此住處常有十方一切眾生諸病苦者，來",
    "T10n0293_011:0711c06": "至我所而求救療。我以智力觀其因起，隨病",
    "T10n0293_011:0711c07": "所宜授與方藥；平等療治，普令除差。復以種",
    "T10n0293_011:0711c08": "種香湯沐浴，上服名衣、瓔珞莊嚴，施諸飲食",
    "T10n0293_011:0711c09": "及諸財寶、珍玩、資具，皆悉與之，咸令充",
    "T10n0293_011:0711c10": "足，然後各為如應說法，令其永斷心病煩惱。",
    "T10n0293_011:0711c11": "所謂：為諸一切貪欲多者，教不淨觀；瞋恚多",
    "T10n0293_011:0711c12": "者，教慈悲觀；愚癡多者，教其分別種種法相；",
    "T10n0293_011:0711c13": "等分行者，為其顯示不淨、慈悲或略中廣",
    "T10n0293_011:0711c14": "殊勝法門。如是隨應斷諸煩惱，為欲令其發",
    "T10n0293_011:0711c15": "菩提心，稱揚一切諸佛功德，為欲令其起大",
    "T10n0293_011:0711c16": "悲心，顯示生死無量苦惱；為欲令其增長",
    "T10n0293_011:0711c17": "功德，讚歎修集無量福智；為欲令其發大",
    "T10n0293_011:0711c18": "誓願，稱讚調伏一切眾生；為欲令其修普賢",
    "T10n0293_011:0711c19": "行，說諸菩薩住一切剎，於一切劫修諸行網；",
    "T10n0293_011:0711c20": "為欲令其具佛相好莊嚴色身，稱揚讚歎檀",
    "T10n0293_011:0711c21": "波羅蜜；為欲令其得佛清淨無垢法身，稱",
    "T10n0293_011:0711c22": "揚讚歎尸波羅蜜；為欲令其得佛功德不思",
    "T10n0293_011:0711c23": "議身，稱揚讚歎忍波羅蜜；為欲令其獲於如",
    "T10n0293_011:0711c24": "來無能勝身，稱揚讚歎勤波羅蜜；為欲令其",
    "T10n0293_011:0711c25": "得佛清淨無與等身，稱揚讚歎禪波羅蜜；為",
    "T10n0293_011:0711c26": "欲令其得佛究竟平等法身，稱揚讚歎般若",
    "T10n0293_011:0711c27": "波羅蜜；為欲令其得佛普現差別色身，稱",
    "T10n0293_011:0711c28": "揚讚歎方便波羅蜜；為欲令其為諸眾生住",
    "T10n0293_011:0711c29": "一切劫，心無厭倦，稱揚讚歎願波羅蜜；為",
    "T10n0293_011:0712a01": "欲令其普現其身，嚴淨一切諸佛剎土，稱揚",
    "T10n0293_011:0712a02": "讚歎力波羅蜜；為欲令其現清淨身，隨眾生",
    "T10n0293_011:0712a03": "心悉使歡喜，稱揚讚歎智波羅蜜；為欲令其",
    "T10n0293_011:0712a04": "獲於究竟最勝淨妙無染著身，稱揚讚歎永",
    "T10n0293_011:0712a05": "離一切諸不善法，迴向諸佛一切善法。如是",
    "T10n0293_011:0712a06": "種種廣以財、法施諸眾生，悉滿所願。各令",
    "T10n0293_011:0712a07": "授化，歡喜而去。「善男子！我又善知和合一切",
    "T10n0293_011:0712a08": "諸香要法。所謂：無等香王香、頻頭薩哩多香",
    "T10n0293_011:0712a09": "王香此香狀如水滴、無能勝香王香、種種覺悟香王",
    "T10n0293_011:0712a10": "香、阿縷拏󱠸低香王香其香色赤如初日色樹汁流以為香、隨身",
    "T10n0293_011:0712a11": "所欲出生香王香、隨時堅細栴檀香王香、龍",
    "T10n0293_011:0712a12": "勝堅固栴檀香王香梵音烏洛迦婆囉香、堅黑沈水香",
    "T10n0293_011:0712a13": "王香、不動諸根香王香。如是等香悉知出",
    "T10n0293_011:0712a14": "處、功能、勢力及其貴賤調理之法。「善男子！我",
    "T10n0293_011:0712a15": "持此香以為供養，普見諸佛，所願皆滿。所謂：",
    "T10n0293_011:0712a16": "救護一切眾生願；嚴淨一切佛剎願；供養一",
    "T10n0293_011:0712a17": "切如來願。「善男子！我欲供養然此香時，從一",
    "T10n0293_011:0712a18": "一香出無量香，遍滿十方一切法界、一切如",
    "T10n0293_011:0712a19": "來道場海中，化為種種香宮殿、香垣牆、香",
    "T10n0293_011:0712a20": "樓閣、香欄楯、香却敵、香門戶、香窓牖、香",
    "T10n0293_011:0712a21": "半月、香羅網、香形像、香圓光、香嚴具、香光",
    "T10n0293_011:0712a22": "明、香雲雨、香幢、香帳、香幡、香蓋，莊嚴十",
    "T10n0293_011:0712a23": "方一切法界，處處充滿，以為供養。「善男子！我",
    "T10n0293_011:0712a24": "唯知此令一切眾生普見諸佛承事供養歡喜",
    "T10n0293_011:0712a25": "法門。如諸菩薩摩訶薩如大藥王，若見、若",
    "T10n0293_011:0712a26": "聞、若憶、若念、若同住、若共行、若稱名、若隨",
    "T10n0293_011:0712a27": "喜，皆獲利益，無空過者。若有眾生暫得值",
    "T10n0293_011:0712a28": "遇，必令銷滅一切煩惱。入於佛法，離諸苦",
    "T10n0293_011:0712a29": "蘊。永息一切生死怖畏，到無所畏一切智處。",
    "T10n0293_011:0712b01": "摧壞一切老死大山，安住平等大涅槃城。而",
    "T10n0293_011:0712b02": "我云何能知、能說彼功德行？「善男子！於此南",
    "T10n0293_011:0712b03": "方有一大城，名多羅幢；彼城有王名甘露",
    "T10n0293_011:0712b04": "火；汝詣彼問菩薩云何學菩薩行，修菩薩道。」",
    "T10n0293_011:0712b05": "時，善財童子禮普眼足，遶無數匝，慇懃瞻仰，",
    "T10n0293_011:0712b06": "一心戀慕，辭退而去。",
    "T10n0293_011:0712b07": "爾時，善財童子於普遍眼善知識所，聞說菩",
    "T10n0293_011:0712b08": "薩能令眾生普見諸佛歡喜法門，隨順憶念",
    "T10n0293_011:0712b09": "心心相續，歡喜踊躍，作是思惟：善知識者，以",
    "T10n0293_011:0712b10": "善方便能攝受我，以深重心能守護我，令我",
    "T10n0293_011:0712b11": "於阿耨多羅三藐三菩提得不退轉。如是專",
    "T10n0293_011:0712b12": "念生淨信心、欣慶心、怡暢心、調順心、勇進",
    "T10n0293_011:0712b13": "心、寂靜心、廣大心、莊嚴心、無著心、無礙心、",
    "T10n0293_011:0712b14": "得心、自在心、常作心、師心、善巧分別心、普生",
    "T10n0293_011:0712b15": "眾行心、隨聞解法心、遍往佛剎心、見佛莊嚴",
    "T10n0293_011:0712b16": "心、恒不離佛心、專求十力心、一向無退心。漸",
    "T10n0293_011:0712b17": "次前行，經歷國邑、村營、聚落，然後乃至多羅",
    "T10n0293_011:0712b18": "幢城，處處尋求見王方便。于時遇有多聞、多",
    "T10n0293_011:0712b19": "解諸婆羅門在於四衢談論世法，善財往問",
    "T10n0293_011:0712b20": "云何得見甘露火王？時，彼多智大婆羅門問",
    "T10n0293_011:0712b21": "善財言：「仁從何來？何所求請欲見我王？」白言：",
    "T10n0293_011:0712b22": "「我從藤根國來，普眼長者教我獲得歡喜法",
    "T10n0293_011:0712b23": "門，令我來此求見大王，請問菩薩行菩薩行。」",
    "T10n0293_011:0712b24": "婆羅門言：「彼藤根國安隱豐樂。仁之色相，德",
    "T10n0293_011:0712b25": "慧莊嚴，捨彼來此，必獲利益。以仁大智，必見",
    "T10n0293_011:0712b26": "我王。仁且安坐，聽我所說。我王恒居寶嚴正",
    "T10n0293_011:0712b27": "殿，坐勝摩尼師子之座，頒行正法，成就眾生。」",
    "T10n0293_011:0712b28": "善財復言：「何故大王名甘露火？」答言：「我王具",
    "T10n0293_011:0712b29": "足七支行中道化，治罰惡人，銷其過犯，猶如",
    "T10n0293_011:0712c01": "烈火；安攝善人，與其快樂，譬如甘露。以是慈",
    "T10n0293_011:0712c02": "悲平等教化，增其壽命，心無厭足。故我國人",
    "T10n0293_011:0712c03": "美王盛德，歌讚王猷，咸稱我王為甘露火。我",
    "T10n0293_011:0712c04": "王復以種種方便調御眾生，決其諍訟；撫其",
    "T10n0293_011:0712c05": "孤弱，恤其惸獨，遂其勝行；皆令永斷十不善",
    "T10n0293_011:0712c06": "業；正修十善如轉輪王所行之法。」善財復言：",
    "T10n0293_011:0712c07": "「云何名為具足七支行中道化？」答言：「審聽！當",
    "T10n0293_011:0712c08": "為宣說。言七支者：一有君德，天下仰戴，如",
    "T10n0293_011:0712c09": "人之首；二有輔臣，左右忠良，如人之臂；三有",
    "T10n0293_011:0712c10": "國境，寬富包容，如人之腹；四有險固，囊結萬",
    "T10n0293_011:0712c11": "方，如人之臍；五有倉庫，財食充盈，所往無",
    "T10n0293_011:0712c12": "難，如人之髀；六有兵威，士馬精銳，制動由",
    "T10n0293_011:0712c13": "己，如人之脛；七有隣境，貢賦以時，往復王",
    "T10n0293_011:0712c14": "命，如人之足。「復有二法能持七支：一謂威",
    "T10n0293_011:0712c15": "勇；二謂智謀。二德相資，如人目足；七支依",
    "T10n0293_011:0712c16": "住，正教施行，所向皆從，靡不流布。如山出",
    "T10n0293_011:0712c17": "雲，如地持物，澤潤卉木，德被黔黎，由是四",
    "T10n0293_011:0712c18": "海皆遵聖化。支德互闕，如車隻輪，如鳥一",
    "T10n0293_011:0712c19": "翼，決定不能翔空致遠。我王咸具名稱普聞。",
    "T10n0293_011:0712c20": "仁復當知，我國大王成就九法，能轉王輪。何",
    "T10n0293_011:0712c21": "等為九？一、德伏四隣，自修職貢；二、貢賦不",
    "T10n0293_011:0712c22": "入，恩信感之；三、感之不從，說其君臣，令相疑",
    "T10n0293_011:0712c23": "阻；四、彼或革心，君臣異議，說使和同，令歸聖",
    "T10n0293_011:0712c24": "化；五、善說不聽，王師討伐；六、觀彼主率，將德",
    "T10n0293_011:0712c25": "有無；七、審其寡德，議其城守；八、知彼牢城，料",
    "T10n0293_011:0712c26": "兵強弱；九、自揣國中人和兵銳；我國大王",
    "T10n0293_011:0712c27": "具此九法，慧眼常明，照矚一切。是故八表",
    "T10n0293_011:0712c28": "咸歸正化，自求臣屬，永不退還；譬如眾流",
    "T10n0293_011:0712c29": "潮宗於海，皆同一味，無有異心。仁者當知，",
    "T10n0293_011:0713a01": "我國大王奉事多佛，是大菩薩，具大慈悲，應",
    "T10n0293_011:0713a02": "現人間，覆育群品；知諸眾生應漸調伏，先宣",
    "T10n0293_011:0713a03": "王法，漬潤其身，究竟令其心得解脫。是故我",
    "T10n0293_011:0713a04": "王有二聖德。何等為二？一者內德：種族真正，",
    "T10n0293_011:0713a05": "仁慧深遠；二者外德：如上略明，後當廣說。」",
    "T10n0293_011:0713a06": "善財白言：「云何內德？願為說之。」答言：「仁者！我",
    "T10n0293_011:0713a07": "國大王種族尊勝，嫡嗣承襲，歷代相傳，入胎",
    "T10n0293_011:0713a08": "處胎，諸天護念。出胎已後乃至受位，福慶",
    "T10n0293_011:0713a09": "交至，萬國歡娛。聖德日躋，博聞強記；仁、智、孝、",
    "T10n0293_011:0713a10": "友、恭、慈、惠、和；聽視聰明，具諸慚愧；有具足",
    "T10n0293_011:0713a11": "力，身無眾患；含垢忍辱，心無卒暴；尊賢重",
    "T10n0293_011:0713a12": "德，愍哀庶類；於己財位，恒知止足；於他危",
    "T10n0293_011:0713a13": "難，常思救護；善攝五根，不縱情志；辯才無",
    "T10n0293_011:0713a14": "礙，能師子吼；發言誠諦，離諸愛恚；善解世",
    "T10n0293_011:0713a15": "間，殊音異論；威儀整肅，人咸畏敬；慰諭輔臣，",
    "T10n0293_011:0713a16": "撫育黎庶；憐愍眾生，等心無二；察人辭色，",
    "T10n0293_011:0713a17": "悉知其心；見象馬形，亦知善惡；於有恩德，報",
    "T10n0293_011:0713a18": "復無疲；於怨惡人，善巧將護；行幸城邑，端",
    "T10n0293_011:0713a19": "坐車中，審諦自心，無內外顧；依時出入，以慰",
    "T10n0293_011:0713a20": "國人，有或不順，返逆王命，酷害王民，動作",
    "T10n0293_011:0713a21": "非法，先以善言，如法開示，捨逆從順，王必慈",
    "T10n0293_011:0713a22": "恕，依所領處，不減不奪、亦不驅擯。聞命不",
    "T10n0293_011:0713a23": "悛，當加討罰，剋敵制勝，務在安人。是故我",
    "T10n0293_011:0713a24": "王善稱遐布。「仁者！當知居俗日夜分為八",
    "T10n0293_011:0713a25": "時；於晝與夕，各四時異，一一時中，又分四分，",
    "T10n0293_011:0713a26": "通計日夜三十二分，以水漏中，定知時分。",
    "T10n0293_011:0713a27": "晝四時者：自鷄鳴後乃至辰前，為第一時；辰",
    "T10n0293_011:0713a28": "初分後至午分初，為第二時；午中分後乃至",
    "T10n0293_011:0713a29": "申前，為第三時；申初分後至日沒前，為第四",
    "T10n0293_011:0713b01": "時。於第一時日未出前，為初二分；日出已",
    "T10n0293_011:0713b02": "後乃至朝畢，為後二分，如是四分名日初",
    "T10n0293_011:0713b03": "時。我王精勤，不著眠睡，於夜四時，二時安",
    "T10n0293_011:0713b04": "靜，第三時起，正定其心，受用法樂，第四時",
    "T10n0293_011:0713b05": "中，外思庶類，不想貪瞋。自晝初時先嚼楊",
    "T10n0293_011:0713b06": "枝乃至祠祭，凡有十位。何者為十？一、嚼楊",
    "T10n0293_011:0713b07": "枝，二、淨沐浴，三、御新衣，四、塗妙香，五、冠珠",
    "T10n0293_011:0713b08": "鬘，六、油塗足，七、擐革屣，八、持傘蓋，九、嚴侍",
    "T10n0293_011:0713b09": "從，十、修祠祭。」善財問言：「云何大王每自晨",
    "T10n0293_011:0713b10": "朝要嚼齒木乃至祠祭，然後臨朝？」答言：「仁",
    "T10n0293_011:0713b11": "者！世界增長，要因於王；王欲理人，先自理",
    "T10n0293_011:0713b12": "身；以身安故，心意和平，神清體和，布化無",
    "T10n0293_011:0713b13": "爽。是故我王先嚼楊枝乃至祠祭。又此十",
    "T10n0293_011:0713b14": "事，一一能生十種功德；初嚼楊枝具十德",
    "T10n0293_011:0713b15": "者：一、銷宿食，二、除痰癊，三、解眾毒，四、去齒",
    "T10n0293_011:0713b16": "垢，五、發口香，六、能明目，七、澤潤咽喉，八、",
    "T10n0293_011:0713b17": "脣無皴裂，九、增益聲氣，十、食不爽味。晨朝食",
    "T10n0293_011:0713b18": "後，皆嚼楊枝。諸苦辛物，以為齒木，細心用",
    "T10n0293_011:0713b19": "之，具如是德。",
    "T10n0293_011:0713b20": "「復次，我王香水沐浴具十功德：一、能除風，二、",
    "T10n0293_011:0713b21": "去魑魅，三、精氣充實，四、增益壽命，五、解諸勞",
    "T10n0293_011:0713b22": "乏，六、身體柔軟，七、淨除垢穢，八、長養氣力，九、",
    "T10n0293_011:0713b23": "令人膽勇，十、善去煩熱。",
    "T10n0293_011:0713b24": "「復次，我王御新淨衣具十功德：一、增長吉祥，",
    "T10n0293_011:0713b25": "二、行步適悅，三、眷屬愛敬，四、處眾無畏，五、安",
    "T10n0293_011:0713b26": "樂身心，六、能益壽命，七、淨無塵垢，八、名稱遠",
    "T10n0293_011:0713b27": "聞，九、賢聖護念，十、一切讚歎。",
    "T10n0293_011:0713b28": "「復次，我王塗諸妙香具十功德：一、增益精氣，",
    "T10n0293_011:0713b29": "二、令身芳潔，三、調適溫涼，四、長其壽命，五、顏",
    "T10n0293_011:0713c01": "色光盛，六、心神悅樂，七、耳目精明，八、令人強",
    "T10n0293_011:0713c02": "壯，九、瞻覩愛敬，十、具大威德。",
    "T10n0293_011:0713c03": "「復次，我王冠妙珠鬘具十功德：一、勝福日增，",
    "T10n0293_011:0713c04": "二、殊珍自至，三、顏色充悅，四、辯才清暢，五、",
    "T10n0293_011:0713c05": "具足吉祥，六、身心無惱，七、吉慶恒集，八、益其",
    "T10n0293_011:0713c06": "壽命，九、具大膽勇，十、奉覲歡喜。",
    "T10n0293_011:0713c07": "「復次，我王足塗香油具十功德：一、能除風疾，",
    "T10n0293_011:0713c08": "二、身心輕利，三、耳目聰明，四、增益精氣，五、念",
    "T10n0293_011:0713c09": "無忘失，六、減省昏睡，七、眠夢吉祥，八、延其",
    "T10n0293_011:0713c10": "壽命，九、除諸垢穢，十、不生眾疾。",
    "T10n0293_011:0713c11": "「復次，我王擐妙革屣有十功德：一、足趺柔軟，",
    "T10n0293_011:0713c12": "二、身觸輕安，三、行步有力，四、益其精氣，五、",
    "T10n0293_011:0713c13": "舉止安詳，六、增長壽命，七、威儀整肅，八、左右",
    "T10n0293_011:0713c14": "歡喜，九、形相端嚴，十、諸天敬畏。",
    "T10n0293_011:0713c15": "「復次，我王侍衛持蓋具十功德：一、威嚴尊重，",
    "T10n0293_011:0713c16": "二、顏色鮮明，三、露行去熱，四、不犯風塵，五、能",
    "T10n0293_011:0713c17": "遮雨濕，六、不視無福，七、眾人敬畏，八、身得安",
    "T10n0293_011:0713c18": "寧，九、益壽增氣，十、清淨光華。",
    "T10n0293_011:0713c19": "「復次，我王莊嚴侍衛具十功德：一、威儀嚴整，",
    "T10n0293_011:0713c20": "二、令人敬畏，三、增王膽勇，四、佐王威勢，五、降",
    "T10n0293_011:0713c21": "伏惡人，六、天神自衛，七、禁禦暴獸，八、舒暢王",
    "T10n0293_011:0713c22": "意，九、邪魅不侵，十、行王教令。如是莊嚴眷屬",
    "T10n0293_011:0713c23": "圍遶，故我大王如御駕駟，檢察前後，調息自",
    "T10n0293_011:0713c24": "他，寬猛合度，剛柔稱適。如大舶主，統領諸船，",
    "T10n0293_011:0713c25": "隨有穿漏，應時補塞。奉侍王人，內宮采女、耆",
    "T10n0293_011:0713c26": "德耄齒、監守王宮、妍貌壯年，令其侍衛或",
    "T10n0293_011:0713c27": "前行導引，燒香散華，吹貝鼓樂，歌詠讚歎",
    "T10n0293_011:0713c28": "種種莊嚴。或侍從王行，執扇持拂，塗香衣服，",
    "T10n0293_011:0713c29": "眾妙資具，隨時受用，靡不備足，如是導從，以",
    "T10n0293_011:0714a01": "候王心。」",
    "T10n0293_011:0714a02": "大方廣佛華嚴經卷第十一"
}