{
    "X53n0854_001:0842a04": "因明入正理論疏後記卷上",
    "X53n0854_001:0842a05": "樸揚　智周　撰",
    "X53n0854_001:0842a06": "疏空桑啟聖者按于寶搜神記云孔子母性顏名徵",
    "X53n0854_001:0842a07": "在夢黑帝謂曰當禮於空桑因便有娠乃誕孔子空",
    "X53n0854_001:0842a08": "桑者地名在兗州界從本生處以立名也。",
    "X53n0854_001:0842a09": "疏歸真寂於兩河者謂生死涅槃名為兩河問何故",
    "X53n0854_001:0842a10": "大師在兩河中間入滅答表生死中而有涅槃涅槃",
    "X53n0854_001:0842a11": "不離於生死故所以大師於此兩河而歸真寂亦有",
    "X53n0854_001:0842a12": "解言在二恒河中間入滅名歸真寂於兩河不如前",
    "X53n0854_001:0842a13": "解也言浹潤也。",
    "X53n0854_001:0842a14": "疏二十八見者如對法具列也。",
    "X53n0854_001:0842a15": "疏聖者域龍者梵語此云陳那是也。",
    "X53n0854_001:0842a16": "疏秘思優柔者研等道理名為柔也。",
    "X53n0854_001:0842a17": "疏喬山者喬者高也。",
    "X53n0854_001:0842a18": "疏西夏者大國謂之夏[車*閏]者歷也踐也。",
    "X53n0854_001:0842a19": "疏劫初足目者此有二解一云足者多目者智慧智",
    "X53n0854_001:0842a20": "慧廣多名為足目一云足下有目名為足目此即劫",
    "X53n0854_001:0842a21": "比羅外道有別非九十六外道中不定配屬也。",
    "X53n0854_001:0842a22": "疏是稱命世者應命而出名為命世也。",
    "X53n0854_001:0842a23": "疏觀述作之利害者問為欲造此理門論先觀利害",
    "X53n0854_001:0842a24": "又為更造餘論答非獨造此論更造餘也問何以為",
    "X53n0854_001:0842b01": "證答下有云將釋深經明知不局。",
    "X53n0854_001:0842b02": "疏悠邈者俱是遠也。",
    "X53n0854_001:0842b03": "疏菩薩撫之欲遂王請者撫者從義問當爾之時山",
    "X53n0854_001:0842b04": "神亦請何獨言因妙吉祥耶答山神雖請未至教重",
    "X53n0854_001:0842b05": "故略不言也。",
    "X53n0854_001:0842b06": "疏奉以周旋者陳那菩薩敬受吉祥伏臂即俯仰之",
    "X53n0854_001:0842b07": "貌也。",
    "X53n0854_001:0842b08": "疏三量者現比至教三也(〔一義云自他共〕)。",
    "X53n0854_001:0842b09": "疏規模後頴者與後代人而作規模故作斯論。",
    "X53n0854_001:0842b10": "疏尸羅者戒跋陀羅者賢也。",
    "X53n0854_001:0842b11": "疏尋波瀾者大曰瀾小者名波也。",
    "X53n0854_001:0842b12": "疏雖前修而桂悟者以前修習名為前修其芳名為",
    "X53n0854_001:0842b13": "桂悟。",
    "X53n0854_001:0842b14": "疏未烈我師者烈猶次也。",
    "X53n0854_001:0842b15": "疏旋踵者踵謂足跟從西國還名為旋踵。",
    "X53n0854_001:0842b16": "疏司南者司主也意指南。",
    "X53n0854_001:0842b17": "疏餘雖解釋等者外道小乘中解道理不正者皆得",
    "X53n0854_001:0842b18": "名為餘雖解釋邪而不中大乘清辨等立比量即其",
    "X53n0854_001:0842b19": "類也。",
    "X53n0854_001:0842b20": "疏攝法已周略無餘也者唯此六因道理即是更不",
    "X53n0854_001:0842b21": "假餘故言略無餘。",
    "X53n0854_001:0842b22": "疏故瑜伽等者問此引意何答意證持業故此文來",
    "X53n0854_001:0842b23": "彼論言諸所有事者即是因明為因照觀察義故明",
    "X53n0854_001:0842b24": "知因即是明也熟研自悉。",
    "X53n0854_001:0842c01": "疏入正理者能入所入論之別稱者能入者天主論",
    "X53n0854_001:0842c02": "名所入者陳那教稱二人論別故言別稱。",
    "X53n0854_001:0842c03": "疏依後四解至亦名因明者問第二解中立論者言",
    "X53n0854_001:0842c04": "名之為因第四五解中因明亦屬佛經或陳那論可",
    "X53n0854_001:0842c05": "言論等而非教耶答第二解中立論者言實合是教",
    "X53n0854_001:0842c06": "以言詮言今取所詮之言名之為言第四五解亦據",
    "X53n0854_001:0842c07": "所詮故總無失。",
    "X53n0854_001:0842c08": "疏欲令隨論因生等者意云教不得名為因明入正",
    "X53n0854_001:0842c09": "理從其所為而得其名喻如中觀論者解中道理之",
    "X53n0854_001:0842c10": "智名為中觀論從所為以得其名名中觀論。",
    "X53n0854_001:0842c11": "疏或此辨說因明正理等者意云因明正理俱是所",
    "X53n0854_001:0842c12": "詮所入之法智名能入論不得名為因為因明入正",
    "X53n0854_001:0842c13": "理從其所詮所入以得其名如十地經十地是所詮",
    "X53n0854_001:0842c14": "所入之法經從於彼以立其名云十地經。",
    "X53n0854_001:0842c15": "疏或衣能入正理因明而說等者意云從所依以得",
    "X53n0854_001:0842c16": "其名能造論人有解因明正理之智論從所依以得",
    "X53n0854_001:0842c17": "其名喻如水陸華俱從所依以得其名也。",
    "X53n0854_001:0842c18": "疏名義寬故者名寬者遍是宗法性等義寬者所作",
    "X53n0854_001:0842c19": "性義義該宗喻若如是宗亦應名為因明明義俱寬",
    "X53n0854_001:0842c20": "亦通三處答不爾以宗中之歒先不許有狹於因故",
    "X53n0854_001:0842c21": "宗不得名為因明。",
    "X53n0854_001:0842c22": "疏又諸能立等者即談古及今諸能立者皆名為因",
    "X53n0854_001:0842c23": "非唯一相故言又諸能立也問前解言因因有三相",
    "X53n0854_001:0842c24": "名義寬故得名因明何故今言非唯一相遠指其因",
    "X53n0854_001:0843a01": "答諸能立中列名不同因是一數今從列言唯一相",
    "X53n0854_001:0843a02": "前解望釋有三相故亦不相違。",
    "X53n0854_001:0843a03": "疏答舉真攝似者意云因明唯取其真不喚似者名",
    "X53n0854_001:0843a04": "為因明但舉其真即攝似故如唯識言亦攝心所或",
    "X53n0854_001:0843a05": "已攝故者此解喚似因明真似俱是但言因明即以",
    "X53n0854_001:0843a06": "總攝真似了寬故言或已攝故或兼明之非正明故",
    "X53n0854_001:0843a07": "者此解喚真者正為因明似者兼之兼正不同故作",
    "X53n0854_001:0843a08": "此解總作三釋差別不同細尋應悉也。",
    "X53n0854_001:0843a09": "疏答是因明數故者此釋前難中過破亦得名因明",
    "X53n0854_001:0843a10": "但不立量破他故有斯難能顯他過故能破他故故",
    "X53n0854_001:0843a11": "亦因明或似真俱因明者此有又解云前解偏唯在",
    "X53n0854_001:0843a12": "真今解似真俱是由此過破似破雖一真一似俱在",
    "X53n0854_001:0843a13": "因明名中攝故也。",
    "X53n0854_001:0843a14": "疏現比無智言者不能生他智解名現比無智也答",
    "X53n0854_001:0843a15": "見因亦明等者而有二解第一解者約三分說初言",
    "X53n0854_001:0843a16": "見因亦明者見分為因能生自證名為因體能照境",
    "X53n0854_001:0843a17": "名之為明即此見分亦因亦明故言見因亦明也。",
    "X53n0854_001:0843a18": "見因證明者見因同前言證明者自證親取故言見",
    "X53n0854_001:0843a19": "因證明前解見因即明後解見之明二義有異。",
    "X53n0854_001:0843a20": "自證亦因者此解意云不但見分亦為其因亦為其",
    "X53n0854_001:0843a21": "明即是自證亦為其因亦為其明望生見分名之為",
    "X53n0854_001:0843a22": "因望體親證亦即是明故言自證亦因也第二解者",
    "X53n0854_001:0843a23": "約現比智而以釋之初見因者見所作性因名為見",
    "X53n0854_001:0843a24": "因了無常智名之為明見因證明者現量智也親照",
    "X53n0854_001:0843b01": "於境名為證名明自證亦因即前解同也第二解未",
    "X53n0854_001:0843b02": "審。",
    "X53n0854_001:0843b03": "皆順照成宗義故者問言生言了不是其義答中可",
    "X53n0854_001:0843b04": "言順照成宗義生了即了宗義何得答言順成宗體",
    "X53n0854_001:0843b05": "即義故答凡言義者為有二義一者所立義即是立",
    "X53n0854_001:0843b06": "者所立義也亦是敵者所了之宗二者因三相義亦",
    "X53n0854_001:0843b07": "名為義今據此義名二生了順成宗故總明熟思。",
    "X53n0854_001:0843b08": "答由不決定故者因喻名為能立今古共同唯宗一",
    "X53n0854_001:0843b09": "箇古今稍異或為能立或為所立由不決定故所立",
    "X53n0854_001:0843b10": "宗不是因明此相符答下當正解尋之自現也又有",
    "X53n0854_001:0843b11": "一解總宗望因喻成即是所立若自性差別為所立",
    "X53n0854_001:0843b12": "即喚宗而為能立亦是不定。",
    "X53n0854_001:0843b13": "果有果之明者果者即是敵證之智及所立宗俱名",
    "X53n0854_001:0843b14": "為果即是能立言及敵證智名果之明。",
    "X53n0854_001:0843b15": "非果皆即明者所立宗義而是其果不即是明也所",
    "X53n0854_001:0843b16": "以言非果皆即明因有因之明是因皆即明者敵證",
    "X53n0854_001:0843b17": "之智望所解宗名之為因立論者言名因之明是因",
    "X53n0854_001:0843b18": "皆即明者敵證智為因亦即是明也立論者言為因",
    "X53n0854_001:0843b19": "即亦是明立論者言名為明者望淨成宗果名之為",
    "X53n0854_001:0843b20": "明。",
    "X53n0854_001:0843b21": "果明不定者意云喚果即是明而有濫敵論智為果",
    "X53n0854_001:0843b22": "即是明所解宗是果不是明所以言非果皆即明果",
    "X53n0854_001:0843b23": "明不定有果是非明也。",
    "X53n0854_001:0843b24": "因明兩定者釋皆定持業依主也此中稍隱靜心澄",
    "X53n0854_001:0843c01": "思方可察。",
    "X53n0854_001:0843c02": "善斥其非者出過破也或妙徵宗者立量破綺互皆",
    "X53n0854_001:0843c03": "得隨舉配一也。",
    "X53n0854_001:0843c04": "疏據其多分皆至悟他者此意云何答真能立者悟",
    "X53n0854_001:0843c05": "歒及證似能立者亦悟於證真似二立悟他是多自",
    "X53n0854_001:0843c06": "性是少唯似能立有少自悟從多分而言唯悟他。",
    "X53n0854_001:0843c07": "彼此乖角者(細註)宗因喻三名彼此乖角。",
    "X53n0854_001:0843c08": "理幽事顯者(細註)五識親緣境名為事顯境上苦空無",
    "X53n0854_001:0843c09": "常無我等義名為理幽此據因位若果位者苦空無",
    "X53n0854_001:0843c10": "我等亦名為顯見道已前加行菩薩於定位中亦緣",
    "X53n0854_001:0843c11": "空無我等道理亦合名顯今據因中汎散心說及等",
    "X53n0854_001:0843c12": "若非量境所立為幽者所立宗義名之為幽能立因",
    "X53n0854_001:0843c13": "喻名之為顯也。",
    "X53n0854_001:0843c14": "於總比況假類法中者引喻名為總比況也。",
    "X53n0854_001:0843c15": "以因總別者因三相名為別總喚為因而是其總故",
    "X53n0854_001:0843c16": "言總別。",
    "X53n0854_001:0843c17": "或三或二者瑜伽八能立中二喻或二者古師四能",
    "X53n0854_001:0843c18": "立中二喻也。",
    "X53n0854_001:0843c19": "喻中無合乃至故說為過者此文是縱也。",
    "X53n0854_001:0843c20": "離因及喻都無勝體以下為奪也尋之自悉。",
    "X53n0854_001:0843c21": "一何繁長者但離因喻外更無別合結故但說三而",
    "X53n0854_001:0843c22": "為能立不同對法等煩長者言諸所作皆是無常即",
    "X53n0854_001:0843c23": "已合訖何煩更合瓶是所作瓶無常聲是所作聲亦",
    "X53n0854_001:0843c24": "無常即是重說有法也。",
    "X53n0854_001:0844a01": "非要三體者但是一因義異三處即是多言非要三",
    "X53n0854_001:0844a02": "體也問因後二相為即是喻為喻非耶答據喻所依",
    "X53n0854_001:0844a03": "名為喻者喻非是因取正喻體名為喻者後之二相",
    "X53n0854_001:0844a04": "即是其因古今有異至下當知。",
    "X53n0854_001:0844a05": "其宗之言至雖亦所立者此明宗言望因喻成亦是",
    "X53n0854_001:0844a06": "所立何以得知宗言所立彼於論說下乃至故亦所",
    "X53n0854_001:0844a07": "立已成引論證成宗言得是所立意尋之應解。",
    "X53n0854_001:0844a08": "論俱名義者瑜伽論言自性差別若教若理總名為",
    "X53n0854_001:0844a09": "義所以言論俱名義也。",
    "X53n0854_001:0844a10": "隨應有故者此隨言而簡其過若總立十八界是無",
    "X53n0854_001:0844a11": "常便有違自教過及相符極成過自宗無為而是其",
    "X53n0854_001:0844a12": "常今立總為無常即違自教十八界中瓶盆車我及",
    "X53n0854_001:0844a13": "心心所等者他外道等亦許無常今重更立故犯相",
    "X53n0854_001:0844a14": "符為簡二道故立隨應也。",
    "X53n0854_001:0844a15": "總中一分至即名能立者且如於十八界中偏成聲",
    "X53n0854_001:0844a16": "界為無常名為一分既成立無常之聲即為同喻更",
    "X53n0854_001:0844a17": "成餘界中隨應所成即以先成之聲宗若言若義自",
    "X53n0854_001:0844a18": "性差別等俱為能立。",
    "X53n0854_001:0844a19": "雖此對宗至理不相違者雖先所成一分之聲若為",
    "X53n0854_001:0844a20": "宗之時即是所立此聲若為喻時即為能立言對者",
    "X53n0854_001:0844a21": "非為對他餘宗名為對宗但此聲自為宗時即名為",
    "X53n0854_001:0844a22": "對為喻亦爾大論據宗為能立者約此一分已成聲",
    "X53n0854_001:0844a23": "能成餘界邊喚聲宗為能立也陳那宗為所立者據",
    "X53n0854_001:0844a24": "列一分未成之聲以所作瓶等為同喻而成立之此",
    "X53n0854_001:0844b01": "所立聲宗即為所立也。",
    "X53n0854_001:0844b02": "合所依義者今此合言而有二義一者合是不相離",
    "X53n0854_001:0844b03": "性二者和合配屬思之。",
    "X53n0854_001:0844b04": "能依合宗者合者即是和合義也由此能依與所依",
    "X53n0854_001:0844b05": "和合即喚此總宗能和合自性差別名為能立也問",
    "X53n0854_001:0844b06": "此三解是何處諸德作此和會答此方先輩和合今",
    "X53n0854_001:0844b07": "古互不相違也。",
    "X53n0854_001:0844b08": "總立別故者總者即是能依別者即是所依尋文取",
    "X53n0854_001:0844b09": "闕八有一者問今言闕者為總無言名之為闕但立",
    "X53n0854_001:0844b10": "有過即得闕名答遍有二義任自思取。",
    "X53n0854_001:0844b11": "大師至彼六十年前者意云賢愛論師三藏至彼早",
    "X53n0854_001:0844b12": "已捨化經六十年問舉此論師而彰何意答明此論",
    "X53n0854_001:0844b13": "師特善因明不肯總闕三相為第七句。",
    "X53n0854_001:0844b14": "自餘諸師不肯除之者除此賢愛師自餘諸論師皆",
    "X53n0854_001:0844b15": "有第七闕句。",
    "X53n0854_001:0844b16": "又雖有言乃至第七亦缺減過者(此註時也)。",
    "X53n0854_001:0844b17": "以能別不成即是因中不共不定等者如佛弟子對",
    "X53n0854_001:0844b18": "數論師立聲滅壞無常滅壞無常他所不許即是能",
    "X53n0854_001:0844b19": "別不成因云所作性故此所作性故因有是轉變所",
    "X53n0854_001:0844b20": "作生起所作意言生起所作同喻如瓶異喻如空同",
    "X53n0854_001:0844b21": "異二喻俱無所作性因即是不共不定因中之過等",
    "X53n0854_001:0844b22": "者等取餘不定及法自相相違也同喻瓶上無所立",
    "X53n0854_001:0844b23": "滅壞無常即是喻中闕所立過數論宗內總無滅壞",
    "X53n0854_001:0844b24": "之法更將何法得為同喻所以言闕無同喻等過向",
    "X53n0854_001:0844c01": "內等也如立聲滅壞無常所作性因同喻如瓶異喻",
    "X53n0854_001:0844c02": "如空亦是宗犯能別不成亦是因中不共不定過也",
    "X53n0854_001:0844c03": "若以因中是不共不定等者如成立聲是常所聞性",
    "X53n0854_001:0844c04": "因同瓶異空同異二喻闕無所立定宗以瓶盆等皆",
    "X53n0854_001:0844c05": "無常故也。",
    "X53n0854_001:0844c06": "餘難同前者前難若非能別誰不相離準所別中亦",
    "X53n0854_001:0844c07": "合會之即煩不述故指餘難同前思悉兩俱不成因",
    "X53n0854_001:0844c08": "中過及俱不成似同喻中過俱不離似異喻中過本",
    "X53n0854_001:0844c09": "非因喻者皆不成其因之與喻仍自立之為因喻中",
    "X53n0854_001:0844c10": "何癈相符本非宗過立為過也第二釋云陳那菩薩",
    "X53n0854_001:0844c11": "乃至是故加之已來總是古師錯會陳那師意也但",
    "X53n0854_001:0844c12": "是陳那影略說者此正是陳那菩薩第二解意所以",
    "X53n0854_001:0844c13": "得言非是師資自為鉾楯若如前言乃是難破和上",
    "X53n0854_001:0844c14": "何成師資不為鉾楯此處文隱熟細尋方旋了。",
    "X53n0854_001:0844c15": "以於此中立聲為常者此古人引聲論所立宗因乃",
    "X53n0854_001:0844c16": "指此為違宗過也。",
    "X53n0854_001:0844c17": "方便惡立異法者此陳那釋聲論立量意言一切皆",
    "X53n0854_001:0844c18": "是無常故者此舉異法喻方便顯因若據順者應立",
    "X53n0854_001:0844c19": "量云聲是其常非一切故諸非一切故者悉是常故",
    "X53n0854_001:0844c20": "猶如虗空若無常皆是一切猶如瓶等然此聲論所",
    "X53n0854_001:0844c21": "立聲常不舉其因但言一切皆是無常翻顯是常及",
    "X53n0854_001:0844c22": "非一切此即以異法喻返顯因法因法中非一切故",
    "X53n0854_001:0844c23": "即是其因故是舉異法喻方便顯因是其一惡立也",
    "X53n0854_001:0844c24": "又先離宗後離因應言無常一切而乃倒說言一切",
    "X53n0854_001:0845a01": "無常故此乃先因後宗乃成倒離故言惡立異法也",
    "X53n0854_001:0845a02": "由合喻顯非一切故者此正釋方便顯因之所以也",
    "X53n0854_001:0845a03": "或是所立一分義故者立敵兩家一許一不許名為",
    "X53n0854_001:0845a04": "一分立者許非一切因於聲宗有敵者不許聲非一",
    "X53n0854_001:0845a05": "切因於宗無故言一分也。",
    "X53n0854_001:0845a06": "故此二徒等者此若不正因即犯兩俱言兩俱者立",
    "X53n0854_001:0845a07": "敵兩家皆不許聲非是一切聲既在一切中攝因無",
    "X53n0854_001:0845a08": "所依即是兩俱所依不成若被陳那正已仍犯隨一",
    "X53n0854_001:0845a09": "所以言故此二說名因過也。",
    "X53n0854_001:0845a10": "立敵或偏所不成故者立敵即兩俱或偏即隨一外",
    "X53n0854_001:0845a11": "道唯立兩俱不成及隨一不成有不立餘二者此有",
    "X53n0854_001:0845a12": "二意一云此二因因體自不成亦不成宗故同於兩",
    "X53n0854_001:0845a13": "俱不成及隨一不成中收所以更不別立即疏主云",
    "X53n0854_001:0845a14": "此不成因亦不成宗是也二云猶豫所依二不成因",
    "X53n0854_001:0845a15": "若有兩俱及隨一過不異前二因故所以不立即疏",
    "X53n0854_001:0845a16": "主云立敵或偏所不成故陳那意者兩俱隨一一向",
    "X53n0854_001:0845a17": "是決定此猶豫因一向是疑疑決既異所以別立猶",
    "X53n0854_001:0845a18": "豫不成疏主云或決或疑是也別立所依不成兩俱",
    "X53n0854_001:0845a19": "隨一一向決定有所依所依不成者所依定無所以",
    "X53n0854_001:0845a20": "疏主云宗或有無是也。",
    "X53n0854_001:0845a21": "古亦有說至除不共因者問古師何意六不定中但",
    "X53n0854_001:0845a22": "除不共不定一箇而有何意答有少相濫所以除之",
    "X53n0854_001:0845a23": "若不除者他有難云二八異亦無即不名不定不共",
    "X53n0854_001:0845a24": "異非有有濫故須除所以古師除不共因異品以無",
    "X53n0854_001:0845b01": "故也。",
    "X53n0854_001:0845b02": "觀可信聲而此義故者但無虗妄所發聲名為可信",
    "X53n0854_001:0845b03": "通凡及聖也。",
    "X53n0854_001:0845b04": "謂若法無我準知必無常者問無我之言該通四諦",
    "X53n0854_001:0845b05": "何言無我誰必無常答據少分言通苦舉二無我准",
    "X53n0854_001:0845b06": "知必是無常亦無過也。",
    "X53n0854_001:0845b07": "加無體量者入室中不見其主明主不在是無體也",
    "X53n0854_001:0845b08": "問但知無主寧知往處答此據先有誠言而知所往",
    "X53n0854_001:0845b09": "非謂一切見無體已即知所往也。",
    "X53n0854_001:0845b10": "如入鹿母堂者毗舍佉母名為鹿子鹿子造堂供養",
    "X53n0854_001:0845b11": "眾僧堂從鹿母以得其名名鹿母堂也不見苾蒭知",
    "X53n0854_001:0845b12": "與食處此據少分也。",
    "X53n0854_001:0845b13": "隨其所應攝入現比者聖正至聲此四多分現量中",
    "X53n0854_001:0845b14": "攝譬喻義唯無體多分比量所攝也尋文配取也。",
    "X53n0854_001:0845b15": "有釋無此者此疏主斷即執唯是能立而非能破者",
    "X53n0854_001:0845b16": "故言無此如有能立即是破他如大乘立唯識比量",
    "X53n0854_001:0845b17": "對薩婆多薩婆多離識有境於此大乘唯識量中出",
    "X53n0854_001:0845b18": "過不得亦是能立立自唯識道理亦破他離識境不",
    "X53n0854_001:0845b19": "有故成能立亦是能破也。",
    "X53n0854_001:0845b20": "言能破定非似立等者以真似異更不得四句料簡",
    "X53n0854_001:0845b21": "問如何前說能立望似真得為四今無四句答前有",
    "X53n0854_001:0845b22": "真破兼真兼似故不相例或可未問。",
    "X53n0854_001:0845b23": "似現似比總入非量者非量體寬攝似現比。",
    "X53n0854_001:0845b24": "若依心體者見分自證總名心體。",
    "X53n0854_001:0845c01": "真現真比似現似比者此之真似六因之中總當智",
    "X53n0854_001:0845c02": "了因智了因攝二智了故者總談真似名二智了似",
    "X53n0854_001:0845c03": "總為一真開為二故云由斯八義體唯七種。",
    "X53n0854_001:0845c04": "釋體相同異等者即解論文之中八義體相有同異",
    "X53n0854_001:0845c05": "所文也。",
    "X53n0854_001:0845c06": "總綰群機者淮南子中綰者貫也群機者機弩牙機",
    "X53n0854_001:0845c07": "要也。",
    "X53n0854_001:0845c08": "但敘紀綱不彰餘理者此一頌中唯攝四門不攝餘",
    "X53n0854_001:0845c09": "三名不彰餘理問何以不攝答論云總攝諸論要義",
    "X53n0854_001:0845c10": "彼三既非要義故此不攝。",
    "X53n0854_001:0845c11": "綸煥者綸者繩也煥者明也旨幽者指意也。",
    "X53n0854_001:0845c12": "實亦易葉成功者易者改易葉者代也從樹葉以為",
    "X53n0854_001:0845c13": "其喻如樹葉葉葉相重即此天主造因明論與後世",
    "X53n0854_001:0845c14": "世而作揩模功成至能所以言實亦易葉成功也。",
    "X53n0854_001:0845c15": "長行以體類有同者現量比量但是真量名為類同",
    "X53n0854_001:0845c16": "俱一智名中攝故故名體同問現比二量體各別何",
    "X53n0854_001:0845c17": "得體同答亦如五蘊中受蘊體一何妨受蘊多受不",
    "X53n0854_001:0845c18": "同今言此一何妨二智體別似現似比者俱有其過",
    "X53n0854_001:0845c19": "名為類同體即非量名為體同所以長行體類有同",
    "X53n0854_001:0845c20": "合成品數也。",
    "X53n0854_001:0845c21": "免脫他論者意云自立道理免被他斥脫其過失此",
    "X53n0854_001:0845c22": "即真能立是也若不免脫即是似立也。",
    "X53n0854_001:0845c23": "摧伏他論者即真能破也。",
    "X53n0854_001:0845c24": "為勝利故者意云自能立成得能破他此即真是勝",
    "X53n0854_001:0846a01": "利事也。",
    "X53n0854_001:0846a02": "此之六門由是能立等者此第二解中唯解長行與",
    "X53n0854_001:0846a03": "頌不依次釋所由不答開合也尋之自現。",
    "X53n0854_001:0846a04": "能破似破雖體即言境無有異者意云能破似破雖",
    "X53n0854_001:0846a05": "體即是言一一對境境無有異真能破境體即似立",
    "X53n0854_001:0846a06": "似破之境即真能立離此真立似立之外更無別境",
    "X53n0854_001:0846a07": "是能破似破家所緣所以言境無有異為對雖言故",
    "X53n0854_001:0846a08": "言無異問此意云何答境若是別能破不順便次而",
    "X53n0854_001:0846a09": "無差別故須有境方可申破所以長行與頌由此不",
    "X53n0854_001:0846a10": "同也問此三解而有何別答第一第三解中釋長行",
    "X53n0854_001:0846a11": "與頌開合意同第二解中不釋此義若釋不依次第",
    "X53n0854_001:0846a12": "第一解性相求之總明後之二解非廣分別尋之自",
    "X53n0854_001:0846a13": "悉故不繁云也。",
    "X53n0854_001:0846a14": "邪宗增減者如十四過類是也他實真立妄彈有過",
    "X53n0854_001:0846a15": "名為減自實有過妄稱為真名為增也。",
    "X53n0854_001:0846a16": "宗是何義所尊等者所尊者重也所崇者敬也所主",
    "X53n0854_001:0846a17": "者尊也所立者正所諍也。",
    "X53n0854_001:0846a18": "不但義旨現乖古師文亦相違者意云且隨對敵所",
    "X53n0854_001:0846a19": "立名宗非是不許宗為能立言乖古者只隨別義以",
    "X53n0854_001:0846a20": "釋其宗非是不許宗通能所名乖古也若不爾者先",
    "X53n0854_001:0846a21": "敘三釋於今古皆不相違如何今言義旨乖古由是",
    "X53n0854_001:0846a22": "只據對敵一義名為乖也。",
    "X53n0854_001:0846a23": "問宗若所立頌中八義攝法不盡者答有三解第一",
    "X53n0854_001:0846a24": "解者頌中八義名為能立但舉能立定有所立不須",
    "X53n0854_001:0846b01": "言宗即已攝訖如母牛在處犢子必隨有能立處必",
    "X53n0854_001:0846b02": "有所立第二解者隨能立中明之文中雖無准義合",
    "X53n0854_001:0846b03": "爾既有所立明知八義攝法亦盡第三解者指此論",
    "X53n0854_001:0846b04": "中初言此中宗等多言若不舉宗於何觀察既舉所",
    "X53n0854_001:0846b05": "觀以彰能立體明有能立定有所立宗訖此解即指",
    "X53n0854_001:0846b06": "此論文也。",
    "X53n0854_001:0846b07": "論何不說多智多義者意問立智義二也。",
    "X53n0854_001:0846b08": "六種言論者一言論二尚論三諍論等如瑜伽第十",
    "X53n0854_001:0846b09": "五廣明引證意何答准前問中不說智生義生名為",
    "X53n0854_001:0846b10": "能立引瑜伽論體中亦但有言而無義智也問何故",
    "X53n0854_001:0846b11": "不言答以是疎故不說智生義生此智義生是立者",
    "X53n0854_001:0846b12": "許義了即義生言了即言更無別體所以不言問若",
    "X53n0854_001:0846b13": "無別體如何生了各分三種答如下當辨。",
    "X53n0854_001:0846b14": "又此量中唯見此理者唯見此因三相理也。",
    "X53n0854_001:0846b15": "又一二之言宗由未立等者問此第二解與初解何",
    "X53n0854_001:0846b16": "別答前但引證論有多言第二解中出其道理若無",
    "X53n0854_001:0846b17": "多言宗義不立細尋疏文應知藏否也。",
    "X53n0854_001:0846b18": "若但無異至或返成異法者如四相違中法自相相",
    "X53n0854_001:0846b19": "違即是返成異法問若爾四相違中既有異喻何言",
    "X53n0854_001:0846b20": "無異指此為例答異若無過可名有異異既有過不",
    "X53n0854_001:0846b21": "能止濫亦名無異也。",
    "X53n0854_001:0846b22": "競何由消者意云既立道理不決徒引喻因終不能",
    "X53n0854_001:0846b23": "息諍競何有申他未詳一定。",
    "X53n0854_001:0846b24": "瑜伽等說有六處所者問凡論義處要具此六為隨",
    "X53n0854_001:0846c01": "取一答但於六中隨取其一處即得論義不要具六",
    "X53n0854_001:0846c02": "問文引此文欲證何義答意云於此六處皆須有一",
    "X53n0854_001:0846c03": "證義人方得論義也。",
    "X53n0854_001:0846c04": "三為廢忘宗為欲憶宗此二何別答先曾已解多時",
    "X53n0854_001:0846c05": "廢忘宗途既多為欲令知隨所立宗各為欲憶宗故",
    "X53n0854_001:0846c06": "二差別也。",
    "X53n0854_001:0846c07": "問能立有多何故一言說為能立答為顯總成一能",
    "X53n0854_001:0846c08": "立性名為一言理實能立有因喻等如是多言總別",
    "X53n0854_001:0846c09": "不同故無其過也。",
    "X53n0854_001:0846c10": "建立二種所成義耶者自性差別名為二也問此二",
    "X53n0854_001:0846c11": "種一切諸法本來自有何須更成答為欲令他生信",
    "X53n0854_001:0846c12": "解故所以重成非別更欲生成諸法名所成也問生",
    "X53n0854_001:0846c13": "成何別答先無今有名生先有今合名成如樹先無",
    "X53n0854_001:0846c14": "後從地出名之為生合眾多法成殿堂等名之為成",
    "X53n0854_001:0846c15": "或可生成而無有別也。",
    "X53n0854_001:0846c16": "依現見事決定道理者前陳有法名為現見能立因",
    "X53n0854_001:0846c17": "名決定道理或可有所作處定有無常之道理也亦",
    "X53n0854_001:0846c18": "名決定道理也。",
    "X53n0854_001:0846c19": "能成道理之所依止現事故者能成道理即因體也",
    "X53n0854_001:0846c20": "所依止即瓶盆等現見事也。",
    "X53n0854_001:0846c21": "即於因喻現比量等者隨能立中真者名不相違似",
    "X53n0854_001:0846c22": "者名相違故言隨其所應真似所攝也。",
    "X53n0854_001:0846c23": "初是六不定至或成或違者問六不定四不成及四",
    "X53n0854_001:0846c24": "相違但是因過何故不決定及同所成二種差別耶",
    "X53n0854_001:0847a01": "答六不定者因於同異二喻或成或違同喻有因名",
    "X53n0854_001:0847a02": "為或成異喻有因名為或違由不能定成於一宗所",
    "X53n0854_001:0847a03": "以偏名不決定也實理而言因喻等通皆得同所成",
    "X53n0854_001:0847a04": "名同所成隨舉少別立名不等智者思之。",
    "X53n0854_001:0847a05": "似宗二喻亦在此攝者似宗似因似喻亦得在此同",
    "X53n0854_001:0847a06": "所成攝問因喻帶似理更成立名同所成似宗如何",
    "X53n0854_001:0847a07": "亦得說言名同所成答且如佛弟子對數論師立聲",
    "X53n0854_001:0847a08": "是滅壞無常數論不許即是似宗他既不許別將因",
    "X53n0854_001:0847a09": "喻而成立之名同所成據自比量有斯義也。",
    "X53n0854_001:0847a10": "一決定故二異所成故者問此二何別答望義不同",
    "X53n0854_001:0847a11": "尋文自悉。",
    "X53n0854_001:0847a12": "其相違者於為成就所立宗義此已下釋是疏主釋",
    "X53n0854_001:0847a13": "也問前既釋訖何須更明答前雖總明而不子細即",
    "X53n0854_001:0847a14": "疏主釋似因喻中及似現比量等名相違不成宗故",
    "X53n0854_001:0847a15": "不名為量真者返此也。",
    "X53n0854_001:0847a16": "此雖不同彼次第等者意談大論二為所立八為能",
    "X53n0854_001:0847a17": "立今此因明即不同彼宗因喻等生起次第擬宜亦",
    "X53n0854_001:0847a18": "准大論釋也。",
    "X53n0854_001:0847a19": "依之宗性方非極成者能所宗性即不相離也或可",
    "X53n0854_001:0847a20": "所依之宗性即不相離也。",
    "X53n0854_001:0847a21": "因中必是因同品至所立不成者如佛弟子對數論",
    "X53n0854_001:0847a22": "立聲是滅壞無常二十三諦中隨一攝故猶如色等",
    "X53n0854_001:0847a23": "諸非滅壞者皆是異喻二十三諦中隨一攝故因於",
    "X53n0854_001:0847a24": "同喻色不遍轉於同喻色上闕無所立滅壞之宗他",
    "X53n0854_001:0847b01": "不許色是滅壞法所以言同喻皆有所立不成所立",
    "X53n0854_001:0847b02": "不成即是因同品非定有過也。",
    "X53n0854_001:0847b03": "異喻一分者且如大乘對薩婆多立真異熟識定是",
    "X53n0854_001:0847b04": "第八因云是識性故諸非第八識者皆是異喻識性",
    "X53n0854_001:0847b05": "之因於六轉識皆悉遍轉或可宗如前故別改因云",
    "X53n0854_001:0847b06": "業識故因於異喻七識上前六識轉第七不轉即異",
    "X53n0854_001:0847b07": "喻一分轉。",
    "X53n0854_001:0847b08": "因中亦有所依隨一兩俱不成者意云所依之中有",
    "X53n0854_001:0847b09": "有體者有無體者所別不成即是因中所依不成據",
    "X53n0854_001:0847b10": "無體者問何以無猶豫不成。",
    "X53n0854_001:0847b11": "佛地論云彼因明論者但是明因明處總名為彼或",
    "X53n0854_001:0847b12": "偏指此論也。",
    "X53n0854_001:0847b13": "不定屬一門者意云自性差別非一向定隨前後陳",
    "X53n0854_001:0847b14": "別也不得自性唯屬前陳不得差別唯屬後陳所以",
    "X53n0854_001:0847b15": "言不定屬一門也。",
    "X53n0854_001:0847b16": "不同大乘者因明之名即通內外道佛地論者唯是",
    "X53n0854_001:0847b17": "大乘所以言不同大乘不同義文中自說也。",
    "X53n0854_001:0847b18": "二名如前者即指前解因明論中唯局自體不通他",
    "X53n0854_001:0847b19": "上名為自性如縷貫華等名為差別也或可指初解",
    "X53n0854_001:0847b20": "明五釋中且解自性差別等二名也。",
    "X53n0854_001:0847b21": "二燈二炬等者問燈炬雙舉何言互顯答此處舉光",
    "X53n0854_001:0847b22": "彼處舉影舉影即影取其光還影取影思准可知也",
    "X53n0854_001:0847b23": "第四有是者此意即說俱正皆無一分之過名俱非",
    "X53n0854_001:0847b24": "一分不成若自他俱是全過亦得名為俱非一分以",
    "X53n0854_001:0847c01": "全不成故由是第四句俱非一分言中通有是者及",
    "X53n0854_001:0847c02": "非是者故言第四有是也。",
    "X53n0854_001:0847c03": "所別定成能別不成為句亦爾者且能別定成為首",
    "X53n0854_001:0847c04": "對所別不成有全有分所別不成亦有全分故云亦",
    "X53n0854_001:0847c05": "爾此中他法應云有能別不成有他俱有俱非不成",
    "X53n0854_001:0847c06": "等餘可思准此等作句數指法如下解似宗之中一",
    "X53n0854_001:0847c07": "一指法具作今時未利不可顯談也。",
    "X53n0854_001:0847c08": "如是徧句總別合有者總數別句合當四種四句所",
    "X53n0854_001:0847c09": "以言總別非是俱不成名總偏句不成名別熟思量",
    "X53n0854_001:0847c10": "其前七句皆是此過者此俱不成中此上已作二種",
    "X53n0854_001:0847c11": "四句前之七句皆是俱不成中過也其第八句即是",
    "X53n0854_001:0847c12": "前偏句中所別定成能別不成中第三俱過攝也細",
    "X53n0854_001:0847c13": "尋可知。",
    "X53n0854_001:0847c14": "雖總有四體唯有二者意云能別為顯作二四句又",
    "X53n0854_001:0847c15": "以所別為首亦有四句更互能所為顯為句差別更",
    "X53n0854_001:0847c16": "無異也所以言後即是前更無別異。",
    "X53n0854_001:0847c17": "所以但名二四句者論體即是二四句也或可言二",
    "X53n0854_001:0847c18": "句者即能別為一句名為二句也。",
    "X53n0854_001:0847c19": "一一離為一分句者即如是俱中五四句內能別所",
    "X53n0854_001:0847c20": "別各取一分而為句也。",
    "X53n0854_001:0847c21": "義准亦有宗猶豫不成者兩俱隨一全分一分等過",
    "X53n0854_001:0847c22": "將此以釋猶豫不成亦有如是等過非是結前兩俱",
    "X53n0854_001:0847c23": "隨一等過問何故不言宗有所依不成答而有二意",
    "X53n0854_001:0847c24": "一云准例合有但略不言實道理而論宗中不合有",
    "X53n0854_001:0848a01": "所依不成由此二途故今不說。",
    "X53n0854_001:0848a02": "二種自性及二差別者前陳後陳名為二種為對意",
    "X53n0854_001:0848a03": "許名為自性前陳後陳皆有意許名為差別即下四",
    "X53n0854_001:0848a04": "相違勢當此也此等設爾有過皆在所簡之中故置",
    "X53n0854_001:0848a05": "極成簡彼非也。",
    "X53n0854_001:0848a06": "隨自即簡至如前已說者意云理門簡五此中簡三",
    "X53n0854_001:0848a07": "及兼隨自簡九周備談理雖爾今此據勝但言簡三",
    "X53n0854_001:0848a08": "非欲具簡一切宗過亦如喻言顯因同品有能立決",
    "X53n0854_001:0848a09": "定有性有所立今既是真即簡得似同法喻中三過",
    "X53n0854_001:0848a10": "能立不成所立不成俱不極成亦據勝者但簡於三",
    "X53n0854_001:0848a11": "不簡合結今此中言極成有法極成能別亦但據勝",
    "X53n0854_001:0848a12": "簡三過也更不言餘。",
    "X53n0854_001:0848a13": "因喻依體並須極成等者因體者所作性因名之為",
    "X53n0854_001:0848a14": "體三相義名之為依即能依也喻依者即瓶盆是喻",
    "X53n0854_001:0848a15": "體者即是瓶盆上能立所立也或可因依者即聲有",
    "X53n0854_001:0848a16": "法喻依者即瓶盆等也異喻依者即虗空也。",
    "X53n0854_001:0848a17": "因喻之中自比言許他比言執者意簡差別若共比",
    "X53n0854_001:0848a18": "量不須言簡也問此之二解而有何別答言語稍差",
    "X53n0854_001:0848a19": "別大意相似細思。",
    "X53n0854_001:0848a20": "三因喻成中無不成等者意云真因真喻定能成宗",
    "X53n0854_001:0848a21": "更無濫故不須繁簡成宗之中雖是真宗約有總宗",
    "X53n0854_001:0848a22": "一許一不許所以有濫要須言極成返彰不相離性",
    "X53n0854_001:0848a23": "宗而是所諍名為不極為諍不極故二宗依必須極",
    "X53n0854_001:0848a24": "成與前二解稍別熟詳。",
    "X53n0854_001:0848b01": "因不成等攝不極從寬為名不名極等者意云宗過",
    "X53n0854_001:0848b02": "之中有不極成之言真宗中即須對彼而言極成因",
    "X53n0854_001:0848b03": "喻之過中雖有不極從寬為名名兩俱不成隨一等",
    "X53n0854_001:0848b04": "過約似因等中無不極成之語所以真因等中亦不",
    "X53n0854_001:0848b05": "著極成之言以簡於彼若准真似相翻但應言非兩",
    "X53n0854_001:0848b06": "俱隨一不成約所翻中無不極成之語所以不得真",
    "X53n0854_001:0848b07": "因喻中著極成也。",
    "X53n0854_001:0848b08": "但此論略等者此解正也前四解中隨據一義且作",
    "X53n0854_001:0848b09": "斯釋理門論未為盡理故有此解也。",
    "X53n0854_001:0848b10": "但說有法為宗以法成有法故者意云先古諸因明",
    "X53n0854_001:0848b11": "師不悟其宗唯喚有法以為其宗此等指如下當釋",
    "X53n0854_001:0848b12": "合此二種宗所成故者此有二意第一意云合此二",
    "X53n0854_001:0848b13": "種者即自性差別宗所成故者即喚總為能成依宗",
    "X53n0854_001:0848b14": "為所成所以言宗所成故即說同已前古今同異第",
    "X53n0854_001:0848b15": "三解也自尋去取二云合此二種為宗將因喻成所",
    "X53n0854_001:0848b16": "以言合此二種宗所成故問若准此義道理無違如",
    "X53n0854_001:0848b17": "何簡耶答意欲成立不相離一許一不許名之為宗",
    "X53n0854_001:0848b18": "非欲成立宗之所依故即簡也。",
    "X53n0854_001:0848b19": "故者所以此有二義者問二釋何殊答第一解中但",
    "X53n0854_001:0848b20": "簡古師或將有法或但取法或雙取二而為其宗今",
    "X53n0854_001:0848b21": "陳那簡之皆非宗諍取此二上不相離方成宗故為",
    "X53n0854_001:0848b22": "簡古師遂說故字第二解者故字雖屬其宗意欲擇",
    "X53n0854_001:0848b23": "依極成之語且以互相差別不相離性違他順己而",
    "X53n0854_001:0848b24": "為宗故其宗所依必兩共成若不極成須更成立既",
    "X53n0854_001:0848c01": "不成立說故字者有深意耳。",
    "X53n0854_001:0848c02": "或有於此者即軌公也。",
    "X53n0854_001:0848c03": "亦乃闇唐梵之方言者問解梵無故改故為為言無",
    "X53n0854_001:0848c04": "其闇如何得言闇唐語也答非是不解故字為字有",
    "X53n0854_001:0848c05": "別但不悟此理名為闇也。",
    "X53n0854_001:0848c06": "五失三不異者具如義決故不煩云也。",
    "X53n0854_001:0848c07": "如因三相至所依便非者意云其因有體有義所作",
    "X53n0854_001:0848c08": "是體三相是義體不離義義不離體是差別性故今",
    "X53n0854_001:0848c09": "不欲偏取能依差別性為因不取所依體義為因今",
    "X53n0854_001:0848c10": "但總取為因由此因中不立差別性故喻體即因准",
    "X53n0854_001:0848c11": "因可知也。",
    "X53n0854_001:0848c12": "此論獨言者意云理門論中不立能別所別及差別",
    "X53n0854_001:0848c13": "性等今此因明論中不獨有也為簡於彼故置此言",
    "X53n0854_001:0848c14": "也。",
    "X53n0854_001:0848c15": "凡宗有四者此即理門論中凡明宗義此四也。",
    "X53n0854_001:0848c16": "然於因明未見其過者意云因明論中未見有義准",
    "X53n0854_001:0848c17": "宗過明知義准宗得是真宗問何以得知宗中而有",
    "X53n0854_001:0848c18": "義準答準下因過四相違中說法差別有法差別相",
    "X53n0854_001:0848c19": "違之因明知有義准也問既無其過如何不立答本",
    "X53n0854_001:0848c20": "意但諍言所陳者名不顧論宗所樂所立非言陳不",
    "X53n0854_001:0848c21": "是正諍但傍准故今不立然非正立所以故在所簡",
    "X53n0854_001:0848c22": "之中也。",
    "X53n0854_001:0848c23": "因喻成立自義亦應名宗者此意說云若不言所成",
    "X53n0854_001:0848c24": "但言成立即名宗者因喻亦能成立自宗此之因喻",
    "X53n0854_001:0849a01": "應亦名宗由此道理著所成言簡能成也。",
    "X53n0854_001:0849a02": "此上一解依理門論唯簡於真不簡於似者問准理",
    "X53n0854_001:0849a03": "門論有難云所成立者即名為宗因喻重轉他成應",
    "X53n0854_001:0849a04": "亦名宗故疏釋云雖更成立合名為宗非是所樂屬",
    "X53n0854_001:0849a05": "第二時疎故非宗准此合著樂為言以簡真似何故",
    "X53n0854_001:0849a06": "疏主斷依理門唯簡真耶答意云理門論中樂為所",
    "X53n0854_001:0849a07": "立謂不樂為能成立性者唯簡真因喻等此唯簡真",
    "X53n0854_001:0849a08": "因喻等同時申者餘所簡者而是別時以真因喻唯",
    "X53n0854_001:0849a09": "是能立以簡濫言樂為所立簡決定不樂能成立也",
    "X53n0854_001:0849a10": "若異此者說所成立似因似喻應亦名宗者此說救",
    "X53n0854_001:0849a11": "難非正所簡似宗因喻體被他成已亦合名宗但第",
    "X53n0854_001:0849a12": "二時非正所諍不名樂為准此簡宗樂為不是簡似",
    "X53n0854_001:0849a13": "智者思之。",
    "X53n0854_001:0849a14": "又解樂者貫通上下者前解隨自簡於前三種唯取",
    "X53n0854_001:0849a15": "第四不顧論宗所以言隨自宗而言樂言今又解者",
    "X53n0854_001:0849a16": "樂字亦通於上讀也問縱通上下簡定云何答雖自",
    "X53n0854_001:0849a17": "樂者非但簡前三宗而亦簡似宗因喻雖重成已合",
    "X53n0854_001:0849a18": "為宗非是正諍者樂為言簡於此餘並如文熟思也",
    "X53n0854_001:0849a19": "言遍許失及承稟失者意云宗中有遍許宗承稟宗",
    "X53n0854_001:0849a20": "若更立者乃相符所以宗中須隨自若共因喻必須",
    "X53n0854_001:0849a21": "遍許或承稟等所以因喻言隨自無遍許等過也。",
    "X53n0854_001:0849a22": "不說亦有傍義差別者意云喻不著隨自樂言非但",
    "X53n0854_001:0849a23": "簡得遍許承稟理實亦無傍義准也亦前二宗(遍許承稟)",
    "X53n0854_001:0849a24": "也有本言二者即喻二也若論道理二言違若又疏",
    "X53n0854_001:0849b01": "著亦稍好也。",
    "X53n0854_001:0849b02": "隨其不顧故於因喻不說隨自者意云自比量因置",
    "X53n0854_001:0849b03": "許言簡他比量中著汝執簡所以不須因喻置隨自",
    "X53n0854_001:0849b04": "樂若共比量必先共許方成能立故言隨自所以疏",
    "X53n0854_001:0849b05": "言隨其不顧者此答共量言隨自也。",
    "X53n0854_001:0849b06": "能立本成成自所立隨應之義者意云立所作因成",
    "X53n0854_001:0849b07": "聲無常聲上雖有有漏無漏可聞等性種種差別今",
    "X53n0854_001:0849b08": "所作性因唯成聲為無常隨應義也。",
    "X53n0854_001:0849b09": "立乃乖角共自相違者且如數論師對佛法立眼等",
    "X53n0854_001:0849b10": "必為他用意中所許擬成眼等是真他用勝積聚性",
    "X53n0854_001:0849b11": "為因臥具等同喻及舉因喻乃成眼等為假他用勝",
    "X53n0854_001:0849b12": "由此舉因違自所立成違故云立乃乖角共自相違",
    "X53n0854_001:0849b13": "由此因喻違他意許明知宗因可有義准宗之差別",
    "X53n0854_001:0849b14": "同喻定言熟思。",
    "X53n0854_001:0849b15": "又宗有諍以更須成等者此第三解與第一解簡濫",
    "X53n0854_001:0849b16": "無異意義無差別宜可細尋。",
    "X53n0854_001:0849b17": "又宗前未說至更何須說者意云夫立比量先宗後",
    "X53n0854_001:0849b18": "因不說所立欲顯於何即所濫故宗標所立性。",
    "X53n0854_001:0849b19": "因先已彰者因前申己標宗舉宗定有能立既有能",
    "X53n0854_001:0849b20": "立更何須說由此因喻不說能成立也又解云宗前",
    "X53n0854_001:0849b21": "未說等者意云論初頌中未有所說宗為所立所以",
    "X53n0854_001:0849b22": "言宗前未說前文中已說因喻名為能立所以言因",
    "X53n0854_001:0849b23": "先已彰更何須說能成立也前解親問後說傍來智",
    "X53n0854_001:0849b24": "者思前解但舉所立之宗必有能成因喻也。",
    "X53n0854_001:0849c01": "又前標云宗等多言者此第四解但前標長行中早",
    "X53n0854_001:0849c02": "已說能立今更不說此四解者皆有許差別細尋應",
    "X53n0854_001:0849c03": "悉。",
    "X53n0854_001:0849c04": "瑜伽顯揚二論等者瑜伽論言各別攝受自品所許",
    "X53n0854_001:0849c05": "品是宗義何以得知顯揚亦言各別攝受自宗所許",
    "X53n0854_001:0849c06": "明知品字是其宗也。",
    "X53n0854_001:0849c07": "此中三釋等者即前古今同異中三釋無別任自思",
    "X53n0854_001:0849c08": "之。",
    "X53n0854_001:0849c09": "此文總也者此即前引瑜伽言立宗者謂依二種所",
    "X53n0854_001:0849c10": "成乃至品是宗義等文名為總也。",
    "X53n0854_001:0849c11": "立他義輕他故者由覺了知真實宗趣以此因緣達",
    "X53n0854_001:0849c12": "他宗中而立他義名輕他也佛弟子三教等即其事",
    "X53n0854_001:0849c13": "也其後二種從他聞及覺真實等緣皆准此三宗立",
    "X53n0854_001:0849c14": "因緣如次配之。",
    "X53n0854_001:0849c15": "如種生芽能別起用者意如一切種未生芽前但持",
    "X53n0854_001:0849c16": "自體後遇緣已而即芽生名為起用故理門云如前",
    "X53n0854_001:0849c17": "二因者若准論文唯有言生因智了因名為二因若",
    "X53n0854_001:0849c18": "取義解二因即是言生義生由言及義敵智方生雖",
    "X53n0854_001:0849c19": "有此言不如前解言生智了正是二因言義兼之亦",
    "X53n0854_001:0849c20": "無過也。",
    "X53n0854_001:0849c21": "立者義言望果二用者此中意說立者言義望生起",
    "X53n0854_001:0849c22": "了即名生因望諍宗果亦名為了由此言義望果義",
    "X53n0854_001:0849c23": "前不成生了除此無體故唯有四也問此之六因望",
    "X53n0854_001:0849c24": "立敵二各攝於幾答立者攝五敵唯有一起者思之",
    "X53n0854_001:0850a01": "遍是宗喻二之法故者聲瓶二法因相貫通故因獨",
    "X53n0854_001:0850a02": "開宗喻不爾不可齊責也。",
    "X53n0854_001:0850a03": "其言生因至各有三相者立論言及所詮義並敵論",
    "X53n0854_001:0850a04": "智各有三相問指法如何答望立論言能論三相證",
    "X53n0854_001:0850a05": "敵二智能緣三相三相義故義亦三由此總言各具",
    "X53n0854_001:0850a06": "三相也。",
    "X53n0854_001:0850a07": "宗同異喻各有一體者聲及瓶盆並虗空體各唯一",
    "X53n0854_001:0850a08": "若論因相義貫於三更無別體也。",
    "X53n0854_001:0850a09": "餘二各以有法為性者此中意說古師因相即是其",
    "X53n0854_001:0850a10": "體初相同此更無有別體同異二喻直取有法瓶空",
    "X53n0854_001:0850a11": "等是不肯取上所作者無常等為後二相故言餘二",
    "X53n0854_001:0850a12": "各以有法而為性也。",
    "X53n0854_001:0850a13": "今此唯依證了因故者立敵共許所作性因將此證",
    "X53n0854_001:0850a14": "彼名為證了或可即是敵者智了名為證了問若爾",
    "X53n0854_001:0850a15": "既取證了因為因是言便失能成立性答文如疏故",
    "X53n0854_001:0850a16": "不錄也。",
    "X53n0854_001:0850a17": "對敵所申至以為宗體者此答外難有難云不相離",
    "X53n0854_001:0850a18": "性名之為宗如何今說有法名宗此是難意故疏答",
    "X53n0854_001:0850a19": "云有法既為二法總主總宗一分故亦名宗問何意",
    "X53n0854_001:0850a20": "喚此有法之聲名總主耶答聲上具無常之法及與",
    "X53n0854_001:0850a21": "所作與此二法而為所依故名總主。",
    "X53n0854_001:0850a22": "理門論云豈不總以至如言燒衣者問此與前解而",
    "X53n0854_001:0850a23": "有何別答前取意難今引證文尋者有悉。以其總聲",
    "X53n0854_001:0850a24": "至如言燒衣者不相離性名為總宗二所依異名之",
    "X53n0854_001:0850b01": "為別既總中一分說別亦帶總聲但言宗聲於別亦",
    "X53n0854_001:0850b02": "轉如言燒衣小分被燒亦名燒衣全分燒盡亦名燒",
    "X53n0854_001:0850b03": "衣以燒衣言少分處轉故引為喻。",
    "X53n0854_001:0850b04": "此唯義性非是體性者此所作性因有三相義與宗",
    "X53n0854_001:0850b05": "相順故名相應餘二亦然者後二喻體亦取義性也",
    "X53n0854_001:0850b06": "因犯兩俱不成過者所作生義無常滅義兩俱不許",
    "X53n0854_001:0850b07": "生依滅故。",
    "X53n0854_001:0850b08": "理門難云若以有法至其義云何者此敘外人引證",
    "X53n0854_001:0850b09": "得有有法成立有法及法道理難前論主立義須要",
    "X53n0854_001:0850b10": "以別法為因成立法也其義云何者此語問也。",
    "X53n0854_001:0850b11": "此義難云如遠見烟者此釋他外人難意及陳那釋",
    "X53n0854_001:0850b12": "以來總是押他意以為難也。",
    "X53n0854_001:0850b13": "烟之與火俱有法故者問烟為有法其下有火火即",
    "X53n0854_001:0850b14": "是其法如何得言俱有法故答古人立法而欲決定",
    "X53n0854_001:0850b15": "如勝論立德及有德一向決定火雖在於宗法之中",
    "X53n0854_001:0850b16": "亦名有法如是定故所以今言烟之火俱有法故。",
    "X53n0854_001:0850b17": "但為成立此相應物者火之與熱名之為此山與爐",
    "X53n0854_001:0850b18": "等名曰相應。",
    "X53n0854_001:0850b19": "謂成山處決定有火以有烟故者問凡言立宗違他",
    "X53n0854_001:0850b20": "順己是俱見烟一知有火一不許耶答此但指法有",
    "X53n0854_001:0850b21": "愚者雖見其烟未即知所有火今為對此立量成之",
    "X53n0854_001:0850b22": "故無違理。",
    "X53n0854_001:0850b23": "彼論又云若不爾者至一分為因者此中意說若不",
    "X53n0854_001:0850b24": "如我為成山處爾者意如汝所立即合將宗一分以",
    "X53n0854_001:0850c01": "為其因言一分者前陳後陳名一分也。",
    "X53n0854_001:0850c02": "還以宗中至無所依故者此釋所以開顯其過。",
    "X53n0854_001:0850c03": "亦不以法成立有法者此意說云亦不得將後陳之",
    "X53n0854_001:0850c04": "法以成前陳不但有法不成有法及法即是後陳之",
    "X53n0854_001:0850c05": "法亦不成於有法故言其亦。",
    "X53n0854_001:0850c06": "宗中所陳後能別前至非別後故者此釋意云亦不",
    "X53n0854_001:0850c07": "以因法成於有法何以然者為成於敵不許者但將",
    "X53n0854_001:0850c08": "因法遍於前陳意欲成立後陳法也所以疏云亦不",
    "X53n0854_001:0850c09": "以法成立有法雖有此義若順理門取於前解若論",
    "X53n0854_001:0850c10": "別義後解無違俱通無過也。",
    "X53n0854_001:0850c11": "理門又云又於此中至故無有過者問引此文意欲",
    "X53n0854_001:0850c12": "證於何答諸因明理立法有法而不決定本舉其因",
    "X53n0854_001:0850c13": "為成後陳不成前陳若後陳法迴作前陳別舉其法",
    "X53n0854_001:0850c14": "因還成法終不成前陳證前後而不決定故此文來",
    "X53n0854_001:0850c15": "凡所立因皆有他隨一所依不成過者此中意說凡",
    "X53n0854_001:0850c16": "真隨一在有法施今遍後陳名之為似復立者許敵",
    "X53n0854_001:0850c17": "者不許名為隨一據實而言因犯兩俱所依不成復",
    "X53n0854_001:0850c18": "縱立許寧無此他隨一過也。",
    "X53n0854_001:0850c19": "又如立宗至無常之上本無生故者問此唯大乘若",
    "X53n0854_001:0850c20": "經部立可俱不成若薩婆多正量等立如何得有兩",
    "X53n0854_001:0850c21": "俱不成彼宗皆許滅待因生正量滅待客主兩因有",
    "X53n0854_001:0850c22": "宗滅待主因生故答有宗滅相雖待因生滅至現在",
    "X53n0854_001:0850c23": "滅若滅時小滅滅大滅滅小滅滅由生滅方滅也故",
    "X53n0854_001:0850c24": "亦無違問正量如何答今且釋正量滅相因生方滅",
    "X53n0854_001:0851a01": "有所不立顯皆因立者此有二意一云因若不遍宗",
    "X53n0854_001:0851a02": "有法有法之上此所不遍則非因成有所不立如勝",
    "X53n0854_001:0851a03": "論師對聲生者立一切聲皆是無常勤勇為因不遍",
    "X53n0854_001:0851a04": "宗法聲宗之言該內外聲佗許外聲非勤勇發舉勤",
    "X53n0854_001:0851a05": "勇因不遍宗法宗法不遍不能成得宗聲無常即是",
    "X53n0854_001:0851a06": "不遍有所不立若所作因而即是遍第二意云所不",
    "X53n0854_001:0851a07": "立者聲上無常佗無未許名有所不立今言遍者顯",
    "X53n0854_001:0851a08": "此不立因皆能立是故稱遍。",
    "X53n0854_001:0851a09": "又因於宗遍至名曰相違者此汎敘述因中之過。",
    "X53n0854_001:0851a10": "若唯言法性至是故言遍者此方配屬若但言法而",
    "X53n0854_001:0851a11": "無遍字是初相過即兩俱不遍等過尋文自曉。",
    "X53n0854_001:0851a12": "若但言遍不言宗法至故言法性者前雖已明此重",
    "X53n0854_001:0851a13": "結也細尋應知。",
    "X53n0854_001:0851a14": "必無是遍非宗法句者准此疏主不許有之餘人有",
    "X53n0854_001:0851a15": "此句成過如軌法師疏說。",
    "X53n0854_001:0851a16": "如薩婆多對大乘者立命根者引此意證若有別體",
    "X53n0854_001:0851a17": "因亦不闕初相是與前陳法義相關涉故若無別體",
    "X53n0854_001:0851a18": "因即所作因聲外無體名無別體若舉此因成不闕",
    "X53n0854_001:0851a19": "初之一相所以疏云非無體是非有體非總意而言",
    "X53n0854_001:0851a20": "離有法外別有體者義相關涉得為因不離有法名",
    "X53n0854_001:0851a21": "無別體亦得為因所以下言非無體是非有體非問",
    "X53n0854_001:0851a22": "引佗比量而以為證此量有過為無過耶答有過如",
    "X53n0854_001:0851a23": "餘常釋。",
    "X53n0854_001:0851a24": "更有十一并前十二一分不成者不作句而言十二",
    "X53n0854_001:0851b01": "言更有十四并前十五者義意亦同此釋。",
    "X53n0854_001:0851b02": "此二偏句並皆是過者偏有其過名之為偏無偏名",
    "X53n0854_001:0851b03": "正隣近均等而無別也。",
    "X53n0854_001:0851b04": "若唯言所陳至處名同品者此明佗難意云唯取言",
    "X53n0854_001:0851b05": "陳法之自相名為所立不取意許有何過耶解云若",
    "X53n0854_001:0851b06": "唯取言陳許不取意許者便無有四相違之因比量",
    "X53n0854_001:0851b07": "相違決定相違等皆應無四。",
    "X53n0854_001:0851b08": "若全同有法上所有一切義者此中意說同品之上",
    "X53n0854_001:0851b09": "所有皆同者即有關無同喻亦有相符極成亦無異",
    "X53n0854_001:0851b10": "喻等過如聲有所聞瓶即無立聲所聞即犯相符立",
    "X53n0854_001:0851b11": "聲無我即無異喻由此道理取所立有此名同品不",
    "X53n0854_001:0851b12": "煩一切皆令相似名為同品。",
    "X53n0854_001:0851b13": "或所作因是聲有法者問此與前解而復何別答有",
    "X53n0854_001:0851b14": "少差別前即取聲望瓶為別今解言聲上所作義望",
    "X53n0854_001:0851b15": "聲為別不對於瓶前文別。",
    "X53n0854_001:0851b16": "不說異名言即是此故無有失者此中意說聲上所",
    "X53n0854_001:0851b17": "作與瓶所作相似名之為同不說異名者不言聲上",
    "X53n0854_001:0851b18": "所作瓶上所作名為異名言即此據相似說故無有",
    "X53n0854_001:0851b19": "失。",
    "X53n0854_001:0851b20": "別不容有舉喻成宗者意聲瓶二上所作無別處不",
    "X53n0854_001:0851b21": "得容舉喻成宗以能立因同喻無故恒住堅窂性者",
    "X53n0854_001:0851b22": "此中有三常宗一者恒二者住三者堅窂性此三宗",
    "X53n0854_001:0851b23": "義意如是。",
    "X53n0854_001:0851b24": "是法自相相違因故攝餘不盡者此中意說九句因",
    "X53n0854_001:0851c01": "中四六唯攝四相違中法自相相違不攝餘三故言",
    "X53n0854_001:0851c02": "不盡問何意不攝答九句因中同無異有唯攝初一",
    "X53n0854_001:0851c03": "餘不相當故不攝也。",
    "X53n0854_001:0851c04": "此初三句內唯第三句少分正因等者四句相對三",
    "X53n0854_001:0851c05": "句名初唯第三句內有是有非有故言少分正因所",
    "X53n0854_001:0851c06": "攝或可前三句中初二唯過第三句少分正因為簡",
    "X53n0854_001:0851c07": "過句故言少分問第四句內亦有正因如何獨言第",
    "X53n0854_001:0851c08": "三句耶答第四句中雖有正因今言正因意唯明第",
    "X53n0854_001:0851c09": "二相故縱彼是正屬第三相故今不說。",
    "X53n0854_001:0851c10": "不同同品體類解品者此中意說同品必須所立宗",
    "X53n0854_001:0851c11": "因有體無體皆須相似問設不相似而有何過耶答",
    "X53n0854_001:0851c12": "有體宗舉無體喻能立所立二皆闕也由斯必須與",
    "X53n0854_001:0851c13": "宗相似異即不爾何止相濫良盡是真異喻也非要",
    "X53n0854_001:0851c14": "有體無體皆同故言不同同品體類解品也思之。",
    "X53n0854_001:0851c15": "古因明云者此是不善因明論師作如是言西方部",
    "X53n0854_001:0851c16": "類其數寔繁問古師所立即為非正豈天親等非古",
    "X53n0854_001:0851c17": "師耶答除天親等餘之不善因明之者故今牒破。",
    "X53n0854_001:0851c18": "或說與前立有異者問此與第一意何別耶答初狹",
    "X53n0854_001:0851c19": "後寬初解狹者如立無常但是常者即是異喻第二",
    "X53n0854_001:0851c20": "解寬者如立聲無常聲上無我空苦等義皆名為異",
    "X53n0854_001:0851c21": "問設爾取此名為異者而得何過答且如立聲無常",
    "X53n0854_001:0851c22": "所作性因瓶為同喻空為異喻聲上無我等義亦是",
    "X53n0854_001:0851c23": "異者所作性因即於上轉便成不定者准古師作此",
    "X53n0854_001:0851c24": "立異名為異者即一切量無有正者故今應依陳那",
    "X53n0854_001:0852a01": "所說但與所立宗無之處即名異品非要一切方名",
    "X53n0854_001:0852a02": "異也。",
    "X53n0854_001:0852a03": "謂彼若非無所立處名為異品者此舉自意以顯佗",
    "X53n0854_001:0852a04": "非佗非者要相違法名異品者此牒佗意也破文如",
    "X53n0854_001:0852a05": "疏故不繁云。",
    "X53n0854_001:0852a06": "若異有法至亦應名異者此中意說異品為異於何",
    "X53n0854_001:0852a07": "若異所陳有法者而名異同喻所依瓶盆與聲亦別",
    "X53n0854_001:0852a08": "應名聲此是難也。",
    "X53n0854_001:0852a09": "若異於法至皆應名同者此即難異應名同且如聲",
    "X53n0854_001:0852a10": "上無常敵無不許於聲上有餘不於聲上有皆應得",
    "X53n0854_001:0852a11": "名為同品可燒可見及虗空皆不於聲上有應名同",
    "X53n0854_001:0852a12": "品以俱不許故。",
    "X53n0854_001:0852a13": "此但略無正諍無常等者意前宗之上亦有傍意所",
    "X53n0854_001:0852a14": "許種種不同何故異品但舉其常以異無常不言異",
    "X53n0854_001:0852a15": "餘者若論文略無言陳正諍無常更不是餘傍所許",
    "X53n0854_001:0852a16": "者所以言略理實而言舉異品者與前宗上一切別",
    "X53n0854_001:0852a17": "異名為異也。",
    "X53n0854_001:0852a18": "然雖異品至宗定隨轉者問凡言雖者必兼得失何",
    "X53n0854_001:0852a19": "者為得何為失耶答然異品中取因異名之為得謂",
    "X53n0854_001:0852a20": "顯無宗處因隨無翻顯有因宗定隨轉此名為正異",
    "X53n0854_001:0852a21": "品中唯取宗義由非正取故名失也。",
    "X53n0854_001:0852a22": "雖復離法至其宗便立者問此雖得失而何在耶答",
    "X53n0854_001:0852a23": "前解得失唯在一因望有功能立名為得望不正取",
    "X53n0854_001:0852a24": "即名為失今此望於宗因兩法名為得若唯離法先",
    "X53n0854_001:0852b01": "宗後因此名為不正取名為失也或可兩箇雖字共",
    "X53n0854_001:0852b02": "成一箇得失之義思之可悉。",
    "X53n0854_001:0852b03": "自句佗句皆無過者正因所攝者即於三相隨應一",
    "X53n0854_001:0852b04": "一皆為四句正明初句名之為自餘二名佗處互自",
    "X53n0854_001:0852b05": "佗准思可悉若自佗皆無過者正因所攝即是同品",
    "X53n0854_001:0852b06": "定有性異品遍無性也。",
    "X53n0854_001:0852b07": "第三句少分正因餘皆有過者四句之中唯第三句",
    "X53n0854_001:0852b08": "少得為正第一二句皆有過失故言餘也第三句外",
    "X53n0854_001:0852b09": "名之為餘問第三句內亦有小過何不當句簡名之",
    "X53n0854_001:0852b10": "為餘答少分正言即以簡說故更不簡。",
    "X53n0854_001:0852b11": "答宗一所立至狹不說品者意釋初相不得言品總",
    "X53n0854_001:0852b12": "宗唯一無多品類不名為品同喻異喻皆有多品類",
    "X53n0854_001:0852b13": "體性是寬故皆名品問二品何寬答且如立聲無常",
    "X53n0854_001:0852b14": "為宗餘之一切但無常處皆名為同喻異返此故寬",
    "X53n0854_001:0852b15": "名品也。",
    "X53n0854_001:0852b16": "以因成宗非成二品者意云舉因本欲成宗所以初",
    "X53n0854_001:0852b17": "相而得法名二喻本不欲成俱名品非法。",
    "X53n0854_001:0852b18": "何故前言闕無異品等者此乃指前古今同異中彼",
    "X53n0854_001:0852b19": "處明闕應解此已故指前言而以為難。",
    "X53n0854_001:0852b20": "上來三句至句之過者此意總結明因三相各為三",
    "X53n0854_001:0852b21": "句一一相雖應皆作四句料簡有過非過等者前已",
    "X53n0854_001:0852b22": "明。",
    "X53n0854_001:0852b23": "無體闕者謂不陳言等者但陳其宗不舉因等名無",
    "X53n0854_001:0852b24": "體闕。",
    "X53n0854_001:0852c01": "三相既一義故非無體者意云若陳因言隨闕何相",
    "X53n0854_001:0852c02": "即有體以相即義但闕義相而非無體體即所作性",
    "X53n0854_001:0852c03": "也。",
    "X53n0854_001:0852c04": "三立皆闕者一因二喻名為三立也。",
    "X53n0854_001:0852c05": "不闕不定者意云亦有不闕三相即名為正亦有不",
    "X53n0854_001:0852c06": "闕三相即是不正如決定相違不生佗智三相雖具",
    "X53n0854_001:0852c07": "但名似立為約有過及非有過故言不定問不陳其",
    "X53n0854_001:0852c08": "言名為無體三立不闕即是陳言如何在此無體闕",
    "X53n0854_001:0852c09": "中答為顯屬對故在此中實非無言名無體也合是",
    "X53n0854_001:0852c10": "有體中所攝也。",
    "X53n0854_001:0852c11": "如是合有三箇四句者即三立互為而相對有無成",
    "X53n0854_001:0852c12": "四句也一箇兩句者即三皆闕三皆不闕名為二也",
    "X53n0854_001:0852c13": "問三皆不闕雖有似立是成闕過答雖立論言具顯",
    "X53n0854_001:0852c14": "三相由敵論者者於三相上智不決失亦得名為三",
    "X53n0854_001:0852c15": "立皆闕問此一兩句與四句中第三第四而有何異",
    "X53n0854_001:0852c16": "答第三第四即是四句綺互相望一種兩句非望四",
    "X53n0854_001:0852c17": "句故有異也。",
    "X53n0854_001:0852c18": "但名闕過非餘過攝者非是不成不定及相違等及",
    "X53n0854_001:0852c19": "喻過中俱不成等及不遣等諸過所攝但名闕減之",
    "X53n0854_001:0852c20": "過類收也。",
    "X53n0854_001:0852c21": "少相名闕至義少名闕者問少相少義二有何別答",
    "X53n0854_001:0852c22": "少相闕者因三相是少義闕者雖陳因喻等言而闕",
    "X53n0854_001:0852c23": "於義故二差別。",
    "X53n0854_001:0852c24": "有闕初相非後二者即是不成是也。",
    "X53n0854_001:0853a01": "有闕後二非初相者即不定相違等少相闕中第二",
    "X53n0854_001:0853a02": "四句者有闕第二非初後者即不共不定過是有闕",
    "X53n0854_001:0853a03": "初後非第二者即六不定中同品一分轉異品遍轉",
    "X53n0854_001:0853a04": "是有亦闕第二闕初後者即四相違中法自相相違",
    "X53n0854_001:0853a05": "是聲顯立不許有所作因(不問)。",
    "X53n0854_001:0853a06": "或具二過或具三過者即前四句過中有一一二二",
    "X53n0854_001:0853a07": "三三即七闕過也少相義少皆有此闕七過也問少",
    "X53n0854_001:0853a08": "相少義二有何別答(如前問答故略之)。",
    "X53n0854_001:0853a09": "答以因親成於宗者意云謂因親成於宗所以九句",
    "X53n0854_001:0853a10": "之中皆不闕初相以闕後二相中有過無過所以不",
    "X53n0854_001:0853a11": "攝餘四不成以四不成唯初相過也。",
    "X53n0854_001:0853a12": "同異成宗疎遠等者同喻異喻皆有順違九句之中",
    "X53n0854_001:0853a13": "任自思取以約同異二喻但標違順所以不攝餘過",
    "X53n0854_001:0853a14": "之盡。",
    "X53n0854_001:0853a15": "等言意顯至皆此所攝者此中意說前引理門頌中",
    "X53n0854_001:0853a16": "唯攝因過也缺減等過及喻十過皆未曾攝所以今",
    "X53n0854_001:0853a17": "五種解相一一各對為句取後二相為二四句第二",
    "X53n0854_001:0853a18": "解明因三相綺對七句一一為顯有三四句初二後",
    "X53n0854_001:0853a19": "三即成五也。",
    "X53n0854_001:0853a20": "古今合有多釋者即今同異可以三相能立中或八",
    "X53n0854_001:0853a21": "或四或三等而為能立今此唯明因三相以為能立",
    "X53n0854_001:0853a22": "入此頌中不同古說也。",
    "X53n0854_001:0853a23": "三種四句者即前明初相中有是宗法而非遍等三",
    "X53n0854_001:0853a24": "句也。",
    "X53n0854_001:0853b01": "一種兩句者即三皆闕三皆不闕此皆是體闕也。",
    "X53n0854_001:0853b02": "或闕一有三句闕二有三等者此即無體闕也此等",
    "X53n0854_001:0853b03": "作句成四十五皆據有體數亦如之皆雖一相以作",
    "X53n0854_001:0853b04": "斯釋。",
    "X53n0854_001:0853b05": "此問二體相未顯故者二相未顯所以偏問而以釋",
    "X53n0854_001:0853b06": "之亦有本言相成顯故今不依也。",
    "X53n0854_001:0853b07": "有無法處者意云有體無體處隨應皆名為同品也",
    "X53n0854_001:0853b08": "由法能別至以彰彼聚者此中意說舉所立法以彰",
    "X53n0854_001:0853b09": "彼同喻聚也。",
    "X53n0854_001:0853b10": "答彼若不許聲至宗因無故者喚立論人名之為彼",
    "X53n0854_001:0853b11": "立論之人不許聲上有於無我及以所作名宗因無",
    "X53n0854_001:0853b12": "故也此但舉法不舉人故。",
    "X53n0854_001:0853b13": "有有法差別相違者聲上我無我義名為差別所作",
    "X53n0854_001:0853b14": "性因與相違法作因也明知傍許有義准宗不爾即",
    "X53n0854_001:0853b15": "無四相違也。",
    "X53n0854_001:0853b16": "謂隨所有法者是同喻望所餘法者是餘所立宗也",
    "X53n0854_001:0853b17": "其相展轉者此彼兩法名為展轉也少分相似者正",
    "X53n0854_001:0853b18": "釋同喻也下釋異喻義亦准之。",
    "X53n0854_001:0853b19": "此中不言至此准可知者意前同喻中言與所立法",
    "X53n0854_001:0853b20": "今異喻中但言無其所立不言其法者義准可知也",
    "X53n0854_001:0853b21": "故略不言但無所立義已成故也。",
    "X53n0854_001:0853b22": "若常宗有亦入異品者意云若立有體常宗龜毛等",
    "X53n0854_001:0853b23": "無體即入異品也。",
    "X53n0854_001:0853b24": "若非有品便入同中者意云若立無體之法即入同",
    "X53n0854_001:0853c01": "品中攝故無第三雙非二品也。",
    "X53n0854_001:0853c02": "聲論師中總有二類者一聲生二聲顯此二計中一",
    "X53n0854_001:0853c03": "一皆有四種且聲生論有計內外聲皆是常二計內",
    "X53n0854_001:0853c04": "常外是無常此復二類一者執內聲常其體是一如",
    "X53n0854_001:0853c05": "大乘真如二者執內外聲常其體本多如薩婆多擇",
    "X53n0854_001:0853c06": "滅此為四類聲顯亦爾問此生顯二計何別答顯文",
    "X53n0854_001:0853c07": "有聲先常住顯發之後其聲亦常聲生發已方是常",
    "X53n0854_001:0853c08": "住先無常也。",
    "X53n0854_001:0853c09": "勤勇為因至兩俱不成者如佛弟子對聲生論立內",
    "X53n0854_001:0853c10": "外聲皆是無常舉勤勇因佗全許自是一分於內即",
    "X53n0854_001:0853c11": "轉於外不轉對自一分轉名兩俱不成也。",
    "X53n0854_001:0853c12": "不爾因有兩俱一分兩俱不成者若佛弟子對聲顯",
    "X53n0854_001:0853c13": "論立內外聲皆是無常勤勇為因兩俱一分兩俱不",
    "X53n0854_001:0853c14": "成自佗不許外聲勤勇名一分也。",
    "X53n0854_001:0853c15": "勤勇因成同定餘遍者舉勤勇因成無常宗同品定",
    "X53n0854_001:0853c16": "有餘二皆遍餘二皆遍者遍是宗法異品遍無所以",
    "X53n0854_001:0853c17": "言同定餘遍。",
    "X53n0854_001:0853c18": "此既正因無不定過者所作性因隨成苦等乃犯不",
    "X53n0854_001:0853c19": "定由此隨應除苦以外即無其過所以言因既正無",
    "X53n0854_001:0853c20": "不定過也。",
    "X53n0854_001:0853c21": "因寬狹等至應設劬勞也者所作勤勇二因成無常",
    "X53n0854_001:0853c22": "宗名狹能成所成俱狹若所作因成無我宗即是宗",
    "X53n0854_001:0853c23": "寬而因是狹雖無異喻亦成正因也舉所量性因成",
    "X53n0854_001:0853c24": "無我宗能成所成俱名寬也無有一法非所量無有",
    "X53n0854_001:0854a01": "一法非無我所以名寬此等作法如下當知道理深",
    "X53n0854_001:0854a02": "幽卒難以曉莫不勤勞方能悟之勸勉後徒驗識臧",
    "X53n0854_001:0854a03": "否故披斯疏應設劬勞也。",
    "X53n0854_001:0854a05": "後記卷上"
}