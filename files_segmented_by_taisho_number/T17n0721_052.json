{
    "T17n0721_052:0304c02": "正法念處經卷第五十二",
    "T17n0721_052:0304c04": "元魏婆羅門瞿曇般若流支譯",
    "T17n0721_052:0304c05": "觀天品之三十一(夜摩天之十七)",
    "T17n0721_052:0304c06": "「又復彼天若心有念，欲下虛空，即心念時，共",
    "T17n0721_052:0304c07": "諸天眾從空而下，下已還至自住處住。如是",
    "T17n0721_052:0304c08": "寶珠還復如本，有大光明。彼諸天女為始生",
    "T17n0721_052:0304c09": "天如是說已。爾時，如是始生天子為欲羂縛，",
    "T17n0721_052:0304c10": "復樂境界，向寶珠林。見不遠處，有黃赤白無",
    "T17n0721_052:0304c11": "量百千種種光明滿珠林中，彼寶珠林不遠",
    "T17n0721_052:0304c12": "之處則有鵝林。爾時，如是始生天子於天",
    "T17n0721_052:0304c13": "女邊如是聞已，向寶珠林，共彼天女如是往",
    "T17n0721_052:0304c14": "到。既前到已，見珠光明乃有無量，當爾之",
    "T17n0721_052:0304c15": "時，始生天子如是憶念：『如彼異天入寶珠林",
    "T17n0721_052:0304c16": "虛空中行，遍見天處，我亦如是，入寶珠林如",
    "T17n0721_052:0304c17": "是而行。』即於念時，隨心所念，珠為堂舍，在",
    "T17n0721_052:0304c18": "虛空中。彼始生天空中見已，共天女眾入寶",
    "T17n0721_052:0304c19": "珠堂。如自善業，見彼堂中種種可愛。彼寶珠",
    "T17n0721_052:0304c20": "中有流水河、蓮華水池、園林山峯滿珠堂",
    "T17n0721_052:0304c21": "內，眼見心樂。",
    "T17n0721_052:0304c22": "「復於諸處見有諸鳥，鳥聲可愛。彼如是處有",
    "T17n0721_052:0304c23": "種種色形相香華。復見異處種種鳥獸，有河",
    "T17n0721_052:0304c24": "平岸、有河峻岸，皆悉可愛，在彼河邊復見異",
    "T17n0721_052:0304c25": "處，多有天子及諸天女歌舞喜笑遊戲受樂。",
    "T17n0721_052:0304c26": "彼如是處諸園林等，一切皆如向來所說，天",
    "T17n0721_052:0304c27": "子始見，共天女眾遊戲受樂放逸而行，愛不",
    "T17n0721_052:0304c28": "知足。又行異處，次復行到蘇陀食處，為食食",
    "T17n0721_052:0304c29": "故。如自善業，相似得食。食彼食已，為境界",
    "T17n0721_052:0305a01": "火之所燒然，復向酒河，共諸天女，愛波所漂，",
    "T17n0721_052:0305a02": "去向彼河飲酒地處。到彼處已，乃以珠器",
    "T17n0721_052:0305a03": "盛酒而飲。彼既飲酒，歡喜之心轉更增長，愛",
    "T17n0721_052:0305a04": "境界火之所燒然，為五境界之所迷惑，復共",
    "T17n0721_052:0305a05": "天女歌舞遊戲。",
    "T17n0721_052:0305a06": "「彼處如是受天樂已，復向水池蓮華之林。為",
    "T17n0721_052:0305a07": "欲在彼池中遊戲，共天女眾受諸欲樂，是故",
    "T17n0721_052:0305a08": "向彼蓮華池林。到已復更受境界樂，共諸天",
    "T17n0721_052:0305a09": "女水中遊戲，第一勝樂，不可譬喻，受如是",
    "T17n0721_052:0305a10": "樂。又復欲發，悕望欲樂，欲聞音聲，貪著境",
    "T17n0721_052:0305a11": "界，五樂音聲，心念悕望聞天女眾歌詠之",
    "T17n0721_052:0305a12": "聲。五樂音聲聞已心樂，不可稱說，更無異",
    "T17n0721_052:0305a13": "法可以為喻。彼受如是五欲功德種種勝樂，",
    "T17n0721_052:0305a14": "不知厭足。以有愛故，愛不知足，如火得薪，無",
    "T17n0721_052:0305a15": "有足時。如是欲者，欲不可足，常無量種無量",
    "T17n0721_052:0305a16": "分別而受諸樂。於長久時，既受樂已，而復",
    "T17n0721_052:0305a17": "更於鵝林之中珠堂上坐。共諸天女下彼珠",
    "T17n0721_052:0305a18": "堂，在鵝林中而復更見未曾有處。如是如是",
    "T17n0721_052:0305a19": "見彼處已，如是如是心生喜樂，如是如是種",
    "T17n0721_052:0305a20": "種見已，而於境界猶不知足。如是流水、蓮華",
    "T17n0721_052:0305a21": "河池、園林等處，若天、天女見無量種五樂音",
    "T17n0721_052:0305a22": "聲，如是遊戲。又復鵝王住寬廣處，天共天女",
    "T17n0721_052:0305a23": "向彼鵝處。如是彼處見種種天，無量百千歌",
    "T17n0721_052:0305a24": "舞遊戲而受天樂，更無餘物可為譬喻。形世",
    "T17n0721_052:0305a25": "間日，如螢火蟲，唯除光明，更無譬喻。「彼處",
    "T17n0721_052:0305a26": "如是不可譬喻境界受樂，彼受樂天，譬喻叵",
    "T17n0721_052:0305a27": "得。人世界中第一美味，所謂蜜味合藥之",
    "T17n0721_052:0305a28": "酒、甘蔗肉等，閻浮提中此味第一，一切和",
    "T17n0721_052:0305a29": "合於赤蘇陀，如極苦味、蘗味不異。人中勝",
    "T17n0721_052:0305b01": "味於彼天味，如是劣減。如是味勝，少分譬",
    "T17n0721_052:0305b02": "喻，天中之味不可譬喻。彼天之香亦不可",
    "T17n0721_052:0305b03": "喻，如人世間第一善香，謂栴檀香、若沈水香、",
    "T17n0721_052:0305b04": "末香塗香、瞻波迦華、尼居私帝蘇摩那華，",
    "T17n0721_052:0305b05": "如是乾陀婆離師迦、憂鉢羅華、拘物頭華、",
    "T17n0721_052:0305b06": "尼朱羅等，此一切華皆悉和合，猶亦不如天",
    "T17n0721_052:0305b07": "中之華。於彼天中荏婆色華，十六分中不",
    "T17n0721_052:0305b08": "及其一，如是天中香，亦如是不可譬喻。又彼",
    "T17n0721_052:0305b09": "天中觸，亦如是不可譬喻。人世界中一切國",
    "T17n0721_052:0305b10": "土平等勝觸，謂憍奢耶絹及烏拏、若劫貝",
    "T17n0721_052:0305b11": "等，如是種種彼人中觸一切和合，於彼天",
    "T17n0721_052:0305b12": "中極微劣觸，謂金最堅，猶勝人中所有勝",
    "T17n0721_052:0305b13": "觸。於天下觸，十六分中不及其一，如是天",
    "T17n0721_052:0305b14": "中所有諸觸，不可譬喻。又彼天中，聲亦如是",
    "T17n0721_052:0305b15": "不可譬喻。人世界中第一聲者，所謂琵琶、箏",
    "T17n0721_052:0305b16": "笛箜篌、齊鼓歌等，如是諸聲一切和合，猶亦",
    "T17n0721_052:0305b17": "不如彼天之中莊嚴具聲。於彼天中莊嚴具",
    "T17n0721_052:0305b18": "聲，十六分中不及其一，如是天中所有音聲，",
    "T17n0721_052:0305b19": "不可譬喻。如是譬喻，唯可得與四天王天以",
    "T17n0721_052:0305b20": "為譬喻，若於第二三十三天則非譬喻，於夜",
    "T17n0721_052:0305b21": "摩天亦非譬喻。人中欲樂，唯可得況四天",
    "T17n0721_052:0305b22": "王天所受欲樂。四天王天所受欲樂，唯可得",
    "T17n0721_052:0305b23": "況三十三天所受欲樂。三十三天所受欲樂，",
    "T17n0721_052:0305b24": "唯可得況夜摩天中所受欲樂。如是次第，業",
    "T17n0721_052:0305b25": "力勝故，六欲天中次第轉勝，諸天境界意",
    "T17n0721_052:0305b26": "亦如是，天樂轉勝。意地之樂有無量種，一切",
    "T17n0721_052:0305b27": "和合。「如是天子，彼鵝林中遊戲受樂，次第",
    "T17n0721_052:0305b28": "漸前，遂近鵝王。見彼鵝王在廣池中種種遊",
    "T17n0721_052:0305b29": "戲，共彼雌鳥住蓮華林，天眾圍遶彼大鵝",
    "T17n0721_052:0305c01": "王。有一蓮華，一由旬量，七寶蓮華，金剛為",
    "T17n0721_052:0305c02": "鬚，其觸極軟，及香色等不可譬喻，無量光明",
    "T17n0721_052:0305c03": "從華而出，有百千葉。彼大鵝王在彼如是蓮",
    "T17n0721_052:0305c04": "華中住。於節會時。節會之時，夜摩天王牟修",
    "T17n0721_052:0305c05": "樓陀并天眾等，鵝為說法。彼鵝王者，以願力",
    "T17n0721_052:0305c06": "故，生夜摩中。如是利益，生夜摩天，為夜摩",
    "T17n0721_052:0305c07": "天如是說法，令離放逸。「爾時，如是始生天",
    "T17n0721_052:0305c08": "子次第漸前往到廣池。善時鵝王既見如",
    "T17n0721_052:0305c09": "是始生天子，為說偈言：",
    "T17n0721_052:0305c10": "「『以有渴愛故，　　於欲不知足，",
    "T17n0721_052:0305c11": "　　由心動諸根，　　不覺時已過。",
    "T17n0721_052:0305c12": "　　所愛著欲樂，　　無常法所攝，",
    "T17n0721_052:0305c13": "　　以樂見婦女，　　不覺時已過。",
    "T17n0721_052:0305c14": "　　為愛所迷故，　　繫屬於生死，",
    "T17n0721_052:0305c15": "　　如是愚癡者，　　不覺時已過。",
    "T17n0721_052:0305c16": "　　為欲牽心故，　　沒在癡闇中，",
    "T17n0721_052:0305c17": "　　瞋所繫縛者，　　不覺時已過。",
    "T17n0721_052:0305c18": "　　繫縛在地獄，　　不生厭離心，",
    "T17n0721_052:0305c19": "　　放逸毒所迷，　　不覺時已過。",
    "T17n0721_052:0305c20": "　　不調不知羞，　　恃姓生憍慢，",
    "T17n0721_052:0305c21": "　　心貪不知足，　　不覺時已過。",
    "T17n0721_052:0305c22": "　　五繩羂所縛，　　六法之所迷，",
    "T17n0721_052:0305c23": "　　三時中常癡，　　不覺時已過。",
    "T17n0721_052:0305c24": "　　不知惡趣道，　　惡羂所破壞，",
    "T17n0721_052:0305c25": "　　若有如是心，　　不覺時已過。",
    "T17n0721_052:0305c26": "　　初得欲則樂，　　後則不利益，",
    "T17n0721_052:0305c27": "　　以心著欲故，　　不覺時已過。",
    "T17n0721_052:0305c28": "　　不知前世苦，　　而樂著天樂，",
    "T17n0721_052:0305c29": "　　未知愛別離，　　不覺時已過。",
    "T17n0721_052:0306a01": "　　為業網所縛，　　如魚在網中，",
    "T17n0721_052:0306a02": "　　是故失善道，　　不覺時已過。",
    "T17n0721_052:0306a03": "　　愚癡者無心，　　不知有過患，",
    "T17n0721_052:0306a04": "　　沒在於癡闇，　　不覺時已過。",
    "T17n0721_052:0306a05": "　　眾生業羂縛，　　獨而無伴侶，",
    "T17n0721_052:0306a06": "　　見天女故迷，　　不覺時已過。",
    "T17n0721_052:0306a07": "　　乘騎諸根馬，　　迷失於善道，",
    "T17n0721_052:0306a08": "　　貪著三界味，　　不覺時已過。",
    "T17n0721_052:0306a09": "　　不知戒非戒，　　或復多瞋恚，",
    "T17n0721_052:0306a10": "　　失意亦失道，　　不覺時已過。",
    "T17n0721_052:0306a11": "　　不知利益不，　　迷於作不作，",
    "T17n0721_052:0306a12": "　　如小兒戲弄，　　不覺時已過。",
    "T17n0721_052:0306a13": "　　如河水速流，　　在園林池處，",
    "T17n0721_052:0306a14": "　　常受欲樂故，　　不覺時已過。",
    "T17n0721_052:0306a15": "　　在山頂堂中，　　若在蓮花林，",
    "T17n0721_052:0306a16": "　　常受欲樂故，　　不覺時已過。",
    "T17n0721_052:0306a17": "　　於業業報中，　　未曾有知解，",
    "T17n0721_052:0306a18": "　　唯貪著食味，　　不覺時已過。",
    "T17n0721_052:0306a19": "　　業風之所吹，　　常在此三界，",
    "T17n0721_052:0306a20": "　　流轉猶如輪，　　癡故不覺知。",
    "T17n0721_052:0306a21": "　　常在於惡處，　　上高梁繩上，",
    "T17n0721_052:0306a22": "　　如是愚癡者，　　不勤捨離過。",
    "T17n0721_052:0306a23": "　　若能捨離欲，　　是第一精進，",
    "T17n0721_052:0306a24": "　　離一切希望，　　則無諸煩惱。",
    "T17n0721_052:0306a25": "　　彼初中後時，　　若得佛法已，",
    "T17n0721_052:0306a26": "　　寂靜修行故，　　是無煩惱者。",
    "T17n0721_052:0306a27": "　　若得於欲樂，　　彼樂必破壞，",
    "T17n0721_052:0306a28": "　　因欲得苦報，　　知欲非勝法。",
    "T17n0721_052:0306a29": "　　是故有智者，　　心不樂於欲，",
    "T17n0721_052:0306b01": "　　彼則能斷除，　　生死苦因緣。』",
    "T17n0721_052:0306b02": "「彼大鵝王為始生天如是說偈，毀呰欲法，如",
    "T17n0721_052:0306b03": "是說故。彼始生天漸漸前進，近於鵝王。彼始",
    "T17n0721_052:0306b04": "生天雖聞勝法而心不受，境界迷故，漸近鵝",
    "T17n0721_052:0306b05": "王而不攝法，猶著境界，受諸欲樂。現見鵝",
    "T17n0721_052:0306b06": "王在水中戲，入蓮華林，割取蓮華，共天女眾",
    "T17n0721_052:0306b07": "擲而弄之。善時鵝王而語之言：『此安隱語而",
    "T17n0721_052:0306b08": "不肯受，汝於後時，為何所得？』「爾時，鳥處始",
    "T17n0721_052:0306b09": "生天子復聞遠處有勝妙聲，勝於天聲。聞彼",
    "T17n0721_052:0306b10": "聲已，心生愛樂，其聲普遍琵琶箜篌、齊鼓笛",
    "T17n0721_052:0306b11": "等如是種種可愛音聲。爾時彼天在廣池邊",
    "T17n0721_052:0306b12": "種種遊戲，既聞聲已，一切迴面向彼聲聽。爾",
    "T17n0721_052:0306b13": "時，遠見有百千堂周匝圍遶，天歌音聲甚為",
    "T17n0721_052:0306b14": "可愛，聞者欲發。端嚴殊妙如星遶月，如是如",
    "T17n0721_052:0306b15": "是堂行圍遶或身光明周匝輪行，一切天",
    "T17n0721_052:0306b16": "眾見之心樂，百千天女詠歌音聲。夜摩天",
    "T17n0721_052:0306b17": "主在百千葉七寶蓮華臺上而坐，無量天女",
    "T17n0721_052:0306b18": "之所圍遶，為聽法故，向彼善時菩薩鵝王所",
    "T17n0721_052:0306b19": "住之處。",
    "T17n0721_052:0306b20": "「爾時，鵝王善時菩薩見已速迎，共餘雌鵝",
    "T17n0721_052:0306b21": "并餘雄鵝，無量百千勝妙七寶間錯其身，一",
    "T17n0721_052:0306b22": "切同時皆在虛空飛向天主牟修樓陀，復有",
    "T17n0721_052:0306b23": "餘鵝詠歌音聲。如是二王，一是鵝王，二是",
    "T17n0721_052:0306b24": "天王，迭相敬重出美妙語，迭相問訊。鵝",
    "T17n0721_052:0306b25": "王善時以本願故，為夜摩天除放逸故，生",
    "T17n0721_052:0306b26": "夜摩天。「善時王言：『天王久時不來在此廣",
    "T17n0721_052:0306b27": "池之所，我於餘天聞如是言：「牟修樓陀夜",
    "T17n0721_052:0306b28": "摩天王不放逸行，共諸天眾在彼山樹具",
    "T17n0721_052:0306b29": "足地處看六佛塔——禮拜供養——化力書經，在彼",
    "T17n0721_052:0306c01": "佛塔讀說彼經，示諸天眾。」此因緣故，我今",
    "T17n0721_052:0306c02": "來迎。汝於彼處說法之時，我亦在此廣池之",
    "T17n0721_052:0306c03": "側，為遊戲天如應說法，謂第一義寂靜安隱，",
    "T17n0721_052:0306c04": "能除放逸，畢竟利益。以此因緣，我今如是",
    "T17n0721_052:0306c05": "來迎天王。我以愛法離於慢心，敬重故來。』",
    "T17n0721_052:0306c06": "「彼時如是，牟修樓陀夜摩天王聞是語已，作",
    "T17n0721_052:0306c07": "如是言：『鵝王普為饒益一切夜摩諸天，利益",
    "T17n0721_052:0306c08": "一切夜摩諸天故在此處，今共迴還到廣池",
    "T17n0721_052:0306c09": "所。』說是語已，牟修樓陀夜摩天王無量天眾、",
    "T17n0721_052:0306c10": "諸天女眾之所圍遶，善時鵝王無量百千鵝",
    "T17n0721_052:0306c11": "眾圍遶，如是二王各并其眾，彼此和合，於虛",
    "T17n0721_052:0306c12": "空中種種音聲，心皆無垢猶如寶珠，於放逸",
    "T17n0721_052:0306c13": "地不放逸行，有大威德，共向廣池。到廣池",
    "T17n0721_052:0306c14": "已，彼廣池所一切天眾，既見天王暫止放逸，",
    "T17n0721_052:0306c15": "不作音聲、不相娛樂，不於水中種種遊戲，生",
    "T17n0721_052:0306c16": "敬重心。",
    "T17n0721_052:0306c17": "「夜摩天王知彼天眾心調順故，語鵝王言：",
    "T17n0721_052:0306c18": "『善時鵝王！此時最善，今可說法。天眾見我，心",
    "T17n0721_052:0306c19": "皆離慢，并天女眾一切無慢，可為說法。』「爾時，",
    "T17n0721_052:0306c20": "鵝王自念本生，曾於往世有佛，名為迦迦村",
    "T17n0721_052:0306c21": "陀，於彼佛所聞諸法門，所聞法中唯以一法",
    "T17n0721_052:0306c22": "為天眾說。語天王言：『天王善聽，我今為說。有",
    "T17n0721_052:0306c23": "五種法，若天若人放逸行者，是根本過。何等",
    "T17n0721_052:0306c24": "為五？謂放逸者其心則亂，意念異法，口宣異",
    "T17n0721_052:0306c25": "言。若有所說，不實無義，前後相違，動轉不",
    "T17n0721_052:0306c26": "定，他則不受。何以故？以其放逸心動亂故。",
    "T17n0721_052:0306c27": "自不能知——為何所說、為誰而說，彼則輕毀，彼",
    "T17n0721_052:0306c28": "則不受。以如是故，則於一切便為自輕，是",
    "T17n0721_052:0306c29": "放逸過。放逸過故，墮於惡道，於三惡趣隨",
    "T17n0721_052:0307a01": "相應生。此是初過。",
    "T17n0721_052:0307a02": "「『又彼放逸有第二過。何者第二？所謂不知應",
    "T17n0721_052:0307a03": "作不作。放逸意故，不知何者是所應作，不知",
    "T17n0721_052:0307a04": "何者所不應作。不知何業，不知何果，以不知",
    "T17n0721_052:0307a05": "業故不知果。彼愚癡者迷業果故，身壞命終",
    "T17n0721_052:0307a06": "墮於惡道，生地獄中。以放逸故得如是過，此",
    "T17n0721_052:0307a07": "第二過。",
    "T17n0721_052:0307a08": "「『又彼放逸有第三過。何者第三？若人若天以",
    "T17n0721_052:0307a09": "放逸故，近惡知識，不敬三寶、不求於智、不敬",
    "T17n0721_052:0307a10": "尊長；於過功德，不覺不知；於生死苦，不生厭",
    "T17n0721_052:0307a11": "離；不知雜業，謂種種業；不能翹勤，常喜睡",
    "T17n0721_052:0307a12": "眠，不能持戒。身壞命終墮於惡道，生地獄中。",
    "T17n0721_052:0307a13": "以放逸故得如是過，此第三過。",
    "T17n0721_052:0307a14": "「『又彼放逸有第四過。何者第四？謂於天中、若",
    "T17n0721_052:0307a15": "於人中，即初生時，命行不住，即生即滅，善業",
    "T17n0721_052:0307a16": "亦爾；生已即盡，死王欲至，共誰放逸？彼必別",
    "T17n0721_052:0307a17": "離。此有四法必定離別，何等為四？一者少",
    "T17n0721_052:0307a18": "年；二者安隱；三者壽命；四者具足。如是四",
    "T17n0721_052:0307a19": "種必定離別，智者常觀如是四種，若放逸者",
    "T17n0721_052:0307a20": "則不能知。若天若人放逸行者，一切不知，以",
    "T17n0721_052:0307a21": "不知故，墮於惡道。以放逸故得如是過，此第",
    "T17n0721_052:0307a22": "四過。「『又彼放逸有第五過。何者第五？謂於第",
    "T17n0721_052:0307a23": "一不可信處，而便信之。不可信中最叵信者，",
    "T17n0721_052:0307a24": "所謂婦女，而愚癡者信於婦女。彼愚癡者雖",
    "T17n0721_052:0307a25": "信婦女，然彼婦女於其不信，乃至命盡，心不",
    "T17n0721_052:0307a26": "離誑。一切婦女皆多諂誑，皆多幻偽，多垢破",
    "T17n0721_052:0307a27": "壞，其心多慢，破戒心濁。如是等過，一切婦",
    "T17n0721_052:0307a28": "女心皆不離，如火之熱，一切婦女不離此法。",
    "T17n0721_052:0307a29": "若愚癡者信彼婦女，唯有語言，然無一實。",
    "T17n0721_052:0307b01": "以愛貪故，為欲所牽，是故近之。如是略說放",
    "T17n0721_052:0307b02": "逸之行五種過患，如是五過不離放逸，是故",
    "T17n0721_052:0307b03": "天人應捨放逸。此放逸行障涅槃門，放逸行",
    "T17n0721_052:0307b04": "者身壞命終墮於惡道，生在地獄、餓鬼、畜生。",
    "T17n0721_052:0307b05": "以放逸故得如是過，此第五過。「『是故智者應",
    "T17n0721_052:0307b06": "離放逸，若捨放逸，有五功德。何等為五？所謂",
    "T17n0721_052:0307b07": "正行，心意正信，作所應作，不應作者則便不",
    "T17n0721_052:0307b08": "作，恒常用意，於一切時皆作利益。捨離放逸",
    "T17n0721_052:0307b09": "如毒不異，善知三世。此不放逸最初功德，",
    "T17n0721_052:0307b10": "不放逸故得此功德。",
    "T17n0721_052:0307b11": "「『又不放逸第二功德。何者第二？謂知輕重。近",
    "T17n0721_052:0307b12": "善知識，常行善業；遠惡知識，不作惡業，以",
    "T17n0721_052:0307b13": "彼惡業，善人嫌毀。若見惡人則皆捨離，見",
    "T17n0721_052:0307b14": "功德人則便親近。如是修行善意行故，不入",
    "T17n0721_052:0307b15": "惡道。此不放逸第二功德，不放逸故得此功",
    "T17n0721_052:0307b16": "德。「『又不放逸第三功德。何者第三？所謂謹慎。",
    "T17n0721_052:0307b17": "乃至捨命，不屬婦女，不信其言。常一切時形",
    "T17n0721_052:0307b18": "相可見，一切婦女有二種縛，繫縛世間。唯見",
    "T17n0721_052:0307b19": "其色，不信其語，彼有智者如是如實觀察婦",
    "T17n0721_052:0307b20": "女。如是如實正觀察已，雖見歌舞喜笑遊戲",
    "T17n0721_052:0307b21": "莊嚴具等，心不貪著。一切放逸皆因婦女，一",
    "T17n0721_052:0307b22": "切婦女，是半放逸。若有能離婦女放逸，則能",
    "T17n0721_052:0307b23": "渡於生死大海。人世界中，人皆說言：「不放逸",
    "T17n0721_052:0307b24": "者得名好人。」此不放逸第三功德，不放逸故",
    "T17n0721_052:0307b25": "得此功德。",
    "T17n0721_052:0307b26": "「『又不放逸第四功德。何者第四？所謂謹慎不",
    "T17n0721_052:0307b27": "放逸者，謂於富樂欲等不信，觀知無常，作",
    "T17n0721_052:0307b28": "如是知：「此欲無常，轉動不定，則不可信，不",
    "T17n0721_052:0307b29": "久破壞，不久失滅。」如是不信安隱之事，故",
    "T17n0721_052:0307c01": "不放逸。一切安隱為病所壞，如是於少亦不",
    "T17n0721_052:0307c02": "生信，一切少年為老所壞，是故於少不生慢",
    "T17n0721_052:0307c03": "心。如是於命亦不生信，不生慢心，不作惡業。",
    "T17n0721_052:0307c04": "何以故？必為死王所劫奪故。是故不信一切",
    "T17n0721_052:0307c05": "有為生死之法，以不信故，不放逸行。此不放",
    "T17n0721_052:0307c06": "逸第四功德，不放逸故得此功德。",
    "T17n0721_052:0307c07": "「『又不放逸第五功德。何者第五？所謂恒常親",
    "T17n0721_052:0307c08": "近聖人愛樂智故，歸依三寶，聞法思義，彼臨",
    "T17n0721_052:0307c09": "死時，不生怖畏。以知死相、知退相故，不生",
    "T17n0721_052:0307c10": "怖畏。聞義天子則知退相，人欲死時則知死",
    "T17n0721_052:0307c11": "相，如是知故，知生惡道、知生善道，作如是",
    "T17n0721_052:0307c12": "知：「我生善道。」「我生惡道。」若臨死時，惡道相出，",
    "T17n0721_052:0307c13": "則能方便令心清淨，心清淨故，惡道相滅，善",
    "T17n0721_052:0307c14": "道相現。此不放逸第一勝果，甚為難得，諸親",
    "T17n0721_052:0307c15": "善中，此亦最勝。此不放逸第五功德，不放逸",
    "T17n0721_052:0307c16": "故得此功德。』「爾時，彼處善時鵝王頌彼如來",
    "T17n0721_052:0307c17": "迦迦村陀佛所說偈言：",
    "T17n0721_052:0307c18": "「『已離欲如來，　　讚歎不放逸，",
    "T17n0721_052:0307c19": "　　毀呰放逸行，　　所至生死處。",
    "T17n0721_052:0307c20": "　　不放逸解脫，　　放逸故受苦，",
    "T17n0721_052:0307c21": "　　此放逸繫縛，　　愚者不能斷。",
    "T17n0721_052:0307c22": "　　不放逸善人，　　則生於天中，",
    "T17n0721_052:0307c23": "　　於天中放逸，　　故退時心悔。",
    "T17n0721_052:0307c24": "　　一切放逸者，　　生死不得脫，",
    "T17n0721_052:0307c25": "　　放逸第一羂，　　能縛令流轉。",
    "T17n0721_052:0307c26": "　　作所不應作，　　不作所應作，",
    "T17n0721_052:0307c27": "　　一切放逸者，　　所作皆顛倒。",
    "T17n0721_052:0307c28": "　　尚不作世法，　　何況出世法，",
    "T17n0721_052:0307c29": "　　是故諸智者，　　不讚放逸行。",
    "T17n0721_052:0308a01": "　　以是故不應，　　行放逸之行，",
    "T17n0721_052:0308a02": "　　如是放逸行，　　是惡道初使。",
    "T17n0721_052:0308a03": "　　若有能捨離，　　苦惱之藏處，",
    "T17n0721_052:0308a04": "　　如是勇健者，　　能渡有大海。』",
    "T17n0721_052:0308a05": "「善時鵝王為彼天主牟修樓陀并諸天眾，如",
    "T17n0721_052:0308a06": "是已說過去舊法，利益天人。又彼鵝王現為",
    "T17n0721_052:0308a07": "天主牟修樓陀復更說法，作如是言：『有五種",
    "T17n0721_052:0308a08": "法對治沙門放逸之行。何等為五？所謂一切",
    "T17n0721_052:0308a09": "放逸行者皆受苦惱。如是之人隨何放逸，",
    "T17n0721_052:0308a10": "能致苦惱。捨彼放逸，知彼過已，修行功德，捨",
    "T17n0721_052:0308a11": "離彼故，無不饒益；不受苦惱，不善惡業則不",
    "T17n0721_052:0308a12": "增長，修行正行。此是沙門初對治法，放逸對",
    "T17n0721_052:0308a13": "治。",
    "T17n0721_052:0308a14": "「『又復沙門第二對治，對治放逸。何者第二？謂",
    "T17n0721_052:0308a15": "見實義。實見之人，一切心意皆悉決定，如實",
    "T17n0721_052:0308a16": "而見。如實見故，不行放逸，以如實見放逸過",
    "T17n0721_052:0308a17": "故。此是第二放逸對治。",
    "T17n0721_052:0308a18": "「『又復沙門第三對治，對治放逸。何者第三？所",
    "T17n0721_052:0308a19": "謂親近不放逸者，受戒持戒。如彼所行如是",
    "T17n0721_052:0308a20": "而行，如彼所作亦如是作。於持戒者常與同",
    "T17n0721_052:0308a21": "處，於破戒者捨而不近。是故放逸，一切皆",
    "T17n0721_052:0308a22": "無。此是第三放逸對治。",
    "T17n0721_052:0308a23": "「『又復沙門第四對治，對治放逸。何者第四？謂",
    "T17n0721_052:0308a24": "求智故，常近智者、常樂智者，捨離放逸。近不",
    "T17n0721_052:0308a25": "放逸如是謹慎不放逸者，樂近苦遠，彼善男",
    "T17n0721_052:0308a26": "子恒常如是不放逸行。此是第四放逸對治。",
    "T17n0721_052:0308a27": "「『又復沙門第五對治，對治放逸。何者第五？所",
    "T17n0721_052:0308a28": "謂有王、若王大臣執放逸者，與其罪罰或斷",
    "T17n0721_052:0308a29": "其命，或時盡奪一切財物，或時與杖，或截其",
    "T17n0721_052:0308b01": "手。如是種種與放逸者異異刑罰，彼既見已，",
    "T17n0721_052:0308b02": "心生怖畏。以怖畏故，捨離放逸，不放逸行。如",
    "T17n0721_052:0308b03": "是對治捨離放逸，以見他人受如是罰，生怖",
    "T17n0721_052:0308b04": "畏故。隨順法行，畏行放逸墮於地獄，是故不",
    "T17n0721_052:0308b05": "作一切惡行。此是第五放逸對治。如是放逸，",
    "T17n0721_052:0308b06": "於天於人則非安隱。』「彼多天眾聞是經已，捨",
    "T17n0721_052:0308b07": "離放逸。牟修樓陀夜摩天王既聞鵝王所說",
    "T17n0721_052:0308b08": "經已，起隨喜心，復共天眾飛昇虛空，如其",
    "T17n0721_052:0308b09": "本來，還如是去。自餘諸天，有在廣池更受",
    "T17n0721_052:0308b10": "樂者，有向林中而受樂者。既入園林種種受",
    "T17n0721_052:0308b11": "樂，如是乃至愛善業盡。善業盡故，於彼處",
    "T17n0721_052:0308b12": "退。彼處退已，如自業行，或墮地獄、或墮餓",
    "T17n0721_052:0308b13": "鬼、或墮畜生。若以餘業生於人中，則生第",
    "T17n0721_052:0308b14": "一富樂之處，黠慧利根，多所知見，有智慧命，",
    "T17n0721_052:0308b15": "以有智慧是故大富，為王所愛。以餘業故。",
    "T17n0721_052:0308b16": "「成就地竟。",
    "T17n0721_052:0308b17": "「又彼比丘知業果報，觀夜摩天所有地處。彼",
    "T17n0721_052:0308b18": "見聞知：復有地處名光明圍。眾生何業生於",
    "T17n0721_052:0308b19": "彼處？彼見聞知或天眼見：若善男子曾聞法",
    "T17n0721_052:0308b20": "義，受戒持戒，正見不邪，不惱亂他，心意正",
    "T17n0721_052:0308b21": "直，不殺不盜，如前所說，復捨邪婬，畏邪行",
    "T17n0721_052:0308b22": "故，乃至不觀畫婦女像，常行善業，善修淨命。",
    "T17n0721_052:0308b23": "如是之人身壞命終生於善道，天世界中，光",
    "T17n0721_052:0308b24": "明圍處。生彼處已，善業力故，天妙境界五欲",
    "T17n0721_052:0308b25": "功德種種受樂，六根所使，樂見園林。如是如",
    "T17n0721_052:0308b26": "是見種種法，如是如是六根增上。以增上故，",
    "T17n0721_052:0308b27": "則能驅使地處平正，第一柔軟，七寶間雜，甚",
    "T17n0721_052:0308b28": "可愛樂。彼地之中若有樹生，觸極軟滑，金果",
    "T17n0721_052:0308b29": "銀葉，勝觸香味皆悉具足。如是天果，如意",
    "T17n0721_052:0308c01": "出香，如意生味。",
    "T17n0721_052:0308c02": "「彼處諸天若有是心，欲令彼果如意出酒，即",
    "T17n0721_052:0308c03": "有觸香色味具足天之美酒，從果流出在於",
    "T17n0721_052:0308c04": "樹下。時彼諸天共天女眾執珠寶器，承而",
    "T17n0721_052:0308c05": "飲之。如是天酒有下中上，香味觸等。業無量",
    "T17n0721_052:0308c06": "故，如彼業因，如是得酒，有下中上。又復餘天",
    "T17n0721_052:0308c07": "有無量種受五欲樂，為放逸燒，樂見園林歌",
    "T17n0721_052:0308c08": "舞喜笑，處處遊戲相隨而行，向彼園林。如是",
    "T17n0721_052:0308c09": "如是，隨所行道，見異異種微妙之色。彼所得",
    "T17n0721_052:0308c10": "味，有無量種無量分別種種勝味。彼所嗅香，",
    "T17n0721_052:0308c11": "有無量種無量分別種種妙香。與心相應。彼",
    "T17n0721_052:0308c12": "憶念觸，有無量種無量分別受樂相應天妙",
    "T17n0721_052:0308c13": "之觸。彼天所聞天妙音聲，有無量種無量分",
    "T17n0721_052:0308c14": "別心樂相應，聞已歡喜，第一持戒勝善業故。",
    "T17n0721_052:0308c15": "五欲功德皆悉具足而受樂行，彼天如是受",
    "T17n0721_052:0308c16": "樂行故，乃經久時，如是受樂，不知厭足。「復更",
    "T17n0721_052:0308c17": "遠見，名心樂林，無量百千寶樹莊嚴。彼心樂",
    "T17n0721_052:0308c18": "林如是可愛，枝葉根莖各各別別。一廂銀",
    "T17n0721_052:0308c19": "林，其白如雪，名銀樹林，其光猶如閻浮提中",
    "T17n0721_052:0308c20": "月之光明。彼一一樹端嚴殊妙，天若見者，心",
    "T17n0721_052:0308c21": "則受樂。又復一廂，赤色猶如迦鷄檀那，甚",
    "T17n0721_052:0308c22": "赤無比，有赤光明，其葉亦赤。如是葉等，和合",
    "T17n0721_052:0308c23": "成林，如是赤林極為可愛。彼林赤故，遍照虛",
    "T17n0721_052:0308c24": "空一切皆赤。又復一廂名常樂林，其林一",
    "T17n0721_052:0308c25": "廂有青園林，其林普青，青影光明。彼林一",
    "T17n0721_052:0308c26": "廂如是光明，端嚴殊妙，如閻浮提虛空不",
    "T17n0721_052:0308c27": "異，是毘琉璃寶之光明。如是彼處名常樂林。",
    "T17n0721_052:0308c28": "復次一廂是頗梨林，光明清淨根莖枝葉，",
    "T17n0721_052:0308c29": "多有無量流水河池皆悉具足。又彼大林次",
    "T17n0721_052:0309a01": "復一廂，青寶樹林，根莖枝葉青色光明。於",
    "T17n0721_052:0309a02": "樹枝中有種種鳥，鳥種種聲，多有種種妙蓮",
    "T17n0721_052:0309a03": "花池而為莊嚴。彼天園林如是光明，端嚴勝",
    "T17n0721_052:0309a04": "妙。",
    "T17n0721_052:0309a05": "「爾時，彼處光明圍地一切諸天自身光明，",
    "T17n0721_052:0309a06": "為欲遊戲受諸樂故，向心樂林。於彼林中遊",
    "T17n0721_052:0309a07": "戲受樂，愛林所繫，五欲功德，受天快樂，不知",
    "T17n0721_052:0309a08": "厭足。又復遊戲種種受樂，入心樂林。彼林之",
    "T17n0721_052:0309a09": "內有種種色、有種種味、有種種香，花果具",
    "T17n0721_052:0309a10": "足，多有妙蜂莊嚴其林，處處普遍。又復多",
    "T17n0721_052:0309a11": "有可愛鳥眾，種種可愛妙蓮花池，種種可愛",
    "T17n0721_052:0309a12": "樹枝屋舍，散華遍地，地觸柔軟，甚可愛樂。",
    "T17n0721_052:0309a13": "多有無量百千天眾，是故彼處如是端嚴。樹",
    "T17n0721_052:0309a14": "枝屋舍，多有蓮華、流水池河，種種山谷多有",
    "T17n0721_052:0309a15": "諸樹。歌舞喜笑，種種遊戲莊嚴具聲，猶如歌",
    "T17n0721_052:0309a16": "音；微風動林，枝花垂挑。是故彼林如是嚴",
    "T17n0721_052:0309a17": "好。爾時，彼天入彼林中，轉勝歡喜，復更歌舞",
    "T17n0721_052:0309a18": "遊戲喜笑，迭共受樂。於一切時心樂境界，其",
    "T17n0721_052:0309a19": "心恒常念行放逸。",
    "T17n0721_052:0309a20": "「彼諸天眾如是受樂，乃至久時，復入七寶曼",
    "T17n0721_052:0309a21": "陀羅林。彼林可愛，林中最勝，猶如山王。所有",
    "T17n0721_052:0309a22": "光明勝百千日，遶蓮華池以為莊嚴。曼陀羅",
    "T17n0721_052:0309a23": "林有孔雀王，名曰雜色，種種七寶間錯斑",
    "T17n0721_052:0309a24": "雜，所出音聲普遍彼林。實是菩薩以願力",
    "T17n0721_052:0309a25": "故，生彼天中，為放逸天除放逸故。見彼諸",
    "T17n0721_052:0309a26": "天五境界火之所燒故，住樹枝中，勇猛無畏，",
    "T17n0721_052:0309a27": "生憐愍心告彼天言：『此諸天等多放逸行，不",
    "T17n0721_052:0309a28": "慮後退。此樂欲盡，無常不住。一切天樂速疾",
    "T17n0721_052:0309a29": "已過，如山中河其流迅速而不覺知。心常",
    "T17n0721_052:0309b01": "著樂，以惡愛故。』「爾時，雜色孔雀鳥王而說偈",
    "T17n0721_052:0309b02": "言：",
    "T17n0721_052:0309b03": "「『所作如夢見，　　住處如見焰，",
    "T17n0721_052:0309b04": "　　城如乾闥婆，　　天如是著欲。",
    "T17n0721_052:0309b05": "　　天為愛所生，　　終竟必破壞，",
    "T17n0721_052:0309b06": "　　謂樂不可盡，　　天如是著欲。",
    "T17n0721_052:0309b07": "　　樂不久則失，　　如河流速過，",
    "T17n0721_052:0309b08": "　　為欲城所誑，　　天如是著欲。",
    "T17n0721_052:0309b09": "　　如風吹動水，　　彼水中見月，",
    "T17n0721_052:0309b10": "　　猶如旋火輪，　　天如是著欲。",
    "T17n0721_052:0309b11": "　　如電之流動，　　如鹿愛之焰，",
    "T17n0721_052:0309b12": "　　如水沫不堅，　　天如是著欲。",
    "T17n0721_052:0309b13": "　　如芭蕉葉動，　　又亦如象耳，",
    "T17n0721_052:0309b14": "　　不善人所愛，　　天如是著欲。",
    "T17n0721_052:0309b15": "　　如金波迦果，　　如有食鐵鉤，",
    "T17n0721_052:0309b16": "　　如幻之無常，　　天如是著欲。",
    "T17n0721_052:0309b17": "　　皆虛誑無物，　　暫時不停住，",
    "T17n0721_052:0309b18": "　　初時味則甜，　　天如是著欲。",
    "T17n0721_052:0309b19": "　　唯放逸一味，　　是有縛之因，",
    "T17n0721_052:0309b20": "　　速使入惡道，　　天如是著欲。",
    "T17n0721_052:0309b21": "　　愛惡物謂好，　　常可畏常妨，",
    "T17n0721_052:0309b22": "　　如毒如刀等，　　天如是著欲。』",
    "T17n0721_052:0309b23": "「彼心樂林如是孔雀名雜色王，為調伏天如",
    "T17n0721_052:0309b24": "是說偈。善意願故，於天中生。彼孔雀王用人",
    "T17n0721_052:0309b25": "中物，以為譬喻，為天眾說。何以故？令天聞",
    "T17n0721_052:0309b26": "已，憶本生故；以憶本生，知業果故，修行無",
    "T17n0721_052:0309b27": "常；修無常故，不放逸行。是故雜色孔雀鳥王，",
    "T17n0721_052:0309b28": "以人中喻，為天說法。說何等法？謂無常法。為",
    "T17n0721_052:0309b29": "說欲過，說欲無常。",
    "T17n0721_052:0309c01": "「爾時，有天聞所說法，憶本前生。以憶本",
    "T17n0721_052:0309c02": "生，知業報故，於少時中不放逸行，生於善",
    "T17n0721_052:0309c03": "意。彼天少時生於善意不放逸行，少時利益、",
    "T17n0721_052:0309c04": "少時安隱，種未來世無量百千安隱生處善",
    "T17n0721_052:0309c05": "業種子，是故菩薩雜色鳥王說如是法。爾時",
    "T17n0721_052:0309c06": "天眾猶故著樂，入彼林中，以蓮華鬘莊嚴身",
    "T17n0721_052:0309c07": "首，自身光明莊嚴其身，五樂音聲種種受",
    "T17n0721_052:0309c08": "樂。於彼林中，無量河池水流盈滿具足莊嚴，",
    "T17n0721_052:0309c09": "天眾見已，放逸而行，於生老死不生怖畏，歌",
    "T17n0721_052:0309c10": "舞遊戲不知厭足。更入餘林，彼林名鬘。鬘",
    "T17n0721_052:0309c11": "林之樹無量百千，其樹枝華種種異色間雜",
    "T17n0721_052:0309c12": "不同，有無量種形相色香種種妙花，枝枝具",
    "T17n0721_052:0309c13": "足。如是妙華大小均等，希奇得所。於彼林",
    "T17n0721_052:0309c14": "中有七寶蜂，其音可愛，在彼華中共天遊戲。",
    "T17n0721_052:0309c15": "彼諸天等，取彼華鬘，共天女眾相擲嬉戲。",
    "T17n0721_052:0309c16": "天及天女本自端正，以著如是妙花鬘故，十",
    "T17n0721_052:0309c17": "倍勝本。迭互一心，於彼林中遊戲受樂，折取",
    "T17n0721_052:0309c18": "花枝。其花香氣遍五由旬，有十由旬、二十由",
    "T17n0721_052:0309c19": "旬、三十由旬。如是彼林天香具足，無量種花",
    "T17n0721_052:0309c20": "和集而有。",
    "T17n0721_052:0309c21": "「爾時，彼天如是遊戲受諸樂已，復向酒河，河",
    "T17n0721_052:0309c22": "名歡喜。其河甚大，彼酒音聲，觸味香色皆悉",
    "T17n0721_052:0309c23": "具足，在河而流。彼天見已，坐河岸上，取而飲",
    "T17n0721_052:0309c24": "之。彼復有鳥，名為常樂，見彼諸天在歡喜河",
    "T17n0721_052:0309c25": "而飲酒故，為說偈言：",
    "T17n0721_052:0309c26": "「『沒入放逸海，　　貪著諸境界，",
    "T17n0721_052:0309c27": "　　此酒能迷心，　　何用復飲酒？",
    "T17n0721_052:0309c28": "　　為境界火燒，　　不知作不作，",
    "T17n0721_052:0309c29": "　　園林生貪心，　　何用復飲酒？』",
    "T17n0721_052:0310a01": "「彼常樂鳥見樂酒天在河飲酒，為調伏故，如",
    "T17n0721_052:0310a02": "是說偈。彼天聞已，猶故飲酒，不休不止，心生",
    "T17n0721_052:0310a03": "歡喜。自身光明周圍如鬘，復以花鬘莊嚴身",
    "T17n0721_052:0310a04": "體，飲酒遊戲不知厭足。五欲功德，五樂音",
    "T17n0721_052:0310a05": "聲，歌舞遊戲，次第復向華枝舍林，希望欲樂，",
    "T17n0721_052:0310a06": "故到彼林，共天女眾歌舞喜笑。",
    "T17n0721_052:0310a07": "「爾時，彼天見彼樹林眾花具足，心生歡喜。以",
    "T17n0721_052:0310a08": "先聞故，見則歡喜。如是勝妙可愛園林，有七",
    "T17n0721_052:0310a09": "寶蜂而為莊嚴，天眾見已，生希有心，迴眼普",
    "T17n0721_052:0310a10": "看，不生厭足。彼天女眾皆亦如是，見五千",
    "T17n0721_052:0310a11": "種百千分別華舍具足，彼諸天女見則入中，",
    "T17n0721_052:0310a12": "歌舞遊戲而受快樂。彼樹枝葉甚可愛樂，",
    "T17n0721_052:0310a13": "密覆如屋。彼眾樹枝是種種寶，所謂枝者，",
    "T17n0721_052:0310a14": "毘琉璃枝，金葉所覆，若金枝屋，毘琉璃葉之",
    "T17n0721_052:0310a15": "所覆蔽，迦鷄檀那妙好色果具足而有。迦鷄",
    "T17n0721_052:0310a16": "檀那青寶樹枝，銀色葉覆。若頗梨樹，金果具",
    "T17n0721_052:0310a17": "足。若彼有樹迦鷄檀那以為枝者，青寶葉覆，",
    "T17n0721_052:0310a18": "金果具足。若頗梨樹，頗梨枝屋，金葉密覆，",
    "T17n0721_052:0310a19": "大青寶果具足而有。隨念莊嚴，皆悉可愛，蜂",
    "T17n0721_052:0310a20": "眾圍遶，音聲美妙遶華枝屋。彼枝舍內，如是",
    "T17n0721_052:0310a21": "嚴好，天欲受樂則入其中，以善業故。",
    "T17n0721_052:0310a22": "又，枝舍外種種具足，有蓮華池，蓮花金葉，皆",
    "T17n0721_052:0310a23": "毘琉璃，青寶為鬚，白銀為臺，周遍林外，無量",
    "T17n0721_052:0310a24": "蜂眾而為莊嚴。鵝鴨鴛鴦、迦曇婆羅出妙",
    "T17n0721_052:0310a25": "音聲，聞者心樂。是故彼林甚為微妙。彼蓮花",
    "T17n0721_052:0310a26": "林其外華池，如鬘不異，寶花枝舍周圍彼",
    "T17n0721_052:0310a27": "林，處處普遍。",
    "T17n0721_052:0310a28": "「蓮華輪外復有樹林，如是林者有鳥獸住，",
    "T17n0721_052:0310a29": "心皆歡喜。有在樹下依樹坐者，有遊行者，有",
    "T17n0721_052:0310b01": "在林中食天美果華根等者。果花根等，有第",
    "T17n0721_052:0310b02": "一色香味觸等和合具足。如是鳥獸，雄雌、牝",
    "T17n0721_052:0310b03": "牡皆各相隨。又彼鳥獸聞天歌已，開眼張",
    "T17n0721_052:0310b04": "耳，羽毛皆竪，歡喜心樂。又彼鳥獸，雄雌、牝",
    "T17n0721_052:0310b05": "牡各各相隨，在於樹下柔軟觸地，迭相看面",
    "T17n0721_052:0310b06": "而受快樂，或共遊戲。",
    "T17n0721_052:0310b07": "諸獸嚼咽，牝牡同處，迭相看面，共受快樂。",
    "T17n0721_052:0310b08": "其身皆是七寶間雜，在於林中如是受樂。",
    "T17n0721_052:0310b09": "正法念處經卷第五十二"
}