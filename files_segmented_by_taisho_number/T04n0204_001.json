{
    "T04n0204_001:0499b03": "雜譬喻經",
    "T04n0204_001:0499b05": "後漢月支沙門支婁迦讖譯",
    "T04n0204_001:0499b06": "（一）昔有比丘聰明智慧，時病危頓，弟子問曰：",
    "T04n0204_001:0499b07": "「成應真未？」答曰：「未得；不還未也。」問曰：「和上",
    "T04n0204_001:0499b08": "道高名遠，何以不至乎？」和上告曰：「已得頻",
    "T04n0204_001:0499b09": "來，二果未通。」問之：「已得頻來，礙何等事不",
    "T04n0204_001:0499b10": "至真人？」答曰：「欲覩彌勒佛時三會二百八十",
    "T04n0204_001:0499b11": "億人得真人時，及諸菩薩不可限載。彌勒如",
    "T04n0204_001:0499b12": "來巨身至尊長百六十丈，其土人民皆桃華",
    "T04n0204_001:0499b13": "色，人民皆壽八萬四千歲，土地平正衣食自",
    "T04n0204_001:0499b14": "然，閻浮土地廣長各三十萬里，意欲見此，不",
    "T04n0204_001:0499b15": "取真人。彌勒佛時二尊弟子：一曰雜施，二",
    "T04n0204_001:0499b16": "曰數數，復欲見之，知何如我？」弟子復問：「從",
    "T04n0204_001:0499b17": "何聞此？」和上答曰：「從佛經聞。」弟子白曰：",
    "T04n0204_001:0499b18": "「生死勤苦，彌勒設有異法當往待之乎？」答曰：",
    "T04n0204_001:0499b19": "「無異，六度四等四恩四諦寧有異乎？」答曰：「不",
    "T04n0204_001:0499b20": "也。設使一等彼此無異，何為復待？今受佛",
    "T04n0204_001:0499b21": "恩反歸彌勒，亦可取度不須待彼。」和上言：",
    "T04n0204_001:0499b22": "「止！卿且出去，吾當思惟。」弟子適出未到戶",
    "T04n0204_001:0499b23": "外，已成真人。弟子還曰：「何乎？」師曰：「已成",
    "T04n0204_001:0499b24": "真人。」弟子禮曰：「咄叱之頃已成果證。」",
    "T04n0204_001:0499b25": "（二）昔有比丘得定意時，野火燒不燒，人見之",
    "T04n0204_001:0499b26": "謂是鬼，便斫之，刀折不入，用心一故不入，",
    "T04n0204_001:0499b27": "柔軟故不燒。有人得定者，弟子呼之飯不",
    "T04n0204_001:0499b28": "覺，因前牽其臂，臂申長丈餘，弟子怖便取結",
    "T04n0204_001:0499b29": "之，意恐結不可復解之。師禪寤，苦臂痛，問",
    "T04n0204_001:0499c01": "弟子，白如是。師言：「汝不解寤我，折我臂，人",
    "T04n0204_001:0499c02": "得定意柔軟如綿，在母腹中亦爾。」",
    "T04n0204_001:0499c03": "（三）昔罽賓國有一菩薩，始生墮地，地有大動，",
    "T04n0204_001:0499c04": "父母皆驚。時有真人，低頭面禮華蓋供散。",
    "T04n0204_001:0499c05": "後長出家明哲辯慧，然多蕩泆乃無法度，",
    "T04n0204_001:0499c06": "所說聞者輒令得道。時有二人共為比丘，精",
    "T04n0204_001:0499c07": "舍守戒清白積年，意不開解。天神語之：「彼國",
    "T04n0204_001:0499c08": "有比丘，多所化度。」二人即往故遠歸請。時此",
    "T04n0204_001:0499c09": "比丘彼國有比丘與婬女通，二人求見，一人",
    "T04n0204_001:0499c10": "先入禮敬却坐，婬女故臥端正極世，專心聽",
    "T04n0204_001:0499c11": "經無他異念，便得道迹，稽首還。復使一前",
    "T04n0204_001:0499c12": "禮調訊坐聽，見臥婬女，心念：「此人穢辱不良，",
    "T04n0204_001:0499c13": "唐苦遠來。」便棄出外。比丘曰：「何愁乃爾知有",
    "T04n0204_001:0499c14": "邪見？」曰：「乃誤我曹，涉曠辛苦，師此污濁有是",
    "T04n0204_001:0499c15": "蕩行。」曰：「卿為大非。學士法但當正心聽受",
    "T04n0204_001:0499c16": "慧解，焉譏是非？自生惡念，令無所得。」更自端",
    "T04n0204_001:0499c17": "心共入聽經，復得道迹。一得應真，師為設賓",
    "T04n0204_001:0499c18": "便還本國。師後典寺，大用僧物通婬戲樂過",
    "T04n0204_001:0499c19": "度。眾僧議逐，有真人曰：「且莫擯棄！雖用僧",
    "T04n0204_001:0499c20": "物能多化度。」便止不逐。親親詣曰：「卿前弟",
    "T04n0204_001:0499c21": "子可往從乞備眾人物。」即到彼國，大得眾寶",
    "T04n0204_001:0499c22": "還倍償僧。",
    "T04n0204_001:0499c23": "（四）昔有賢者奉法精進，得病奄亡，妻子嘷",
    "T04n0204_001:0499c24": "戀無聊有生，火葬收骨埋去既訖，廢忘經道",
    "T04n0204_001:0499c25": "香燈不設，家財饒富月旦晦朔烹殺饌餟上",
    "T04n0204_001:0499c26": "塚集會，相哭哀摧悲悼斷絕。亡者戒德終乃",
    "T04n0204_001:0499c27": "昇天，天眼遙見愍其笑之愚癡之至，便作",
    "T04n0204_001:0499c28": "小兒於邊牧牛，牛便卒死。兒便嘷哭，刈草",
    "T04n0204_001:0499c29": "著前曉喻令食，復打呼起對泣自傳，如此終",
    "T04n0204_001:0500a01": "日。眾人怪笑，共往呵問：「汝誰家子？牛死當",
    "T04n0204_001:0500a02": "歸語家，嘷哭何益？牛死豈知乎？」曰：「我不愚",
    "T04n0204_001:0500a03": "也。牛死尚在，猶可有望；汝父早死，設百種食",
    "T04n0204_001:0500a04": "共向嘷哭，焦骨何知？」眾聞霍解。曰：「吾本汝",
    "T04n0204_001:0500a05": "父，蒙佛生天，故來釋卿。」因還復天身，「欲得如",
    "T04n0204_001:0500a06": "我，加進道供。」已忽不現，妻子內外便還精進，",
    "T04n0204_001:0500a07": "戒德布施拯濟一切不復憂愁，皆得道迹，同",
    "T04n0204_001:0500a08": "時生天。",
    "T04n0204_001:0500a09": "（五）海中有一國名私訶疊，中多出珍寶唯無",
    "T04n0204_001:0500a10": "石蜜。時有賈人，持五百餘車石蜜往，念欲",
    "T04n0204_001:0500a11": "上王，所得賞報必勝市賣，便以石蜜置王",
    "T04n0204_001:0500a12": "宮門，作事自陳。如是月日之中無有問者，恚",
    "T04n0204_001:0500a13": "曰：「彼王亦是人，我亦是人，眼耳鼻口四大",
    "T04n0204_001:0500a14": "俱爾，乃不可得一見與言語也。何則？王福德",
    "T04n0204_001:0500a15": "勝人故也。吾亦當作功德，當令王不覺來歸",
    "T04n0204_001:0500a16": "我。」時遂行作沙門，以蜜供養三尊，求一靜",
    "T04n0204_001:0500a17": "處思惟苦空非身，使其未半，意解無縛得六",
    "T04n0204_001:0500a18": "通道，諸能一處不移成羅漢者，地為震動，",
    "T04n0204_001:0500a19": "帝釋諸天應來慰問，於是天帝諸天人皆下",
    "T04n0204_001:0500a20": "作禮助其歡喜。比丘問天帝：「卿等天上盡何",
    "T04n0204_001:0500a21": "所為？」答曰：「天上有四戲觀園，三處是五欲",
    "T04n0204_001:0500a22": "處，一處是道德，在中或論佛貴典，或時論",
    "T04n0204_001:0500a23": "天下四輩精進持法者。」比丘曰：「論持者為",
    "T04n0204_001:0500a24": "一等也，為有深淺乎？」天帝曰：「普論善人耳，",
    "T04n0204_001:0500a25": "佛泥曰以來有三人諸天持論未曾廢捨。」比",
    "T04n0204_001:0500a26": "丘曰：「斯何人也？天帝與我一一說之。」天帝",
    "T04n0204_001:0500a27": "言：「波羅柰國有一人作沙門，自誓言：『當經行",
    "T04n0204_001:0500a28": "仿佯，不得應真終不臥息。』於是晝夜經行，足",
    "T04n0204_001:0500a29": "壞流血百鳥逐啄，三年得道；諸天稱察無不",
    "T04n0204_001:0500b01": "奉承矣。有一人在羅閱祇國亦作沙門，布草為",
    "T04n0204_001:0500b02": "蓐坐其上，自誓曰：『不得道終不起。』而蔭蓋",
    "T04n0204_001:0500b03": "來但欲睡眠，使人作錐長八寸，睡來時便刺",
    "T04n0204_001:0500b04": "兩髀，以瘡痛不睡，一年之中得應真道；天",
    "T04n0204_001:0500b05": "亦歎未曾有也。復有一人在拘睒尼國亦作沙",
    "T04n0204_001:0500b06": "門，在山石室峻險，卒無能得往來者。時魔",
    "T04n0204_001:0500b07": "波旬見其精進，便化作水牛，在比丘前鳴鼻",
    "T04n0204_001:0500b08": "角目，以欲觸之，比丘甚畏而思曰：『此間牛",
    "T04n0204_001:0500b09": "所不能得至，何以有此？得無是魔所為也。』",
    "T04n0204_001:0500b10": "即[口*戒]言：『汝是弊魔所為耶？』魔謂已知便服",
    "T04n0204_001:0500b11": "本形。比丘語魔：『卿恐我何求？』魔言：『見道人精",
    "T04n0204_001:0500b12": "勤恐出我界去，故來相恐矣。』比丘說言：『我",
    "T04n0204_001:0500b13": "所以作沙門者求度世間，佛有相好欲見之",
    "T04n0204_001:0500b14": "耳，佛以去世無能見者，聞魔能變作佛身，為",
    "T04n0204_001:0500b15": "吾現之，吾便不復精進也。』魔其當然即化為",
    "T04n0204_001:0500b16": "佛在前立，思惟即得應真，諸天空中稱善無",
    "T04n0204_001:0500b17": "量，魔悔愁毒即時滅去。」天帝語比丘：「是三",
    "T04n0204_001:0500b18": "人諸天所歎，于今未休。」比丘語天帝：「此三人",
    "T04n0204_001:0500b19": "者，明識苦空是以朽身。吾本無意為人所輕，",
    "T04n0204_001:0500b20": "遂行求道得出三界，亦復奇妙亦得應真。」諸",
    "T04n0204_001:0500b21": "天報曰：「今還天上以道人上頭第一。」於是諸",
    "T04n0204_001:0500b22": "天作禮而去。於是國王聞石蜜主勤行得道，",
    "T04n0204_001:0500b23": "即往稽首叩頭謝過，遂為國師，興隆三寶",
    "T04n0204_001:0500b24": "國致太平，得福得度不可復計。",
    "T04n0204_001:0500b25": "（六）昔有一病人，眾醫不能治差，徑來投國",
    "T04n0204_001:0500b26": "王，王名薩和檀，以身歸大王：「慈願治我病。」",
    "T04n0204_001:0500b27": "王即付諸師，勅令為治病。諸醫啟王：「此藥",
    "T04n0204_001:0500b28": "不可得。」王問諸師曰：「其藥名何等？」「世無五",
    "T04n0204_001:0500b29": "毒人其肉中作湯，服此便得差。何等為五",
    "T04n0204_001:0500c01": "毒？一者無貪婬心，二者無瞋恚心，三者無",
    "T04n0204_001:0500c02": "愚癡心，四者無妬嫉心，五者無剋虐心。若",
    "T04n0204_001:0500c03": "有此人者，其病便愈。」王告諸師曰：「此人來歸",
    "T04n0204_001:0500c04": "我，唯我無此毒。」即割身上肉與之令合湯，",
    "T04n0204_001:0500c05": "病者服愈便發摩訶衍。",
    "T04n0204_001:0500c06": "（七）昔有迦羅越，常願見文殊師利。迦羅越便",
    "T04n0204_001:0500c07": "大布施并設高座訖，便有一老翁甚大醜",
    "T04n0204_001:0500c08": "惡，眼中眵出、鼻中洟出、口中唾出，迦羅越見",
    "T04n0204_001:0500c09": "在高座上便起意：「我今日施高座，高尚沙",
    "T04n0204_001:0500c10": "門當在其上，汝是何等人？」便牽著地布施訖，",
    "T04n0204_001:0500c11": "迦羅越便然燈燒香，著佛寺中，言：「持是功德",
    "T04n0204_001:0500c12": "現世見文殊師利。」便自還歸家疲極臥，夢有",
    "T04n0204_001:0500c13": "人語言：「汝欲見文殊師利，見之不識，近前高",
    "T04n0204_001:0500c14": "座上老翁正是文殊師利，汝便牽著地。如",
    "T04n0204_001:0500c15": "是前後七反，見之不識，當那得見文殊師利？」",
    "T04n0204_001:0500c16": "若人求菩薩道，一切當等心於人。求菩薩道",
    "T04n0204_001:0500c17": "者，文殊師利便往試之，當覺是意。",
    "T04n0204_001:0500c18": "（八）為無常家說譬喻。有一大樹，其果如二升",
    "T04n0204_001:0500c19": "瓶，其果垂熟，有烏飛來住樹枝上方住，果",
    "T04n0204_001:0500c20": "落烏頭殺。樹神見此，而作偈言：",
    "T04n0204_001:0500c21": "「烏來不求死，　　果墮不為烏，",
    "T04n0204_001:0500c22": "　果熟烏應死，　　因緣會使爾。」",
    "T04n0204_001:0500c23": "人在世間罪福會遲速合，無有前却，黠人得",
    "T04n0204_001:0500c24": "罪不怨、得福不喜，爾乃為諦信佛言受持不",
    "T04n0204_001:0500c25": "離。三界之中有九十六種道，世人各奉其所",
    "T04n0204_001:0500c26": "事冀神有益，此諸小道未曉為福，豈能執",
    "T04n0204_001:0500c27": "德？所以爾者，不識三尊之上明，不執五戒之",
    "T04n0204_001:0500c28": "清真，無有八正之深見，豈能祐濟於人乎？是",
    "T04n0204_001:0500c29": "以名之薄田耳。",
    "T04n0204_001:0501a01": "（九）有能敬佛三尊，監通三世，明天堂之福，",
    "T04n0204_001:0501a02": "審太山之罪，至信三寶以塞三塗，強智慧之",
    "T04n0204_001:0501a03": "力以消三界癡冥，修六淨神水以蕩六患之",
    "T04n0204_001:0501a04": "穢，故能輕財損身口分，行等之施，以樹來",
    "T04n0204_001:0501a05": "世之本。施一萬報疾若響應，故言：「大道三界",
    "T04n0204_001:0501a06": "之良田也。」何以明之？昔阿育王曾作小兒，時",
    "T04n0204_001:0501a07": "道遇佛不勝歡喜，以少沙土至心奉佛，由此",
    "T04n0204_001:0501a08": "之福故得為聖王，典主四十萬里十六大國。",
    "T04n0204_001:0501a09": "以此明之，佛最為良田。昔佛弟難陀，乃往",
    "T04n0204_001:0501a10": "昔惟衛佛時人，一洗眾僧之福，功德自追，",
    "T04n0204_001:0501a11": "生在釋種，身珮五六之相，神容晃昱金色，",
    "T04n0204_001:0501a12": "乘前世之福，與佛同世研精道場便得六通。",
    "T04n0204_001:0501a13": "古人施一猶有弘報，況今檀越能多行者乎？",
    "T04n0204_001:0501a14": "普等之行必逮尊號，加增歡喜廣度一切。",
    "T04n0204_001:0501a15": "（一〇）法言：「染神億劫不朽，煎熬生死，得道",
    "T04n0204_001:0501a16": "乃止。」昔佛泥曰後五百十年，有一國王，精進",
    "T04n0204_001:0501a17": "勇猛世所希有，供養六萬沙門三月一時，甘",
    "T04n0204_001:0501a18": "香餚饍極世之味，最上座道人博綜群籍探",
    "T04n0204_001:0501a19": "古達今，得應真。去此國東四百八十里有一",
    "T04n0204_001:0501a20": "國王，供養五百婆羅門，亦盡世之美，作百",
    "T04n0204_001:0501a21": "種幢幡裝挍繒綵綿潔金寶雜物，一幢直五",
    "T04n0204_001:0501a22": "百兩金，以此伎樂而娛樂之。其有能作此技",
    "T04n0204_001:0501a23": "藝者，便以與之。諸國貧人聞彼國王有此寶",
    "T04n0204_001:0501a24": "物，各各四面雲集合五百人，路由精舍，各",
    "T04n0204_001:0501a25": "習技藝欲取彼寶，糧食乏盡不能得達，便詣",
    "T04n0204_001:0501a26": "上座前求作沙門。上座即觀之，乃惟衛佛",
    "T04n0204_001:0501a27": "時賢者家奴客，曾為道人作食飲，又聞法言，",
    "T04n0204_001:0501a28": "從是以來天上人中受福自然，福今始盡法",
    "T04n0204_001:0501a29": "言故存，此等可度。便下鬚髮授以戒法，將",
    "T04n0204_001:0501b01": "入宮，食還大歡喜。師知其意，為說此飯不可",
    "T04n0204_001:0501b02": "妄食，人無至誠而食此飯者，當累劫為王作",
    "T04n0204_001:0501b03": "牛馬奴婢。五百新學比丘，聞此恐怖，厲志精",
    "T04n0204_001:0501b04": "進，九十日皆得應真。比丘已得道，欲自說",
    "T04n0204_001:0501b05": "本末，便大走行喚入王門共相撲來，三毒、十",
    "T04n0204_001:0501b06": "二因緣、五陰、六衰我皆撲之，誰能與我對者？",
    "T04n0204_001:0501b07": "眾坐愕然，此何言也？比丘曰：「吾等本習技",
    "T04n0204_001:0501b08": "藝取彼寶利養，為沙門自致羅漢，三界眾",
    "T04n0204_001:0501b09": "邪吾等已撲滅之，蒙大師恩快樂無極。」",
    "T04n0204_001:0501b10": "（一一）昔者兄弟二人居，大勢富貴資財無量，",
    "T04n0204_001:0501b11": "父母終亡無所依仰。雖為兄弟志念各異，兄",
    "T04n0204_001:0501b12": "好道誼；弟愛家業，官爵俸祿貪世榮色。居近",
    "T04n0204_001:0501b13": "波利弗雞鳴精舍去之不遠。兄專行學諮受",
    "T04n0204_001:0501b14": "經道不預家計，其弟見兄不親家事恒嫌恨",
    "T04n0204_001:0501b15": "之：「共為兄弟，父母早終，勤苦念生活，反棄",
    "T04n0204_001:0501b16": "家業追逐沙門聽受佛經。沙門豈能與汝衣",
    "T04n0204_001:0501b17": "財寶耶？家轉貧狹財物日耗人所蚩笑，謂之",
    "T04n0204_001:0501b18": "懈廢門戶絕滅，凡為人子當立功效，繼續父",
    "T04n0204_001:0501b19": "母功勳不廢，乃為孝子耳。」兄報之曰：「五戒、",
    "T04n0204_001:0501b20": "十善、供養三寶、行六度、坐禪念定，以道化親，",
    "T04n0204_001:0501b21": "乃為孝耳。道俗相反自然之數，道之所樂俗",
    "T04n0204_001:0501b22": "之所惡，俗之所珍道之所賤。智愚不同謀，猶",
    "T04n0204_001:0501b23": "明冥不可共處。是故慧人去冥就明以致道",
    "T04n0204_001:0501b24": "真。卿今所樂，苦惱之我，一切空無虛偽不",
    "T04n0204_001:0501b25": "真，迷謬計有，豈知苦辛？」其弟含恚俾頭不",
    "T04n0204_001:0501b26": "信，兄見如是便謂曰：「卿貪家事以財為貴，",
    "T04n0204_001:0501b27": "吾好經道以慧為珍。今欲捨家歸命福田，計",
    "T04n0204_001:0501b28": "命寄世忽若飛塵，無常卒至為罪所纏，是故",
    "T04n0204_001:0501b29": "捨世避危就安。」弟見兄意志趣道誼寂然無",
    "T04n0204_001:0501c01": "報。兄則去家行作沙門，夙夜精進，誦經念道",
    "T04n0204_001:0501c02": "一心坐禪，分別思惟，未曾休息懈怠，即具",
    "T04n0204_001:0501c03": "根力，三十七品，行合經法，成道果證。往到弟",
    "T04n0204_001:0501c04": "所勸令奉法：「五戒十善生天之本，布施學問",
    "T04n0204_001:0501c05": "道慧之基。」弟聞此言瞋恚更盛，即答兄曰：",
    "T04n0204_001:0501c06": "「卿自應廢，不親家業毀壞門戶，可獨為此，勿",
    "T04n0204_001:0501c07": "復教我，疾出門去莫預我事。」兄便捨去。弟",
    "T04n0204_001:0501c08": "貪家業汲汲不休，未曾以法而住其心，然後",
    "T04n0204_001:0501c09": "壽終墮牛中肥盛甚大，賈客買取載鹽販之，",
    "T04n0204_001:0501c10": "往返有數，牛遂羸頓不能復前，上坂困頓躃",
    "T04n0204_001:0501c11": "臥不起，賈人策撾搖頭纔動。時兄遊行飛在",
    "T04n0204_001:0501c12": "虛空，遙見如是，即時思惟：「知從何來？」觀見",
    "T04n0204_001:0501c13": "其本，本是其弟，便謂之曰：「弟汝所居舍宅田",
    "T04n0204_001:0501c14": "地汲汲所樂，今為所在？而自投身墮牛畜中。」",
    "T04n0204_001:0501c15": "即以威神照示本命，即自識知淚出，自責本",
    "T04n0204_001:0501c16": "行不善慳貪嫉妬，不信佛法輕慢聖眾，快心",
    "T04n0204_001:0501c17": "恣意不信兄語，違戾聖教抵突自用故墮牛",
    "T04n0204_001:0501c18": "中，疲頓困劣悔當何逮？兄知心念愴然哀傷，",
    "T04n0204_001:0501c19": "即為牛主說其本末事狀如是：「本是我弟，不",
    "T04n0204_001:0501c20": "信三尊背真向偽，慳妬自恣貪求不施，墮牛",
    "T04n0204_001:0501c21": "中羸瘦困劣甚可愍傷，今已老極疲不中用，",
    "T04n0204_001:0501c22": "幸以惠我濟其殘命。」賈人聞之便以施與，",
    "T04n0204_001:0501c23": "即將牛去還至寺中，使念三寶飯食隨時，其",
    "T04n0204_001:0501c24": "命終盡得生忉利。時眾賈客各自念言：「我等",
    "T04n0204_001:0501c25": "勤治生無厭，不能施與又不奉法不識道誼，",
    "T04n0204_001:0501c26": "死亦恐然不免此類。」便共出舍，捐其妻子棄",
    "T04n0204_001:0501c27": "所珍翫，行作沙門精進不懈，皆亦得道。由",
    "T04n0204_001:0501c28": "是觀之，世間財寶不益於人，奉敬三尊修身",
    "T04n0204_001:0501c29": "學慧博聞行道世世獲安。",
    "T04n0204_001:0502a01": "（一二）昔者舍衛國有一貧家，庭中有蒲桃樹，",
    "T04n0204_001:0502a02": "上有數穗，念欲即施道人。時國王先前請食",
    "T04n0204_001:0502a03": "一月，是貧家力勢不如，王正玄許一月，乃",
    "T04n0204_001:0502a04": "得一道人便持施之。語道人言：「念欲施來一",
    "T04n0204_001:0502a05": "月，今乃得願。」道人語優婆夷：「以一月中施矣。」",
    "T04n0204_001:0502a06": "優婆夷言：「我但一穗蒲桃施耳，那得一月",
    "T04n0204_001:0502a07": "施。」道人言：「但一月中念欲施，則為一月也。」",
    "T04n0204_001:0502a08": "有十八事，人於世間甚大難：一者值佛世",
    "T04n0204_001:0502a09": "難。二者正使值佛，成得為人難。三者正使",
    "T04n0204_001:0502a10": "得成為人，在中國生難。四者正使在中國生，",
    "T04n0204_001:0502a11": "種姓家難。五者正使在種姓家。四支六情",
    "T04n0204_001:0502a12": "完具難。六者正使四支六情完具，財產難。",
    "T04n0204_001:0502a13": "七者正使得財產，善知識難。八者正使得善",
    "T04n0204_001:0502a14": "知識，智慧難。九者正使得智慧，善心難。十",
    "T04n0204_001:0502a15": "者正使得善心，能布施難。十一者正使能布",
    "T04n0204_001:0502a16": "施，欲得賢善有德人難。十二者正使得賢善",
    "T04n0204_001:0502a17": "有德人，往至其所難。十三者正至其所，得",
    "T04n0204_001:0502a18": "宜適難。十四者正使得宜適，受聽問訊說中",
    "T04n0204_001:0502a19": "正難。十六者正使得中正，解智慧難。十",
    "T04n0204_001:0502a20": "七者正使得解智慧，能受深經種種難。是",
    "T04n0204_001:0502a21": "為十八事。",
    "T04n0204_001:0502a22": "雜譬喻經"
}