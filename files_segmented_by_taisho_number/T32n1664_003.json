{
    "T32n1664_003:0567c04": "廣釋菩提心論卷第三",
    "T32n1664_003:0567c06": "蓮華戒菩薩造",
    "T32n1664_003:0567c07": "西天譯經三藏傳法大師賜",
    "T32n1664_003:0567c08": "紫沙門臣施護等奉　詔譯",
    "T32n1664_003:0567c09": "復次此中次第應修彼諸禪定。謂若得離欲",
    "T32n1664_003:0567c10": "愛所有喜樂。內心清淨住正相應。有尋有伺",
    "T32n1664_003:0567c11": "是初禪定。又復此中無尋唯伺。名中間禪。初",
    "T32n1664_003:0567c12": "禪地愛若得離已。所有喜樂內心清淨住正",
    "T32n1664_003:0567c13": "相應。是二禪定。二禪地愛若得離已。樂捨",
    "T32n1664_003:0567c14": "正知住正相應。是三禪定。三禪地愛若得離",
    "T32n1664_003:0567c15": "已。捨念相應。是四禪定。所有無色定等行相",
    "T32n1664_003:0567c16": "應知。是中諸所緣相如應分別。於所緣中令",
    "T32n1664_003:0567c17": "心堅固。如理所作以慧觀察。智光明生破無",
    "T32n1664_003:0567c18": "明種。畢竟得斷即正相應。異此皆是外道所",
    "T32n1664_003:0567c19": "修。非正三摩地。不能斷煩惱。",
    "T32n1664_003:0567c20": "如諸經說。所有正修三摩地時。若我想生。是",
    "T32n1664_003:0567c21": "即還復發起煩惱。爾時住心當如止水。入三",
    "T32n1664_003:0567c22": "摩地相應觀行。",
    "T32n1664_003:0567c23": "如楞伽經說。總略而言。正慧觀行唯心靜住",
    "T32n1664_003:0567c24": "外無分別。若住真如所緣是心應過。心若過",
    "T32n1664_003:0567c25": "已彼無對礙而亦應過。無對礙中若相應住",
    "T32n1664_003:0567c26": "是大乘觀。彼無發悟最勝寂靜。即勝無我智",
    "T32n1664_003:0567c27": "無對礙觀。",
    "T32n1664_003:0567c28": "此中意者。如實觀察心外必無色法分別。是",
    "T32n1664_003:0567c29": "即最上相應勝行。若爾識之與色云何有異。",
    "T32n1664_003:0568a01": "或不異者識亦應有對礙義耶不然如夢分",
    "T32n1664_003:0568a02": "位所見不實。是故識外如實伺察。極微量色",
    "T32n1664_003:0568a03": "取不可得。以不可得故如是成唯識。無復一",
    "T32n1664_003:0568a04": "切外義可有。唯心靜住外無分別。於伺察中",
    "T32n1664_003:0568a05": "以離色法故有所得相。而為得者畢竟無所",
    "T32n1664_003:0568a06": "得。是故於諸色法應觀無色。彼若唯心無實",
    "T32n1664_003:0568a07": "能取亦無所取。是二取性實不可得。離取捨",
    "T32n1664_003:0568a08": "故即心無二。如是伺察亦無二相。於真如所",
    "T32n1664_003:0568a09": "緣中是心亦過。彼所取相亦復過已。二無對",
    "T32n1664_003:0568a10": "礙。於是無二智中住如實義。所言唯心過已",
    "T32n1664_003:0568a11": "二無對礙。是智於中而亦應離。是故自性",
    "T32n1664_003:0568a12": "他性中諸有生性而不可得。如應伺察諸眾",
    "T32n1664_003:0568a13": "生性亦不和合。若取若捨二不實性悉應遠",
    "T32n1664_003:0568a14": "離。當知一切物性諸有取著。於無二智中皆",
    "T32n1664_003:0568a15": "應捨離。於無對礙無二智中若如是住。即",
    "T32n1664_003:0568a16": "於一切法如實覺了無有自性。彼即能入最",
    "T32n1664_003:0568a17": "上實性。入無分別三摩地門。又若於是無對",
    "T32n1664_003:0568a18": "礙無二智中相應住者。是即最上實性中住。",
    "T32n1664_003:0568a19": "是大乘見。如是亦見最上實性。以見最上實",
    "T32n1664_003:0568a20": "性故。即於一切法慧眼觀空。智光明中皆如",
    "T32n1664_003:0568a21": "實見。",
    "T32n1664_003:0568a22": "如諸經說。云何見勝義諦。謂一切法無見。此",
    "T32n1664_003:0568a23": "中如是。所言無見者。是勝意樂真實無見。非",
    "T32n1664_003:0568a24": "如世間諸生盲者及瞑目人。緣闕故或不作",
    "T32n1664_003:0568a25": "意故而皆不見。彼等有性顛倒種子悉不能",
    "T32n1664_003:0568a26": "斷。此即不然。又如入無想定。後或出時還復",
    "T32n1664_003:0568a27": "生起有性取著。貪等根本諸煩惱聚而不解",
    "T32n1664_003:0568a28": "脫。所言有性取著貪等根本煩惱行相。如聖",
    "T32n1664_003:0568a29": "二諦等經說。若復有言入無分別總持法門。",
    "T32n1664_003:0568b01": "無分別法中離色等相。以決定慧於無色中。",
    "T32n1664_003:0568b02": "觀無所得亦無作意。是勝義樂。非如無想",
    "T32n1664_003:0568b03": "定等。於諸色等取著法中作意而離。是故當",
    "T32n1664_003:0568b04": "知如前所說。諸色等中作意離相。若無正慧",
    "T32n1664_003:0568b05": "即不能斷疑惑種子。譬如世間火若存時諸",
    "T32n1664_003:0568b06": "物燒然。云何能離思之一法。若不調止◎所",
    "T32n1664_003:0568b07": "有邪。",
    "T32n1664_003:0568b08": "由此當知。所有奢摩他諸所緣中。心住堅固",
    "T32n1664_003:0568b09": "如理所作。以慧伺察智光明生。明現暗除智",
    "T32n1664_003:0568b10": "生障滅。如人二目隨量無差。於諸分位照明",
    "T32n1664_003:0568b11": "無異。智光明出亦復如是。非光明中有冥",
    "T32n1664_003:0568b12": "暗性。明暗二法互相違故。當知三摩地中離",
    "T32n1664_003:0568b13": "冥暗性亦復如是。若不爾者。云何能住心一",
    "T32n1664_003:0568b14": "境相。是故若於三摩呬多中如實了知。即能",
    "T32n1664_003:0568b15": "一向隨順正慧。此中所說悉不相違。",
    "T32n1664_003:0568b16": "復次三摩呬多中。應以慧觀都無色相。於一",
    "T32n1664_003:0568b17": "切法悉無所得。彼諸相應分位相中。無所進",
    "T32n1664_003:0568b18": "趣無所發悟。若自若他悉見無性。有性分別",
    "T32n1664_003:0568b19": "戲論相等一切息滅。如是即於正慧所觀無",
    "T32n1664_003:0568b20": "相性中而得相應。有心分別悉不能立。即彼",
    "T32n1664_003:0568b21": "無性亦不可得。若於是中或謂有性而可見",
    "T32n1664_003:0568b22": "者。是見應止。如是止已。若於無性分別轉者。",
    "T32n1664_003:0568b23": "此亦不然。設使有性三時相應。以慧眼觀無",
    "T32n1664_003:0568b24": "相無得。又何止邪。如實義者。有性無性不應",
    "T32n1664_003:0568b25": "分別。一性異性亦不可分別。是中若離性與",
    "T32n1664_003:0568b26": "無性二分別者。悉能照達諸分別空。即彼能",
    "T32n1664_003:0568b27": "照及所照性亦無所有。如是乃得最上最勝",
    "T32n1664_003:0568b28": "無分別相應。此中若住如是相應。即一切分",
    "T32n1664_003:0568b29": "別悉能斷滅。所有煩惱障智障而亦能斷。於",
    "T32n1664_003:0568c01": "彼煩惱障不生不滅性中。而性等顛倒根本",
    "T32n1664_003:0568c02": "悉除。",
    "T32n1664_003:0568c03": "如聖二諦等經說。如是相應行中。一切性等",
    "T32n1664_003:0568c04": "分別斷已。普盡性等顛倒無明自性煩惱障",
    "T32n1664_003:0568c05": "根本即斷。彼根本斷已諸煩惱障而悉能斷。",
    "T32n1664_003:0568c06": "又如聖二諦經中。問妙吉祥菩薩言。云何能",
    "T32n1664_003:0568c07": "得煩惱調伏。云何而能了知煩惱。妙吉祥言。",
    "T32n1664_003:0568c08": "勝義諦中畢竟不生。彼一切法無生性中。世",
    "T32n1664_003:0568c09": "俗皆是不實顛倒。應當止息一切性等所起",
    "T32n1664_003:0568c10": "顛倒思惟分別。若彼思惟分別不止息者即",
    "T32n1664_003:0568c11": "有我共相。既有我共相即起立諸見。若見起",
    "T32n1664_003:0568c12": "立即煩惱轉。天子若能了知勝義諦中一切",
    "T32n1664_003:0568c13": "法畢竟無生。即勝義諦具十種無顛倒。若勝",
    "T32n1664_003:0568c14": "義諦中無顛倒即無分別。若無分別得滅相",
    "T32n1664_003:0568c15": "應。若滅相應彼我共相即不能得。若我共",
    "T32n1664_003:0568c16": "相既不能得。而彼諸見不能起立。乃至勝",
    "T32n1664_003:0568c17": "義諦中涅槃之見亦復不起。由如是故即於",
    "T32n1664_003:0568c18": "無生行中一切煩惱畢竟調伏。天子當知。諸",
    "T32n1664_003:0568c19": "煩惱於勝義諦無礙智中。畢竟空畢竟無相",
    "T32n1664_003:0568c20": "畢竟無性。如是知者是為了知煩惱。天子譬",
    "T32n1664_003:0568c21": "如毒蛇為呪所害。彼煩惱種亦復如是。天子",
    "T32n1664_003:0568c22": "又問云何為煩惱種。妙吉祥言天子彼勝義",
    "T32n1664_003:0568c23": "諦畢竟無生性中若於一切法起分別時。此",
    "T32n1664_003:0568c24": "即是為諸煩惱種。由是起諸性等顛倒。於顛",
    "T32n1664_003:0568c25": "倒中不能照達。是故若於所斷法中一切顛",
    "T32n1664_003:0568c26": "倒悉能斷者。所有智障能正決定而悉除遣。",
    "T32n1664_003:0568c27": "智障斷已無相續性。譬如日光出時離諸雲",
    "T32n1664_003:0568c28": "翳。於一切處照明無礙。而彼智光清淨照",
    "T32n1664_003:0568c29": "明。若色若心一切自性亦復如是。諸物實性",
    "T32n1664_003:0569a01": "決定常住。於無相續性中。真實了如一切物",
    "T32n1664_003:0569a02": "性如實義者。此中物性。云何能以言詞宣說。",
    "T32n1664_003:0569a03": "是故於彼勝義世俗諦中。如如所說如實了",
    "T32n1664_003:0569a04": "知一切色相及諸物性已。即得一切智。如是",
    "T32n1664_003:0569a05": "所說斷障等義。是證一切智最上勝道。非彼",
    "T32n1664_003:0569a06": "聲聞等道。彼諸顛倒不能盡除。亦復不能正",
    "T32n1664_003:0569a07": "斷二障。",
    "T32n1664_003:0569a08": "如楞伽經說。大慧。彼聲聞人起別異因有",
    "T32n1664_003:0569a09": "所住著。彼見法已取為涅槃自謂得佛。而不",
    "T32n1664_003:0569a10": "能見法無我理。大慧。此非解脫。如是聲聞人",
    "T32n1664_003:0569a11": "自智所證未真出離。謂得出離。異見轉故而",
    "T32n1664_003:0569a12": "彼所作非此相應。彼所行道非真解脫。世尊",
    "T32n1664_003:0569a13": "但說一乘之法。不說聲聞等道。彼聲聞人但",
    "T32n1664_003:0569a14": "於蘊中觀察無我。而彼所得謂人無我。此中",
    "T32n1664_003:0569a15": "不然。應觀三界一切唯識。若說識外有義得",
    "T32n1664_003:0569a16": "無我者。如是即於無二智無我中。而不得入。",
    "T32n1664_003:0569a17": "以他性得入故。若他性得入者。彼即非入唯",
    "T32n1664_003:0569a18": "識性故。",
    "T32n1664_003:0569a19": "又如此經聖出世品中說。復次佛子當知。三",
    "T32n1664_003:0569a20": "界唯心所現是心。亦無中邊可得。若言有邊",
    "T32n1664_003:0569a21": "即有所生。若言有中即有所住。一切皆是分",
    "T32n1664_003:0569a22": "別相故。若心無中邊。是故能入彼無二智。如",
    "T32n1664_003:0569a23": "是入者是真實入。",
    "T32n1664_003:0569a24": "此中有問。若如是者諸相應分位當云何生。",
    "T32n1664_003:0569a25": "答由彼清淨勝願力故。菩薩發起大悲。普為",
    "T32n1664_003:0569a26": "眾生作利益事。從彼願力。出生勝上諸布施",
    "T32n1664_003:0569a27": "等明白善行。彼即真實清淨所生。又復菩薩",
    "T32n1664_003:0569a28": "大悲。若一切眾生未能盡入諸法無性清淨",
    "T32n1664_003:0569a29": "智中。菩薩乃至隨入輪迴。亦復不染輪迴過",
    "T32n1664_003:0569b01": "失。而豈住於彼無發悟寂靜法中。如經頌云。",
    "T32n1664_003:0569b02": "　無對礙中見　　最勝無我智",
    "T32n1664_003:0569b03": "是故若於無二相中說無二語。是為最勝。即",
    "T32n1664_003:0569b04": "勝義諦中真勝意樂。於無二無對礙智中。畢",
    "T32n1664_003:0569b05": "竟無我無有自性。即得所見相應。彼所有",
    "T32n1664_003:0569b06": "見無別異見。一切無分別及無發悟。一切寂",
    "T32n1664_003:0569b07": "靜。又問若爾云何能起諸相應行。答不然若",
    "T32n1664_003:0569b08": "或有見彼實。不能隨順勝義。何以故。是中",
    "T32n1664_003:0569b09": "無有主宰自在相應相故。而何有見。但以世",
    "T32n1664_003:0569b10": "俗法中隨順色等境界相故。若智生起。識亦",
    "T32n1664_003:0569b11": "隨順世間所行。是故應知此彼智者。智中",
    "T32n1664_003:0569b12": "冥會說有所見。且非實有主宰等相。若無二",
    "T32n1664_003:0569b13": "無對礙智生起時如實開曉。乃能於是智中",
    "T32n1664_003:0569b14": "得如實見。非謂一切法於勝義諦中無有自",
    "T32n1664_003:0569b15": "性。而世俗諦決定相應。若異此說。是諸異生",
    "T32n1664_003:0569b16": "狹劣之智。",
    "T32n1664_003:0569b17": "如聖二諦經說。勝義諦中畢竟無性。世俗道",
    "T32n1664_003:0569b18": "中隨亦應觀。若異此者。彼愚夫異生聲聞緣",
    "T32n1664_003:0569b19": "覺菩薩及佛等諸分位。當云何立。謂世俗無",
    "T32n1664_003:0569b20": "因故。世俗無生故。今此不然。世俗道中隨",
    "T32n1664_003:0569b21": "應觀故。於勝義諦實無所生。勝義諦中若有",
    "T32n1664_003:0569b22": "所得如兔角等。諸世俗法如幻如影及如響",
    "T32n1664_003:0569b23": "等。由如是故。世俗緣生與勝義諦。是中物",
    "T32n1664_003:0569b24": "性非不和合。彼審思察無改轉性。此中如是。",
    "T32n1664_003:0569b25": "當知世間一切如幻。諸煩惱業即是幻因。諸",
    "T32n1664_003:0569b26": "眾生生即是幻轉。所有相應福智諸行亦是",
    "T32n1664_003:0569b27": "幻因。如是相應智即於幻中轉。",
    "T32n1664_003:0569b28": "如般若波羅蜜多經說。須菩提所有聲聞如",
    "T32n1664_003:0569b29": "化緣覺如化。菩薩如化如來如化。煩惱如化",
    "T32n1664_003:0569c01": "業如化。須菩提以是緣故。一切法如化。此如",
    "T32n1664_003:0569c02": "是等差別諸行及異生等。皆如幻相。於彼",
    "T32n1664_003:0569c03": "幻中如所了知。皆是不實取著。若能如是知。",
    "T32n1664_003:0569c04": "是即相應者。若執實取著即愚夫異生。如是",
    "T32n1664_003:0569c05": "所說實不相違。",
    "T32n1664_003:0569c06": "如聖法集經頌云。",
    "T32n1664_003:0569c07": "　如幻所作事　　從化起解脫",
    "T32n1664_003:0569c08": "　此如前了知　　非化中有著",
    "T32n1664_003:0569c09": "　說三有如化　　佛菩薩悉知",
    "T32n1664_003:0569c10": "　知已被勝鎧　　作世間利益",
    "T32n1664_003:0569c11": "如是等諸所行中。應觀實性。如前所說奢摩",
    "T32n1664_003:0569c12": "他中。若沈下高舉心等起時。應觀一切法皆",
    "T32n1664_003:0569c13": "無自性。爾時應離高下作意智得成就。彼奢",
    "T32n1664_003:0569c14": "摩他毘鉢舍那相應行者所行之道。即得具",
    "T32n1664_003:0569c15": "足。乃至能起信解力等。住解行地。觀後欲起",
    "T32n1664_003:0569c16": "時還復思惟。勝義諦中無有自性。彼世俗諦",
    "T32n1664_003:0569c17": "亦如是住。",
    "T32n1664_003:0569c18": "如寶雲經說。菩薩云何得無我理。善男子。菩",
    "T32n1664_003:0569c19": "薩應以正智觀察色受想行識。彼觀察時是",
    "T32n1664_003:0569c20": "色生不可得。集不可得。滅不可得。如是受想",
    "T32n1664_003:0569c21": "行識若生若集若滅皆不可得。彼勝義諦中",
    "T32n1664_003:0569c22": "了知無生行已。起慧觀察。不復所行而有取",
    "T32n1664_003:0569c23": "著。由是愚無智者。於如是等無自性中。執為",
    "T32n1664_003:0569c24": "有性。顛倒取著。是故生死循環無盡。現受",
    "T32n1664_003:0569c25": "眾苦無有休息。菩薩大悲如是常起。無間思",
    "T32n1664_003:0569c26": "念現前為作。悲愍利益發勝願行。如我所行",
    "T32n1664_003:0569c27": "隨得一切智已。於是法性如實覺了。然後於",
    "T32n1664_003:0569c28": "一切佛菩薩等供養稱讚。成所作已。從空悲",
    "T32n1664_003:0569c29": "藏。發生一切施等福行。",
    "T32n1664_003:0570a01": "如聖法集經說。若諸菩薩如實顯示者。謂於",
    "T32n1664_003:0570a02": "一切眾生中以大悲轉。我此三摩地樂。一切",
    "T32n1664_003:0570a03": "法中如實顯示。一切眾生為作所成。由是大",
    "T32n1664_003:0570a04": "悲所開發時。即得增上戒定慧等。諸學圓滿。",
    "T32n1664_003:0570a05": "成就阿耨多羅三藐三菩提。此中應知。慧及",
    "T32n1664_003:0570a06": "方便是諸菩薩所行相應勝道。不斷世俗諦。",
    "T32n1664_003:0570a07": "顯示勝義諦。若不斷世俗即能以大悲而為",
    "T32n1664_003:0570a08": "先導。善為眾生作利益事。遠離顛倒。彼即名",
    "T32n1664_003:0570a09": "為善能建立出世間慧。由此乃為順行方便。",
    "T32n1664_003:0570a10": "於諸方便所行時中。了如幻相亦不顛倒。以",
    "T32n1664_003:0570a11": "出世智。如如善修最勝方便。能於真實句義",
    "T32n1664_003:0570a12": "之中。發勇悍意出生勝慧。菩薩得是慧方便",
    "T32n1664_003:0570a13": "已。乃住相應所行勝道。",
    "T32n1664_003:0570a14": "如無盡意經說。禪定無盡而能出生慧及方",
    "T32n1664_003:0570a15": "便。其所出生應知即是相應行者。所行勝道。",
    "T32n1664_003:0570a16": "廣釋菩提心論卷第三",
    "T32n1664_003:0570a17": "◎妄分別刺等。何能拔除。復次此中",
    "T32n1664_003:0570a18": "云何能離疑惑種子。謂於相應定中。以慧",
    "T32n1664_003:0570a19": "眼觀彼種子空。如先所說。於色等中若以",
    "T32n1664_003:0570a20": "其所得相而為得者。畢竟無得。如人迷",
    "T32n1664_003:0570a21": "繩謂蛇。智了無異。色中離疑其義亦然。",
    "T32n1664_003:0570a22": "以慧眼觀諸境不實邪妄計執。如人處於",
    "T32n1664_003:0570a23": "暗室復還掩閉。總一暗冥都無所見。又",
    "T32n1664_003:0570a24": "如瓶等器中盛滿諸物。以蓋覆故亦無所",
    "T32n1664_003:0570a25": "見。此中意者。是暗室等雖無所見。然色",
    "T32n1664_003:0570a26": "等有性疑惑取著亦不能離。以不離故彼",
    "T32n1664_003:0570a27": "雖無見不斷過失。如是等人諸取著心畢",
    "T32n1664_003:0570a28": "竟云何而能除斷。是故應以三摩地。手執",
    "T32n1664_003:0570a29": "極微妙快利慧刀。斷彼思色等。邪妄分別",
    "T32n1664_003:0570b01": "種子。如是真實斷故。譬如拔樹連根悉除。",
    "T32n1664_003:0570b02": "地既無根不復生長。邪思種子既得斷已。",
    "T32n1664_003:0570b03": "一切過失悉不復生。此中如是。斷障等義",
    "T32n1664_003:0570b04": "是奢摩他毘鉢舍那相應法門。即修行者",
    "T32n1664_003:0570b05": "所行之道。如世尊言。此相應門是無分別",
    "T32n1664_003:0570b06": "正智因性。故經頌云。",
    "T32n1664_003:0570b07": "　先安住戒次得定　　得彼定已慧當修",
    "T32n1664_003:0570b08": "　清淨圓明智慧成　　智淨先由戒具足"
}