{
    "X79n1562_006:0609a11": "南宋元明禪林僧寶傳卷六",
    "X79n1562_006:0609a13": "紫籜山沙門自融撰門人性磊補輯",
    "X79n1562_006:0609a14": "松源嶽禪師",
    "X79n1562_006:0609a15": "禪師名崇嶽。號松源。乃龍泉吳氏子也。師事密菴。得",
    "X79n1562_006:0609a16": "法後。凡七竪剎竿。有嗣一十二人。人各有名。嶽為人",
    "X79n1562_006:0609a17": "重。嘿每見貴客。則問曰。大力量人。因甚擡脚。不起見",
    "X79n1562_006:0609a18": "禪流。則問曰。明眼衲僧。因甚脚跟紅線不斷。有對者",
    "X79n1562_006:0609a19": "輙哂而顧之。時稱嶽得應菴之機得密菴之用云。蓋",
    "X79n1562_006:0609a20": "嶽早歲厭塵棄家。以白衣參靈石妙。不契即上徑山。",
    "X79n1562_006:0609a21": "徑山萬指軒騰。嶽隨眾末聽妙喜杲和尚說法。蒙無",
    "X79n1562_006:0609a22": "所知。但聞杲盛贊。當今應菴真得臨濟正傳。嶽輙走",
    "X79n1562_006:0609a23": "參應菴。應菴益難近。嶽乃奮勵。垢面露肘。不暇恤。應",
    "X79n1562_006:0609a24": "菴憐之示嶽曰。世尊有密語。迦葉不覆藏。嶽隨聲進",
    "X79n1562_006:0609b01": "曰。鈍置和尚。應菴喝之。嶽有省。應菴笑曰。者俗漢成",
    "X79n1562_006:0609b02": "得甚麼。嶽乃求剃髮。時年三十矣。既受滿分戒。入閩",
    "X79n1562_006:0609b03": "見木菴永。永諦視曰。樹倒藤枯。知落處麼。對曰。裂破。",
    "X79n1562_006:0609b04": "曰。瑯琊道好一堆柴聻。對曰。矢上加尖。永休去。於是",
    "X79n1562_006:0609b05": "嶽益自負。永曰。公每下語。老僧不能過。其如未在。他",
    "X79n1562_006:0609b06": "日拂柄在手。為人不得。騐人不得。嶽曰。為人者。使博",
    "X79n1562_006:0609b07": "地凡夫。一超入聖。固難矣。騐人者。打向面前過。不待",
    "X79n1562_006:0609b08": "開口。已知骨髓。何難哉。永舉手反覆曰。明明向你道。",
    "X79n1562_006:0609b09": "開口不在舌頭上。嶽憤去之。出嶺逢二道者。耦坐評",
    "X79n1562_006:0609b10": "論諸方。嶽所舉心肯者。道者皆拂之。嶽曰。如是則誰",
    "X79n1562_006:0609b11": "可君意。道者以指。書密菴不凡四字。嶽已知密菴為",
    "X79n1562_006:0609b12": "人。遂至衢之西山。折節事之。幾進商略。密菴幾笑之。",
    "X79n1562_006:0609b13": "嶽復心疑。乃至密菴移居雙徑。於入室時始徹。木菴",
    "X79n1562_006:0609b14": "道。開口不在舌頭上。久之出世澄炤。演唱宗乘。以報",
    "X79n1562_006:0609b15": "密菴。湖海以嶽言行無欺。多從之。遷光孝。遂有大名。",
    "X79n1562_006:0609b16": "慶元間。詔移靈隱。葢晚年也。是時門弟有文禮輩。已",
    "X79n1562_006:0609b17": "闡化大方。嶽仍陞堂入室。從未以風晨雪夕不打參",
    "X79n1562_006:0609b18": "鐘甞以秘魔擎叉語。接謙頭陀。以有賊無贓語。接肇",
    "X79n1562_006:0609b19": "道者。以心學無聞語。接陸遊樞密。遊得證後。隱鏡湖。",
    "X79n1562_006:0609b20": "自稱放翁。嘉泰壬戌秋。嶽年七十有一。忽召眾言別。",
    "X79n1562_006:0609b21": "有偈曰。來無所來。去無所去。瞥轉玄關。佛祖罔措。跏",
    "X79n1562_006:0609b22": "趺脫去。塔於北高峰。嶽居靈隱時。與密菴尊嚴無異。",
    "X79n1562_006:0609b23": "初密菴居靈隱。嶽首眾僧。密菴常稱疾。闔戶不許通",
    "X79n1562_006:0609b24": "謁。潛上座竊議之。嶽曰。不然。師嚴道尊千古。明鑑當",
    "X79n1562_006:0609c01": "今。汲引豪貴者。將謂行道建立為心。殊不知禮。輕則",
    "X79n1562_006:0609c02": "慢易生。辭繁而情識長。塵勞卜度。安有了期。緇俗既",
    "X79n1562_006:0609c03": "為道而來。必發露真心。至誠激切。然後一言入耳。永",
    "X79n1562_006:0609c04": "為道種。兜率悅之待張無盡。葉縣省之接浮山遠。是",
    "X79n1562_006:0609c05": "也。若區區老婆禪。何足重哉。",
    "X79n1562_006:0609c06": "贊曰。嶽公以白衣有省。於應菴語下。固非草草矣。終",
    "X79n1562_006:0609c07": "乃死心於密菴。其祖父壼奧。如樊將軍擁盾入鴻門。",
    "X79n1562_006:0609c08": "孰得而禦之。故驅耕奪食。於分座靈隱時。班班著聞",
    "X79n1562_006:0609c09": "見焉。不然。彼天目禮輩。各抱奇志。其甘入公彀中哉。",
    "X79n1562_006:0609c10": "淨慈雲禪師",
    "X79n1562_006:0609c11": "禪師義雲者。號退谷。福州閩清黃氏子也。黃氏世以",
    "X79n1562_006:0609c12": "詩禮傳家。雲有異姿。一目數行。然倜儻不善浮沉。每",
    "X79n1562_006:0609c13": "病其宗。不達聖原。各執隅說。疑悞後學。乃淹貫性理。",
    "X79n1562_006:0609c14": "先輩重之。時有胡嫗。居烏石山。年將百歲。精術數。眇",
    "X79n1562_006:0609c15": "忽不遺。人爭謁之。雲亦詣嫗。嫗大喜。欵留數日。乃謂",
    "X79n1562_006:0609c16": "雲曰。君福人也。當有大遇我目下即歸國有一敝裘",
    "X79n1562_006:0609c17": "奉贈。聊表殷勤。雲受歸。恠其重。折線路。皆珍珠碎金。",
    "X79n1562_006:0609c18": "雲失足嘆曰。嗟乎七尺丈夫。乃為胡嫗所買也。遂沉",
    "X79n1562_006:0609c19": "棄其裘於江而北遊。國學羣士俱出其下。因釋中庸。",
    "X79n1562_006:0609c20": "有所悟入。裂縫掖而去。問道於山堂淳禪師。淳曰。子",
    "X79n1562_006:0609c21": "以聰明之質。枉顧山埜。山埜毫無所長。試言子之見",
    "X79n1562_006:0609c22": "處。為子證據。雲論靜定工夫。娓娓千餘言。淳曰。子所",
    "X79n1562_006:0609c23": "說道理。似不違背。更有一問。譬有一人。正走後面。百",
    "X79n1562_006:0609c24": "千虎狼趕來。又有一人。扯住要問。靜定工夫。若答。它",
    "X79n1562_006:0610a01": "後面虎狼迫至則傷身失命。若不答。他則靜定工夫",
    "X79n1562_006:0610a02": "安在汝。於此時。畢竟如何施設。雲茫然。淳公大笑而",
    "X79n1562_006:0610a03": "起。雲徹夜慚惶。撫膺嘆曰。塗路之學。終非實著。乃求",
    "X79n1562_006:0610a04": "落鬚髮。擇絮務以自勵。且勇不自矜。行脚至吳。見鐵",
    "X79n1562_006:0610a05": "菴。鐵菴與語。大奇之。雲又辭去。鐵菴曰。抱道衲子。須",
    "X79n1562_006:0610a06": "以己度人。不可矯激其行。自居清白地上。以駭聾俗",
    "X79n1562_006:0610a07": "於此行去。形卜於影。毫不生慚。斯可為人師範。雲書",
    "X79n1562_006:0610a08": "其語於襟。遂造靈隱。機契佛炤。佛炤移住育王。雲為",
    "X79n1562_006:0610a09": "首眾。佛炤命其秉拂。以為宛如雪堂。惜妙喜先師未",
    "X79n1562_006:0610a10": "及見也。遂以妙喜所付袈裟披雲雲。出世香山。次繼",
    "X79n1562_006:0610a11": "育王。育王以佛炤遺風規摸濶大。歲計浩繁。雲獨以",
    "X79n1562_006:0610a12": "朴儉為先。中多引去者。宗印禪師過訪雲。奉蔬食之",
    "X79n1562_006:0610a13": "外。焚爐對坐。永宵清淡而已。印心笑之。間謂雲曰。氷",
    "X79n1562_006:0610a14": "淡家風。千秋美典。至若尊宿。士夫過我。山門禮體。似",
    "X79n1562_006:0610a15": "不可簡也。雲良久謝曰。我非不知也。老人住世。德尊",
    "X79n1562_006:0610a16": "寰宇。歲計動滿千萬。諸方相習成風。非錦屏大碗。不",
    "X79n1562_006:0610a17": "見客。雲甞竊恠。以為過當。據蒙見如尊宿惠慈山門。",
    "X79n1562_006:0610a18": "有幸住持。則當率眾翹勤恭請。普施法利。此待尊宿",
    "X79n1562_006:0610a19": "禮體也。至於士夫為道相訪住持。面無謟色。心無求",
    "X79n1562_006:0610a20": "事。直辭開導。俾貴人知有林下氣象。其禮體也。不亦",
    "X79n1562_006:0610a21": "優乎。否則古風淩夷。必為明眼取笑。印大然之。慶元",
    "X79n1562_006:0610a22": "間。詔雲居淨慈。杖履渡江。同禪徒數十。皆敝衣楚楚。",
    "X79n1562_006:0610a23": "意貌翛然。武林吏佐併紳士。迎於途。私相慰諭。易其",
    "X79n1562_006:0610a24": "華服。而尊禮如一佛出世焉。既主淨慈。規制畫一。與",
    "X79n1562_006:0610b01": "育王時無異。惟提唱綱宗。以為供養。其上堂曰。奔流",
    "X79n1562_006:0610b02": "度刃。疾燄過風。啐啄同時。崕州萬里。有的道。如人學",
    "X79n1562_006:0610b03": "射。久習則巧。殊不知未彀以前中的早涉紆迥了也。",
    "X79n1562_006:0610b04": "趙州到茱萸。靠卻拄杖。則且置。只如孚上座道聖箭",
    "X79n1562_006:0610b05": "子折也。作麼生喝云。若不同牀睡。安知被底穿。又曰。",
    "X79n1562_006:0610b06": "昔僧問雲門。殺父殺母。佛前懺悔。殺佛殺祖。甚處懺",
    "X79n1562_006:0610b07": "悔。雲門曰。露還會麼斗。轉風雷吼。星移海嶽昏。誰知",
    "X79n1562_006:0610b08": "席帽下。元是昔愁人。開禧二年示疾。侍僧以榻施褥",
    "X79n1562_006:0610b09": "雲叱去之。曰。吾末骨立也。安用此。遂卓杖別眾曰。意",
    "X79n1562_006:0610b10": "烏猝猝。萬人氣索。佛法向上。何曾踏著。臨行業識。茫",
    "X79n1562_006:0610b11": "茫一任。諸方卜度。投杖斂目而寂。",
    "X79n1562_006:0610b12": "贊曰。昔高菴聞成枯木。住金山侈甚。嘆曰。比丘法貴",
    "X79n1562_006:0610b13": "清儉。豈宜如此。此與後生習輕肥者何異。得不愧古",
    "X79n1562_006:0610b14": "人乎。按退谷處可為之秋。而能簡約乃爾。其清操真",
    "X79n1562_006:0610b15": "足。龜鏡將來。",
    "X79n1562_006:0610b16": "靈隱善禪師",
    "X79n1562_006:0610b17": "禪師名之善。吳興人也。其先劉姓。世歷膴仕。善自視",
    "X79n1562_006:0610b18": "欿。然年十三。志決出塵。其親謂之曰。吾家欬唾青雲",
    "X79n1562_006:0610b19": "之上。若更何慕而欲為。之善對。曰欲為佛耳。其親惻",
    "X79n1562_006:0610b20": "異。知不可禁。乃許受業於齊政沙門。內行純粹。人敬",
    "X79n1562_006:0610b21": "愛之。出入經論。胸無宿義。乃徧扣禪坊。未得究竟。晚",
    "X79n1562_006:0610b22": "謁佛炤光禪師。辨論風旛公案。光不諾。善固求明破。",
    "X79n1562_006:0610b23": "光示曰。非風旛話露全機。千古叢林起是非。咄者新",
    "X79n1562_006:0610b24": "州賣柴漢。得便宜是失便宜。善厲聲曰。啊[口*耶]卻只恁",
    "X79n1562_006:0610c01": "麼。光以杖擊曰。今日與君通一線。斬釘截鐵起吾宗。",
    "X79n1562_006:0610c02": "光自此旬月不下堂。問其故。光曰。吾妙喜先師。擔子",
    "X79n1562_006:0610c03": "幸卸肩矣。善歷衡湘。遊廬嶽。保養聖胎。於妙高峯下。",
    "X79n1562_006:0610c04": "疊柴為室。不謀宿舂。一住十載。時以妙峯尊宿稱之",
    "X79n1562_006:0610c05": "甞詠曰。廬陵米價報君知。浩浩塵中識者稀。回首不",
    "X79n1562_006:0610c06": "知何處去。白雲流水共依依。又曰。有時笑兮有時哭。",
    "X79n1562_006:0610c07": "調高和寡難拘束。一派清音徹九天。風前誰解聯芳",
    "X79n1562_006:0610c08": "躅。隣山有座主。自負妙悟楞嚴。擕數徒屬訪善善揖",
    "X79n1562_006:0610c09": "坐相視移時。座主曰。昨見大慧。有八還頌曰。春至自",
    "X79n1562_006:0610c10": "開花。秋來還落葉。黃面老瞿曇。休搖三寸舌語雖工",
    "X79n1562_006:0610c11": "俏。但未出經意耳。善驀召座主。座主應諾。善曰經意",
    "X79n1562_006:0610c12": "且止。還出得大慧老人意麼。座主咿唔莫措。善呵呵",
    "X79n1562_006:0610c13": "大笑而起。座主歸避席數月。復具師弟。禮請益於。善",
    "X79n1562_006:0610c14": "善示偈曰。沒絃琴上無私曲。一曲彈來轉轆轆。斷崕",
    "X79n1562_006:0610c15": "流水少知音。六六不成三十六。善東遊雁山。闡法於",
    "X79n1562_006:0610c16": "臨海。慧因歷洪福。遷萬年。乃示眾曰。久參高士。眼空",
    "X79n1562_006:0610c17": "四海。鼻孔撩天。見也見得。親說也說。得親行也行。得",
    "X79n1562_006:0610c18": "親用也用。得親只是未識。老僧拄杖子在。何故將成",
    "X79n1562_006:0610c19": "九仞之山。不進一簣之土。是時善之名滿江南。卒退",
    "X79n1562_006:0610c20": "休臯亭。道俗仍以明州瑞巖居。善居無何。平江晉陵",
    "X79n1562_006:0610c21": "請符叠至。善任緣而應。不執可否。善既久領眾事。法",
    "X79n1562_006:0610c22": "令益略。衲子益新。及卻天童赴靈隱。葢暮年也。雖檀",
    "X79n1562_006:0610c23": "旋憧憧。善仍蕭然一衾室中。長物竹篦禪杖而已。端",
    "X79n1562_006:0610c24": "平二年。自題小像。遺龍濟宗鍪。復誡諸弟子曰。像法",
    "X79n1562_006:0611a01": "垂秋。名利根深。如象沒深泥。珠沉巨海。識浪塵緣。終",
    "X79n1562_006:0611a02": "無了日。我為僧七十餘載。目之所到。耳之所聞。衛護",
    "X79n1562_006:0611a03": "法門。隱忍受垢者。間或有之求。其不奉明詔。不接公",
    "X79n1562_006:0611a04": "卿。如寒巗枯木。確不可回者尠矣。人但知法門繇顯",
    "X79n1562_006:0611a05": "而盛。殊不知繇盛而衰。故有緣之功於法門者。其功",
    "X79n1562_006:0611a06": "一時也。無緣之功於法門者。其功萬世也。諺云。庭前",
    "X79n1562_006:0611a07": "生瑞草。好事不如無。又豈謬哉。九月二十八日。書偈",
    "X79n1562_006:0611a08": "趺坐。瞑目而寂。壽八十四。僧夏七十有一。火浴。舍利",
    "X79n1562_006:0611a09": "無數。門人善珍。號藏叟。丐清之鄭公為銘。塔於靈隱",
    "X79n1562_006:0611a10": "之西岡。",
    "X79n1562_006:0611a11": "龍濟鍪禪師",
    "X79n1562_006:0611a12": "宗鍪禪師者。號友雲。姓王氏。廬陵人也。幼不茹葷。年",
    "X79n1562_006:0611a13": "十九。辭親修大僧事。長者多器之。既而遍見大有道",
    "X79n1562_006:0611a14": "者。不事宗乘章句。獨以睡夢。時不能作宰為憂。晉陵",
    "X79n1562_006:0611a15": "華藏善公遷靈隱。鍪南渡依之。踰年機不合。擬別參。",
    "X79n1562_006:0611a16": "未發。偶見僧讀珍藏叟自贊。鍪亦隨翫。乃咀嚼其語。",
    "X79n1562_006:0611a17": "始駭靈隱門賢非泛泛也。其詞曰。參禪無悟。識字有",
    "X79n1562_006:0611a18": "數。眼三角似燕山愁。胡面百摺如趙婆呷。醋一著高",
    "X79n1562_006:0611a19": "出。諸方敢道。飯是米做。鍪遂堅志請益於善。而兄事",
    "X79n1562_006:0611a20": "於珍。久方契旨。辭去。道繇佛頂峯下。倦行憩山莊。磐",
    "X79n1562_006:0611a21": "石。愛其山林蓊蔚。指問莊叟。叟告曰。內有龍濟古寺。",
    "X79n1562_006:0611a22": "先係修山主故址。今廢鍪曰。居之可乎。莊叟曰。彼中",
    "X79n1562_006:0611a23": "狼虎甚多。師能居之。何不可。鍪竟剪棘縛茅以居。木",
    "X79n1562_006:0611a24": "食澗飲。或雪寒無宿。火日啖菖歜數寸而已。有時長",
    "X79n1562_006:0611b01": "笑而吟曰。山僧有分住烟蘿。無米無錢莫管它。水似",
    "X79n1562_006:0611b02": "琉璃。山似玉。眼前儘有許來多。靈隱善公知之大喜。",
    "X79n1562_006:0611b03": "自題小相。以贈鍪曰。妙峯孤頂草離離。橫按竹篦三",
    "X79n1562_006:0611b04": "尺鐵。只許佛頂龍濟知。父子不傳真妙訣。於是有志",
    "X79n1562_006:0611b05": "之士。飡風而嚮之。因人建立叢社焉。鍪甞書門曰。除",
    "X79n1562_006:0611b06": "卻眼耳鼻舌那箇是你自己。若也道得許你。親見龍",
    "X79n1562_006:0611b07": "濟。其或未然。且居門外有對者。鍪皆叱逐之。珍藏叟",
    "X79n1562_006:0611b08": "聞而笑曰。恁麼為人。其靈龜曳尾乎。雖然也是六月",
    "X79n1562_006:0611b09": "霜花。乃遣僧問曰。和尚曾接得幾人。鍪曰。山僧失利。",
    "X79n1562_006:0611b10": "僧回舉似藏叟。叟唯唯。乃疏辭徑山。推鍪代之。鍪曰",
    "X79n1562_006:0611b11": "先師壠土未乾。遺訓在耳。矧我龍鍾無似之人。更何",
    "X79n1562_006:0611b12": "所圖甘言軟語。而與朱紫為隣哉。稱病不起。鍪年八",
    "X79n1562_006:0611b13": "十。日不停務。夜據匡牀。合眾環聽垂訓。孜孜不倦。一",
    "X79n1562_006:0611b14": "日告眾曰。先師春秋八十有四。吾年雖得企及。但法",
    "X79n1562_006:0611b15": "運衰矣。罪在我躬。言訖涕下。已而彈指一聲曰。只此",
    "X79n1562_006:0611b16": "是別眾語也。僧問。臘月三十日時如何。鍪曰。門無索",
    "X79n1562_006:0611b17": "債人。眾悽然。請開末後方便。鍪曰。一燈在望。更無言",
    "X79n1562_006:0611b18": "說。大地平沉。虗空迸裂。泊然而化。塔於佛頂峯上。初",
    "X79n1562_006:0611b19": "道俗請建壽塔。鍪固止之曰。何哉老僧朝死夕埋。獨",
    "X79n1562_006:0611b20": "汙龍濟一塊土。不必尋山擇地也。我每笑溺信形家。",
    "X79n1562_006:0611b21": "圖穴興旺。使聖賢法緣媚於黃土。顧而為之。豈初心",
    "X79n1562_006:0611b22": "乎。",
    "X79n1562_006:0611b23": "贊曰。妙峯父子。始末行藏。不彚而符。所謂水月交羅。",
    "X79n1562_006:0611b24": "鏡燈互入。豈可以孤峻而病之。易曰。十年乃字反常",
    "X79n1562_006:0611c01": "也。",
    "X79n1562_006:0611c02": "淨慈自得暉禪師",
    "X79n1562_006:0611c03": "自得禪師。名慧暉。乃會稽張氏之寵子也。自少割愛",
    "X79n1562_006:0611c04": "辭親。得度於澄炤寺。孤錫雲遊。見長蘆真歇。以為有",
    "X79n1562_006:0611c05": "所證。於閃電機下。竟南歸。所遇叢社如逆旅。一閱而",
    "X79n1562_006:0611c06": "棄之。遂投謁於覺宏智和尚。宏智威德自在。道望隆",
    "X79n1562_006:0611c07": "當世。當世見者。皆為神悚。暉獨心負所畜。不藉通詞。",
    "X79n1562_006:0611c08": "特擬觀光。於座下。宏智熟視暉而容之。暉微疑其所",
    "X79n1562_006:0611c09": "以。乃自請挂塔。宏智召暉。至榻前。詰以寶鏡頌。暉驟",
    "X79n1562_006:0611c10": "進語。智正色。遣出之。暉乃折節自悔。從前寶惜一齊",
    "X79n1562_006:0611c11": "放下。一夕正往聖僧前燒香。適宏智來前。暉見之。頓",
    "X79n1562_006:0611c12": "悟大旨自爾。問答無滯。得授記莂焉。紹興丁巳。開法",
    "X79n1562_006:0611c13": "補陀。馳其提唱。語於宏智。宏智大悅。其語曰朔風凜",
    "X79n1562_006:0611c14": "凜掃寒林。葉落歸根露赤心。萬派朝宗舡到岸。六窻",
    "X79n1562_006:0611c15": "虗映芥投針。本成現莫他尋性地。閒閒耀古今。戶外",
    "X79n1562_006:0611c16": "凍消。春色動四山。渾作木龍吟。又曰。釋迦老子窮理",
    "X79n1562_006:0611c17": "盡性。金口敷宣一代時教。珠回玉轉。被人喚作拭不",
    "X79n1562_006:0611c18": "淨故帋。達磨祖師以一乘法。直指單傳面壁九年。不",
    "X79n1562_006:0611c19": "立文字。被人喚作壁觀婆羅門。且道作麼生行履。免",
    "X79n1562_006:0611c20": "被傍人指注。衲被蒙頭萬事休。此時山僧都不會。又",
    "X79n1562_006:0611c21": "曰。巢知風。穴知雨。甜者甜兮苦者苦。不須計較作思",
    "X79n1562_006:0611c22": "量。五五從來二十五萬般。施設到平常。此是叢林飽",
    "X79n1562_006:0611c23": "參句。諸人還委悉麼。埜老不知堯舜力。鼕鼕打鼓祭",
    "X79n1562_006:0611c24": "江神。谷之神樞之要裡許旁參。回途得妙。雲雖動而",
    "X79n1562_006:0612a01": "常閒。月雖晦而彌炤。賓主交參。正偏兼到。十洲春盡",
    "X79n1562_006:0612a02": "花凋殘。珊瑚樹林日杲杲。於是補陀風範與天童並",
    "X79n1562_006:0612a03": "峙。其遷萬壽。次吉祥。又雪竇。皆名公巨卿為之勸請。",
    "X79n1562_006:0612a04": "淳熈丙申。有詔補淨慈。上堂曰。皮膚脫落絕方偶。明",
    "X79n1562_006:0612a05": "了身心一物無。妙入道寰深靜處。玉人端馭白牛車。",
    "X79n1562_006:0612a06": "妙明田地達者還。稀識情不到唯證。方知白雲兒靈。",
    "X79n1562_006:0612a07": "靈。自炤青山父卓卓。常存機分頂後光智契。劫前眼",
    "X79n1562_006:0612a08": "所以道。新豐路兮峻仍皾。新豐洞兮湛然沃。登者登",
    "X79n1562_006:0612a09": "兮不動搖。遊者遊兮莫忽速。亭堂雖有到人稀。林泉",
    "X79n1562_006:0612a10": "不長尋常木。諸禪德向上一著。尊貴難明琉璃殿。上",
    "X79n1562_006:0612a11": "不稱尊翡翠。簾前還合伴正與麼。時針線貫通真宗。",
    "X79n1562_006:0612a12": "不墜合作麼生施設。滿頭白髮離巗谷。半夜穿雲入",
    "X79n1562_006:0612a13": "市鄽。當是時大振曹洞宗風者。多出宏智之門。瑞巗",
    "X79n1562_006:0612a14": "有石窓恭。光孝有了堂徹。常州善權有法智。而聞菴",
    "X79n1562_006:0612a15": "居翠巖。法真居清凉。乃至大洪長蘆皆屬焉。以故淨",
    "X79n1562_006:0612a16": "慈典軄班序者。半皆諸方弟姪。酧唱叶諧。稱為新豐",
    "X79n1562_006:0612a17": "正韻也。庚子秋。退歸雪竇。白髮垂肩。逍遙怡懌。愛擕",
    "X79n1562_006:0612a18": "禪客。談空白日。而笑落青山。常作偈曰。重重去盡自",
    "X79n1562_006:0612a19": "平常。春煖風和日漸長。戶外鳥啼聲細碎。巖花狼藉",
    "X79n1562_006:0612a20": "滿山房。以癸卯冬月二十九。沐浴而逝。痊於明覺塔",
    "X79n1562_006:0612a21": "右。",
    "X79n1562_006:0612a22": "贊曰。暉公以奇雋之。姿英發銳。上睹影響。於掣電光",
    "X79n1562_006:0612a23": "中。便肯承當。及入天童爐鞴鎔成大器。輒能振大聲。",
    "X79n1562_006:0612a24": "以達九重。其境何順也。細簡今古。匪流則亢矣。公乃",
    "X79n1562_006:0612b01": "履滿不溢。順而能節。抑何謙以退也。芳型在望。不禁",
    "X79n1562_006:0612b02": "高山仰止之思云。",
    "X79n1562_006:0612b03": "北磵簡禪師",
    "X79n1562_006:0612b04": "禪師名居簡。出潼川王。姓號敬叟。又稱北磵。葢居北",
    "X79n1562_006:0612b05": "磵之日久也。簡姿秀而文當世尚之。遊廣福讀出世",
    "X79n1562_006:0612b06": "典。輙棄冠。具戒。參別峰。別峰指見塗毒。塗毒示其心",
    "X79n1562_006:0612b07": "要。簡以從前所學湊泊不可。疑情猛切。常立達旦。偶",
    "X79n1562_006:0612b08": "過擇木寮。閱萬菴語云。欲識諸佛心。但向眾生心行",
    "X79n1562_006:0612b09": "中識取。欲識常住不凋性。但向萬物遷變處會取。簡",
    "X79n1562_006:0612b10": "於此忽省。以為萬菴與佛炤同條。遂別策造靈隱。機",
    "X79n1562_006:0612b11": "契佛炤光禪師。於是往來妙喜下尊宿。一十五年。激",
    "X79n1562_006:0612b12": "揚宗旨。大有力焉。乃辭佛炤。經甌閩。歷江西。過羅湖。",
    "X79n1562_006:0612b13": "訪仲溫。仲溫與論。大喜曰。妙喜之後一人也。乃以妙",
    "X79n1562_006:0612b14": "喜居洋嶼菴。竹篦為贈。且曰。公之後必大。未幾出住",
    "X79n1562_006:0612b15": "台州紫籜。遷報恩。及廣孝。名大振。退居武林飛來峰",
    "X79n1562_006:0612b16": "之陰。卿士猶物色之不顧。當是時出佛炤之門者。有",
    "X79n1562_006:0612b17": "靈隱善徑山琰天童派東禪觀上方銛。交章勸簡。應",
    "X79n1562_006:0612b18": "旴江刺史之命。又不顧。而江州使者以東林雲居力",
    "X79n1562_006:0612b19": "致之。簡亦不顧。乃壽北磵集。行世。宿儒附之。葉水心",
    "X79n1562_006:0612b20": "曰。簡公話柄特驚人。六反掀騰不動身。說與東家小",
    "X79n1562_006:0612b21": "兒女。塗青染綠未禁春。簡嘆曰。狼虎之害。世人易知",
    "X79n1562_006:0612b22": "也。文章害世。則難知矣。狼虎在山。藜藿不釆。文章欺",
    "X79n1562_006:0612b23": "世。耳目沉淪。余比見近流施為濶略。非先聖之言不",
    "X79n1562_006:0612b24": "言。非古哲之跡不舉。然境風乍飄。榮辱無主。取快一",
    "X79n1562_006:0612c01": "時。名節掃地。則向之所言所舉。皆為飾詞。以欺世者",
    "X79n1562_006:0612c02": "也。欺世之害。甚於狼虎。余頹躬不逮。深為是懼。所見",
    "X79n1562_006:0612c03": "所聞。偶筆成集。若稍存心。欲以詩文鳴世。則又吾教",
    "X79n1562_006:0612c04": "之罪人也矣。遂燬板。晚居淨慈。其門人大觀以高菴",
    "X79n1562_006:0612c05": "楞嚴綱要頌。請簡發其旨。簡向慕高菴為人。乃聯和",
    "X79n1562_006:0612c06": "而序之。淳祐丙午春。示眾曰。識得一萬。事畢了事。衲",
    "X79n1562_006:0612c07": "僧一字不識。直饒恁麼。未稱全提。禹力不到處。河聲",
    "X79n1562_006:0612c08": "流向西。歸方丈。大書四月一日珍重六字。至期。言語",
    "X79n1562_006:0612c09": "移時。斂目而逝。簡初在紫籜。委羽有二姓。爭竹山。竭",
    "X79n1562_006:0612c10": "產不已。仙居丞啟簡諷之。簡示以種竹賦。二姓之訟",
    "X79n1562_006:0612c11": "遂止。台氓謠曰。簡公筆甜如蜜。",
    "X79n1562_006:0612c12": "贊曰。齊桓侯有疾。在腠理以忽扁鵲。終至骨髓。雖司",
    "X79n1562_006:0612c13": "命無柰之何。而末造眾生。言行參差之。疾不啻在骨",
    "X79n1562_006:0612c14": "髓間也。故北磵生平行李。惟恐鍼石之不逮。然以文",
    "X79n1562_006:0612c15": "字得度者。則北磵法化。寧當有別論也。否乎。",
    "X79n1562_006:0612c17": "南宋元明僧寶傳卷六"
}