{
    "T34n1727_004:0915a19": "觀音玄義記卷第四",
    "T34n1727_004:0915a21": "宋四明沙門知禮述",
    "T34n1727_004:0915a22": "二若緣下約法簡判二。初簡生法不周。次第",
    "T34n1727_004:0915a23": "生法二種慈悲。藏通二教及別住行。若眾生",
    "T34n1727_004:0915a24": "緣亦兼凡外。二有所緣何得名普。二若無下",
    "T34n1727_004:0915a25": "別無緣方普。別教十向圓教初心。修此慈悲",
    "T34n1727_004:0915a26": "至入地住。乃能分證。猶如明鑑不動而形。磁",
    "T34n1727_004:0915a27": "石無念而吸。此之慈悲方得名普。二別釋下",
    "T34n1727_004:0915a28": "約圓頓三慈別釋。三慈一念不縱不橫。故大",
    "T34n1727_004:0915a29": "經云。慈若有無非有非無。名如來慈。有即生",
    "T34n1727_004:0915b01": "緣無即法緣。雙非即無緣佛心圓具。今修佛",
    "T34n1727_004:0915b02": "慈。故一一慈皆不思議。文分三。初眾生緣慈",
    "T34n1727_004:0915b03": "二。初總示二。初一心緣一界非普。二今觀下",
    "T34n1727_004:0915b04": "一心緣十界。是普二。初觀眾生三。初法。對下",
    "T34n1727_004:0915b05": "法緣畢竟空真。故今眾生是難思俗。真實俗",
    "T34n1727_004:0915b06": "假故曰假名。非獨人我。稱為假名。十界性一",
    "T34n1727_004:0915b07": "舉一即十。故成百界。各有相性體力作因緣",
    "T34n1727_004:0915b08": "果報本末究竟等。故有千種。豈唯已千。生",
    "T34n1727_004:0915b09": "佛各千皆冥在性。二喻。三合。凡夫一心具而",
    "T34n1727_004:0915b10": "不識。圓聖法眼一念遍知。二知此下起慈悲",
    "T34n1727_004:0915b11": "圓。聞名字學佛慈悲。即於一念觀百界生善",
    "T34n1727_004:0915b12": "惡因緣苦樂本末。而起慈悲與拔之想也。大",
    "T34n1727_004:0915b13": "本十如四類解釋。一四趣。二人天。三二乘。四",
    "T34n1727_004:0915b14": "菩薩佛。若分苦樂者。應以四趣為苦。人天等",
    "T34n1727_004:0915b15": "為樂。或六凡為苦四聖為樂。或九界為苦佛",
    "T34n1727_004:0915b16": "界為樂。二今約下委釋二。初明觀法二。初指",
    "T34n1727_004:0915b17": "初後兩界。獄是苦之尤。佛是樂之極。二地",
    "T34n1727_004:0915b18": "獄下明一念千法二。初明地獄具餘九界二。",
    "T34n1727_004:0915b19": "初直明地獄十法二。初明十法。十初性。二相。",
    "T34n1727_004:0915b20": "三體。大本通取摧折色心為體。今取覺苦故",
    "T34n1727_004:0915b21": "的指心。四乃至下力。堪任刀火長劫不絕。五",
    "T34n1727_004:0915b22": "作。既堪受苦必任作惡。六因。三業動作成惡",
    "T34n1727_004:0915b23": "習因。七緣。假藉諸惡我及我所。一切具度助",
    "T34n1727_004:0915b24": "成習業。八果。因習婬欲業既成就。果於苦具",
    "T34n1727_004:0915b25": "見是欲境。如本染愛。九報。習果在心境隨心",
    "T34n1727_004:0915b26": "變。報因既滿即受燒然。十本末。大本乃以初",
    "T34n1727_004:0915b27": "相後報而為本末。則修性皆爾。今欲彰於理",
    "T34n1727_004:0915b28": "事不二。故以修性而為本末。全修在性全性",
    "T34n1727_004:0915b29": "成修。方得名為究竟等也。二地獄下例九界。",
    "T34n1727_004:0915c01": "若非十法不成一界。二問當下明具九界十",
    "T34n1727_004:0915c02": "法二。初約佛法難具問。界有法分云何互具。",
    "T34n1727_004:0915c03": "佛法離染頓出凡聖。云何地獄具茲十法。二",
    "T34n1727_004:0915c04": "答大下明凡心即佛答二。初正明地獄具佛",
    "T34n1727_004:0915c05": "十法十。初佛性。仙豫大王欲化外道。十二",
    "T34n1727_004:0915c06": "年中供養五百婆羅門眾。後令歸信大乘方",
    "T34n1727_004:0915c07": "等。其不歸信乃謗言無。仙豫聞謗乃殺五",
    "T34n1727_004:0915c08": "百。五百墮獄即生三念。一念此是何處乃知",
    "T34n1727_004:0915c09": "地獄。二念從何處來。乃知人道。三念何因墮",
    "T34n1727_004:0915c10": "獄知謗方等。因茲悔過便生佛國。終獲佛身。",
    "T34n1727_004:0915c11": "此乃仙像知地獄人有佛性故。殺之令墮三",
    "T34n1727_004:0915c12": "念中發。婆藪過去殺生祭天。因墮地獄於獄",
    "T34n1727_004:0915c13": "教化九十億人。從地獄出至方等會。佛言。婆",
    "T34n1727_004:0915c14": "者。好也。藪者。高也。好高之人豈墮地獄。又",
    "T34n1727_004:0915c15": "言。婆者。剛也。藪者。柔也。剛柔之人豈墮地",
    "T34n1727_004:0915c16": "獄。斯是大權示現惡相。顯於地獄有佛性矣。",
    "T34n1727_004:0915c17": "二佛相。三佛體。上品惡心即中道故。四佛力。",
    "T34n1727_004:0915c18": "性具大用即八自在。五佛作。此云從無住本",
    "T34n1727_004:0915c19": "立一切法者。欲明順修是佛界作也。九界因",
    "T34n1727_004:0915c20": "果皆違本立。唯佛因果順本而作。以本覺性",
    "T34n1727_004:0915c21": "元離住著。即無住本。若不順本無住而作。則",
    "T34n1727_004:0915c22": "非佛界因緣果報。此是妙修此修起時。豁然",
    "T34n1727_004:0915c23": "能絕七種方便智行之作故喻師子筋絃彈絕",
    "T34n1727_004:0915c24": "百獸筋絃。師子之乳點化百獸之乳。須知地",
    "T34n1727_004:0915c25": "獄之心。本具佛界修性之性。如大本中以相",
    "T34n1727_004:0915c26": "性體為佛性三。力作以去是佛界修。此之修",
    "T34n1727_004:0915c27": "性凡心皆具。得此作意則了諸修皆順性起。",
    "T34n1727_004:0915c28": "六因者。即是順修所顯之理。故曰正因。七緣",
    "T34n1727_004:0915c29": "者。即是順修能資智行。故曰緣了。而言性德",
    "T34n1727_004:0916a01": "者。以地獄心本具故也。八果。九報即前緣了",
    "T34n1727_004:0916a02": "所剋二果。地獄之心無不具也。十佛本末究",
    "T34n1727_004:0916a03": "竟等。約修性相在釋。與前地獄不異。二大經",
    "T34n1727_004:0916a04": "下以佛界況餘界十法。雪山者。極惡心地也。",
    "T34n1727_004:0916a05": "妙藥毒草者。初後二界也。佛法超勝地獄尚",
    "T34n1727_004:0916a06": "具。豈不能具餘八界邪。二地獄下餘九皆即",
    "T34n1727_004:0916a07": "十界。地獄具九已如上說。九界各各具餘九",
    "T34n1727_004:0916a08": "界。可以意得。二菩薩下起慈悲二。初約十界",
    "T34n1727_004:0916a09": "解釋三。初深觀善惡境二。初法。菩薩修慈只",
    "T34n1727_004:0916a10": "於一念。遍觀十界。修得善惡皆即性具。以性",
    "T34n1727_004:0916a11": "照修盡善惡際。二如見下喻。二以觀下廣運",
    "T34n1727_004:0916a12": "與拔心。觀於九界七法因緣。及以所生二死",
    "T34n1727_004:0916a13": "果報。皆即性德故起大悲欲拔其苦。觀於佛",
    "T34n1727_004:0916a14": "界七法因緣。及以所生二德果報。皆即性德。",
    "T34n1727_004:0916a15": "故起大慈欲與其樂。問。性德善惡及以苦樂。",
    "T34n1727_004:0916a16": "皆是法門不生不滅。今何與拔。答。斯之妙談",
    "T34n1727_004:0916a17": "不可輕議。以三菩薩觀於苦樂但謂修成。故",
    "T34n1727_004:0916a18": "存與拔之功。莫運無緣之力。是故慈悲俱不",
    "T34n1727_004:0916a19": "名普。今知所生苦樂及以能生因緣。皆是性",
    "T34n1727_004:0916a20": "德。故拔一切苦不損毫釐。與一切樂不增微",
    "T34n1727_004:0916a21": "末。方得慈悲廣普塵劫忘勞。此眾生緣與其",
    "T34n1727_004:0916a22": "無緣無二無別。三此十下結成慈悲普。二問",
    "T34n1727_004:0916a23": "地下就地獄料簡二。初約重苦妨樂問。二約",
    "T34n1727_004:0916a24": "乘機代苦答二。初答眾下乘機示因。以第三",
    "T34n1727_004:0916a25": "念憶知先罪必有悔心。大聖承機現身說法。",
    "T34n1727_004:0916a26": "或密警發令起善心。即樂因也。或即得樂如",
    "T34n1727_004:0916a27": "婆羅門。或後得樂如婆藪所化。二又菩下代",
    "T34n1727_004:0916a28": "苦與樂。請觀音云。或遊戲地獄大悲代受苦。",
    "T34n1727_004:0916a29": "二法緣慈者。前眾生緣若緣六界但生死俗。",
    "T34n1727_004:0916b01": "不得名普。圓觀十界二乘即真。菩薩是俗佛",
    "T34n1727_004:0916b02": "是中諦。既在一念。即非次第。況復互融而成",
    "T34n1727_004:0916b03": "百界。彌顯一假一切假也。此眾生緣安得不",
    "T34n1727_004:0916b04": "普。今明法緣即於此境而觀於空。二乘空俗",
    "T34n1727_004:0916b05": "菩薩空真。佛空二諦。既約百界即一空一切",
    "T34n1727_004:0916b06": "空。名畢竟空。具足言之。三千即空名今法緣。",
    "T34n1727_004:0916b07": "安得不普初明觀境三。初深觀性空三。初觀",
    "T34n1727_004:0916b08": "千法空。十界必百性相有千。觀此皆空畢竟",
    "T34n1727_004:0916b09": "無相。二十法下觀三千空。上之千法於假於",
    "T34n1727_004:0916b10": "實。及於依報即成三千。三無我下觀二取空。",
    "T34n1727_004:0916b11": "無能觀我無我所觀。無智無得離二取相。二",
    "T34n1727_004:0916b12": "如幻下舉喻本空。不但俗幻真中亦幻。方是",
    "T34n1727_004:0916b13": "圓家法緣之喻。三常寂下引證圓空。三千蕩",
    "T34n1727_004:0916b14": "相即是今教終歸於空。二眾生下起慈悲三。",
    "T34n1727_004:0916b15": "初正示慈悲二。初明所與拔相。生死涅槃本",
    "T34n1727_004:0916b16": "無二相。以不覺故唯苦無樂。二拔其下明能",
    "T34n1727_004:0916b17": "與拔法。即以三諦如幻慈悲。拔與十界如幻",
    "T34n1727_004:0916b18": "苦樂。二淨名下引證真實。說三諦空慈即真",
    "T34n1727_004:0916b19": "實。三若緣下結成圓普可解。三無緣慈者。中",
    "T34n1727_004:0916b20": "觀之別名也。中則絕待有緣非中。問。慈悲須",
    "T34n1727_004:0916b21": "對眾生苦樂。若其無緣何能與拔。答。大乘所",
    "T34n1727_004:0916b22": "說同體慈悲。心佛眾生三無差別。圓名字位",
    "T34n1727_004:0916b23": "學即心佛慈度即心眾生。眾生既同體。苦樂",
    "T34n1727_004:0916b24": "元性具。故無能緣所緣。亦無可拔可與。如",
    "T34n1727_004:0916b25": "此慈悲盡未來際。拔一切苦與究竟樂。圓談",
    "T34n1727_004:0916b26": "不獨無緣若此。生法亦然。何者。生緣假名三",
    "T34n1727_004:0916b27": "諦俱假。法緣空寂三諦俱空。無緣即中三諦",
    "T34n1727_004:0916b28": "絕待。三慈皆照圓融三諦。豈可二慈非同體",
    "T34n1727_004:0916b29": "邪。但隨宜樂故立三門。宜取門者。故說生",
    "T34n1727_004:0916c01": "緣。宜捨門者。故說法緣。宜不取不捨門者。",
    "T34n1727_004:0916c02": "故說無緣。釋此為二。初約三觀示慈悲二。初",
    "T34n1727_004:0916c03": "明修相二。初約雙遮明觀法。若緣六界假",
    "T34n1727_004:0916c04": "名。此假定假即有所緣。既緣十界假不定",
    "T34n1727_004:0916c05": "假。故緣即不緣。若緣六界如幻此空定空即",
    "T34n1727_004:0916c06": "有所緣。既緣十界空不定。空緣即無緣。故",
    "T34n1727_004:0916c07": "云不緣十界性相。不緣十界之真。即邊是",
    "T34n1727_004:0916c08": "中故遮二邊。既是即邊復何中道。中邊絕",
    "T34n1727_004:0916c09": "跡不可思議。彊謂無緣。二如是下約雙照",
    "T34n1727_004:0916c10": "辯慈悲三。初法。心無所寄自在雙照。無拔",
    "T34n1727_004:0916c11": "遍拔拔一切苦。不與遍與與究竟樂。二如",
    "T34n1727_004:0916c12": "磁下喻。不教喻無緣相應喻與拔。三無緣",
    "T34n1727_004:0916c13": "下合。二行者下明入位二。初約位辯有證。",
    "T34n1727_004:0916c14": "應知理性具三慈悲。全性起修成三觀智。雖",
    "T34n1727_004:0916c15": "則六位無緣不殊。必在證悟方彰與拔。二不",
    "T34n1727_004:0916c16": "動下引喻顯無緣。明鏡如慈體現像即與樂。",
    "T34n1727_004:0916c17": "磁石如悲能。吸鐵即拔苦。二三諦下約三諦",
    "T34n1727_004:0916c18": "明普門。三諦名普即是能通。復云通至中道",
    "T34n1727_004:0916c19": "者。約證為所通也。又即一而三為能通。即三",
    "T34n1727_004:0916c20": "而一為所通。所通絕待彊名中道耳。二誓願",
    "T34n1727_004:0916c21": "普二初釋名。二弘誓下明義二。初通明誓相",
    "T34n1727_004:0916c22": "三。初明四誓功用二。初通明誓成慈悲。苦集",
    "T34n1727_004:0916c23": "二諦苦因果也。道滅二諦樂因果也。二若見",
    "T34n1727_004:0916c24": "下別明誓之與拔四。初願度苦果。二若見下",
    "T34n1727_004:0916c25": "願解集因。三清淨下願安淨道。四滅煩下願",
    "T34n1727_004:0916c26": "得涅槃。二生死下明四誓銓次二。初通示因",
    "T34n1727_004:0916c27": "果前後。拔苦二願約知難易。易必居前。與樂",
    "T34n1727_004:0916c28": "二願先修後證。而為次也。二大經下別證由",
    "T34n1727_004:0916c29": "道獲滅。鑽搖喻道品漿喻有漏善。酪等四味",
    "T34n1727_004:0917a01": "喻四教滅。道品不調失方便善。況四滅果。不",
    "T34n1727_004:0917a02": "云酪及熟酥者。文略。三明四誓總要二。初明",
    "T34n1727_004:0917a03": "四諦依一心。世出世間二種因果事類非一。",
    "T34n1727_004:0917a04": "原其總要不出自心。何者。集是四心苦是三",
    "T34n1727_004:0917a05": "受。道是定慧滅是證智。豈非四諦皆是一心",
    "T34n1727_004:0917a06": "邪。二以四諦例四弘。二次明下明普不普",
    "T34n1727_004:0917a07": "二。初大師約偏圓揀二。初偏誓不普三。初凡",
    "T34n1727_004:0917a08": "夫。厭下等者。即六行觀也。謂厭下苦麁障攀",
    "T34n1727_004:0917a09": "上勝妙出。故四無量約此與拔。虛偽淺狹何",
    "T34n1727_004:0917a10": "普之有。二二乘者。須兼兩教也。不言菩薩",
    "T34n1727_004:0917a11": "者。與拔分齊只在界內。故斥二乘見彼不普。",
    "T34n1727_004:0917a12": "三別教。以次第故初心不普。二若圓下圓誓",
    "T34n1727_004:0917a13": "能普三。初一念圓照明普意。十界苦集四教",
    "T34n1727_004:0917a14": "道滅。即於一念圓頓而觀。二遍知下四諦遍",
    "T34n1727_004:0917a15": "知明普相四。初集普三。初知凡夫集。攝大乘",
    "T34n1727_004:0917a16": "師稱有為緣集。體是見愛也。二二乘下知二",
    "T34n1727_004:0917a17": "乘集三。初示集名。攝大乘師稱無為緣集。體",
    "T34n1727_004:0917a18": "是無明也。二淨名證。不染生死而染涅槃。結",
    "T34n1727_004:0917a19": "習者。結使之餘習也。以小教中未說聲聞別",
    "T34n1727_004:0917a20": "惑正使。且寄通惑餘習言之。三大經證。二乘",
    "T34n1727_004:0917a21": "道品以大望之。是邪非正。三乃至下知圓集。",
    "T34n1727_004:0917a22": "住前似愛住上真愛。亦是等者。即無為緣集",
    "T34n1727_004:0917a23": "通至等覺也。若攝大乘師立四種緣集。前二",
    "T34n1727_004:0917a24": "集上更加自體及以法界。今家二意但立二",
    "T34n1727_004:0917a25": "種。以自體法界不殊無為。悉是障中無明故",
    "T34n1727_004:0917a26": "也。若約無為分出二種。是亦無失。即以第十",
    "T34n1727_004:0917a27": "地為自體。等覺為法界。廣如淨名疏記。二遍",
    "T34n1727_004:0917a28": "知苦下苦普。以因對果知之不謬。三遍知對",
    "T34n1727_004:0917a29": "下道普二。初遍知偏道不普。人天例立道",
    "T34n1727_004:0917b01": "滅之名。道不動惑滅不出界。有名無義。三教",
    "T34n1727_004:0917b02": "道滅雖能動出。普義不成。二圓教下知圓教",
    "T34n1727_004:0917b03": "中道普。三千皆中即名實相。不動而運方曰",
    "T34n1727_004:0917b04": "大乘。以此為因故稱普道。四故所下滅普。三",
    "T34n1727_004:0917b05": "千實相究竟顯處。名為圓滅。劫火譬中智遺",
    "T34n1727_004:0917b06": "燼喻無明。三所觀下依諦遍周起普誓。二私",
    "T34n1727_004:0917b07": "用下章安用修性判菩薩起誓。欲斷十界眾",
    "T34n1727_004:0917b08": "生之惡。欲生十界眾生之善。觀此善惡若",
    "T34n1727_004:0917b09": "但修成。不知性具者。此誓不普。何以故。修",
    "T34n1727_004:0917b10": "必次第。或少或多那得普邪。觀此善惡是性",
    "T34n1727_004:0917b11": "具者。此誓乃普。何以故。性既圓融事必遍攝。",
    "T34n1727_004:0917b12": "如別教人不知性九。故十唯十。圓知性九故",
    "T34n1727_004:0917b13": "十即百。豈唯界界遍攝。亦復性相互收。故得",
    "T34n1727_004:0917b14": "一如而收十界。以如收界以界收如。一一無",
    "T34n1727_004:0917b15": "邊重重莫盡。此之界如。不出善惡。誓斷此惡",
    "T34n1727_004:0917b16": "何惡不斷。誓生此善何善不生。故知觀性誓",
    "T34n1727_004:0917b17": "願方普。章安私簡以師之義。成師之說令前",
    "T34n1727_004:0917b18": "偏圓顯然可見。故云語異不言義別。逭者迭",
    "T34n1727_004:0917b19": "也。以性十界與圓四諦。迭相顯映也。三修行",
    "T34n1727_004:0917b20": "普。指行妙者。彼約大經五行。明次不次。且次",
    "T34n1727_004:0917b21": "第五行者。一聖行。謂戒定慧。二梵行。謂慈悲",
    "T34n1727_004:0917b22": "喜捨。此二皆是地前修因行也。三天行。謂初",
    "T34n1727_004:0917b23": "地已上證第一義天。天然之理。由理成行故",
    "T34n1727_004:0917b24": "名天行。四嬰兒行。謂示同三乘。七方便人所",
    "T34n1727_004:0917b25": "修之行也。五病行。謂示為九道之身。現有三",
    "T34n1727_004:0917b26": "障之相。此二皆是從果起應之行也。不次第",
    "T34n1727_004:0917b27": "五行者。即大經云。復有一行名如來行。所謂",
    "T34n1727_004:0917b28": "大乘大般涅槃。大乘是圓因涅槃是圓果。今",
    "T34n1727_004:0917b29": "文雖示次第意在不次。以如來行是修行普。",
    "T34n1727_004:0917c01": "四斷惑普二。初明二觀斷不普。藏通三乘及",
    "T34n1727_004:0917c02": "別住行皆二觀攝。十向圓修屬後中觀。二若",
    "T34n1727_004:0917c03": "空下明中觀斷方普。圓人初心體於見思即",
    "T34n1727_004:0917c04": "是中道。正破無明名拔根本。根本既動枝葉",
    "T34n1727_004:0917c05": "先摧。觀障即德名翻大地。既觀中道二觀自",
    "T34n1727_004:0917c06": "成。三觀圓修無惑不破。故得名普。五入法門",
    "T34n1727_004:0917c07": "普二。初明偏小不普。修不稱性證乃階差。我",
    "T34n1727_004:0917c08": "唯知等者。華嚴善財尋善知識。歷百一十城。",
    "T34n1727_004:0917c09": "所見知識皆云我唯知此一法門。新經至第",
    "T34n1727_004:0917c10": "五十見彌勒。第五十三見文殊普賢。則不復",
    "T34n1727_004:0917c11": "云唯知一法。故知即是前漸後頓。二若入下",
    "T34n1727_004:0917c12": "約圓頓名普三。初法。大經明二十五王三昧",
    "T34n1727_004:0917c13": "破二十五有顯於我性。三昧者。此云調直定。",
    "T34n1727_004:0917c14": "而言王者。妙玄云。空假調直不得為王。所以",
    "T34n1727_004:0917c15": "二乘入空菩薩出假。不名法王中道調直故",
    "T34n1727_004:0917c16": "得稱王。二喻。三合。三諦之下理定之外。各有",
    "T34n1727_004:0917c17": "種種助道禪定。名為眷屬。六神通普。神通有",
    "T34n1727_004:0917c18": "六。謂天眼天。耳他心宿命身如意漏盡。皆名",
    "T34n1727_004:0917c19": "神通者。瓔珞云。神名天心通名慧性。天然之",
    "T34n1727_004:0917c20": "慧徹照無礙。故名神通。今文略舉天眼以例",
    "T34n1727_004:0917c21": "餘五。初明天眼二。初偏教非普大羅漢見大",
    "T34n1727_004:0917c22": "千者。準大論第五云。大羅漢少用心見二千",
    "T34n1727_004:0917c23": "界。大用心見三千大千世界。辟支佛亦爾。今",
    "T34n1727_004:0917c24": "言見百佛土者。大部文句亦云。支佛見百佛",
    "T34n1727_004:0917c25": "世界。不以風輪為礙。亦無己他界隔。前同羅",
    "T34n1727_004:0917c26": "漢人屬三藏。此必在通。菩薩見河沙佛土者。",
    "T34n1727_004:0917c27": "正唯別教義兼於通。應知此等天眼見土。皆",
    "T34n1727_004:0917c28": "約同居淨穢言之。以有餘土體質是一故。二",
    "T34n1727_004:0917c29": "今圓下圓教是普。緣十法界等者。圓真天眼",
    "T34n1727_004:0918a01": "具足五眼。見六道即肉天二眼。見二乘即慧",
    "T34n1727_004:0918a02": "眼。見菩薩即法眼。見佛界即佛眼。若爾。與佛",
    "T34n1727_004:0918a03": "眼何別。答。淨名疏云。見十法界麁細之色。名",
    "T34n1727_004:0918a04": "真天眼。見三諦無二名為佛眼。二眼見下例",
    "T34n1727_004:0918a05": "餘五神。通妙中明二乘依背捨勝處一切處。",
    "T34n1727_004:0918a06": "修十四變化發得神通。六度菩薩因禪得五。",
    "T34n1727_004:0918a07": "坐道場時得六。通教菩薩因禪得五。依體法",
    "T34n1727_004:0918a08": "慧得六。別教地前依禪得五。登地發六。圓教",
    "T34n1727_004:0918a09": "不因事禪而發。乃是中道之真。自有神通任",
    "T34n1727_004:0918a10": "運而發。又云。三輪不思議化。七方便普二。初",
    "T34n1727_004:0918a11": "簡通取別。毘曇三道方便道伏。無礙道斷解",
    "T34n1727_004:0918a12": "脫道證。今以無礙。而為道中。進行伏惑名前",
    "T34n1727_004:0918a13": "方便。於解脫位觀機授法皆後方便。二若二",
    "T34n1727_004:0918a14": "下明普不普三。初小教不普。小菩薩者。藏",
    "T34n1727_004:0918a15": "通二教也。不云別者。以今正明道後方便。別",
    "T34n1727_004:0918a16": "證同圓故不言也。二圓教名普。二諦為方便",
    "T34n1727_004:0918a17": "者。圓人雖乃三諦頓觀。中須是實。二諦為權",
    "T34n1727_004:0918a18": "故二名方便。應知三諦是性三因。而緣了屬",
    "T34n1727_004:0918a19": "修。故三互融離縱橫過。不同別教三皆在性",
    "T34n1727_004:0918a20": "互不相收。是故真則三諦俱破。俗則三諦俱",
    "T34n1727_004:0918a21": "立。既破既立方便義成。收得一切方便者。此",
    "T34n1727_004:0918a22": "之破立何所不收。若人若天若小若大。所有",
    "T34n1727_004:0918a23": "智慧為俱破攝。人等福善為俱立收。以此破",
    "T34n1727_004:0918a24": "立資發中三不破不立。故一念圓觀。具性具",
    "T34n1727_004:0918a25": "修含權含實。思議不絕莫造其門。入中道已",
    "T34n1727_004:0918a26": "雙照等者。道前自行既以二諦。資發於中。道",
    "T34n1727_004:0918a27": "後利他亦復如是。照真則以真身益物。照俗",
    "T34n1727_004:0918a28": "則以應身赴機。故神變二字有通有別。通則",
    "T34n1727_004:0918a29": "二身皆有神變。別則真運神靈拔三障若。應",
    "T34n1727_004:0918b01": "能變現與三德樂。皆以三千而為神變。故云",
    "T34n1727_004:0918b02": "遍十法界。雙照用增雙遮體顯。於其法身何",
    "T34n1727_004:0918b03": "損之有。圓人始末方便既然。故皆名普。八說",
    "T34n1727_004:0918b04": "法普二。初小教不普。此亦指前二教。以今說",
    "T34n1727_004:0918b05": "法是別圓分證位中。化他之用也。二圓教名",
    "T34n1727_004:0918b06": "普。一音者。即八十好中一音能報眾聲。殊方",
    "T34n1727_004:0918b07": "異類莫不獲益。起信云。圓音一演異類等解。",
    "T34n1727_004:0918b08": "九供養普二。初標列。二華嚴下隨釋二。初釋",
    "T34n1727_004:0918b09": "事供。分證三千事之本也。十方六塵理之用",
    "T34n1727_004:0918b10": "也。上獻佛者。表因趣果。二理解下釋理供",
    "T34n1727_004:0918b11": "二。初正釋。萬行熏智名為供佛。智具三故名",
    "T34n1727_004:0918b12": "為一切。此智即是十方三世諸佛正體。復名",
    "T34n1727_004:0918b13": "一切。二淨名下引證。食即三諦能發三智。理",
    "T34n1727_004:0918b14": "佛事佛咸資咸供。十成就普二。初舉普不普",
    "T34n1727_004:0918b15": "喻二初舉螢等。二舉日光。卉木叢林總舉三",
    "T34n1727_004:0918b16": "草二木。華果成就略喻十番利益。二外道下",
    "T34n1727_004:0918b17": "明普不普法二。初明凡小通別。二今圓下明",
    "T34n1727_004:0918b18": "圓聖慈慧三。初正明。二華嚴下引證。因乃稱",
    "T34n1727_004:0918b19": "性發心。果則隨機遍益。三譬如下重喻。此則",
    "T34n1727_004:0918b20": "今經一地一雨眾生謂異聖意無偏二。普門",
    "T34n1727_004:0918b21": "下明普門義無量二。初明淨名三號難受。彼",
    "T34n1727_004:0918b22": "經云。諸佛之法悉皆同等。是故名為三藐三",
    "T34n1727_004:0918b23": "佛陀。名為多陀阿伽度。名為佛馱。阿難。若",
    "T34n1727_004:0918b24": "我廣說此三句義。汝以劫壽不能盡受。正使",
    "T34n1727_004:0918b25": "三千大千世界滿中眾生。皆如阿難多聞第",
    "T34n1727_004:0918b26": "一。得念總持。此諸人等以劫之壽。亦不能",
    "T34n1727_004:0918b27": "受。淨名之儔者。彼經儔類。諸大乘經所稱三",
    "T34n1727_004:0918b28": "號。悉應難受。二今此下明今題三義同彼。今",
    "T34n1727_004:0918b29": "之觀字同彼第三佛馱之號。此云覺者故。世",
    "T34n1727_004:0918c01": "音同彼第二多陀阿伽度之號。此云如來。以",
    "T34n1727_004:0918c02": "今世音即如如境故。普門同彼第一三藐三",
    "T34n1727_004:0918c03": "佛陀之號。此云正遍知。一實相開十門故。此",
    "T34n1727_004:0918c04": "之三義若廣說者。劫壽莫受。三章安就品證",
    "T34n1727_004:0918c05": "十義。大章第二釋體二。初略示今品體二。初",
    "T34n1727_004:0918c06": "示今體。靈智者始覺也。法身者本覺也。同是",
    "T34n1727_004:0918c07": "一覺何所論合。但為本迷覺成不覺。圓名字",
    "T34n1727_004:0918c08": "位尋名覺本。功非伏斷合義未成。五品頓伏",
    "T34n1727_004:0918c09": "得名觀合。六根似合。分真證合。今觀世音隣",
    "T34n1727_004:0918c10": "極之合。全本為始實非二體。以有不覺故約",
    "T34n1727_004:0918c11": "伏斷而論於合。本覺軌持生始覺解。故名為",
    "T34n1727_004:0918c12": "法。自然集聚三千妙德。故名為身。始覺元明",
    "T34n1727_004:0918c13": "故名為靈。今能斷證故名為智。本始不二是",
    "T34n1727_004:0918c14": "所詮體。二若餘下異他經二。初以三二對辯。",
    "T34n1727_004:0918c15": "餘經明三身者。金光明經。立化身應身法身。",
    "T34n1727_004:0918c16": "又云。如來遊於無量甚深法性。如來是應能",
    "T34n1727_004:0918c17": "遊是報。法性是法。此經跡門云。唯佛與佛乃",
    "T34n1727_004:0918c18": "能究盡諸法實相。五佛即應。能究是報。實相",
    "T34n1727_004:0918c19": "是法。本門云。如來如實知見三界之相。非如",
    "T34n1727_004:0918c20": "非異等。如來即應。如實知見是報。非如非異",
    "T34n1727_004:0918c21": "是法。淨名有解脫名不思議是法。住是解脫",
    "T34n1727_004:0918c22": "即報。能以須彌入芥子中是應。大品三般若",
    "T34n1727_004:0918c23": "亦是三身。此等眾經皆可三身對體宗用。此",
    "T34n1727_004:0918c24": "品但有二身義者。名觀世音即真身義。普門",
    "T34n1727_004:0918c25": "示現即應身義。真是內證之智。應是外化之",
    "T34n1727_004:0918c26": "身。若比諸經即當宗用。雖無體文而有體義。",
    "T34n1727_004:0918c27": "以智不孤立必合法身。豈有蓋無函有光無",
    "T34n1727_004:0918c28": "鑑。是則諸經三身故。可別以法身為體。此品",
    "T34n1727_004:0918c29": "二身即須法報合而為體。二只此下明理智不",
    "T34n1727_004:0919a01": "二二。初約出纏明不二。前云靈智合法身者。",
    "T34n1727_004:0919a02": "非二物合。只此靈智體是法身。以本覺不覺",
    "T34n1727_004:0919a03": "是故在纏。名如來藏。本覺自覺是故出纏。名",
    "T34n1727_004:0919a04": "大法身。今既出纏驗智即理。二今知下約一",
    "T34n1727_004:0919a05": "物喻不二。性德本具權實之相。七方便人非",
    "T34n1727_004:0919a06": "性德智。是故不知同體權實。今之靈智既知",
    "T34n1727_004:0919a07": "權實。驗理智不二。理智二名只名一體。其猶",
    "T34n1727_004:0919a08": "一物人若在右物則成左。人若在左物則成右。",
    "T34n1727_004:0919a09": "左右名異物未始殊。故二智與理名異體一。",
    "T34n1727_004:0919a10": "二若明下廣指大本釋。三明宗四。初正明今",
    "T34n1727_004:0919a11": "品宗二。初略指。體章既明智合法身。斯是出",
    "T34n1727_004:0919a12": "纏之體也。此體廣有自在之應。此應對於冥",
    "T34n1727_004:0919a13": "顯兩機。收一品文罄無不盡。故以感應為此",
    "T34n1727_004:0919a14": "品宗。二十界下示相二。初示機應相。上出纏",
    "T34n1727_004:0919a15": "之體是寂照之知。十機若扣即寂之照。遂蒙",
    "T34n1727_004:0919a16": "真智冥拔眾苦。十機若扣即照之寂。乃蒙應",
    "T34n1727_004:0919a17": "像顯與諸樂。寂照不二只是一知。與拔雖殊",
    "T34n1727_004:0919a18": "豈須動念。致有前後者。即二問答。說有前後",
    "T34n1727_004:0919a19": "非一時也。二益文下二示宗要義。七難三毒",
    "T34n1727_004:0919a20": "二求得脫。三十三身十九說法得度。此之文",
    "T34n1727_004:0919a21": "義喻如綱目。若牽感應之綱。目無不動。斯為",
    "T34n1727_004:0919a22": "宗要誰謂不然。二餘經下與他經辯異二。初",
    "T34n1727_004:0919a23": "示他用因果。本部明一乘因果。淨名明佛國",
    "T34n1727_004:0919a24": "因果。觀經明心觀。金光明指果德。雖單複不",
    "T34n1727_004:0919a25": "同。而不出因果。斯是眾經明宗之相。二今品",
    "T34n1727_004:0919a26": "下就此明去取二。初去因果通義。言不爾者。",
    "T34n1727_004:0919a27": "明今品宗不用因果也。何者若以義推誰無",
    "T34n1727_004:0919a28": "因果。從凡至聖能感所感。此義通漫非的今",
    "T34n1727_004:0919a29": "宗。但經意不至此者。出不用因果之意。蓋由",
    "T34n1727_004:0919b01": "經文不談觀音自行修證故也。以如來答得",
    "T34n1727_004:0919b02": "名之由。但云即時觀其音聲。尚不明觀音聲",
    "T34n1727_004:0919b03": "觀法。豈有觀成入位之相。若佛頂首楞嚴經",
    "T34n1727_004:0919b04": "云。昔觀世音佛教我從聞思修入三摩地。初",
    "T34n1727_004:0919b05": "於聞中入流亡所。所入既寂動靜二相。了然",
    "T34n1727_004:0919b06": "不生。如是漸增聞所聞盡。盡聞不住覺所覺",
    "T34n1727_004:0919b07": "空。空覺極圓空所空滅。生滅既滅寂滅現",
    "T34n1727_004:0919b08": "前。忽然超越世出世間。十方圓明獲二殊勝。",
    "T34n1727_004:0919b09": "一者上合十方諸佛本妙覺心。與諸如來同",
    "T34n1727_004:0919b10": "一慈力。二者下合十方一切六道眾生。與諸",
    "T34n1727_004:0919b11": "眾生同一悲仰。乃至同慈力故能現應身。同",
    "T34n1727_004:0919b12": "悲仰故能施無畏。又大悲心陀羅尼經云。昔",
    "T34n1727_004:0919b13": "千光王靜住如來。為我說此廣大圓滿無礙",
    "T34n1727_004:0919b14": "大悲心陀羅尼。以金色手摩我頂上。作如是",
    "T34n1727_004:0919b15": "言。汝當持此心呪。普為惡世一切眾生作大",
    "T34n1727_004:0919b16": "利樂。我於是時始住初地。一聞此呪故超第",
    "T34n1727_004:0919b17": "八地。乃至身生千手千眼等。若今大部跡本",
    "T34n1727_004:0919b18": "二門。廣明如來修因證果。及諸經中明佛因",
    "T34n1727_004:0919b19": "果文皆可見。此品不然。故云文意似不至此",
    "T34n1727_004:0919b20": "也。二機家下取感應扶文。以前答中冥應顯",
    "T34n1727_004:0919b21": "機。具詮三業。稱名常念及禮拜等。文有因",
    "T34n1727_004:0919b22": "也。免七種難離三毒根。文有果也。至後答中",
    "T34n1727_004:0919b23": "顯應冥機。是故不說三業現因。而感諸身說。",
    "T34n1727_004:0919b24": "皆云得度。蓋隨淺深悉能到岸。此有果文也。",
    "T34n1727_004:0919b25": "此因果文以感往收。有何所漏。聖雖無下文",
    "T34n1727_004:0919b26": "雖不示觀音修證。而具談冥顯濟物無窮。以",
    "T34n1727_004:0919b27": "應往收更無所失。問。前釋名章通論十雙。慈",
    "T34n1727_004:0919b28": "悲福慧屬因。真應智斷在果。至別釋中解人。",
    "T34n1727_004:0919b29": "則圓觀初終。釋法則十普始末。至今明宗。何",
    "T34n1727_004:0919c01": "故乃云聖無因果。答。通別釋名明觀世音及",
    "T34n1727_004:0919c02": "以普門。既是等覺無上人法。道理須明發心",
    "T34n1727_004:0919c03": "立行從因至果。乃取一代教中所詮修證法",
    "T34n1727_004:0919c04": "相。解釋人法此乃義推。合有因果也。今明宗",
    "T34n1727_004:0919c05": "要理須扶文豈。可却取他經因果邪。須知今",
    "T34n1727_004:0919c06": "言聖無因果。乃是文無不妨釋名義求自有。",
    "T34n1727_004:0919c07": "是故今云文不至此。應知今宗不取因果。特",
    "T34n1727_004:0919c08": "用感應略有三意。一者經既不談所證之理。",
    "T34n1727_004:0919c09": "故讓靈智合法身為體。既冥理屬體故攝物",
    "T34n1727_004:0919c10": "為宗。二者經不談聖自修證相。若用因果則",
    "T34n1727_004:0919c11": "不扶文。三者一品始終唯詮冥顯兩應對冥顯",
    "T34n1727_004:0919c12": "二機。若用感應。宗要善成。三感應下指大本。",
    "T34n1727_004:0919c13": "四問若下雜料揀顯相。共十一番問答分五。",
    "T34n1727_004:0919c14": "初四番約機揀四。初善惡俱感明微義二。初",
    "T34n1727_004:0919c15": "問。若言等者即大本釋名中云。機是微義。故",
    "T34n1727_004:0919c16": "易云。機者動之微。吉之先現。眾生有將生之",
    "T34n1727_004:0919c17": "善。此善微微將動而得為機。今以善例惡。亦",
    "T34n1727_004:0919c18": "有將生微動之義。可得為機否。答然者。許",
    "T34n1727_004:0919c19": "亦是機。聖心圓照善惡不遺。善微將生念欲",
    "T34n1727_004:0919c20": "與樂。惡微將生念欲拔苦。二性善冥伏明生",
    "T34n1727_004:0919c21": "義。二初問。不知性善有可生義。故興此問。二",
    "T34n1727_004:0919c22": "答。冥伏未現故須聖應。是善性故得將生。三",
    "T34n1727_004:0919c23": "善惡慈悲相關義二。初問。若善已成不須關",
    "T34n1727_004:0919c24": "聖。若關聖應微善成著。惡關聖應亦微惡成",
    "T34n1727_004:0919c25": "著邪二答。聖豈成就眾生之惡。但以善性法",
    "T34n1727_004:0919c26": "爾關慈應。則善成得樂。惡關悲應惡滅離苦。",
    "T34n1727_004:0919c27": "同體故關非條然也。四感應相稱釋宜義二。",
    "T34n1727_004:0919c28": "初問。聖智鑑機宜用何法。那將釋感云機宜",
    "T34n1727_004:0919c29": "邪。二答宜必相宜何局於應。底蓋之喻不在",
    "T34n1727_004:0920a01": "一邊。二一番約應簡二。初約二身無應問。二",
    "T34n1727_004:0920a02": "約二身俱應答。法身聚集無量法門。能應眾",
    "T34n1727_004:0920a03": "生種種觀智。應身聚集無量神變。能應眾生",
    "T34n1727_004:0920a04": "種種見聞。三三番相對簡三。初明感應非一",
    "T34n1727_004:0920a05": "異二。初問二答。不一故感應不異故相關。二",
    "T34n1727_004:0920a06": "明感應非虛實二。初問。二答。云云者。義應例",
    "T34n1727_004:0920a07": "上。既非一異亦非虛實。然雙非虛實及非一異",
    "T34n1727_004:0920a08": "須得其意。心佛眾生三無差別。理本無差差",
    "T34n1727_004:0920a09": "約事用。三千理同故不異。迷悟事異故不一。",
    "T34n1727_004:0920a10": "悟故佛法為應。迷故心生是感。理本一故非",
    "T34n1727_004:0920a11": "實。事暫異故非虛。故不二門云。幻機幻感幻",
    "T34n1727_004:0920a12": "應幻赴。故地住前異相仍存。真位分分同佛",
    "T34n1727_004:0920a13": "體用。至于究竟感應既亡。復何論於一異",
    "T34n1727_004:0920a14": "虛實。三以他下明感應難思議二。初敘他問",
    "T34n1727_004:0920a15": "答二。初疑凡聖隔異非感應。剋論感應其體",
    "T34n1727_004:0920a16": "各別。雖互立能所。而凡聖定分。所感是聖必",
    "T34n1727_004:0920a17": "非能感。所應是凡定非能應。感應分隔何名",
    "T34n1727_004:0920a18": "道交。二答能所存沒故道交二。初互論能所。",
    "T34n1727_004:0920a19": "先立所感所應不實。何者。所感非凡故不",
    "T34n1727_004:0920a20": "實。所應非聖故不實。次立能應能感不實。",
    "T34n1727_004:0920a21": "何者。良以還將所感為能應。所感既不實。",
    "T34n1727_004:0920a22": "故能應不實。又將所應為能感。所應既不",
    "T34n1727_004:0920a23": "實故能感不實。二既不實二亦非異。二不",
    "T34n1727_004:0920a24": "異下各論存沒。既無實無異。何名感應道交。",
    "T34n1727_004:0920a25": "故以互存互沒而立不異而異。以由所感而",
    "T34n1727_004:0920a26": "為能應。所應為能感。故感應不異。而今聖邊",
    "T34n1727_004:0920a27": "沒於所感。目為能應。凡邊沒於所應目為能",
    "T34n1727_004:0920a28": "感。故成而異就於而異。故有感應。就其不異",
    "T34n1727_004:0920a29": "故得道交。斯是古師情解感應及道交義。二",
    "T34n1727_004:0920b01": "私難下章安破立二。初難他義不成二。初難",
    "T34n1727_004:0920b02": "立義不成二。初明存沒不成。雖以能所互論",
    "T34n1727_004:0920b03": "存沒。究其體狀只於聖邊。沒其凡感復於凡",
    "T34n1727_004:0920b04": "邊沒於聖應。以其聖沒能應不得。凡沒能感",
    "T34n1727_004:0920b05": "不得。若爾。感應永殊。那言不異。二又感下明",
    "T34n1727_004:0920b06": "不異不成。大意同前。二又難下以四性結過。",
    "T34n1727_004:0920b07": "感能應所自屬於機感所應能自屬於應故是",
    "T34n1727_004:0920b08": "自性次之二句雖涉感應。義不相由還屬自",
    "T34n1727_004:0920b09": "性。次有四句皆從彼生。故屬他性。第三不獨",
    "T34n1727_004:0920b10": "由自不獨由他。須二合生乃屬共性。若離自",
    "T34n1727_004:0920b11": "他屬無因性。二問若下明今能妙契二。初離",
    "T34n1727_004:0920b12": "四句無感應以問。二答聖下用四悉立因緣",
    "T34n1727_004:0920b13": "而答。大聖圓證三千理事。同在一心故心平",
    "T34n1727_004:0920b14": "等。一一皆了即空假中。故心為住。聖既用",
    "T34n1727_004:0920b15": "此平等無住為能應法。故不住著所應機感。",
    "T34n1727_004:0920b16": "但隨十界樂欲便宜破惡入理四機扣之。即",
    "T34n1727_004:0920b17": "以世界為人對治第一義四種之法。任運而",
    "T34n1727_004:0920b18": "應。此之感應豈可以其自他共離而思議邪。",
    "T34n1727_004:0920b19": "又復眾生於自生感應。有四益者。亦可說言",
    "T34n1727_004:0920b20": "自感自應。若於三種有四益者。亦可說言由",
    "T34n1727_004:0920b21": "感生應由應生感。共能生感共能生應。離二",
    "T34n1727_004:0920b22": "有感離二有應。皆可得說。既無四執隨機說",
    "T34n1727_004:0920b23": "四。故諸經論談於感應。不出此四也。四問妄",
    "T34n1727_004:0920b24": "執下一番約機簡二。初疑妄執之善非機。二",
    "T34n1727_004:0920b25": "答妄執是惡能感。五問妄執下二番相對揀",
    "T34n1727_004:0920b26": "二。初示妙應隨情所為二。初問。二答。二問凡",
    "T34n1727_004:0920b27": "下示至聖拔邪歸正二。初問。二答。四慈悲",
    "T34n1727_004:0920b28": "利物用二。初標。問。感應慈悲為同為異。若其",
    "T34n1727_004:0920b29": "同者。那得分對宗用二章。若其異者。請陳其",
    "T34n1727_004:0920c01": "義。答。法相開合製立多途。今文既以般若法",
    "T34n1727_004:0920c02": "身合之為體。乃於解脫分出宗用。雖是一德而",
    "T34n1727_004:0920c03": "有二能。感應則通語關宜。慈悲則別明與拔。",
    "T34n1727_004:0920c04": "若論感應不說慈悲。則似仁王降世而無治理",
    "T34n1727_004:0920c05": "之功。今明感應則收經義盡。故立為宗。次示",
    "T34n1727_004:0920c06": "慈悲則利物義足。故立為用。開一為二。其意",
    "T34n1727_004:0920c07": "略爾。二二智下釋二。初正論冥顯二。初略辯",
    "T34n1727_004:0920c08": "二。初對二智辯用二。初問。妙經之用斷權疑",
    "T34n1727_004:0920c09": "生實信。正當二智那指慈悲。二答。二智之用",
    "T34n1727_004:0920c10": "通亘一部。具智慈悲今品別用。二他釋下就二",
    "T34n1727_004:0920c11": "身明益二。初敘他局解。二今明下明今正義",
    "T34n1727_004:0920c12": "二。初法二。初明二身皆常間二。初明二身皆",
    "T34n1727_004:0920c13": "常。法以寂照為常。應以不休為常。二若言下",
    "T34n1727_004:0920c14": "明二身皆間。二故知下明二益無二別。二譬如",
    "T34n1727_004:0920c15": "下喻。二此中下指廣。大本明二十五王三昧",
    "T34n1727_004:0920c16": "破二十五有。顯真常我性。通有四意。一出諸",
    "T34n1727_004:0920c17": "有過患。二明本法功德。三結行成三昧。四慈",
    "T34n1727_004:0920c18": "悲破有。觀音自行已破諸有惑業過患。功德",
    "T34n1727_004:0920c19": "三昧皆已成就。正以慈悲令他破有。故知今",
    "T34n1727_004:0920c20": "用即第四意也。二問觀下兼辯本跡三。初明",
    "T34n1727_004:0920c21": "本跡難知二。初問。二答。二如觀下明因果異",
    "T34n1727_004:0920c22": "說二。初引二經猶在因。二若觀下引一經已",
    "T34n1727_004:0920c23": "成果。三二文下用悉檀和會二。初問。二乃是",
    "T34n1727_004:0920c24": "下釋。或說已成或說未成。蓋順機緣令獲利",
    "T34n1727_004:0920c25": "益。勿求其實。第五明教相二。初定文相二。初",
    "T34n1727_004:0920c26": "泛明部黨。二今所下的示所傳二。初示妙經",
    "T34n1727_004:0920c27": "一品。二而別下明別行之由。二此品下明教相",
    "T34n1727_004:0920c28": "二。初同本經醍醐相二。初明品意。通於開權",
    "T34n1727_004:0920c29": "顯實者。且舉跡門。亦應更云開跡顯本此乃",
    "T34n1727_004:0921a01": "以方便品訖分別功德品十九行偈。俱為正",
    "T34n1727_004:0921a02": "宗。以十九行偈後。俱為流通本跡二門也。二",
    "T34n1727_004:0921a03": "圓人下明教味。圓法即本跡二門所詮之法",
    "T34n1727_004:0921a04": "也。圓教即本跡二門能詮之教也。二問文下",
    "T34n1727_004:0921a05": "覈今品施開義三。初覈成施權相二。初約方",
    "T34n1727_004:0921a06": "便乖圓問。二答就下約為實施權答二。初約",
    "T34n1727_004:0921a07": "實人施權答。圓聖偏說為引漸機。豈佛說小",
    "T34n1727_004:0921a08": "令佛是小。就能說人判屬圓教。二又付下約",
    "T34n1727_004:0921a09": "權能通實答。深信解者。即囑累云信如來智",
    "T34n1727_004:0921a10": "慧者。若不信者。即七方便人。二又問下覈成",
    "T34n1727_004:0921a11": "開權相二。初約機同鹿苑難。說人雖圓稟人",
    "T34n1727_004:0921a12": "通小。且如鹿苑佛豈不圓。只就稟人判屬三",
    "T34n1727_004:0921a13": "藏。今豈不然。二約部開權跡答。阿含小部未",
    "T34n1727_004:0921a14": "開權跡。遂令教味隨機屬小。今經開顯即權",
    "T34n1727_004:0921a15": "是實。即跡是本。雖說小法為通圓經。豈同鹿",
    "T34n1727_004:0921a16": "苑邪。三問上下覈成妙用相二。初約捨用相",
    "T34n1727_004:0921a17": "乖問。二約體用難思答。正宗廢權立實故言",
    "T34n1727_004:0921a18": "捨。流通為實施權故須用。顯實體後而論權",
    "T34n1727_004:0921a19": "用。斯是今經祕妙方便。",
    "T34n1727_004:0921a20": "觀音玄義記卷第四"
}