{
    "X67n1299_005:0028a15": "禪林類聚卷第五",
    "X67n1299_005:0028a17": "說法　禪定　悟道　大道",
    "X67n1299_005:0028a18": "說法",
    "X67n1299_005:0028a19": "世尊一日陞座。大眾集定。文殊白槌云。諦觀法王法。",
    "X67n1299_005:0028a20": "法王法如是。世尊便下座。",
    "X67n1299_005:0028a21": "芭蕉徹云。忙忙者匝地普天。　松源岳竪起拂子",
    "X67n1299_005:0028a22": "云。世尊三昧。文殊三昧。總在拂子頭上。諸人還見",
    "X67n1299_005:0028a23": "麼。臥龍纔奮迅。丹鳳便翱翔。",
    "X67n1299_005:0028a24": "明招謙頌云。聲振大千龍虎伏。無人解和法王才。",
    "X67n1299_005:0028b01": "言下便明猶是鈍。頻教千眼一時開。　智門祚云。",
    "X67n1299_005:0028b02": "文殊白槌報眾知。法王法令合如斯。會中若有僊",
    "X67n1299_005:0028b03": "陁客。不待眉間毫相輝。　雪竇顯云。列聖叢中作",
    "X67n1299_005:0028b04": "者知。法王法令不如斯。會中若有僊陀客。何必文",
    "X67n1299_005:0028b05": "殊下一槌。　海印信云。未兆之前早二三。白槌之",
    "X67n1299_005:0028b06": "後更那堪。當時若有僊陀客。不到如今疆指南。",
    "X67n1299_005:0028b07": "　地藏恩云。諦觀法王法。法王法如是。玉輪影射珊",
    "X67n1299_005:0028b08": "瑚枝。一陣清風動天地。　南華昺云。瞿曇按指。文",
    "X67n1299_005:0028b09": "殊據令。漏泄天機。一槌打正。　天童覺云。一段真",
    "X67n1299_005:0028b10": "風見也麼。綿綿化母理機梭。織成古錦含春像。無",
    "X67n1299_005:0028b11": "柰東君漏泄何。　楚安方云。金搥影動。寶劒光寒。",
    "X67n1299_005:0028b12": "八萬之眾。齊著眼看。",
    "X67n1299_005:0028b13": "馬祖一禪師一日陞堂。百丈出。卷却蓆。師下座。便歸",
    "X67n1299_005:0028b14": "方丈。次問百丈。我適來上堂未曾說話。你為甚便卷",
    "X67n1299_005:0028b15": "却蓆子。丈云昨日被和尚扭得鼻頭痛。師云爾昨日",
    "X67n1299_005:0028b16": "向甚處留心。丈云今日鼻頭又不痛也。師云你深知",
    "X67n1299_005:0028b17": "今日事。百丈乃作禮而退。(廣燈小異)",
    "X67n1299_005:0028b18": "雪竇顯云。諸方皆謂奇特。漝麼舉還當麼。若當。譬",
    "X67n1299_005:0028b19": "如水母以蝦為目。若不當。又空讚歎圖箇甚麼。眾",
    "X67n1299_005:0028b20": "中一般漢亂踏向前問古人意旨如何。更有老底",
    "X67n1299_005:0028b21": "不識好惡。對云將謂僊陀客。又云來日更到座前。",
    "X67n1299_005:0028b22": "苦哉苦哉。如此自稱宗匠。欲開人天眼目。驢年去。",
    "X67n1299_005:0028b23": "諸上座。雪竇當時若見伊出來卷蓆。劈胷與一踏。",
    "X67n1299_005:0028b24": "令坐者倒者俱起不得。且要後人別有生涯去。免",
    "X67n1299_005:0028c01": "見互相鈍置。豈不箇箇英靈底漢。還會也無。歸堂。",
    "X67n1299_005:0028c02": "　白雲端出馬祖語云。我鈍置猶可。你鈍置太煞。",
    "X67n1299_005:0028c03": "汾陽昭頌云。百丈當時侍馬師。對師卷蓆更無私。",
    "X67n1299_005:0028c04": "人天不測為奇特。恰是攢鴉捉鳳兒。上士瞥然全",
    "X67n1299_005:0028c05": "體現。太陽出照嶽峰低。　泉大道云。陞堂馬祖。卷",
    "X67n1299_005:0028c06": "蓆百丈。得人半斤。還他八兩。直饒縫罅全無。未免",
    "X67n1299_005:0028c07": "傍觀拊掌。　白雲端云。昨日東風偶然惡。桃花亂",
    "X67n1299_005:0028c08": "落如紅雨。昨夜東風又發狂。滿地不知何處去。",
    "X67n1299_005:0028c09": "　上方益云。夜深認得歸時路。不待天明便出關。三",
    "X67n1299_005:0028c10": "尺鏌鎁橫在手。至今坐斷大雄山。　佛鑑懃云。潮",
    "X67n1299_005:0028c11": "來潮子上潮頭。手把紅旗逆水流。忽被猛風吹退",
    "X67n1299_005:0028c12": "浪。此時伎倆一時休。",
    "X67n1299_005:0028c13": "藥山儼禪師久不陞堂。一日院主請云。大眾久思和",
    "X67n1299_005:0028c14": "尚示誨。師云打鐘著。主聲鐘。眾集。師便歸方丈。主隨",
    "X67n1299_005:0028c15": "後云。和尚既許為眾說法。為甚一言不施。師云。經有",
    "X67n1299_005:0028c16": "經師。論有論師。又爭恠得老僧。",
    "X67n1299_005:0028c17": "雪竇顯云。可惜藥山老漢平地上喫撲。盡大地人",
    "X67n1299_005:0028c18": "扶不起。　琅瑘覺云。藥山下座不妨疑著。及乎院",
    "X67n1299_005:0028c19": "主拶著。失却一雙眼。　翠巖芝云。藥山下座。院主",
    "X67n1299_005:0028c20": "當初恠不為說話。可謂誤他三軍。　五祖演云。雖",
    "X67n1299_005:0028c21": "然以己妨人。爭柰賊身已露。諸人要識藥山麼。閑",
    "X67n1299_005:0028c22": "持經卷倚松立。笑問客從何處來。",
    "X67n1299_005:0028c23": "天童覺頌云。癡兒刻意止啼錢。良駟追風顧影鞭。",
    "X67n1299_005:0028c24": "雲掃長空巢月鶴。寒清入骨不成眠。　野軒遵云。",
    "X67n1299_005:0029a01": "藥山老。應病藥。請上堂。槌鐘著。一丸不再愈顛狂。",
    "X67n1299_005:0029a02": "辜負金僊換骨方。　慈受深云。明珠一顆價難酬。",
    "X67n1299_005:0029a03": "不是知音便暗投。翻笑藥山空費力。水清魚現不",
    "X67n1299_005:0029a04": "吞鈎。",
    "X67n1299_005:0029a05": "趙州諗禪師一日在東司上見文遠過。遂喚云文遠。",
    "X67n1299_005:0029a06": "遠應諾。師云東司上不可與你說佛法。",
    "X67n1299_005:0029a07": "鼓山珪頌云。老僧正在東司上。不將佛法為人說。",
    "X67n1299_005:0029a08": "一般屎臭旃檀香。父子之機俱漏泄。　徑山杲云。",
    "X67n1299_005:0029a09": "趙州有密語。文遠不覆藏。演出大藏教。功德實難",
    "X67n1299_005:0029a10": "量。",
    "X67n1299_005:0029a11": "投子大同禪師。僧問三身中那身說法。師乃彈指。",
    "X67n1299_005:0029a12": "投子青頌云。三身說法問端由。彈指輕輕海嶽収。",
    "X67n1299_005:0029a13": "金鎻塔開紅日像。夜深人笑碧峯頭。",
    "X67n1299_005:0029a14": "洞山价禪師。僧問三身中阿那身說法。師云吾常於",
    "X67n1299_005:0029a15": "此切。僧後問曹山。洞山道吾常於此切意旨如何。曹",
    "X67n1299_005:0029a16": "山云要頭便斫將去。又問雪峯。峰以拄杖劈口打云。",
    "X67n1299_005:0029a17": "我也曾到洞山來。",
    "X67n1299_005:0029a18": "承天宗云。一轉語海晏河清。一轉語風高月冷。一",
    "X67n1299_005:0029a19": "轉語騎賊馬趕賊。試請辨看。忽有箇衲僧出來道",
    "X67n1299_005:0029a20": "總不恁麼。也許他具一隻眼。",
    "X67n1299_005:0029a21": "保寧勇頌云。此切堪傷向外求。至親何故似怨讎。",
    "X67n1299_005:0029a22": "始終滿面無慚色。更有曹山乞你頭。　天童覺云。",
    "X67n1299_005:0029a23": "不入世。未循緣。劫壺空處有家傳。白蘋風細秋江",
    "X67n1299_005:0029a24": "暮。古岸船歸一帶煙。",
    "X67n1299_005:0029b01": "夾山會禪師示眾云。目前無法。意在目前。不是目前",
    "X67n1299_005:0029b02": "法。非耳目之所到。",
    "X67n1299_005:0029b03": "雪竇顯拈起拄杖云。夾山老甚處去也。何不出來",
    "X67n1299_005:0029b04": "百草頭與大眾相見。又卓地一下云。在這裏。復云。",
    "X67n1299_005:0029b05": "咄。者野狐精縮頭去。便下座。　天童覺云。夾山老",
    "X67n1299_005:0029b06": "子解開布袋。將差珍異寶撒向諸人面前了也。正",
    "X67n1299_005:0029b07": "當恁麼時却作麼生。路不拾遺君子稱美。",
    "X67n1299_005:0029b08": "鼓山珪頌云。年來萬事總成魔。老去閑添白髮多。",
    "X67n1299_005:0029b09": "道泰不傳天子令。時清休唱大平歌。　徑山杲云。",
    "X67n1299_005:0029b10": "癡人面前休說夢。生鐵團上須尋縫。明明說與却",
    "X67n1299_005:0029b11": "作聾。只管外邊閑打閧。",
    "X67n1299_005:0029b12": "仰山寂禪師甞云。夢見往彌勒所五百聖堂安第二",
    "X67n1299_005:0029b13": "座。有一尊者白槌云。今當第二座說法。山僧乃起白",
    "X67n1299_005:0029b14": "槌云。摩訶演法離四句絕百非。諦聽諦聽。其五百聖",
    "X67n1299_005:0029b15": "眾各自散去。",
    "X67n1299_005:0029b16": "大溈秀云。仰山依文解義即不無。忽然彌勒會中",
    "X67n1299_005:0029b17": "有箇作者纔見伊道摩訶演法。便云合取兩片皮。",
    "X67n1299_005:0029b18": "非唯止絕仰山寐語。亦免使後人夢中說夢。　琅",
    "X67n1299_005:0029b19": "瑘覺云。且道五百聖眾散去。是肯他仰山是不肯",
    "X67n1299_005:0029b20": "他仰山。若肯他仰山。又辜負仰山。若不肯仰山。猶",
    "X67n1299_005:0029b21": "如平地上喫交。山僧今日不惜兩莖眉毛與諸人",
    "X67n1299_005:0029b22": "註破。摩訶演法離四句絕百非。你若舉似諸方。諸",
    "X67n1299_005:0029b23": "方若與麼會。入地獄如箭射。",
    "X67n1299_005:0029b24": "天童覺頌云。夢中擁衲參耆舊。列聖森森坐其右。",
    "X67n1299_005:0029c01": "當仁不讓楗稺鳴。說法無畏獅子吼。心安如海。膽",
    "X67n1299_005:0029c02": "量如斗。鮫目淚流。蚌腸珠剖。譫語誰知泄我機。厖",
    "X67n1299_005:0029c03": "眉應笑揚家醜。離四句。絕百非。馬師父子病休醫。",
    "X67n1299_005:0029c04": "汾陽昭禪師示眾云。夫說法者須具十智同真。若不",
    "X67n1299_005:0029c05": "具十智同真。邪正不辨緇素不分。不能與人天為眼",
    "X67n1299_005:0029c06": "目決斷是非。如鳥飛空而翼折。如箭射的而斷弦。弦",
    "X67n1299_005:0029c07": "斷故射的不中。翼折故空不可飛。弦壯翼牢。空的俱",
    "X67n1299_005:0029c08": "徹。作麼生是十智同真。與諸上座點出。一同一質。二",
    "X67n1299_005:0029c09": "同大事。三總同參。四同真智。五同徧普。六同具足。七",
    "X67n1299_005:0029c10": "同得失。八同生殺。九同音吼。十同得入。又與甚麼人",
    "X67n1299_005:0029c11": "同得入。與誰同音吼。作麼生同生殺。甚物同得失。阿",
    "X67n1299_005:0029c12": "那箇同具足。是甚麼同徧普。何人同真智。孰能總同",
    "X67n1299_005:0029c13": "參。那箇同大事。何物同一質。莫有點得出底麼。點得",
    "X67n1299_005:0029c14": "出底不悋慈悲。點不出底未有參學眼在。切須辨取。",
    "X67n1299_005:0029c15": "要識是非。面目見在。",
    "X67n1299_005:0029c16": "徑山杲云。汾陽末後若無箇面目見在。一場敗闕。",
    "X67n1299_005:0029c17": "雖然如是。喪我兒孫。乃喝一喝。復頌云。兔角龜毛",
    "X67n1299_005:0029c18": "眼裏[栽木+土]。鐵山當面勢崔嵬。東西南北無門入。曠劫",
    "X67n1299_005:0029c19": "無明當下灰。",
    "X67n1299_005:0029c20": "覺範洪頌云。十智同真面目全。於中一智是根源。",
    "X67n1299_005:0029c21": "若人要識汾陽老。擘破三玄作兩邊。　或庵云。陽",
    "X67n1299_005:0029c22": "春白雪人難和。藻鑑冰壺豈易觀。一把柳絲收不",
    "X67n1299_005:0029c23": "得。和風搭在玉闌干。　鼓山珪云。十年湖海覔冤",
    "X67n1299_005:0029c24": "讎。不得冤讎未肯休。芍藥花開菩薩面。椶櫚葉散",
    "X67n1299_005:0030a01": "夜叉頭。　正堂辯云。畫得真如活。花間試展開。黃",
    "X67n1299_005:0030a02": "鶯偷眼覷。不敢下枝來。",
    "X67n1299_005:0030a03": "禪定",
    "X67n1299_005:0030a04": "世尊因普眼菩薩欲見普賢不能得見。乃至三度入",
    "X67n1299_005:0030a05": "定徧觀三千大千世界覔普賢不能得見。而來白佛。",
    "X67n1299_005:0030a06": "佛云汝但於靜三昧中起一念便見普賢。普眼於是",
    "X67n1299_005:0030a07": "纔起一念。便見普賢向空中乘六牙白象。",
    "X67n1299_005:0030a08": "翠巖芝云。諸仁者作麼生會。普眼推倒世尊。世尊",
    "X67n1299_005:0030a09": "推倒普眼。你且道普賢在甚麼處。(或作雲居)",
    "X67n1299_005:0030a10": "佛海遠頌云。飄飄一鴈落寒空。步步追空覔鴈蹤。",
    "X67n1299_005:0030a11": "踏破草鞋跟子斷。巍然獨坐大雄峰。",
    "X67n1299_005:0030a12": "達磨大師自梁涉魏。至洛陽少林面壁而坐。經於九",
    "X67n1299_005:0030a13": "年方得二祖傳法。",
    "X67n1299_005:0030a14": "老宿云。祖師九年面壁為訪知音。若恁麼會得。喫",
    "X67n1299_005:0030a15": "鐵棒有日在。　又有老宿云。祖師九年面壁何不",
    "X67n1299_005:0030a16": "慚惶。若恁麼會得。更買草鞋行脚三十年。　琅瑘",
    "X67n1299_005:0030a17": "覺云。既不然。且道祖師面壁意作麼生。良久云。欲",
    "X67n1299_005:0030a18": "得不招無間業。莫謗如來正法輪。",
    "X67n1299_005:0030a19": "白雲端頌云。先被梁王勘破。却向少林孤坐。謾言",
    "X67n1299_005:0030a20": "教外別傳。爭柰不識這箇。　草堂清云。六宗調伏",
    "X67n1299_005:0030a21": "向東來。五葉芬芳震旦開。冷坐九年人不識。手攜",
    "X67n1299_005:0030a22": "隻履又空回。　太平古云。航海梯山緣底事。遊梁",
    "X67n1299_005:0030a23": "歷魏意何傳。九年面壁垂慈切。剛被時人喚作禪。",
    "X67n1299_005:0030a24": "　旻古佛云。九年熊耳。空留隻履。一花五葉。春風",
    "X67n1299_005:0030b01": "四起。　祖印明云。精進翻成怠墮。莫守癡禪兀坐。",
    "X67n1299_005:0030b02": "少林面壁九年。已被梁王勘破。　疎山如云。達磨",
    "X67n1299_005:0030b03": "西來未足誇。少林揑目疆生花。得皮得髓徒分別。",
    "X67n1299_005:0030b04": "妙性圓明本不差。",
    "X67n1299_005:0030b05": "魯祖雲禪師尋常見僧來便面壁。南泉聞乃云。我尋",
    "X67n1299_005:0030b06": "常向師僧道。佛未出世時會取尚不得一箇半箇。他",
    "X67n1299_005:0030b07": "恁麼。驢年去。",
    "X67n1299_005:0030b08": "保福展問長慶稜云。只如魯祖節文在甚處。被南",
    "X67n1299_005:0030b09": "泉恁麼道。稜云。退己讓人。萬中無一。　羅山閑云。",
    "X67n1299_005:0030b10": "陳老師當時若見。背上與五火抄。何故。為伊解放",
    "X67n1299_005:0030b11": "不解収。　玄沙云。我當時若見。也與五火抄。　雲",
    "X67n1299_005:0030b12": "居錫云。羅山玄沙總與麼道。為復一般。別有道理。",
    "X67n1299_005:0030b13": "若擇得出。許上座佛法有去處。　玄覺云。南泉為",
    "X67n1299_005:0030b14": "復是唱和語不肯語。　翠巖芝云。我即不然。未具",
    "X67n1299_005:0030b15": "胞胎已前不得會。會即打折你腰。　天童覺云。魯",
    "X67n1299_005:0030b16": "祖法出好生。南泉令下詐起。天童不是檢點古人。",
    "X67n1299_005:0030b17": "也要諸人體悉。還會麼。竿頭絲線從君弄。不犯清",
    "X67n1299_005:0030b18": "波意自殊。　大慧云。魯祖不得南泉。幾乎覷破壁。",
    "X67n1299_005:0030b19": "琅瑘覺頌云。祖師面壁播諸方。無限禪人謾度量。",
    "X67n1299_005:0030b20": "無事晚來江上立。數株寒栢倚斜陽。　梁山冀云。",
    "X67n1299_005:0030b21": "魯祖三昧最省力。纔見僧來便面壁。若是同心達",
    "X67n1299_005:0030b22": "道者。不在揚眉便相悉。　黃龍新云。魯祖當年不",
    "X67n1299_005:0030b23": "用功。逢僧面壁顯家風。若遇上乘同道者(請續此二句)。",
    "X67n1299_005:0030b24": "　草堂清云。堪笑池陽老古錐。僧來面壁擬何為。",
    "X67n1299_005:0030c01": "大都端正人男女。清淨不勞紅粉施。　普融平云。",
    "X67n1299_005:0030c02": "魯祖山前古路通。熈微一徑沒西東。杜鵑聲裏春",
    "X67n1299_005:0030c03": "光老。零落桃花藉地紅。",
    "X67n1299_005:0030c04": "藥山儼禪師初參石頭和尚。一日坐次。頭問作甚麼。",
    "X67n1299_005:0030c05": "師云一物不為。頭云恁麼即閑坐也。師云若閑坐即",
    "X67n1299_005:0030c06": "為也。頭云。汝道不為。為箇甚麼。師云千聖亦不識。頭",
    "X67n1299_005:0030c07": "乃作頌讚云。從來共住不知名。任運相將只麼行。自",
    "X67n1299_005:0030c08": "古上賢猶不識。造次凡流豈可明。",
    "X67n1299_005:0030c09": "五祖戒云。藥山夢中說夢兩重重。",
    "X67n1299_005:0030c10": "丹霞淳頌云。玄微及盡本翛然。若謂渠閑萬八千。",
    "X67n1299_005:0030c11": "月印澄江魚不見。釣人何必更拋筌。　五祖演云。",
    "X67n1299_005:0030c12": "任運不知名。輕輕著眼聽。水上青青綠。元來是浮",
    "X67n1299_005:0030c13": "萍。　圓悟勤云。擺撥佛祖縛。曠然繩墨外。一物亦",
    "X67n1299_005:0030c14": "不為。縱橫得自在。古鑑臨臺。明辨去來。金鎚影動。",
    "X67n1299_005:0030c15": "鐵樹花開。任運相將不可陪。法雲隨處作風雷。",
    "X67n1299_005:0030c16": "　隱靜儼云。石頭打草要蛇驚。密護玄機絕彚情。迅",
    "X67n1299_005:0030c17": "句追風須辨的。報云千聖不知名。",
    "X67n1299_005:0030c18": "栢巖禪師。僧問如何是禪。師云古[塚豖+豕]不為家。",
    "X67n1299_005:0030c19": "丹霞淳頌云。故國清平久有年。白頭猶自戀生緣。",
    "X67n1299_005:0030c20": "牧童却解忘功業。懶放牛兒不把鞭。",
    "X67n1299_005:0030c21": "悟道",
    "X67n1299_005:0030c22": "世尊於雪嶺六載修行。門星現時忽然大悟。",
    "X67n1299_005:0030c23": "世尊在日。有一鈍根比丘無多聞性。令誦苕帚二字。",
    "X67n1299_005:0030c24": "日夕誦之。誦苕忘帚。誦帚忘苕。每日尅責不休。一日",
    "X67n1299_005:0031a01": "忽然誦苕帚二字則大悟。",
    "X67n1299_005:0031a02": "四祖信大師為沙彌時禮三祖問云。願和尚慈悲乞",
    "X67n1299_005:0031a03": "與解脫法門。祖云誰縛汝。師云無人縛。祖云何更求",
    "X67n1299_005:0031a04": "解脫乎。師於言下大悟。服勤九載乃付衣法。住蘄州",
    "X67n1299_005:0031a05": "破頭山。學徒雲集。攝心不寐脇不至蓆。一日告眾云。",
    "X67n1299_005:0031a06": "吾武德中遊廬山。望破頭山見紫氣如蓋。下有白氣",
    "X67n1299_005:0031a07": "橫分六道。汝等會不。眾默然。弘忍云。莫是和尚他後",
    "X67n1299_005:0031a08": "橫出一枝佛法不。師云善。唐太宗響師道。三詔不起。",
    "X67n1299_005:0031a09": "就賜紫服。",
    "X67n1299_005:0031a10": "木庵永云。看他祖師為人抽釘拔楔解黏去縛。渾",
    "X67n1299_005:0031a11": "不傷鋒犯手。可謂獅子一滴乳。迸散十斛驢乳。汝",
    "X67n1299_005:0031a12": "等切不可妄生情計種種解會。驀然脚跟尋著不",
    "X67n1299_005:0031a13": "知落處。一劒當頭直教成未。",
    "X67n1299_005:0031a14": "無為子頌云。慈雲之塔。大醫之師。瞻之仰之。雙峰",
    "X67n1299_005:0031a15": "巍巍。懶融不得西來鉢。直付黃梅路上兒。　草堂",
    "X67n1299_005:0031a16": "清云。道出乾坤動至尊。飛書三詔不離雲。求人的",
    "X67n1299_005:0031a17": "嗣周家子。遙望牛頭紫氣氛。　旻古佛云。無縛無",
    "X67n1299_005:0031a18": "釋。脇不至席。分明一貫。兩箇伍伯。　佛國白云。鳥",
    "X67n1299_005:0031a19": "外逢師解縛歸。雙峯山下獨幽奇。却將衣鉢為人",
    "X67n1299_005:0031a20": "事。乞與黃梅箇小兒。　覺範洪云。絕知名迹能妨",
    "X67n1299_005:0031a21": "道。正恐師承亦累人。問法沙彌莫饒舌。百年逆旅",
    "X67n1299_005:0031a22": "要同塵。　雲巖因云。牛頭未生。梅子熟也。翫步人",
    "X67n1299_005:0031a23": "間。池成月下。鳳書三到懶開眸。白蓮峯頂光相射。",
    "X67n1299_005:0031a24": "盤山積禪師初參馬祖作街坊。一日出門見人舁喪。",
    "X67n1299_005:0031b01": "謌郎振鈴云。紅輪決定沉西去。未委魂靈往那方。幕",
    "X67n1299_005:0031b02": "下孝子哭聲哀哀。師忽身心踴躍省悟。歸舉似馬祖。",
    "X67n1299_005:0031b03": "祖印可之。",
    "X67n1299_005:0031b04": "文殊道頌云。歌聲繚繞哭聲悲。笑殺盤山老古錐。",
    "X67n1299_005:0031b05": "歷劫無明昏暗處。一時頓覺發光輝。　夢庵信云。",
    "X67n1299_005:0031b06": "哀哀相應便承當。畢竟何甞往別方。踊躍自然全",
    "X67n1299_005:0031b07": "體露。始知徧界不曾藏。　佛燈珣云。紅輪決定沈",
    "X67n1299_005:0031b08": "西去。未委魂靈往那方。踏著故鄉田地穩。本來面",
    "X67n1299_005:0031b09": "目是親娘。人只在。不曾亡。率陀天上非人世。須知",
    "X67n1299_005:0031b10": "別有好思量。",
    "X67n1299_005:0031b11": "盤山甞於市肆行。見一客人買猪肉。語屠家云。精底",
    "X67n1299_005:0031b12": "割一斤來。屠家放下刀叉手云。長史。那箇是不精底。",
    "X67n1299_005:0031b13": "師於言下大悟。",
    "X67n1299_005:0031b14": "南華昺頌云。箇事分明不覆藏。頭頭物物自相當。",
    "X67n1299_005:0031b15": "千言萬語無人會。又逐流鶯過短墻。",
    "X67n1299_005:0031b16": "五洩默禪師到石頭處云。一言相契即住。不契即去。",
    "X67n1299_005:0031b17": "頭據坐。師便行。頭隨後召云闍梨闍梨。師回首。頭云。",
    "X67n1299_005:0031b18": "從生至死祇是這箇。迴頭轉腦作麼。師忽然契悟。乃",
    "X67n1299_005:0031b19": "拗折拄杖。",
    "X67n1299_005:0031b20": "洞山云。當時不是五洩先師大難承當。然雖如是。",
    "X67n1299_005:0031b21": "猶涉途在。　長慶云。險。　翠巖芝云。石頭據坐。五",
    "X67n1299_005:0031b22": "洩便去。石頭召他。却成多事。　雲峯悅云。大小石",
    "X67n1299_005:0031b23": "頭坐不定把不住。似這般擔板漢。放去便休又喚",
    "X67n1299_005:0031b24": "回。被他塗糊一上。道我向這裏有箇悟處。驢年夢",
    "X67n1299_005:0031c01": "見。",
    "X67n1299_005:0031c02": "佛眼遠頌云。在途在舍若為酬。莫把先師一例求。",
    "X67n1299_005:0031c03": "雄雄宇宙如王者。未免半邊無髑髏。　枯木成云。",
    "X67n1299_005:0031c04": "欲去高聲喚得回。當時心眼一齊開。要知不假修",
    "X67n1299_005:0031c05": "持力。生死悠悠任往來。",
    "X67n1299_005:0031c06": "香嚴閑禪師在溈山時。溈山知其法器欲激發智光。",
    "X67n1299_005:0031c07": "謂云。吾不問汝平生學解及經卷冊子上記得者。汝",
    "X67n1299_005:0031c08": "未出胞胎未辨東西時。本分事試道一句來。吾要記",
    "X67n1299_005:0031c09": "汝。師懵然無對。沈吟久之。進數語陳其所解。山皆不",
    "X67n1299_005:0031c10": "許。師云却請和尚為說。山云。吾說得是吾之見解。於",
    "X67n1299_005:0031c11": "汝眼目何有益乎。師遂徧檢所集諸方語句。無一言",
    "X67n1299_005:0031c12": "可將醻對。乃自歎云畫餅不可充饑。於是盡焚之。云。",
    "X67n1299_005:0031c13": "此生不學佛法也。且作箇長行粥飯僧。免役心神。遂",
    "X67n1299_005:0031c14": "辭去。抵南陽覩忠國師遺跡。遂憩止焉。一日因芟除",
    "X67n1299_005:0031c15": "草木以瓦礫擊竹作聲。俄失笑間廓然惺悟。遽歸沐",
    "X67n1299_005:0031c16": "浴焚香遙禮溈山云。和尚大悲恩逾父母。當時若為",
    "X67n1299_005:0031c17": "我說却。何有今日事也。仍述偈云。一擊忘所知。更不",
    "X67n1299_005:0031c18": "假修冶。動容揚古路。不墮悄然機。處處無蹤迹。聲色",
    "X67n1299_005:0031c19": "外威儀。諸方達道者。咸言上上機。",
    "X67n1299_005:0031c20": "雪竇宗頌云。粥飯隨時養病軀。本無迷悟可關渠。",
    "X67n1299_005:0031c21": "無端擊著庵前竹。直至如今在半途。",
    "X67n1299_005:0031c22": "樓子禪師因從街市中過經酒樓下。偶整襪帶少住。",
    "X67n1299_005:0031c23": "聞樓上人唱曲云。你既無心我便休。忽然大悟。從此",
    "X67n1299_005:0031c24": "號樓子。出長慶巘禪師註楞嚴經說文。",
    "X67n1299_005:0032a01": "慈受深頌云。唱歌樓上語風流。你既無心我也休。",
    "X67n1299_005:0032a02": "打著奴奴心裏事。平生恩愛冷啾啾。　寶峰明云。",
    "X67n1299_005:0032a03": "你既無心我亦休。此身無喜亦無憂。飢來喫飯困",
    "X67n1299_005:0032a04": "來睡。花落從教逐水流。　佛慈鑑云。你若無心我",
    "X67n1299_005:0032a05": "也休。鴛鴦悵裡懶擡頭。家童為問深深意。笑指紗",
    "X67n1299_005:0032a06": "牕月正秋。",
    "X67n1299_005:0032a07": "米胡禪師令僧問仰山。今時人還假悟不。山云。悟既",
    "X67n1299_005:0032a08": "不無。爭柰落在第二頭何。師聞肯之。",
    "X67n1299_005:0032a09": "投子青云。然仰山與麼道。即得還免得自己落麼。",
    "X67n1299_005:0032a10": "若免得。更有一人大不肯在。若免不得。亦落第二",
    "X67n1299_005:0032a11": "頭。米胡雖然肯他。自己還有出身之路也無。諸人",
    "X67n1299_005:0032a12": "試點檢看。若點檢得出。兩人瓦解冰消。若點檢不",
    "X67n1299_005:0032a13": "出。且莫造次。　應庵華云。米胡提本分鉗鎚。仰山",
    "X67n1299_005:0032a14": "展劒刃上事。二老於唱教門中足可稱尊。若向衲",
    "X67n1299_005:0032a15": "僧門下。總是喫棒底漢。",
    "X67n1299_005:0032a16": "投子青頌云。碧岫峯頭借問人。指山窮處未安身。",
    "X67n1299_005:0032a17": "雖然免得重陽令。爭似靈苗不犯春。　天童覺云。",
    "X67n1299_005:0032a18": "第三頭分悟破迷。快須撒手捨筌[(ㄇ@(企止))/弟]。功號未盡成",
    "X67n1299_005:0032a19": "胼拇。智也難知覺噬臍。兔老氷盤秋露泣。鳥寒玉",
    "X67n1299_005:0032a20": "樹曉風凄。持來大仰辨真假。痕玷渾無貴白珪。",
    "X67n1299_005:0032a21": "　佛眼遠云。悟人千箇道無憂。肯信遭他第二頭。寂",
    "X67n1299_005:0032a22": "寞山花寒食後。夕陽西去水東流。",
    "X67n1299_005:0032a23": "洞山价禪師先在雲巖問無情說法。後辭去。師猶涉",
    "X67n1299_005:0032a24": "疑。因過水覩影大悟前旨。作偈云。切忌從他覔。迢迢",
    "X67n1299_005:0032b01": "與我疎。我今獨自往。處處得逢渠。渠今正是我。我今",
    "X67n1299_005:0032b02": "不是渠。應須恁麼會。方得契如如。",
    "X67n1299_005:0032b03": "本覺一頌云。動靜由來本與俱。回頭驀面似逢渠。",
    "X67n1299_005:0032b04": "直饒與麼猶堪笑。喚作如如又却迃。",
    "X67n1299_005:0032b05": "雪峯存禪師同巖頭欽山到鰲山店。上夜坐禪次。頭",
    "X67n1299_005:0032b06": "云。何不睡去。如村裏土地相似。他時後日魔魅人家",
    "X67n1299_005:0032b07": "男女去在。師以手指胷云。我這裏未穩在。頭云我將",
    "X67n1299_005:0032b08": "謂你他後向孤峰頂上盤結草庵播揚大教。猶作這",
    "X67n1299_005:0032b09": "話在。師云某甲不敢自謾。頭云。若實如此。據你見處",
    "X67n1299_005:0032b10": "一一通來。是處與你證明。不是處與你剗却。師云。我",
    "X67n1299_005:0032b11": "初到鹽官。見上堂舉色空義得箇入處。頭云。此去三",
    "X67n1299_005:0032b12": "十年切忌舉著。師云。又因洞山頌云。切忌隨他覔迢",
    "X67n1299_005:0032b13": "迢與我踈。頭云。若恁麼自救也未徹。師云。後問德山。",
    "X67n1299_005:0032b14": "從上宗乘中事學人還有分也無。德山打一棒云道",
    "X67n1299_005:0032b15": "甚麼。此時如桶底脫相似。頭喝云。你不聞從門入者",
    "X67n1299_005:0032b16": "不是家珍。師云如何即是。頭云。他後若欲播揚大教。",
    "X67n1299_005:0032b17": "一一從自己胷襟流出將來。與我盖天盖地。師於言",
    "X67n1299_005:0032b18": "下大悟。連聲云。師兄今日始是鼇山成道。師兄今日",
    "X67n1299_005:0032b19": "始是鼇山成道。",
    "X67n1299_005:0032b20": "教忠光云。只如巖頭道一一從自己胷襟流出。且",
    "X67n1299_005:0032b21": "道雪峰前三次悟。還從自己胷襟流出也無。若從",
    "X67n1299_005:0032b22": "自己胷襟流出。又道未穩在。若不從自己胸襟流",
    "X67n1299_005:0032b23": "出。又從甚麼處得來。莫有斷得出者麼。若斷得出。",
    "X67n1299_005:0032b24": "不唯雪峯鼇山成道。盡大地有情齊成正覺。若斷",
    "X67n1299_005:0032c01": "不出。說甚麼鼇山成道。直饒少室傳心。也未夢見",
    "X67n1299_005:0032c02": "在。",
    "X67n1299_005:0032c03": "佛眼遠頌云。鼇山成道足人傳。莫是從前話未圓。",
    "X67n1299_005:0032c04": "賴有玄沙知始末。徧身紅爛在漁船。　枯木成云。",
    "X67n1299_005:0032c05": "說盡平生去住因。到頭難遇赤心人。忽然自肯成",
    "X67n1299_005:0032c06": "家業。瓦礫拈來也是珍。　佛燈珣云。丈夫凌勵志",
    "X67n1299_005:0032c07": "英雄。向外馳求枉用功。到得鼇山開眼覷。方知屋",
    "X67n1299_005:0032c08": "裏用無窮。",
    "X67n1299_005:0032c09": "大禪佛通禪師在歸宗常禪師會下。忽一夜呌云。我",
    "X67n1299_005:0032c10": "大悟也。眾駭之。次日歸宗上堂集眾問。昨夜大悟者",
    "X67n1299_005:0032c11": "出來。師出云某甲。宗云汝見箇甚麼道理言大悟。師",
    "X67n1299_005:0032c12": "云師姑元是女人作。宗默而異之。",
    "X67n1299_005:0032c13": "汾陽昭頌云。悟來不在苦多端。解了都由瞥爾間。",
    "X67n1299_005:0032c14": "定道師姑女人作。癡人積雪作銀山。　保寧勇云。",
    "X67n1299_005:0032c15": "半夜高聲似少神。箇中明白有踈親。如今隨例傳",
    "X67n1299_005:0032c16": "其響。也道師姑是女人。　大洪遂云。悟了還同未",
    "X67n1299_005:0032c17": "悟時。何須更說與人知。賊贓敗露無藏處。便道師",
    "X67n1299_005:0032c18": "姑是女兒。　草堂清云。五月炎威當酷熱。浹背汗",
    "X67n1299_005:0032c19": "流無處說。匝地清風劈面來。大禪眼裏重添屑。",
    "X67n1299_005:0032c20": "　黃龍震云。童子學順朱。赤處背模黑。若將白紙來。",
    "X67n1299_005:0032c21": "一點下不得。若下得。翻成紙上塗煙墨。",
    "X67n1299_005:0032c22": "嚴陽尊者初參趙州問一物不將來時如何。州云放",
    "X67n1299_005:0032c23": "下著。師云。一物不將來。放下箇甚麼。州云與麼則擔",
    "X67n1299_005:0032c24": "取去。師於言下大悟。後住山。有一蛇一虎就手而食。",
    "X67n1299_005:0033a01": "黃龍南頌云。一物不將來。肩頭擔不起。言下忽知",
    "X67n1299_005:0033a02": "非。心中無限喜。惡毒既忘懷。蛇虎為知己。清風幾",
    "X67n1299_005:0033a03": "百年。至今猶未已。　真淨文云。移高就下縱威權。",
    "X67n1299_005:0033a04": "解脫門開信可憐。不得空王真妙訣。動隨聲色被",
    "X67n1299_005:0033a05": "勾牽。　佛眼遠云。盡力放不下。著力擔不起。將謂",
    "X67n1299_005:0033a06": "一物無。元是自家底。見得自家底。心中大歡喜。自",
    "X67n1299_005:0033a07": "茲家業興。一舉九萬里。　旻古佛云。一物不將來。",
    "X67n1299_005:0033a08": "教渠放下著。廓爾悟無生。活計俱拋却。　天童覺",
    "X67n1299_005:0033a09": "云。不妨行細輸先手。自覺心麤愧撞頭。局破腰間",
    "X67n1299_005:0033a10": "斧柯爛。洗清凡骨共僊遊。",
    "X67n1299_005:0033a11": "羅山閑禪師初謁石霜問起滅不停時如何。霜云。直",
    "X67n1299_005:0033a12": "須寒灰枯木去。一念萬年去。函蓋乾坤去。純清絕點",
    "X67n1299_005:0033a13": "去。師不契。復謁巖頭理前問。頭喝云是誰起滅。師於",
    "X67n1299_005:0033a14": "此大悟。",
    "X67n1299_005:0033a15": "天童覺頌云。斫斷老葛藤。打破狐狸窟。豹披霧而",
    "X67n1299_005:0033a16": "變皮。龍乘雷而換骨。咄。起滅紛紛是何物。",
    "X67n1299_005:0033a17": "法眼益禪師同修璡二禪師經過地藏琛禪師處。阻",
    "X67n1299_005:0033a18": "雪少憩。琛問此行何之。師云行脚去。琛云作麼生是",
    "X67n1299_005:0033a19": "行脚事。師云不知。藏云不知最親切。師又同三人舉",
    "X67n1299_005:0033a20": "肇論至天地與我同根處。琛云山河大地與你自己",
    "X67n1299_005:0033a21": "是同是別。師云同。琛竪兩指熟視云兩箇。即便起去。",
    "X67n1299_005:0033a22": "師須臾啟行。琛門送之。問云。上座尋常說三界惟心",
    "X67n1299_005:0033a23": "萬法唯識。乃指庭下片石云。且道此石在心內在心",
    "X67n1299_005:0033a24": "外。師云在心內。琛云。行脚人著甚來由安片石在心",
    "X67n1299_005:0033b01": "頭耶。師窘無以對。即求決擇。近一月餘日呈見解說",
    "X67n1299_005:0033b02": "道理。琛云佛法不恁麼。師云某甲詞窮理絕也。琛云。",
    "X67n1299_005:0033b03": "若論佛法。一切見成。師於言下大悟。",
    "X67n1299_005:0033b04": "天童覺頌云。而今飽參似當時。脫盡廉纖到不知。",
    "X67n1299_005:0033b05": "任短任長休剪綴。隨高隨下自平持。家門豐儉臨",
    "X67n1299_005:0033b06": "時用。田地優游信步移。三十年前行脚事。分明辜",
    "X67n1299_005:0033b07": "負一雙眉。",
    "X67n1299_005:0033b08": "護國澄禪師同演化大師在湖南報慈。值慈陞堂次。",
    "X67n1299_005:0033b09": "演化出問。如何是真如佛性。慈云誰無。化不契。遂請",
    "X67n1299_005:0033b10": "益師。師云汝但問來。化理前問。師云誰有。化於言下",
    "X67n1299_005:0033b11": "契悟。乃云。首座或在眾或住持。某甲誓終身相助。後",
    "X67n1299_005:0033b12": "化亦繼師住護國。",
    "X67n1299_005:0033b13": "佛性泰頌云。朝三暮四一何少。暮四朝三何太多。",
    "X67n1299_005:0033b14": "多少未能知數量。有無從此見殽訛。不殽訛。唵囌",
    "X67n1299_005:0033b15": "嚧[口*悉]唎薩婆訶。",
    "X67n1299_005:0033b16": "大道",
    "X67n1299_005:0033b17": "南泉願禪師因趙州問如何是道。師云平常心是道。",
    "X67n1299_005:0033b18": "州云還假趣向不。師云擬向即乖。州云不擬又爭知",
    "X67n1299_005:0033b19": "是道。師云。道不屬知。不屬不知。知是妄覺。不知是無",
    "X67n1299_005:0033b20": "記。若真達不疑之道。猶如太虗廓然蕩豁。豈可疆是",
    "X67n1299_005:0033b21": "非耶。州於言下頓悟玄旨。",
    "X67n1299_005:0033b22": "松源岳云。青天白日悟箇甚麼。咄咄咄。驪珠擊碎",
    "X67n1299_005:0033b23": "蒼龍窟。",
    "X67n1299_005:0033b24": "雲峯悅頌云。平常心是道。舉步入荒草。翻嗟王老",
    "X67n1299_005:0033c01": "師。到底不能曉。玉兔金烏任飛走。　佛鑑懃云。欲",
    "X67n1299_005:0033c02": "識平常道。天真任自然。行船宜舉棹。走馬即加鞭。",
    "X67n1299_005:0033c03": "若遇飢來飯。還應困即眠。盡從緣所得。所得亦非",
    "X67n1299_005:0033c04": "緣。所得亦非緣。當人自了然。雨中看皓月。火裏汲",
    "X67n1299_005:0033c05": "清泉。直立頭插地。橫眠脚指天。應須與麼會。方契",
    "X67n1299_005:0033c06": "祖師禪。　徑山杲云。勸君不用苦勞神。喚作平常",
    "X67n1299_005:0033c07": "轉不親。冷淡全然沒滋味。一回舉著一回新。　鼓",
    "X67n1299_005:0033c08": "山珪云。若謂平常心是道。枝蔓向上更生枝。貼肉",
    "X67n1299_005:0033c09": "汗衫如脫了。喚來眼上更安眉。",
    "X67n1299_005:0033c10": "藥山儼禪師。僧問如何是道中至寶。師云莫謟曲。云",
    "X67n1299_005:0033c11": "不謟曲時如何。師云傾國莫換。",
    "X67n1299_005:0033c12": "趙州諗禪師因南泉示眾云。道非物外。物外非道。師",
    "X67n1299_005:0033c13": "乃問如何是物外道。泉便打。師捉住棒云。已後莫錯",
    "X67n1299_005:0033c14": "打人去在。泉云。龍蛇易辨。衲子難瞞。擲下拄杖便歸",
    "X67n1299_005:0033c15": "方丈。",
    "X67n1299_005:0033c16": "雪竇顯云。趙州如龍無角。似蛇有足。當時不管盡",
    "X67n1299_005:0033c17": "法無民。直須喫棒了趂出。　琅瑘覺云。不見道酒",
    "X67n1299_005:0033c18": "逢知己飲。詩向會人吟。　老衲證云。南泉垂鈎四",
    "X67n1299_005:0033c19": "海只釣獰龍。格外玄談為尋知己。趙州慣行棧道",
    "X67n1299_005:0033c20": "飽歷邊庭。不施寸刃海晏河清。然雖如是。且道二",
    "X67n1299_005:0033c21": "老相見還有優劣也無。良久云。若不登樓望。焉知",
    "X67n1299_005:0033c22": "滄海深。",
    "X67n1299_005:0033c23": "保寧勇頌云。輭纏藏鋒入陣來。畫時擒下眼瞠開。",
    "X67n1299_005:0033c24": "死生一決英雄士。文武雙行將相才。　南堂靜云。",
    "X67n1299_005:0034a01": "龍蛇能易辨。衲子最難瞞。性淨秋空闊。心清巨海",
    "X67n1299_005:0034a02": "寬。天涯毫末見。世界掌中觀。萬法不為侶。西江一",
    "X67n1299_005:0034a03": "吸乾。",
    "X67n1299_005:0034a04": "趙州示眾云。至道無難。唯嫌揀擇。纔有語言。是揀擇",
    "X67n1299_005:0034a05": "是明白。老僧不在明白裏。是汝諸人還護惜也無。時",
    "X67n1299_005:0034a06": "有僧問。既不在明白裏。護惜箇甚麼。師云我亦不知。",
    "X67n1299_005:0034a07": "云。和尚既不知。為甚道不在明白裏。師云。問事即得。",
    "X67n1299_005:0034a08": "禮拜了退。",
    "X67n1299_005:0034a09": "雪竇顯云。趙州倒退三千。　天童覺云。這僧也如",
    "X67n1299_005:0034a10": "切如瑳。不能見機而變。趙州也如琢如磨。幾乎事",
    "X67n1299_005:0034a11": "不解交。眾中祇管道退身有分。殊不知盡力提持。",
    "X67n1299_005:0034a12": "還體悉麼。焦甎打著連底凍。",
    "X67n1299_005:0034a13": "雪竇頌云。至道無難。言端語端。一有多種。二無兩",
    "X67n1299_005:0034a14": "般。天際日上。月下檻前。山深水寒。髑髏識盡喜何",
    "X67n1299_005:0034a15": "立。枯木龍吟消未乾。難難。揀擇明白君自看。　隨",
    "X67n1299_005:0034a16": "庵緣云。世間無物可羅籠。獨立嵯峨萬仞峯。忽若",
    "X67n1299_005:0034a17": "有人猛推落。騰身雲外不留蹤。",
    "X67n1299_005:0034a18": "趙州僧問。至道無難唯嫌揀擇。纔有語言是揀擇。和",
    "X67n1299_005:0034a19": "尚如何為人。師云何不引盡這語。云某甲祇念到這",
    "X67n1299_005:0034a20": "裏。師云祇這至道無難唯嫌揀擇。",
    "X67n1299_005:0034a21": "雪竇頌云。水灑不著。風吹不入。虎步龍行。鬼號神",
    "X67n1299_005:0034a22": "泣。頭長三尺知是誰。相對無言獨足立。　白雲端",
    "X67n1299_005:0034a23": "云。驅山塞海也尋常。所至文明始是王。但見皇風",
    "X67n1299_005:0034a24": "成一片。不知何處有封疆。",
    "X67n1299_005:0034b01": "趙州僧問。至道無難唯嫌揀擇。是時人窠窟不。師云。",
    "X67n1299_005:0034b02": "曾有人問我。直得五年分疏不下。",
    "X67n1299_005:0034b03": "雪竇云。識語不能轉。死却了也。好與二十棒。這棒",
    "X67n1299_005:0034b04": "須有分付處。你若辨不出。且放此語大行。　烏回",
    "X67n1299_005:0034b05": "範云。大眾。趙州具頂門眼。向擊石火裏分緇素。閃",
    "X67n1299_005:0034b06": "電光中明縱奪。為甚麼却五年分疎不下。還委悉",
    "X67n1299_005:0034b07": "麼。易分雪裏粉。難辨墨中煤。",
    "X67n1299_005:0034b08": "雪竇頌云。象王嚬呻。獅子哮吼。無味之談。塞斷人",
    "X67n1299_005:0034b09": "口。南北東西。烏飛兔走。　白雲端云。分疏不下五",
    "X67n1299_005:0034b10": "年疆。一葉舟中載大唐。渺渺兀然波浪裏。誰知別",
    "X67n1299_005:0034b11": "有好商量。",
    "X67n1299_005:0034b12": "趙州僧問。至道無難唯嫌揀擇。如何得不揀擇。師云",
    "X67n1299_005:0034b13": "天上天下唯我獨尊。云此猶是揀擇。師云。田厙奴。甚",
    "X67n1299_005:0034b14": "麼處是揀擇。僧無語。",
    "X67n1299_005:0034b15": "雪竇頌云。似海之深。如山之固。蚊蝱弄空裏猛風。",
    "X67n1299_005:0034b16": "螻蟻撼於鐵柱。揀兮擇兮當軒布鼓。　白雲端云。",
    "X67n1299_005:0034b17": "團團秋月印天心。是物前頭有一輪。入穴蝦蟆無",
    "X67n1299_005:0034b18": "出路。却冤天上不平勻。",
    "X67n1299_005:0034b19": "趙州僧問如何是道。師云墻外底。云不問這箇。師云",
    "X67n1299_005:0034b20": "問甚麼道。云大道。師云大道通長安。",
    "X67n1299_005:0034b21": "投子青頌云。知道還他潦倒翁。親言相指自忽忽。",
    "X67n1299_005:0034b22": "關山路遠重須去。一逕長途君任通。　水庵一云。",
    "X67n1299_005:0034b23": "趙老家風不熱瞞。問他大道答長安。有誰平步歸",
    "X67n1299_005:0034b24": "家去。多是區區自作難。　松源岳云。大道透長安。",
    "X67n1299_005:0034c01": "言端語亦端。臈盡雪消去。春來依舊寒。",
    "X67n1299_005:0034c02": "栢巖禪師。僧問如何是道。師云徒勞車馬跡。",
    "X67n1299_005:0034c03": "丹霞淳頌云。曹溪古路綠苔生。車馬登臨已涉程。",
    "X67n1299_005:0034c04": "野老痿羸兼跛挈。手携玉杖夜深行。",
    "X67n1299_005:0034c05": "巴陵鑑禪師。僧問如何是道。師云明眼人落井。",
    "X67n1299_005:0034c06": "洞山聰頌云。落井須明出井機。直宜擡眼動睛輝。",
    "X67n1299_005:0034c07": "於斯倜儻無纖隔。祖道汪洋得旨歸。　保寧勇云。",
    "X67n1299_005:0034c08": "秋夜霜天月正明。仰觀星象約三更。一條大路平",
    "X67n1299_005:0034c09": "如掌。歸去何妨徹曉行。　正覺逸云。好箇明眼人",
    "X67n1299_005:0034c10": "落井。叢林話會幾時休。修心未到無心地。萬種千",
    "X67n1299_005:0034c11": "般逐水流。　佛印元云。南北東西苦問人。新開多",
    "X67n1299_005:0034c12": "口接迷津。從茲八駿追風急。空望悠悠脚下塵。",
    "X67n1299_005:0034c13": "海湖禪師。有座主問。和尚甚麼年行道。師云座主近",
    "X67n1299_005:0034c14": "前來。主近前。師云且道憍陳如甚麼年行道。主忙然",
    "X67n1299_005:0034c15": "無對。師云尿牀鬼。",
    "X67n1299_005:0034c16": "丹霞淳頌云。多是從人學得來。一生空把口胡開。",
    "X67n1299_005:0034c17": "欲窮此片虗明地。七佛前前總不該。",
    "X67n1299_005:0034c19": "禪林類聚卷第五"
}