{
    "T48n2016_079:0850a20": "宗鏡錄卷第七十九",
    "T48n2016_079:0850a22": "慧日永明寺主智覺禪師延壽集",
    "T48n2016_079:0850a23": "夫心外無法。法外無心。如是了知。則真善知",
    "T48n2016_079:0850a24": "識。一心妙理。圓證無疑。何故聞外善惡知識。",
    "T48n2016_079:0850a25": "而生聽受。答。皆是增上因緣。和合。虛妄分",
    "T48n2016_079:0850a26": "別。而成。彼此情生。無有真實。識論問云。何故",
    "T48n2016_079:0850a27": "遇善知識。聞說善法。值惡知識。聞。說惡法。若",
    "T48n2016_079:0850a28": "無外一切外境者。彼云何說。若不說者。云何",
    "T48n2016_079:0850a29": "得聞。若不聞者。此云何成。偈答。遞共增上因。",
    "T48n2016_079:0850b01": "彼此心緣合。以一切眾生。虛妄分別。思惟憶",
    "T48n2016_079:0850b02": "念。彼說我聞。而實無有彼前境界。是以若執",
    "T48n2016_079:0850b03": "內外。則心境對治。尚未入於信門。何乃稱於聽",
    "T48n2016_079:0850b04": "法。持心梵天所問經云。眼耳鼻舌身意。無所",
    "T48n2016_079:0850b05": "流聞。乃曰聽經。其有染污於諸入者。則無所",
    "T48n2016_079:0850b06": "聞。便在於色。金剛場陀羅尼經云。無有諸法。",
    "T48n2016_079:0850b07": "是名一字陀羅尼法門。若能如是信解。則聽",
    "T48n2016_079:0850b08": "者無聞無得。心境不二方聞佛所說經。可謂",
    "T48n2016_079:0850b09": "真聞。遇善知識。若以緣心聽法。此法亦緣。非",
    "T48n2016_079:0850b10": "得法性。則隨境界流。逐。因緣轉。皆為不了自",
    "T48n2016_079:0850b11": "法。遂令內外緣分。如經云。佛言。隨有是經之",
    "T48n2016_079:0850b12": "處。則為有佛。若我住世無異。故知自心之佛。",
    "T48n2016_079:0850b13": "無處不遍。寧論前後出沒耶。若隨異境。則生",
    "T48n2016_079:0850b14": "滅無常。見他佛。則隱顯無恒。誦他經。則音聲",
    "T48n2016_079:0850b15": "間斷。故祖師云。外求有相佛。與汝不相似。志",
    "T48n2016_079:0850b16": "公云。每日誦經千卷。紙上見經不識。又先德",
    "T48n2016_079:0850b17": "云。出息不依外緣。入息不依陰界而住。常轉",
    "T48n2016_079:0850b18": "如是經。非但百千萬卷。爭如悟此真善知識。",
    "T48n2016_079:0850b19": "念念現前。自轉無盡藏經。熾然恒演。問。若",
    "T48n2016_079:0850b20": "心虛境寂。理實無差。現對根塵。事相違反。如",
    "T48n2016_079:0850b21": "何明徹。境智一如。答。一期根境。俗有真無。",
    "T48n2016_079:0850b22": "畢竟自他。皆無所得。又若定執真有俗無。則",
    "T48n2016_079:0850b23": "成增減二謗。但二諦雙會。圓了一心。如佛性",
    "T48n2016_079:0850b24": "論難云。若諸法無實性者。即與證量相違。則",
    "T48n2016_079:0850b25": "能所習不可得。我現見聲耳相對。所以得聞。",
    "T48n2016_079:0850b26": "故知不空。釋曰。是義不然。何以故。是能所及",
    "T48n2016_079:0850b27": "證量自性。皆不可得。自性不成。若一性不成",
    "T48n2016_079:0850b28": "者。多性云何成。又汝說證量云何成者。今我",
    "T48n2016_079:0850b29": "立證量。顯了二空。諸法空故。自性不可得。如",
    "T48n2016_079:0850c01": "見幻事幻物者。證量所見。不如實有。諸法亦",
    "T48n2016_079:0850c02": "爾。不如所見。而有所見。由體不實故不有。由",
    "T48n2016_079:0850c03": "證量故不無。由體無故。空義得成。以證量故。",
    "T48n2016_079:0850c04": "假有不失。又云。依他性相者。能執所執。增益。",
    "T48n2016_079:0850c05": "又損減。由解此性故。此執不生。若見真為",
    "T48n2016_079:0850c06": "有。則是增益。名為常見。若見俗定無。則是損",
    "T48n2016_079:0850c07": "減。名為斷見。唯有似塵識故。別無能所。無",
    "T48n2016_079:0850c08": "能所故。無增益執。由有似塵識故。無損減執。",
    "T48n2016_079:0850c09": "若知外塵是識而似顯現。則非無。了外相",
    "T48n2016_079:0850c10": "本虛如幻所作。則非有。非無則不壞俗諦。",
    "T48n2016_079:0850c11": "非有則不隱真諦。是以真俗融即而常異。空",
    "T48n2016_079:0850c12": "有雙現而恒同。方超戲論之情。始會一心",
    "T48n2016_079:0850c13": "之旨。如摩訶般若經云。說是般若波羅蜜品",
    "T48n2016_079:0850c14": "時。佛在四眾中。天人龍鬼神。緊那羅。摩睺羅",
    "T48n2016_079:0850c15": "伽等。於大眾前。而現神足變化。一切大眾。皆",
    "T48n2016_079:0850c16": "見阿閦佛。比丘僧圍遶說法。乃至爾時佛攝",
    "T48n2016_079:0850c17": "神足。一切大眾。不復見阿閦佛聲聞人。菩薩",
    "T48n2016_079:0850c18": "摩訶薩。及其國土。不與眼作對。何以故。",
    "T48n2016_079:0850c19": "佛攝神足故。爾時佛告阿難。如是阿難。一切",
    "T48n2016_079:0850c20": "法不與眼作對。法法不相見。法法不相知。如",
    "T48n2016_079:0850c21": "是阿難。如阿閦佛弟子。菩薩國土。不與眼作",
    "T48n2016_079:0850c22": "對。如是阿難。一切法不與眼作對。法法不",
    "T48n2016_079:0850c23": "相知。法法不相見。何以故。一切法。無知無",
    "T48n2016_079:0850c24": "見。無作無動。不可捉。不可思議。如幻人無受",
    "T48n2016_079:0850c25": "無覺。無真實。菩薩摩訶薩如是行。為行般若",
    "T48n2016_079:0850c26": "波羅蜜。釋曰。若行般若者。則是直了一心智",
    "T48n2016_079:0850c27": "性。了色無形。非眼境界。乃至達法體寂。非意",
    "T48n2016_079:0850c28": "所知。但是隨心暫現。還隨心滅。故云一切法",
    "T48n2016_079:0850c29": "無知無見。大智度論云。相不能知無相。譬",
    "T48n2016_079:0851a01": "如刀雖利。不能破空。無相不能知相者。有",
    "T48n2016_079:0851a02": "人言。內智慧無定相。外所緣法有定相。心隨",
    "T48n2016_079:0851a03": "緣而生。是故說無相不應知相。譬如無刀。雖",
    "T48n2016_079:0851a04": "有物。無刀可斫。是知若心有境無。亦不知見。",
    "T48n2016_079:0851a05": "若心無境有。亦不知見。若心境俱有。各無自",
    "T48n2016_079:0851a06": "性。各既不知。合豈成見。若心境俱無。亦不",
    "T48n2016_079:0851a07": "知。見有尚不知。無豈成見。則心境俱空。萬有",
    "T48n2016_079:0851a08": "咸寂。如是則尚無一法冥合相順。寧有根境",
    "T48n2016_079:0851a09": "對待而作相違者乎。如一切差別違順之境。",
    "T48n2016_079:0851a10": "皆是一心之量。無有障礙。亦無解脫。譬如水",
    "T48n2016_079:0851a11": "不洗水。火不滅火。何者。以一體故。不相陵滅。",
    "T48n2016_079:0851a12": "若有異法。方成對治。如今但先得旨。自合真",
    "T48n2016_079:0851a13": "如。故經云。法隨於如。無所隨故。若有所隨。則",
    "T48n2016_079:0851a14": "有能隨之別。既無所隨。亦無能隨。故則法外",
    "T48n2016_079:0851a15": "無如。如外無法。所以經云。如理作意。於一切",
    "T48n2016_079:0851a16": "法平等相應。是則具足一切佛法。華嚴疏云。",
    "T48n2016_079:0851a17": "以如為佛。則無境非如者。大品經答常啼云。",
    "T48n2016_079:0851a18": "諸法如。即是佛。金剛經云。如來者。即諸法如",
    "T48n2016_079:0851a19": "義。既以如為佛。一切法皆如也。何法非佛耶。",
    "T48n2016_079:0851a20": "若信一如。此是開悟本法。生決定解。入自在",
    "T48n2016_079:0851a21": "門。如華嚴論云。經云。善男子。我得自在決定",
    "T48n2016_079:0851a22": "解力。信眼清淨。智光照曜。普觀境界。離一切",
    "T48n2016_079:0851a23": "障。善巧觀察。普眼明徹。具清淨行。往詣十方",
    "T48n2016_079:0851a24": "一切佛國土。恭敬供養一切諸佛。此明舉本",
    "T48n2016_079:0851a25": "果法。令凡信樂修行。從初發心。修行慣習。十",
    "T48n2016_079:0851a26": "地功終。方依及此初時本樣果法也。還以",
    "T48n2016_079:0851a27": "法界中時不遷。智不異。慈悲不異。願行不異之",
    "T48n2016_079:0851a28": "所成就。以於法界大智無延促中修行故。",
    "T48n2016_079:0851a29": "不如情解。有修行者。莫作延促時分修學。應",
    "T48n2016_079:0851b01": "須善觀法界體用。莫如世情。作一剎那計。作",
    "T48n2016_079:0851b02": "三僧祇計。如法界中。都無脩短遠近故。以此",
    "T48n2016_079:0851b03": "解行。如法修行。於諸境界。善照生滅。令使執",
    "T48n2016_079:0851b04": "盡。而成智之大用。於自心境。莫浪攝持。但",
    "T48n2016_079:0851b05": "知放蕩任性坦然。習之觀照。執盡智現。生滅",
    "T48n2016_079:0851b06": "自無。業垢自淨。會佛境界。同如來心。佛見自",
    "T48n2016_079:0851b07": "會。非由捉搦。縵作別治。令心狂惑。但自明心",
    "T48n2016_079:0851b08": "境。見融。執業便謝。見亡執謝。一切萬法。本自",
    "T48n2016_079:0851b09": "無瘡。智境朗然。名為佛國也。無煩強生見執。",
    "T48n2016_079:0851b10": "永自沈淪。自作自殃非他能與。問。若約見",
    "T48n2016_079:0851b11": "聞外境。則色不至眼。眼不至色。可言唯心。無",
    "T48n2016_079:0851b12": "相可得。只如飲噉之時。根境相入。若言無相。",
    "T48n2016_079:0851b13": "不可以心喫心。答。六根六境。雖則離合不",
    "T48n2016_079:0851b14": "同。皆唯識變。味性本空。若非是識。誰知鹹淡。",
    "T48n2016_079:0851b15": "古師云。只喫相分。本質自在。問。如喫了。質",
    "T48n2016_079:0851b16": "亦亡如何。答。能隨既亡。所隨亦滅。亦如二",
    "T48n2016_079:0851b17": "十人共一株樹。一人伐之。十九人所隨亦滅。",
    "T48n2016_079:0851b18": "又唯識義鏡釋云。共果同在一處。不相障礙",
    "T48n2016_079:0851b19": "者。問。且如一樹。有情共變。而一有情伐用之",
    "T48n2016_079:0851b20": "時。為用自變。為兼用他。若唯自者。餘人變者。",
    "T48n2016_079:0851b21": "應存不亡。樹何不見。若亦用他。何名唯識。",
    "T48n2016_079:0851b22": "答。有云。樹等既是共相種生。皆相隨順。互相",
    "T48n2016_079:0851b23": "增益。彼一有情自所變者。所緣親用。他所變",
    "T48n2016_079:0851b24": "者。與自所變。為增上緣。亦疎緣用。一切相望。",
    "T48n2016_079:0851b25": "自為所順。他為能順。由所順無。能順亦滅。由",
    "T48n2016_079:0851b26": "斯樹喪。唯識亦成。問。何以得知互相增益。答。",
    "T48n2016_079:0851b27": "對法論云。有情共業為增上緣。問。既但唯",
    "T48n2016_079:0851b28": "心。無有萬法。目前差別。從何建立。答。萬法",
    "T48n2016_079:0851b29": "但名。實無體相。因名立相。相狀元空。因相施",
    "T48n2016_079:0851c01": "名。名字本寂。唯想建立。名相俱虛。反窮想原。",
    "T48n2016_079:0851c02": "亦但名字。既無想體。分別則空。故知萬法出",
    "T48n2016_079:0851c03": "自無名。萬名生於無相。名不當相。相不當名。",
    "T48n2016_079:0851c04": "彼此無依。萬法何在。相待之名既寂。分別之",
    "T48n2016_079:0851c05": "想俄空。如幻之境冥真。所執之情合覺。密嚴",
    "T48n2016_079:0851c06": "經頌云。世間種種法。一切唯有名。但想所安",
    "T48n2016_079:0851c07": "立。離名無別義。又頌云。能知諸識起。無有所",
    "T48n2016_079:0851c08": "知法。所知唯是名。世法悉如是。以名分別法。",
    "T48n2016_079:0851c09": "法不稱於名。諸法性如是。不住於分別。以法",
    "T48n2016_079:0851c10": "唯名故。想即無有體。想無名亦無。何處有分",
    "T48n2016_079:0851c11": "別。若得無分別。身心恒寂靜。如木火燒已。畢",
    "T48n2016_079:0851c12": "竟不復生。又頌云。如見杌為人。見人以為杌。",
    "T48n2016_079:0851c13": "人杌二分別。但有於名字。諸大和合中。分別",
    "T48n2016_079:0851c14": "以為色。若離於諸大。色性即無有。問。若以",
    "T48n2016_079:0851c15": "唯識為宗。則世出世間。唯是一識。萬法皆決",
    "T48n2016_079:0851c16": "定空耶。答。以唯識故。則有世俗諦。既有世",
    "T48n2016_079:0851c17": "俗。則有似塵識。幻相不無。以無實不可得。故",
    "T48n2016_079:0851c18": "稱空耳。不可起蛇足鹽香。決定斷空之見。如",
    "T48n2016_079:0851c19": "密嚴經偈云。瓶等眾境界。悉以心為體。非",
    "T48n2016_079:0851c20": "瓶似瓶現。是故說為空。世間所有色。諸天宮",
    "T48n2016_079:0851c21": "殿等。皆是阿賴耶。變異而可見。眾生身所有。",
    "T48n2016_079:0851c22": "從頭至手足。頓生及漸次。無非阿賴耶。習氣",
    "T48n2016_079:0851c23": "濁於心。凡愚不能了。此性非是有。亦復非是",
    "T48n2016_079:0851c24": "空。如人以諸物。擊破於瓶等。物體若是空。即",
    "T48n2016_079:0851c25": "無能所破。譬如須彌量。我見未為惡。憍慢而",
    "T48n2016_079:0851c26": "著空。此惡過於彼。又經云。寧可執有如須彌。",
    "T48n2016_079:0851c27": "不可執空如芥子。大般涅槃經云。解脫者名",
    "T48n2016_079:0851c28": "不空空。空空者名無所有。無所有者。即是外",
    "T48n2016_079:0851c29": "道尼乾子等所計解脫。而是尼乾。實無解脫。",
    "T48n2016_079:0852a01": "故名空空。真解脫者。則不如是。故不空空。不",
    "T48n2016_079:0852a02": "空空者真解脫。真解脫者。即是如來。又解",
    "T48n2016_079:0852a03": "脫者。名曰不空。如水酒酪酥蜜等瓶。雖無水",
    "T48n2016_079:0852a04": "酒酪酥蜜時。猶故得名為水等瓶。如是瓶等。",
    "T48n2016_079:0852a05": "不可說空。及以不空。若言空者。則不得有色",
    "T48n2016_079:0852a06": "香味觸。若言不空。而復無有水酒等實。解",
    "T48n2016_079:0852a07": "脫亦爾。不可說色。及以非色。不可說空。及以",
    "T48n2016_079:0852a08": "不空。若言空者。則不得有常樂我淨。若言不",
    "T48n2016_079:0852a09": "空。誰受是常樂我淨者。以是義故。不可說空。",
    "T48n2016_079:0852a10": "及以不空。空者。謂無二十五有。及諸煩惱。一",
    "T48n2016_079:0852a11": "切苦。一切相。一切有為行。如瓶無酪則名為",
    "T48n2016_079:0852a12": "空。不空者。謂真實。善色。常樂我淨。不動不",
    "T48n2016_079:0852a13": "變。猶如彼瓶色香味觸。故名不空。是故解",
    "T48n2016_079:0852a14": "脫。喻如彼瓶。彼瓶遇緣。則有破壞。解脫不爾。",
    "T48n2016_079:0852a15": "不可破壞。不可破壞。即真解脫。真解脫者。即",
    "T48n2016_079:0852a16": "是如來。問。經云。五陰即世間者。一陰名色。",
    "T48n2016_079:0852a17": "四陰名心。云何說內外種種世間。皆從心出。",
    "T48n2016_079:0852a18": "答。種種五陰。皆從心起。從心現相。名之曰",
    "T48n2016_079:0852a19": "色。經偈云。一切世間中。但有名與色。若欲如",
    "T48n2016_079:0852a20": "實觀。但當觀名色。色即收盡無情國土。名即",
    "T48n2016_079:0852a21": "收盡有識世間。五陰即世間故。若了五陰",
    "T48n2016_079:0852a22": "俱空。則是出世間。是知世出世間。皆從心起。",
    "T48n2016_079:0852a23": "何者。若意地起貪嗔心。覽三塗五陰。罪苦眾",
    "T48n2016_079:0852a24": "生發現。意地修戒善心覽人天五陰。受樂眾",
    "T48n2016_079:0852a25": "生發現。意地證人空心覽無漏五陰。真聖眾",
    "T48n2016_079:0852a26": "生發現。意地立弘誓心覽慈悲五陰。大士眾",
    "T48n2016_079:0852a27": "生發現。意地運平等心覽常住五陰。尊極眾",
    "T48n2016_079:0852a28": "生發現。今所以置前四陰。但觀識陰。如伐樹",
    "T48n2016_079:0852a29": "除根灸病得穴。則生死之苦芽永絕。煩惱之",
    "T48n2016_079:0852b01": "沈痾不生。又若毘藍之風。卷群疑而淨盡。猶",
    "T48n2016_079:0852b02": "劫燒之火。蕩異執而無餘。所以一切世間凡",
    "T48n2016_079:0852b03": "聖同居之處。無不悉是自心。如此悟入。名住",
    "T48n2016_079:0852b04": "真阿蘭若正修行處。非論大小之隱。不墮",
    "T48n2016_079:0852b05": "喧靜之觀。所以古德云。處眾不見喧嘩。獨自",
    "T48n2016_079:0852b06": "亦無寂寞。何故不見喧寂。以但了一心故。如",
    "T48n2016_079:0852b07": "大乘本生心地觀經云。爾時佛告彌勒菩薩",
    "T48n2016_079:0852b08": "摩訶薩言。汝善男子。當修學者。但有一德。是",
    "T48n2016_079:0852b09": "人應住阿蘭若處求無上道。云何為一。謂觀",
    "T48n2016_079:0852b10": "一切煩惱根原。即是自心。了達此法。堪能",
    "T48n2016_079:0852b11": "住止阿蘭若處。所以者何。譬如狂犬。被人驅",
    "T48n2016_079:0852b12": "打。但逐瓦石。不逐於人。未來世中。住阿蘭若。",
    "T48n2016_079:0852b13": "新發心者。亦復如是。若見色聲。香味觸法。其",
    "T48n2016_079:0852b14": "心染著。是人不知煩惱根本。不知五境從自",
    "T48n2016_079:0852b15": "心生。即此名為未能善住阿蘭若處。以是因",
    "T48n2016_079:0852b16": "緣。樂住寂靜求無上道。一切菩薩摩訶薩等。",
    "T48n2016_079:0852b17": "若五欲境現前之時。觀察自心。應作是念。我",
    "T48n2016_079:0852b18": "從無始。至于今日。輪迴六趣。無有出期。皆自",
    "T48n2016_079:0852b19": "妄心。而生迷倒。於五欲境貪愛染著。如是菩",
    "T48n2016_079:0852b20": "薩。名為堪住阿蘭若處。是知不悟自心。徒栖",
    "T48n2016_079:0852b21": "遠谷。避喧求靜。古人云。舉世未有其方。若頓",
    "T48n2016_079:0852b22": "了自心。是真阿蘭若。乃至光明遍照。萬德俱",
    "T48n2016_079:0852b23": "圓。若不自明。則輪迴諸趣。如頓證毘盧遮那",
    "T48n2016_079:0852b24": "法身字輪瑜伽儀軌。釋。如來法身觀者。先觀",
    "T48n2016_079:0852b25": "發起普賢菩薩微妙行願。復應以三密加持",
    "T48n2016_079:0852b26": "身心。則能入文殊師利大智慧海。然修行最",
    "T48n2016_079:0852b27": "初。於空閑處。攝念安心。閉目端身。結加趺坐。",
    "T48n2016_079:0852b28": "運心普緣無邊剎海。諦觀三世一切如來。遍",
    "T48n2016_079:0852b29": "於一一佛菩薩前。慇懃恭敬。禮拜旋遶。又以",
    "T48n2016_079:0852c01": "種種供具雲海。奉獻如是等一切聖眾。廣大",
    "T48n2016_079:0852c02": "供養已。復應觀自心。心本不生。自性成就。光",
    "T48n2016_079:0852c03": "明遍照。猶如虛空。復應深起悲念。哀愍眾生。",
    "T48n2016_079:0852c04": "不悟自心。輪迴諸趣。我當普化拔濟。令其開",
    "T48n2016_079:0852c05": "悟。盡無有餘。復應觀察自心。諸眾生心。及諸",
    "T48n2016_079:0852c06": "佛心。本無有異。平等一相。成大菩提心。瑩徹",
    "T48n2016_079:0852c07": "清淨廊然周遍。圓明皎潔。成大月輪。量等虛",
    "T48n2016_079:0852c08": "空。無有邊際。故知心無際故。猶若虛空。豈存",
    "T48n2016_079:0852c09": "初後。如華嚴經頌云。心住於世間。世間住於",
    "T48n2016_079:0852c10": "心。於此不妄起。二非二分別。是以說一說二。",
    "T48n2016_079:0852c11": "是世間語言。立是立非。屬意地分別。若頓悟",
    "T48n2016_079:0852c12": "自心。直入宗鏡。尚不見無分別。豈特生分別",
    "T48n2016_079:0852c13": "乎。如經頌云。了知非一二。非染亦非。淨亦復",
    "T48n2016_079:0852c14": "無雜。亂皆從自想。起不唯世法施為。乃至諸",
    "T48n2016_079:0852c15": "聖作用。起盡根由。皆不出宗鏡。故經偈云。剎",
    "T48n2016_079:0852c16": "海無邊妙莊嚴。於一塵中無不入。如是諸佛",
    "T48n2016_079:0852c17": "神通力。一切皆由業性起。如斯妙旨。是現證",
    "T48n2016_079:0852c18": "法門。但初生比信。猶可虛襟。況證入之時。",
    "T48n2016_079:0852c19": "自斷餘惑。言亡象絕。識滅情消。故祖師云。唯",
    "T48n2016_079:0852c20": "證乃知難可測。起信論云。證發心者。從淨心",
    "T48n2016_079:0852c21": "地。乃至菩薩究竟地。證何境界。所謂真如。",
    "T48n2016_079:0852c22": "以彼轉識。說為境界。而此證者。無有境界。唯",
    "T48n2016_079:0852c23": "真如智。名為法身。問。內外唯心。是平等理。",
    "T48n2016_079:0852c24": "云何身土不同。內身有覺。外境無知。答。世",
    "T48n2016_079:0852c25": "界身土。法爾如然。不可執一執異。自性情見。",
    "T48n2016_079:0852c26": "若言法爾者。即法如是。或云法性者。若是法",
    "T48n2016_079:0852c27": "性。即以本識如來藏身為所依持。恒頓變起",
    "T48n2016_079:0852c28": "外諸器界。不出此二。一法應如是。二藏識",
    "T48n2016_079:0852c29": "變起。又眾生業力。亦菩薩萬行為因等。所現",
    "T48n2016_079:0853a01": "世界。皆是藏識相分。相分之中。半為外器。而",
    "T48n2016_079:0853a02": "不執受。半為內身。執為自性生覺受故。如來",
    "T48n2016_079:0853a03": "藏識。何緣如此。法如是故。行業引故。上雖分",
    "T48n2016_079:0853a04": "執受不執受。二義。俱無自性。全以佛法界如",
    "T48n2016_079:0853a05": "如一真心為體。當知依即正。正即依。不出一",
    "T48n2016_079:0853a06": "心真性矣。且性無不包。有情無情。有覺無",
    "T48n2016_079:0853a07": "覺。皆自心性為體。隨緣發現。應處方知。如世",
    "T48n2016_079:0853a08": "間致生祠堂。有政德及民。往往有遺愛去思。",
    "T48n2016_079:0853a09": "為立祠宇。中塑像以四時饗之。其人當饗祭",
    "T48n2016_079:0853a10": "日。則酒氣腹飽。亦如丁蘭至孝。刻木為母晨昏",
    "T48n2016_079:0853a11": "敬養。形喜慍之色。且土木不變。唯心感耳。",
    "T48n2016_079:0853a12": "問。立識方成唯識義。云何境識俱遣。答。顯",
    "T48n2016_079:0853a13": "識論云。立唯識。乃一。往遣境留心。究竟為論。",
    "T48n2016_079:0853a14": "遣境為欲空心。是其正意。是故境識俱泯。即",
    "T48n2016_079:0853a15": "是實性。實性即是阿摩羅識。所以唯識論。亦",
    "T48n2016_079:0853a16": "名。破色心論。佛性論云。經中佛以幻師為譬。",
    "T48n2016_079:0853a17": "佛告迦葉。譬如幻師。作諸幻像。所作等幻虎。",
    "T48n2016_079:0853a18": "還食幻師。迦葉。如是觀行比丘。隨觀一境。顯",
    "T48n2016_079:0853a19": "現唯空。故實無所有。虛無真實。云何能得離",
    "T48n2016_079:0853a20": "此二邊。由依意識。生唯識智。唯識智者。即無",
    "T48n2016_079:0853a21": "塵體智。是。唯識智若成。則能還滅自本意識。",
    "T48n2016_079:0853a22": "何以故。以塵無體故。意識不生。意識不生故。",
    "T48n2016_079:0853a23": "唯識自滅。故意識如幻師。唯識智如幻虎。以",
    "T48n2016_079:0853a24": "意識能生唯識故。唯識觀成。還能滅於意識。",
    "T48n2016_079:0853a25": "何以故。由塵等無故。意識不生。譬如幻虎。還",
    "T48n2016_079:0853a26": "食幻師。如提婆法師說偈言。意識三有本。識",
    "T48n2016_079:0853a27": "塵是其由。若見塵無體。有種自然滅。入楞伽",
    "T48n2016_079:0853a28": "經云。但不取諸境。名為識滅。實不滅識。何者。",
    "T48n2016_079:0853a29": "以境本空。從識變故。以識無體。不須滅故。是",
    "T48n2016_079:0853b01": "以識心無體。隨境有無。見空生空。見色生色。",
    "T48n2016_079:0853b02": "事來即起。事去還無。如傳奧法師云。妄念所",
    "T48n2016_079:0853b03": "緣。放有色處。則不見空。但見於色。於無色處。",
    "T48n2016_079:0853b04": "則見有空。緣有時無時亦爾。緣有時。則見有",
    "T48n2016_079:0853b05": "心生。見無心滅。緣無時。則見無心生。見有",
    "T48n2016_079:0853b06": "心滅。此皆妄念所緣之境。又事上無事。本全",
    "T48n2016_079:0853b07": "是心。念起塵生。念寂塵滅。如起信論云。以一",
    "T48n2016_079:0853b08": "切色。法本來是心。實無外色。然既無外色。亦",
    "T48n2016_079:0853b09": "無外空。空尚是無。色焉能有。論云。若無色者。",
    "T48n2016_079:0853b10": "則無虛空之相。疏釋云。本以待色為空。今既",
    "T48n2016_079:0853b11": "唯心無色。何得更有於空也。故知萬法。皆相",
    "T48n2016_079:0853b12": "待而有。若入宗鏡。自然諸法絕待。歸本真心。",
    "T48n2016_079:0853b13": "故論云。所謂一切境界。唯心妄起。若心離於",
    "T48n2016_079:0853b14": "妄動。則一切境界滅。唯一真心。無所不遍。",
    "T48n2016_079:0853b15": "問。世人多執有情動作有識。無情不動作無",
    "T48n2016_079:0853b16": "識。且如葵藿向日而轉。芭蕉聞雷而生。橘得",
    "T48n2016_079:0853b17": "屍而敷榮。鐵因石而移動。又如麴發酒醋。火",
    "T48n2016_079:0853b18": "爇山林。此等皆是無情。云何動作。答。有情",
    "T48n2016_079:0853b19": "無情。各有二義。若有情生死。一是眾生業力",
    "T48n2016_079:0853b20": "所為。二是法界性自然生。若無情轉動。一是",
    "T48n2016_079:0853b21": "異法性自爾。二是法作。如大涅槃經云。佛告",
    "T48n2016_079:0853b22": "師子吼菩薩。善男子。汝言眾生悉有佛性。得",
    "T48n2016_079:0853b23": "阿耨多羅三藐三菩提如磁石者。善哉善哉。",
    "T48n2016_079:0853b24": "以有佛。性因緣力故。得阿耨多羅三藐三菩",
    "T48n2016_079:0853b25": "提。若言不須修聖道者。是義不然。善男子。譬",
    "T48n2016_079:0853b26": "如有人。行於曠野。渴乏遇井。其井極深。雖不",
    "T48n2016_079:0853b27": "見水。當知必有。是人方便求覓。罐綆汲取則",
    "T48n2016_079:0853b28": "見。佛性亦爾。一切眾生雖復有之。要須修集",
    "T48n2016_079:0853b29": "無漏聖道。然後得見。乃至譬如眾生造作諸",
    "T48n2016_079:0853c01": "業。若善若惡。非內非外。如是業性。非有非無。",
    "T48n2016_079:0853c02": "亦復非是本無今有。非無因出。非此作此受。",
    "T48n2016_079:0853c03": "此作彼受。彼作彼受。無作無受。時節和合而",
    "T48n2016_079:0853c04": "得果報。眾生佛性。亦復如是。亦復非是本無",
    "T48n2016_079:0853c05": "今有。非內非外。非有非無。非此非彼。非餘處",
    "T48n2016_079:0853c06": "來。非無因緣。亦非一切眾生不見。有諸菩薩。",
    "T48n2016_079:0853c07": "時節因緣和合得見。時節者。所謂十住菩",
    "T48n2016_079:0853c08": "薩摩訶薩。修八聖道。於諸眾生得平等心。爾",
    "T48n2016_079:0853c09": "時得見。不名為作。善男子。汝言如磁石者。",
    "T48n2016_079:0853c10": "是義不然。何以故。石不吸鐵。所以者何。無心",
    "T48n2016_079:0853c11": "業故。善男子。異法有故。異法出生。異法無故。",
    "T48n2016_079:0853c12": "異法滅壞。無有作者。無有壞者。善男子。猶",
    "T48n2016_079:0853c13": "如猛火。不能焚薪。火出薪壞。名為焚薪。善男",
    "T48n2016_079:0853c14": "子。譬如葵藿。隨日而轉。如是葵藿。亦無。敬心。",
    "T48n2016_079:0853c15": "無識無業。異法性故。而自迴轉。善男子。如芭",
    "T48n2016_079:0853c16": "蕉樹。因雷增長。是樹無耳。無心意識。異法有",
    "T48n2016_079:0853c17": "故。異法增長。異法無故。異法滅壞。善男子。如",
    "T48n2016_079:0853c18": "阿叔迦樹。女人摩觸。華為之出。是樹無心。亦",
    "T48n2016_079:0853c19": "無覺觸。異法有故。異法出生。異法無故。異法",
    "T48n2016_079:0853c20": "滅壞。善男子。如橘得屍。果則滋多。如是橘",
    "T48n2016_079:0853c21": "樹。無心無觸。異法有故。異法滋多。異法無故。",
    "T48n2016_079:0853c22": "異法滅壞。善男子。如安石榴樹。甎骨糞故。果",
    "T48n2016_079:0853c23": "實繁茂。安石榴樹。亦無心觸。異法有故。異法",
    "T48n2016_079:0853c24": "出生。異法無故。異法滅壞。善男子。磁石吸鐵。",
    "T48n2016_079:0853c25": "亦復如是。異法有故。異法出生。異法無故。異",
    "T48n2016_079:0853c26": "法滅壞。眾生佛性。亦復如是。不能吸得阿耨",
    "T48n2016_079:0853c27": "多羅三藐三菩提。善男子。無明不能吸取諸",
    "T48n2016_079:0853c28": "行。行亦不能吸取識也。亦得名為無明緣行。",
    "T48n2016_079:0853c29": "行緣於識。有佛無佛。法界常住。故知法法無",
    "T48n2016_079:0854a01": "心。塵塵本寂。寂而常用。用而常寂。法無心而",
    "T48n2016_079:0854a02": "隨緣成壞。人無心而諸行遷流。如芭蕉聞雷",
    "T48n2016_079:0854a03": "葵藿向日。無明不取諸行。諸行不吸識心。則",
    "T48n2016_079:0854a04": "法法不相到。法法不相知。法法不相待。法法",
    "T48n2016_079:0854a05": "不相借。皆性自爾故。法如是故。是以金剛三",
    "T48n2016_079:0854a06": "昧經云。心不生境。境不生心。何以故。凡所見",
    "T48n2016_079:0854a07": "境。唯所見心。即不相到也。華嚴經頌云。諸法",
    "T48n2016_079:0854a08": "無作用。亦無有體性。是故彼一切。各各不相",
    "T48n2016_079:0854a09": "知。即不相知也。維摩經云。一切法生滅不住。",
    "T48n2016_079:0854a10": "如幻如電。諸法不相待。乃至一念不住。即不",
    "T48n2016_079:0854a11": "相待也。寶藏論云。火不待日而熱。風不待月",
    "T48n2016_079:0854a12": "而涼。堅石處水。天鼓遊光。明暗自爾。乾濕同",
    "T48n2016_079:0854a13": "方。物尚不相借。豈況道乎。即不相借也。如火",
    "T48n2016_079:0854a14": "以熱為性。風以涼為性。豈假藉他緣乎。天鼓",
    "T48n2016_079:0854a15": "者。日也。常遊光照四天下。日出即明。日沒即",
    "T48n2016_079:0854a16": "暗。皆是法爾。非關造作。堅石處水者。石雖處",
    "T48n2016_079:0854a17": "水。水不入石。雖同一處。石自乾而水自濕。故",
    "T48n2016_079:0854a18": "知法法標宗。塵塵絕待。則非因緣。亦非自然",
    "T48n2016_079:0854a19": "矣。問。既唯一真心。教中。云何復說諸法如",
    "T48n2016_079:0854a20": "幻。答。了境是心。萬法奚有。以依心所起。無",
    "T48n2016_079:0854a21": "有定體。皆如幻化。畢竟寂滅。寶積經云。爾時",
    "T48n2016_079:0854a22": "世尊告幻師言。一切眾生。及諸資具。皆是幻",
    "T48n2016_079:0854a23": "化。謂由於業之所幻故。諸比丘眾。亦是幻化。",
    "T48n2016_079:0854a24": "謂由於法之所幻故。我身亦幻。智所幻故。",
    "T48n2016_079:0854a25": "三千大千一切世界。亦皆是幻。一切眾生共",
    "T48n2016_079:0854a26": "所幻故。凡所有法。無非是幻。因緣和合之所",
    "T48n2016_079:0854a27": "幻故。又教中總明十喻。如幻如化。如夢。如影",
    "T48n2016_079:0854a28": "等。此是諸佛密意。破眾生執世相為實。起於",
    "T48n2016_079:0854a29": "常見。世間共知幻夢等法是空。則不信人法",
    "T48n2016_079:0854b01": "心境等。如幻夢亦空。所以將所信之虛。破所",
    "T48n2016_079:0854b02": "信之實。令所信之實。同所信之虛。然後乃頓",
    "T48n2016_079:0854b03": "悟真宗遍一切處。心內心外。決定無有實法",
    "T48n2016_079:0854b04": "建立。大莊嚴論云。我昔曾聞。有一幻師。有信",
    "T48n2016_079:0854b05": "樂心。至耆闍山。為僧設會。供養已訖。幻尸陀",
    "T48n2016_079:0854b06": "羅木。作一女人。端正奇特。在大眾前。抱捉此",
    "T48n2016_079:0854b07": "女。而嗚咂之。共為欲事。時諸比丘。見此事已。",
    "T48n2016_079:0854b08": "咸皆嫌忿。而作是言。此無慚人。所為鄙褻。知",
    "T48n2016_079:0854b09": "其如是。不受其供。時彼幻師。既行欲已。聞諸",
    "T48n2016_079:0854b10": "比丘。譏訶嫌責。即便以刀。斫刺是女。分解",
    "T48n2016_079:0854b11": "支節。挑目截鼻。種種苦毒。而殺此女。諸比丘",
    "T48n2016_079:0854b12": "等。又見此事。倍復嫌忿。我等若當知汝如是。",
    "T48n2016_079:0854b13": "寧飲毒藥。不受其供。乃至爾時幻師。即捉尸",
    "T48n2016_079:0854b14": "陀羅木。用示眾僧。合掌白言。我向所作。即是",
    "T48n2016_079:0854b15": "此木。於彼木中。有何欲殺。欲安眾僧身故。設",
    "T48n2016_079:0854b16": "此飲食。欲令眾僧心安。故為此幻耳。願諸比",
    "T48n2016_079:0854b17": "丘。聽我所說。豈可不聞。佛於脩多羅中。說一",
    "T48n2016_079:0854b18": "切法。猶如幻化。我今為欲成彼語故。故作斯",
    "T48n2016_079:0854b19": "幻。如斯幻身。無壽無命。識之幻師。運轉機關。",
    "T48n2016_079:0854b20": "令其視眴。俯仰顧眄行步進止。或語或笑。以",
    "T48n2016_079:0854b21": "此事故。深知此身真實無我。華嚴經頌云。",
    "T48n2016_079:0854b22": "世間種種法。一切皆如幻。若能如是知。其心",
    "T48n2016_079:0854b23": "無所動。諸業從心生。故說心如幻。若離此分",
    "T48n2016_079:0854b24": "別。普滅諸有趣。譬如工幻師。普現諸色像。徒",
    "T48n2016_079:0854b25": "令眾貪樂。畢竟無所得。世間亦如是。一切皆",
    "T48n2016_079:0854b26": "如幻。無性亦無生。示現有種種。度脫諸眾生。",
    "T48n2016_079:0854b27": "令知法如幻。眾生不異幻。了幻無眾生。眾生",
    "T48n2016_079:0854b28": "及國土。三世所有法。如是悉無餘。一切皆如",
    "T48n2016_079:0854b29": "幻。幻作男女形。及象馬牛羊。屋宅池泉類。園",
    "T48n2016_079:0854c01": "林華果等。幻物無覺知。亦無有住處。畢竟寂",
    "T48n2016_079:0854c02": "滅相。但隨分別現。菩薩能如是。普見諸世間。",
    "T48n2016_079:0854c03": "有無一切法。了達悉如幻。眾生及國土。種種",
    "T48n2016_079:0854c04": "業所造。入於如幻際。於彼無依著。如是得善",
    "T48n2016_079:0854c05": "巧。寂滅無戲論。住於無礙地。普現大威力。又",
    "T48n2016_079:0854c06": "入法界品。時童子童女告善財言。善男子。我",
    "T48n2016_079:0854c07": "等證得菩薩解脫。名為幻住。得此解脫故。見",
    "T48n2016_079:0854c08": "一切世界皆幻住。因緣所生故。一切眾生皆",
    "T48n2016_079:0854c09": "幻住。業煩惱所起故。一切世間皆幻住。無明",
    "T48n2016_079:0854c10": "有愛等展轉緣生故。一切法皆幻住。我見等",
    "T48n2016_079:0854c11": "種種幻緣所生故。一切三世皆幻住。我見等",
    "T48n2016_079:0854c12": "顛倒智所生故。一切眾生生滅老死憂悲苦",
    "T48n2016_079:0854c13": "惱皆幻住。虛妄分別所生故。一切國土皆幻",
    "T48n2016_079:0854c14": "住。想倒心倒見倒無明所現故。一切聲聞辟",
    "T48n2016_079:0854c15": "支佛皆幻住。智斷分別所成故。一切菩薩皆",
    "T48n2016_079:0854c16": "幻住。能自調伏教化眾生諸行願法之所成",
    "T48n2016_079:0854c17": "故。一切菩薩眾會變化調伏諸所施為皆幻",
    "T48n2016_079:0854c18": "住。願智幻所成故。善男子。幻境自性。不可",
    "T48n2016_079:0854c19": "思議。大集經偈云。如來法界無差別。為鈍根",
    "T48n2016_079:0854c20": "者說差別。宣說一法為無量。如大幻師。示眾",
    "T48n2016_079:0854c21": "生。清涼疏釋。如幻忍者。如一巾幻作一象。楞",
    "T48n2016_079:0854c22": "伽經云。智不得有無。而興大悲心。由了體空。",
    "T48n2016_079:0854c23": "不壞幻相差別。故如象生。即是象死。此二對。",
    "T48n2016_079:0854c24": "應成四句。謂此二無二故非異。無不二故非",
    "T48n2016_079:0854c25": "一。非一即非異。故非非一。非異即非一故非",
    "T48n2016_079:0854c26": "非異。亦絕雙照。故非亦一亦異。若以巾上二",
    "T48n2016_079:0854c27": "義。對象上二義。辯非一異。略有十句。一以巾",
    "T48n2016_079:0854c28": "上成象義。對象上差別義。合為一際。名不異。",
    "T48n2016_079:0854c29": "此是以本隨末。就末明不異。經云。法身流轉",
    "T48n2016_079:0855a01": "五道。號曰眾生。如來藏受苦樂與因俱。若生",
    "T48n2016_079:0855a02": "若滅等。二以巾上住自位義。與象上體空義。",
    "T48n2016_079:0855a03": "合為一際。名不異。此是以末歸本。就本明不",
    "T48n2016_079:0855a04": "異。經云。一切眾生即如。不復更滅等。三以攝",
    "T48n2016_079:0855a05": "末所歸之本。與攝本所從之末。此二雙融。無",
    "T48n2016_079:0855a06": "礙不異。此是本末平等為不異。以前二經文。",
    "T48n2016_079:0855a07": "不相離故。四以所攝歸本之末。亦與所攝隨",
    "T48n2016_079:0855a08": "末之本。此二相奪。故名不異。此是本末雙",
    "T48n2016_079:0855a09": "泯明不異。以真妄平等。異不可得。次下四門",
    "T48n2016_079:0855a10": "明非一。謂五以巾住自位義。與象上差別義。",
    "T48n2016_079:0855a11": "此二本末相違相背。故名非一。楞伽經云。如",
    "T48n2016_079:0855a12": "來藏。不在阿賴耶中。是故七識有生滅。如來",
    "T48n2016_079:0855a13": "藏者。不生滅。此之謂也。六巾上成象義。與象",
    "T48n2016_079:0855a14": "上體空義。此二本末相反相害。故非一。勝鬘",
    "T48n2016_079:0855a15": "經云。七識不流轉。不受苦樂。非涅槃因。唯如",
    "T48n2016_079:0855a16": "來藏。受苦樂等。七以初相背。與次相害。此二",
    "T48n2016_079:0855a17": "義別。故名非一。謂相背則各相背捨。相去懸",
    "T48n2016_079:0855a18": "遠。相害則相與敵對。親相食害。是故近遠非",
    "T48n2016_079:0855a19": "一。以前經文。不相雜故。八以極相害。俱泯而",
    "T48n2016_079:0855a20": "不泯。與極相背。俱存而不存。不存不泯。義為",
    "T48n2016_079:0855a21": "非一。此是成壞非一。以七識即空而是有故。",
    "T48n2016_079:0855a22": "真如即隱而是顯故。九上四非一與四非異。",
    "T48n2016_079:0855a23": "而亦非一。以義不雜故。又相違是存。相害是",
    "T48n2016_079:0855a24": "泯。然存上有不存之義。泯上有不泯之義。若",
    "T48n2016_079:0855a25": "唯泯無不泯。則色空俱亡。無可相即。以不全",
    "T48n2016_079:0855a26": "泯故。雖相即而色空歷然。若唯存無不存。則",
    "T48n2016_079:0855a27": "色空各有定性。不得相即。由有不存故。雖歷",
    "T48n2016_079:0855a28": "然而得相即。以體虛故。十然亦不異。以理遍",
    "T48n2016_079:0855a29": "通故。法無二故。若以不異門取。諸門極相和",
    "T48n2016_079:0855b01": "會。若以非一門取。諸門極相違害。極違而極",
    "T48n2016_079:0855b02": "順者。是無障礙法也。又釋云。別明義理。於中",
    "T48n2016_079:0855b03": "有二。先成有無。後成四句。言有無者。以三性",
    "T48n2016_079:0855b04": "中。各有二義。皆有無故。圓成二者。一性有。",
    "T48n2016_079:0855b05": "二相無。依他二者。一緣有。二相無。遍計二",
    "T48n2016_079:0855b06": "者。一情有。二理無。今初巾中。即圓成二義。術",
    "T48n2016_079:0855b07": "馬皆是依他二義。而術是能成之因。託真而",
    "T48n2016_079:0855b08": "起。故用有體無。用有即是緣有。體無即是性",
    "T48n2016_079:0855b09": "無。三馬是所成之果故。相有實無。相有即是",
    "T48n2016_079:0855b10": "緣有。實無即是性無。四明依圓不離。即事同",
    "T48n2016_079:0855b11": "真。生喻於事。死喻於真。事泯理顯。故生無死",
    "T48n2016_079:0855b12": "有。以無礙故。者出其所因。即事理無礙也。五",
    "T48n2016_079:0855b13": "中就情則有。妄見分明故。就理則無。以是妄",
    "T48n2016_079:0855b14": "計。必非有故。所以幻喻廣說有無者。以惑情",
    "T48n2016_079:0855b15": "所封。有無皆失。理無惑計。有無皆真。是知幻",
    "T48n2016_079:0855b16": "喻諸法。非實非虛。非空非有。若無於有。不成於",
    "T48n2016_079:0855b17": "無。若無於無。不成於有。有無交徹。萬化齊融。",
    "T48n2016_079:0855b18": "又五中。各具四句顯成。四句者。於中有二。初",
    "T48n2016_079:0855b19": "一重四句。後重重四句。今初又二。先正顯。後",
    "T48n2016_079:0855b20": "簡非。今初也。初性有相無四者。一有。真性有",
    "T48n2016_079:0855b21": "故。二空。無諸相故。三亦有亦空。義門異故。四",
    "T48n2016_079:0855b22": "非有非空。互融奪故。二用有體無四者。一有。",
    "T48n2016_079:0855b23": "迷真有用故。二空。依真無體故。三亦有亦空。",
    "T48n2016_079:0855b24": "體用不壞故。四非有非空。無體之用故非有。",
    "T48n2016_079:0855b25": "即用之體故非空。三相有實無四者。一有。事",
    "T48n2016_079:0855b26": "相現故。二空。緣成無實故。三俱存。無性不",
    "T48n2016_079:0855b27": "礙緣成。緣成不礙無性故。四俱非。緣成即",
    "T48n2016_079:0855b28": "無性故非有。無性即緣成故非空。四生即是",
    "T48n2016_079:0855b29": "無死即是有四者。一真性顯故。二依他即無",
    "T48n2016_079:0855c01": "性故。三性相雙存故。四性相即奪故。五情有",
    "T48n2016_079:0855c02": "理無四者。一遍計妄情。能招生死故。二即理",
    "T48n2016_079:0855c03": "而求不可得故。三要由理無。方即情有。若無",
    "T48n2016_079:0855c04": "情有。不顯理無故。四情有即理無。理無即情",
    "T48n2016_079:0855c05": "有故。已上四句。然皆具德。以稱真故。不同情。",
    "T48n2016_079:0855c06": "計定執。四句成謗。皆即有之空。方為具德之",
    "T48n2016_079:0855c07": "空。即空之有。方為具德之有。又盡有之空。盡",
    "T48n2016_079:0855c08": "空。之有。方為具德。又四句齊照。成解境故。四",
    "T48n2016_079:0855c09": "句齊泯。成行境故。皆言亡慮絕。方為具德耳。",
    "T48n2016_079:0855c10": "所以昔人云。巫山臺上。託雲雨以去來。舒姑",
    "T48n2016_079:0855c11": "水側。寄泉流而還往。故知聚沫之身非有。如",
    "T48n2016_079:0855c12": "幻之心本空。豈有欲情而成實事。又如莊周。",
    "T48n2016_079:0855c13": "達體虛如幻。見自身為蝴蝶。及夢中自見己",
    "T48n2016_079:0855c14": "身遊天崖。是以凡夫盲無慧目。妄取前塵男",
    "T48n2016_079:0855c15": "女等相。如幻化法。但誑心眼。都無實事。皆業",
    "T48n2016_079:0855c16": "識心動。起見現相。意識分別。強立我人。自他",
    "T48n2016_079:0855c17": "差別。若能識幻。方悟前非。終不於空而興造",
    "T48n2016_079:0855c18": "作。又此幻法。多人錯解。執一切法如幻如化。",
    "T48n2016_079:0855c19": "便作空無之見。如方廣外道。立空無為宗。不",
    "T48n2016_079:0855c20": "知實義故。華嚴論云。了如幻法。是堅固義。",
    "T48n2016_079:0855c21": "言堅固者。即是常住義。豈可作空無之解。故",
    "T48n2016_079:0855c22": "知。此幻即真。幻不可得。無幻之幻。名為幻",
    "T48n2016_079:0855c23": "法。絕見之見。方名見幻。問。諸法不真。各無",
    "T48n2016_079:0855c24": "自性。剎那變異。故稱為幻。佛身常住。豈稱幻",
    "T48n2016_079:0855c25": "耶。答。諸佛略有二身。一真實身。二方便身。",
    "T48n2016_079:0855c26": "以眾生有不見如來真實身故。示方便身。令",
    "T48n2016_079:0855c27": "入真實。若悟入時。即方便身是常住體。了幻",
    "T48n2016_079:0855c28": "不可得故。如鴦崛魔羅。是一切寶莊嚴國。一",
    "T48n2016_079:0855c29": "切世間樂見上大精進佛。以本願力。入幻網",
    "T48n2016_079:0856a01": "門。現跡同凡。示行殺害。後見佛悟道。惡業頓",
    "T48n2016_079:0856a02": "消。令一切眾生。知得。道業亡。不生邪執。皆令",
    "T48n2016_079:0856a03": "仰慕佛法難量。不可思議。有大威力。所以鴦崛",
    "T48n2016_079:0856a04": "魔羅經偈云。如來所變化。眾生悉不知。如來",
    "T48n2016_079:0856a05": "所作幻。眾幻中之王。大身方便身。是則為如",
    "T48n2016_079:0856a06": "來。問。一切法如幻。云何有垢淨能所對治。",
    "T48n2016_079:0856a07": "答。只為如幻。故垢淨不定。由心迴轉。凡聖法",
    "T48n2016_079:0856a08": "生故。思益經云。垢法說淨。見垢實性故。淨法",
    "T48n2016_079:0856a09": "說垢。貪著淨相故。又莊嚴經論云。問。若諸法",
    "T48n2016_079:0856a10": "同如幻。以何義故。一為能治。一為所治。偈答",
    "T48n2016_079:0856a11": "云。譬如強幻王。令餘幻王退。如是清淨法。能",
    "T48n2016_079:0856a12": "令染法盡。釋曰。彼能治淨法。亦如幻王。由能",
    "T48n2016_079:0856a13": "對治染法。得增上故。彼所治染法。亦如幻王。",
    "T48n2016_079:0856a14": "由於境界。得增上故。如是清淨法。能令染法",
    "T48n2016_079:0856a15": "盡者。如彼強力幻王。能令餘幻王退。以染淨",
    "T48n2016_079:0856a16": "法。各有增上力。隨境自在轉。故稱為王。所以",
    "T48n2016_079:0856a17": "圓覺經云。爾時世尊告普眼菩薩言。善男子。",
    "T48n2016_079:0856a18": "彼新學菩薩。及末世眾生。欲求如來淨圓覺",
    "T48n2016_079:0856a19": "心。應當正念遠離諸幻。先依如來奢摩他行。",
    "T48n2016_079:0856a20": "堅持禁戒。安處徒眾。宴坐靜室。恒作是念。我",
    "T48n2016_079:0856a21": "今此身。四大和合。所謂髮毛爪齒。皮肉筋骨。髓",
    "T48n2016_079:0856a22": "腦垢色。皆歸於地。涕唾膿血。津液涎沫淡淚",
    "T48n2016_079:0856a23": "精氣。大小便利。皆歸於水。煖氣歸火。動轉歸",
    "T48n2016_079:0856a24": "風。四大各離。今者妄身當在何處。即知此身。",
    "T48n2016_079:0856a25": "畢竟無體。和合為相。實同幻化。四緣假合。妄",
    "T48n2016_079:0856a26": "有六根。六根四大。中外合成。妄有緣氣。於中",
    "T48n2016_079:0856a27": "積聚。似有緣相。假名為心。善男子。此虛妄心。",
    "T48n2016_079:0856a28": "若無。六塵。則不能有。四大分解。無塵可得。於",
    "T48n2016_079:0856a29": "中緣塵。各歸散滅。畢竟無有緣心可見。善男",
    "T48n2016_079:0856b01": "子。彼諸眾生。幻身滅故。幻心亦滅。幻心滅故。",
    "T48n2016_079:0856b02": "幻塵亦滅。幻塵滅故。幻滅亦滅。幻滅滅故。非",
    "T48n2016_079:0856b03": "幻不滅。譬如磨鏡垢盡明現。善男子。當知身",
    "T48n2016_079:0856b04": "心。皆為幻垢。垢相永滅。十方清淨。善男子。譬",
    "T48n2016_079:0856b05": "如清淨摩尼寶珠。映於五色。隨方各現。諸愚",
    "T48n2016_079:0856b06": "癡者。見彼摩尼實有五色。善男子。圓覺淨性。",
    "T48n2016_079:0856b07": "現於身心。隨類各應。彼愚癡者。說淨圓覺。實",
    "T48n2016_079:0856b08": "有如是。身心自相。亦復如是。由此不能遠於",
    "T48n2016_079:0856b09": "幻化。釋曰。珠中無五方之色。因光所映。性中",
    "T48n2016_079:0856b10": "無五趣之身。隨業而現。迷珠者。執珠。中實",
    "T48n2016_079:0856b11": "色。昧性者。認性內虛身。法喻皎然。真偽可",
    "T48n2016_079:0856b12": "驗。",
    "T48n2016_079:0856b13": "宗鏡錄卷第七十九"
}