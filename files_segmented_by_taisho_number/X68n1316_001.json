{
    "X68n1316_001:0341c07": "福州鼓山寺古尊宿語要全部目錄",
    "X68n1316_001:0341c09": "卷一",
    "X68n1316_001:0341c10": "南泉願(藏古卷十二)投子同(藏古卷三十六)",
    "X68n1316_001:0341c11": "睦州蹤(藏古卷六)趙州諗(藏古卷十三及卷十四)",
    "X68n1316_001:0341c12": "卷二",
    "X68n1316_001:0341c13": "南院顒(藏古卷七)首山念(藏古卷八)",
    "X68n1316_001:0341c14": "葉縣省(藏古卷廿三)神鼎諲(藏古卷廿四)",
    "X68n1316_001:0341c15": "三交嵩(藏古卷十)石門聰(藏古卷八)",
    "X68n1316_001:0341c16": "卷三",
    "X68n1316_001:0341c17": "法華舉(藏古卷廿六)大愚芝(藏古卷廿五)",
    "X68n1316_001:0341c18": "雲峰悅(藏古卷四十)楊岐會(藏古卷十九)",
    "X68n1316_001:0341c19": "道吾真(藏古卷十九)",
    "X68n1316_001:0341c20": "卷四",
    "X68n1316_001:0341c21": "大隋真(藏古卷三十五)子湖蹤(藏古卷十二)",
    "X68n1316_001:0341c22": "國師晏(藏古卷三十七)洞山初(藏古卷三十八)",
    "X68n1316_001:0341c23": "智門祚(藏古卷三十九)",
    "X68n1316_001:0341c24": "右總二十家　如雲臥紀談物初賸語。並云。賾藏主",
    "X68n1316_001:0342a01": "所蒐二十二家(止此)。然則此本少二(總序亦云二十二家)。",
    "X68n1316_001:0342a02": "古刊(每半面十二行。每行廿字或廿一二三四字不齊)第一卷(總九十二丈)第",
    "X68n1316_001:0342a03": "二卷(總九十丈)第三卷(總九十四丈)第四卷(總九十一丈)總三百",
    "X68n1316_001:0342a04": "六十七張。",
    "X68n1316_001:0342a05": "雲臥紀談上(十一丈)曰。福州鼓山。於紹興之初。刊行古",
    "X68n1316_001:0342a06": "尊宿語錄。二十有二。洪之翠巖芝禪師者。其一焉。",
    "X68n1316_001:0342a07": "物祖謄語十三(十九丈)。重刊古尊宿語錄序曰。有賾藏",
    "X68n1316_001:0342a08": "主者。旁蒐廣採。僅得南泉而下二十二家示眾機語。",
    "X68n1316_001:0342a09": "厥後又得雲門真淨佛眼三家。總曰古尊宿語。非止",
    "X68n1316_001:0342a10": "乎此也。據其所搜採而言爾。",
    "X68n1316_001:0342a12": "賾藏主刊行古尊宿語錄二十二家。有補於宗門多",
    "X68n1316_001:0342a13": "矣。惜不略敘其始末。為闕典。就中惟大隋趙州有行",
    "X68n1316_001:0342a14": "狀。　樞使懶窩大居士沈公。來殿是邦。權衡此道。一",
    "X68n1316_001:0342a15": "見謂住鼓山(德最)曰。雖傳燈廣燈續燈僧寶傳具載。",
    "X68n1316_001:0342a16": "而衲子未暇檢閱。卒讀則惘然不知宜。撮其大槩。標",
    "X68n1316_001:0342a17": "於卷首(德最)。謹略具其始終出處。有不載者。則闕焉。",
    "X68n1316_001:0342a18": "學者一覧。便見是亦一助也。淳熈戊戌臘月望日。",
    "X68n1316_001:0342a22": "福州鼓山寺古尊宿語要全部目錄",
    "X68n1316_001:0342a23": "卷一",
    "X68n1316_001:0342a24": "南泉願投子同睦州蹤趙州諗",
    "X68n1316_001:0342b01": "卷二",
    "X68n1316_001:0342b02": "南院顒首山念葉縣省神鼎諲",
    "X68n1316_001:0342b03": "三交嵩石門聰",
    "X68n1316_001:0342b04": "卷三",
    "X68n1316_001:0342b05": "法華舉大愚芝雲峰悅楊岐會",
    "X68n1316_001:0342b06": "道吾真",
    "X68n1316_001:0342b07": "卷四",
    "X68n1316_001:0342b08": "大隋真子湖蹤國師晏洞山初",
    "X68n1316_001:0342b09": "智門祚",
    "X68n1316_001:0342b10": "已上四策。共二十家。係賾藏主刊。在藏司印行。",
    "X68n1316_001:0342b11": "天字共一十四家地字共一十六家",
    "X68n1316_001:0342b12": "日字共一十一家(內揚岐一家重出)月字共一十五家",
    "X68n1316_001:0342b13": "星字共一十五家辰字共一十家",
    "X68n1316_001:0342b14": "已上六策。總八十家。係嘉熈戊戌歲續刊。在　蒙",
    "X68n1316_001:0342b15": "堂印行。逐策各有目錄。具載",
    "X68n1316_001:0342b16": "尊宿名字。伏幸",
    "X68n1316_001:0342b17": "眾悉。",
    "X68n1316_001:0342b20": "重刻趙州祖師語錄序",
    "X68n1316_001:0342b22": "聞夫破家散宅於十八上。而善舞太阿。縱賓奪主",
    "X68n1316_001:0342b23": "於賢聖前。而逢場作戲。一物不將來。便教放下著。",
    "X68n1316_001:0342b24": "不起一念時。向道須彌山。每拈一莖草。而喚作丈",
    "X68n1316_001:0342c01": "六金身。口惟一個齒。而盡知世間滋味。鎮州蘿蔔。",
    "X68n1316_001:0342c02": "諸方謾云即是師承。青州布衫。學者休向言中取",
    "X68n1316_001:0342c03": "的。一個老實頭。殺活臨機。頓超他動棒用喝。三寸",
    "X68n1316_001:0342c04": "綿軟舌。縱橫自在。何甞用怪語奇言。其猶水上按",
    "X68n1316_001:0342c05": "葫蘆。垂手東捺西捺。室中懸寶鏡。任教凡來聖來。",
    "X68n1316_001:0342c06": "拈提向上宗乘。念佛則潄口三日。善解拖泥帶水。",
    "X68n1316_001:0342c07": "隨而問隨答有無。南泉真子。馬祖的孫。其惟此老",
    "X68n1316_001:0342c08": "一人而已矣。其垂跡也。滕蚐入口。而糠食自安。轉",
    "X68n1316_001:0342c09": "現報也。明珠出海。而二王供養。如此則寧非先佛",
    "X68n1316_001:0342c10": "示現利生者哉。惜其語錄不能盡傳。學者僅獲一",
    "X68n1316_001:0342c11": "帙。真如甞鼎一臠飲海一滴者矣。柰舊刻歲久。字",
    "X68n1316_001:0342c12": "跡糢糊。吾徒明聲。發心重刻。詔示後來。真報祖師",
    "X68n1316_001:0342c13": "之恩。深愜老朽之意。因佳其志。聊綴數言。其會機",
    "X68n1316_001:0342c14": "大用。非予劣智能解。造淵洞微。自有通方作者。",
    "X68n1316_001:0342c15": "傳曹洞正宗第二十七代雲門顯聖寺住持散木",
    "X68n1316_001:0342c16": "圓澄撰",
    "X68n1316_001:0342c17": "南院和尚亦云寶應。名慧顒。鄉貫姓氏受業不載。得",
    "X68n1316_001:0342c18": "法於興化獎和尚。臨濟第三世。後唐莊宗明宗時人。",
    "X68n1316_001:0342c19": "首山和尚名省念。萊州人。姓狄氏。南禪院受業。得法",
    "X68n1316_001:0342c20": "於風穴昭和尚。壽六十八。臨濟第五世。　本朝太宗",
    "X68n1316_001:0342c21": "淳化中示寂。",
    "X68n1316_001:0342c22": "葉縣和尚名歸省。冀州人。姓賈氏。易州保壽院受業。",
    "X68n1316_001:0342c23": "得法於首山念和尚。臨濟第六世。　本朝太宗真宗",
    "X68n1316_001:0342c24": "時人。",
    "X68n1316_001:0343a01": "神鼎和尚名洪諲。襄州人。姓氏受業不載。得法於首",
    "X68n1316_001:0343a02": "山念和尚。年八十餘。臨濟第六世。與葉縣同時。",
    "X68n1316_001:0343a03": "承天和尚名智嵩。亦云三交嵩。亦云唐明嵩。亦云銕",
    "X68n1316_001:0343a04": "佛嵩。三交即承天也。鄉貫姓氏受業不載。得法於首",
    "X68n1316_001:0343a05": "山念和尚。臨濟第六世。與葉縣同時。",
    "X68n1316_001:0343a06": "石門和尚亦住谷隱。號慈照。名蘊聰。南海人。姓張氏。",
    "X68n1316_001:0343a07": "受業不載。得法於首山念和尚。壽六十八。臨濟第六",
    "X68n1316_001:0343a08": "世。　本朝仁宗天聖中示寂。",
    "X68n1316_001:0343a09": "法華和尚名齊舉(一本名全舉)。鄉貫姓氏受業不載。得法",
    "X68n1316_001:0343a10": "於汾陽昭和尚。年七十餘。臨濟第七世。　本朝真宗",
    "X68n1316_001:0343a11": "仁宗時人。",
    "X68n1316_001:0343a12": "大愚和尚名守芝。太原人。姓王氏。潞州承天寺受業。",
    "X68n1316_001:0343a13": "得法於汾陽昭和尚。臨濟第七世。　仁宗嘉祐中示",
    "X68n1316_001:0343a14": "寂。",
    "X68n1316_001:0343a15": "雲峰和尚名文悅。南昌人。姓徐氏。龍興寺受業。得法",
    "X68n1316_001:0343a16": "於大愚芝和尚。壽六十六。臘五十九。臨濟第八世。嘉",
    "X68n1316_001:0343a17": "祐中示寂。",
    "X68n1316_001:0343a18": "雲峰悅禪師語錄序無為　楊傑　撰",
    "X68n1316_001:0343a19": "祖師門下。正令全提。坐斷十方。壁立千仞。摩竭掩",
    "X68n1316_001:0343a20": "室。已涉塵勞。淨名杜辭。自彰瑕謫。別傳一句。盜賊",
    "X68n1316_001:0343a21": "破家。不失本宗。狐狸戀窟。西山谷口。南嶽峰前。有",
    "X68n1316_001:0343a22": "大沙門。曾行是令。叢林學者。輻湊景從。報緣將終。",
    "X68n1316_001:0343a23": "辭眾坐逝。舍利充溢。激射寶龕。末後度人。不可勝",
    "X68n1316_001:0343a24": "數。後三十年。黃梅齊曉山主。求無為子序其錄云。",
    "X68n1316_001:0343b01": "禪師諱文悅。鍾陵人也。",
    "X68n1316_001:0343b02": "楊岐和尚名文會。袁州人。姓冷氏。筠州九峰院受業。",
    "X68n1316_001:0343b03": "得法於石霜圓和尚。臨濟第八世。　仁宗慶曆中。住",
    "X68n1316_001:0343b04": "雲盖。",
    "X68n1316_001:0343b05": "道吾和尚名悟真。鄉貫姓氏受業不載。得法於石霜",
    "X68n1316_001:0343b06": "圓和尚。臨濟第八世。　仁宗時人。",
    "X68n1316_001:0343b07": "大隋和尚已有行狀　馬祖第四世。",
    "X68n1316_001:0343b08": "衢州子湖山定業禪院第一代神力禪師語錄序",
    "X68n1316_001:0343b09": "第三代住持傳法賜紫　慧覺　譔",
    "X68n1316_001:0343b10": "昔神力禪師。諱利蹤。有奇行。藹然叢林。自唐迨今。",
    "X68n1316_001:0343b11": "僅于三百載。所居法席。廢來久矣。所示徒語言。亦",
    "X68n1316_001:0343b12": "無聞於世。其所傳者。惟犬話耳。余自元豐三年來。",
    "X68n1316_001:0343b13": "主是席。遂探討其語。未之得也。一旦往大雲寘師",
    "X68n1316_001:0343b14": "院。乃獲一小策。開覧翫味。見其言直其理深。若醍",
    "X68n1316_001:0343b15": "醐之一滴。能散其六斛之驢乳。真南泉之的嗣也。",
    "X68n1316_001:0343b16": "文字訛舛固多。余遂逐一看詳。改正鏤板。傳于世。",
    "X68n1316_001:0343b17": "不獨顯當時之盛事。貴有益於來者。時元豐六年",
    "X68n1316_001:0343b18": "癸亥歲五月十有二日序。",
    "X68n1316_001:0343b19": "讚神力禪師住持傳法賜紫(慧覺)譔",
    "X68n1316_001:0343b20": "欽哉神力。真善知識。不住有無。寧拘順逆。入門看",
    "X68n1316_001:0343b21": "犬。思量痛惜。上山見路。不妨徑直。三截取人。一言",
    "X68n1316_001:0343b22": "最的。左右轉時。湍流峻激。東西往來。庭趨愕立。清",
    "X68n1316_001:0343b23": "風千古振叢林。萬里無雲轟霹靂。",
    "X68n1316_001:0343b24": "洞山和尚名守初。鳳翔人。姓傅氏。渭州崆峒山受業。",
    "X68n1316_001:0343c01": "得法於雲門偃和尚。壽八十一。臘六十五。　本朝太",
    "X68n1316_001:0343c02": "宗淳化中示寂。",
    "X68n1316_001:0343c03": "智門和尚名光祚。鄉貫姓氏受業不載。得法於香林",
    "X68n1316_001:0343c04": "遠和尚。雲門第三世。　真宗時人。"
}