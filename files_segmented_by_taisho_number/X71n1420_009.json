{
    "X71n1420_009:0589c18": "佛日普照慧辯楚石禪師語錄卷第九",
    "X71n1420_009:0589c20": "秉拂小參",
    "X71n1420_009:0589c21": "侍者　等編",
    "X71n1420_009:0589c22": "徑山首座寮。結夏秉拂。師拈拄杖云。這箇是徑山拄",
    "X71n1420_009:0589c23": "杖子。為什麼。在琦上座手裏。已知來處。何假繁詞。脫",
    "X71n1420_009:0589c24": "或未知。不免露箇消息。凌霄峯頂。選佛場開。一句當",
    "X71n1420_009:0590a01": "陽。十方坐斷。果然坐斷去。久參先德。不妨禁足護生。",
    "X71n1420_009:0590a02": "後學初機。誰敢違條起例。上無攀仰。下絕己躬。人人",
    "X71n1420_009:0590a03": "常光現前。箇箇壁立萬仞。三世諸佛。舌頭無骨。六代",
    "X71n1420_009:0590a04": "祖師。眼上安眉。德山見僧入門便棒。畫餅充饑。臨濟",
    "X71n1420_009:0590a05": "見僧入門便喝。望梅止渴。老妙喜見僧入門便道。喚",
    "X71n1420_009:0590a06": "作竹篦則觸。不喚作竹篦則背。不得下語。不得無語。",
    "X71n1420_009:0590a07": "雕沙無鏤玉之譚。結草乖道人之意。既不得下語。又",
    "X71n1420_009:0590a08": "不得無語。拈來抝作兩截。看他作得箇什麼伎倆。廣",
    "X71n1420_009:0590a09": "澤龍王。忍俊不禁。把須彌山。一摑百襍碎。[跳兆+孛]跳上梵",
    "X71n1420_009:0590a10": "天去也。召眾云。且道這一期佛事。還有為人處也無。",
    "X71n1420_009:0590a11": "以拄杖連卓三下。復舉南嶽讓和尚。遣一僧往江西。",
    "X71n1420_009:0590a12": "探馬大師。候大師上堂。出問云作麼生。大師云。自從",
    "X71n1420_009:0590a13": "胡亂後。三十年不曾少鹽醬。師云。馬大師道。三十年",
    "X71n1420_009:0590a14": "不曾少鹽醬。早是費却多少鹽醬了也。我若作馬大",
    "X71n1420_009:0590a15": "師。纔見這僧出來。便下禪牀擒住。痛與一頓。教他歸",
    "X71n1420_009:0590a16": "去。舉似南嶽。且顯師承有據。自家眼目分明。管取坐",
    "X71n1420_009:0590a17": "斷天下人舌頭。曹溪一脉。未致寂寥在。",
    "X71n1420_009:0590a18": "梁王懺會。觀藏主請小參。師云。只這箇會得。在凡不",
    "X71n1420_009:0590a19": "減。在聖不增。超百千萬億日月光明。徧不可思議虗",
    "X71n1420_009:0590a20": "空分劑。無一理不顯。無一事不周。無一物不玄。無一",
    "X71n1420_009:0590a21": "土不妙。無明即是佛性。煩惱即是菩提。生死即是涅",
    "X71n1420_009:0590a22": "槃。塵勞即是解脫。譬如虗空體非羣相。而不拒彼眾",
    "X71n1420_009:0590a23": "相發揮。然而青不自青。黃不自黃。赤不自赤。白不自",
    "X71n1420_009:0590a24": "白。但是意識。於中摶量。是青是黃。是赤是白。意識不",
    "X71n1420_009:0590b01": "起。根境湛然。水之與波。拳之與掌。卷舒開合。豈有兩",
    "X71n1420_009:0590b02": "般。動靜去來。曾無二致。攪酥酥醍醐為一味。鎔缾盤",
    "X71n1420_009:0590b03": "釵釧為一金。總陰陽寒暑為一時。混江河淮濟為一",
    "X71n1420_009:0590b04": "水。一印一切印。一門一切門。一成一切成。一破一切",
    "X71n1420_009:0590b05": "破。所以道。佛說一切法。為治一切心。我無一切心。何",
    "X71n1420_009:0590b06": "用一切法。如是則集眾者。無眾可集。說法者。無法可",
    "X71n1420_009:0590b07": "說。度生者。無生可度。懺罪者。無罪可懺。豈不見。三祖",
    "X71n1420_009:0590b08": "僧璨大師問二祖云。弟子身纏風恙。請師懺罪。二祖",
    "X71n1420_009:0590b09": "云。將罪來與汝懺。三祖云。覔罪了不可得。二祖云。與",
    "X71n1420_009:0590b10": "汝懺罪竟。諸仁者。還委悉麼。若不藍田射石虎。幾乎",
    "X71n1420_009:0590b11": "誤殺李將軍。",
    "X71n1420_009:0590b12": "真如華嚴經會。鏐維那請小參。師云。看經須具看經",
    "X71n1420_009:0590b13": "眼。見地須得見地句。釋迦老子。正覺山前。半夜子時。",
    "X71n1420_009:0590b14": "明星出現。忽然大悟。是第二句。三乘十二分教。權實",
    "X71n1420_009:0590b15": "頓漸。半滿偏圓。是第三句。三世諸佛。六代祖師。天下",
    "X71n1420_009:0590b16": "老和尚。盡力道。也只道得第三句。華嚴會上。文殊普",
    "X71n1420_009:0590b17": "賢。及四十二位法身大士。五十三位諸善知識。各各",
    "X71n1420_009:0590b18": "演說無盡法門。何曾道著第一句來。若有一人。道得",
    "X71n1420_009:0590b19": "第一句。須彌直須粉碎。海水直須枯乾。十方虗空。撲",
    "X71n1420_009:0590b20": "落地上。何故如此。難信難解之法。今古罕聞。諸仁者",
    "X71n1420_009:0590b21": "還知麼。如今目前。山河大地。萬象森羅。草木叢林。墻",
    "X71n1420_009:0590b22": "壁瓦礫。晝夜說熾然。說無間歇。却是他說得最親。說",
    "X71n1420_009:0590b23": "者既不開口。聽者亦不須耳。明明歷歷地。沒一絲毫",
    "X71n1420_009:0590b24": "覆藏。真經現前。多少省力。何待拈香展卷。方轉法輪。",
    "X71n1420_009:0590c01": "便好向華藏海中。左出右入。毗盧頂上。倒臥橫眠。更",
    "X71n1420_009:0590c02": "說什麼菩提涅槃。真如解脫。一切名字。是什麼熱椀",
    "X71n1420_009:0590c03": "鳴聲。一切語言。是什麼繫驢橛子。所以臨濟大師道。",
    "X71n1420_009:0590c04": "但有聲名文句。皆悉是依變。從臍輪氣海中鼓激。牙",
    "X71n1420_009:0590c05": "齒敲磕。成其句義。明知是幻化。外發聲語業。內表心",
    "X71n1420_009:0590c06": "所法。以思有念。皆是依通。只麼認他著底。依為實解。",
    "X71n1420_009:0590c07": "縱經塵劫。只是依通。我喚作真經。亦是假說了也。畢",
    "X71n1420_009:0590c08": "竟如何。慈舟不汎滄波上。劍閣徒勞放木鵝。",
    "X71n1420_009:0590c09": "慧明院華嚴經會。椿藏主請小參。師云。處處真處處",
    "X71n1420_009:0590c10": "真。塵塵盡是本來人。真實說時聲不現。正體堂堂沒",
    "X71n1420_009:0590c11": "却身。諸仁者。還見堂堂正體麼。乾坤大地。日月星辰。",
    "X71n1420_009:0590c12": "萬象森羅。山林河海。人天鬼畜。蠢動含靈。莫不皆有",
    "X71n1420_009:0590c13": "毗盧遮那。宴坐其中。成等正覺。而為眾生。轉大法輪。",
    "X71n1420_009:0590c14": "然而眾生分上。不取一法。不捨一法。所以道。一切諸",
    "X71n1420_009:0590c15": "佛身。即是一法身。一心一智慧。力無畏亦然。不妨各",
    "X71n1420_009:0590c16": "各自住境界。各各自證解脫。各各自作佛事。各各自",
    "X71n1420_009:0590c17": "現神通。於眼處現神通時。即於耳處作佛事。於耳處",
    "X71n1420_009:0590c18": "現神通時。即於鼻處作佛事。於鼻處現神通時。即於",
    "X71n1420_009:0590c19": "舌處作佛事。於舌處現神通時。即於身處作佛事。於",
    "X71n1420_009:0590c20": "身處現神通時。即於意處作佛事。於意處現神通時。",
    "X71n1420_009:0590c21": "即於一切處作佛事。意處無盡。則虗空無盡。虗空無",
    "X71n1420_009:0590c22": "盡。則世界無盡。世界無盡。則眾生無盡。眾生無盡。則",
    "X71n1420_009:0590c23": "諸佛無盡。諸佛無盡。則行願無盡。行願無盡。則不可",
    "X71n1420_009:0590c24": "說不可說境界。解脫神通佛事。無盡無盡。雖然。猶在",
    "X71n1420_009:0591a01": "法界量裏。量外一句。作麼生道。還委悉麼。山花開似",
    "X71n1420_009:0591a02": "錦。澗水湛如藍。",
    "X71n1420_009:0591a03": "圓明院起期。懋藏主請小參。師云。永嘉道。行亦禪坐",
    "X71n1420_009:0591a04": "亦禪。語默動靜體安然。假使鋒刀常坦坦。直饒毒藥",
    "X71n1420_009:0591a05": "也閒閒。禪則不無。作麼生是體。莫是上是。天下是地。",
    "X71n1420_009:0591a06": "僧是僧俗是俗是體麼。莫是巍巍堂堂。煒煒煌煌。聲",
    "X71n1420_009:0591a07": "前非聲。色後非色是體麼。莫是休去歇去。一念萬年",
    "X71n1420_009:0591a08": "去。冷湫湫地去。一條白練去。古廟香鑪去。寒灰枯木",
    "X71n1420_009:0591a09": "去是體麼。莫是恁麼中不恁麼。不恁麼中却恁麼是",
    "X71n1420_009:0591a10": "體麼。若與麼摶量。正是虗空裏打鐵橛。莫將閒學解。",
    "X71n1420_009:0591a11": "埋沒祖師心。只如坐禪。須是了却自己偷心始得。若",
    "X71n1420_009:0591a12": "不了却自己偷心。空坐何益。且阿那箇是偷心。但是",
    "X71n1420_009:0591a13": "一切不了。念起念滅。總是偷心。死得偷心。便與佛祖",
    "X71n1420_009:0591a14": "不別。佛祖要人速證無上妙道。長期短期。尅期取證。",
    "X71n1420_009:0591a15": "畢竟所證何事。只教你死盡偷心。頓明自性而已。於",
    "X71n1420_009:0591a16": "靜坐時。須有方便。六祖大師道。不思善不思惡。正與",
    "X71n1420_009:0591a17": "麼時。作麼生是本來面目。諸仁者。現今目前。露逈逈",
    "X71n1420_009:0591a18": "地。是箇什麼。自己本來面目。不可就他覔也。就他覔",
    "X71n1420_009:0591a19": "得。不是自己。從生至老。著衣喫飯。屙屎送尿底。喚作",
    "X71n1420_009:0591a20": "臭皮袋。忽然報滿。四大分散時。自己本來面目。却在",
    "X71n1420_009:0591a21": "什麼處。石頭和尚道。欲識菴中不死人。豈離而今這",
    "X71n1420_009:0591a22": "皮袋。參。",
    "X71n1420_009:0591a23": "坐期滿散。盛監院請小參。師云。大道絕言詮。真機無",
    "X71n1420_009:0591a24": "背面。纖塵不盡。突出須彌山。見地未忘。脚下五色索。",
    "X71n1420_009:0591b01": "將知此事本自現成。不用低頭。思量難得。所以德山",
    "X71n1420_009:0591b02": "道。毫釐繫念。三塗業因。瞥爾情生。萬劫覊鎻。豈可坐",
    "X71n1420_009:0591b03": "在這裏。直須轉向那邊更那邊。不立佛不立祖。自己",
    "X71n1420_009:0591b04": "如生冤家。方有些子衲僧氣息。若只向千聖背後叉",
    "X71n1420_009:0591b05": "手。堪作什麼。倚他門戶傍他墻。剛被時人喚作郎。巖",
    "X71n1420_009:0591b06": "頭道。是我向前行脚時。見一兩處尊宿。只教日夜管",
    "X71n1420_009:0591b07": "帶。坐得臀上生胝。口裏水漉漉地道。我坐禪守取。與",
    "X71n1420_009:0591b08": "麼時猶有欲在。無依無欲。便是能仁。諸仁者。如今學",
    "X71n1420_009:0591b09": "道之人。那箇無依。那箇無欲。有依有欲。生死海裏浮",
    "X71n1420_009:0591b10": "沈。這老古錐。當會昌沙汰時。去下鄂湖邊。作一渡子。",
    "X71n1420_009:0591b11": "兩岸各挂一版。有人過渡。敲版一聲。問云阿誰。人云",
    "X71n1420_009:0591b12": "我要過那邊去。舞棹迎之。一日有婆子。抱一孩兒。問",
    "X71n1420_009:0591b13": "巖頭道。且道婆子手中兒子。從甚處得來。巖頭便打。",
    "X71n1420_009:0591b14": "婆云。婆生七子。六箇不遇知音。只這一箇。也不消得。",
    "X71n1420_009:0591b15": "乃拋向水中。雪後始知松栢操。事難方見丈夫心。雖",
    "X71n1420_009:0591b16": "然。切不得認驢鞍橋。作阿爺下頷。喝一喝。",
    "X71n1420_009:0591b17": "薦盛南山。師孫義方外請小參。師云。這一段事。近在",
    "X71n1420_009:0591b18": "口皮邊。遠在河沙國。不可以有無卜度。不可以難易",
    "X71n1420_009:0591b19": "論量。滯於文字語言。則為文字語言所縛。泥於蒲團",
    "X71n1420_009:0591b20": "禪版。則為蒲團禪板所拘。凡坐禪者。多不脫透。若不",
    "X71n1420_009:0591b21": "著有。即便著無。著有則以無除之。著無恁麼生除得。",
    "X71n1420_009:0591b22": "欲與空王為弟子。莫教心病最難毉。據實而論。釋迦",
    "X71n1420_009:0591b23": "出世。達磨西來。歷代傳燃。無風起浪。忽然覷破。三界",
    "X71n1420_009:0591b24": "平沈。却來觀世間。猶如夢中事。到這箇田地。方始好",
    "X71n1420_009:0591c01": "坐禪。坐是何人。禪是何物。勘破了也。說有也得。說無",
    "X71n1420_009:0591c02": "也得。說難也得。說易也得。得也得。不得生得。生從何",
    "X71n1420_009:0591c03": "來。鐵鋸舞三臺。死從何去。牛皮鞔露柱。昔日太原孚",
    "X71n1420_009:0591c04": "上座問鼓山。父母未生以前鼻孔。在什麼處。山云。即",
    "X71n1420_009:0591c05": "今生也。在什麼處。孚上座不肯。乃云。你問我我與你",
    "X71n1420_009:0591c06": "道。山云。父母未生以前鼻孔。在什麼處。孚但搖扇而",
    "X71n1420_009:0591c07": "已。我當時若作鼓山。與他掀倒禪牀。見之不思。思之",
    "X71n1420_009:0591c08": "千里。諸仁者。要識南山鼻孔落處麼。良久。犀因翫月",
    "X71n1420_009:0591c09": "文生角。象被雷驚花入牙。",
    "X71n1420_009:0591c10": "無學長老。豫修徒弟固維那請小參。師云。佛法本無",
    "X71n1420_009:0591c11": "玄妙解會。向道直下無事。休去歇去。好箇脫洒衲僧。",
    "X71n1420_009:0591c12": "若亂踏步向前。則千里萬里。若論此事。從與麼來。未",
    "X71n1420_009:0591c13": "甞昏味。聲色籠罩不住。生死繫縛不得。自由自在。無",
    "X71n1420_009:0591c14": "得無失。一切處解脫。一切處圓滿。淨倮倮絕承當。赤",
    "X71n1420_009:0591c15": "灑灑沒可把。穿却天下人鼻孔。全憑箇一著子。若無",
    "X71n1420_009:0591c16": "箇一著子。老胡又特地西來。做什麼。且如石頭馬祖。",
    "X71n1420_009:0591c17": "百丈黃檗。臨濟德山。溈仰曹洞。雲門法眼。此等皆是",
    "X71n1420_009:0591c18": "從上宗師。亦不得至今日。所謂埀鈎四海。只釣獰龍。",
    "X71n1420_009:0591c19": "格外玄談。為尋知己。豈不見。仰山一日。問同參云。師",
    "X71n1420_009:0591c20": "弟近日見處如何。對云。實無一法可當情。仰云。汝解",
    "X71n1420_009:0591c21": "猶在境。問云何故。仰云。汝豈無能知一法。可當情者。",
    "X71n1420_009:0591c22": "圓悟老祖云。他直得無一法可當情。尚遭仰山點檢。",
    "X71n1420_009:0591c23": "到這裏。無能知所知。無一法。無無一法。也須是箇人",
    "X71n1420_009:0591c24": "始得。欲窮千里目。更上一層樓。須知得底人。一語不",
    "X71n1420_009:0592a01": "虗發。如今不用回頭轉腦。只貴直下承當。可以作奇",
    "X71n1420_009:0592a02": "特因。可以現殊勝相。竭苦海摧障山。斷生死根源。碎",
    "X71n1420_009:0592a03": "無明窠臼。正與麼時。因齋慶贊一句作麼生道。域中",
    "X71n1420_009:0592a04": "日月縱橫挂。一亘晴空萬古春。",
    "X71n1420_009:0592a05": "興化院華嚴經會。圭監院請小參。師云。懷州牛喫禾。",
    "X71n1420_009:0592a06": "益州馬腹脹。天下覔毉人。灸猪左膞上。毗盧遮那如",
    "X71n1420_009:0592a07": "來。呵呵大笑云。二十重華藏世界海。中間所有諸佛",
    "X71n1420_009:0592a08": "菩薩。畜生牛馬。被杜順和尚下這一灸。不妨應時應",
    "X71n1420_009:0592a09": "節。徹骨徹髓了也。召眾云。且道適來四句。是教耶是",
    "X71n1420_009:0592a10": "禪耶。若道是教。八十一卷華嚴經。那一卷中。有這般",
    "X71n1420_009:0592a11": "說話。若道是禪。杜順和尚。自是賢首宗師。為什麼。却",
    "X71n1420_009:0592a12": "恁地說。還有人定當得出也無。若定當不出。山僧不",
    "X71n1420_009:0592a13": "惜口業。與諸人註解一徧。肇法師道。古鏡照精。其精",
    "X71n1420_009:0592a14": "自形。古鏡照心。其心自明。教亦何曾異禪。歸宗和尚",
    "X71n1420_009:0592a15": "云。吾今欲說禪。諸子總近前。汝聽觀音行。善應諸方",
    "X71n1420_009:0592a16": "所。禪亦何曾異教。教是佛口。禪是佛心。未了之人聽",
    "X71n1420_009:0592a17": "一言。只這如今誰動口。便向箇裡會得。坐斷天下人",
    "X71n1420_009:0592a18": "舌頭。更分什麼禪。揀什麼教。立也在我。掃也在我。我",
    "X71n1420_009:0592a19": "為法王。於法自在。若立去。有禪有教。若掃去。禪教皆",
    "X71n1420_009:0592a20": "除。禪教既除。二十重華藏世界海。在什麼處安著。聽",
    "X71n1420_009:0592a21": "吾偈曰。如行東方諸佛剎。盡取大地及須彌。一一盡",
    "X71n1420_009:0592a22": "抹為微塵。一一塵點一一剎。四維上下亦如是。乃至",
    "X71n1420_009:0592a23": "充滿虗空界。即以如上諸塵數。一一化現為衲僧。一",
    "X71n1420_009:0592a24": "一僧示慶數身。一一僧具塵數口。一一口中塵數舌。",
    "X71n1420_009:0592b01": "一一舌宣塵數義。盡於未來一一劫。度脫不可說眾",
    "X71n1420_009:0592b02": "生。一一位登盧舍那。不可說劫常開演。如此功德不",
    "X71n1420_009:0592b03": "可說。世間無能測量者。譬如幻師聚幻眾。復為幻眾",
    "X71n1420_009:0592b04": "說幻法。聞幻法已了幻心。既了幻心圓幻行。坐幻道",
    "X71n1420_009:0592b05": "場成幻佛。度脫無量幻眾生。展轉成佛亦復然。畢竟",
    "X71n1420_009:0592b06": "不離於幻法。本來實際常寂滅。同彼虗空無增減。若",
    "X71n1420_009:0592b07": "能悟此真法界。誰是成佛不成佛。毗盧遮那我同證。",
    "X71n1420_009:0592b08": "普賢文殊妙法身。五十三人善知識。為我印知如是",
    "X71n1420_009:0592b09": "說。",
    "X71n1420_009:0592b10": "延福院懺期滿。敬維那請小參。師云。一念普觀無量",
    "X71n1420_009:0592b11": "劫。無去無來亦無住。如是了知三世事。超諸方便成",
    "X71n1420_009:0592b12": "十力。拈拂子。作一圓相云。盡十方世界。有情無情。向",
    "X71n1420_009:0592b13": "這裏。成等正覺。全心即佛。全佛即心。窮心既無。佛亦",
    "X71n1420_009:0592b14": "不立。所以道。了了見無一物。亦無人亦無佛。大千沙",
    "X71n1420_009:0592b15": "界海中漚。一切聖賢如電拂。與麼則處處解脫。而不",
    "X71n1420_009:0592b16": "墮在解脫深坑。處處光明。而不滯於光明勝相。行住",
    "X71n1420_009:0592b17": "坐臥。不著管帶。而常歷歷惺惺。長短方圓。不假安排。",
    "X71n1420_009:0592b18": "而能綿綿密密。終日說不動舌頭。終日默不居陰界。",
    "X71n1420_009:0592b19": "終日喫飯。不曾咬一粒米。終日著衣。不曾挂一縷絲。",
    "X71n1420_009:0592b20": "直下似長劍倚天。千日竝照。諸天捧花無路。外道窺",
    "X71n1420_009:0592b21": "覷無門。不是強為。法如是故。在菩薩。則謂之六度萬",
    "X71n1420_009:0592b22": "行。在聲聞緣覺。則謂之四諦十二因緣。在天則天莊",
    "X71n1420_009:0592b23": "嚴。在人則人富樂。在修羅則修羅滅諍。在餓鬼則餓",
    "X71n1420_009:0592b24": "鬼除饑。在地獄則地獄清涼。在旁生則旁生黠慧。福",
    "X71n1420_009:0592c01": "無不集。罪無不消。拔濟四生。梯航九有。收因結果一",
    "X71n1420_009:0592c02": "句。作麼生道。煩惱海中為雨露。無名山上作雲雷。",
    "X71n1420_009:0592c03": "志侍者請普說。師云。當人脚根下。一段大事。如千日",
    "X71n1420_009:0592c04": "竝出。日上無雲。萬鏡臨臺。鏡中無像。初不分真俗好",
    "X71n1420_009:0592c05": "醜。亦不帶物我是非。從父母未生已前。至地水火風",
    "X71n1420_009:0592c06": "分散之後。未曾有纖毫相貌。及一絲間隔。葢天葢地。",
    "X71n1420_009:0592c07": "亘古亘今。乃佛乃祖。同證同入。如石室和尚。纔見人",
    "X71n1420_009:0592c08": "來。便拈起拄杖云。過去諸佛也恁麼。現在諸佛也恁",
    "X71n1420_009:0592c09": "麼。未來諸佛也恁麼。如是三十年。驢揀濕處尿。一日",
    "X71n1420_009:0592c10": "長沙岑大蟲向他道。和尚放下手中拄杖。別通箇消",
    "X71n1420_009:0592c11": "息來。石室休去。一不成二不是。又疎山示眾云。老僧",
    "X71n1420_009:0592c12": "咸通年已前。會得法身邊事。咸通年已後。會得法身",
    "X71n1420_009:0592c13": "向上事。兩重公案。雲門出問云。如何是法身邊事。山",
    "X71n1420_009:0592c14": "云枯樁。錯。門云。如何是法身向上事。山云非枯樁。了。",
    "X71n1420_009:0592c15": "門云。還許學人說道理也無。山云許。勾賊破家。門云。",
    "X71n1420_009:0592c16": "只如枯樁。豈不是明法身邊事。山云是。明破則不堪。",
    "X71n1420_009:0592c17": "門云。非枯樁。豈不是明法身向上事。山云是。落七落",
    "X71n1420_009:0592c18": "八。門云。法身還該一切也無。山云。法身周徧。豈得不",
    "X71n1420_009:0592c19": "該。口只好吃飯。門指淨瓶云。這箇還有法身也無。山",
    "X71n1420_009:0592c20": "云。闍黎莫向淨瓶邊會。鷂子過新羅。二大老。一問一",
    "X71n1420_009:0592c21": "答。直是風凜凜地。傍觀只眨得眼。你道枯樁與非枯",
    "X71n1420_009:0592c22": "樁。法身邊事。與法身向上事。作麼生辨。若辨得。便知",
    "X71n1420_009:0592c23": "二大老問答分明。若辨不得。對面三千里。又僧問趙",
    "X71n1420_009:0592c24": "州。未生世界。早有此性。世界壞時。此性不壞。如何是",
    "X71n1420_009:0593a01": "不壞之性。州云。四大五蘊。甘草甜。僧云。這箇是壞底。",
    "X71n1420_009:0593a02": "如何是不壞之性。州云。四大五蘊。黃連苦。還知趙州",
    "X71n1420_009:0593a03": "老漢。舌頭落處麼。盡山河大地。是四大五蘊。盡山河",
    "X71n1420_009:0593a04": "大地。是不壞之性。若未知趙州老漢。舌頭落處。則四",
    "X71n1420_009:0593a05": "大五蘊自在一邊。不壞之性自在一邊。驢年得休歇",
    "X71n1420_009:0593a06": "去。拈拄杖。畫一畫云。畫斷葛藤。蝦蟇[跳兆+孛]跳上天。蚯蚓",
    "X71n1420_009:0593a07": "抹過東海。",
    "X71n1420_009:0593a08": "海印蘭若華嚴經會。華月窓請普說。師云。震法雷擊",
    "X71n1420_009:0593a09": "法鼓。布慈雲兮灑甘露。只如法雷未震。法鼓未擊。慈",
    "X71n1420_009:0593a10": "雲未布。甘露未灑。還有為人道理也無。若有為人道",
    "X71n1420_009:0593a11": "理。何用強生節目。是故說法者。無說無示。聞法者。無",
    "X71n1420_009:0593a12": "聞無得。無說無示。真說真示。無聞無得。真聞真得。然",
    "X71n1420_009:0593a13": "則一時佛事。既已周圓。汝等諸人。如何體悉。依希似",
    "X71n1420_009:0593a14": "曲纔堪聽。又被風吹別調中。復云。此是月窓藏主。建",
    "X71n1420_009:0593a15": "華嚴經會底意旨。山僧未免陞座舉揚。約山僧見處。",
    "X71n1420_009:0593a16": "你諸人。即是毗盧遮那。毗盧遮那與你諸人。無二無",
    "X71n1420_009:0593a17": "別。念念中。有無量諸佛。降生成道。轉法輪入涅槃。念",
    "X71n1420_009:0593a18": "念中。文殊普賢。觀音彌勒出現。念念中。善財童子。五",
    "X71n1420_009:0593a19": "十三善知識。同因同果。同學同行。山僧今日。都將不",
    "X71n1420_009:0593a20": "可說華藏世界海。拈來著你諸人眉毛眼睫上。却把",
    "X71n1420_009:0593a21": "大本華嚴十三千大千世界微塵數品。一四天下微",
    "X71n1420_009:0593a22": "塵數偈。總作一句。頓在三寸舌頭。為你諸人。一時吐",
    "X71n1420_009:0593a23": "露。直下信得及去。此會功不浪施。便乃與摩竭提國。",
    "X71n1420_009:0593a24": "須彌山頂。夜摩兜率他化自在。所說底法門。十信。十",
    "X71n1420_009:0593b01": "住。十行。十回向。十地。等妙二覺。不增一字。不減一字。",
    "X71n1420_009:0593b02": "普請若凡若聖。若幽若顯。立地成佛。還省力麼。若信",
    "X71n1420_009:0593b03": "不及。又增口業去也。經中道。若人欲了知三世一切",
    "X71n1420_009:0593b04": "佛。應觀法界性。一切惟心造。喝一喝云。覔心了不可",
    "X71n1420_009:0593b05": "得。更說什麼惟心。心既不可得。毗盧遮那亦不可得。",
    "X71n1420_009:0593b06": "無量諸佛。亦不可得。文殊普賢。觀音彌勒。亦不可得。",
    "X71n1420_009:0593b07": "善財童子。五十三善知識。亦不可得。十信。十住。十行。",
    "X71n1420_009:0593b08": "十回向。十地。等妙二覺。亦不可得。不可得亦不可得。",
    "X71n1420_009:0593b09": "却從不可得中。流出一切言教。所以道。教是佛語。禪",
    "X71n1420_009:0593b10": "是佛意。誦佛語者。須識佛意。識佛意者。必通佛語。千",
    "X71n1420_009:0593b11": "差萬別。七縱八橫。辯才無礙底。說禪說教。如珠走盤。",
    "X71n1420_009:0593b12": "你看他華嚴下尊宿。圭峯和尚。他是真箇悟得底。曾",
    "X71n1420_009:0593b13": "著禪源集。和會禪講兩家云。諸祖相承。根本是佛。況",
    "X71n1420_009:0593b14": "迦葉乃至毱多弘傳。皆通三藏。提多迦以下。因僧乖",
    "X71n1420_009:0593b15": "諍。乃律教別行。罽賓國以來。因遭王難。始經論分化。",
    "X71n1420_009:0593b16": "師子尊者。受二十三祖鶴勒那懸記。先以衣法。付囑",
    "X71n1420_009:0593b17": "婆舍斯多。獨留罽賓。酬償宿債。經論家便道。師子遭",
    "X71n1420_009:0593b18": "難。禪宗絕而不傳。不知婆舍斯多。早傳衣法去了。所",
    "X71n1420_009:0593b19": "以圭峯說到這裏。又云。中間馬鳴龍樹。悉是祖師。造",
    "X71n1420_009:0593b20": "論釋經。數十萬偈。觀風化物。無定事儀。未有講者毀",
    "X71n1420_009:0593b21": "禪。禪者毀講。今時弟子。彼此迷源。修心者。以經論為",
    "X71n1420_009:0593b22": "別宗。講說者。以禪門為異法。若談因果修證。便推屬",
    "X71n1420_009:0593b23": "經論之家。而不知修證正是禪門之本事。聞說即心",
    "X71n1420_009:0593b24": "即佛。便推屬胸襟之禪。而不知心佛乃是經論之本",
    "X71n1420_009:0593c01": "意。山僧三十年前。出世住院。見天台下講人。心憤憤",
    "X71n1420_009:0593c02": "口悱悱。說著禪字。頭紅面赤。何消得如此。近與獨芳",
    "X71n1420_009:0593c03": "和尚。幾處赴緣。又夜來聞其提唱。多是禪門說話。葢",
    "X71n1420_009:0593c04": "此老本領端正。取之左右逢其源。且如圭峯所詮。自",
    "X71n1420_009:0593c05": "是禪門標表。亦是教乘骨髓。恁麼和會。可煞明白。後",
    "X71n1420_009:0593c06": "來汴梁有箇淨因成長老。一日與法真圓悟慈受。三",
    "X71n1420_009:0593c07": "大禪老。并十大法師。在陳太尉府受齋次。徽宗皇帝。",
    "X71n1420_009:0593c08": "微服臨幸。觀其法會。有善華嚴者。對眾問曰。吾佛說",
    "X71n1420_009:0593c09": "教。自小乘至圓頓。掃除空有。獨證真常。然後萬德莊",
    "X71n1420_009:0593c10": "嚴。方名為佛。禪師一喝。轉凡成聖。與經論似相違背。",
    "X71n1420_009:0593c11": "今一喝。若能入五教。是為正說。若不能入。是為邪說。",
    "X71n1420_009:0593c12": "他置箇問頭。不是逞人我爭是非。要知禪教分曉。若",
    "X71n1420_009:0593c13": "不通經達論。如何胡亂。答他撞著。淨因是箇有地頭。",
    "X71n1420_009:0593c14": "無面目漢。回天輪轉地軸不為難。只怕你不問。不怕",
    "X71n1420_009:0593c15": "我答不得。當時善華嚴恁麼問。正是抓著他痒處。更",
    "X71n1420_009:0593c16": "不著忙。欵欵地向他道。如法師所問。不足二大禪師",
    "X71n1420_009:0593c17": "之酬。淨因小長老。足以解法師之惑。乃召善。善應諾。",
    "X71n1420_009:0593c18": "成曰。法師所謂小乘教者。乃有義也。大乘始教者。乃",
    "X71n1420_009:0593c19": "空義也。大乘終教者。乃不有不空義也。大乘頓教者。",
    "X71n1420_009:0593c20": "乃即有即空義也。一乘圓教者。乃不空而不有。不有",
    "X71n1420_009:0593c21": "而不空義也。如我一喝。非惟能入五教。至於百工伎",
    "X71n1420_009:0593c22": "藝。諸子百家。悉皆能入。乃喝一喝。問善曰還聞麼。善",
    "X71n1420_009:0593c23": "曰聞。成曰。汝既聞則此一喝是有。能入小乘教。須臾",
    "X71n1420_009:0593c24": "又謂善曰還聞麼。善曰不聞。成曰。汝既不聞。則此一",
    "X71n1420_009:0594a01": "喝是無。能入始教。又顧善曰。我初一喝。汝即道有。喝",
    "X71n1420_009:0594a02": "久聲消。汝復道無。道無則元初實有。道有則於今實",
    "X71n1420_009:0594a03": "無。不有不無。能入終教。又曰。我有一喝之時。有非是",
    "X71n1420_009:0594a04": "有。因無故有。我無一喝之時。無非是無。因有故無。即",
    "X71n1420_009:0594a05": "有即無。能入頓教。又曰。我此一喝。不作一喝用。有無",
    "X71n1420_009:0594a06": "不及。情解俱忘。道有之時。纖塵不立。道無之時。橫徧",
    "X71n1420_009:0594a07": "虗空。即此一喝。入百千萬億喝。百千萬億喝。入此一",
    "X71n1420_009:0594a08": "喝。是能入圓教。善不覺起立。向前作禮。成又曰。非惟",
    "X71n1420_009:0594a09": "一喝為然。乃至語默動靜。一切時。一切處。一切物。一",
    "X71n1420_009:0594a10": "切事。契理契機。周徧無餘。於是四眾歡喜。龍顏大悅。",
    "X71n1420_009:0594a11": "淨因可謂。識佛意。通佛語。千差萬別。七縱八橫。辯才",
    "X71n1420_009:0594a12": "無礙。把這一喝。恁麼說出來。理上也著。事上也著。禪",
    "X71n1420_009:0594a13": "上也著。教上也著。喚作閙市裡颺碌磚。無有不著者。",
    "X71n1420_009:0594a14": "今日一會。却非偶然。建會華月窻。與學般若菩薩。既",
    "X71n1420_009:0594a15": "在禪門。又通教相。欲報佛恩德。無過流通正法。而況",
    "X71n1420_009:0594a16": "獨芳和尚。久專講席。特重禪宗。山僧此來。不勝慶幸。",
    "X71n1420_009:0594a17": "因華嚴大教。發明臨濟禪。諸供養中。法供養最。喝一",
    "X71n1420_009:0594a18": "喝云。且道山僧適來一喝。與淨因一喝。相去多少。復",
    "X71n1420_009:0594a19": "喝一喝。",
    "X71n1420_009:0594a20": "珠維那請普說。師云。妙喜老人道。命根斷家活大。法",
    "X71n1420_009:0594a21": "性寬波瀾濶。乃是禪病科立效散。你諸人。要識命根",
    "X71n1420_009:0594a22": "麼。只是第八識。如今禪和子病痛。昏沈掉舉。總在第",
    "X71n1420_009:0594a23": "八識中。若要獨脫無依。須是把第八識。一刀兩叚。方",
    "X71n1420_009:0594a24": "始快活。教中所謂。[拚ㄙ+ㄊ]命不死難。僧問投子。大死底人。",
    "X71n1420_009:0594b01": "却活時如何。投子云。不許夜行。投明須到。這僧問得",
    "X71n1420_009:0594b02": "能切。投子答得又親。伯牙與子期。不是閒相識。第八",
    "X71n1420_009:0594b03": "識既斷。蛇無頭尾不行。正賊斬了。論什麼賊黨。無始",
    "X71n1420_009:0594b04": "至今。來為先鋒。去為殿後。風動塵起。縈絆殺人。但得",
    "X71n1420_009:0594b05": "一念不生。自然前後際斷。便見溈山道。靈光洞耀。逈",
    "X71n1420_009:0594b06": "脫根塵。體露真常。不拘文字。心性無染。本自圓成。但",
    "X71n1420_009:0594b07": "離妄緣。即如如佛僧也。如如佛俗也。如如佛來也。如",
    "X71n1420_009:0594b08": "如佛去也。如如佛。盡十方世界。無一人不是如如佛",
    "X71n1420_009:0594b09": "者。嫌箇什麼。欠少箇什麼。英靈衲子。便好向這裏。全",
    "X71n1420_009:0594b10": "身擔荷。不用回頭轉腦。特地起疑。疑佛疑祖。疑死疑",
    "X71n1420_009:0594b11": "生。如染一綟絲。一染一切染。如斬一綟絲。一斬一切",
    "X71n1420_009:0594b12": "斬。先聖苦口相勸。葢為袈裟同肩。己事明白。他事亦",
    "X71n1420_009:0594b13": "明白。己事了辦。他事亦了辦。豈可如獐獨跳。不顧後",
    "X71n1420_009:0594b14": "羣。既住佛屋。踏佛地。喫佛飯。著佛衣。須行佛行始得。",
    "X71n1420_009:0594b15": "且如何是佛行。佛讚者是佛行。佛訶者是魔法。說什",
    "X71n1420_009:0594b16": "麼尼薩耆。波逸提。纔舉心動念。早破了也。大難大難。",
    "X71n1420_009:0594b17": "且怖心難發。怖心若發。生死根本必除。須要入門一",
    "X71n1420_009:0594b18": "著真正。欲行千里。一步為初。昔日南嶽讓祖因馬大",
    "X71n1420_009:0594b19": "師坐禪。一日問他道。大德坐禪。圖什麼。師云圖作佛。",
    "X71n1420_009:0594b20": "祖遂將磚。就他菴前石上磨。師見問云作什麼。祖曰",
    "X71n1420_009:0594b21": "磨作鏡。師云。磨磚豈得成鏡。祖曰。坐禪豈得成佛。師",
    "X71n1420_009:0594b22": "云。如何即是。祖曰。如牛駕車。車若不行。打車即是。打",
    "X71n1420_009:0594b23": "牛即是。馬師休去。祖曰。汝學坐禪。為學坐佛。若學坐",
    "X71n1420_009:0594b24": "禪。禪非坐臥。若學坐佛。佛非定相。於無住相。不應取",
    "X71n1420_009:0594c01": "捨。汝若坐佛。即是殺佛。若執坐相。非達其理。馬師言",
    "X71n1420_009:0594c02": "下。大悟作禮問云。如何用心。即合無相三昧。讓祖曰。",
    "X71n1420_009:0594c03": "汝學心地法門。如下種子。我說法要。譬彼天澤。汝緣",
    "X71n1420_009:0594c04": "合故。當見其道。師曰。云何能見。祖曰。心地法眼。能見",
    "X71n1420_009:0594c05": "乎道。無相三昧。亦復然矣。師又問。有成壞否。祖曰。若",
    "X71n1420_009:0594c06": "以成壞。而見道者非也。後來馬大師出世。有僧問。如",
    "X71n1420_009:0594c07": "何是修道。答曰。道不屬修。若言修得。修成還壞。即同",
    "X71n1420_009:0594c08": "聲聞。若言不修。即同凡夫。僧云。作何見解。即得修道。",
    "X71n1420_009:0594c09": "師曰。是性本來具足。但於善惡中事不滯。喚作修道",
    "X71n1420_009:0594c10": "人。取善捨惡。觀空入定。即屬造作。更若向外馳求。轉",
    "X71n1420_009:0594c11": "踈轉遠。但盡三界心量。一念妄心。即是三界生死根",
    "X71n1420_009:0594c12": "本。又僧問。和尚為什麼。說即心即佛。曰為止小兒啼。",
    "X71n1420_009:0594c13": "僧曰。啼止後如何。曰非心非佛。僧曰。除此二種人來",
    "X71n1420_009:0594c14": "時。如何指示。曰向伊道不是物。馬大師。因讓祖一言",
    "X71n1420_009:0594c15": "之下會去。便力荷百二十觔擔子。一氣走百二十里。",
    "X71n1420_009:0594c16": "更不回頭。及乎為人。拈出箇即心即佛。非心非佛不",
    "X71n1420_009:0594c17": "是物。殺人刀活人劍。能斷自己命根。又能斷他命根。",
    "X71n1420_009:0594c18": "臨濟道。沿流不止問如何。真照無邊說似他。離相離",
    "X71n1420_009:0594c19": "名人不稟。吹毛用了急須磨。即今吹毛在什麼處。已",
    "X71n1420_009:0594c20": "颺在垃圾堆頭了也。",
    "X71n1420_009:0594c22": "佛日普照慧辯楚石禪師語錄卷第九"
}