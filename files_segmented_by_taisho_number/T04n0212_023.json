{
    "T04n0212_023:0730c02": "出曜經卷第二十三",
    "T04n0212_023:0730c04": "姚秦涼州沙門竺佛念譯",
    "T04n0212_023:0730c05": "27 泥洹品泥洹品第二十七",
    "T04n0212_023:0730c06": "如龜藏其六，　　比丘攝意想，",
    "T04n0212_023:0730c07": "無猗無害彼，　　滅度無言說。",
    "T04n0212_023:0730c08": "如龜藏其六，比丘攝意想者，猶彼神龜畏喪",
    "T04n0212_023:0730c09": "身命，設見怨讎藏六甲裏，內自思惟：「若我不",
    "T04n0212_023:0730c10": "藏六者，便為獵者所擒，或梟其首，或傷前",
    "T04n0212_023:0730c11": "左右足，或斷後左右脚，或毀我尾，今不防",
    "T04n0212_023:0730c12": "慮定死無疑。」比丘習行亦復如是，畏惡生死",
    "T04n0212_023:0730c13": "攝意亂想，恒自思惟：「雖得為人寄生無幾，",
    "T04n0212_023:0730c14": "今不自攝者，便為弊魔波旬及欲塵魔自在",
    "T04n0212_023:0730c15": "天子，使得我便。」是故說曰，如龜藏其六，比",
    "T04n0212_023:0730c16": "丘攝意想也。無猗無害彼，滅度無言說者，",
    "T04n0212_023:0730c17": "不得猗於眾結縛著邪業顛倒，欲有所猗",
    "T04n0212_023:0730c18": "者唯依於聖諦，欲有所至安隱達彼，喻如",
    "T04n0212_023:0730c19": "久病羸瘦著床，臥大小便不能動搖，或老羸",
    "T04n0212_023:0730c20": "極不能起居，要須健夫扶持兩腋，意欲所至",
    "T04n0212_023:0730c21": "安隱至彼。眾生之類其譬亦爾，諸根闇鈍於",
    "T04n0212_023:0730c22": "諸深義不大慇懃，設遇良友憑仰有處，漸漸",
    "T04n0212_023:0730c23": "得免生死之處，是以世尊演教後生，無猗",
    "T04n0212_023:0730c24": "生死起謀害心，無猗無所害乃成道跡。是",
    "T04n0212_023:0730c25": "故說曰，無猗無害彼也。滅度無言說者，猶",
    "T04n0212_023:0730c26": "如熾火光焰赫赫，焚燒山野樹木枝葉無有",
    "T04n0212_023:0730c27": "遺餘，火滅之後更無赫焰之兆；凡夫之士亦",
    "T04n0212_023:0730c28": "復如是，以貪熾火瞋恚熾火愚癡熾火，焚燒",
    "T04n0212_023:0730c29": "功德善根永盡無餘，既自喪福復使他人不",
    "T04n0212_023:0731a01": "至究竟。若得羅漢諸塵垢盡，婬怒癡火永不",
    "T04n0212_023:0731a02": "復見，己身得道復能度人。是故說曰，滅度",
    "T04n0212_023:0731a03": "無言說也。",
    "T04n0212_023:0731a04": "忍辱為第一，　　佛說泥洹最，",
    "T04n0212_023:0731a05": "不以懷煩熱，　　害彼為沙門。",
    "T04n0212_023:0731a06": "釋迦文佛昔為菩薩時，處在深山無人處，勞",
    "T04n0212_023:0731a07": "神苦體修行忍辱，內自繫意眾相不起。時有",
    "T04n0212_023:0731a08": "迦藍浮王出行遊戲，將諸宮人婇女五樂自",
    "T04n0212_023:0731a09": "娛，彈琴鼓瑟作倡伎樂恣意自由，聞樂疲厭",
    "T04n0212_023:0731a10": "即便睡眠。宮人婇女各各馳散採拾妙花，遙",
    "T04n0212_023:0731a11": "見菩薩在樹下坐，顏貌端正如桃華色，其有",
    "T04n0212_023:0731a12": "覩者莫不喜踊，如日初出靡不普照，如月在",
    "T04n0212_023:0731a13": "空眾星嶽峙。諸婇女見奔趣向跪各一面立。",
    "T04n0212_023:0731a14": "是時，菩薩徐開目視威儀庠序，漸漸導引與",
    "T04n0212_023:0731a15": "說妙法。「欲不淨行，漏為大患，夫人貪欲染污",
    "T04n0212_023:0731a16": "形者，後墮鳥獸鴿雀之中，臭穢不淨墮入惡",
    "T04n0212_023:0731a17": "趣，非是賢聖真人所學。諸妹當知！夫婬欲",
    "T04n0212_023:0731a18": "者，當受火車爐炭之報。」如是菩薩無數方便",
    "T04n0212_023:0731a19": "說欲穢污。時迦藍浮王從睡而覺，左右顧視",
    "T04n0212_023:0731a20": "不見諸婇女眾，即拔利劍，輕乘疾馬馳奔求",
    "T04n0212_023:0731a21": "覓良久乃見，遙覩菩薩顏色縱容婇女圍繞，",
    "T04n0212_023:0731a22": "王意自念：「此人端正世之希有，必與我婇女",
    "T04n0212_023:0731a23": "欲情交通。」內興恚怒憎疾之心，瞋恚赫熾",
    "T04n0212_023:0731a24": "不顧其理，直前問曰：「卿為仙士在此習術，",
    "T04n0212_023:0731a25": "卿為得第一禪耶？」對曰：「不也。大王！」復重問：",
    "T04n0212_023:0731a26": "「頗得第二、第三、第四禪、空處、識處、不用處、有想",
    "T04n0212_023:0731a27": "無想處耶？」對曰：「不也。大王！」王告之曰：「卿今",
    "T04n0212_023:0731a28": "在此學於道術，於此諸德不獲其一，何為在",
    "T04n0212_023:0731a29": "此喪其日月？」菩薩報曰：「吾所以捐棄家業在",
    "T04n0212_023:0731b01": "此學者，欲修忍辱之定。」王復自念：「此人在",
    "T04n0212_023:0731b02": "此學來積久，向瞻我色知我瞋盛，是以報我",
    "T04n0212_023:0731b03": "修行忍辱，吾今試之為審爾不？夫試忍之法，",
    "T04n0212_023:0731b04": "不可飲食餚饌作倡伎樂乃得知之，要用威",
    "T04n0212_023:0731b05": "怒切痛傷肌之惱乃知現驗。」王語仙士：「設卿",
    "T04n0212_023:0731b06": "行忍辱者，速舒右手，吾欲試之。」是時，菩薩歡",
    "T04n0212_023:0731b07": "悅舒之，時王恚盛不顧後世，尋拔利劍斫右",
    "T04n0212_023:0731b08": "手斷次斫左手，復斫右脚次斫左脚，截耳截",
    "T04n0212_023:0731b09": "鼻，王問仙士：「汝今何所志求？」仙士報曰：「吾今",
    "T04n0212_023:0731b10": "行忍辱不捨斯須，正使王今取我身體碎如",
    "T04n0212_023:0731b11": "芥子，終不退轉失慈忍辱。夫人瞋恚污染之",
    "T04n0212_023:0731b12": "心，形毀之後漏血無量，我今得忍加被毀形，",
    "T04n0212_023:0731b13": "諸瘡孔中悉出乳汁，以此為驗故行忍辱。」",
    "T04n0212_023:0731b14": "去彼不遠復有仙士數百之眾在彼學道，聞",
    "T04n0212_023:0731b15": "此菩薩為王所毀，皆來奔趣圍繞問訊：「不審",
    "T04n0212_023:0731b16": "仙士疼痛不至劇耶？」對曰：「非也。」諸賢諸仙復",
    "T04n0212_023:0731b17": "問曰：「汝今形體分為七分，豈得復言無疼痛",
    "T04n0212_023:0731b18": "耶？」菩薩報曰：「心痛形不痛者，便墮地獄餓鬼",
    "T04n0212_023:0731b19": "畜生，形痛心不痛者，便成無上為最正覺。」爾",
    "T04n0212_023:0731b20": "時諸仙士各各歎曰：「善哉善哉！神仙忍之為",
    "T04n0212_023:0731b21": "妙無有過者，捷疾利根長養其福，必果其願",
    "T04n0212_023:0731b22": "將至不久。」是故說曰，忍辱為第一也。佛說",
    "T04n0212_023:0731b23": "泥洹最者，法中之微妙者莫過泥洹，夫泥洹",
    "T04n0212_023:0731b24": "者不生不老不病不死，澹然無為無起滅想，",
    "T04n0212_023:0731b25": "法中之上無復過者。是故說曰，佛說泥洹最",
    "T04n0212_023:0731b26": "也。不以懷煩熱者，所以捨家捐棄妻子，除",
    "T04n0212_023:0731b27": "去五欲捨世八業，不顧俗榮出家修道，何為",
    "T04n0212_023:0731b28": "於中惱熱眾生？是故說曰，不以懷煩熱也。",
    "T04n0212_023:0731b29": "害他為沙門者，夫為沙門應第一義，隨沙門",
    "T04n0212_023:0731c01": "法不越次序，無有憎嫉詐誑於人，護彼如視",
    "T04n0212_023:0731c02": "己，不從教，令進學。是故說曰，害他為沙門",
    "T04n0212_023:0731c03": "也。",
    "T04n0212_023:0731c04": "言當莫麤獷，　　所說應辯才，",
    "T04n0212_023:0731c05": "少聞共論難，　　反受彼屈伏。",
    "T04n0212_023:0731c06": "言當莫麤獷者，佛在世與大目揵連說法：",
    "T04n0212_023:0731c07": "「卿今日目連！夫為說法當如法說。其間不容",
    "T04n0212_023:0731c08": "雜糅之義，說正法時心意端正，不得左右顧",
    "T04n0212_023:0731c09": "視，豈當浮說不急之事。何以故爾？夫麤言",
    "T04n0212_023:0731c10": "者多諸瑕隙，後更受形一身百頭，如彼迦比",
    "T04n0212_023:0731c11": "羅比丘不異。」是故說曰，言當莫麤獷也。所",
    "T04n0212_023:0731c12": "說應辯才者，知天文地理星宿變異災怪所",
    "T04n0212_023:0731c13": "出，六藝通達博練典籍，造作無端便為智者",
    "T04n0212_023:0731c14": "所見嫌疑，若喚責數倍增恚怒，如斯之徒不",
    "T04n0212_023:0731c15": "可親近，是故說曰，所說應辯才也。少聞共",
    "T04n0212_023:0731c16": "論難，反受彼屈伏者，人相是非此來久矣，我",
    "T04n0212_023:0731c17": "所說是汝所說非，互相高下遂生忿怒，猶如",
    "T04n0212_023:0731c18": "二人謗毀於佛，一人有受教不審。一人無",
    "T04n0212_023:0731c19": "信諸根闇鈍。如斯二人受地獄餓鬼畜生根",
    "T04n0212_023:0731c20": "栽，若生為人，六情不具言語謇吃。是故說",
    "T04n0212_023:0731c21": "曰，少聞共論難，反受彼屈伏也。",
    "T04n0212_023:0731c22": "數自興煩惱，　　猶彼器敗壞，",
    "T04n0212_023:0731c23": "生死數流轉，　　長沒無出期。",
    "T04n0212_023:0731c24": "數自興煩惱，猶彼器敗壞者，如人執愚至死",
    "T04n0212_023:0731c25": "不改，結使縛著顛倒亂想，邪見貿誡而自",
    "T04n0212_023:0731c26": "纏絡，猶若破器漏出所盛無所復中，塵土垢",
    "T04n0212_023:0731c27": "坌而自污染，是故說曰，數自興煩惱，猶彼器",
    "T04n0212_023:0731c28": "敗壞也。生死數流轉，長沒無出期者，人不豫",
    "T04n0212_023:0731c29": "慮必受其殃，猶若陶輪輪轉不停，久處生死",
    "T04n0212_023:0732a01": "求出難剋無以為喻，是故說曰，生死數流",
    "T04n0212_023:0732a02": "轉，長沒無出期也。",
    "T04n0212_023:0732a03": "若不自煩惱，　　猶器完牢具，",
    "T04n0212_023:0732a04": "如是至泥洹，　　永無塵垢翳。",
    "T04n0212_023:0732a05": "若不自煩惱，猶器完牢具者，若能自專不興",
    "T04n0212_023:0732a06": "諸著去諸縛結，便當獲致無漏慧根，四意止、",
    "T04n0212_023:0732a07": "四意斷、四神足、五根、五力、七覺意、賢聖八品",
    "T04n0212_023:0732a08": "道，猶如完器堪任受盛，眾人見者莫不愛樂，",
    "T04n0212_023:0732a09": "是故說曰，若不自煩惱，猶器完牢具也。如是",
    "T04n0212_023:0732a10": "至泥洹，永無塵垢翳者，人無此瑕滓，得至滅",
    "T04n0212_023:0732a11": "盡泥洹之處，永寂永息無所起滅，是故說曰，",
    "T04n0212_023:0732a12": "如是至泥洹，永無塵垢翳也。",
    "T04n0212_023:0732a13": "無病第一利，　　知足第一富，",
    "T04n0212_023:0732a14": "知親第一友，　　泥洹第一樂。",
    "T04n0212_023:0732a15": "無病第一利者，世多有人宿少疹患，皆由前",
    "T04n0212_023:0732a16": "世報應之果。昔有二商客冒涉危嶮他國治",
    "T04n0212_023:0732a17": "生，未經幾日積財無數。一人緣至卒遇重患，",
    "T04n0212_023:0732a18": "所有財貨療患亦盡，窮困頓篤不蒙瘳除；",
    "T04n0212_023:0732a19": "一人無病不費財貨，雖獲大利猶懷怨訴：「我",
    "T04n0212_023:0732a20": "今所得蓋不足言。」安隱歸家無所損失，晝",
    "T04n0212_023:0732a21": "夜怨訴不獲財利，親族勸諫語商人曰：「卿今",
    "T04n0212_023:0732a22": "無病安隱至家，何為㘁呌言不獲利？有身",
    "T04n0212_023:0732a23": "全命寶中之上。」是故說曰，無病第一利也。",
    "T04n0212_023:0732a24": "知足第一富者，如佛律藏所說，世有二人難",
    "T04n0212_023:0732a25": "可厭足。云何為二？一得財而費耗，二者",
    "T04n0212_023:0732a26": "得財而深藏。若使閻浮地內，天降七寶滿",
    "T04n0212_023:0732a27": "此世界，與此二人者猶不知足。未斷欲之人",
    "T04n0212_023:0732a28": "貪著財貨，得而復求不知厭足，唯有履道之",
    "T04n0212_023:0732a29": "人，明知非常解釋非真不顧其珍，解知幻化",
    "T04n0212_023:0732b01": "不得久停。猶若琢石見火電之過歷目，如斯",
    "T04n0212_023:0732b02": "之變遷轉不住。是故說曰，知足第一富也。",
    "T04n0212_023:0732b03": "知親第一友者，人共知親以欵到為本，先",
    "T04n0212_023:0732b04": "信後義乃可同處。猶昔有一人情愛至深，但",
    "T04n0212_023:0732b05": "與朋友從事，不與兄弟言談，官遣禁防來召",
    "T04n0212_023:0732b06": "此人，其人醉酒殺官來使，尋走奔向歸趣朋",
    "T04n0212_023:0732b07": "友，以己情實具向彼說：「我今危厄投足無地，",
    "T04n0212_023:0732b08": "唯見容受得免其困。」朋友聞之皆共愕然：「咄",
    "T04n0212_023:0732b09": "卿大事難可藏匿，直可時還勿復停此，設",
    "T04n0212_023:0732b10": "事顯露罪我不少，卿有兄弟宗族昌熾，何為",
    "T04n0212_023:0732b11": "向我叛於骨肉？」其人聞之尋還歸家，投歸兄",
    "T04n0212_023:0732b12": "弟五體歸命，以實自陳所作愆咎。宗族聞之",
    "T04n0212_023:0732b13": "皆共慰勞：「勿為懼怖，當設權計使免此難。」",
    "T04n0212_023:0732b14": "五親雲集嚴駕行調，各各進路適他國界，更",
    "T04n0212_023:0732b15": "立屋宅共相敬待倍勝本國，財寶日熾僕從",
    "T04n0212_023:0732b16": "無數。是故說曰，知親第一友也。泥洹第一",
    "T04n0212_023:0732b17": "樂者，泥洹之中終無患苦，塵勞眾結永無復",
    "T04n0212_023:0732b18": "有休息滅盡，是故說曰，泥洹第一樂。",
    "T04n0212_023:0732b19": "飢為第一患，　　行為第一苦，",
    "T04n0212_023:0732b20": "如實知此者，　　泥洹第一樂。",
    "T04n0212_023:0732b21": "飢為第一患者，昔蓱沙王為兒阿闍世閉在",
    "T04n0212_023:0732b22": "深牢，人信斷絕糧餉不通，在彼飢困告訴無",
    "T04n0212_023:0732b23": "所。王欻思惟念佛在心憶本所說，尋於獄中",
    "T04n0212_023:0732b24": "而說斯偈：",
    "T04n0212_023:0732b25": "「最勝言教，　　流布無際，　　世共傳習，",
    "T04n0212_023:0732b26": "實無有厭。　　如無等倫，　　所說善教，",
    "T04n0212_023:0732b27": "身苦所逼，　　何過飢患？」",
    "T04n0212_023:0732b28": "患中之苦者莫過於飢，是故說曰，飢為第一",
    "T04n0212_023:0732b29": "患也。行為第一苦者，夫人處世志趣不同所",
    "T04n0212_023:0732c01": "習各別，飢寒勤苦切身之酷，若人受形當有",
    "T04n0212_023:0732c02": "處胎冥室之患，設復降形有折體之惱，諸",
    "T04n0212_023:0732c03": "情具足當有衰喪老病所困，形受神從便",
    "T04n0212_023:0732c04": "當受彼善惡之報，斯由造行之所致也。是故",
    "T04n0212_023:0732c05": "說曰，行為第一苦也。如實知此者，泥洹第一",
    "T04n0212_023:0732c06": "樂，人之修行求於永寂永離眾患，安處無為",
    "T04n0212_023:0732c07": "無復眾惱苦痛之患，是故說曰，如實知此者，",
    "T04n0212_023:0732c08": "泥洹第一樂也。",
    "T04n0212_023:0732c09": "趣善之徒少，　　趣惡之徒多，",
    "T04n0212_023:0732c10": "如實知此者，　　速求於泥洹。",
    "T04n0212_023:0732c11": "人在世間修善者少，雖復行善願不從意，設",
    "T04n0212_023:0732c12": "當眾行具足，是時諸天唯人為善處，人以天",
    "T04n0212_023:0732c13": "為福堂。猶如雜契經所說，佛告比丘：「諸天",
    "T04n0212_023:0732c14": "自知五瑞應至皆共雲集。」語彼天子曰：「汝從",
    "T04n0212_023:0732c15": "此沒願生善處，至彼至是快得善利，以得",
    "T04n0212_023:0732c16": "善利安處無為。」爾時比丘前白佛言：「云何——世",
    "T04n0212_023:0732c17": "尊！——諸天善處，快得善利，安處無為？此三句義",
    "T04n0212_023:0732c18": "何者是也？」佛告比丘：「道根具足，於正法中",
    "T04n0212_023:0732c19": "剃除鬚髮，著三法衣，不樂家屬，出家學道。是",
    "T04n0212_023:0732c20": "謂——比丘！——諸天之善處。」云何安處無為？佛告比",
    "T04n0212_023:0732c21": "丘：「得四聖諦思惟分別。是謂——比丘！——諸天安處",
    "T04n0212_023:0732c22": "無為。」在世行道修善者少，趣善之徒少也。趣",
    "T04n0212_023:0732c23": "惡之徒多者，所以然者？眾生之類修惡者多，",
    "T04n0212_023:0732c24": "不識佛不識法不識比丘僧，亦復不分別善",
    "T04n0212_023:0732c25": "惡好之與醜，但種地獄餓鬼畜生之根栽，從",
    "T04n0212_023:0732c26": "冥入冥無復出期，猶盲執燭照彼不自明。是",
    "T04n0212_023:0732c27": "故說曰，趣惡之徒多也。如實知此者，速求於",
    "T04n0212_023:0732c28": "泥洹者，人有利疾俱寤不同，或有聞而自",
    "T04n0212_023:0732c29": "寤，或有覩形而解者，是以聖人布教若干，",
    "T04n0212_023:0733a01": "應病適前投藥不虛，其中利根之徒，觀世萬",
    "T04n0212_023:0733a02": "變難可同處，上求無為如救頭然，所以者何？",
    "T04n0212_023:0733a03": "彼處虛寂閑靜安樂，永合虛表澄神不動。",
    "T04n0212_023:0733a04": "是故說曰，如實知此者，速求於泥洹也。",
    "T04n0212_023:0733a05": "有因生善處，　　有緣生惡趣，",
    "T04n0212_023:0733a06": "有緣般泥洹，　　如斯皆有緣。",
    "T04n0212_023:0733a07": "有因生善處者，云何為緣？所謂緣者，施戒聞",
    "T04n0212_023:0733a08": "慧思惟，清信士威儀，出家威儀，大道人威",
    "T04n0212_023:0733a09": "儀，捨善行跡，是謂因緣趣道之基，是故說",
    "T04n0212_023:0733a10": "曰，有因生善處也。有緣生惡趣者，有何因緣？",
    "T04n0212_023:0733a11": "喻如有人內懷憎嫉施心不開，犯戒殺生不",
    "T04n0212_023:0733a12": "與取，如此十惡之行不能改更，遂致墜墮趣",
    "T04n0212_023:0733a13": "於三塗，是故說曰，有緣生惡趣也。有緣般泥",
    "T04n0212_023:0733a14": "洹者，所說泥洹皆用賢聖真道，斷諸結使前",
    "T04n0212_023:0733a15": "趣無為，離此聖品則不可獲，猶如外道梵志",
    "T04n0212_023:0733a16": "自相謂言：「世無因緣亦無本末，有者自然而",
    "T04n0212_023:0733a17": "有，無者自然而無。何以知其然？猶若曠野",
    "T04n0212_023:0733a18": "荊棘生其棘鍼，豈有巧匠削利鍼乎？如鹿百",
    "T04n0212_023:0733a19": "獸群鳥樹拪，衣毛雜色形像不同，豈復有人",
    "T04n0212_023:0733a20": "彩畫其體乎？論其品類受性不同，地性素耎",
    "T04n0212_023:0733a21": "石性素堅，豈復有人造堅耎耶？斯皆無因",
    "T04n0212_023:0733a22": "緣而自然生。」如此之類執迷來久，共相教授",
    "T04n0212_023:0733a23": "至今不絕，是故世尊說曰：「其事有緣，不唐苦",
    "T04n0212_023:0733a24": "爾。復何因緣？眾生修行十善，眾生所處其地",
    "T04n0212_023:0733a25": "平正，爾時坑坎高岸荊棘逆草自然平整；其",
    "T04n0212_023:0733a26": "有眾生修行惡者，是時普地盡生荊棘高岸",
    "T04n0212_023:0733a27": "絕坑，蚖蛇毒蟲孚乳滋多，皆由先身積惡所",
    "T04n0212_023:0733a28": "致。」是故說曰，如斯皆有緣也。",
    "T04n0212_023:0733a29": "鹿歸於野，　　鳥歸虛空，　　義歸分別，",
    "T04n0212_023:0733b01": "真人歸滅。",
    "T04n0212_023:0733b02": "昔者世尊在摩竭界甘果園側因帝石室。",
    "T04n0212_023:0733b03": "爾時世尊以天眼清淨寂然無塵垢，見有眾",
    "T04n0212_023:0733b04": "群鹿遇彼獵師，懷驚愕馳奔嶮岨之中。爾",
    "T04n0212_023:0733b05": "時世尊復以天眼，見有群鳥避羅高翔馳趣",
    "T04n0212_023:0733b06": "虛空，如來天眼復見比丘言辯義趣柔和暢",
    "T04n0212_023:0733b07": "達，尋即其夜思惟十二因緣，反覆究悉逆順",
    "T04n0212_023:0733b08": "本末，如來天眼亦復覩之，復見異比丘，通",
    "T04n0212_023:0733b09": "夜之中反覆思惟，入解脫禪定，夜將欲曉闇",
    "T04n0212_023:0733b10": "復欲盡，於無餘泥洹界，而般泥洹，復是如",
    "T04n0212_023:0733b11": "來神眼所監。爾時世尊觀此義因緣所起，欲",
    "T04n0212_023:0733b12": "使弟子演布其教，復使正法久住於世，使後",
    "T04n0212_023:0733b13": "群生覩其大明，爾時世尊便說此偈：",
    "T04n0212_023:0733b14": "「鹿歸於野，　　鳥歸虛空，　　義歸分別，",
    "T04n0212_023:0733b15": "真人歸滅。",
    "T04n0212_023:0733b16": "「不以懈怠意，　　怯弱有所至，",
    "T04n0212_023:0733b17": "欲求至泥洹，　　焚燒諸縛著。」",
    "T04n0212_023:0733b18": "不以懈怠意，怯弱有所至者，如佛契經《中阿",
    "T04n0212_023:0733b19": "鋡》所說，佛告比丘：「此法精進者所修非懈",
    "T04n0212_023:0733b20": "怠者所修，然性懈怠不能自進，焉能巧便得",
    "T04n0212_023:0733b21": "至泥洹？猶如有人素性怯弱素無兩目，豈能",
    "T04n0212_023:0733b22": "設意露宿曠野？多諸盜寇路難得越，欲求度",
    "T04n0212_023:0733b23": "彼嶮難處者，以有健夫勇猛之士，乃得自濟，",
    "T04n0212_023:0733b24": "安身無為；懷愚性邪意信倒見，終不得越嶮",
    "T04n0212_023:0733b25": "難之處。要有智慧之目賢聖之術，然後能到",
    "T04n0212_023:0733b26": "無為之場。」是故說曰，不以懈怠意，怯弱有所",
    "T04n0212_023:0733b27": "至，欲求至泥洹，焚燒諸縛著也。",
    "T04n0212_023:0733b28": "比丘速抒船，　　以抒便當輕，",
    "T04n0212_023:0733b29": "永斷貪欲情，　　然後至泥洹。",
    "T04n0212_023:0733c01": "昔有比丘欲渡江河，值有弊船朽故不治，是",
    "T04n0212_023:0733c02": "時船師報比丘曰：「道士欲有所之，可以己功",
    "T04n0212_023:0733c03": "抒此儲水，船輕身全何往不剋。」爾時比丘",
    "T04n0212_023:0733c04": "盡其乳哺之力，抒其船水窮，乃得越至彼水",
    "T04n0212_023:0733c05": "岸。收攝衣服整頓威儀，漸漸往至親近世尊，",
    "T04n0212_023:0733c06": "到已頭面禮足在一面坐。如來知彼應得濟",
    "T04n0212_023:0733c07": "渡，是以顧眄熟視而已，非是辟支羅漢之所",
    "T04n0212_023:0733c08": "及也。爾時世尊便說此偈：",
    "T04n0212_023:0733c09": "「比丘速抒船，　　以抒便當輕，",
    "T04n0212_023:0733c10": "永斷貪欲情，　　然後至泥洹。」",
    "T04n0212_023:0733c11": "爾時世尊告諸比丘：「汝今乃慮目前之難，乃",
    "T04n0212_023:0733c12": "更反懼後世之忌。船者危嶮世之常法，權渡",
    "T04n0212_023:0733c13": "群生不以為惓，形如真器純盛不淨，何不遺",
    "T04n0212_023:0733c14": "棄，抒穢漏病斷婬怒癡，乘賢聖船得至泥洹",
    "T04n0212_023:0733c15": "者也。」",
    "T04n0212_023:0733c16": "我有本以無，　　本有我今無，",
    "T04n0212_023:0733c17": "非無亦非有，　　如今不可獲。",
    "T04n0212_023:0733c18": "我有本以無，本有我今無者，外道異學所見",
    "T04n0212_023:0733c19": "不同各自為正，我本姓某字某雖有而無，雖",
    "T04n0212_023:0733c20": "無而有，無有而自生，是故說曰，我有本以",
    "T04n0212_023:0733c21": "無，本有我今無也。非無亦非有者，非無者過",
    "T04n0212_023:0733c22": "去也，亦非有者當來也，如今不可獲者現在",
    "T04n0212_023:0733c23": "也。執愚之士豈離沙門梵志，行此邪徑不自",
    "T04n0212_023:0733c24": "改更。所以爾者？不解第一之義泥洹之道，信",
    "T04n0212_023:0733c25": "於邪見不信泥洹。是故說曰，我有本以無，本",
    "T04n0212_023:0733c26": "有我今無，非無亦非有，如今不可獲也。",
    "T04n0212_023:0733c27": "難見諦不動，　　善觀而分別，",
    "T04n0212_023:0733c28": "當察愛盡原，　　是謂名苦際。",
    "T04n0212_023:0733c29": "難見諦不動，善觀而分別者，滅盡泥洹極為",
    "T04n0212_023:0734a01": "微妙，無形而不可見，有為之法動轉不停，",
    "T04n0212_023:0734a02": "無形法者不可移轉，唯有如來、辟支佛及聲",
    "T04n0212_023:0734a03": "聞等，以智慧眼善觀而分別一一決了，是故",
    "T04n0212_023:0734a04": "說曰，難見諦不動，善觀而分別者也。當察愛",
    "T04n0212_023:0734a05": "盡原，是謂名苦際者，知愛根本興病若干，於",
    "T04n0212_023:0734a06": "中自拔永斷無餘，是故說曰，當察愛盡原，是",
    "T04n0212_023:0734a07": "謂名苦際也。",
    "T04n0212_023:0734a08": "斷愛除其欲，　　竭河無流兆，",
    "T04n0212_023:0734a09": "能明此愛本，　　是謂名苦際。",
    "T04n0212_023:0734a10": "斷愛除其欲者，愛之為病眾患之本，以拔愛",
    "T04n0212_023:0734a11": "本枝葉不滋，於中自拔永斷無餘，欲本自滅",
    "T04n0212_023:0734a12": "更不復生，由愛生欲流，猶如駛河漂溺生類，",
    "T04n0212_023:0734a13": "億千萬眾喪其命根不得全濟，河竭之後眾",
    "T04n0212_023:0734a14": "生往來無形傷害，是故說曰，斷愛除其欲，竭",
    "T04n0212_023:0734a15": "河無流兆也。能明此愛本，是謂名苦際者，",
    "T04n0212_023:0734a16": "愛為形質、欲為枝葉、癡為潤津，若彼學人思",
    "T04n0212_023:0734a17": "惟妙觀，能斷此者超越苦際，是故說曰，能明",
    "T04n0212_023:0734a18": "此愛本，是謂名苦際也。",
    "T04n0212_023:0734a19": "見而實而見，　　聞而實而聞，",
    "T04n0212_023:0734a20": "知而實而知，　　是謂名苦際。",
    "T04n0212_023:0734a21": "何以故說見而實而見？何以故非見實而",
    "T04n0212_023:0734a22": "非見？如復有人，若眼見色分別色本，思惟識",
    "T04n0212_023:0734a23": "緣不起想著。非見實而非見者，如彼愚惑之",
    "T04n0212_023:0734a24": "人，眼見色而生眼識，此雖見不如非見。何",
    "T04n0212_023:0734a25": "以故？由其眼見而興眼識故也。是故說曰，",
    "T04n0212_023:0734a26": "見而實而見也。聞而實而聞者，若人聞微妙",
    "T04n0212_023:0734a27": "之聲，不興識著，是故說曰，聞而實而聞者也。",
    "T04n0212_023:0734a28": "知而實而知者，如復有人分別識身，採取善",
    "T04n0212_023:0734a29": "根捨棄不善根，諸垢永盡更不造新，是故說",
    "T04n0212_023:0734b01": "曰，知而實而知，是謂名苦際也。",
    "T04n0212_023:0734b02": "伊寧彌泥，　　陀俾陀羅俾，",
    "T04n0212_023:0734b03": "摩屑姤屑，　　一切毘羅梨，",
    "T04n0212_023:0734b04": "是謂名苦際。",
    "T04n0212_023:0734b05": "昔佛世尊與四天王說法，二人解中國之語，",
    "T04n0212_023:0734b06": "二人不解；二人不解者與說曇密羅國語，",
    "T04n0212_023:0734b07": "宣暢四諦；雖說曇密羅國語，一人解一人",
    "T04n0212_023:0734b08": "不解，所不解者，復與說彌梨車語，摩屑姤",
    "T04n0212_023:0734b09": "屑一切毘利羅。時，四天王皆達四諦，尋於坐",
    "T04n0212_023:0734b10": "上得柔順法忍。",
    "T04n0212_023:0734b11": "無身滅其想，　　諸痛得清涼，",
    "T04n0212_023:0734b12": "眾行永休息，　　識想不復興，",
    "T04n0212_023:0734b13": "是謂名苦際。",
    "T04n0212_023:0734b14": "無身滅其想者，是身無牢為磨滅法，是身不",
    "T04n0212_023:0734b15": "堅必當離散，唯有五分法身乃謂牢固，意從",
    "T04n0212_023:0734b16": "想生想興萬病，能滅其想乃應道真，是故說",
    "T04n0212_023:0734b17": "曰，無身滅其想也。諸痛得清涼者，此眾生類",
    "T04n0212_023:0734b18": "流轉生死之海，江湖四瀆投之無厭，斯由痛",
    "T04n0212_023:0734b19": "本以受其困，眾生相殘共相殺害，皆由於痛",
    "T04n0212_023:0734b20": "而致此患，唯有智者不造其痛，是故說曰，諸",
    "T04n0212_023:0734b21": "痛得清涼也。眾行永休息者，人之受識由行",
    "T04n0212_023:0734b22": "而生，行以滋長以成萬病，善行趣善惡行趣",
    "T04n0212_023:0734b23": "惡，智人習行不造行本，是故說，眾行永休息",
    "T04n0212_023:0734b24": "也。識想不復興者，識想流馳興病萬端，是以",
    "T04n0212_023:0734b25": "聖人攝識不散，人之興識多起癡根，以三百",
    "T04n0212_023:0734b26": "藥滅百識，晨用百藥，中用百藥，暮用百藥，而",
    "T04n0212_023:0734b27": "滅識想；復以無漏聖行頂忍之法而滅識想，",
    "T04n0212_023:0734b28": "是故說曰，識想不復興也。有依便有動，有動",
    "T04n0212_023:0734b29": "便無滅，已無滅則知無厭，以知無滅則不見",
    "T04n0212_023:0734c01": "去來今，以無去來今則無生死，以無生死愁",
    "T04n0212_023:0734c02": "憂苦惱，由此苦陰生諸眾病，斯由習興，眾結",
    "T04n0212_023:0734c03": "纏裹。人之修行必有所依。所謂依者，山河石",
    "T04n0212_023:0734c04": "壁有形之類，目所覩者皆謂依也，能滅此者",
    "T04n0212_023:0734c05": "乃應第一義，於第一義不見來往周旋，以",
    "T04n0212_023:0734c06": "無來往周旋則無生死；不解此者則興塵勞，",
    "T04n0212_023:0734c07": "生老病死日日滋長，從是生憂愁惱萬端，",
    "T04n0212_023:0734c08": "尋之不見其緒，展轉相生成其五陰苦形，能",
    "T04n0212_023:0734c09": "滅此者唯有泥洹之道也。或有比丘有生有",
    "T04n0212_023:0734c10": "實有為，或有比丘無生無實無為，比丘不為",
    "T04n0212_023:0734c11": "無為者亦不有生，設不有生不有實不有為",
    "T04n0212_023:0734c12": "者，則因生因實因有為而說無為也。設當眾",
    "T04n0212_023:0734c13": "生無此患者，如來終不說滅盡泥洹之樂。",
    "T04n0212_023:0734c14": "知生之本末，　　有為知無為，",
    "T04n0212_023:0734c15": "生老所纏裹，　　衰者甚難制。",
    "T04n0212_023:0734c16": "知生之本末者，如彼契經《中阿鋡》所說，大",
    "T04n0212_023:0734c17": "愛之本末所說，佛告阿難：「若生無有生者，",
    "T04n0212_023:0734c18": "則不告人說生之法，下至群徒魚水之類，",
    "T04n0212_023:0734c19": "設龍有龍性鬼有鬼性，天有天性人有人性。",
    "T04n0212_023:0734c20": "如是阿難！我知有生故說生矣。」是故說曰，知",
    "T04n0212_023:0734c21": "生之本末也。有為知無為者，無形無像不可",
    "T04n0212_023:0734c22": "覩察於變易法，是故說曰，於有為知無為也。",
    "T04n0212_023:0734c23": "生老所纏裹者，人之處世衰老則知死，二事",
    "T04n0212_023:0734c24": "見逼不免其患，是故說曰，生老所纏裹也。衰",
    "T04n0212_023:0734c25": "者甚難制者，斯由眾行婬欲瞋恚愚癡憍慢",
    "T04n0212_023:0734c26": "嫉妬恚癡，為老病所使，由此而起，是故說",
    "T04n0212_023:0734c27": "曰，衰者甚難制也。",
    "T04n0212_023:0734c28": "非食命不濟，　　孰能不揣食？",
    "T04n0212_023:0734c29": "夫立食為先，　　然後乃至道。",
    "T04n0212_023:0735a01": "眾生之類悠悠在世，皆由於食，人不得食無",
    "T04n0212_023:0735a02": "以行道，是故說曰，非食命不濟也。孰能不揣",
    "T04n0212_023:0735a03": "食者，覺此非常知食所出審諦無疑，受者施",
    "T04n0212_023:0735a04": "行非有狐疑，是故說曰，孰能不揣食也。食",
    "T04n0212_023:0735a05": "之為物生死滓濁之法，有形則累其食，是故",
    "T04n0212_023:0735a06": "說曰，夫立食為先也。佛告諸比丘：「我知諸入",
    "T04n0212_023:0735a07": "非地非水非火非風，所以非識非空非不用",
    "T04n0212_023:0735a08": "非識非有想無想，非今世後世，非及日月所",
    "T04n0212_023:0735a09": "照處，如斯之類非緣所及。其中倒見之人求",
    "T04n0212_023:0735a10": "日解脫，尼揵子等自相教訓求解脫者，要",
    "T04n0212_023:0735a11": "當入六十肘百由延，其入此室者便得解脫。」",
    "T04n0212_023:0735a12": "佛觀此義已欲斷生死狐疑，欲遮尼揵子顛",
    "T04n0212_023:0735a13": "倒之想故說此事，欲斷後世狐疑故故說",
    "T04n0212_023:0735a14": "斯事。「日月不俱明，邪正不競興，此事明矣。",
    "T04n0212_023:0735a15": "是故比丘！我亦不說周旋往來生死起滅，此",
    "T04n0212_023:0735a16": "謂苦際之本也。」",
    "T04n0212_023:0735a17": "地種及水火，　　是時風無吹，",
    "T04n0212_023:0735a18": "光焰所不照，　　亦不見其實。",
    "T04n0212_023:0735a19": "應化之人或憑所豪，或因有所濟，應豪貴度",
    "T04n0212_023:0735a20": "者不加言聲，所憑度者豁然自寤不須師",
    "T04n0212_023:0735a21": "匠，謙恭卑下者自然得寤，是故說曰，光焰所",
    "T04n0212_023:0735a22": "不照，亦不見其實也。",
    "T04n0212_023:0735a23": "非月非有光，　　非日非有明，",
    "T04n0212_023:0735a24": "審諦觀此者，　　乃應梵志行。",
    "T04n0212_023:0735a25": "非月非有光，非日非有明者，猶如日月之光",
    "T04n0212_023:0735a26": "眾塵自蔽，不能廣布宣其教命，猶若忉利天",
    "T04n0212_023:0735a27": "上及一究竟天，光光自照無有日月光明，皆",
    "T04n0212_023:0735a28": "由曩昔積行所致，是故說曰，非月非有光，非",
    "T04n0212_023:0735a29": "日非有明也。審諦觀此者，乃應梵志行者，所",
    "T04n0212_023:0735b01": "謂梵志者，越過三界行充德滿故曰梵志，是",
    "T04n0212_023:0735b02": "故說曰，審諦觀此者，乃應梵志行也。",
    "T04n0212_023:0735b03": "端正色縱容，　　得脫一切苦，",
    "T04n0212_023:0735b04": "非色非不色，　　得脫一切苦。",
    "T04n0212_023:0735b05": "有色無色生於苦本，能脫此苦者，諸苦中得",
    "T04n0212_023:0735b06": "脫，是故說曰，端正色縱容，得脫一切苦。",
    "T04n0212_023:0735b07": "究竟不恐懼，　　越縛無狐疑，",
    "T04n0212_023:0735b08": "未斷有欲刺，　　豈知身為患？",
    "T04n0212_023:0735b09": "究竟不恐懼者，究竟有二事：一者用意究",
    "T04n0212_023:0735b10": "竟，二者自然究竟。心正而不畏其曲，是故",
    "T04n0212_023:0735b11": "說曰，究竟不恐懼也。越縛無狐疑者，斷諸結",
    "T04n0212_023:0735b12": "縛永盡無餘，生死久長輪轉五道輪轉無際，",
    "T04n0212_023:0735b13": "不知慚愧恥辱之法，是故說曰，越縛無狐疑",
    "T04n0212_023:0735b14": "也。未斷有欲刺，豈知身為患者，夫人處世行",
    "T04n0212_023:0735b15": "法不同，未得斷有欲者，其事有三：一者欲",
    "T04n0212_023:0735b16": "有，二者色有，三者無色有。所謂欲刺者邪",
    "T04n0212_023:0735b17": "徑之刺，打捶而重捶損而重，是故說曰，未",
    "T04n0212_023:0735b18": "斷有欲刺，豈知身為患也。",
    "T04n0212_023:0735b19": "所謂究竟者，　　息跡為第一，",
    "T04n0212_023:0735b20": "盡斷諸想著，　　文句不錯謬。",
    "T04n0212_023:0735b21": "所謂究竟者，息跡為第一者，所謂究竟者，法",
    "T04n0212_023:0735b22": "中之上無有過越，病中之重縛著欲心永盡",
    "T04n0212_023:0735b23": "無餘，是故說曰，所謂究竟者，息跡為第一也。",
    "T04n0212_023:0735b24": "盡斷諸想著，文句不錯謬者，所謂想者，興欲",
    "T04n0212_023:0735b25": "是想、瞋恚是想、愚癡是想，如彼雜契經所說，",
    "T04n0212_023:0735b26": "佛告比丘：「瞿多當知！欲怒癡想此為行本，",
    "T04n0212_023:0735b27": "彼諸眾想永盡無餘，亦不興想念彼欲意，所",
    "T04n0212_023:0735b28": "說言句終不錯謬。所以然者？行有究盡有不",
    "T04n0212_023:0735b29": "盡者，是故設教訓彼後生。」是故說曰，盡斷諸",
    "T04n0212_023:0735c01": "想著，文句不錯謬。",
    "T04n0212_023:0735c02": "知節不知節，　　最勝捨有行，",
    "T04n0212_023:0735c03": "內自思惟行，　　如卵壞其膜。",
    "T04n0212_023:0735c04": "知節不知節者，節為有為之行，不知節者久",
    "T04n0212_023:0735c05": "抱疹患，不容思惟道，六情閇塞不通道義，",
    "T04n0212_023:0735c06": "是故說曰，知節不知節也。最勝捨有行者，至",
    "T04n0212_023:0735c07": "真等正覺是為最勝，捨其三有不造其行，是",
    "T04n0212_023:0735c08": "故說曰，最勝捨有行也。內自思惟行，如卵壞",
    "T04n0212_023:0735c09": "其膜者，猶若入定不定，得其定意成其道果，",
    "T04n0212_023:0735c10": "猶如孚乳之類，捨皮而就其形；今亦如是，",
    "T04n0212_023:0735c11": "捨其本行而就無漏之行。是故說曰，如卵壞",
    "T04n0212_023:0735c12": "其膜也。",
    "T04n0212_023:0735c13": "眾施法施勝，　　眾樂法樂上，",
    "T04n0212_023:0735c14": "眾力忍力最，　　愛盡苦諦妙。",
    "T04n0212_023:0735c15": "眾施法施勝者，眾施之中，何以故說法施為",
    "T04n0212_023:0735c16": "勝？所謂法施者，為良為美為無眾患，其中",
    "T04n0212_023:0735c17": "眾生所聞法者，心意開寤靡不解脫。所謂",
    "T04n0212_023:0735c18": "財施者，一人足充，二者嫌恨，施意高下其",
    "T04n0212_023:0735c19": "事不同。由如與洴沙王說微妙之法，八萬",
    "T04n0212_023:0735c20": "諸天萬二千摩竭眾生，復與釋提桓因，在石",
    "T04n0212_023:0735c21": "室之中說微妙法，八萬諸天皆得微妙法，諸",
    "T04n0212_023:0735c22": "情通達無形罣礙也，是故說，眾施法施勝",
    "T04n0212_023:0735c23": "也。所謂財施者，今日受施明當更求，其中",
    "T04n0212_023:0735c24": "至求天上道者，彼人聞法從劫至劫無有窮",
    "T04n0212_023:0735c25": "盡，是故說曰，眾施法施勝也。眾樂法樂上者，",
    "T04n0212_023:0735c26": "在俗處樂亂想之本，至趣此正造地獄行；夫",
    "T04n0212_023:0735c27": "法樂者，暢達演說問則不滯，暢達觀意洋洋",
    "T04n0212_023:0735c28": "入耳。是故說曰，眾樂法樂上也。眾力忍力最",
    "T04n0212_023:0735c29": "者，昔有隣國之王，興兵起眾往攻敵國，左",
    "T04n0212_023:0736a01": "右諸臣語其王曰：「隣國興兵今來逼近，願王",
    "T04n0212_023:0736a02": "自備共相攻擊。」王語諸臣：「此是閑事，何必",
    "T04n0212_023:0736a03": "須吾公自臨敵？」賊以逼近攻伐城門，諸臣啟",
    "T04n0212_023:0736a04": "王：「賊今在外，明王宜當深慮斯理。」王告諸臣：",
    "T04n0212_023:0736a05": "「賊雖在外不足遠慮，但自營私何慮公務？」時",
    "T04n0212_023:0736a06": "賊暴虐轉入城裏，左右啟曰：「賊今逼近，不審",
    "T04n0212_023:0736a07": "明王竟何備慮？」王告諸臣：「此事微細何足上",
    "T04n0212_023:0736a08": "聞？」隣國大王轉進至殿，諸臣啟曰：「隣國之",
    "T04n0212_023:0736a09": "王今以見逼，不審聖尊有何思慮？」其王告曰：",
    "T04n0212_023:0736a10": "「我今處世變易不停，興者必衰合會有離，宜",
    "T04n0212_023:0736a11": "可脫服更改形容如乞士法，磨何自退往",
    "T04n0212_023:0736a12": "適深山，思惟道德可以自娛。設此暴王欲獲",
    "T04n0212_023:0736a13": "我身擒殺形體者，不辭其愆。所以然者？亡國",
    "T04n0212_023:0736a14": "失土皆由一人，我今受死萬民無患，豈不",
    "T04n0212_023:0736a15": "於我有大幸乎？」時彼敵國之王歎未曾有，舉",
    "T04n0212_023:0736a16": "聲唱言：「善哉善哉大王！自古迄今未有斯",
    "T04n0212_023:0736a17": "比，我雖得勝未如王比，開懷大通不顧世榮。",
    "T04n0212_023:0736a18": "自今已往還治本國，與王治化共相接待如",
    "T04n0212_023:0736a19": "己無異。」是故說曰，眾力忍力最。愛盡苦諦妙",
    "T04n0212_023:0736a20": "者，愛之為本眾結之本，學人習道先斷愛結，",
    "T04n0212_023:0736a21": "然後漸進無漏道撿，是故說曰，愛盡苦諦妙",
    "T04n0212_023:0736a22": "也泥洹品第二十七竟。",
    "T04n0212_023:0736a23": "出曜經卷第二十三"
}