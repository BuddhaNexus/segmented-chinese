{
    "T20n1191_009:0866b11": "大方廣菩薩藏文殊師利根本儀",
    "T20n1191_009:0866b12": "軌經卷第九",
    "T20n1191_009:0866b14": "西天譯經三藏朝散大夫試鴻臚少卿",
    "T20n1191_009:0866b15": "明教大師臣天息災奉　詔譯",
    "T20n1191_009:0866b16": "10 第三成就最上法品第三成就最上法品第十",
    "T20n1191_009:0866b17": "爾時世尊釋迦牟尼佛。復說此儀軌王最上",
    "T20n1191_009:0866b18": "成就法。若彼誦者作法之時。乘船入大恒河",
    "T20n1191_009:0866b19": "住河中間。以乳為食誦真言三十洛叉。別諸",
    "T20n1191_009:0866b20": "真言誦之皆得。若誦數足見一切龍。即作護",
    "T20n1191_009:0866b21": "摩爐如蓮華相。用前第一㡧面西安。置獻大",
    "T20n1191_009:0866b22": "供養。持誦者面東坐吉祥草座。以白檀恭俱",
    "T20n1191_009:0866b23": "摩香熏裛龍花。復用佉禰囉木為柴入在爐",
    "T20n1191_009:0866b24": "中。每一龍花加持七遍而作護摩。如是護摩",
    "T20n1191_009:0866b25": "數滿三萬。作護摩時如有龍現。或持香藥或",
    "T20n1191_009:0866b26": "持寶物。而與持誦者不得受之。若護摩畢已。",
    "T20n1191_009:0866b27": "得持明輪王速具神通。一切龍王皆悉降伏。",
    "T20n1191_009:0866b28": "如同侍從隨意自在。無有能勝之者。壽命三",
    "T20n1191_009:0866b29": "十中劫。親見聖妙吉祥。尋以摩頂具五神通。",
    "T20n1191_009:0866c01": "不久當來得成佛果。復有成就最上法。亦於",
    "T20n1191_009:0866c02": "大恒河中作法。先用吉祥果木一段。為其舟",
    "T20n1191_009:0866c03": "船牢固造作。復用吉祥菓木為於篙棹。所用",
    "T20n1191_009:0866c04": "船工心須巧妙。多有方便運彼舟船。往來安",
    "T20n1191_009:0866c05": "穩恒在中流。持誦者所有受持根本真言。或",
    "T20n1191_009:0866c06": "六字真言三字真言一字真言。及明王眷屬",
    "T20n1191_009:0866c07": "真言為成就法。於船中面西安㡧。持誦者面",
    "T20n1191_009:0866c08": "東持於齋戒。以乳菓子藥苗藥根等為食。一",
    "T20n1191_009:0866c09": "日三時洗浴三時換衣。默然志心於彼㡧前。",
    "T20n1191_009:0866c10": "誦前真言六十洛叉。持誦畢已船自往於大",
    "T20n1191_009:0866c11": "海。所用之物隨行受持。入大海時不得怕怖。",
    "T20n1191_009:0866c12": "唯持誦者一人可得迴船餘者皆否。須臾之",
    "T20n1191_009:0866c13": "間可行百千由旬。然就海中作成就法。先作",
    "T20n1191_009:0866c14": "護摩爐如甕。用佉禰囉木為柴。用白檀龍腦",
    "T20n1191_009:0866c15": "龍花合和為團。以瓦器內盛。或大或小臨時",
    "T20n1191_009:0866c16": "俱得。團數須滿六十洛叉加持作護摩。亦然",
    "T20n1191_009:0866c17": "於護摩時。有楞伽國住者羅叉變醜惡形。復",
    "T20n1191_009:0866c18": "有龍宮名大富貴。彼有大龍王從龍宮出。變",
    "T20n1191_009:0866c19": "種種身現善惡相。與彼羅剎發如是言。汝起",
    "T20n1191_009:0866c20": "汝起為我作主。如是復有阿修羅夜叉天人",
    "T20n1191_009:0866c21": "摩護羅伽及一切聖者。發善軟言勸請令起。",
    "T20n1191_009:0866c22": "不得便起亦不得驚怖。持誦者即誦真言。左",
    "T20n1191_009:0866c23": "手結祈克印祈克彼等。即生怕怖尋便退散。",
    "T20n1191_009:0866c24": "護摩作畢龍鬼既無。持誦者并所有船。剎那",
    "T20n1191_009:0866c25": "中間往色究竟天。及諸剎土往來自在。發菩",
    "T20n1191_009:0866c26": "提心見聖妙吉祥。獲得五通大力。所有一切",
    "T20n1191_009:0866c27": "龍一切羅叉。一切夜叉一切阿修羅。一切天",
    "T20n1191_009:0866c28": "人一切眾生。皆悉降伏受誦者勅。復得一切",
    "T20n1191_009:0866c29": "諸佛菩薩聖賢慈心護念。所有摩多鬼及一",
    "T20n1191_009:0867a01": "切鬼神不見其身。何況能為惱亂。",
    "T20n1191_009:0867a02": "復有成就最上法。用吉祥菓木一段。於恒河",
    "T20n1191_009:0867a03": "灘製作舟船。復令一百二十人執燈。身著白",
    "T20n1191_009:0867a04": "衣作於擁護。然將第一㡧。如前儀則安置獻",
    "T20n1191_009:0867a05": "大供養。復用龍花白檀恭俱摩龍腦。合和為",
    "T20n1191_009:0867a06": "團數作三萬。以佉禰囉木為柴用作護摩。作",
    "T20n1191_009:0867a07": "護摩畢已人及舟船剎那中間。往彼梵世隨",
    "T20n1191_009:0867a08": "意自在。復見聖妙吉祥得菩薩地。具大五通",
    "T20n1191_009:0867a09": "住壽一劫。作大持明輪王。彼執燈者得持明",
    "T20n1191_009:0867a10": "天。同為侍從常供諸佛。於未來世當成正",
    "T20n1191_009:0867a11": "覺。",
    "T20n1191_009:0867a12": "復有成就最上法。或於河岸海岸。及大海中",
    "T20n1191_009:0867a13": "離於喧鬧寂靜之處。起壇持誦求最上法皆",
    "T20n1191_009:0867a14": "得成就。或雪山香山。香醉山。阿沒禰山",
    "T20n1191_009:0867a15": "三峯山。及有花菓樹林之處。如佛所說應是",
    "T20n1191_009:0867a16": "山川林野深淨之處。離諸雜穢眾惡之類。忻",
    "T20n1191_009:0867a17": "樂誦持真言法行皆得成就。若南印度或於",
    "T20n1191_009:0867a18": "吉祥山吉祥舍利塔等亦得成就法。若北印",
    "T20n1191_009:0867a19": "度迦濕彌羅國儞波羅國迦。尾尸國以次。",
    "T20n1191_009:0867a20": "小支那國大支那國。所有山林河海清淨之",
    "T20n1191_009:0867a21": "處。皆得成就真言行法。若於聚落城邑而作",
    "T20n1191_009:0867a22": "法者。須是國王重臣信敬佛法。人民士庶孝",
    "T20n1191_009:0867a23": "養父母恭敬賢聖。無諸外道邪見眾生。如是",
    "T20n1191_009:0867a24": "國土於寂靜處。或於舍下或於露地。皆可起",
    "T20n1191_009:0867a25": "壇求成就法。若於中天大印度內。所有殑伽",
    "T20n1191_009:0867a26": "河岸。焰母曩河岸。信度河岸捺哩摩二合",
    "T20n1191_009:0867a27": "那河岸。嚩訖史二合河岸。贊捺囉二合娑誐",
    "T20n1191_009:0867a28": "河岸。淨岸迦嚩哩河岸。娑囉莎底河岸。",
    "T20n1191_009:0867a29": "枲多大河岸。如是勝地可得成就最上法。復",
    "T20n1191_009:0867b01": "有勝地。金剛座大塔中。轉法輪處。安瑞",
    "T20n1191_009:0867b02": "像塔中。及迦毘羅城摩耶夫人生太子處。",
    "T20n1191_009:0867b03": "鷲峯山中。華氏大城。俱尸那城。末度囉",
    "T20n1191_009:0867b04": "城。曲女城。塢濟儞城。廣嚴城。如是國土",
    "T20n1191_009:0867b05": "聚落。皆是福德吉祥勝地。所作所求皆得成",
    "T20n1191_009:0867b06": "就。若有天人住處或屍陀林或有一堂一殿",
    "T20n1191_009:0867b07": "安尊像處。或有華菓大樹下。或山頂高顯處。",
    "T20n1191_009:0867b08": "或優樓頻螺大池上。或摩嚕波國滿城中。",
    "T20n1191_009:0867b09": "及儞奔拏河恒河入處海門邊鉢囉野誐大",
    "T20n1191_009:0867b10": "尸陀林。及佛寺塔廟一切世間殊勝之地。俱",
    "T20n1191_009:0867b11": "獲成就最上祕密法。所有邊陲之地野外。無",
    "T20n1191_009:0867b12": "諸花菓樹木之地不得作法。所有惡人集聚",
    "T20n1191_009:0867b13": "不律儀處暫住即得。久住持誦結壇作法終",
    "T20n1191_009:0867b14": "不成就。若佛菩薩緣覺聲聞一切聖賢經行",
    "T20n1191_009:0867b15": "之處最為殊勝。其阿闍梨先須於真言儀軌",
    "T20n1191_009:0867b16": "法則道業並須精熟。復須持戒清淨離諸貪",
    "T20n1191_009:0867b17": "欲。智慧通達利益眾生。然可依法持明結壇",
    "T20n1191_009:0867b18": "誦呪作於護摩。所求滅罪其罪皆除。所求吉",
    "T20n1191_009:0867b19": "祥一切成就。如起首作法。先面西安置㡧像。",
    "T20n1191_009:0867b20": "持誦者面東。座用蟻子所運之土恒河岸上",
    "T20n1191_009:0867b21": "土。復用白檀恭俱摩龍腦等香合和為泥。於",
    "T20n1191_009:0867b22": "彼㡧前作一孔雀。於淨地生者長吉祥草。於",
    "T20n1191_009:0867b23": "彼㡧前作如車輪形。令持誦者右手執其輪",
    "T20n1191_009:0867b24": "左手執孔雀。於白月十五日夜。㡧前作大供",
    "T20n1191_009:0867b25": "養燒龍腦香。至天明日出時。彼泥孔雀變成",
    "T20n1191_009:0867b26": "大孔雀王。輪亦出光。持誦者現作天身。身有",
    "T20n1191_009:0867b27": "光明如日初出。著最上衣莊嚴於身。即時頂",
    "T20n1191_009:0867b28": "禮諸佛菩薩。旋繞㡧像已即自收㡧。經須臾",
    "T20n1191_009:0867b29": "之間乘彼孔雀過於梵天。有無數百千那由",
    "T20n1191_009:0867c01": "他俱胝天人為其眷屬。自作天輪王壽命六",
    "T20n1191_009:0867c02": "十中劫。隨意自在富貴具足無能勝者。親見",
    "T20n1191_009:0867c03": "聖妙吉祥為善知識。此人不久當得成佛。",
    "T20n1191_009:0867c04": "復有成就法。如是所樂拄杖淨瓶。齒刷絡腋",
    "T20n1191_009:0867c05": "雄黃眼藥。刀劍弓箭鉞斧種種器仗等。或二",
    "T20n1191_009:0867c06": "足四足駝騾象馬師子龍虎等。或飛禽之類",
    "T20n1191_009:0867c07": "孔雀白鶴鸞鳳等禽。用白蟻所運之土。或河",
    "T20n1191_009:0867c08": "岸土及諸妙香。合和為泥。如前器仗生類。隨",
    "T20n1191_009:0867c09": "意所樂以泥作之。或坐具臥具傘蓋頭冠。一",
    "T20n1191_009:0867c10": "切莊嚴之具亦隨意作之。或是僧家所用之",
    "T20n1191_009:0867c11": "物。數珠革屣衣鉢錫杖剪刀針匙等物。若是",
    "T20n1191_009:0867c12": "錫杖刀斧等。並用上好鑌鐵作之。其餘之物",
    "T20n1191_009:0867c13": "用前香泥修製。修製既成復用五淨之水洗",
    "T20n1191_009:0867c14": "過。然用閼伽水灑淨。或一字真言或別真言",
    "T20n1191_009:0867c15": "誦八百遍。以為結淨自作擁護。以次如前所",
    "T20n1191_009:0867c16": "說。於清淨祕密之處。面西安置第一㡧像。持",
    "T20n1191_009:0867c17": "誦者面東坐於彼像前。獻大供養燒龍腦香",
    "T20n1191_009:0867c18": "等。於十五日夜執持所造物像。志心誦前根",
    "T20n1191_009:0867c19": "本真言。至於天明日出之時。㡧出大光。所有",
    "T20n1191_009:0867c20": "前香泥象馬及彼鸞鳳。乘之即可騰空自在。",
    "T20n1191_009:0867c21": "若刀劍器仗乃至數珠革屣等執之亦然。身",
    "T20n1191_009:0867c22": "如日出放大光明。作天輪王為一切天主。壽",
    "T20n1191_009:0867c23": "一大劫。有無數百千那由他俱胝天人為其",
    "T20n1191_009:0867c24": "眷屬。居最上摩尼寶殿。前所乘象馬等類。恒",
    "T20n1191_009:0867c25": "自隨身具大勢力。自己真言常得成就。他所",
    "T20n1191_009:0867c26": "呪法亦能破之。於自誦者作大擁護。令彼阿",
    "T20n1191_009:0867c27": "闍梨有大勢力。具大精進成廣大身。得聖妙",
    "T20n1191_009:0867c28": "吉祥讚言善哉。以手摩頂為善知識。乃至當",
    "T20n1191_009:0867c29": "得坐菩提道場成就佛身。得一切眾生尊重",
    "T20n1191_009:0868a01": "供養。令諸有情到真實際獲不退位。是故我",
    "T20n1191_009:0868a02": "今略說最上成就法行。於最上寂靜之地。建",
    "T20n1191_009:0868a03": "置最上第一㡧像。作大最上殊勝供養行。大",
    "T20n1191_009:0868a04": "最上真言事業。所以持誦者乘空自在。得天",
    "T20n1191_009:0868a05": "輪王大菩薩位。具五神通往千佛剎。於聖妙",
    "T20n1191_009:0868a06": "吉祥前。成就一切智智。復能布大法雲降甘",
    "T20n1191_009:0868a07": "露法雨。普潤世間利樂有情。以最上成就法",
    "T20n1191_009:0868a08": "力。而能現作諸佛菩薩緣覺聲聞一切賢聖。",
    "T20n1191_009:0868a09": "如是殊勝一切所欲。吉祥之事皆得成就。",
    "T20n1191_009:0868a10": "11 第四淨行觀想護摩成就法品1第四淨行觀想護摩成就法品第十一",
    "T20n1191_009:0868a11": "之一",
    "T20n1191_009:0868a12": "爾時世尊釋迦牟尼佛。觀察淨光天中大會",
    "T20n1191_009:0868a13": "之眾。根機成熟純善相應。告妙吉祥童子",
    "T20n1191_009:0868a14": "言。我為汝等欲說中品㡧像儀則之事。有中",
    "T20n1191_009:0868a15": "品事業中品成就法。善哉汝等諦聽善思念",
    "T20n1191_009:0868a16": "之。",
    "T20n1191_009:0868a17": "爾時妙吉祥童子。白佛言世尊。如來為一切",
    "T20n1191_009:0868a18": "世間天人師。利樂有情救拔群品。唯願世",
    "T20n1191_009:0868a19": "尊悲愍我等及末世眾生。今所有法略為宣",
    "T20n1191_009:0868a20": "說。",
    "T20n1191_009:0868a21": "世尊告妙吉祥。汝今諦聽。若有持誦阿闍梨。",
    "T20n1191_009:0868a22": "若能修諸梵行持戒清淨。身心柔軟悲愍有",
    "T20n1191_009:0868a23": "情。若安居處於此一切真言成就法。作其觀",
    "T20n1191_009:0868a24": "想持誦護摩。決定不虛皆得成就。如儀軌王",
    "T20n1191_009:0868a25": "所說。若曼拏羅阿闍梨攝受弟子。令入曼拏",
    "T20n1191_009:0868a26": "羅與彼灌頂。所受弟子依法進修。恒入三昧",
    "T20n1191_009:0868a27": "身心平等。智慧明達所言誠諦。離諸妄念勇",
    "T20n1191_009:0868a28": "猛不退。恭敬孝順不老不少。於諸利養而無",
    "T20n1191_009:0868a29": "愛著。於自戒行亦無缺犯。悲愍有情一切平",
    "T20n1191_009:0868b01": "等。如是之者於此真言密行。先作精熟而後",
    "T20n1191_009:0868b02": "求法。又此阿闍梨於妙吉祥曼拏羅真言密",
    "T20n1191_009:0868b03": "行。深入無礙得大總持。善能分別三密妙行。",
    "T20n1191_009:0868b04": "於法界性無畏無著。人相具足生貴族家。勇",
    "T20n1191_009:0868b05": "猛精進善療眾病斷貪嗔癡。有如是德是名",
    "T20n1191_009:0868b06": "曼拏羅阿闍梨。與彼為師其行無等。若彼弟",
    "T20n1191_009:0868b07": "子夫欲求法。於妙吉祥童子儀軌三昧。深懷",
    "T20n1191_009:0868b08": "愛樂發恭敬心。五體投地誠心告白。我今願",
    "T20n1191_009:0868b09": "樂求受灌頂。唯願闍梨慈悲攝受。阿闍梨觀",
    "T20n1191_009:0868b10": "彼弟子。威儀梵行戒品身心。得如前說者即",
    "T20n1191_009:0868b11": "時攝受。依法軌儀試驗彼等。與彼灌頂教授",
    "T20n1191_009:0868b12": "真言。令入三昧學祕密印。如斯堅固信樂不",
    "T20n1191_009:0868b13": "退。即為解脫一切真言成就儀軌。若非此人",
    "T20n1191_009:0868b14": "於此儀軌不得為說。若彼弟子得阿闍梨歡",
    "T20n1191_009:0868b15": "喜。隨自力緣如法供養。時阿闍梨教授養育",
    "T20n1191_009:0868b16": "如同父子。所業既就。復令隨處建置道場。所",
    "T20n1191_009:0868b17": "有儀軌如前所說。揀好壇地無諸雜穢瓦礫",
    "T20n1191_009:0868b18": "骸骨。清淨之處。安置㡧像召請賢聖。以香花",
    "T20n1191_009:0868b19": "燈燭種種供養。獻閼伽水獻座及發遣。一日",
    "T20n1191_009:0868b20": "三時洗浴著新淨衣。持誦等日日如是。復次",
    "T20n1191_009:0868b21": "阿闍梨精進持戒。審諦思惟微妙法界。深厭",
    "T20n1191_009:0868b22": "世間遠離幻法。於諸真言通達無二。成就甚",
    "T20n1191_009:0868b23": "深最上法行。自作擁護如佛所說。此真言王",
    "T20n1191_009:0868b24": "若人依行必獲聖道。又持誦者善能分別三",
    "T20n1191_009:0868b25": "世業報。於微細罪生廣大怖。所有世間呪法",
    "T20n1191_009:0868b26": "諸佛真言。金剛部族蓮華部族。如是法教不",
    "T20n1191_009:0868b27": "憚辛勤。勇猛修習學令成就。如得成就於寂",
    "T20n1191_009:0868b28": "靜處。如理思惟志心持誦。利益有情植眾德",
    "T20n1191_009:0868b29": "本。有如是行德而可為師。若有學者書寫受",
    "T20n1191_009:0868c01": "持真言法行。作曼拏羅求受灌頂。如得成就",
    "T20n1191_009:0868c02": "利益無盡。復自隨其緣力供養於師。以飲食",
    "T20n1191_009:0868c03": "衣服臥具湯藥。香花燈菓恭敬供養。如供諸",
    "T20n1191_009:0868c04": "佛而無有異。於四威儀無令缺犯。保重於師",
    "T20n1191_009:0868c05": "如保己命。所學成就長壽無病。一切所願皆",
    "T20n1191_009:0868c06": "得滿足。若彼弟子尊重事師得師歡喜。所有",
    "T20n1191_009:0868c07": "過去現在諸佛世尊聲聞緣覺。及諸菩薩一",
    "T20n1191_009:0868c08": "切天人皆生歡喜。若師有德無德有梵行無",
    "T20n1191_009:0868c09": "梵行不得毀謗。又師自道法。如法解說無復",
    "T20n1191_009:0868c10": "悋惜。令彼修學長養法眼。使一切眾生歸依",
    "T20n1191_009:0868c11": "有處。如是弟子依阿闍梨。得入諸佛祕密法",
    "T20n1191_009:0868c12": "藏。如是阿闍梨依彼弟子。傳通聖法令下善",
    "T20n1191_009:0868c13": "種。是故師資相應成就。佛法不斷三寶相續。",
    "T20n1191_009:0868c14": "若無弟子付受法教。恒行慈愍貧苦眾生。與",
    "T20n1191_009:0868c15": "彼宣說入聖法財。大乘儀軌真言法教。上中",
    "T20n1191_009:0868c16": "下品修行要道。最上希有難得之法。漸次誘",
    "T20n1191_009:0868c17": "引令得修習。熏生智種而得通達。最上法行",
    "T20n1191_009:0868c18": "依教奉行。隨處還修曼拏羅法。如前儀說揀",
    "T20n1191_009:0868c19": "擇勝地。於恒河岸信度河岸。或大海或大野",
    "T20n1191_009:0868c20": "或高山。或近山或深山。或樹下或林中或中",
    "T20n1191_009:0868c21": "國聚落。如是殊勝清淨之處。志誠持誦心離",
    "T20n1191_009:0868c22": "散亂。隨緣乞食。食已默然冥心密誦。降魔息",
    "T20n1191_009:0868c23": "災無不成就。若復為人所為之者。亦須信重",
    "T20n1191_009:0868c24": "愛樂忍辱柔和。諸根無缺人相具足。一切法",
    "T20n1191_009:0868c25": "事次第教授。令彼早起於大河中取彼河水。",
    "T20n1191_009:0868c26": "濾過無蟲用自洗浴令身無垢。復用粖香志",
    "T20n1191_009:0868c27": "意加持。然用塗身即令入壇。彼阿闍梨亦自",
    "T20n1191_009:0868c28": "洗浴於河岸坐。復用淨土洗手二十一遍。然",
    "T20n1191_009:0868c29": "後刷牙整頓衣服。於其佛前頭面作禮。以香",
    "T20n1191_009:0869a01": "花飲食種種供養種種讚歎。重用香花獻閼",
    "T20n1191_009:0869a02": "伽水。獻已禮敬復自白言。某甲弟子無始流",
    "T20n1191_009:0869a03": "浪罪業無邊。身口七支其過不一。今對佛前",
    "T20n1191_009:0869a04": "志誠發露願罪消滅。如是懺悔復從坐起。於",
    "T20n1191_009:0869a05": "彼㡧前坐吉祥草座。手執數珠一心持誦。所",
    "T20n1191_009:0869a06": "誦真言。須是依師傳受。文言決定即許持誦。",
    "T20n1191_009:0869a07": "若非傳受若句義差錯。及別真言不得持誦。",
    "T20n1191_009:0869a08": "恐不成就。又此壇法有上中下。今唯說中品",
    "T20n1191_009:0869a09": "法事誦課儀軌。真言梵韻皆作中品。又所發",
    "T20n1191_009:0869a10": "音韻亦不得高亦不得低。聲調和雅文句分",
    "T20n1191_009:0869a11": "明。此為中等㡧像亦然。過去諸佛同所宣說。",
    "T20n1191_009:0869a12": "又每誦真言勿令異人聽聞。恐彼疑惑返成",
    "T20n1191_009:0869a13": "墜墮。須於寂靜之處結界安居志心持誦。若",
    "T20n1191_009:0869a14": "持誦時於夜第四分或半夜時。趺坐持誦至",
    "T20n1191_009:0869a15": "早晨日出。以次中午獻閼伽水發遣賢聖。其",
    "T20n1191_009:0869a16": "事訖已。宣揚義理解說法句。以次讀誦經典。",
    "T20n1191_009:0869a17": "讀十地經般若波羅蜜經等。如是讀誦恭敬",
    "T20n1191_009:0869a18": "供養投地作禮。復誦根本真言。調伏諸根專",
    "T20n1191_009:0869a19": "心佛道。即得成就最上之法。復次阿闍梨若",
    "T20n1191_009:0869a20": "入聚落求化食時。默然淨行密誦法句。顧瞻",
    "T20n1191_009:0869a21": "道路無蟲之地而得行之。所乞之舍人有道",
    "T20n1191_009:0869a22": "心。正見重佛即得乞食。若無道心邪見顛倒。",
    "T20n1191_009:0869a23": "非因計因不得往彼。恐生疑謗墜墮彼等。又",
    "T20n1191_009:0869a24": "於聚落若見美妙色聲等境。不得貪著妄生",
    "T20n1191_009:0869a25": "適悅。如入軍陣勇猛無畏破彼強敵。如遇冤",
    "T20n1191_009:0869a26": "家深懷嫌厭。若見女人想觀不淨。臭惡膿血",
    "T20n1191_009:0869a27": "蛆蟲爛壞如屍陀林。種種枯骸深生厭離。若",
    "T20n1191_009:0869a28": "彼愚盲生顛倒見。若處執樂非淨計淨。於彼",
    "T20n1191_009:0869a29": "女色耽著不捨。業繩纏縛墮六趣中。輪迴",
    "T20n1191_009:0869b01": "往來無有窮盡。生死相續苦惱不斷。譬如有",
    "T20n1191_009:0869b02": "人執索鞦韆。往復高低繩不離手。業繩亦爾。",
    "T20n1191_009:0869b03": "六趣昇沈業不離身。如輪給水如蟻循環而",
    "T20n1191_009:0869b04": "無窮盡。佛說女人為苦根本。由是諸苦相續",
    "T20n1191_009:0869b05": "而生。是故行人宜心遠離。若阿闍梨如為女",
    "T20n1191_009:0869b06": "人喻若得病。無其增益所求不成。上品中品",
    "T20n1191_009:0869b07": "乃至下品成就之法。皆不成就為破戒罪。諸",
    "T20n1191_009:0869b08": "佛菩薩而無護念。一切真言都無勝力。人天",
    "T20n1191_009:0869b09": "福報少分快樂亦不可有。何況真言最上之",
    "T20n1191_009:0869b10": "法。又若親近女人。於未來世欲求菩提涅槃",
    "T20n1191_009:0869b11": "永不成就。何以故女色壞人障聖道故。譬如",
    "T20n1191_009:0869b12": "有人截多羅樹頭。於其截處芽永不生。智種",
    "T20n1191_009:0869b13": "亦然。女刀截故善芽不發。是故女人過失既",
    "T20n1191_009:0869b14": "深切要遠離。若彼智者心不邪亂離妄清淨。",
    "T20n1191_009:0869b15": "觀彼女色如空中花如水中月。不貪不著無",
    "T20n1191_009:0869b16": "得無捨。於曼拏羅成最上法。是名曼拏羅阿",
    "T20n1191_009:0869b17": "闍梨清淨乞食之行。",
    "T20n1191_009:0869b18": "大方廣菩薩藏文殊師利根本儀軌經卷第九"
}