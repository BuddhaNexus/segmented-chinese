{
    "T14n0470_001:0510a09": "佛說文殊師利巡行經",
    "T14n0470_001:0510a11": "元魏天竺三藏菩提流支譯",
    "T14n0470_001:0510a12": "如是我聞：一時婆伽婆，住王舍城耆闍崛山",
    "T14n0470_001:0510a13": "中，與大比丘眾五百人俱。爾時世尊於日晡",
    "T14n0470_001:0510a14": "時，從自房出，在外寬處，大眾圍遶，恭敬供養，",
    "T14n0470_001:0510a15": "而為說法。",
    "T14n0470_001:0510a16": "爾時文殊師利童子，於彼一切五百比丘行",
    "T14n0470_001:0510a17": "住之處，次第巡行，遂到長老舍利弗所，見長",
    "T14n0470_001:0510a18": "老舍利弗獨在一處端身而坐，入禪思惟。爾",
    "T14n0470_001:0510a19": "時文殊師利童子，既見長老舍利弗已，而語",
    "T14n0470_001:0510a20": "之言：「大德舍利弗！汝入禪耶？」長老舍利弗言：",
    "T14n0470_001:0510a21": "「如是，文殊師利！」",
    "T14n0470_001:0510a22": "文殊師利言：「大德舍利弗！為未寂靜，欲令寂",
    "T14n0470_001:0510a23": "靜，汝入禪耶？為先寂靜何所寂靜，汝入禪耶？",
    "T14n0470_001:0510a24": "大德舍利弗！汝依何禪？為依過去、為依未來、",
    "T14n0470_001:0510a25": "為依現在、為依內外，汝入禪耶？又，舍利弗！為",
    "T14n0470_001:0510a26": "依身禪、為依心禪？」長老舍利弗言：「文殊師利！",
    "T14n0470_001:0510a27": "我此禪義，諸有一切見法樂行，諸有一切心",
    "T14n0470_001:0510a28": "不散亂，如是正念。」",
    "T14n0470_001:0510a29": "文殊師利言：「大德舍利弗！汝得彼法耶？彼法",
    "T14n0470_001:0510b01": "是何法？為見法樂行？不見法樂行？」長老舍利",
    "T14n0470_001:0510b02": "弗言：「文殊師利！不得彼法，為有何者法？若見",
    "T14n0470_001:0510b03": "法樂行，不見法樂行。復次，文殊師利！如來",
    "T14n0470_001:0510b04": "為彼聲聞之人說離欲法，我依彼法如是入",
    "T14n0470_001:0510b05": "禪。」文殊師利言：「大德舍利弗！何者離欲法，如",
    "T14n0470_001:0510b06": "來為彼聲聞人說，大德舍利弗依而行耶？」長",
    "T14n0470_001:0510b07": "老舍利弗言：「文殊師利！比丘如是依過去行、",
    "T14n0470_001:0510b08": "依未來行、依現在行，乃至依心行，如是等應",
    "T14n0470_001:0510b09": "知。文殊師利！如來為彼聲聞之人，說此離欲",
    "T14n0470_001:0510b10": "法，我隨彼法、依彼法行。」",
    "T14n0470_001:0510b11": "文殊師利言：「大德舍利弗！若如是說，依過去",
    "T14n0470_001:0510b12": "行、依未來行、依現在行，乃至依心離欲而行，",
    "T14n0470_001:0510b13": "如是等者。大德舍利弗！若彼諸法，過去如來",
    "T14n0470_001:0510b14": "無、未來如來無、現在如來無，此法如是無。大",
    "T14n0470_001:0510b15": "德舍利弗！今者云何作如是說：『依過去行、依",
    "T14n0470_001:0510b16": "未來行、依現在行？』以無法故，則亦無依。「復次，",
    "T14n0470_001:0510b17": "大德舍利弗！過去如來、未來如來、現在如來，",
    "T14n0470_001:0510b18": "無人令住，無處可住。若無住者，依不可得。「復",
    "T14n0470_001:0510b19": "次，大德舍利弗！若人說言：『過去、未來、現在如",
    "T14n0470_001:0510b20": "來有依、不依。』如是之人則謗如來。何以故？真",
    "T14n0470_001:0510b21": "如無念，亦無所念。真如不退，真如無相。「復次，",
    "T14n0470_001:0510b22": "大德舍利弗！過去真如不可得，未來真如不",
    "T14n0470_001:0510b23": "可得，現在真如不可得，乃至心真如不可得，",
    "T14n0470_001:0510b24": "如是等，應知。「復次，大德舍利弗！更無有法，在",
    "T14n0470_001:0510b25": "真如外而可顯說。」長老舍利弗言：「文殊師利！",
    "T14n0470_001:0510b26": "諸佛如來住真如已，然後說法。」文殊師利言：",
    "T14n0470_001:0510b27": "「大德舍利弗！真如非有，云何如來住真如已",
    "T14n0470_001:0510b28": "而當說法？大德舍利弗！彼法亦無，云何如來",
    "T14n0470_001:0510b29": "住真如已，而當說法？如來亦無，何處如來住",
    "T14n0470_001:0510c01": "真如已，而當說法？一切諸法皆不可得，諸佛",
    "T14n0470_001:0510c02": "如來亦不可得。又此可得、不可得法，如是二",
    "T14n0470_001:0510c03": "種皆不可得。如來非說，亦非不說。何以故？大",
    "T14n0470_001:0510c04": "德舍利弗！如來無說不可說言，此是如來。」",
    "T14n0470_001:0510c05": "長老舍利弗言：「文殊師利！當有何人受如是",
    "T14n0470_001:0510c06": "法？」文殊師利言：「大德舍利弗！若人不取有為",
    "T14n0470_001:0510c07": "法界，不悕涅槃，如是之人，能受此法。若人不",
    "T14n0470_001:0510c08": "得過去之法，不知彼法，不得未來、現在之法，",
    "T14n0470_001:0510c09": "不知彼法，如是之人能受此法。若不見染、若",
    "T14n0470_001:0510c10": "不見淨，若無心取，如是之人能受此法。若非",
    "T14n0470_001:0510c11": "我行、非無我行，非取捨行，如是之人能受此",
    "T14n0470_001:0510c12": "法。如是之人，則能知此所說之義。」",
    "T14n0470_001:0510c13": "長老舍利弗言：「文殊師利！為何所知？」文殊師",
    "T14n0470_001:0510c14": "利言：「大德舍利弗！此無可說、亦無所問，為",
    "T14n0470_001:0510c15": "何所知？」",
    "T14n0470_001:0510c16": "長老舍利弗言：「文殊師利！說法太深，信此法",
    "T14n0470_001:0510c17": "人甚為少耳。文殊師利！阿羅漢人、學無學人",
    "T14n0470_001:0510c18": "尚非境界，何況一切愚癡凡夫？」文殊師利言：",
    "T14n0470_001:0510c19": "「大德舍利弗！如是，如是！阿羅漢人亦非境界。",
    "T14n0470_001:0510c20": "何以故？阿羅漢者無諸境界，阿羅漢者無",
    "T14n0470_001:0510c21": "住無處，名阿羅漢；不可得說，名阿羅漢。以無",
    "T14n0470_001:0510c22": "說故，名阿羅漢。何以故？無為、無住，名阿羅漢。",
    "T14n0470_001:0510c23": "彼阿羅漢何處境界？阿羅漢者非名、非色，愚",
    "T14n0470_001:0510c24": "癡凡夫分別名色。阿羅漢者，於彼名、色不分",
    "T14n0470_001:0510c25": "別知，名阿羅漢。阿羅漢者，非名分別、非色分",
    "T14n0470_001:0510c26": "別。愚癡凡夫亦不可得，凡夫之法亦不可得；",
    "T14n0470_001:0510c27": "阿羅漢者亦不可得，阿羅漢法亦不可得。若",
    "T14n0470_001:0510c28": "不可得則不分別，若不分別則無所行，若無",
    "T14n0470_001:0510c29": "所行則無戲論，若無戲論是則寂靜，如是無",
    "T14n0470_001:0511a01": "行亦無戲論。寂靜之人，則不取有，亦不取無，",
    "T14n0470_001:0511a02": "非有、非無，如是不取。若不取者，則無所得，如",
    "T14n0470_001:0511a03": "是之人，離一切得，無心、離心住聲聞法，如是",
    "T14n0470_001:0511a04": "應知。」",
    "T14n0470_001:0511a05": "爾時文殊師利童子說此法已，時彼五百諸",
    "T14n0470_001:0511a06": "比丘眾，從坐而起捨離而去，作如是言：「我不",
    "T14n0470_001:0511a07": "用見文殊師利童子之身，我不用聞文殊師",
    "T14n0470_001:0511a08": "利童子名字。隨何方處，若有文殊師利童子",
    "T14n0470_001:0511a09": "住彼處者，亦應捨離。何以故？如是文殊師利",
    "T14n0470_001:0511a10": "童子異我梵行，是故應捨。」",
    "T14n0470_001:0511a11": "爾時長老舍利弗語文殊師利童子言：「文殊",
    "T14n0470_001:0511a12": "師利！說此法義，意豈不欲令諸眾生知法義",
    "T14n0470_001:0511a13": "乎？」文殊師利言：「如是，如是！大德舍利弗！」",
    "T14n0470_001:0511a14": "長老舍利弗言：「云何令此五百比丘，從坐而",
    "T14n0470_001:0511a15": "起，毀呰戲論誹謗而去？」文殊師利言：「大德",
    "T14n0470_001:0511a16": "舍利弗！若此諸比丘，如是說言：『我不用是文",
    "T14n0470_001:0511a17": "殊師利童子之身，我不用聞文殊師利童子",
    "T14n0470_001:0511a18": "名字，隨何方處，若有文殊師利童子住彼處",
    "T14n0470_001:0511a19": "者，亦應捨離。』如是說者，善哉，善哉！大德舍利",
    "T14n0470_001:0511a20": "弗！此諸比丘善說此語。何以故？以無文殊師",
    "T14n0470_001:0511a21": "利童子，故不可得。如其是無不可得者，則不",
    "T14n0470_001:0511a22": "可見亦不可聞，隨何方處，若有文殊師利童",
    "T14n0470_001:0511a23": "子住彼處者，亦應捨離。如是說者，如是文殊",
    "T14n0470_001:0511a24": "師利童子住處亦無，彼若無者，則不可近亦",
    "T14n0470_001:0511a25": "不可捨。」",
    "T14n0470_001:0511a26": "爾時文殊師利童子既說此法，五百比丘聞",
    "T14n0470_001:0511a27": "已迴面，既迴面已，後向文殊師利童子說",
    "T14n0470_001:0511a28": "如是言：「文殊師利說如是法，非我能解。」",
    "T14n0470_001:0511a29": "文殊師利言：「善哉，善哉！汝諸比丘，如來弟",
    "T14n0470_001:0511b01": "子聲聞之人，應如是學。諸比丘！如是法者，非",
    "T14n0470_001:0511b02": "識所知、非智所知。何以故？法界法爾故。法",
    "T14n0470_001:0511b03": "界如是無念、無退，如其彼法無念、無退，非識",
    "T14n0470_001:0511b04": "所知、非智所知。諸非識知、非智所知，則非所",
    "T14n0470_001:0511b05": "念。汝諸比丘，如來弟子聲聞之人，應如是學。",
    "T14n0470_001:0511b06": "若如是學，佛說彼人得最勝法，是世福田，應",
    "T14n0470_001:0511b07": "受供養。」",
    "T14n0470_001:0511b08": "說此法時，彼諸比丘五百人中，四百比丘不",
    "T14n0470_001:0511b09": "受諸法，盡諸結漏，心得解脫；一百比丘起於",
    "T14n0470_001:0511b10": "惡心，自身將墮大地獄中。",
    "T14n0470_001:0511b11": "爾時長老舍利弗語文殊師利童子言：「文殊",
    "T14n0470_001:0511b12": "師利！仁者說法非護眾生，而失如是一百",
    "T14n0470_001:0511b13": "比丘。」",
    "T14n0470_001:0511b14": "爾時世尊告長老舍利弗言：「汝舍利弗，莫如",
    "T14n0470_001:0511b15": "是說。何以故？舍利弗！此一百比丘墮大叫",
    "T14n0470_001:0511b16": "喚地獄，受一觸已，生兜率陀天同業之處，以",
    "T14n0470_001:0511b17": "其得聞如是法故。舍利弗！此諸比丘，若不得",
    "T14n0470_001:0511b18": "聞如是法門，定墮地獄。一劫盡已，乃生人中。",
    "T14n0470_001:0511b19": "以其得聞此法門故，應墮地獄一劫受業，得",
    "T14n0470_001:0511b20": "為少受。舍利弗！此百比丘，彌勒如來初會之",
    "T14n0470_001:0511b21": "中，得作聲聞，證阿羅漢，得盡諸漏。如是，舍利",
    "T14n0470_001:0511b22": "弗！聞此法門所得福勝，非修四禪、非四無",
    "T14n0470_001:0511b23": "量、非四無色三摩跋提。何以故？若不得聞此",
    "T14n0470_001:0511b24": "法門者，則於生死不可得脫。我說彼人生老",
    "T14n0470_001:0511b25": "病死，悲苦憂愁，號哭懊惱不可得脫。」",
    "T14n0470_001:0511b26": "爾時長老舍利弗語文殊師利童子言：「甚為",
    "T14n0470_001:0511b27": "希有，文殊師利乃能善說如是法門，成就眾",
    "T14n0470_001:0511b28": "生。」文殊師利言：「大德舍利弗！真如不減、真如",
    "T14n0470_001:0511b29": "不增，法界不減、法界不增，諸眾生界不減、不",
    "T14n0470_001:0511c01": "增。何以故？彼唯言語，無人可依，無處可依，非",
    "T14n0470_001:0511c02": "依不依。大德舍利弗！如是不依即是菩提，",
    "T14n0470_001:0511c03": "如是菩提即是解脫。若依法者是則分別；若",
    "T14n0470_001:0511c04": "知非作亦非非作，即是涅槃。」",
    "T14n0470_001:0511c05": "爾時世尊告長老舍利弗言：「如是，如是！舍利",
    "T14n0470_001:0511c06": "弗！如文殊師利童子所說，真如不減、真如不",
    "T14n0470_001:0511c07": "增，法界不減、法界不增，諸眾生界不減、不增，",
    "T14n0470_001:0511c08": "不染、不淨。」爾時世尊為顯此義，重說偈言：",
    "T14n0470_001:0511c09": "「說過去未來、　　現在世諸法，",
    "T14n0470_001:0511c10": "　言說非是義，　　此非相無相。",
    "T14n0470_001:0511c11": "　若相若無相，　　皆無所分別，",
    "T14n0470_001:0511c12": "　隨分別故得，　　分別故無相。",
    "T14n0470_001:0511c13": "　若分別有為，　　則分別涅槃，",
    "T14n0470_001:0511c14": "　彼二皆魔業，　　黠慧如是知。",
    "T14n0470_001:0511c15": "　陰入界唯名，　　不生滅無相，",
    "T14n0470_001:0511c16": "　若觀察分別，　　彼則不觀察。",
    "T14n0470_001:0511c17": "　黠慧不分別，　　行境界如空，",
    "T14n0470_001:0511c18": "　若分別則取，　　不分別不取。",
    "T14n0470_001:0511c19": "　分別取則縛，　　不分別則脫，",
    "T14n0470_001:0511c20": "　若知如是法，　　彼人名智者。",
    "T14n0470_001:0511c21": "　如是人得盡，　　名不分別智，",
    "T14n0470_001:0511c22": "　有智故說智，　　智說二皆空。",
    "T14n0470_001:0511c23": "　若人如是知，　　彼人名智者。",
    "T14n0470_001:0511c24": "　寶滿三千界，　　布施所得福，",
    "T14n0470_001:0511c25": "　若人聞此法，　　其福過於彼。",
    "T14n0470_001:0511c26": "　布施持戒忍，　　神通無障礙，",
    "T14n0470_001:0511c27": "　億劫常修行，　　不及聞此經。",
    "T14n0470_001:0511c28": "　若知此法門，　　正遍知所說，",
    "T14n0470_001:0511c29": "　得聞此經已，　　一切得如來。」",
    "T14n0470_001:0512a01": "如來既說此法門已，十千眾生遠塵離垢，於",
    "T14n0470_001:0512a02": "諸法中得法眼淨；五百比丘發阿耨多羅三",
    "T14n0470_001:0512a03": "藐三菩提心。爾時世尊即授五百比丘佛記，",
    "T14n0470_001:0512a04": "作如是言：「汝諸比丘於星喻劫，皆當得成阿",
    "T14n0470_001:0512a05": "耨多羅三藐三菩提，盡同一號，名曰法華如",
    "T14n0470_001:0512a06": "來、正遍知。」",
    "T14n0470_001:0512a07": "世尊說已，文殊師利童子、長老舍利弗、天、人、",
    "T14n0470_001:0512a08": "阿修羅、乾闥婆等，聞佛說已歡喜奉行。",
    "T14n0470_001:0512a09": "佛說文殊師利巡行經"
}