{
    "X67n1308_001:0507a03": " 序",
    "X67n1308_001:0507a05": "徑石滴乳者。山鐸在公所編。道脈淵源之書也。書垂",
    "X67n1308_001:0507a06": "成而在公脫去。其得法門人石源雲公。取而錄成之。",
    "X67n1308_001:0507a07": "以彰先人之用。以述宗統之全。其編始自徑山。採於",
    "X67n1308_001:0507a08": "曹石倉譚埽菴及錢牧齋三君子。當萬曆啟禎之際。",
    "X67n1308_001:0507a09": "天下皆知讀佛書。而能遡派尋源。惟三君子為最悉。",
    "X67n1308_001:0507a10": "三君子葢親覩臨濟所書源流於徑山者也。是時鼓",
    "X67n1308_001:0507a11": "獅絃者如林。而袁了凡身受雲谷之祕。憨大師自謂",
    "X67n1308_001:0507a12": "親得谷公鉗鎚。博綜教典。橫竪玅用。如夢遊影響。諸",
    "X67n1308_001:0507a13": "書未甞不全提也。故於雲居顓公。有特祝焉。或律以",
    "X67n1308_001:0507a14": "淑身。或教以演義。奚必人人豎拳。而曰如來真實玅",
    "X67n1308_001:0507a15": "義。遂如此發明哉。不知祕密真機。蚤已託之傳人。藏",
    "X67n1308_001:0507a16": "之雪谷。無事宣洩。真傍觀斯世之仰止矣。余因讀雲",
    "X67n1308_001:0507a17": "公徑石滴乳。而慨然有得於古人也。楊岐踞臨濟之",
    "X67n1308_001:0507a18": "正宗。應菴登金輪之正脈。其始葢寥寥其人。而懸絲",
    "X67n1308_001:0507a19": "之繫。惟超宗者得之。何甞板震而千人鉢鳴。鐘動而",
    "X67n1308_001:0507a20": "食指雲下。族鄧林之木。不足供其杖材。殲牝麂之種。",
    "X67n1308_001:0507a21": "不能充其拂麈耶。是編亦未必汁雪山之牛。鏤刻亦",
    "X67n1308_001:0507a22": "未必盈雲藻之棟。而讀其一語。恍若霹靂之震天關。",
    "X67n1308_001:0507a23": "識其德履。捷若六馬之臨平坂。直心顯然。真諦宛在。",
    "X67n1308_001:0507a24": "大鑑之霛。臨濟之祕。非賴是書。以發光哉。誠宜貯之",
    "X67n1308_001:0507b01": "香囊。書之樺皮。直如親見斷橋。面受徑山。而無所疑",
    "X67n1308_001:0507b02": "貳矣。非嫡承師乳。而何能若是耶。吾因有會於賢劫",
    "X67n1308_001:0507b03": "千佛之故也。昔毗舍離城。有千小兒。執弓杖以亂其",
    "X67n1308_001:0507b04": "國。王憂之。小夫人知之。於東樓上。呼千小兒。仰食其",
    "X67n1308_001:0507b05": "乳。左乳放五百道。右乳亦放五百道。千小兒各各滿",
    "X67n1308_001:0507b06": "足。皆知其母。夫小夫人。非真兒母。則千道之乳。何能",
    "X67n1308_001:0507b07": "悉出。惟千小兒。各知其母。各足其乳。而千道之乳。始",
    "X67n1308_001:0507b08": "為真滴也。天下之闡揚法席者。豈止千小兒哉。要皆",
    "X67n1308_001:0507b09": "未得其母者也。未得真乳。有左五百道。右五百道。在",
    "X67n1308_001:0507b10": "東樓間也。時東城固有樓矣。夫人懸兩乳。以待千小",
    "X67n1308_001:0507b11": "兒矣。或能於鏡交光處。一承摩頂。以入三摩地。則徑",
    "X67n1308_001:0507b12": "石滴乳之刻。吾知與正法眼藏羅湖野錄。現無見頂",
    "X67n1308_001:0507b13": "相於真丹世界矣。山鐸在公之為法門正統也。石源",
    "X67n1308_001:0507b14": "雲公之為師乳真滴也。惟具眼者自識之。",
    "X67n1308_001:0507b15": "旹",
    "X67n1308_001:0507b16": "康熈二十一年十月初六日楚廣濟學人舒逢吉康",
    "X67n1308_001:0507b17": "伯氏題於東衝之黃牛院",
    "X67n1308_001:0507b21": "徑山滴乳集凡例",
    "X67n1308_001:0507b22": "是書乃東林先師所彚集者。緣諸方燈錄。於臨濟",
    "X67n1308_001:0507b23": "正宗。斷橋下諸祖。或隱或現。多有僅存傳法偈而",
    "X67n1308_001:0507b24": "法語機緣闕如者。因是博攷祖錄。參以傳記。合成",
    "X67n1308_001:0507c01": "全書。集未竣。而先師辭世。存藁散失過半。(雲)遵先",
    "X67n1308_001:0507c02": "志。遍歷窮蒐。凡遇一言半句宗眼圓明者。靡不亟",
    "X67n1308_001:0507c03": "為採入。以完先師未了之願。抑亦少盡小子繼述",
    "X67n1308_001:0507c04": "之職云。",
    "X67n1308_001:0507c05": "燈以傳道。統以繼脈。道之不明。統之不正。先聖之",
    "X67n1308_001:0507c06": "所憂也。先師之見法門之有壟斷。憂深而慮遠。故",
    "X67n1308_001:0507c07": "輯此書。真得憲章祖述之旨。今刪繁取要。詳略會",
    "X67n1308_001:0507c08": "同。俾後之學者開卷而有得焉。",
    "X67n1308_001:0507c09": "滴乳集。單錄倫祖一派。因諸方燈錄。不以佛祖嫡",
    "X67n1308_001:0507c10": "傳慧命為重。專以我人私淑去取為乖。致令諸祖",
    "X67n1308_001:0507c11": "語錄行世者不多。壽梓者亦鮮。今詳採補入。以補",
    "X67n1308_001:0507c12": "諸燈之闕略。",
    "X67n1308_001:0507c13": "是書本為流通宗眼。第真機兩輩。各闡一方一時。",
    "X67n1308_001:0507c14": "難以彚齊。惟先得者先書。後得者後紀。未得者俟",
    "X67n1308_001:0507c15": "補。",
    "X67n1308_001:0507c16": "諸錄載無盡燈伏牛理儀峯彖幻寄庭憨山清等。",
    "X67n1308_001:0507c17": "於未詳者。總未得其真也。今按諸公源流。收彼本",
    "X67n1308_001:0507c18": "師之下。俾知師承有在。弗至湮沒。",
    "X67n1308_001:0507c19": "性空聞下出月潭澄。澄出薦福愷。愷出華山聞。聞",
    "X67n1308_001:0507c20": "出天目定。定出浮山智。智出玅峯理。其嗣裔久闡",
    "X67n1308_001:0507c21": "雲貴。不及採集。俟補。",
    "X67n1308_001:0507c22": "黃檗有諸書。收在未詳。惟弘覺綴於大休隆下。(雲)",
    "X67n1308_001:0507c23": "閱大休錄。見有公敘。曰師於嘉靖二十一年示寂。",
    "X67n1308_001:0507c24": "越二年而余始生。又越十八年。方始行脚。至四十",
    "X67n1308_001:0508a01": "五歲。方得打開夢眼云云。據此有公。雖得大休心",
    "X67n1308_001:0508a02": "印。實未謀面。是書亦復收於未詳。不敢編入正宗。",
    "X67n1308_001:0508a03": "以紊統系也。",
    "X67n1308_001:0508a04": "鵞湖心燈錄。載之未詳。其載機緣。與蘭風華山錄",
    "X67n1308_001:0508a05": "內。機緣相符。據此則師承昭著。何得云為未詳。但",
    "X67n1308_001:0508a06": "鵞湖示寂後。遙嗣者不收。",
    "X67n1308_001:0508a07": "黃州石門後學機雲識",
    "X67n1308_001:0508a11": "徑石滴乳集目錄",
    "X67n1308_001:0508a13": "第一卷",
    "X67n1308_001:0508a14": "徑山無準師範禪師(大鑒下第二十世臨濟下第十五世)",
    "X67n1308_001:0508a15": "　徑山下第一世",
    "X67n1308_001:0508a16": "徑山範禪師法嗣",
    "X67n1308_001:0508a17": "　天台斷橋玅倫禪師",
    "X67n1308_001:0508a18": "　徑山下第二世",
    "X67n1308_001:0508a19": "天台倫禪師法嗣",
    "X67n1308_001:0508a20": "　瑞巖方山文寶禪師　南華永宗達本禪師",
    "X67n1308_001:0508a21": "　雪山法曇禪師　絕象鑒禪師",
    "X67n1308_001:0508a22": "　竹屋簡禪師　藏室會珍禪師",
    "X67n1308_001:0508a23": "　竹山如圭禪師　古田垕禪師(語別見)",
    "X67n1308_001:0508a24": "　徑山下第三世",
    "X67n1308_001:0508b01": "瑞巖寶禪師法嗣",
    "X67n1308_001:0508b02": "　天台無見先覩禪師　鳳山一源靈禪師",
    "X67n1308_001:0508b03": "　松巖秋江元湛禪師　天台無盡祖燈禪師",
    "X67n1308_001:0508b04": "　鏡堂古禪師(不列章次)　丁生居士",
    "X67n1308_001:0508b05": "古田垕禪師法嗣",
    "X67n1308_001:0508b06": "　東澗珣禪師(語別見)",
    "X67n1308_001:0508b07": "　徑山下第四世",
    "X67n1308_001:0508b08": "天台覩禪師法嗣",
    "X67n1308_001:0508b09": "　福林無聞智度禪師",
    "X67n1308_001:0508b10": "鏡堂古禪師法嗣",
    "X67n1308_001:0508b11": "　則中度禪師",
    "X67n1308_001:0508b12": "　徑山下第五世",
    "X67n1308_001:0508b13": "白雲度禪師法嗣",
    "X67n1308_001:0508b14": "　天界古拙俊禪師　太守密菴何居士(不列章次)",
    "X67n1308_001:0508b15": "第二卷",
    "X67n1308_001:0508b16": "　徑山下第六世",
    "X67n1308_001:0508b17": "天界俊禪師法嗣",
    "X67n1308_001:0508b18": "　道林無際明悟禪師　虎跑性天如皎禪師",
    "X67n1308_001:0508b19": "密菴何太守法嗣",
    "X67n1308_001:0508b20": "　素葊田大士",
    "X67n1308_001:0508b21": "　徑山下第七世",
    "X67n1308_001:0508b22": "東林悟禪師法嗣",
    "X67n1308_001:0508b23": "　太岡月溪惟澂禪師　壞空成禪師",
    "X67n1308_001:0508b24": "　玅峰玄禪師　廬山無為一禪師",
    "X67n1308_001:0508c01": "　伏牛無礙鑒禪師　古庭善堅禪師",
    "X67n1308_001:0508c02": "　東山楚山紹琦禪師　大定太虗冲禪師",
    "X67n1308_001:0508c03": "　西禪雪峰瑞禪師　伏牛物外圓信禪師",
    "X67n1308_001:0508c04": "　潔空圓通禪師　八峰寶月潭禪師",
    "X67n1308_001:0508c05": "　不二圓禪師　德翁淳禪師(二人語別見)",
    "X67n1308_001:0508c06": "素菴田大士法嗣",
    "X67n1308_001:0508c07": "　天寧和菴忠禪師　四明法中正堪禪師",
    "X67n1308_001:0508c08": "　建寧佛跡頤菴真禪師",
    "X67n1308_001:0508c09": "　徑山下第八世",
    "X67n1308_001:0508c10": "太岡澂禪師法嗣",
    "X67n1308_001:0508c11": "　太岡夷峯方寧禪師　牛頭古心寶禪師",
    "X67n1308_001:0508c12": "　東永福自秀禪師　靈隱性天宗杲禪師",
    "X67n1308_001:0508c13": "　天淵道堪一源禪師　德山古心安禪師",
    "X67n1308_001:0508c14": "　南陽峻中嶸禪師　天真毒峰本善禪師",
    "X67n1308_001:0508c15": "　五臺孤月淨澄禪師",
    "X67n1308_001:0508c16": "壞空成禪師法嗣",
    "X67n1308_001:0508c17": "　光澤道惠禪師　斗峯德章淨滿禪師",
    "X67n1308_001:0508c18": "妙峰玄禪師法嗣",
    "X67n1308_001:0508c19": "　風穴福緣廣禪師",
    "X67n1308_001:0508c20": "廬山一禪師法嗣",
    "X67n1308_001:0508c21": "　神鼎寶藏淨玉禪師",
    "X67n1308_001:0508c22": "伏牛鑒禪師法嗣",
    "X67n1308_001:0508c23": "　仰山無隱正道禪師　無邊古道通禪師(不列章次)",
    "X67n1308_001:0508c24": "　大溈獨潭海昌禪師　西山古巖從定禪師",
    "X67n1308_001:0509a01": "　天竺行一秀禪師　龍牙鐵牛勤禪師",
    "X67n1308_001:0509a02": "古庭堅禪師法嗣",
    "X67n1308_001:0509a03": "　波羅禪師　五臺顯淨倫禪師",
    "X67n1308_001:0509a04": "　洱水道菴居士",
    "X67n1308_001:0509a05": "東山琦禪師法嗣",
    "X67n1308_001:0509a06": "　八峯性空聞禪師　金山僧寶禪師",
    "X67n1308_001:0509a07": "　中溪隱山昌雲禪師　海雲深禪師",
    "X67n1308_001:0509a08": "　湛淵奫禪師　濟川洪禪師",
    "X67n1308_001:0509a09": "　大雲興禪師　石經海珠祖意禪師",
    "X67n1308_001:0509a10": "　長松大心真源禪師　大悲一天智中國師",
    "X67n1308_001:0509a11": "　石經豁堂祖裕禪師　月光常慧禪師",
    "X67n1308_001:0509a12": "　翠微悟空真空禪師　玉峰如琳禪師",
    "X67n1308_001:0509a13": "　天成古音韶禪師　香嚴古溪覺澄禪師",
    "X67n1308_001:0509a14": "　珪菴祖玠侍者　天溪凝禪師(語別見)",
    "X67n1308_001:0509a15": "西禪瑞禪師法嗣",
    "X67n1308_001:0509a16": "　性空覺禪師　東明曉菴昇禪師",
    "X67n1308_001:0509a17": "　寶文洪印禪師　無相真禪師",
    "X67n1308_001:0509a18": "　大初性圓禪師　南竺橘禪師",
    "X67n1308_001:0509a19": "　太初忍禪師　天目秀禪師(三人不列章次)",
    "X67n1308_001:0509a20": "潔空通禪師法嗣",
    "X67n1308_001:0509a21": "　黔中正法雪光通禪師　方湖德巖本禪師",
    "X67n1308_001:0509a22": "　印空海禪師　默堂照禪師(不列章次)",
    "X67n1308_001:0509a23": "八峯潭禪師法嗣",
    "X67n1308_001:0509a24": "　護國無用文全禪師　東方古裕禪師(語別見)",
    "X67n1308_001:0509b01": "　崇福大慧華禪師　天寧默堂宣禪師",
    "X67n1308_001:0509b02": "　伏牛月天禪師　荊山理禪師",
    "X67n1308_001:0509b03": "　了禪能禪師　翠峰山禪師(三人不列章次)",
    "X67n1308_001:0509b04": "天寧忠禪師法嗣",
    "X67n1308_001:0509b05": "　徑山寂菴潛禪師　用剛宗軟禪師",
    "X67n1308_001:0509b06": "佛跡真禪師法嗣",
    "X67n1308_001:0509b07": "　廣福天然浩禪師　別峰寶芳藏禪師",
    "X67n1308_001:0509b08": "　白雲無量滄禪師　寶峰行菴柔禪師(不列章次)",
    "X67n1308_001:0509b09": "第三卷",
    "X67n1308_001:0509b10": "　徑山下第九世",
    "X67n1308_001:0509b11": "太岡寧禪師法嗣",
    "X67n1308_001:0509b12": "　天目寶芳進禪師",
    "X67n1308_001:0509b13": "天淵源禪師法嗣",
    "X67n1308_001:0509b14": "　祖堂興禪師　棲霞突空昇禪師",
    "X67n1308_001:0509b15": "德山安禪師法嗣",
    "X67n1308_001:0509b16": "　南嶽春山景禪師　西竺中天表禪師",
    "X67n1308_001:0509b17": "天真善禪師法嗣",
    "X67n1308_001:0509b18": "　法華鏡堂明禪師",
    "X67n1308_001:0509b19": "洞山惠禪師法嗣",
    "X67n1308_001:0509b20": "　巫山壽堂松禪師(語別見)　嵩山別傳宗禪師",
    "X67n1308_001:0509b21": "仰山道禪師法嗣",
    "X67n1308_001:0509b22": "　能仁秋月以澄禪師",
    "X67n1308_001:0509b23": "古道通禪師法嗣",
    "X67n1308_001:0509b24": "　西宗慶禪師(不列章次)",
    "X67n1308_001:0509c01": "八峯聞禪師法嗣",
    "X67n1308_001:0509c02": "　薦福月潭寂澄禪師　三祖天淵銳禪師",
    "X67n1308_001:0509c03": "　石門濟舟濵禪師　昭覺無礙通禪師",
    "X67n1308_001:0509c04": "香嚴澄禪師法嗣",
    "X67n1308_001:0509c05": "　成都西宗祐禪師　金山寂菴湛禪師",
    "X67n1308_001:0509c06": "龍門悟禪師法嗣",
    "X67n1308_001:0509c07": "　司空碧天朗禪師",
    "X67n1308_001:0509c08": "性空悅禪師法嗣",
    "X67n1308_001:0509c09": "　金山東巖亮禪師",
    "X67n1308_001:0509c10": "大雲興禪師法嗣",
    "X67n1308_001:0509c11": "　玉峯鐵牛堅禪師",
    "X67n1308_001:0509c12": "石經裕禪師法嗣",
    "X67n1308_001:0509c13": "　萬松曉堂滿禪師",
    "X67n1308_001:0509c14": "無相真禪師法嗣",
    "X67n1308_001:0509c15": "　少室南宗勝禪師",
    "X67n1308_001:0509c16": "淨慈休休禪師法嗣",
    "X67n1308_001:0509c17": "　昭慶雪庭禪師",
    "X67n1308_001:0509c18": "性空覺禪師法嗣",
    "X67n1308_001:0509c19": "　圓通夢菴覺禪師　玉泉能關主",
    "X67n1308_001:0509c20": "　黃龍徹空通禪師",
    "X67n1308_001:0509c21": "南竺橘禪師法嗣",
    "X67n1308_001:0509c22": "　寶鑑無聞明聰禪師",
    "X67n1308_001:0509c23": "太初忍禪師法嗣",
    "X67n1308_001:0509c24": "　華亭無涯順禪師",
    "X67n1308_001:0510a01": "天目秀禪師法嗣",
    "X67n1308_001:0510a02": "　雪巖祖清禪師",
    "X67n1308_001:0510a03": "印空海禪師法嗣",
    "X67n1308_001:0510a04": "　萬峰普覺明方禪師(不列章次)東滄證果如福禪師",
    "X67n1308_001:0510a05": "方湖本禪師法嗣",
    "X67n1308_001:0510a06": "　斗方隱峰禪師",
    "X67n1308_001:0510a07": "默堂照禪師法嗣",
    "X67n1308_001:0510a08": "　太虗圓禪師",
    "X67n1308_001:0510a09": "荊山理禪師法嗣",
    "X67n1308_001:0510a10": "　溈山方溪清禪師",
    "X67n1308_001:0510a11": "伏牛天禪師法嗣",
    "X67n1308_001:0510a12": "　金臺空幻大覺禪師(不列章次)",
    "X67n1308_001:0510a13": "了禪能禪師法嗣",
    "X67n1308_001:0510a14": "　法幢金禪師　昭覺寶藏通禪師",
    "X67n1308_001:0510a15": "天寧宣禪師法嗣",
    "X67n1308_001:0510a16": "　牛頭吉菴祚禪師　徑山天才英禪師",
    "X67n1308_001:0510a17": "翠峰山禪師法嗣",
    "X67n1308_001:0510a18": "　伏牛文若斌禪師(不列章次)",
    "X67n1308_001:0510a19": "東方裕禪師法嗣",
    "X67n1308_001:0510a20": "　碧峰天通顯禪師",
    "X67n1308_001:0510a21": "徑山潛禪師法嗣",
    "X67n1308_001:0510a22": "　碧峰道瑩瑛禪師　異巖登禪師",
    "X67n1308_001:0510a23": "寶峰柔禪師法嗣",
    "X67n1308_001:0510a24": "　育王傑峰[課/心]禪師",
    "X67n1308_001:0510b01": "　徑山下第十世",
    "X67n1308_001:0510b02": "天目進禪師法嗣",
    "X67n1308_001:0510b03": "　東塔野翁曉禪師",
    "X67n1308_001:0510b04": "棲霞昇禪師法嗣",
    "X67n1308_001:0510b05": "　石門無盡海禪師",
    "X67n1308_001:0510b06": "巫山松禪師法嗣",
    "X67n1308_001:0510b07": "　斗峰古音琴禪師　白雲寶明鑑禪師",
    "X67n1308_001:0510b08": "西宗慶禪師法嗣",
    "X67n1308_001:0510b09": "　大千照禪師(不列章次)",
    "X67n1308_001:0510b10": "薦福澄禪師法嗣",
    "X67n1308_001:0510b11": "　天成無聞性愷禪師",
    "X67n1308_001:0510b12": "石門濵禪師法嗣",
    "X67n1308_001:0510b13": "　石門佛勤宗紹禪師",
    "X67n1308_001:0510b14": "萬峰方禪師法嗣",
    "X67n1308_001:0510b15": "　靈鷲中峰素禪師",
    "X67n1308_001:0510b16": "斗峰高禪師法嗣",
    "X67n1308_001:0510b17": "　三角東巖喜禪師(不列章次)　西林無相頂禪師(不列章次)",
    "X67n1308_001:0510b18": "金臺覺禪師法嗣",
    "X67n1308_001:0510b19": "　太平璉振宗禪師　徑山萬松林禪師",
    "X67n1308_001:0510b20": "牛頭祚禪師法嗣",
    "X67n1308_001:0510b21": "　天寧法舟道濟禪師",
    "X67n1308_001:0510b22": "伏牛斌禪師法嗣",
    "X67n1308_001:0510b23": "　白虎玅中玄禪師",
    "X67n1308_001:0510b24": "碧峰顯禪師法嗣",
    "X67n1308_001:0510c01": "　天池月泉法聚禪師",
    "X67n1308_001:0510c02": "薦福傑禪師法嗣",
    "X67n1308_001:0510c03": "　三祖天然慧禪師",
    "X67n1308_001:0510c04": "廣慧連禪師法嗣",
    "X67n1308_001:0510c05": "　龍門無礙辨禪師",
    "X67n1308_001:0510c06": "育王[課/心]禪師法嗣",
    "X67n1308_001:0510c07": "　松竹大方寬禪師",
    "X67n1308_001:0510c08": "　徑山下第十一世",
    "X67n1308_001:0510c09": "東塔曉禪師法嗣",
    "X67n1308_001:0510c10": "　敬畏無趣如空禪師",
    "X67n1308_001:0510c11": "石門海禪師法嗣",
    "X67n1308_001:0510c12": "　七尖大休隆禪師",
    "X67n1308_001:0510c13": "斗峰琴禪師法嗣",
    "X67n1308_001:0510c14": "　斗峰天真道覺禪師",
    "X67n1308_001:0510c15": "大千照禪師法嗣",
    "X67n1308_001:0510c16": "　雙峰輝天興昶禪師",
    "X67n1308_001:0510c17": "天成愷禪師法嗣",
    "X67n1308_001:0510c18": "　龍池默菴慧聞禪師",
    "X67n1308_001:0510c19": "三角喜禪師法嗣",
    "X67n1308_001:0510c20": "　南宗法印禪師",
    "X67n1308_001:0510c21": "西林頂禪師法嗣",
    "X67n1308_001:0510c22": "　能仁濟舟法洪禪師",
    "X67n1308_001:0510c23": "天寧濟禪師法嗣",
    "X67n1308_001:0510c24": "　胥山雲谷法會禪師　精嚴冬溪方澤禪師",
    "X67n1308_001:0511a01": "天池聚禪師法嗣",
    "X67n1308_001:0511a02": "　浮峰普恩上座(語別見)",
    "X67n1308_001:0511a03": "薦福愷禪師法嗣",
    "X67n1308_001:0511a04": "　默菴慧聞禪師",
    "X67n1308_001:0511a05": "開福寬禪師法嗣",
    "X67n1308_001:0511a06": "　伏牛無礙明理禪師",
    "X67n1308_001:0511a07": "第四卷",
    "X67n1308_001:0511a08": "　徑山下第十二世",
    "X67n1308_001:0511a09": "敬畏空禪師法嗣",
    "X67n1308_001:0511a10": "　徑山無幻性冲禪師　祇園性曙和尚(語別見)",
    "X67n1308_001:0511a11": "　駱懶翁居士(有言志隻行世)",
    "X67n1308_001:0511a12": "雲谷會禪師法嗣",
    "X67n1308_001:0511a13": "　曹溪憨山德清禪師",
    "X67n1308_001:0511a14": "龍池聞禪師法嗣",
    "X67n1308_001:0511a15": "　天目蘭風真定禪師　鵝湖□□禪師",
    "X67n1308_001:0511a16": "伏牛理禪師法嗣",
    "X67n1308_001:0511a17": "　佛巖不二真際禪師",
    "X67n1308_001:0511a18": "　徑山下第十三世",
    "X67n1308_001:0511a19": "徑山冲禪師法嗣",
    "X67n1308_001:0511a20": "　徑山南明慧廣禪師",
    "X67n1308_001:0511a21": "天目定禪師法嗣",
    "X67n1308_001:0511a22": "　浮山朗目智禪師",
    "X67n1308_001:0511a23": "佛巖際禪師法嗣",
    "X67n1308_001:0511a24": "　玅峰登禪師　白虎如幻禪師",
    "X67n1308_001:0511b01": "　白馬儀峯方彖禪師",
    "X67n1308_001:0511b02": "　徑山下第十四世",
    "X67n1308_001:0511b03": "徑山廣禪師法嗣",
    "X67n1308_001:0511b04": "　普明鴛湖玅用禪師",
    "X67n1308_001:0511b05": "浮山智禪師法嗣",
    "X67n1308_001:0511b06": "　玅峰徹庸周理禪師",
    "X67n1308_001:0511b07": "白馬彖禪師法嗣",
    "X67n1308_001:0511b08": "　天臺聞谷廣印禪師",
    "X67n1308_001:0511b09": "第五卷",
    "X67n1308_001:0511b10": "　徑山下第十五世",
    "X67n1308_001:0511b11": "普明用禪師法嗣",
    "X67n1308_001:0511b12": "　雲峰衡石悟鈞禪師　金明介菴悟進禪師",
    "X67n1308_001:0511b13": "　永正一初悟元禪師",
    "X67n1308_001:0511b14": "　徑山下第十六世",
    "X67n1308_001:0511b15": "金明進禪師法嗣",
    "X67n1308_001:0511b16": "　栢山素弘真理禪師　萬年夢堂真倪禪師",
    "X67n1308_001:0511b17": "　安化世高本則禪師　金明東巖璨禪師",
    "X67n1308_001:0511b18": "　玅峰素頴鑒禪師　三角古壁文禪師",
    "X67n1308_001:0511b19": "　三墖主峯法禪師　金明晦巖炯禪師",
    "X67n1308_001:0511b20": "　三角天峰性禪師　金明別傳化禪師",
    "X67n1308_001:0511b21": "　海月天巖啟禪師　繡雪宦陳修禪師",
    "X67n1308_001:0511b22": "　衡山範禪師　雲門既白旭禪師",
    "X67n1308_001:0511b23": "　承天時現曇禪師　高峰雪子淨禪師",
    "X67n1308_001:0511b24": "　東林山鐸在禪師　藕菴竹菴衍禪師",
    "X67n1308_001:0511c01": "　三墖玅雲雄禪師　友可鐵容玄禪師",
    "X67n1308_001:0511c02": "　甘露逾祖覺禪師　牧園企贒清禪師",
    "X67n1308_001:0511c03": "　竺山吼菴證禪師　祖巖豐上座",
    "X67n1308_001:0511c04": "　夢菴書記　報恩松岫源禪師",
    "X67n1308_001:0511c05": "　太平素巖智禪師　翠峯斐公琦禪師",
    "X67n1308_001:0511c06": "　玉芝玄暉性禪師　普明雲菴量禪師",
    "X67n1308_001:0511c07": "　蓮花尼可度瑛　明心尼佛音戒",
    "X67n1308_001:0511c08": "　空諸羅居士　約菴施居士",
    "X67n1308_001:0511c09": "　牧公謙大士　道耕田居士",
    "X67n1308_001:0511c10": "　真和陸居士　真慧陸居士",
    "X67n1308_001:0511c11": "　汝諧卜居士　真毅朱居士",
    "X67n1308_001:0511c12": "　振聲許居士　真寄李居士",
    "X67n1308_001:0511c13": "永正元禪師法嗣",
    "X67n1308_001:0511c14": "　報本冲默開禪師　東溪斷愚智禪師",
    "X67n1308_001:0511c15": "　淨土通濟行禪師　一莖證禪師",
    "X67n1308_001:0511c16": "　徑山下第十七世",
    "X67n1308_001:0511c17": "栢山理禪師法嗣",
    "X67n1308_001:0511c18": "　隱崧忝生機璇禪師　寶如玉禪師",
    "X67n1308_001:0511c19": "　身雲編禪師",
    "X67n1308_001:0512a03": "徑石滴乳集卷之一",
    "X67n1308_001:0512a05": "清嗣祖沙門江州真在編",
    "X67n1308_001:0512a06": "嗣法門人齊安機雲續",
    "X67n1308_001:0512a07": "大鑑下第二十世(臨濟第十六世)",
    "X67n1308_001:0512a08": "杭州徑山無準師範禪師。劍州梓潼雍氏子。九歲依",
    "X67n1308_001:0512a09": "陰平山道欽出家。經書過目成誦。紹熈五年冬登具。",
    "X67n1308_001:0512a10": "明年次成都。坐夏正法。遇瞎堂高弟名堯者。請益坐",
    "X67n1308_001:0512a11": "禪之法。堯曰。禪是何物。坐底阿誰。師晝夜體究。一日",
    "X67n1308_001:0512a12": "於廁提前話。有省。",
    "X67n1308_001:0512a13": "石門雲曰。首座善舞太阿。使百尺竿頭。做伎倆底。",
    "X67n1308_001:0512a14": "一見便能。死盡偷心。乾坤別搆。所謂心不負人。面",
    "X67n1308_001:0512a15": "無慚色。",
    "X67n1308_001:0512a16": "師謁育王佛照。照問。何處人。師曰。劍州。照曰。帶得劍",
    "X67n1308_001:0512a17": "來麼。師隨聲便喝。照笑曰。者烏頭子也亂作。",
    "X67n1308_001:0512a18": "破菴。住秀峰日。有僧入室。菴打。逐至法堂。時師解曰。",
    "X67n1308_001:0512a19": "禪和家爭禪。亦常事耳。菴曰。豈不聞道我肚饑。聞板",
    "X67n1308_001:0512a20": "聲要喫飯去聻。師聞不覺。汗流夾背。",
    "X67n1308_001:0512a21": "破菴。為靈隱第一座。師復從。一日同遊石筍菴。有道",
    "X67n1308_001:0512a22": "者請益曰。猢猻子捉不住。乞師方便。菴曰。用捉作麼。",
    "X67n1308_001:0512a23": "如風吹水自然成紋。師在傍大徹。",
    "X67n1308_001:0512a24": "東林在曰。城門失火。殃及池魚。",
    "X67n1308_001:0512b01": "牧雲門頌曰。城門失火臭烟薰。殃及池魚尾盡焚。",
    "X67n1308_001:0512b02": "無處更求三尺水。好看振鬣上青雲。",
    "X67n1308_001:0512b03": "南澗問頌曰。氣飲長虹已食牛。血漫漫地照人愁。",
    "X67n1308_001:0512b04": "因風吹火無多力。春滿皇都四百州。",
    "X67n1308_001:0512b05": "南嶽際頌曰。眉間霜劍倚天寒。試展鋒鋩海樣寬。",
    "X67n1308_001:0512b06": "石筍路逢沽酒店。三杯兩盞破愁顏。",
    "X67n1308_001:0512b07": "石門雲頌曰。霜飛六月禍私門。殃及平民已覆盆。",
    "X67n1308_001:0512b08": "南北東西無處去。一拳打破鐵崑崙。",
    "X67n1308_001:0512b09": "破菴付師法偈曰。我若不見時。汝應不見見。見見非",
    "X67n1308_001:0512b10": "自心。自心常顯現。未幾破菴過天童掃塔。師偕往。復",
    "X67n1308_001:0512b11": "拉月石溪。同遊台雁。至瑞巖雲巢。留師分座。夜夢。偉",
    "X67n1308_001:0512b12": "衣冠者。持把茆見授。翌日明州清涼專使至。師受請",
    "X67n1308_001:0512b13": "入院。見所伽藍神茅其姓。衣冠與疇昔所夢無異。陞",
    "X67n1308_001:0512b14": "座開法一香供破菴。三年遷焦山。期年遷雪竇。又三",
    "X67n1308_001:0512b15": "年被敕移育王。又三年嵩少林散席徑山。朝命以師",
    "X67n1308_001:0512b16": "補處。明年寺燬。師逆知其數。不動容經意。是年冬十",
    "X67n1308_001:0512b17": "月有旨。召入內廷。上御修政殿引見。師奏對詳明。上",
    "X67n1308_001:0512b18": "為色動。賜金襴僧伽衣。又宣入慈明殿。陞座說法。帝",
    "X67n1308_001:0512b19": "垂簾而聽大悅。賜號佛鑑禪師。三年寺成。閱六年復",
    "X67n1308_001:0512b20": "燬。而多助雲至。不數年復還舊觀。去寺四十里。築室",
    "X67n1308_001:0512b21": "百楹。接待雲水。額曰萬年正續。正續西數百步。結菴",
    "X67n1308_001:0512b22": "一區。為歸藏所。上建重閣。祕藏先後所賜御翰。敞室",
    "X67n1308_001:0512b23": "東西。偏奉祖師與先世香火。遇始生日。為飯僧佛事。",
    "X67n1308_001:0512b24": "以贊冥福。葢蜀乳師之。先祀遂絕。祠奉以旌孝慕。上",
    "X67n1308_001:0512c01": "聞嘉歎。",
    "X67n1308_001:0512c02": "上堂。名不得。狀不得。取不得。捨不得。只麼得。且道。得",
    "X67n1308_001:0512c03": "箇甚麼。三人證龜成鼈。",
    "X67n1308_001:0512c04": "問石乘頌云。滾滾紅珠非眼血。紙灰染作花蝴蝶。",
    "X67n1308_001:0512c05": "自從夢斷識莊周。亂撒金錢飄黃葉。",
    "X67n1308_001:0512c06": "上堂。若論箇事。直是省要易會。多是諸人自作艱難。",
    "X67n1308_001:0512c07": "自作障礙。所以尋常東廊西廊。見諸人和南問訊。山",
    "X67n1308_001:0512c08": "僧便乃低頭相接。其實無他。只要諸人識得長老是",
    "X67n1308_001:0512c09": "西川隆慶府人氏。若識得。便與諸人打些鄉談。說些",
    "X67n1308_001:0512c10": "鄉話。如今且未說你識得長老。且各自知得自己鄉",
    "X67n1308_001:0512c11": "貫。還知麼。明州六縣。奉化八鄉。",
    "X67n1308_001:0512c12": "上堂。五峰門下。百種全無。禪床迫窄。堂供蕭踈。脚下",
    "X67n1308_001:0512c13": "踏著底。破磚頭碎瓦片。面前撞見底。王獦獠李麻胡。",
    "X67n1308_001:0512c14": "恁麼薄福住山。真箇孤負先哲。良久。雖然如是。更點",
    "X67n1308_001:0512c15": "分明。",
    "X67n1308_001:0512c16": "上堂。一夏已滿。無事不辦。遂府缽盂。功州磁碗。",
    "X67n1308_001:0512c17": "淳祐戊申秋。師築室明月池上。榜曰退耕。乞老于朝。",
    "X67n1308_001:0512c18": "而舊疾適作。己酉三月旦日。陞座謂眾曰。山僧既老",
    "X67n1308_001:0512c19": "且病。無力與諸人東語西話。今勉強出來。將從前說",
    "X67n1308_001:0512c20": "不到的。盡情向諸人抖擻去也。遂起身抖衣曰。是多",
    "X67n1308_001:0512c21": "少。便歸方丈。",
    "X67n1308_001:0512c22": "十五日集眾。區畫後事。親書遺表及遺書十數。言笑",
    "X67n1308_001:0512c23": "如常。其徒以遺偈為請。師執筆書曰。來時空索索。去",
    "X67n1308_001:0512c24": "也赤條條。更要問端的。天台有石橋。偈畢移頃而逝。",
    "X67n1308_001:0513a01": "東林在頌曰。戰罷雄風笑倚樓。虎頭虎尾一齊收。",
    "X67n1308_001:0513a02": "時人不諳風雲色。腦後遭槌孰解羞。",
    "X67n1308_001:0513a03": "停龕二七日。上遣中使。降香賜幣。奉全身塟於正續",
    "X67n1308_001:0513a04": "之側。塔曰圓照。",
    "X67n1308_001:0513a05": "徑山下第一世(臨濟下十七世)",
    "X67n1308_001:0513a06": "徑山範禪師法嗣",
    "X67n1308_001:0513a07": "台州天台國清寺斷橋玅倫禪師。姓徐。台之黃巖人。",
    "X67n1308_001:0513a08": "母劉氏夢月而孕。年十八。於永嘉廣慈院落髮。見谷",
    "X67n1308_001:0513a09": "源於瑞巖。聞麻三斤話有疑。一日謁雲居。見山堂偶",
    "X67n1308_001:0513a10": "閱楞伽。至蚊蟲螻蟻無有言說。而能辯事處。頓省。",
    "X67n1308_001:0513a11": "師往雪竇參佛鑑。鑑以狗子因何有業識。令師下語。",
    "X67n1308_001:0513a12": "凡三十轉。不契。師曰。可無方便乎。鑑舉真淨頌曰。言",
    "X67n1308_001:0513a13": "有業識在。誰云意不深。海枯終見底。人死不知心。師",
    "X67n1308_001:0513a14": "竦然良久。忽聞口聲。通身汗下。於是脫然契證。",
    "X67n1308_001:0513a15": "徑山進頌曰。漏屋恰逢連夜雨。更多愁霧鎖柴門。",
    "X67n1308_001:0513a16": "忽然雲盡孤輪湧。疊青山插遠層。",
    "X67n1308_001:0513a17": "一初元頌曰。頂門一擊汗如油。捉敗當年老趙州",
    "X67n1308_001:0513a18": "自是黃河連底竭。一番驟雨一番愁。",
    "X67n1308_001:0513a19": "天巖啟頌曰。用盡機關欲斷窮。板聲一擊頂門通。",
    "X67n1308_001:0513a20": "推開碧落松千尺。放出金烏子夜紅。",
    "X67n1308_001:0513a21": "藕菴衍頌曰。三春鶯囀綠蔭叢。渙父從容渭水東。",
    "X67n1308_001:0513a22": "畢竟有貪香餌者。比來喜不浪施功。",
    "X67n1308_001:0513a23": "龍門性頌曰。陣雲角曉怒風號。蟻穴珠穿戰愈高。",
    "X67n1308_001:0513a24": "欲遁賊身無處去。一回躍馬便衝霄。",
    "X67n1308_001:0513b01": "護國鐸頌曰。錦衣公子醉田家。倚檻披襟看落霞。",
    "X67n1308_001:0513b02": "忽爾風翻荷葉動。池心獨露一枝花。",
    "X67n1308_001:0513b03": "石門雲頌曰。相逢把手御街遊。歷亂春光四百州。",
    "X67n1308_001:0513b04": "電尾電頭通一線。黑風翻轉釣魚舟。",
    "X67n1308_001:0513b05": "佛鑑付師法偈曰。真理直如絃。何言復何默。我今善",
    "X67n1308_001:0513b06": "付囑。表心本無得。鑑移育王。師皆分座。祇園遷瑞岩。",
    "X67n1308_001:0513b07": "後住淨慈。室中甞學萬法歸一。以驗學者。凡下語不",
    "X67n1308_001:0513b08": "契。即趁出高峰。於此打失眼睛。",
    "X67n1308_001:0513b09": "徑山進曰。斷橋老漢。固是婆心。不免教壞人家男",
    "X67n1308_001:0513b10": "女。高峰雖然打失眼睛。要且恩大難酬。金明要問。",
    "X67n1308_001:0513b11": "大眾。如何是萬法歸一。一歸何處。月似彎弓。少雨",
    "X67n1308_001:0513b12": "多風。",
    "X67n1308_001:0513b13": "東林在曰。古佛垂慈。血心片片。如慈明置劍。秘魔",
    "X67n1308_001:0513b14": "擎叉。臨濟入門便喝。德山入門便棒。種種施設。要",
    "X67n1308_001:0513b15": "人死盡偷心。不落透路。瑞岩慣設虎穽。牢籠天下。",
    "X67n1308_001:0513b16": "高峰如此打失眼睛。大似平地撞彩。要且不識萬",
    "X67n1308_001:0513b17": "法歸一。",
    "X67n1308_001:0513b18": "徑山廣頌曰。侵晨出去晚頭歸。赤脚髼頭滿面灰。",
    "X67n1308_001:0513b19": "無底鍋燒無米飯。臭烟烽[火*孛]觜尖吹。",
    "X67n1308_001:0513b20": "上堂。德山低頭。夾山點頭。俱胝豎起手指頭。玄沙築",
    "X67n1308_001:0513b21": "破脚指頭。拈拄杖曰。都來不出山僧拄杖頭。何以見",
    "X67n1308_001:0513b22": "得。卓拄杖曰。一葉落天下秋。",
    "X67n1308_001:0513b23": "希覺銳曰。德山低頭。刻舟求劍。夾山點頭。剜肉作",
    "X67n1308_001:0513b24": "瘡。俱胝竪起手指頭。栽角呼牛。玄沙築破脚指頭。",
    "X67n1308_001:0513c01": "因誰致得。大眾要會教忠拄杖頭麼。孤月照臨山",
    "X67n1308_001:0513c02": "嶽諍。幾多人□此中休。",
    "X67n1308_001:0513c03": "牧公謙頌曰。□奇與百怪。只在一毫端。拈却毫端",
    "X67n1308_001:0513c04": "看霜花六月寒。",
    "X67n1308_001:0513c05": "讚夫峻頌曰。幾座畫閣瓊樓。數條花街柳巷。從頭",
    "X67n1308_001:0513c06": "說與遊人。總在長安市上。",
    "X67n1308_001:0513c07": "濟北弘頌曰。西風昨夜到梧桐。零落名園思未工。",
    "X67n1308_001:0513c08": "婦婿直教歸未得。幕簾斜對蓼莪紅。",
    "X67n1308_001:0513c09": "龍門淵頌曰。細雨斜風一葉舟。渠儂逞俊不知休。",
    "X67n1308_001:0513c10": "一聲牧笛傳幽谷。紅蓼汀前起白鷗。",
    "X67n1308_001:0513c11": "上堂。舉雲門示眾。乾坤之內。宇宙之間。中有一寶。祕",
    "X67n1308_001:0513c12": "在形山因緣。頌曰。隱隱烟村聞犬吠。欲尋尋不見人",
    "X67n1308_001:0513c13": "家。忽逢橋斷溪迥處。流出碧桃三四花。",
    "X67n1308_001:0513c14": "上堂。舉慈明室中。插劍一口。草鞋一雙。水一盆因緣。",
    "X67n1308_001:0513c15": "頌曰。百花叢裏[韋*登]鞭過。俊逸風流有許多。未第儒生",
    "X67n1308_001:0513c16": "倫眼覷。滿懷無柰舊愁何。",
    "X67n1308_001:0513c17": "上堂。荊山有玉。獲得者不在荊山。赤水有珠。拾得者",
    "X67n1308_001:0513c18": "不在赤水。衲僧有無位真人。證得者出入在面門。驀",
    "X67n1308_001:0513c19": "拈拄杖曰。會麼。幽州江口石人蹲。",
    "X67n1308_001:0513c20": "上堂。舉達觀頴示眾。七佛是性隷。萬法是心奴。且道。",
    "X67n1308_001:0513c21": "主人翁在甚處。自喝曰。七佛以下出頭。又自諾曰。各",
    "X67n1308_001:0513c22": "自祇候。師曰。喚七佛為性隷。指萬法為心奴。達觀自",
    "X67n1308_001:0513c23": "謂有出身路。及平自喝自諾。又是奴隷邊事。主人翁",
    "X67n1308_001:0513c24": "何曾夢見在。大眾要見麼。以拂子拂一拂曰。曉來一",
    "X67n1308_001:0514a01": "陳春風動。開遍園林百樣花。",
    "X67n1308_001:0514a02": "悅堂誾參。師問。臨濟遭黃檗三頓痛棒是否。曰是。師",
    "X67n1308_001:0514a03": "曰。因甚大愚肋下築三拳。曰得人一牛。還人一馬。師",
    "X67n1308_001:0514a04": "頷之。誾禮拜。",
    "X67n1308_001:0514a05": "師一日入堂。見誾危坐屹然。師向耳邊。吹一吹。誾張",
    "X67n1308_001:0514a06": "眸視師欲言。師震聲一喝。誾後謂眾曰。佛法不是小",
    "X67n1308_001:0514a07": "可。昔被淨慈一喝。只得魂飛魄散。",
    "X67n1308_001:0514a08": "臨終集眾入室。作書辭諸山及魏國公。公饋藥不受。",
    "X67n1308_001:0514a09": "又遣人問曰。和尚生在天台。因甚死在淨慈。師曰。日",
    "X67n1308_001:0514a10": "出東方夜落西。書偈而化。",
    "X67n1308_001:0514a11": "金明旭曰。淨慈恁麼答話。未免俗官看破。",
    "X67n1308_001:0514a12": "宜林能別曰。不恁麼答。亦被俗官看破。",
    "X67n1308_001:0514a13": "徑山下第二世",
    "X67n1308_001:0514a14": "天台倫禪師法嗣",
    "X67n1308_001:0514a15": "台州瑞巖方山寶禪師。潭陽葛氏子。隨父宦遊。一日",
    "X67n1308_001:0514a16": "于杭之淨慈飯僧。偶閱六祖壇經。恍如舊習。乃舉黃",
    "X67n1308_001:0514a17": "梅衣鉢因緣。問鞏禪師。既不會佛法。為甚又紹祖位。",
    "X67n1308_001:0514a18": "鞏曰。不但祖師。大有人不會佛法。亦紹祖位。師曰。和",
    "X67n1308_001:0514a19": "尚還紹祖位否。鞏曰。若紹祖位。即會佛法。",
    "X67n1308_001:0514a20": "黃龍無上櫺和尚曰。大小淨慈。答話不了。",
    "X67n1308_001:0514a21": "劍叟是曰。淨慈大似富嫌千口少。貧恨一身多。",
    "X67n1308_001:0514a22": "佛鑑。奉詔住徑山。師與天界日等。結侶往參。盡得旨",
    "X67n1308_001:0514a23": "要。一日忽疑興化四方八面來話。遂請益佛鑑。鑑曰。",
    "X67n1308_001:0514a24": "老僧不能為汝說。汝但自看。師請益至再。終不為說。",
    "X67n1308_001:0514b01": "指參石橋。師稟命至彼。罄其機用。橋皆不諾。師猛力",
    "X67n1308_001:0514b02": "參究。請益至十一度。一晚危坐。忽覩燈光面前豁然。",
    "X67n1308_001:0514b03": "次早入方丈。橋曰。子捉賊也。師禮拜曰。賊已收下。請",
    "X67n1308_001:0514b04": "和尚驗贜。橋舉萬法歸一。師答。橋亦不肯。齋後普請。",
    "X67n1308_001:0514b05": "師手忘所舉。橋驀拈莧根示曰。是什麼。師乃大悟。",
    "X67n1308_001:0514b06": "圓通究止參和尚落堂。舉石橋拈莧根方山大悟",
    "X67n1308_001:0514b07": "因緣。問復且。你道得力在甚麼處。且曰。方山在佛",
    "X67n1308_001:0514b08": "鑑得體。石橋得用。如風吹水自然成紋。若謂悟在",
    "X67n1308_001:0514b09": "莧根。則埋沒先代。參深肯。",
    "X67n1308_001:0514b10": "徑山進頌曰。莧根拈起骨毛寒。好肉無端索灸瘢。",
    "X67n1308_001:0514b11": "悟得單傳真祕訣。風前總是活人丹。",
    "X67n1308_001:0514b12": "東林在頌曰。抵死攀鞍不肯休。平原奪鼓覓封侯。",
    "X67n1308_001:0514b13": "路傍藥餌纔拈起。化作神仙上酒樓。",
    "X67n1308_001:0514b14": "石門雲頌曰。洗清凡骨躍龍門。振鬣揚鬐鼓要津",
    "X67n1308_001:0514b15": "那畔不棲無影象。從教寶藏自甘貧。",
    "X67n1308_001:0514b16": "橋付師法偈曰。本無迷悟人。迷悟自家討。記得少壯",
    "X67n1308_001:0514b17": "時。而今不覺老。即繼橋席。凡僧入室。概豎拂子曰。是",
    "X67n1308_001:0514b18": "甚麼。僧擬議。直打出。二十年。少有契其機者。",
    "X67n1308_001:0514b19": "黃尖頴戟易禪師曰。古人門庭。恁麼施設。近時搖",
    "X67n1308_001:0514b20": "尾乞憐。惟恐蟻不解腥。蠅不來臭。",
    "X67n1308_001:0514b21": "石門雲曰。祇如師僧家。識得拂子。又作麼生。良久",
    "X67n1308_001:0514b22": "彈指一下。",
    "X67n1308_001:0514b23": "金明旭。拈石門語。識得拂子。買草鞋行脚。",
    "X67n1308_001:0514b24": "無盡燈參。師豎拂子曰。是甚麼。燈亦曰。是甚麼。師曰。",
    "X67n1308_001:0514c01": "與我除却四大。別道一句。燈從東過西。師垂左足。燈",
    "X67n1308_001:0514c02": "從西過東。師垂右足。燈近前叉手而立。師以拂子便",
    "X67n1308_001:0514c03": "打。燈禮拜。",
    "X67n1308_001:0514c04": "金明旭曰。禮拜即得。要且不識拂子。",
    "X67n1308_001:0514c05": "無盡問。達磨西來。未審傳箇甚麼。師曰。你道。東土人",
    "X67n1308_001:0514c06": "曾少甚麼。盡曰。既不少。神光為甚立雪斷臂。師曰。止",
    "X67n1308_001:0514c07": "圖破家蕩產。盡於言下大悟。",
    "X67n1308_001:0514c08": "僧問。曹溪水派派朝東。瑞巖水為甚流向西。師曰。上",
    "X67n1308_001:0514c09": "座好惡不識。曰比來問水。答好惡不識那。師曰。瞎漢",
    "X67n1308_001:0514c10": "果然不識便打。　問如何是佛。師曰。逃人犯夜。　問",
    "X67n1308_001:0514c11": "如何是祖師西來意。師曰。正抓著我癢處。　問如何",
    "X67n1308_001:0514c12": "是般若體。師曰。八角磨盤。曰如何是般若用。師曰。八",
    "X67n1308_001:0514c13": "角磨盤空裏走。",
    "X67n1308_001:0514c14": "結制上堂。煽烈燄于大千界內。直下片雪飛舞。舉鉗",
    "X67n1308_001:0514c15": "錘于玅密場中。就裏點鐵成金。赤沙灘上。杖林山中。",
    "X67n1308_001:0514c16": "箇箇飡砒霜飲鴆毒。冰稜上走。劍刃上行。所謂鑊湯",
    "X67n1308_001:0514c17": "無冷處。汝等抱定枯桐。守住死灰。何日豆爆。西菴今",
    "X67n1308_001:0514c18": "日為汝爐內添炭。好著精彩。",
    "X67n1308_001:0514c19": "上堂。橫按拄杖。顧視大眾曰。彼此彼此。便下座。",
    "X67n1308_001:0514c20": "上堂。諸聖情存。見網難透。不立階級。曠劫無門。般若",
    "X67n1308_001:0514c21": "之智常明。真如之體獨露。諸方學者。心地不明。皆因",
    "X67n1308_001:0514c22": "邪師雜糅。如蠶作繭。似蛇戀窟。自謂到家。不肯見人。",
    "X67n1308_001:0514c23": "間有聰明意識卜度。儱侗真如。瞞頇佛性。誠可愍哉。",
    "X67n1308_001:0514c24": "師住瑞巖。常設三問。以驗學者。曰真正出格高流。如",
    "X67n1308_001:0515a01": "良馬見鞭影而行。中下之士。何堪□冀□□□□□。",
    "X67n1308_001:0515a02": "撑鐵船過海底人。為甚麼向針孔裏呌屈。",
    "X67n1308_001:0515a03": "髻珠嘯月恒和尚頌曰。黃河遠上白雲間。一片孤",
    "X67n1308_001:0515a04": "城萬仞山。羗笛何須怨楊柳。春風不度玉門關。",
    "X67n1308_001:0515a05": "既是臨濟大師。為甚入拔舌犁耕。",
    "X67n1308_001:0515a06": "石門雲頌曰。澄潭無水月無緣。滿載嬋娥醉碧天。",
    "X67n1308_001:0515a07": "蔽垢偶趨金殿過。橫身帶惹御爐烟。",
    "X67n1308_001:0515a08": "玉峰乾頌曰。邊霜昨夜墮關榆。吹角當城片月孤。",
    "X67n1308_001:0515a09": "無限塞鴻飛不度。秋風吹入小單于。",
    "X67n1308_001:0515a10": "那邊不立。者邊不行。截斷中流。為甚不住。",
    "X67n1308_001:0515a11": "黃尖欽頌曰。半夜回舟入楚鄉。月明山水共蒼蒼。",
    "X67n1308_001:0515a12": "孤猿更呌秋風裏。不是愁人亦斷腸。",
    "X67n1308_001:0515a13": "護國鐸頌曰。直下全提殺活該。聲前無路出塵埃。",
    "X67n1308_001:0515a14": "海門迸出金星子。萬象森羅吼似雷。",
    "X67n1308_001:0515a15": "師一日。為眾挂牌。入室垂語曰。南泉斬却猫兒時如",
    "X67n1308_001:0515a16": "何。眾下語不契。適有一僕。在傍曰。老鼠做大。師笑曰",
    "X67n1308_001:0515a17": "好一轉語。只是不合從你口裏出。",
    "X67n1308_001:0515a18": "全真請上堂。千斤石磙水上浮。四兩葫蘆沉到底。火",
    "X67n1308_001:0515a19": "燒狗尾猪頭焦。南辰竄入北斗裏。",
    "X67n1308_001:0515a20": "至元元年正月初七日。書偈曰。來無一物。去無一物。",
    "X67n1308_001:0515a21": "盡却今時。虗空鐵橛。擲筆而逝。",
    "X67n1308_001:0515a22": "南華永宗本禪師。頌船子公案。笑中棄却竹林寺。將",
    "X67n1308_001:0515a23": "謂華亭有許多。窮性命於橈下喪。看來成敗自蕭何。",
    "X67n1308_001:0515a24": "雪山法曇禪師。臨終謂眾曰。老僧有一件事天來大。",
    "X67n1308_001:0515b01": "諸人還識麼。維那曰不識。師推出枕子曰。者箇聻。便",
    "X67n1308_001:0515b02": "化。室中異香。經時不散。",
    "X67n1308_001:0515b03": "絕象鑑禪師。頌洞山不安。洞山有路透雲巖。絕處教",
    "X67n1308_001:0515b04": "通到者難。拄杖頭邊開活路。方知不隔一毫端。",
    "X67n1308_001:0515b05": "竹屋簡禪師。頌鼓山聖箭。青童雙勒玉騘嘶。淡白春",
    "X67n1308_001:0515b06": "衫綠帶圍。半夜歸來花底月。金鞭敲落亂紅飛。",
    "X67n1308_001:0515b07": "藏室會珍禪師。頌洞山辭雲巖。掘起藍田一坐墳。珊",
    "X67n1308_001:0515b08": "瑚瑪瑙合粧成。驢駝馬載休云寶。禍及兒孫盡滅門。",
    "X67n1308_001:0515b09": "僧問。臘月火燒山意旨如何。師曰。徧尋無莖草。",
    "X67n1308_001:0515b10": "竹山如圭禪師。脫略異常。一日遊佛巖。聞風吹殿角",
    "X67n1308_001:0515b11": "鈴聲。倚杖脫去。茶毗得舍利無數。塔於佛巖之陰。",
    "X67n1308_001:0515b12": "徑山下第三世",
    "X67n1308_001:0515b13": "瑞巖寶禪師法嗣",
    "X67n1308_001:0515b14": "台州天台無見先覩禪師。台之僊居葉氏子也。宋咸",
    "X67n1308_001:0515b15": "淳乙丑五月六日誕。師少而資性頴秀。嗜讀書。過日",
    "X67n1308_001:0515b16": "成誦。父一日會沙門善公。過而識之曰。此法器也。宜",
    "X67n1308_001:0515b17": "毋滯鄉里。率敬信。善許諾。逮冠。從古田垕和尚薙染。",
    "X67n1308_001:0515b18": "於郡之天寧登具。俾歸侍司。旦夕以此道策進。參方",
    "X67n1308_001:0515b19": "山於西菴。師問。如何是佛法大義。山張口吐舌示之。",
    "X67n1308_001:0515b20": "師罔措。山以拄杖趂出。往參天封珍。理前話未竟。珍",
    "X67n1308_001:0515b21": "亦打。復返西菴。途中把滑有省。及見山。山問。汝返何",
    "X67n1308_001:0515b22": "速。師曰。和尚此時打某甲不得。山曰。天封與你道甚",
    "X67n1308_001:0515b23": "麼。師述途中因緣。山又打。",
    "X67n1308_001:0515b24": "惟範琪曰。方山與麼提持。可謂烜赫古今。華頂若",
    "X67n1308_001:0515c01": "非臨濟兒孫。幾乎打破蔡州。",
    "X67n1308_001:0515c02": "石門雲頌曰。一箭西沉勢已危。更加一箭破重圍。",
    "X67n1308_001:0515c03": "幾多撥剌生擒者。猶把弓梢伴酒巵。",
    "X67n1308_001:0515c04": "師築室華頂。精苦自勵。因作務次。渙然頓釋所疑。往",
    "X67n1308_001:0515c05": "西菴呈解。山一見契之。乃付偈曰。此心極廣大。虗空",
    "X67n1308_001:0515c06": "比不得。此道只如是。受持休外覓。",
    "X67n1308_001:0515c07": "調實和頌曰。九轉靈丹仍化丹。紫霞籠壁眾星攢。",
    "X67n1308_001:0515c08": "擘開金鼎火光噴。傾出直教天地寒。",
    "X67n1308_001:0515c09": "萬峰蔚。久侍座下。師問。萬法歸一。一歸何處。蔚進前",
    "X67n1308_001:0515c10": "問訊叉手而立。師曰。如何是道。蔚曰。道無可道。師曰。",
    "X67n1308_001:0515c11": "不道有。不道箇甚麼。蔚曰。正要和尚疑著。師曰。疑著",
    "X67n1308_001:0515c12": "即錯。蔚曰。不疑亦錯。師便喝。蔚亦喝。師曰。言無再響。",
    "X67n1308_001:0515c13": "蔚拂袖而出。",
    "X67n1308_001:0515c14": "示眾。風冷冷。日杲杲。簷蔔花開滿路香。池塘一夜生",
    "X67n1308_001:0515c15": "春草。堪悲堪笑老瞿曇。四十九年說不到。阿呵呵。拍",
    "X67n1308_001:0515c16": "禪床一下。",
    "X67n1308_001:0515c17": "上堂。若論此事。三世諸佛。一大藏教。詮註不及。天下",
    "X67n1308_001:0515c18": "老和尚。拈提不起。直饒有傾湫之辯。倒嶽之機。一點",
    "X67n1308_001:0515c19": "也用不著。諸仁者。饑則喫飯。困則打眠。熱則乘凉。寒",
    "X67n1308_001:0515c20": "則向火。一一天真。一一明玅。倘得踏步向前。論禪論",
    "X67n1308_001:0515c21": "道。誤將魚目為珠。錯認橘皮為火。不見道。大機須透",
    "X67n1308_001:0515c22": "徹。大用須直截。不識東家孔丘翁。却向他邦尋禮樂。",
    "X67n1308_001:0515c23": "卓拄杖曰。錯。復舉龐居士問馬大師。不與萬法為侶",
    "X67n1308_001:0515c24": "者。是甚麼人。馬祖曰。待汝一口吸盡西江水。即向汝",
    "X67n1308_001:0516a01": "道。士有省。師頌曰。一口吸盡西江水。鷓鴣啼在深花",
    "X67n1308_001:0516a02": "裏。縱饒直下便承當。何啻白雲千萬里。",
    "X67n1308_001:0516a03": "小參。過去諸如來。斯門已成就。夢裏求形。水中捉月。",
    "X67n1308_001:0516a04": "現在諸菩薩。今各入圓明。捕得老鼠。打破油甕。未來",
    "X67n1308_001:0516a05": "修學人。當依如是法。彼自無瘡。勿傷之也。無計較中。",
    "X67n1308_001:0516a06": "翻成計較。無途轍中。翻成途轍。殊不知。屠房酒肆。全",
    "X67n1308_001:0516a07": "彰古佛家風。閙市紅塵。顯出祖師巴鼻。若也舉。一明",
    "X67n1308_001:0516a08": "三。目機銖兩。何啻白雲萬里。嗄。花開花落任風吹。自",
    "X67n1308_001:0516a09": "有清香滿天地。",
    "X67n1308_001:0516a10": "示徐直翁。長夏獲以同居。巖間松下。一語一默。喜不",
    "X67n1308_001:0516a11": "自勝。且道。與古人夏中不聞正因兩字。是同是別。請",
    "X67n1308_001:0516a12": "直翁下一轉語。機先著眼。未是俊流。昔汾陽參七十",
    "X67n1308_001:0516a13": "餘員善知識。後見首山。問百丈卷席意旨如何。山曰。",
    "X67n1308_001:0516a14": "龍袖拂開全體現。汾又問。師意如何。山曰。象王行處",
    "X67n1308_001:0516a15": "絕狐踪。汾陽於此大悟。禮拜起曰。萬古碧潭空界月。",
    "X67n1308_001:0516a16": "再三撈摝始應知。傍有僧曰。汝見什麼道理。便乃自",
    "X67n1308_001:0516a17": "肯。汾曰。正是我放身捨命處。看他古人。終不肯自小",
    "X67n1308_001:0516a18": "結果。參禪縱有所省。若不見人。謂之癡禪。悟迹不除。",
    "X67n1308_001:0516a19": "翻成籠檻。一切處為之禁制。坐在勝玅界中。前輩謂",
    "X67n1308_001:0516a20": "之鶻臭布衫。最難卸却。更宜審諦。第一不得向黑山",
    "X67n1308_001:0516a21": "下鬼窟裏作活計。第二不得向急水上打毬子。四威",
    "X67n1308_001:0516a22": "儀內。急切用工。驀然拶破面門。元來只是舊時人。更",
    "X67n1308_001:0516a23": "無絲毫為障為礙。言多道遠。勉之。",
    "X67n1308_001:0516a24": "元統甲戌五月一日遺誡。汝等出家。當行出家之行。",
    "X67n1308_001:0516b01": "當念四恩難報。信施難消。努力以道為重。不可虗度",
    "X67n1308_001:0516b02": "時光。常住十方僧物。為老病故。毋得競爭人我。增長",
    "X67n1308_001:0516b03": "無明。闘搆是非。戒之慎之。來日煩大眾。早為焚化。不",
    "X67n1308_001:0516b04": "須剃頭。不用洗浴。一爐猛火。千足萬足。",
    "X67n1308_001:0516b05": "初二日辭世偈云。現成句子。不妨舉似。處空撲落。須",
    "X67n1308_001:0516b06": "彌起舞。奄然而逝。壽七十。臘五十。即以卒之九日茶",
    "X67n1308_001:0516b07": "毗。收舍利。建塔於寺西。諡玅明真覺禪師之號。塔曰",
    "X67n1308_001:0516b08": "寂光。",
    "X67n1308_001:0516b09": "杭州鳳山一源靈禪師。參方山於瑞巖。充堂司。一日",
    "X67n1308_001:0516b10": "入室。請益趙州勘婆子話有省。後住鳳山。上堂。舉世",
    "X67n1308_001:0516b11": "尊陞座文殊白椎公案。師曰。世尊已是錯說。文殊已",
    "X67n1308_001:0516b12": "是錯傳。新鳳山今日已是錯舉。會麼。字經三寫。烏焉",
    "X67n1308_001:0516b13": "成馬。",
    "X67n1308_001:0516b14": "明州松巖秋江元湛禪師。久從絕象遊。後參方山得",
    "X67n1308_001:0516b15": "旨。偶遊明之松巖。愛其清勝。不忍去。遂趺坐石上。俄",
    "X67n1308_001:0516b16": "有二虎。踞坐其側。若護衛狀。師命之伏。枕其背熟睡。",
    "X67n1308_001:0516b17": "山民異之。即其處剏精藍以居之。師不涉世事。法施",
    "X67n1308_001:0516b18": "之外澹如也。將化別眾。就龕說偈曰。洗浴著衣生祭",
    "X67n1308_001:0516b19": "了。跏趺晏坐入龕藏。花開鐵樹泥牛吼。一月長輝天",
    "X67n1308_001:0516b20": "地光。復為眾曰。十五年後寺當火。啟龕則火可止。至",
    "X67n1308_001:0516b21": "期果然。眾丞開龕。師神色如生。爪髮俱長。",
    "X67n1308_001:0516b22": "天台上雲峰無盡祖燈禪師。四明王氏子。參日溪詠",
    "X67n1308_001:0516b23": "公於天寧。問生死事大。無常迅速。乞賜指示。溪曰。十",
    "X67n1308_001:0516b24": "二時中。密密參究。忽然觸著。却來再問。師抗聲曰。無",
    "X67n1308_001:0516c01": "常迅速。生死事大。語未終。溪便喝。師遽禮拜。溪曰。見",
    "X67n1308_001:0516c02": "何道理便爾作禮。師曰。開口即錯。溪頷之。尋參方山",
    "X67n1308_001:0516c03": "得法。卓錫上雲峰。影不出山五十年。",
    "X67n1308_001:0516c04": "洪武二年二月八日示微疾。夜將半。顧左右曰。天向",
    "X67n1308_001:0516c05": "明乎。曰未也。或曰。和尚正當此際何如。師破顏笑曰。",
    "X67n1308_001:0516c06": "昔德山坐疾。僧問。還有不病者麼。德曰有。曰如何是",
    "X67n1308_001:0516c07": "不病者。德曰。阿[口*耶]阿[口*耶]。師良久曰。如此喚作病得否。",
    "X67n1308_001:0516c08": "眾無語。師曰。色身無常。早求證悟。時至。吾將去矣。侍",
    "X67n1308_001:0516c09": "者執紙求偈。師曰。終不無偈便未可死耶。侍者請益",
    "X67n1308_001:0516c10": "堅。乃書偈曰。生滅與去來。本是如來藏。拶倒五須彌。",
    "X67n1308_001:0516c11": "廓然無背向。投筆端坐而逝。",
    "X67n1308_001:0516c12": "丁居士。素以針工。在方山座下久之。冀明本分。山惟",
    "X67n1308_001:0516c13": "東敲西擊。間毀罵諸方。凡有言說。皆流俗鄙士。老僧",
    "X67n1308_001:0516c14": "不欲以惡毒中汝。丁一日。剔琉璃有省。書偈呈山。提",
    "X67n1308_001:0516c15": "起提起。放下放下。者點光明。照天照地。山喜其行業",
    "X67n1308_001:0516c16": "淳素。乃印可之。",
    "X67n1308_001:0516c17": "徑山下第四世",
    "X67n1308_001:0516c18": "天台覩禪師法嗣",
    "X67n1308_001:0516c19": "處州福林白雲智度禪師。姓吳。郡之麗水人。年十五",
    "X67n1308_001:0516c20": "從假禪師剃髮。深習禪定。徧參無有可其意者。復還",
    "X67n1308_001:0516c21": "里之白雲。就澄禪師故基。築室居之。後訪淨慈西峰。",
    "X67n1308_001:0516c22": "俱不契。晚侍無見。問西來密意未審如何。見曰。待娑",
    "X67n1308_001:0516c23": "羅峯點頭。即向汝道。師以手搖拽擬答。見便喝。師曰。",
    "X67n1308_001:0516c24": "娑羅峰頂。白浪滔天。花開芒種後。葉落立秋前。見曰",
    "X67n1308_001:0517a01": "我家無殘羹剩飯也。師曰。此非殘羹剩飯而何。見頷",
    "X67n1308_001:0517a02": "之。師禮拜。",
    "X67n1308_001:0517a03": "宜林能曰。當日無見祖翁。推倒華山。壓殺赤縣神",
    "X67n1308_001:0517a04": "州。三百八十四家人。直教巨靈擡手不及。而今舉",
    "X67n1308_001:0517a05": "揚臨濟宗旨。石橋綱要。教他百千萬億娑羅峯。一",
    "X67n1308_001:0517a06": "齊點頭。猶未許他。何故。換骨洗腸重整頓。通身是",
    "X67n1308_001:0517a07": "眼更須參。",
    "X67n1308_001:0517a08": "石門雲頌曰。張騫踏碎崑崙頂。雲鎖懸河凍鎖津。",
    "X67n1308_001:0517a09": "劫外長風幸有在。一時吹綻上林春。",
    "X67n1308_001:0517a10": "金明旭頌曰。泣發窮途逢驟雨。攀鞍抵死到長安。",
    "X67n1308_001:0517a11": "隴頭凱奏神明府。萬國山河一統看。",
    "X67n1308_001:0517a12": "見付師偈曰。至大是此心。至聖是此法。燈燈光不差。",
    "X67n1308_001:0517a13": "了此心者達。師辭。見囑曰。昔南嶽受大鑑記莂。後得",
    "X67n1308_001:0517a14": "馬祖授以心法。針芥相契。不在言多。勿掉三寸舌誑",
    "X67n1308_001:0517a15": "人。須真正見解。著于行履。方為報佛深恩耳。師佩服",
    "X67n1308_001:0517a16": "久之。復往長沙。見方普雲居。謁小隱大。至正甲午。還",
    "X67n1308_001:0517a17": "福林。尋主龍泉普慈。遷武峰。太守何密菴參。師舉。白",
    "X67n1308_001:0517a18": "雲謂五祖曰。有數禪客。自廬山來。皆有悟入。教伊說。",
    "X67n1308_001:0517a19": "亦說得有來由。舉因緣問伊。亦明得。教伊下悟亦下",
    "X67n1308_001:0517a20": "得。祇是未在。既有悟入。因甚未在。菴微笑。師曰。五祖",
    "X67n1308_001:0517a21": "道。吾因茲出一身白汗。便明得下載清風。你作麼生。",
    "X67n1308_001:0517a22": "菴拂袖便行。師曰。居士且仔細。菴更不迴首。",
    "X67n1308_001:0517a23": "復且問圓通。白雲舉下載清風。密菴拂袖便行。意",
    "X67n1308_001:0517a24": "作麼生。通曰。你如何會。且曰。莫是他放捨身命處",
    "X67n1308_001:0517b01": "麼。通曰。如是如是。",
    "X67n1308_001:0517b02": "栢山理頌曰。尋得桃源好避秦。無端却被賊來侵",
    "X67n1308_001:0517b03": "而今匹馬溪前過。敗國亡家恨轉深。",
    "X67n1308_001:0517b04": "東林在頌曰。一曲平沙鋪落雁。陽春白雪卒難和。",
    "X67n1308_001:0517b05": "子期去後無知己。消得枯桐恨幾多。",
    "X67n1308_001:0517b06": "洪武己酉。詔徵天下高僧。建法會於蔣山。師應詔會。",
    "X67n1308_001:0517b07": "事解。嚴由京口。過虎丘。禮隆祖塔。轉至杭州。州人奉",
    "X67n1308_001:0517b08": "居虎跑。秋趨華頂。庚戌春示微疾。仍還福林。沐浴更",
    "X67n1308_001:0517b09": "衣。索筆書偈曰。無世可辭。有眾可別。大虗空中。何必",
    "X67n1308_001:0517b10": "釘橛。擲筆而逝。茶毗舍利五色。塔于院西。世壽六十",
    "X67n1308_001:0517b11": "七。臘五十三。",
    "X67n1308_001:0517b12": "鏡堂古禪師法嗣",
    "X67n1308_001:0517b13": "平湖則中度禪師。上堂。結制來。天陰四十日。今朝晴",
    "X67n1308_001:0517b14": "明好曬[日*良]。雖然。臂肘不向外曲。諸人分上。也要檢點",
    "X67n1308_001:0517b15": "分明。",
    "X67n1308_001:0517b16": "上堂。秋水潔秋雲白。秋到梧桐風瑟瑟。江上芙蓉落",
    "X67n1308_001:0517b17": "彩紅。幾人夢斷識莊蝶。",
    "X67n1308_001:0517b18": "徑山下第五世",
    "X67n1308_001:0517b19": "白雲度禪師法嗣",
    "X67n1308_001:0517b20": "金陵天界古拙俊禪師。松陵人。少有神聰。日記千言。",
    "X67n1308_001:0517b21": "蒐窮羣典。則曰。吾儒風規之儀。老莊幻化之術。惟佛",
    "X67n1308_001:0517b22": "性義理智海淵深。吾實不欺。若欲窮諸玄辯玅悟真",
    "X67n1308_001:0517b23": "宗。無如禪道。年二十。往越州日鑄寺祝髮。遍扣諸方。",
    "X67n1308_001:0517b24": "不能灑脫。遂結伴歸里。立限壁觀九年。每三年。然一",
    "X67n1308_001:0517c01": "指。歷然三指。一日忽然瞥地。聞白雲門風孤峻。學者",
    "X67n1308_001:0517c02": "罕入其室。師欣然往謁。雲一見器之。即留首眾。",
    "X67n1308_001:0517c03": "師一日請益從上宗旨。雲上堂舉。世尊拈花。平地骨",
    "X67n1308_001:0517c04": "堆。迦葉微笑。忍俊不禁。二俱翻成特地。師豁然大悟。",
    "X67n1308_001:0517c05": "以手搖曰。止止。雲擲拂子下座。師隨入方丈。雲詰之",
    "X67n1308_001:0517c06": "曰。你適纔見箇甚麼便與麼。師曰。若有見可見。則辜",
    "X67n1308_001:0517c07": "負和尚了也。雲深肯。",
    "X67n1308_001:0517c08": "東林在曰。當門按劍。魔佛形消。毒鼓一撾。人天膽",
    "X67n1308_001:0517c09": "喪。其聞聲不死者。原不在數。如風穴上堂。舉世尊",
    "X67n1308_001:0517c10": "以青蓮目。顧視大眾。乃曰。正當恁麼時因緣。首山",
    "X67n1308_001:0517c11": "瞥爾自肯。又溈山撥火。洞山覩影。俱皆聞聲即喪。",
    "X67n1308_001:0517c12": "古拙纔問從上宗旨。逮白雲輕輕撾動毒鼓。便解",
    "X67n1308_001:0517c13": "分身塵剎。得非靈丹九轉乎。",
    "X67n1308_001:0517c14": "石門雲頌曰。水晶宮出水晶水。太液池翻太液波。",
    "X67n1308_001:0517c15": "一夜好風吹不足。天明無奈雪深何。",
    "X67n1308_001:0517c16": "頴戟易頌曰。多年故。舊忽相逢。逞興登樓話熱眾。",
    "X67n1308_001:0517c17": "最是一般難訴處。垂垂珠淚透心紅。",
    "X67n1308_001:0517c18": "白雲付師法偈曰。心中有自心。法中有至法。我今可",
    "X67n1308_001:0517c19": "付囑。心法無心法。眾欲推出世。師遁跡出山。留偈曰。",
    "X67n1308_001:0517c20": "半載相依唱祖機。幾番談道奉嚴威。出山便說歸時",
    "X67n1308_001:0517c21": "路。又是重添眼上眉。韜光巖壑三十餘年。有平生最",
    "X67n1308_001:0517c22": "愛隈巖壑。三十餘年懶送迎之句。",
    "X67n1308_001:0517c23": "師住南極日。單舉無字勘驗來學。諸方時號南無字。",
    "X67n1308_001:0517c24": "洪武間。奉旨剃度千僧。至繁昌八峰山。眾請東婁山",
    "X67n1308_001:0518a01": "開堂。普說示眾。禪之一字。亦是強名。云何曰參。在信",
    "X67n1308_001:0518a02": "而已。擬議即乖。開口即錯。若是發心不真。志不猛利。",
    "X67n1308_001:0518a03": "者邊經冬。那邊過夏。今日進前。明日退後。久久摸索",
    "X67n1308_001:0518a04": "不著。便道。佛法無靈驗。却向外邊記。一肚抄部。如臭",
    "X67n1308_001:0518a05": "糟甕。相似是者般野狐精。直饒到彌勒下生。有甚交",
    "X67n1308_001:0518a06": "涉。真正道流。若要脫生死。須透祖師關。祖關透。生死",
    "X67n1308_001:0518a07": "脫。不是說了便休。要將從上諸祖。做箇樣子。趙州老",
    "X67n1308_001:0518a08": "人。四十餘年不雜用心。為甚麼事。長慶稜公。坐破蒲",
    "X67n1308_001:0518a09": "團七箇。為甚麼事。香嚴老師。四十年方成一片。為甚",
    "X67n1308_001:0518a10": "麼事。乃至歷代真實履踐。克苦勵志。為甚麼事。山僧",
    "X67n1308_001:0518a11": "今日口喃喃地。引古驗今。為甚麼事。諸禪德。既有從",
    "X67n1308_001:0518a12": "上不惜身命。積功累德。玅悟親證的樣子。何不發大",
    "X67n1308_001:0518a13": "勇猛。起大精進。對三寶前。深發重願。若生死不明。祖",
    "X67n1308_001:0518a14": "關不透。誓不下山。如是發願之後。截斷千差路頭。不",
    "X67n1308_001:0518a15": "與萬法為侶。向長連床上。七尺單前。高挂鉢囊。壁立",
    "X67n1308_001:0518a16": "千仞。寬立限期。急下手脚。盡此一生。做教徹去。若辦",
    "X67n1308_001:0518a17": "此心。決不相賺。我今為汝保任此事。終不虗也。",
    "X67n1308_001:0518a18": "上堂。八峰今日。披毛戴角。銜鐵撻鞍。負五須彌。遊四",
    "X67n1308_001:0518a19": "大海。無處藏竄。性命總在諸人手裏。幸是可憐生。若",
    "X67n1308_001:0518a20": "是箇平分風月。把守封疆底。自不走作。直須者裏一",
    "X67n1308_001:0518a21": "拶粉碎。",
    "X67n1308_001:0518a22": "上堂。魚躍於淵。不能躍於階級之上。太末蟲到處能",
    "X67n1308_001:0518a23": "緣。不能緣於火燄之上。衲僧家。超佛越祖。腰包天地。",
    "X67n1308_001:0518a24": "鼻孔一缺。不能補滿。良久曰。又爭怪得。",
    "X67n1308_001:0518b01": "上堂。龍興海底。浪湧山頭。不疾一刻。不遲一刻。石火",
    "X67n1308_001:0518b02": "電光捫不及。卒風暴雨避不及。有般漢。向者裏橫拖",
    "X67n1308_001:0518b03": "倒拽。未免犯手傷鋒。殊不知。一聲霹靂青霄外。雨霽",
    "X67n1308_001:0518b04": "雲收片月孤。",
    "X67n1308_001:0518b05": "上堂。南方火爐頭。有箇無賓主話。至今三十年。無人",
    "X67n1308_001:0518b06": "舉著。趙州恁麼道。已作屎臭氣。諸人還撩起便行。劍",
    "X67n1308_001:0518b07": "刃上走麼。徧地橫屍。直下免得麼。八峰今日為汝等",
    "X67n1308_001:0518b08": "揭示去也。汝等也須自救一半。",
    "X67n1308_001:0518b09": "永樂丁亥。復奉旨天界。一日示疾。書偈曰。兀兀突突。",
    "X67n1308_001:0518b10": "運運騰騰。都來打碎。徧剎徧塵。擲筆瞑目而逝。塔全",
    "X67n1308_001:0518b11": "身塔於八峰山。",
    "X67n1308_001:0518b12": "徑山下第六世",
    "X67n1308_001:0518b13": "天界俊禪師法嗣",
    "X67n1308_001:0518b14": "普州道林月幻無際明悟禪師。別號蚕骨。蜀之安岳",
    "X67n1308_001:0518b15": "通賢鎮莫氏子。年二十出家。請益老宿坐禪之要。後",
    "X67n1308_001:0518b16": "往樓山。訪清菩薩。清誨以趙州無字話。師乃縛竹為",
    "X67n1308_001:0518b17": "菴。研勵無懈。四指大書。帖亦不顧。只是拍盲做鈍工",
    "X67n1308_001:0518b18": "夫。西江悟首座。指參天界。客無念。過松隱。咸皆稱賞",
    "X67n1308_001:0518b19": "其志。及見白雲。雲舉萬法歸一問師。師答。雲乃喝出。",
    "X67n1308_001:0518b20": "一晚經行廊下。雲入堂遂擒住曰。大眾快將火來。老",
    "X67n1308_001:0518b21": "僧擒下一箇賊。師曰。是家內人。雲以手掩師口曰。如",
    "X67n1308_001:0518b22": "何是家內事。速道速道。如是有省。",
    "X67n1308_001:0518b23": "宜林能頌曰。大冶紅爐烹佛祖。規模鎔盡片時間。",
    "X67n1308_001:0518b24": "歸來古路橫秋色。拄杖消飛日月斑。",
    "X67n1308_001:0518c01": "石門雲頌曰。風來赤水珠含碧。月到藍田玉吐光。",
    "X67n1308_001:0518c02": "策馬巫山十二峽。一聲猿斷九回腸。",
    "X67n1308_001:0518c03": "白雲一日。謂師曰。八峯汝師也。毋宜滯此。師返八峰。",
    "X67n1308_001:0518c04": "峰曰。還我照用來。師曰。若有照用。即成障礙。峰曰。者",
    "X67n1308_001:0518c05": "廝著空。佛也救不得。師曰。有無俱寂滅。空佛悉皆非。",
    "X67n1308_001:0518c06": "峰謂侍者曰。者僧有福德相。拈拄杖靠椅坐。命師供",
    "X67n1308_001:0518c07": "說行脚。師為直敘。峰曰。你且去。我不知你者[打丁+羕]工夫。",
    "X67n1308_001:0518c08": "師一日。復上方丈。峰震聲一喝。拈拄杖。作打勢。師呈",
    "X67n1308_001:0518c09": "身就棒。峰曰。我棒頭有眼。不打你者般死漢。拽拄杖",
    "X67n1308_001:0518c10": "便出。師拱立不動。峰復還坐。驀劄問曰。大地平沉。你",
    "X67n1308_001:0518c11": "在甚麼處。師曰。全露法王身。峰曰。萬法歸一。一歸何",
    "X67n1308_001:0518c12": "處。速道速道。師曰。不道。峰曰。因甚不道。師曰。亘古亘",
    "X67n1308_001:0518c13": "今。峰曰。亘古亘今且置。你在西川。什麼物恁麼來。師",
    "X67n1308_001:0518c14": "良久。峰曰。啞子得夢向誰說。",
    "X67n1308_001:0518c15": "一日峰。為師更號無際。師曰。恁麼則無際亦未在。天",
    "X67n1308_001:0518c16": "下老和尚。盡向者裏成道。歷代祖師。盡向者裏成佛。",
    "X67n1308_001:0518c17": "即今有說佛說祖底出來。盡教遣出門去。不如某甲",
    "X67n1308_001:0518c18": "者裏齁齁打睡。峰笑曰。者漢此後。不受人瞞去也。乃",
    "X67n1308_001:0518c19": "付偈曰。一道不心光。三際十方明。何如明白中。有明",
    "X67n1308_001:0518c20": "有不明。",
    "X67n1308_001:0518c21": "師辭。峰曰。路逢達道者。不將語默對。將甚麼對。師曰。",
    "X67n1308_001:0518c22": "劈面攔腮掌。擬議喪却渠。峰曰。子深得大機之用。師",
    "X67n1308_001:0518c23": "出世道林。",
    "X67n1308_001:0518c24": "古庭參。師曰。子將從前做工夫處。親似一遍。庭實供",
    "X67n1308_001:0519a01": "說。至見諦處。叉手默然。師曰。子見諦處。如何與我不",
    "X67n1308_001:0519a02": "同。庭以兩手大展曰。者箇非別。師曰。者箇還著言句",
    "X67n1308_001:0519a03": "也無。庭曰。實無一字。師曰。只此無一字處。吾為汝證",
    "X67n1308_001:0519a04": "明已竟。",
    "X67n1308_001:0519a05": "楚山參。師曰。數年來。住在何處。山曰。我所住廓然無",
    "X67n1308_001:0519a06": "定在。師曰。汝有何所得。山曰。本自無失。何得之有。師",
    "X67n1308_001:0519a07": "曰。莫不是學得來者。山曰。一法不有。學自何來。師曰。",
    "X67n1308_001:0519a08": "汝落空也。山曰。我向非我。誰落誰空。師曰。畢竟若何。",
    "X67n1308_001:0519a09": "山曰。水淺石出。雨霽雲收。師曰。莫亂道。只如佛祖來",
    "X67n1308_001:0519a10": "也不計。縱你橫吞藏教。現百千神通。到者裏。更自不",
    "X67n1308_001:0519a11": "許。山曰。和尚雖見把斷要津。其奈勞神不易。師拍膝",
    "X67n1308_001:0519a12": "一下曰。會麼。山便喝。師笑曰。克家須是破家兒。恁麼",
    "X67n1308_001:0519a13": "幹蠱也省力。山掩耳而出。",
    "X67n1308_001:0519a14": "師至晚復召山詰曰。汝將平昔次第發明處說來。山",
    "X67n1308_001:0519a15": "從實具對。師曰。還我無字意來。山曰。者僧問處偏多",
    "X67n1308_001:0519a16": "事。趙老何曾涉所思。信口一言都吐露。翻成特地使",
    "X67n1308_001:0519a17": "人疑。師曰。如何是汝不疑處。山曰。青山綠水。燕詩鶯",
    "X67n1308_001:0519a18": "啼。歷歷分明。更疑何事。師曰。未在更道。山曰。頭頂虗",
    "X67n1308_001:0519a19": "空。脚踏實地。師曰。亦未在。更道。山乃禮拜。師曰。如是",
    "X67n1308_001:0519a20": "如是。",
    "X67n1308_001:0519a21": "興龍在曰。道林門墻千尺。得其堂奧者或鮮矣。宗",
    "X67n1308_001:0519a22": "廟之美。百官之富。深固幽遠。無人能到。偶披胸襟。",
    "X67n1308_001:0519a23": "從卍字中。湧出百寶光明雲。與楚山相見。楚山道。",
    "X67n1308_001:0519a24": "頭頂虗空。脚踏實地。將謂有多少奇特。",
    "X67n1308_001:0519b01": "僧問。透水透沙時如何。師曰。硬不破軟。",
    "X67n1308_001:0519b02": "玉峰乾頌曰。透透何曾透那邊。秋光萬傾碧連天。",
    "X67n1308_001:0519b03": "一聲漁笛千門曉。釣罷歸來月滿船。",
    "X67n1308_001:0519b04": "正統九年。應詔說法。上大悅賜紫。加玅心普濟禪師",
    "X67n1308_001:0519b05": "之號。",
    "X67n1308_001:0519b06": "上堂。堯風清宇宙。舜日耀乾坤。紫閣傳丹詔。靈山一",
    "X67n1308_001:0519b07": "會新。復舉。憲宗迎佛舍利入大內。現五色光。百僚皆",
    "X67n1308_001:0519b08": "賀。惟韓愈端立。帝問。百僚皆賀。卿為甚不賀。愈曰。臣",
    "X67n1308_001:0519b09": "曾看佛經來。佛光非青黃赤白相。此是龍神阿助之",
    "X67n1308_001:0519b10": "光。帝曰。如何是佛光。愈無對。師代曰。陛下聖明。難逃",
    "X67n1308_001:0519b11": "智照。",
    "X67n1308_001:0519b12": "石門雲。聖節上堂。舉公案畢曰。隆恩法門龍象。憲",
    "X67n1308_001:0519b13": "宗一朝天子。雖然。賓主互叶。道合君臣。舉見千載",
    "X67n1308_001:0519b14": "一時。未免撿點。石門遇此太平盛世　皇上聖節。",
    "X67n1308_001:0519b15": "有問如何是佛光敢道日月光天德。山河壯帝居。",
    "X67n1308_001:0519b16": "上堂。踞虎頭。把虎尾。未是衲僧極則。拈拄杖。喝一喝。",
    "X67n1308_001:0519b17": "下座。",
    "X67n1308_001:0519b18": "上堂。隆恩一冬。百種俱全。祇少箇推筭的。所以屬牛",
    "X67n1308_001:0519b19": "人。撞著露柱。",
    "X67n1308_001:0519b20": "上堂。德山托鉢。饑虗逼人。普化搖鈴。大似眼熱。雲門",
    "X67n1308_001:0519b21": "餅趙州茶。從頭勘過。何異推門落臼。將錯就錯。若是",
    "X67n1308_001:0519b22": "七彎八彎。三曲四曲。一任銀山鐵壁。空出衲僧爪牙。",
    "X67n1308_001:0519b23": "不然。饒伊向佛肚裏過來。也只是箇能行的矢橛。",
    "X67n1308_001:0519b24": "上堂。荒草渡頭開正眼。如披雲霧見青天。平地上撞",
    "X67n1308_001:0519c01": "彩去。獅子兒頓增勇猛。把手拽向百尺竿頭。一錐一",
    "X67n1308_001:0519c02": "劄。屎急尿急。一總放過。三十年後破草鞋。盖得龜殻。",
    "X67n1308_001:0519c03": "住。隆恩替你道箇轉身句子。",
    "X67n1308_001:0519c04": "杭州虎跑性天如皎禪師。四明周氏子。從正菴中芟",
    "X67n1308_001:0519c05": "染。謁古拙和尚。領鉗錘。一夕推簾見月有省。乃曰。元",
    "X67n1308_001:0519c06": "來恁麼。翌旦趨見拙。便震聲一喝。拙曰。如貧得寶耶。",
    "X67n1308_001:0519c07": "師曰。寶即不得。得即非寶。拙曰。憑何如是。師近前問",
    "X67n1308_001:0519c08": "訊。叉手而立拙曰。還我向上一句來。師便掩耳而出。",
    "X67n1308_001:0519c09": "復呈偈曰。午夜推簾月一彎。輕輕踏破上頭關。不須",
    "X67n1308_001:0519c10": "向外從他覓。只麼怡怡展笑顏。拙為助喜。後住武林",
    "X67n1308_001:0519c11": "虎跑。臨終示眾。文章佛法空中色。名相身心柳上烟。",
    "X67n1308_001:0519c12": "唯有死生真大事。殷勤了辦莫遷延。大眾且道。如何",
    "X67n1308_001:0519c13": "了辦。良久。吾今無暇為君說。聽取松風澗底聲。語畢",
    "X67n1308_001:0519c14": "而逝。龕停七日。顏色如生。",
    "X67n1308_001:0519c15": "何密菴居士法嗣",
    "X67n1308_001:0519c16": "楊州田素菴大士。示眾。近來篤志參禪者少。纔提箇",
    "X67n1308_001:0519c17": "話頭。便被昏散二魔纏縛。殊不知。昏散與疑情。正相",
    "X67n1308_001:0519c18": "對治。信心重則疑情必重。疑情重則昏散俱無。",
    "X67n1308_001:0519c20": "徑石滴乳集卷之一"
}