{
    "T85n2875_001:1359b16": "大方廣華嚴十惡品經",
    "T85n2875_001:1359b18": "善男子□如國王統領國事多饒□□□□",
    "T85n2875_001:1359b19": "摩尼車渠馬瑙珊瑚虎珀珍寶瓔珞□□□",
    "T85n2875_001:1359b20": "乘死入地獄。譬如凡夫在於世界多饒□□",
    "T85n2875_001:1359b21": "□馬牛羊絹帛布疋大小穀豆皆以具□□",
    "T85n2875_001:1359b22": "□大乘死入地獄。是故□□□□□□□□",
    "T85n2875_001:1359b23": "苦。加葉菩薩白佛言。世尊實如聖□□□聖",
    "T85n2875_001:1359b24": "教。加葉菩薩復白佛言。世尊何者為善。佛",
    "T85n2875_001:1359b25": "告迦葉。一切眾生若修善根。一者不害眾生。",
    "T85n2875_001:1359b26": "二者不行放逸。三者不飲酒。四者不食肉。五",
    "T85n2875_001:1359b27": "者常行大慈。如是之人不斷善根。迦葉菩薩",
    "T85n2875_001:1359b28": "白佛言。世尊如佛所說受佛教者。不聽飲酒。",
    "T85n2875_001:1359b29": "佛告迦葉。善哉善哉。汝解我意。一切眾生不",
    "T85n2875_001:1359c01": "飲酒者。是我真子。則非凡夫。善男子。飲酒",
    "T85n2875_001:1359c02": "者。或君不識臣。或臣不識君。或父不識子。或",
    "T85n2875_001:1359c03": "子不識父。或兄不識弟。或弟不識兄。或姊不",
    "T85n2875_001:1359c04": "識妹。或妹不識姊。或夫不識妻。或妻不識夫。",
    "T85n2875_001:1359c05": "或師不識弟子。或弟子不識師。或不識內外",
    "T85n2875_001:1359c06": "眷屬。善男子。現前顛倒。何況未來。善男子。",
    "T85n2875_001:1359c07": "一切眾生不食酒肉者。得發阿耨多羅三藐",
    "T85n2875_001:1359c08": "三菩提心。爾時世尊告諸大眾言。善男子。汝",
    "T85n2875_001:1359c09": "好諦聽諦聽。舍婆提國有吉槃陀女為人沽",
    "T85n2875_001:1359c10": "酒。釵梳落在井中。八萬羅漢圍遶井住。汲水",
    "T85n2875_001:1359c11": "飲之。即便昏醉不識如來。爾時如來為諸羅",
    "T85n2875_001:1359c12": "漢演說法要。是諸羅漢既聞法已。酒便得醒。",
    "T85n2875_001:1359c13": "來至佛所白佛言。世尊我今修道得四道果。",
    "T85n2875_001:1359c14": "何故今日不識。如來佛告諸善男子。舍婆提",
    "T85n2875_001:1359c15": "國有吉槃陀女。為人沽酒。釵梳落在井中。汝",
    "T85n2875_001:1359c16": "今飲水以便昏醉。我今為汝除却顛倒。吾今",
    "T85n2875_001:1359c17": "見汝生恐懼心。吉槃陀女為人受苦墮鋸床",
    "T85n2875_001:1359c18": "地獄。鋸此女身作其百段。吹令微塵。還復",
    "T85n2875_001:1359c19": "聚合受形訖竟。身長三尺顏色青黑。頭上無",
    "T85n2875_001:1359c20": "毛兩耳閉塞。復無兩目亦無鼻孔。下唇蹇哆",
    "T85n2875_001:1359c21": "手無十指脚無兩足。皆由沽酒。豈況飲之。雖",
    "T85n2875_001:1359c22": "先飲酒又乃發露。心生重悔如懷慚愧。又莫",
    "T85n2875_001:1359c23": "更飲。譬如有人身遇重病。乃值良師齎藥塗",
    "T85n2875_001:1359c24": "之。因藥得差。懺悔之人亦復如是。心生重悔。",
    "T85n2875_001:1359c25": "又莫更作。得阿耨多羅三藐三菩提心。爾時",
    "T85n2875_001:1359c26": "世尊告諸大眾比丘比丘尼優婆塞優婆夷。",
    "T85n2875_001:1359c27": "若受五戒者。若受二百五十戒者。若受威儀",
    "T85n2875_001:1359c28": "具足戒者。若受戒者。不聽飲酒。飲酒者犯波",
    "T85n2875_001:1359c29": "羅提木叉罪。比丘比丘尼若犯此者即入地",
    "T85n2875_001:1360a01": "獄。若凡夫人犯突吉羅罪。八萬劫中入於地",
    "T85n2875_001:1360a02": "獄。迦葉菩薩白佛言。世尊酒亦無命。如來何",
    "T85n2875_001:1360a03": "故誡酒為苦。佛告迦葉。舍婆提國有鴦崛魔",
    "T85n2875_001:1360a04": "羅。飲酒醉亂婬匿其母殺戮其父。其母復與",
    "T85n2875_001:1360a05": "外人共通持刀害之。是故今日誡酒為苦。爾",
    "T85n2875_001:1360a06": "時世尊告迦葉菩薩言。佛子我誡諸白衣及",
    "T85n2875_001:1360a07": "出家等。受我戒者不聽酌酒與人。不聽到酒",
    "T85n2875_001:1360a08": "家。不聽強勸人酒。不聽共人麴釀。聲聞弟子",
    "T85n2875_001:1360a09": "亦復如是。菩薩摩訶薩制心。聲聞制形。善男",
    "T85n2875_001:1360a10": "子。不聽酌酒與比丘。若與者五百世無臂。共",
    "T85n2875_001:1360a11": "比丘麴釀。五百世耳聾耳聽隔絕。常不聞勿",
    "T85n2875_001:1360a12": "聲語。比丘酒家者。五百世為啞。口不能語。強",
    "T85n2875_001:1360a13": "勸比丘酒者。墮截膝地獄。縱廣八萬由旬。縱",
    "T85n2875_001:1360a14": "廣正等。其中力士其數五百。造其刀劍截其",
    "T85n2875_001:1360a15": "兩膝。強勸比丘酒者亦復如是。迦葉菩薩白",
    "T85n2875_001:1360a16": "佛言。世尊食肉者得何等罪。佛告迦葉。善哉",
    "T85n2875_001:1360a17": "善哉。一切眾生不食肉者。是吾遺腹之子。則",
    "T85n2875_001:1360a18": "非凡夫。善男子。一切眾生若受大乘大般涅",
    "T85n2875_001:1360a19": "槃。善男子。一切眾生若住一劫不聽食肉。世",
    "T85n2875_001:1360a20": "尊。食肉者墮何處地獄。佛告迦葉。食肉者",
    "T85n2875_001:1360a21": "墮阿鼻地獄。縱廣正等八萬由旬。四方有門。",
    "T85n2875_001:1360a22": "一一門外各有猛火。東西南北交通徹地。周",
    "T85n2875_001:1360a23": "匝鐵墻鐵網彌覆。其地赤鐵。上火徹下。下火",
    "T85n2875_001:1360a24": "徹上。鐵鉫鐵鈕鐵銜鐵[金*亥]。持火燒之。驅食肉",
    "T85n2875_001:1360a25": "之人入此地獄受其大苦。心生重悔而懷慚",
    "T85n2875_001:1360a26": "愧。又莫更食。猶如濁水置之明珠。以珠威力",
    "T85n2875_001:1360a27": "水即為清。如煙雲除月則清明。作惡能悔亦",
    "T85n2875_001:1360a28": "復如是。佛告迦葉。一切眾生食肉者斷大慈",
    "T85n2875_001:1360a29": "種。不食肉者有大功德。百千萬分不如其一。",
    "T85n2875_001:1360b01": "迦葉菩薩白佛言。世尊煮肉炙肉斬肉殺生",
    "T85n2875_001:1360b02": "之人分別幾處。佛告迦葉。煮肉者墮鑊湯地",
    "T85n2875_001:1360b03": "獄。縱廣五百由旬。其中有水其下有火。持火",
    "T85n2875_001:1360b04": "燒之潰潰乃沸。驅煮肉之人入此地獄受其大",
    "T85n2875_001:1360b05": "苦。炙肉之人墮炙床地獄。縱廣八萬由旬。其",
    "T85n2875_001:1360b06": "上鐵床其下有火。持火燒之。驅炙肉之人臥",
    "T85n2875_001:1360b07": "之在上。肉乾燋爛受其大苦。斬肉之人墮剉",
    "T85n2875_001:1360b08": "碓地獄。其中力士其數五百。斬令萬段吹令",
    "T85n2875_001:1360b09": "微塵還復受其大苦。迦葉菩薩白佛言。世尊",
    "T85n2875_001:1360b10": "食肉者非如來弟子。即是外道眷屬也。佛告",
    "T85n2875_001:1360b11": "迦葉。食肉者不覺不知不聞不見當食肉。或",
    "T85n2875_001:1360b12": "君食臣肉。或臣食君肉。或子食父肉。或父食",
    "T85n2875_001:1360b13": "子肉。或弟食兄肉。或兄食弟肉。或妹食姉肉。",
    "T85n2875_001:1360b14": "或姉食妹肉。或妻食夫肉。或夫食妻肉。佛告",
    "T85n2875_001:1360b15": "迦葉。食肉之人即食父母眷屬肉。迦葉菩薩",
    "T85n2875_001:1360b16": "白佛言。世尊食肉者墮何處地獄。佛告迦葉。",
    "T85n2875_001:1360b17": "食肉者墮糞穢地獄。縱廣正等八萬由旬。其",
    "T85n2875_001:1360b18": "中有糞乃深萬丈。驅食肉之人入此地獄受",
    "T85n2875_001:1360b19": "其大苦。五百萬世無有出期。善男子。食肉者",
    "T85n2875_001:1360b20": "猶如群狗爭骨各各貪多。食肉之人亦復如",
    "T85n2875_001:1360b21": "是。善男子。斬肉者即斬其父。割肉者即割父",
    "T85n2875_001:1360b22": "肉。割害其母。譬如父死必作牛羊持刀害之。",
    "T85n2875_001:1360b23": "即是其父。一切眾生心則顛倒。食肉者即食",
    "T85n2875_001:1360b24": "父肉。嚙骨者即嚙父骨。若飲肉汁者即飲父",
    "T85n2875_001:1360b25": "血。善男子。一切眾生若有慚愧不應食肉。雖",
    "T85n2875_001:1360b26": "先食肉又能發露心生重悔。亦發阿耨多羅",
    "T85n2875_001:1360b27": "三藐三菩提心。迦葉菩薩白佛言。世尊唯願",
    "T85n2875_001:1360b28": "如來為我解說。破齋者墮何處地獄。佛告迦",
    "T85n2875_001:1360b29": "葉。破齋者墮餓鬼地獄。其中餓鬼身長五百",
    "T85n2875_001:1360c01": "由旬。其咽如針。頭如太山。手如龍爪。朝食三",
    "T85n2875_001:1360c02": "千暮食八百。一呼三萬驅。破齋之人入此地",
    "T85n2875_001:1360c03": "獄受其大苦。復離此地獄遶其太山山猶如緋",
    "T85n2875_001:1360c04": "色驅。破齋之人將背倚之。肉乾燋爛受其大",
    "T85n2875_001:1360c05": "苦。復離此苦轉形更受。善男子。若食齋訖者。",
    "T85n2875_001:1360c06": "或裹齋食者與父母兄弟君臣師長朋友知",
    "T85n2875_001:1360c07": "識。未來世中墮鐵輪地獄。左腋入右脇出融",
    "T85n2875_001:1360c08": "銅灌口。若受齋食者亦復如是。佛言。食鷄",
    "T85n2875_001:1360c09": "肉者當墮地獄。三人共償倍半相迎同入地",
    "T85n2875_001:1360c10": "獄。迦葉菩薩白佛言。世尊實如聖教實如聖",
    "T85n2875_001:1360c11": "教。迦葉菩薩白佛言。世尊唯願如來為我解",
    "T85n2875_001:1360c12": "說。不飲酒不食肉者得幾所福。佛告迦葉。假",
    "T85n2875_001:1360c13": "使有人象馬牛羊瑠璃珍寶瓔珞國城妻子持",
    "T85n2875_001:1360c14": "用布施。猶亦不如有人能斷酒肉。百千萬分",
    "T85n2875_001:1360c15": "不如其一。復置是事。假使有人百千兩金遍",
    "T85n2875_001:1360c16": "滿三千大千世界持用布施。猶亦不如有人",
    "T85n2875_001:1360c17": "能斷酒肉百千萬分不如其一。復置是事。假",
    "T85n2875_001:1360c18": "使有能鑄金為人數百持用布施。猶亦不如",
    "T85n2875_001:1360c19": "有人能斷酒肉。百千萬分不如其一。復置是",
    "T85n2875_001:1360c20": "事。假使有人造作幡華寶蓋遍滿三千大千",
    "T85n2875_001:1360c21": "世界。猶亦不如有人能斷酒肉。百千萬分不",
    "T85n2875_001:1360c22": "如其一。復置是事。假使有人造大浮圖寶塔",
    "T85n2875_001:1360c23": "簷簷相次如稻麻竹[竺二+韋]上至梵天。不如有人",
    "T85n2875_001:1360c24": "能斷酒肉。百千萬分不如其一。善男子。不食",
    "T85n2875_001:1360c25": "肉者現世菩薩則非凡夫。善男子。不食肉者",
    "T85n2875_001:1360c26": "常無肉想。食肉之人□□□□□□見而生",
    "T85n2875_001:1360c27": "害即生肉想。以是義□□□□□□迦葉菩",
    "T85n2875_001:1360c28": "薩白佛言。世尊實如聖□□□□□□佛告",
    "T85n2875_001:1360c29": "迦葉。一切眾生譬如有□□□□□□窮孤",
    "T85n2875_001:1361a01": "老後生一極子甚憐□□□□□□把飯二",
    "T85n2875_001:1361a02": "團俱授如過與子嬰□□□□□□金而取",
    "T85n2875_001:1361a03": "其飯。一切眾生亦復□□□□□□生猶如",
    "T85n2875_001:1361a04": "慈父眾生不授我□□□□□□。",
    "T85n2875_001:1361a05": "大方廣華嚴十惡品經"
}