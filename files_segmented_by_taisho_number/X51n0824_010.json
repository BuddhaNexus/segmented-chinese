{
    "X51n0824_010:0436c21": "成唯識論觀心法要卷第十",
    "X51n0824_010:0436c23": "蕅益沙門　智旭　述",
    "X51n0824_010:0436c24": "上來修習位中。三釋十重障。初標起。二正釋竟。△",
    "X51n0824_010:0437a01": "三結屬二。初正結二障所攝。二申明二障斷義。今",
    "X51n0824_010:0437a02": "初。",
    "X51n0824_010:0437a03": "此十一障(皆即煩惱所知)。二障所攝。",
    "X51n0824_010:0437a04": "△二申明二障斷義二。初斷種現位。二斷種頓漸。",
    "X51n0824_010:0437a05": "今初。",
    "X51n0824_010:0437a06": "煩惱障中見所斷(之)種(子)於極喜地見道初斷。彼障",
    "X51n0824_010:0437a07": "(之)現起(者)地前已伏。修所斷(之)種(子。)金剛喻定現在",
    "X51n0824_010:0437a08": "前時一切頓斷。彼障(之)現起(者)地前漸伏。初地以上。",
    "X51n0824_010:0437a09": "能頓伏盡令永不行(猶)。如阿羅漢(一般)由故(作)意(之)力",
    "X51n0824_010:0437a10": "(或于)。前七地中雖暫現起。而不為失(若)。八地以上。畢竟",
    "X51n0824_010:0437a11": "不行。○所知障中見所斷(之)種(子)於極喜地見道初",
    "X51n0824_010:0437a12": "斷。彼障(之)現起(者)地前已伏。修所斷(之)種(子)於十地",
    "X51n0824_010:0437a13": "中漸次斷滅(直至)。金剛喻定現在前時。方永斷盡。彼障",
    "X51n0824_010:0437a14": "(之)現起(者)地前漸伏。乃至十地方永斷盡。八地以上",
    "X51n0824_010:0437a15": "(若與)。六識俱者。不復現行(以)。無漏觀心及(生空智)果相續。",
    "X51n0824_010:0437a16": "能違彼(第六識中俱生所知障之現行)故(若與)。第七(識)俱者。猶可現行",
    "X51n0824_010:0437a17": "(須是)。法空智果起位方伏。前五轉識設未轉依(由)。無漏",
    "X51n0824_010:0437a18": "(觀之所)伏故。障不現起。",
    "X51n0824_010:0437a19": "此正釋伏斷二障種子現行之位也。",
    "X51n0824_010:0437a20": "雖於修道十地位中。皆不斷滅煩惱障種。而彼(煩惱)麤",
    "X51n0824_010:0437a21": "重(無堪任性)亦漸斷滅。由斯故說二障麤重。一一皆有三",
    "X51n0824_010:0437a22": "位斷義。",
    "X51n0824_010:0437a23": "此釋伏難也。難曰。所知障種。於十地中漸次斷滅。",
    "X51n0824_010:0437a24": "可云三位皆有斷義。若夫煩惱障種。其分別者是",
    "X51n0824_010:0437b01": "見道頓斷。其俱生者則是金剛喻定頓斷。但有二",
    "X51n0824_010:0437b02": "位斷義。何云亦有三位斷義耶。答釋可知。言三位",
    "X51n0824_010:0437b03": "者。一通達位。二修習位。三究竟位也。",
    "X51n0824_010:0437b04": "雖諸位中。皆斷麤重。而三位顯。是所偏說。",
    "X51n0824_010:0437b05": "亦釋伏難也。難曰。若麤重言。但指無堪任性。則資",
    "X51n0824_010:0437b06": "糧加行位中。亦有斷麤重義。何故不說耶。答釋可",
    "X51n0824_010:0437b07": "知。初斷種現位竟。△二斷種頓漸。",
    "X51n0824_010:0437b08": "(問)斷二障種。漸頓云何(答)。第七識俱(之)煩惱障種。三",
    "X51n0824_010:0437b09": "乘將得無學果時。一剎那中三界頓斷。所知障種。將",
    "X51n0824_010:0437b10": "成佛時。一剎那中一切頓斷(以其)。任運內起。無麤細故。",
    "X51n0824_010:0437b11": "○餘六識俱(之)煩惱障種(若屬)。見所斷者。三乘見位真",
    "X51n0824_010:0437b12": "見道中。一切頓斷(若屬)。修所斷者。隨其所應(或有)。一類二",
    "X51n0824_010:0437b13": "乘(于)。三界九地(俱生煩惱。)一一漸次九品別斷(復有)。一類二",
    "X51n0824_010:0437b14": "乘。三界九地(俱生煩惱)合為一聚九品別斷(其在)。菩薩要起",
    "X51n0824_010:0437b15": "金剛喻定。一剎那中三界頓斷。所知障種。初地初心",
    "X51n0824_010:0437b16": "頓斷一切見所斷者(若夫)。修所斷者(則)。後於十地修道",
    "X51n0824_010:0437b17": "位中漸次而斷。乃至正起金剛喻定一剎那中。方皆",
    "X51n0824_010:0437b18": "斷盡(以彼六識相應之所知障)。通緣內外麤細境生。品類差別有",
    "X51n0824_010:0437b19": "眾多故(所以不容頓斷)。",
    "X51n0824_010:0437b20": "此正明所斷種也。下復明能斷之道。",
    "X51n0824_010:0437b21": "二乘根鈍(故于)。漸斷(六識俱生煩惱)障時。必各別起無間解脫",
    "X51n0824_010:0437b22": "(二道若夫)加行勝進(則可)。或別或總。",
    "X51n0824_010:0437b23": "若前之勝進。即為後之加行。則名為總。或不同時。",
    "X51n0824_010:0437b24": "則名為別也。",
    "X51n0824_010:0437c01": "菩薩利根(故于)漸斷(六識俱生所知)障位。非要別起無間解脫",
    "X51n0824_010:0437c02": "(二道。即于)剎那剎那(之中)能斷證故(所以)。加行等四(道于)剎那剎",
    "X51n0824_010:0437c03": "那前後相望。皆容具有。",
    "X51n0824_010:0437c04": "念念能斷。即無間道。念念能證。即解脫道。不住解",
    "X51n0824_010:0437c05": "脫。即為勝進。此位勝進。又復即是後位加行。正加",
    "X51n0824_010:0437c06": "行時。又於後位若障若理能斷能證。是故念念之",
    "X51n0824_010:0437c07": "中。望前即為解脫為勝進。望後即為加行為無間",
    "X51n0824_010:0437c08": "也。三釋十重障竟。△四釋十真如。",
    "X51n0824_010:0437c09": "十真如者。一徧行真如。謂此真如。二空所顯。無有一",
    "X51n0824_010:0437c10": "法而不在故。",
    "X51n0824_010:0437c11": "初地無間道中。深觀我法二空。永斷異生性障。故",
    "X51n0824_010:0437c12": "於解脫道中所證真如。名曰徧行。謂於五位百法。",
    "X51n0824_010:0437c13": "一一無實補特伽羅。亦無實法。無實補特伽羅。名",
    "X51n0824_010:0437c14": "為生空。亦名我空。亦名為人無我。無有實法。名為",
    "X51n0824_010:0437c15": "法空。亦名為法無我。了知我法俱不可得。乃顯唯",
    "X51n0824_010:0437c16": "識實性。此性不妄。故名為真。此性不改。故名為如。",
    "X51n0824_010:0437c17": "異生凡夫從無始來。妄執實我實法。雖此真如無",
    "X51n0824_010:0437c18": "所不在。日用不知。二乘雖斷我執。而猶不知法空",
    "X51n0824_010:0437c19": "所顯真如無所不在。仍於有為無為定作二解。又",
    "X51n0824_010:0437c20": "或妄執色不相應及無為法不即唯識。唯有大乘",
    "X51n0824_010:0437c21": "種性之人。先信解此唯識理已。發起深固大菩提",
    "X51n0824_010:0437c22": "心。於資糧加行位中。強觀諸法皆悉無性。令二空",
    "X51n0824_010:0437c23": "觀漸熏漸著。乃至通達位中。頓斷分別二障種子。",
    "X51n0824_010:0437c24": "方實觸證真如法界之理。徧於五位百法無所不",
    "X51n0824_010:0438a01": "在。故遂能得百法明門。於彼一一法中。具證真如",
    "X51n0824_010:0438a02": "無所不徧之性。當知真如性本自徧。非今始徧。但",
    "X51n0824_010:0438a03": "由此位初證真如本徧之體。獨得徧行之名。已後",
    "X51n0824_010:0438a04": "諸位。不過隨德立稱。更無有二如也。依此徧行真",
    "X51n0824_010:0438a05": "如實義。故云初地具足一切諸地功德。依後隨德",
    "X51n0824_010:0438a06": "立稱之義。故云初地不知二地。乃至等覺菩薩。不",
    "X51n0824_010:0438a07": "知如來舉足下足事等。金剛經云。一切賢聖。皆以",
    "X51n0824_010:0438a08": "無為法而有差別。夫無為法。豈有差別。證無為法。",
    "X51n0824_010:0438a09": "仍有差別。如淺深皆大海。而入海仍論淺深。如丈",
    "X51n0824_010:0438a10": "尺顯虗空。而虗空原非丈尺。此徧行真如。喻如哉",
    "X51n0824_010:0438a11": "生明之新月。已見月之全體大用。不異望後圓月。",
    "X51n0824_010:0438a12": "亦不即望夜圓月。思之思之。",
    "X51n0824_010:0438a13": "二最勝真如。謂此真如。具無邊德。於一切法最為勝",
    "X51n0824_010:0438a14": "故。",
    "X51n0824_010:0438a15": "秖是二空所顯五位百法徧行真如之理。本來具",
    "X51n0824_010:0438a16": "無邊德。本來最勝。但由無始迷惑。而為邪行所障。",
    "X51n0824_010:0438a17": "令此勝德不得顯現。今由菩薩了知法性無染。隨",
    "X51n0824_010:0438a18": "順修行尸波羅蜜。斷邪行障。是故全性所起三聚",
    "X51n0824_010:0438a19": "淨戒妙無作體。具足無邊功德。於一切法最為勝",
    "X51n0824_010:0438a20": "也。經云。心無盡故。戒亦無盡。當知所緣無邊故。戒",
    "X51n0824_010:0438a21": "亦無邊。如不殺戒。徧於五位百法得不殺德。如不",
    "X51n0824_010:0438a22": "盜戒。徧於五位百法得不盜德。如不邪婬戒。徧於",
    "X51n0824_010:0438a23": "五位百法得不邪德。如不妄語戒。徧於五位百法",
    "X51n0824_010:0438a24": "得不妄德。乃至十善。一一皆爾。又徧於五位百法",
    "X51n0824_010:0438b01": "有斷惡德。即徧於五位百法有生善德。亦徧於五",
    "X51n0824_010:0438b02": "位百法有度生德。斷惡名律儀戒。即成法身斷德。",
    "X51n0824_010:0438b03": "生善名攝善法戒。即成報身智德。度生名饒益有",
    "X51n0824_010:0438b04": "情戒。即成化身恩德。又復即是法身般若解脫三",
    "X51n0824_010:0438b05": "德。當知舉真如全體而為三聚淨戒。仍舉三聚淨",
    "X51n0824_010:0438b06": "戒。一一無非真如全體。是故橫悉無邊。豎悉最勝。",
    "X51n0824_010:0438b07": "無有一法而不無邊。無有一法而不最勝也。",
    "X51n0824_010:0438b08": "三勝流真如。謂此真如所流教法。於餘教法極為勝",
    "X51n0824_010:0438b09": "故。",
    "X51n0824_010:0438b10": "亦只二空所顯五位百法真如之理。雖復四句皆",
    "X51n0824_010:0438b11": "不可說。而有四悉檀因緣故。亦可得說。但由無始",
    "X51n0824_010:0438b12": "闇鈍所障。不能契理契機。稱性演說。今由菩薩善",
    "X51n0824_010:0438b13": "巧增益聞思修慧勝定總持。斷闇鈍障。故於真如",
    "X51n0824_010:0438b14": "流出正智。於正智中流出後得智。於後得智中流",
    "X51n0824_010:0438b15": "出大悲心。於大悲心流出十二部經。極為勝妙。若",
    "X51n0824_010:0438b16": "餘二乘凡夫等所說教法。非證真如之所流出。故",
    "X51n0824_010:0438b17": "不為勝。",
    "X51n0824_010:0438b18": "四無攝受真如。謂此真如。無所繫屬。非我執等所依",
    "X51n0824_010:0438b19": "取故。",
    "X51n0824_010:0438b20": "亦只二空所顯五位百法真如之理。本來無所繫",
    "X51n0824_010:0438b21": "屬。本非我執我愛我慢我癡等之所依所取。但由",
    "X51n0824_010:0438b22": "無始以來。微細煩惱現行所障。不能達其本無攝",
    "X51n0824_010:0438b23": "受。今由菩薩善修無漏菩提分法。斷此微細煩惱",
    "X51n0824_010:0438b24": "現行障已。真如本無繫屬之性。方得顯現。名無攝",
    "X51n0824_010:0438c01": "受真如。",
    "X51n0824_010:0438c02": "五類無別真如。謂此真如。類無差別。非如眼等類有",
    "X51n0824_010:0438c03": "異故。",
    "X51n0824_010:0438c04": "亦只二空所顯五位百法真如之理。本來無有生",
    "X51n0824_010:0438c05": "死涅槃差別。但由無始迷惑。妄有生死。對彼生死。",
    "X51n0824_010:0438c06": "權立涅槃。依此虗妄緣起生死涅槃。妄生欣厭。名",
    "X51n0824_010:0438c07": "為下乘般涅槃障。今由菩薩深觀平等四諦。斷此",
    "X51n0824_010:0438c08": "障已。類無差別之真如理。方顯現也。言非如眼等",
    "X51n0824_010:0438c09": "類有別者。謂真如不變隨緣。則有五位百法類別。",
    "X51n0824_010:0438c10": "且如同一色法。而根與塵別。又如同一根法。而眼",
    "X51n0824_010:0438c11": "與耳別。此皆依他起性。如幻事等。元非實我實法。",
    "X51n0824_010:0438c12": "既非實我實法。則同一真如體性。所謂隨緣不變。",
    "X51n0824_010:0438c13": "眼即非眼。耳即非耳。何得更有類別哉。故曰。真俗",
    "X51n0824_010:0438c14": "兩智。行相互違。合令相應。名難勝地也。若依文解",
    "X51n0824_010:0438c15": "義。妄謂眼等一向類別。真如一向無別。則行相仍",
    "X51n0824_010:0438c16": "互違矣。讀者思之。",
    "X51n0824_010:0438c17": "六無染淨真如。謂此真如。本性無染。亦不可說後方",
    "X51n0824_010:0438c18": "淨故。",
    "X51n0824_010:0438c19": "亦只二空所顯五位百法真如之理。在生死而無",
    "X51n0824_010:0438c20": "染。證涅槃非新淨。但由無始迷惑。妄成流轉。因於",
    "X51n0824_010:0438c21": "流轉。權說還滅。流轉名染。還滅名淨。執此染淨以",
    "X51n0824_010:0438c22": "為實有。名麤相現行障。今由菩薩深觀平等緣起。",
    "X51n0824_010:0438c23": "斷此障已。本無染淨之真如理。方顯現也。",
    "X51n0824_010:0438c24": "七法無別真如。謂此真如。雖多教法種種安立。而無",
    "X51n0824_010:0439a01": "異故。",
    "X51n0824_010:0439a02": "亦只二空所顯五位百法真如之理。依之安立種",
    "X51n0824_010:0439a03": "種教法。而此真理。本來無異。相即無相。空有兩融。",
    "X51n0824_010:0439a04": "但由不達相本無相。作意勤求無相。名細相現行",
    "X51n0824_010:0439a05": "障。今由菩薩善修稱性方便。滿足一切佛法。斷此",
    "X51n0824_010:0439a06": "細相現行障已。法無別之真如妙理。方顯現也。",
    "X51n0824_010:0439a07": "八不增減真如。謂此真如。離增減執。不隨染淨有增",
    "X51n0824_010:0439a08": "減故。即此亦名相土自在所依真如。謂若證得此真",
    "X51n0824_010:0439a09": "如已。現相現土俱自在故。",
    "X51n0824_010:0439a10": "亦只二空所顯五位百法真如之理。隨緣不變。故",
    "X51n0824_010:0439a11": "非染淨所能增減。不變隨緣。故現相土無不自在。",
    "X51n0824_010:0439a12": "但由不達性無增減。猶於真如而有趣向。名無相",
    "X51n0824_010:0439a13": "中作加行障。今由菩薩善得無功用道。深證無生",
    "X51n0824_010:0439a14": "法忍。斷此加行障已。隨緣不變之體任運顯現。名",
    "X51n0824_010:0439a15": "不增減真如。不變隨緣之用任運顯現。名相土自",
    "X51n0824_010:0439a16": "在所依真如。當知五法百法之中。隨拈一法。皆不",
    "X51n0824_010:0439a17": "增減。皆相土自在也。相約現身。土約器界。",
    "X51n0824_010:0439a18": "九智自在所依真如。謂若證得此真如已。於無礙解",
    "X51n0824_010:0439a19": "得自在故。",
    "X51n0824_010:0439a20": "亦只二空所顯五位百法真如之理。以一一法皆",
    "X51n0824_010:0439a21": "真如故。所以隨一一法。皆能總持一切所詮之義。",
    "X51n0824_010:0439a22": "隨一一法。皆能總持一切能詮之名句字。隨一一",
    "X51n0824_010:0439a23": "法。皆能總持一切言音訓釋。隨一一法。皆能徧逗",
    "X51n0824_010:0439a24": "一切眾生機宜。巧說無盡。令得四益。是故名此真",
    "X51n0824_010:0439b01": "如為智自在所依也。但由所知障故。不達一義一",
    "X51n0824_010:0439b02": "切義。一切義一義。不達一法一切法。一切法一法。",
    "X51n0824_010:0439b03": "不達一言音一切言音。一切言音一言音。不達義",
    "X51n0824_010:0439b04": "義法法言言各具四教四門。一一門中各具四悉。",
    "X51n0824_010:0439b05": "遂於利樂有情事中不樂勤行。名利他中不欲行",
    "X51n0824_010:0439b06": "障。今由菩薩以無量智。思量觀察一切法行。如實",
    "X51n0824_010:0439b07": "了知一切稠林。斷此不欲行障已。真如顯現。依之",
    "X51n0824_010:0439b08": "而發四無礙解。無不自在也。",
    "X51n0824_010:0439b09": "十業自在等所依真如。謂若證得此真如已。普於一",
    "X51n0824_010:0439b10": "切神通作業總持定門皆自在故。",
    "X51n0824_010:0439b11": "亦只二空所顯五位百法真如之理。隨一一法。皆",
    "X51n0824_010:0439b12": "是真如不變全體。皆具真如隨緣大用。重重無盡。",
    "X51n0824_010:0439b13": "無盡重重。一切神通。一切事業。一切總持。一切定",
    "X51n0824_010:0439b14": "門。性即真如。本無分劑。但由微細所知障故。未證",
    "X51n0824_010:0439b15": "能所不可思議。未證體用不可思議。猶於無分劑",
    "X51n0824_010:0439b16": "中而存分劑。名為於諸法中未自在障。今由菩薩",
    "X51n0824_010:0439b17": "智慧圓滿。斷此障已。真如圓顯。普於諸業得自在",
    "X51n0824_010:0439b18": "也。問曰。前第十障後云。猶有俱生微所知障。及有",
    "X51n0824_010:0439b19": "任運煩惱障種。金剛喻定現在前時。彼皆頓斷入",
    "X51n0824_010:0439b20": "如來地。此中胡不別明佛地所證真如。答曰。真如",
    "X51n0824_010:0439b21": "尚不名一。云何有十。前約十地分證。故隨勝德。假",
    "X51n0824_010:0439b22": "立十名。至於圓滿菩提。歸無所得。則一切名義。皆",
    "X51n0824_010:0439b23": "悉究竟。無勞別立異名矣。",
    "X51n0824_010:0439b24": "雖真如性。實無差別。而隨勝德。假立十種。雖初地中。",
    "X51n0824_010:0439c01": "已達一切。而能證(之十勝)行。猶未圓滿。為令圓滿(十勝行故",
    "X51n0824_010:0439c02": "依于)後後建立(十名)。",
    "X51n0824_010:0439c03": "此總結十真如義。兼釋伏難也。難曰。有為之法。可",
    "X51n0824_010:0439c04": "有數量。真如既非有為。安得有十。釋曰。但隨勝德",
    "X51n0824_010:0439c05": "假立十名。其實無差別也。難曰。真如既無差別。則",
    "X51n0824_010:0439c06": "初地已證無差別性。名為徧行真如。何須建立後",
    "X51n0824_010:0439c07": "九。若初地所證不即後九。何名徧行。若初地所證",
    "X51n0824_010:0439c08": "已即後九。何須再證。釋曰。所證理體。雖已頓達。而",
    "X51n0824_010:0439c09": "能證事行。猶未圓滿。為滿勝行。建立十名耳。初明",
    "X51n0824_010:0439c10": "十地因竟。問曰。能所不二。理事相即。今胡得云所",
    "X51n0824_010:0439c11": "證理圓。能證事行猶未滿耶。答曰。能所不二。亦不",
    "X51n0824_010:0439c12": "定一。理事相即。亦不相濫。若以事從理。以理攝事。",
    "X51n0824_010:0439c13": "則初地中。亦能具足諸地功德。而又不妨仍是初",
    "X51n0824_010:0439c14": "地。若以理從事。以事顯理。則後後位。乃能漸顯本",
    "X51n0824_010:0439c15": "來法性。而又不妨仍自平等。大佛頂經云。理則頓",
    "X51n0824_010:0439c16": "悟。乘悟併銷。事非頓除。因次第盡。當知頓漸二悟",
    "X51n0824_010:0439c17": "同名為頓。以即事之理。理仍無差別故。頓漸二修。",
    "X51n0824_010:0439c18": "同名為漸。以即理之事。事仍有初後故。予於佛頂",
    "X51n0824_010:0439c19": "文句。辨之頗詳。幸細尋之。△二明轉依果三。初來",
    "X51n0824_010:0439c20": "意。二正釋。三簡示。今初。",
    "X51n0824_010:0439c21": "如是菩薩於十地中。勇猛修行十種勝行。斷十重障。",
    "X51n0824_010:0439c22": "證十真如。於二轉依。便能證得。",
    "X51n0824_010:0439c23": "△二正釋二。初明位別。二明義別。今初。",
    "X51n0824_010:0439c24": "轉依位別。略有六種。一損(染)力益(淨)能(名之為)轉。謂初",
    "X51n0824_010:0440a01": "(資糧)二(加行)位。由習勝解取慚愧故。損本識中染種勢力。",
    "X51n0824_010:0440a02": "益本識內淨種功能。雖未斷障種實證轉依。而漸伏",
    "X51n0824_010:0440a03": "(二障)現行。亦名為轉。二通達轉。謂通達位。由見道力。通",
    "X51n0824_010:0440a04": "達真如。斷分別生(之)二障麤重。證得一分真實轉依。",
    "X51n0824_010:0440a05": "三修習轉。謂修習位。由數修習十地行故。漸斷俱生",
    "X51n0824_010:0440a06": "二障麤重。漸次證得真實轉依(然)。攝大乘(論)中(又)說",
    "X51n0824_010:0440a07": "通達轉在前六地(者。謂彼以)有(相)無相(二)觀通達真俗。間",
    "X51n0824_010:0440a08": "雜現前。令真非真現不現故。說修習轉在後四地(者。謂)",
    "X51n0824_010:0440a09": "純無相觀長時現前。勇猛修習斷餘麤重。多令非真",
    "X51n0824_010:0440a10": "不顯現故。",
    "X51n0824_010:0440a11": "前六地中。或以有相觀通達俗諦。則令非真現而",
    "X51n0824_010:0440a12": "真不現。或以無相觀通達真諦。則令真現而非真",
    "X51n0824_010:0440a13": "不現。故名間雜現前。餘可知。",
    "X51n0824_010:0440a14": "四果圓滿轉。謂究竟位。由三大劫阿僧企耶。修習無",
    "X51n0824_010:0440a15": "邊難行勝行(故至)。金剛喻定現在前時。永斷本來一切",
    "X51n0824_010:0440a16": "麤重。頓證佛果圓滿轉依。窮未來際利樂無盡。",
    "X51n0824_010:0440a17": "阿僧企耶。亦云阿僧祇。此翻無數。起信論云。一切",
    "X51n0824_010:0440a18": "菩薩。皆經三阿僧祇劫故。無有超過之法。問曰。大",
    "X51n0824_010:0440a19": "佛頂經云。狂心頓歇。歇即菩提。何藉劬勞肯綮修",
    "X51n0824_010:0440a20": "證。又云。不歷僧祇獲法身。又云。識陰若盡。則汝現",
    "X51n0824_010:0440a21": "前諸根互用。從互用中。能入菩薩金剛乾慧。如是",
    "X51n0824_010:0440a22": "乃超十信。十住。十行。十迴向。四加行心。菩薩所行",
    "X51n0824_010:0440a23": "金剛十地。等覺圓明。入於如來妙莊嚴海。經論明",
    "X51n0824_010:0440a24": "文。何其碩異。答曰。依文解義。三世佛冤。豈不聞十",
    "X51n0824_010:0440b01": "世古今。始終不離當念。一剎那際三昧。智入三世",
    "X51n0824_010:0440b02": "而無往來乎。法華五十小劫謂如半日。長入短也。",
    "X51n0824_010:0440b03": "瞿目仙人執善財手。已於無量佛所無量劫中修",
    "X51n0824_010:0440b04": "菩薩行。短攝長也。是故若唯約理。則長短並空。若",
    "X51n0824_010:0440b05": "唯約事。則長短各異。若約理事不二。則互奪兩忘",
    "X51n0824_010:0440b06": "若約理事交徹。則長短互在。今由理不礙事。故雖",
    "X51n0824_010:0440b07": "頓悟同於善財。而一生之中。三祇具足。亦未甞有",
    "X51n0824_010:0440b08": "所超過。復由事不礙理。故雖積行猶如釋迦。而塵",
    "X51n0824_010:0440b09": "點劫來。猶如今日。亦未甞出於剎那。且善財雖云",
    "X51n0824_010:0440b10": "一生圓滿。而彌勒菩薩仍記之云。我成佛時。汝及",
    "X51n0824_010:0440b11": "文殊皆得見我。普賢又導之云。願我臨欲命終時。",
    "X51n0824_010:0440b12": "盡除一切諸障礙。面見彼佛阿彌陀。即得往生安",
    "X51n0824_010:0440b13": "樂剎。彼佛眾會咸清淨。我時於勝蓮華生。親覩如",
    "X51n0824_010:0440b14": "來無量光。現前授我菩提記。由此觀之。經所謂頓",
    "X51n0824_010:0440b15": "悟者。悟此時劫原無實性也。論所謂經劫者。經此",
    "X51n0824_010:0440b16": "無實性之時劫也。不悟無性。則厭倦之心必生。不",
    "X51n0824_010:0440b17": "經矌劫。則稱性之修不滿。不悟無性。則不能稱性",
    "X51n0824_010:0440b18": "以起真修。不事真修。則無以除障而顯本性。是故",
    "X51n0824_010:0440b19": "阿難頓獲法身之後。方請入華屋門。觀音超越世",
    "X51n0824_010:0440b20": "出世間。仍居極樂補處。閱經論者。曷深思之。",
    "X51n0824_010:0440b21": "五下劣轉。謂二乘位(一則)。專求自利(二則)。厭苦欣寂(三則)。唯",
    "X51n0824_010:0440b22": "能通達生空(所顯)真如(四則唯)。斷煩惱(障)種(五則唯能)。證真擇",
    "X51n0824_010:0440b23": "滅(無為)無勝堪能(所以)。名下劣轉。六廣大轉。謂大乘位(一則)。",
    "X51n0824_010:0440b24": "為利他故。趣大菩提(二則)。生死涅槃俱無欣厭(三則)。具能",
    "X51n0824_010:0440c01": "通達二空(所顯)真如(四則)。雙斷所知煩惱障種(五則)。頓證無",
    "X51n0824_010:0440c02": "上菩提涅槃。有(如此)勝堪能(所以)。名廣大轉(今)。此(頌)中(之)",
    "X51n0824_010:0440c03": "意(正)說廣大轉依(以)。捨二(障)麤重而證得故。",
    "X51n0824_010:0440c04": "前之四義。豎約大乘五位而辨。此之二義。橫約三",
    "X51n0824_010:0440c05": "乘勝劣對辨。仍結歸頌意也。蓋下劣轉中。亦有五",
    "X51n0824_010:0440c06": "位四義不同。以非頌所說義。故不辨之。又大乘五",
    "X51n0824_010:0440c07": "位四轉。亦同天台六即之義。資糧。即觀行轉。加行",
    "X51n0824_010:0440c08": "即相似轉。通達修習。皆分證轉。圓滿。即究竟轉。不",
    "X51n0824_010:0440c09": "言名字及理即者。轉義未顯著故。然非名字先轉。",
    "X51n0824_010:0440c10": "何由得入資糧位轉。又若性中不具理轉。何由聞",
    "X51n0824_010:0440c11": "名得生信解。又理轉者。即是轉菩提為所知障。轉",
    "X51n0824_010:0440c12": "涅槃為煩惱障。名字已去。即皆轉煩惱障成大涅",
    "X51n0824_010:0440c13": "槃。轉所知障成大菩提。故曰但轉其名無實性。如",
    "X51n0824_010:0440c14": "水成氷。氷還成水也。初明位別竟。△二明義別三。",
    "X51n0824_010:0440c15": "初總標。二別釋。三結指。今初。",
    "X51n0824_010:0440c16": "轉依義別。略有四種。",
    "X51n0824_010:0440c17": "△二別釋四。初釋能轉道。二釋所轉依。三釋所轉",
    "X51n0824_010:0440c18": "捨。四釋所轉得。今初。",
    "X51n0824_010:0440c19": "一能轉道。此復有二。一能伏道。謂伏二障(之)隨眠勢",
    "X51n0824_010:0440c20": "力。令不引起二障(之)現行。此通有漏無漏二道(亦通)。加",
    "X51n0824_010:0440c21": "行根本後得三智。隨其所應。漸頓伏彼(二障現行)。",
    "X51n0824_010:0440c22": "若有漏六行觀(厭下苦麤障欣上淨妙理)。唯能漸伏俱生煩惱",
    "X51n0824_010:0440c23": "現行。若有漏位中加行智。能頓伏分別二障現行。",
    "X51n0824_010:0440c24": "漸伏俱生二障現行。若無漏根本智。頓伏一切俱",
    "X51n0824_010:0441a01": "生現行。若無漏後得智。漸伏一切俱生現行。又無",
    "X51n0824_010:0441a02": "漏位中加行智。亦漸伏一切俱生現行。",
    "X51n0824_010:0441a03": "二能斷道。謂能永斷二障隨眠。此道定非有漏(道及)加",
    "X51n0824_010:0441a04": "行(智所能以)有漏(道是夙)曾習(又是)。相執所引。未泯相故(以)。加",
    "X51n0824_010:0441a05": "行(智)趣求所證(真如)所引(本智。)未成辦故。",
    "X51n0824_010:0441a06": "此正簡有漏道及加行智。不能斷惑。唯根本後得",
    "X51n0824_010:0441a07": "二無漏智。乃為能斷道也。相執所引者。謂與第七",
    "X51n0824_010:0441a08": "識中煩惱相依。",
    "X51n0824_010:0441a09": "有義。根本無分別智。親證二空所顯真理。無境相故。",
    "X51n0824_010:0441a10": "能斷隨眠。後得不然。故非斷道。",
    "X51n0824_010:0441a11": "此辨後得智為能斷道。共有二義。今初義也。言後",
    "X51n0824_010:0441a12": "得不然者。謂變相觀空。不能親證真如故。",
    "X51n0824_010:0441a13": "有義。後得無分別智。雖不親證二空真理。無力能斷",
    "X51n0824_010:0441a14": "迷理隨眠。而於安立非安立相。明了現前無倒證故。",
    "X51n0824_010:0441a15": "亦能永斷迷事隨眠。故瑜伽說。修道位中。有出世斷",
    "X51n0824_010:0441a16": "道(亦有)。世出世斷道。無(有)純(以)世間道(而)能永害隨眠",
    "X51n0824_010:0441a17": "(者。以世間道)是曾習故(又)。相執(所)引故。由斯理趣。諸見所",
    "X51n0824_010:0441a18": "斷及修所斷(之)迷理隨眠。唯有根本無分別智親證",
    "X51n0824_010:0441a19": "理故。能正斷彼。餘修所斷(之)迷事隨眠。根本後得俱",
    "X51n0824_010:0441a20": "能正斷。",
    "X51n0824_010:0441a21": "此第二正義也。迷理隨眠者。迷二空理。妄起我法",
    "X51n0824_010:0441a22": "二執。所有分別俱生之種子也。迷事隨眠者。由迷",
    "X51n0824_010:0441a23": "二空。故於事境不能了達。起於貪瞋癡慢諸餘煩",
    "X51n0824_010:0441a24": "惱。所有俱生之種子也。出世斷道。即根本智。世出",
    "X51n0824_010:0441b01": "世斷道。即後得智。純世間道。即有漏道及加行智。",
    "X51n0824_010:0441b02": "餘可知。初釋能轉道竟。△二釋所轉依。",
    "X51n0824_010:0441b03": "二所轉依。此復有二。一持種依。謂根本識。由此能持",
    "X51n0824_010:0441b04": "染淨法(之)種(子)與染淨法俱為所依。聖道轉令捨染",
    "X51n0824_010:0441b05": "能淨。餘依他起性。雖亦是依。而不能持種。故此不說。",
    "X51n0824_010:0441b06": "餘依他起性。指前七轉識也。",
    "X51n0824_010:0441b07": "二迷悟依。謂真如。由此能作迷悟根本。諸染法法依",
    "X51n0824_010:0441b08": "之得生。聖道轉令捨染得淨。餘雖亦作迷悟法依。而",
    "X51n0824_010:0441b09": "非根本。故此不說。",
    "X51n0824_010:0441b10": "若論真如隨緣不變。則迷不能染。悟不能淨。今約",
    "X51n0824_010:0441b11": "真如不變隨緣。則迷之為在纏真如。一切染法依",
    "X51n0824_010:0441b12": "之得生。悟之為出纏真如。一切淨法依之得生。故",
    "X51n0824_010:0441b13": "以真如為迷悟依。譬如方雖不轉。而依方故迷。依",
    "X51n0824_010:0441b14": "方故悟也。餘雖亦作迷悟依者。謂五蘊十二處十",
    "X51n0824_010:0441b15": "八界等。一一皆以無性為性。皆即真如。故皆可作",
    "X51n0824_010:0441b16": "迷悟法依。而隨相差別。則非根本。故不說之。二釋",
    "X51n0824_010:0441b17": "所轉依竟。△三釋所轉捨。",
    "X51n0824_010:0441b18": "三所轉捨。此復有二。一所斷捨。謂二障種。真無間道",
    "X51n0824_010:0441b19": "現在現時(所治之)。障(與能)治(之智)相違。彼(二障種即)便斷滅永不",
    "X51n0824_010:0441b20": "成就。說之為捨。彼種(既已)斷故。不復現行妄執我法。所",
    "X51n0824_010:0441b21": "執我法。不(復)對(彼虗)妄(徧計執)情。亦說為捨。由此名捨徧",
    "X51n0824_010:0441b22": "計所執。二所棄捨。謂餘有漏(善種及與)劣無漏種。金剛喻",
    "X51n0824_010:0441b23": "定現在前時。引極圓明純淨本識。非彼(有漏及劣無漏種所)依",
    "X51n0824_010:0441b24": "故。皆永棄捨彼種捨已。現有漏法及劣無漏畢竟不",
    "X51n0824_010:0441c01": "生。既永不生。亦說為捨。由此名捨(變易)生死劣法。有義。",
    "X51n0824_010:0441c02": "所餘有漏法種及劣無漏(種。于)金剛喻定現在前時。皆",
    "X51n0824_010:0441c03": "已棄捨。與(俱生微細所知煩惱)二障種(子)俱時捨故。有義。爾時",
    "X51n0824_010:0441c04": "(但捨二障種子。)猶未捨彼(有漏善種劣無漏種。以彼)與無間道不相違故",
    "X51n0824_010:0441c05": "(若言爾時即已捨者)。菩薩應無(一分變易)生死法故(又)。此位(所持有漏等種",
    "X51n0824_010:0441c06": "若捨)應(亦)無所熏(能持之異熟)識故(是則)。住無間道(之時。不應猶名金剛",
    "X51n0824_010:0441c07": "後心菩薩。即)應名(為)佛故(既即名佛)。後解脫道應無用故。由此",
    "X51n0824_010:0441c08": "應知。餘有漏等(種子直俟)解脫道起方棄捨之(以)。第八淨",
    "X51n0824_010:0441c09": "識(乃)。非彼(二種之所)依故。",
    "X51n0824_010:0441c10": "餘有漏種者。即十地中有相觀俱所修勝行之種",
    "X51n0824_010:0441c11": "也。劣無漏種者。即十地中無相觀俱所修勝行之",
    "X51n0824_010:0441c12": "種也。此二皆能感於變易生死。故名劣法。捨此種",
    "X51n0824_010:0441c13": "時。有兩家解。初義在無間道。次義在解脫道。次義",
    "X51n0824_010:0441c14": "為正也。△四釋所轉得又三。初總標。二別釋。三總",
    "X51n0824_010:0441c15": "示。今初。",
    "X51n0824_010:0441c16": "四所轉得。此復有二。",
    "X51n0824_010:0441c17": "△二別釋二。初釋所顯得。二釋所得。初又二。初正",
    "X51n0824_010:0441c18": "釋。二料簡。今初。",
    "X51n0824_010:0441c19": "一所顯得。謂大涅槃。此雖本來自性清淨。而由客障。",
    "X51n0824_010:0441c20": "覆令不顯。真聖道生。斷彼障故。令其相顯。名得涅槃。",
    "X51n0824_010:0441c21": "此依真如離障施設(名字)故體即是清淨法界。",
    "X51n0824_010:0441c22": "客障。即所知煩惱二障也。非本來有。故名為客。然",
    "X51n0824_010:0441c23": "亦不從真如外來。以真如體無外故。但以非我計",
    "X51n0824_010:0441c24": "我。名煩惱障。非法計法。名所知障。此障無體。全是",
    "X51n0824_010:0442a01": "虗妄所以可斷。了障本妄。無可當情。名真聖道。故",
    "X51n0824_010:0442a02": "如明之與闇。定不俱生。非敵對斷也。",
    "X51n0824_010:0442a03": "涅槃義別。略有四種。一本來自性清淨涅槃。謂一切",
    "X51n0824_010:0442a04": "(陰處界等。)法相(所依)真如(之)理。雖有客染。而本性淨。具無數",
    "X51n0824_010:0442a05": "量微妙功德。無生無滅。湛若虗空。一切有情。平等共",
    "X51n0824_010:0442a06": "有。與一切法不一不異。離一切相一切分別。尋思路",
    "X51n0824_010:0442a07": "絕。名言道斷。唯真聖者自內所證。其性本寂。故名涅",
    "X51n0824_010:0442a08": "槃。",
    "X51n0824_010:0442a09": "一切諸法。皆是因緣所生。觀相元妄。無可指陳。觀",
    "X51n0824_010:0442a10": "性元真。即真如理。所謂五陰六入十二處十八界。",
    "X51n0824_010:0442a11": "本如來藏妙真如性也。雖有客染者。幻妄稱相。約",
    "X51n0824_010:0442a12": "迷情而言也。而本性淨者。染而不染。離一切相。因",
    "X51n0824_010:0442a13": "緣即空也。具無數量微妙功德者。即一切法。因緣",
    "X51n0824_010:0442a14": "即假也。無生無滅湛若虗空者。離即離非是即非",
    "X51n0824_010:0442a15": "即。因緣即中也。是故真如本淨。則陰入界等一切",
    "X51n0824_010:0442a16": "法無不本淨也。真如具德。則陰入界等一切法無",
    "X51n0824_010:0442a17": "不具德也。真如無生無滅湛若虗空。則陰入界等",
    "X51n0824_010:0442a18": "一切法無不無生無滅湛若虗空也。一切有情。惟",
    "X51n0824_010:0442a19": "其平等共有陰入界法。所以即復平等共有真如。",
    "X51n0824_010:0442a20": "若謂真如與法定一。則真如無差別。諸法亦應無",
    "X51n0824_010:0442a21": "別。或諸法有差別。真如亦應差別。而實不然。故不",
    "X51n0824_010:0442a22": "定一。若謂真如與法定異。則真如非諸法。諸法應",
    "X51n0824_010:0442a23": "有自性。諸法非真如。真如應不徧常。而實不然。故",
    "X51n0824_010:0442a24": "不定異。是故真如離一切有相無相雙亦相雙非",
    "X51n0824_010:0442b01": "相。即諸法亦離一切有相無相雙亦相雙非相也。",
    "X51n0824_010:0442b02": "真如離一切分別。即諸法亦離一切分別也。真如",
    "X51n0824_010:0442b03": "尋思路絕名言道斷。即諸法亦尋思路絕名言道",
    "X51n0824_010:0442b04": "斷也。唯於諸法尋思路絕。名言道斷。故證真如。倘",
    "X51n0824_010:0442b05": "於真如虗妄尋思。安立名言。翻成徧計矣。言自內",
    "X51n0824_010:0442b06": "所證者。以無外故。強名為內。以挾帶故。強名為證。",
    "X51n0824_010:0442b07": "雖聖所證。非是聖所獨有。故云。一切眾生即涅槃",
    "X51n0824_010:0442b08": "雖聖所證。非是聖所獨有。故云。一切眾生即涅槃",
    "X51n0824_010:0442b09": "相。不可復滅也。",
    "X51n0824_010:0442b10": "二有餘依涅槃。謂即真如出煩惱障。雖有微苦所依",
    "X51n0824_010:0442b11": "未滅。而障永寂。故名涅槃。",
    "X51n0824_010:0442b12": "三乘無學斷煩惱障。證得生空所顯真如。即此真",
    "X51n0824_010:0442b13": "如。依義假名涅槃。以其身智果縛尚在。未滅苦依",
    "X51n0824_010:0442b14": "故名有餘依也。",
    "X51n0824_010:0442b15": "三無餘依涅槃。謂即真如出生死苦。煩惱既盡。餘依",
    "X51n0824_010:0442b16": "亦滅。眾苦永寂。故名涅槃。",
    "X51n0824_010:0442b17": "身智都泯。永無三界苦因苦果。即此所顯真如之",
    "X51n0824_010:0442b18": "性。依義假名無餘依涅槃也。",
    "X51n0824_010:0442b19": "四無住處涅槃。謂即真如(兼復)出所知障。大悲般若常",
    "X51n0824_010:0442b20": "所輔翼。由斯不住生死涅槃。利樂有情。窮未來際。用",
    "X51n0824_010:0442b21": "而常寂。故名涅槃。",
    "X51n0824_010:0442b22": "即前本來自性清淨涅槃真如之理。由出二障。方",
    "X51n0824_010:0442b23": "能圓顯。以般若故。不住生死。以大悲故。不住涅槃。",
    "X51n0824_010:0442b24": "以般若即大悲故。利樂有情窮未來際。以大悲即",
    "X51n0824_010:0442c01": "般若故。用而常寂。故復依義假名無住處涅槃也。",
    "X51n0824_010:0442c02": "當知真如不變。舉體隨於染緣。則有煩惱所知二",
    "X51n0824_010:0442c03": "障。而二障隨緣不變。本無自性。故復舉體隨於淨",
    "X51n0824_010:0442c04": "緣。轉成大悲般若二德。以此二德。乃稱性所起。不",
    "X51n0824_010:0442c05": "離本性。故云常所輔翼耳。初正釋竟。△二料簡七。",
    "X51n0824_010:0442c06": "初約凡聖通簡(至)。七簡頌唯指後三種。今初。",
    "X51n0824_010:0442c07": "一切有情。皆有初一。二乘無學。容有前三。唯我世尊",
    "X51n0824_010:0442c08": "可言具四。",
    "X51n0824_010:0442c09": "自性清淨涅槃。一切有情皆共有之。所謂心佛眾",
    "X51n0824_010:0442c10": "生。三無差別。亦所謂諸法從本來。常自寂滅相。有",
    "X51n0824_010:0442c11": "佛無佛。性相常住。天台依此說六而常即。約性德",
    "X51n0824_010:0442c12": "也。二乘更加有餘無餘二種。然未入滅時。但有有",
    "X51n0824_010:0442c13": "餘而無無餘。已入滅後。但證無餘而非有餘。故云",
    "X51n0824_010:0442c14": "容有。惟我世尊。并具無住處義。所謂一切賢聖。皆",
    "X51n0824_010:0442c15": "以無為法而有差別。三乘因果。歷然不濫。天台依",
    "X51n0824_010:0442c16": "此說即而常六。約修德也。全性起修。故平等不妨",
    "X51n0824_010:0442c17": "差別。全修在性。故差別不妨平等。是謂常同常別",
    "X51n0824_010:0442c18": "法界法門。△二簡善逝有有餘依。",
    "X51n0824_010:0442c19": "(問。)如何善逝(尚)有(微苦未盡之)有餘依(答)。雖無實依。而現",
    "X51n0824_010:0442c20": "似有(又)。或苦依盡(故)說(之為)無餘依。非苦依在(可)。說(為)",
    "X51n0824_010:0442c21": "有餘依是故世尊可言具四。",
    "X51n0824_010:0442c22": "苦依盡者。世尊金剛不壞之身。不同羅漢果縛也。",
    "X51n0824_010:0442c23": "非苦依在者。無漏五蘊。盡未來際常住不滅也。此",
    "X51n0824_010:0442c24": "則四涅槃義同時具足。不同二乘甚矣。△三簡二",
    "X51n0824_010:0443a01": "乘容有前三。",
    "X51n0824_010:0443a02": "(問。)若聲聞等有無餘依。如何有處說彼非有(又)。有處",
    "X51n0824_010:0443a03": "說彼(二乘)都無涅槃。豈有餘依彼亦非有(耶。答。)然聲聞等",
    "X51n0824_010:0443a04": "智身在時(由)。有所知障(故)苦依未盡。圓寂義隱。說無",
    "X51n0824_010:0443a05": "涅槃。非彼實無煩惱障盡所顯真理(之)有餘涅槃(也。又",
    "X51n0824_010:0443a06": "因)爾時未證無餘圓寂。故亦說彼無無餘依。非彼後",
    "X51n0824_010:0443a07": "時滅身智已。無苦依盡(之)無餘涅槃(也又)或說二乘無",
    "X51n0824_010:0443a08": "涅槃者(乃)。依無住處(大涅槃說)不依前三(說也。)又說彼(二乘)無",
    "X51n0824_010:0443a09": "無餘依者。依不定性二乘而說。彼纔證得有餘涅槃。",
    "X51n0824_010:0443a10": "決定迴心求無上覺。由定願力留身久住。非如一類",
    "X51n0824_010:0443a11": "(定性二乘竟)入無餘依(也)謂有(一類定性)二乘。深樂圓寂。得生",
    "X51n0824_010:0443a12": "空觀。親證真如。永滅感生煩惱障盡(先)。顯依真理(之)",
    "X51n0824_010:0443a13": "有餘涅槃。彼能感生(之)煩惱(既得)盡故(則)。後有(之)異熟",
    "X51n0824_010:0443a14": "(果)無由更生(所以)。現苦所依任運滅位。餘有為法既無",
    "X51n0824_010:0443a15": "所依。與彼苦依同時頓捨。顯依真理(之)無餘涅槃。爾",
    "X51n0824_010:0443a16": "時雖無二乘身智。而(先)由彼(身智)證(得此理。故)可(假)說彼有",
    "X51n0824_010:0443a17": "(無餘涅槃)此(無餘涅槃)位(中)惟有清淨真如。離相湛然。寂滅安",
    "X51n0824_010:0443a18": "樂。依斯說彼(二乘)與佛無差。但無菩提利樂他業。故復",
    "X51n0824_010:0443a19": "說彼與佛有異。",
    "X51n0824_010:0443a20": "不定性二乘。即退大取小者。或是通教利根二乘。",
    "X51n0824_010:0443a21": "至已辦支佛地中。接入別圓。以其未斷故知障種。",
    "X51n0824_010:0443a22": "未得法身應本。故且留分段身。久住世間。上求下",
    "X51n0824_010:0443a23": "化也。定性二乘。即本來習小者。或是藏教鈍根。故",
    "X51n0824_010:0443a24": "不迴心向大。只待此身任運壽盡。永入涅槃。決不",
    "X51n0824_010:0443b01": "更受三有生身也。餘有為法。指彼所知障種。然此",
    "X51n0824_010:0443b02": "論既是以別入通。通含別圓。故仍不壞界內教道。",
    "X51n0824_010:0443b03": "若依釋論。則出三界外有淨土。一切聲聞緣覺出",
    "X51n0824_010:0443b04": "生其中。受法性身。非分段生。法華亦云。是人雖生",
    "X51n0824_010:0443b05": "滅度之想。入於涅槃。而於彼土求佛智慧。得聞是",
    "X51n0824_010:0443b06": "經。唯以佛乘而得滅度。更無餘乘。當知此中所云",
    "X51n0824_010:0443b07": "清淨真如離相湛然。秪是方便有餘但空法性土",
    "X51n0824_010:0443b08": "耳。若有變易生死。非大涅槃也。△四簡斷所知得",
    "X51n0824_010:0443b09": "無住處。",
    "X51n0824_010:0443b10": "(問)諸所知障。既不感生。如何斷彼。得無住處(答)。彼能",
    "X51n0824_010:0443b11": "隱覆法空真如。令不發生大悲般若。窮未來際利樂",
    "X51n0824_010:0443b12": "有情。故斷彼時。顯法空理。此理即是無住涅槃。令於",
    "X51n0824_010:0443b13": "二邊俱不住故。",
    "X51n0824_010:0443b14": "生死涅槃。本來空寂。由所知障障此法空。所以不",
    "X51n0824_010:0443b15": "能稱性發生大悲般若。如水成冰。今斷彼障。遂能",
    "X51n0824_010:0443b16": "不住生死。不住涅槃。如氷還成水也。△五簡斷所",
    "X51n0824_010:0443b17": "知不得擇滅。",
    "X51n0824_010:0443b18": "(問)冰所知障。亦障(無住)涅槃(真理。)如何斷彼(所知障種。)不得擇",
    "X51n0824_010:0443b19": "滅(無為。答。)擇滅(是)離(煩惱)縛。彼(所知障。)非(分段生死)縛故(問)。既爾",
    "X51n0824_010:0443b20": "(非縛。則)斷彼(時亦)寧得(無住)涅槃(答)。非諸涅槃皆擇滅攝(若)。",
    "X51n0824_010:0443b21": "不爾(者。)性淨(既非擇滅。豈亦)應非涅槃(須知)。能縛有情住(分段)生",
    "X51n0824_010:0443b22": "死者。斷此(縛故)說得擇滅無為。諸所知障。不感(分段)生死。",
    "X51n0824_010:0443b23": "非如煩惱能縛有情。故斷彼時。不(名為)得擇滅。然(因)斷",
    "X51n0824_010:0443b24": "彼(所知障)故。法空理顯。此理相寂(故亦)。說為涅槃。非(必謂)此",
    "X51n0824_010:0443c01": "(無住)涅槃(亦以)擇滅為性(也)故(今)四(種)圓寂(于)。諸無為(之)",
    "X51n0824_010:0443c02": "中。初後(二種。)即真如(無為。)中(間)擇(種乃)二滅(無為所)攝。",
    "X51n0824_010:0443c03": "此正簡示有餘無餘二種涅槃。乃名擇滅無為。若",
    "X51n0824_010:0443c04": "自性清淨涅槃。及無住處涅槃。皆即真如無為也。",
    "X51n0824_010:0443c05": "(問。)若唯斷縛得擇滅者(則)。不動等二(屬無為。于餘)四(無為)中",
    "X51n0824_010:0443c06": "(當屬)誰攝(答曰。不動無為。滅受想無為。即)。非擇滅(無為所)攝。說(此二皆是)暫離",
    "X51n0824_010:0443c07": "(有似緣闕不生義)故(若夫)。擇滅無為。唯究竟滅。有非擇滅(無為屬)",
    "X51n0824_010:0443c08": "非永滅(者)故(又)。或(可)無住處(涅槃。)亦(是)擇滅(無為所)攝。由",
    "X51n0824_010:0443c09": "(法空智)真擇(之)力。滅(所知)障(而顯)得故(是則)。擇滅有二。一滅縛",
    "X51n0824_010:0443c10": "得。謂斷感生(之)煩惱(而)得者。二滅障得。謂斷餘(所知)障",
    "X51n0824_010:0443c11": "而證得者。故四圓寂(于)。諸無為(之)中。初一即真如。後",
    "X51n0824_010:0443c12": "三皆擇滅(若夫)。不動等二(或那含及違行地前所入。不過)。暫伏滅者(即是)。",
    "X51n0824_010:0443c13": "非擇滅攝(或無學果人所入。即屬)。究竟滅者(亦可)。擇滅所攝。",
    "X51n0824_010:0443c14": "此復以六種無為互對簡也。真如即是無為體性。",
    "X51n0824_010:0443c15": "餘五皆是約義立名。已如第二卷中所釋。是故不",
    "X51n0824_010:0443c16": "動無為。依入四禪假立。滅受想無為。依入滅定假",
    "X51n0824_010:0443c17": "立。皆屬暫離。非究竟滅。並是非擇滅所攝耳。就非",
    "X51n0824_010:0443c18": "擇滅。元有二義。若本性清淨義。即是永滅。若緣闕",
    "X51n0824_010:0443c19": "所顯義。即非永滅。今不動及受想滅二種無為。既",
    "X51n0824_010:0443c20": "非永滅。即同緣闕所顯義也。或無住處下。更作一",
    "X51n0824_010:0443c21": "解。無住處亦可擇滅所攝。不動等二亦可兩攝。文",
    "X51n0824_010:0443c22": "並易知。△六簡所知障亦障涅槃。",
    "X51n0824_010:0443c23": "(問)既所知障亦障(無住)涅槃。如何但說是菩提障(答。如)。說",
    "X51n0824_010:0443c24": "煩惱障但障涅槃。豈彼不能為菩提障。應知聖教依",
    "X51n0824_010:0444a01": "勝用說(各別障一)。理實俱能通障二果。",
    "X51n0824_010:0444a02": "煩惱亦障無上菩提。所知亦障無住涅槃。但我執",
    "X51n0824_010:0444a03": "招感生死用勝。法執隱覆正智用勝。故云煩惱障",
    "X51n0824_010:0444a04": "障涅槃。所知障障菩提耳。△七簡頌唯指後三種。",
    "X51n0824_010:0444a05": "如是所說四涅槃中。唯後三種。名所顯得。",
    "X51n0824_010:0444a06": "自性清淨涅槃。不由斷障所顯得故。初釋所顯得",
    "X51n0824_010:0444a07": "竟。△二釋所生得三。初總釋。二別釋。三結成。今初。",
    "X51n0824_010:0444a08": "二所生得。謂大菩提。此雖本來有能生種。而所知障",
    "X51n0824_010:0444a09": "礙故不生。由聖道力斷彼障故。令從種起。名得菩提。",
    "X51n0824_010:0444a10": "起已相續。窮未來際。此即四智相應心品。",
    "X51n0824_010:0444a11": "本來有能生種。即無始以來法爾所具無漏種子",
    "X51n0824_010:0444a12": "也。即以智慧為性。智慧本即別境心所。由與十一",
    "X51n0824_010:0444a13": "善法。徧行五法。及欲解念定四法同時俱起。故名",
    "X51n0824_010:0444a14": "菩提智品。只此智品。若與第八淨識相應。即名大",
    "X51n0824_010:0444a15": "圓鏡智。照一切法無不盡故。若與第七淨識相應。",
    "X51n0824_010:0444a16": "即名平等性智。達二無我平等性故。若與第六淨",
    "X51n0824_010:0444a17": "識相應。即名妙觀察智。善了諸法自共相等。徧知",
    "X51n0824_010:0444a18": "一切眾生機故。若與前五淨識相應。即名成所作",
    "X51n0824_010:0444a19": "智。能起三輪不思議化。成就利樂眾生事故。八淨",
    "X51n0824_010:0444a20": "識為所依。慧心所為能依。餘二十善心所為助伴。",
    "X51n0824_010:0444a21": "異類合成一聚。故名為品。八識相用有別。故說有",
    "X51n0824_010:0444a22": "四。以其有漏障斷。無漏智起。故名生得。實非本無",
    "X51n0824_010:0444a23": "今有之謂也。思之。△二別釋二。初正釋智品。二諸",
    "X51n0824_010:0444a24": "門分別。今初。",
    "X51n0824_010:0444b01": "云何四智相應心品。一大圓鏡智相應心品。謂此心",
    "X51n0824_010:0444b02": "品。離諸分別。所緣行相。微細難知。不妄不愚(于)一切",
    "X51n0824_010:0444b03": "境相。性相清淨。離諸雜染。純淨圓(滿功)德(之)現(行)種(子所)",
    "X51n0824_010:0444b04": "依持(體)能現能生(自受用等三)身(四)土(及後三)智(之)影。無間",
    "X51n0824_010:0444b05": "無斷。窮未來際。如大圓鏡。現眾色像。",
    "X51n0824_010:0444b06": "此智圓融無礙。無所不照。故以大圓鏡為喻也。不",
    "X51n0824_010:0444b07": "緣非量。故不妄。無有迷闇。故不愚。無雜故純。無染",
    "X51n0824_010:0444b08": "故淨。功德現行。皆依於此。功德種子。皆此所持。一",
    "X51n0824_010:0444b09": "切現行。皆此所緣。故能現。一切種子。皆此所持。故",
    "X51n0824_010:0444b10": "能生也。",
    "X51n0824_010:0444b11": "二平等性智相應心品。謂此心品。觀一切法自他有",
    "X51n0824_010:0444b12": "情悉皆平等。大慈悲等恒共相應。隨諸(十地大機)有情所",
    "X51n0824_010:0444b13": "樂。示現(他)受用身(及他受用)土影像差別(為)。妙觀察智(之)",
    "X51n0824_010:0444b14": "不共所依。無住涅槃之所建立。一味相續。窮未來際。",
    "X51n0824_010:0444b15": "證得十平等故。名為平等性智。如第四卷所明也",
    "X51n0824_010:0444b16": "由與悲智相應。依之建立無住涅槃。性唯無漏。故",
    "X51n0824_010:0444b17": "名一味。餘可知。",
    "X51n0824_010:0444b18": "三妙觀察智相應心品。謂此心品。善觀諸法自相共",
    "X51n0824_010:0444b19": "相無礙而轉。攝(藏)觀(察)無量總持之門。及所發生功",
    "X51n0824_010:0444b20": "德珍寶。於大眾會。能現無邊作用差別。皆得自在。雨",
    "X51n0824_010:0444b21": "大法雨。斷一切疑。令諸有情皆獲利樂。",
    "X51n0824_010:0444b22": "諸法自相。謂依他起性。當體各別故。諸法共相。謂",
    "X51n0824_010:0444b23": "圓成實性。同一真如故。又自相。謂心心所色等。各",
    "X51n0824_010:0444b24": "有自體故。共相。謂苦無常空等。無不皆然故。能不",
    "X51n0824_010:0444c01": "忘失。名之為攝。能善照察。名之為觀。功德珍寶。即",
    "X51n0824_010:0444c02": "六度道品。作用差別。即神通妙用。餘可知。",
    "X51n0824_010:0444c03": "四成所作智相應心品。謂此心品。為欲利樂諸有情",
    "X51n0824_010:0444c04": "故。普於十方示現種種變化三業。成本願力所應作",
    "X51n0824_010:0444c05": "事。",
    "X51n0824_010:0444c06": "佛地經論云。身化復有三種。一現神通化。二現受",
    "X51n0824_010:0444c07": "生化。三現業果化。語化亦有三種。一慶慰語化。二",
    "X51n0824_010:0444c08": "方便語化。三辯揚語化。意化復有四種。一決擇意",
    "X51n0824_010:0444c09": "化。二造作意化。三發起意化。四受領意化。成所作",
    "X51n0824_010:0444c10": "智。能起如是三業化用。此是以用顯體。皆是智上",
    "X51n0824_010:0444c11": "所現相分也。",
    "X51n0824_010:0444c12": "如是四智相應心品。雖各定有二十二法。能變所變",
    "X51n0824_010:0444c13": "種(子)現(行)俱生。而智用增(故但)。以智名顯。故此四品。總",
    "X51n0824_010:0444c14": "攝佛地一切有為功德皆盡。",
    "X51n0824_010:0444c15": "二十二法者。每一心王。皆有二十一心所相應也。",
    "X51n0824_010:0444c16": "能變。指內二分。所變。指外二分。有為功德。指稱性",
    "X51n0824_010:0444c17": "所起修德。初正釋智品竟。△二諸門分別四。初轉",
    "X51n0824_010:0444c18": "得門。二初起門。三緣境門。四作用門。今初。",
    "X51n0824_010:0444c19": "此(四智品。即)轉有漏八七六識(及)相應品如次而得。智",
    "X51n0824_010:0444c20": "雖非識。而依識轉。識為主故。說轉識得。又有漏位。智",
    "X51n0824_010:0444c21": "劣識強。無漏位中。智強識劣。為勸有情依智捨識。故",
    "X51n0824_010:0444c22": "說轉八識而得此四智。",
    "X51n0824_010:0444c23": "初此轉下。一約轉識成智釋。次智雖下。二約智依",
    "X51n0824_010:0444c24": "識轉釋。後又有下。三約轉強得強釋也。智雖非識",
    "X51n0824_010:0445a01": "者。識是心王。智是慧心所故。智強識劣者。智則無",
    "X51n0824_010:0445a02": "惡慧而決斷勝。故強。識則有淨分而無染分。故劣",
    "X51n0824_010:0445a03": "也。△二初起門。",
    "X51n0824_010:0445a04": "大圓鏡智相應心品。有義。菩薩金剛喻定現在前時。",
    "X51n0824_010:0445a05": "即初現起。異熟識種。與極微細所知障種俱時捨故。",
    "X51n0824_010:0445a06": "若圓鏡智爾時未起。便無能持淨種(之本)識故。有義。此",
    "X51n0824_010:0445a07": "品(須俟)解脫道時初成佛故。乃得初起(以彼)。異熟識種。金",
    "X51n0824_010:0445a08": "剛喻定現在前時猶未頓捨。與無間道不相違故(彼無",
    "X51n0824_010:0445a09": "聞道。但違二障種子)。非障有漏(善及)劣無漏法(此有漏善及劣無漏)。但與佛",
    "X51n0824_010:0445a10": "果定相違故(又若)。金剛喻定無所熏(之異熟)識(則)。無漏不",
    "X51n0824_010:0445a11": "(復)增(長即)應(已)成佛故。由斯此品。從初成佛。盡未來際",
    "X51n0824_010:0445a12": "相續不斷。持無漏種令不失故。",
    "X51n0824_010:0445a13": "釋有二義。第二為正。如文可知。",
    "X51n0824_010:0445a14": "平等性智相應心品。菩薩見道初現前位。違(分別我法)二",
    "X51n0824_010:0445a15": "執故。方得初起。後十地中(俱生二)。執(猶)未斷故(故于)。有漏",
    "X51n0824_010:0445a16": "等位。或有間斷(直至)。法雲地後。與淨第八相依相續。盡",
    "X51n0824_010:0445a17": "未來際。",
    "X51n0824_010:0445a18": "有漏等位者。等於無漏位也。若第六識入法空觀。",
    "X51n0824_010:0445a19": "則此智便得現前。若第六識但入生空觀時。雖名",
    "X51n0824_010:0445a20": "無漏。此智亦不現前。或第六識出觀之後。名有漏",
    "X51n0824_010:0445a21": "位。此智亦不現前。故云或有間斷。直至十地後心。",
    "X51n0824_010:0445a22": "法空智果恒時相續。乃令此智恒無間斷。",
    "X51n0824_010:0445a23": "妙觀察智相應心品(有二種別。一者)。生空觀品。二乘見位亦",
    "X51n0824_010:0445a24": "得初起。此後展轉至無學位(方得究竟。其在大乘)。或至菩薩解",
    "X51n0824_010:0445b01": "行地終(初見道時。此智初起)。或至上(七地)位。若(于)非有漏(心時。)或(于非",
    "X51n0824_010:0445b02": "入滅盡定)無心時。皆容現起(二者)。法空觀品(惟于)。菩薩見位方",
    "X51n0824_010:0445b03": "得初起。此後展轉乃至上(十地)位。若非有漏(心。又非但)生空",
    "X51n0824_010:0445b04": "智果。或(非入滅定)無心時。皆容現起。",
    "X51n0824_010:0445b05": "言此後展轉者。二乘見道之後。若有漏心。則生空",
    "X51n0824_010:0445b06": "觀便不現起。若入滅定。則生空觀亦不現起。故仍",
    "X51n0824_010:0445b07": "有間斷也。菩薩七地已前亦然。法空觀品。雖菩薩",
    "X51n0824_010:0445b08": "見道方能有之。然於十地已前。或於有漏心中。或",
    "X51n0824_010:0445b09": "於但生空智心中。或於滅盡定中。皆不現起。除此",
    "X51n0824_010:0445b10": "三位。方得現前。故亦有間斷也。",
    "X51n0824_010:0445b11": "成所作智相應心品。有義。菩薩修道位中(為第六識)。後得",
    "X51n0824_010:0445b12": "(智所)引故。亦得初起。有義。成佛方得初起。以十地中。依",
    "X51n0824_010:0445b13": "異熟識所變眼等非無漏故(設以)。有漏(之)不共必俱同",
    "X51n0824_010:0445b14": "境(五)根(而)發無漏(五)識。理不相應故。此二於境明昧",
    "X51n0824_010:0445b15": "異故。由斯此品。要得成佛。依(于)無漏(五)根。方容現起。",
    "X51n0824_010:0445b16": "而數間斷(以必待)。作意(緣力方引)起故。",
    "X51n0824_010:0445b17": "明昧異者。有漏根識於境昧。無漏根識於境明也。",
    "X51n0824_010:0445b18": "問曰。小乘神通。名為作意。佛地神通。名為無記化",
    "X51n0824_010:0445b19": "化。今云成所作智。作意方起。何異小乘耶。答曰。小",
    "X51n0824_010:0445b20": "乘神通。作意方有。不作意則無。佛果神通。任運恒",
    "X51n0824_010:0445b21": "有。但應機方現。若無前機。不浪起應。故名作意起",
    "X51n0824_010:0445b22": "耳。",
    "X51n0824_010:0445b23": "此四種性。雖皆本有。而要熏發。方得現行。因位漸增。",
    "X51n0824_010:0445b24": "佛果圓滿。不增不減。盡未來際(何故不增不減。以其)。但從種生。",
    "X51n0824_010:0445c01": "不(復更)熏成種(何不更熏成種)。勿前佛德勝後佛故。",
    "X51n0824_010:0445c02": "種皆本有者。性德也。熏發現行者。修德也。因位漸",
    "X51n0824_010:0445c03": "增者。全性起修。無差而差也。佛果圓滿不增不減",
    "X51n0824_010:0445c04": "者。全修在性。差而無差也。所知障如氷。四智品如",
    "X51n0824_010:0445c05": "水。所知障如月之黑。四智品如月之白。氷還成水。",
    "X51n0824_010:0445c06": "濕性何殊。白月漸圓。月體不動。性相不二之旨。於",
    "X51n0824_010:0445c07": "此亦可思矣。二初起門竟。△三緣境門。",
    "X51n0824_010:0445c08": "大圓鏡智相應心品。有義。但緣真如為境。是無分別。",
    "X51n0824_010:0445c09": "非後得智。行相所緣不可知故。有義。此品緣一切法。",
    "X51n0824_010:0445c10": "莊嚴論說。大圓鏡智。於一切境不愚迷故。佛地經說。",
    "X51n0824_010:0445c11": "如來鏡智。諸處境識眾像現故。又此決定緣無漏種",
    "X51n0824_010:0445c12": "及身土等諸影故(但以)。行緣微細。說不可知(猶)。如阿",
    "X51n0824_010:0445c13": "賴耶(識)亦緣俗故(當知)。緣真如故。是無分別。緣餘境故",
    "X51n0824_010:0445c14": "(即是)。後得智攝。其體是一。隨用分二(但以)。了俗由證真。故",
    "X51n0824_010:0445c15": "說為後得(非實有先後也)。餘一分二。准此應知。",
    "X51n0824_010:0445c16": "釋有二義。後義為正也。初證二智。必先證真而後",
    "X51n0824_010:0445c17": "了俗。所以說有前後。既在佛地。則念念真俗並照。",
    "X51n0824_010:0445c18": "但約緣真如義。即名為根本智。約徧緣餘境義。即",
    "X51n0824_010:0445c19": "名為後得智耳。餘平等性智。及妙觀察智。亦各一",
    "X51n0824_010:0445c20": "體隨用分二。准此應知。",
    "X51n0824_010:0445c21": "平等性智相應心品。有義。但緣第八淨識。如染第七",
    "X51n0824_010:0445c22": "緣藏識故。有義。但緣真如為境。緣一切法平等性故。",
    "X51n0824_010:0445c23": "有義。遍緣真俗為境。佛地經說。平等性智。證得十種",
    "X51n0824_010:0445c24": "平等性故。莊嚴論說。緣諸有情自他平等。隨他勝。解。",
    "X51n0824_010:0446a01": "示現無邊佛影像故。由斯此品通緣真俗(亦是根本後得)。二",
    "X51n0824_010:0446a02": "智所攝。於理無違。",
    "X51n0824_010:0446a03": "釋有三義。第三為正也。十平等性。已現第四卷中。",
    "X51n0824_010:0446a04": "妙觀察智相應心品。緣一切法自相共相皆無障礙。",
    "X51n0824_010:0446a05": "二智所攝。○成所作智相應心品。有義。但緣五種現",
    "X51n0824_010:0446a06": "境。莊嚴論說。如來五根。一一皆於五境轉故。有義。此",
    "X51n0824_010:0446a07": "品亦能徧緣三世諸法。不違正理。佛地經說。成所作",
    "X51n0824_010:0446a08": "智。起作三業諸變化事。決擇有情心行差別。領受去",
    "X51n0824_010:0446a09": "來現在等義。若不徧緣。無此能故。然此心品。隨意樂",
    "X51n0824_010:0446a10": "力。或緣一法。或二或多(莊嚴論中)。且(一往)說五根於五境轉",
    "X51n0824_010:0446a11": "(然)。不言唯爾。故不相違(此智)。隨作意生。緣事相境(以)。起",
    "X51n0824_010:0446a12": "化(他)業故(唯屬)。後得智攝。",
    "X51n0824_010:0446a13": "釋亦二義。後義為正也。三緣境門竟。△四作用門。",
    "X51n0824_010:0446a14": "此四心品。雖皆徧能緣一切法。而用有異。謂鏡智品。",
    "X51n0824_010:0446a15": "現自受用身淨土相。持無漏種。平等智品。現他受用",
    "X51n0824_010:0446a16": "身淨土相。成事智品。能現變化身及土相。觀察智品。",
    "X51n0824_010:0446a17": "觀察自他功能過失。雨大法雨。破諸疑網。利樂有情。",
    "X51n0824_010:0446a18": "如是等門。差別多種。",
    "X51n0824_010:0446a19": "二釋所生得中二別釋竟。△三結成。",
    "X51n0824_010:0446a20": "此四心品。名所生得。",
    "X51n0824_010:0446a21": "四釋所轉得中。二別釋竟。△三結示。",
    "X51n0824_010:0446a22": "此所生得。總名菩提。及前(所顯得之)涅槃(二皆)。名所轉得。",
    "X51n0824_010:0446a23": "二明義別中二別釋竟。△三結指。",
    "X51n0824_010:0446a24": "雖轉依義。總有(能轉道等)四種。而今(頌意)但取(所顯所生之)二所",
    "X51n0824_010:0446b01": "轉得(以)。頌說證得轉依(之)言故。",
    "X51n0824_010:0446b02": "二明轉依果中二正釋竟。△三簡示。",
    "X51n0824_010:0446b03": "此修習位(但)。說能證得(義。)非(是說)已證得(以屬)。因位攝故。",
    "X51n0824_010:0446b04": "即四義中初能轉道義也。四釋修習位竟。△五釋",
    "X51n0824_010:0446b05": "究竟位二。初舉頌。二論釋。今初。",
    "X51n0824_010:0446b06": "後究竟位。其相云何。頌曰。此即無漏界。不思議善常。",
    "X51n0824_010:0446b07": "安樂解脫身。大牟尼名法。",
    "X51n0824_010:0446b08": "△二論釋六。初釋無漏界。二釋不思議。三釋善。四",
    "X51n0824_010:0446b09": "釋常。五釋安樂。六釋解脫身大牟尼名法。初中二。",
    "X51n0824_010:0446b10": "初正釋。二釋妨。今初。",
    "X51n0824_010:0446b11": "論曰。前修習位所得轉依。應知即是究竟位相。此(者)",
    "X51n0824_010:0446b12": "謂此前(所說)二轉依果。即是究竟無漏界攝。諸漏永盡。",
    "X51n0824_010:0446b13": "非漏隨增。性淨圓明。故名無漏。界。是藏義。此中含容",
    "X51n0824_010:0446b14": "無邊希有大功德故。或是因義。能生五乘世出世間",
    "X51n0824_010:0446b15": "利樂事故。",
    "X51n0824_010:0446b16": "性淨者。簡異二乘。圓明者。簡異十地。五乘者。一人",
    "X51n0824_010:0446b17": "乘。二天乘。三聲聞乘。四緣覺乘。五大乘也。人天是",
    "X51n0824_010:0446b18": "世間利樂事。後三乘是出世利樂事。△二釋妨二。",
    "X51n0824_010:0446b19": "初釋四智唯無漏妨。二釋佛應無五根等妨。今初。",
    "X51n0824_010:0446b20": "(問)清淨法界。可唯無漏攝。四智心品。如何唯無漏(答)。",
    "X51n0824_010:0446b21": "道諦攝故。唯無漏攝。謂佛功德及身土等。皆是無漏",
    "X51n0824_010:0446b22": "種性所生。有漏法種已永捨故。雖有示現作生死身。",
    "X51n0824_010:0446b23": "業煩惱等。似苦集諦。而實無漏道諦所攝。",
    "X51n0824_010:0446b24": "作生死身。似苦諦也。業煩惱等。似集諦也。似苦諦。",
    "X51n0824_010:0446c01": "則同形九界。似集諦。則示行逆惡。而皆稱性施設。",
    "X51n0824_010:0446c02": "總屬無漏。所謂三千果成。咸稱常樂。煩惱即菩提。",
    "X51n0824_010:0446c03": "生死即涅槃。性惡法門。此為誠證矣。△二釋佛應",
    "X51n0824_010:0446c04": "無五根等妨。",
    "X51n0824_010:0446c05": "(問)集論等說。十五界等。唯是有漏。如來豈無五根五",
    "X51n0824_010:0446c06": "識五外界等。",
    "X51n0824_010:0446c07": "十五界。即五根果。五識界。五塵界也。五塵名外界",
    "X51n0824_010:0446c08": "者。妄情不執為自身故。隨情說外。非謂在心外也。",
    "X51n0824_010:0446c09": "此因上文說四智心品唯屬無漏而興難問。謂佛",
    "X51n0824_010:0446c10": "若有前十五界。則不應唯無漏攝。若佛唯是無漏。",
    "X51n0824_010:0446c11": "則不應有十五界。以十五界。集論等說唯有漏故。",
    "X51n0824_010:0446c12": "下文有三家答。第三為正。",
    "X51n0824_010:0446c13": "有義。如來功德身土。甚深微妙。非有非無。離諸分別。",
    "X51n0824_010:0446c14": "絕諸戲論。非界處等法門所攝。故與彼(集論等)說理不",
    "X51n0824_010:0446c15": "相違。",
    "X51n0824_010:0446c16": "此初家答也。雖似有理。而實儱侗無有的義。近時",
    "X51n0824_010:0446c17": "宗門及圓頓教。多墮此見。",
    "X51n0824_010:0446c18": "有義。如來五根五境(從首楞嚴等)。妙定生故(但是)。法界色攝",
    "X51n0824_010:0446c19": "(其九界)。非佛(之)五識。雖依此(如來法界所攝色為本質。)變(相而緣。)然(所變",
    "X51n0824_010:0446c20": "者)麤(為質者)。細(其體各)。異(故)。非五(塵)境攝(而)。如來(之)五識",
    "X51n0824_010:0446c21": "(亦)。非五識界(攝。以)經說佛心恒在定故。論說五識性散",
    "X51n0824_010:0446c22": "亂故(問曰既如來五識非五識界。則)。成所作智(與)。何(淨)識相應(答曰與)。",
    "X51n0824_010:0446c23": "第六(淨識)相應(由觀機而)。起(三類分身之)化用故(問曰。既與第六淨識相應。則)。",
    "X51n0824_010:0446c24": "與(妙)觀察智性有何別(答曰)。彼(觀察智善)觀諸法自共相等。",
    "X51n0824_010:0447a01": "此(成所作智。)唯起化(用。)故有差別(問曰。若然。則)。此二智品應不",
    "X51n0824_010:0447a02": "並生(以)一類二識不俱起故(答曰)。許不並起(亦)。於理無",
    "X51n0824_010:0447a03": "違(又或)。同體(而約)用分(則)。俱(起仍)亦非失(又成所作智)。或與第七",
    "X51n0824_010:0447a04": "淨識相應(以其)。依眼等(五)根。緣色等(五)境(即)。是平等智",
    "X51n0824_010:0447a05": "(之)作用差別(耳。問曰。此則與平等性智有何差別。答曰。)謂(即)淨第七(識)起",
    "X51n0824_010:0447a06": "他受用身土相者(則屬)。平等品攝。起變化者(則屬)。成事品",
    "X51n0824_010:0447a07": "攝(問曰。既依五根緣五塵境)。豈不此(成所作智)品(如其所應)。攝(歸)五識(亦)得",
    "X51n0824_010:0447a08": "(答曰)。非(是)轉彼(五識而)得(此智。便謂此智)體即是彼(五識。)如轉生死。",
    "X51n0824_010:0447a09": "言得涅槃。不可涅槃同生死攝。是故於此不應為難。",
    "X51n0824_010:0447a10": "此次家答也。雖不似初家一味儱侗。而義多牽強。",
    "X51n0824_010:0447a11": "終違正理。",
    "X51n0824_010:0447a12": "有義。如來功德身土。如應攝在(五)蘊(十二)處(十八)界中(以)。",
    "X51n0824_010:0447a13": "彼(蘊處界)三。皆通有漏無漏(故。而)集論等說十五界等唯",
    "X51n0824_010:0447a14": "有漏者。彼依二乘麤淺境說。非說一切(也。)謂餘(九界有情)",
    "X51n0824_010:0447a15": "成就十八界中。唯有後(意根意識法塵)三(界)通無漏攝(若)。佛",
    "X51n0824_010:0447a16": "(所)成就(十八界)者。雖皆無漏。而非二乘所知境攝。然餘",
    "X51n0824_010:0447a17": "處說佛功德等非界等者(但以)。不同二乘劣智所知界",
    "X51n0824_010:0447a18": "等相故。理必應爾。所以者何(經)。說(一切)有為法。皆(屬五)蘊",
    "X51n0824_010:0447a19": "攝故(又)。說一切(有漏無漏)法(皆是十八)。界(十二)處攝故(設使蘊界處外別有",
    "X51n0824_010:0447a20": "佛法。即是第六蘊第十三處第十九界。而)。十九界等(乃是)。聖所遮故(又)。若(謂)",
    "X51n0824_010:0447a21": "絕(諸)戲論。便非界(處)等(攝。)亦不應說即無漏界善常",
    "X51n0824_010:0447a22": "安樂解脫身等。又處處說轉無常(五)蘊。獲得常(住五)蘊",
    "X51n0824_010:0447a23": "(十八)。界(十二)處亦然。寧(可竟)說如來非蘊處界。故(凡)言非(蘊處",
    "X51n0824_010:0447a24": "界等)者(但)。是密意說(耳。)又(論)說五識性散亂者(乃)。說餘",
    "X51n0824_010:0447b01": "(九界之所)成者。非(說)佛所成(之五識亦散亂也。)故佛身中。十八界",
    "X51n0824_010:0447b02": "等皆悉具足。而純無漏。",
    "X51n0824_010:0447b03": "此第三正答也。佛身具足十八界等。故與眾生平",
    "X51n0824_010:0447b04": "等無二。而蘊處界皆純無漏。故顯一一無非法界。",
    "X51n0824_010:0447b05": "是故如來蘊處界等。一一含容無邊希有大功德",
    "X51n0824_010:0447b06": "聚。一一能生五乘世出世間利樂事業。又如來蘊",
    "X51n0824_010:0447b07": "處界等。既皆即無漏界。當知眾生蘊處界等。未甞",
    "X51n0824_010:0447b08": "不具無漏界性。故曰轉無常蘊。獲得常蘊。界處亦",
    "X51n0824_010:0447b09": "然。如轉氷得水。濕性無殊。氷喻九界有漏蘊處界",
    "X51n0824_010:0447b10": "法。水喻佛界無漏蘊處界法。濕喻真如無為實性。",
    "X51n0824_010:0447b11": "與有為法不一不異。此則性相融通。本來無二。分",
    "X51n0824_010:0447b12": "而愈合。旨趣彰明矣。紛紛諍論。豈理也哉。初釋無",
    "X51n0824_010:0447b13": "漏界竟。△二釋不思議。",
    "X51n0824_010:0447b14": "此(二)轉依果。又不思議。超過尋思言議道故。微妙甚",
    "X51n0824_010:0447b15": "深自內證故(故不可思)。非諸世間喻所喻故(故不可議)。",
    "X51n0824_010:0447b16": "△三釋善。",
    "X51n0824_010:0447b17": "此(二轉依果。)又(唯)是善(以是)。白(淨)法性故(謂)。清淨法界。遠離",
    "X51n0824_010:0447b18": "生滅。極安隱故。四智心品。妙用無方。極巧便故(此)。二",
    "X51n0824_010:0447b19": "種皆有順益相故。違不善(法之違損相)故。俱說為善(難曰)。論",
    "X51n0824_010:0447b20": "說(十二)處等(惟五根與香味觸三塵性是無記。餘通三性)。不唯無記(今言佛四智等",
    "X51n0824_010:0447b21": "亦唯是善)。如來豈無(無記)五根(及香味觸)三(無記)境。此中(亦有)三釋。廣",
    "X51n0824_010:0447b22": "釋如前(無漏界中。今第三正釋曰。)一切如來身土等法。皆(是)滅道",
    "X51n0824_010:0447b23": "(二諦所)攝。故唯是善。聖說滅道唯善性故。說佛土等非",
    "X51n0824_010:0447b24": "苦集故。佛識所變有漏不善無記相等。皆從無漏善",
    "X51n0824_010:0447c01": "種所生無漏善攝。",
    "X51n0824_010:0447c02": "佛識所變相。自有二種。一者大悲願力。同流九界。",
    "X51n0824_010:0447c03": "變為九界蘊處界相。如其所應。或同無漏。或同有",
    "X51n0824_010:0447c04": "漏。或同小善。或同不善。或同有覆無覆二種無記。",
    "X51n0824_010:0447c05": "而皆無漏善種所生。正是巧用性惡法門。故一切",
    "X51n0824_010:0447c06": "諸法無非佛法也。二者九界有漏不善無記相等",
    "X51n0824_010:0447c07": "以為本質。變起佛識無漏相分。所謂諸佛心內眾",
    "X51n0824_010:0447c08": "生塵塵極樂者也。理具事造兩重三千。同居一念。",
    "X51n0824_010:0447c09": "於此亦可悟矣。△四釋常。",
    "X51n0824_010:0447c10": "此(二轉依果。)又(皆)是常。無盡期故(謂)。清淨法界。無生無滅。",
    "X51n0824_010:0447c11": "性無變易。故說為常。四智心品。所依(法界)常故(永永)。無斷",
    "X51n0824_010:0447c12": "盡故。亦說為常(然而)。非自性常(心四智品)。從因生故。生者歸",
    "X51n0824_010:0447c13": "滅。一向說故。不見色心非無常故。然四智品(亦非無常。)由",
    "X51n0824_010:0447c14": "本願力。所化有情無盡期故。窮未來際無斷無盡。",
    "X51n0824_010:0447c15": "前已具明真如與一切法不一不異。今故但言法",
    "X51n0824_010:0447c16": "界是自性常。四智非自性常。即顯常與無常二鳥",
    "X51n0824_010:0447c17": "雙遊之義矣。仍恐迷者執文失旨。故特申明四智",
    "X51n0824_010:0447c18": "非自性常。亦非無常。以雙遮之。既可雙遮。便可雙",
    "X51n0824_010:0447c19": "照。既知四智雙遮雙照。便可例知清淨法界亦必",
    "X51n0824_010:0447c20": "雙遮雙照。何以言之。真如不變隨緣。則有在纏出",
    "X51n0824_010:0447c21": "纏之分。非常即無常乎。真如隨緣不變。原無增減",
    "X51n0824_010:0447c22": "垢淨之別。非無常即常乎。又不變隨緣。故雙照常",
    "X51n0824_010:0447c23": "與無常。隨緣不變。故雙非常與無常。又四智心品",
    "X51n0824_010:0447c24": "為能依。真如法界為所依。如波依水。不一不異。無",
    "X51n0824_010:0448a01": "有水而不波。無有波而非水。波無常即水相無常。",
    "X51n0824_010:0448a02": "水常即波性常矣。乃至理事。性修。體用。不二而二。",
    "X51n0824_010:0448a03": "二而不二。莫不皆然。思之思之。△五釋安樂。",
    "X51n0824_010:0448a04": "此(二轉依果)又(皆)安樂。無逼惱故(謂)。清淨法界。眾相寂靜。",
    "X51n0824_010:0448a05": "故名安樂。四智心品。永離(智)體(之)害。故名安樂。此二",
    "X51n0824_010:0448a06": "自性皆無逼惱。及能安樂一切有情。故二轉依俱名",
    "X51n0824_010:0448a07": "安樂。",
    "X51n0824_010:0448a08": "體害。即法執。能障所知妙理。故名智體之害也。△",
    "X51n0824_010:0448a09": "六釋解脫身大牟尼名法二。初釋解脫身。二釋大",
    "X51n0824_010:0448a10": "牟尼名法。今初。",
    "X51n0824_010:0448a11": "二乘所得二轉依果。唯永遠離煩惱障縛。無殊勝法。",
    "X51n0824_010:0448a12": "故恒名解脫身。",
    "X51n0824_010:0448a13": "二乘二轉依果者。一是擇滅無為。二是生空智品",
    "X51n0824_010:0448a14": "也。但出分段生死苦輪。無有菩提利樂他業。故恒",
    "X51n0824_010:0448a15": "名解脫身。恒。或作但。△二釋大牟尼名法二。初略",
    "X51n0824_010:0448a16": "明頌義。二廣解法身。今初。",
    "X51n0824_010:0448a17": "大覺世尊。成就無上寂默法故。名大牟尼。此牟尼尊",
    "X51n0824_010:0448a18": "所得(菩提涅槃)二(轉依)果。永離(所知煩惱)二障。亦(即)名(為)法身(法者。",
    "X51n0824_010:0448a19": "謂)。無量無邊力無畏等大功德法所莊嚴故(身者。謂)。體",
    "X51n0824_010:0448a20": "(義)依(義)聚義。總說名身。故此法身(總以真如及四智菩提)。五法",
    "X51n0824_010:0448a21": "為性非(但以清)淨法界(一種)獨名(為)法身(也。以)二轉依果。皆",
    "X51n0824_010:0448a22": "此(法身所)攝故。",
    "X51n0824_010:0448a23": "梵語牟尼。此云寂默。謂永寂二邊。默契中道也。法",
    "X51n0824_010:0448a24": "身總以五法為性。即是體義。合此五法以為法身。",
    "X51n0824_010:0448b01": "即是聚義。下云大功德法所依止故。即是依義。△",
    "X51n0824_010:0448b02": "二廣解法身三。初明能依之身。二明所依之土。三",
    "X51n0824_010:0448b03": "身土合簡。初中四。初正釋三身。二五法相攝。三三",
    "X51n0824_010:0448b04": "身德別。四自他利殊。今初。",
    "X51n0824_010:0448b05": "如是法身。有三相別。",
    "X51n0824_010:0448b06": "即法報應三身也。法身名自性身。報身名受用身。",
    "X51n0824_010:0448b07": "應身名變化身。相雖三別。皆名法身。即一而三。即",
    "X51n0824_010:0448b08": "三而一。不縱不橫。不並不別。分而言之。法身是依",
    "X51n0824_010:0448b09": "義。報應二身是體義。三相總名法身是聚義。合而",
    "X51n0824_010:0448b10": "言之。一一皆有體依聚義。",
    "X51n0824_010:0448b11": "一自性身。謂諸如來(所證)真淨法界(乃)。受用(身及)變化(身之)",
    "X51n0824_010:0448b12": "平等所依。離相寂然。絕諸戲論。具無邊際真常功德。",
    "X51n0824_010:0448b13": "是一切法平等實性。即此自性。亦名(三身中之)法身(以是)。大",
    "X51n0824_010:0448b14": "功德法所依止故。",
    "X51n0824_010:0448b15": "一切法平等實性。所謂有佛無佛。性相常住。悟不",
    "X51n0824_010:0448b16": "能增。迷不能減者也。然於眾生分中。名為在纏真",
    "X51n0824_010:0448b17": "如。亦名本性清淨法身。而於諸佛分中。名為出纏",
    "X51n0824_010:0448b18": "真如。亦名離垢妙極法身。是故諸佛如來無別所",
    "X51n0824_010:0448b19": "證。全證眾生理本而已。",
    "X51n0824_010:0448b20": "二受用身。此有二種。一自受用。謂諸如來。三無數劫",
    "X51n0824_010:0448b21": "修集無量福慧資糧(引生本具無漏種子)。所起(現行四智菩提)無邊真",
    "X51n0824_010:0448b22": "實功德。及(大圓鏡智所變)極圓(滿極清)淨常徧色身。相續湛然。",
    "X51n0824_010:0448b23": "盡未來際。恒自受用廣大法樂。二他受用(身)謂諸如",
    "X51n0824_010:0448b24": "來。由(證自受用故。以)平等智(力)示現微妙淨功德身。居純淨",
    "X51n0824_010:0448c01": "土。為住十地諸菩薩眾。現大神通。轉正法輪。決眾疑",
    "X51n0824_010:0448c02": "網。令彼受用大乘法樂。合此二種。名受用身。",
    "X51n0824_010:0448c03": "自受用身。正名報身。等覺以下所不能見。他受用",
    "X51n0824_010:0448c04": "身。亦名報身。亦名勝應。如華嚴經所明盧舍那身。",
    "X51n0824_010:0448c05": "隨十地機。所見不等。故名勝應。即托自受用身以",
    "X51n0824_010:0448c06": "為本質。令彼各各變相而見。不同所示界內分段",
    "X51n0824_010:0448c07": "生身。故亦名報也。純淨土。即實報無障礙土。",
    "X51n0824_010:0448c08": "三變化身。謂諸如來由(證自受用故。以)成事智(力)變現無量",
    "X51n0824_010:0448c09": "隨類化身。居淨穢土。為未登地諸菩薩眾(及)。二乘(人。并",
    "X51n0824_010:0448c10": "一切)異生。稱彼機宜。現通說法。令各獲得諸利樂事。",
    "X51n0824_010:0448c11": "隨類化身。謂十法界影像身也。淨穢土。謂方便有",
    "X51n0824_010:0448c12": "餘土。及凡聖同居土。或淨或穢。差別無量。初正釋",
    "X51n0824_010:0448c13": "三身竟。△二五法相攝。",
    "X51n0824_010:0448c14": "以五法性攝三身者。",
    "X51n0824_010:0448c15": "五法性。即一真法界及四智菩提也。有兩家釋義",
    "X51n0824_010:0448c16": "不同。第二義正。",
    "X51n0824_010:0448c17": "有義。初(一真法界。)二(大圓鏡智。)攝自性身。經說真如是法身故。",
    "X51n0824_010:0448c18": "論說轉去阿賴耶識得自性身(而)。圓鏡智品(乃)。轉去",
    "X51n0824_010:0448c19": "藏識而證得故。○中(平等性妙觀察)二智品。攝受用身。說平",
    "X51n0824_010:0448c20": "等智。於純淨土。為諸菩薩現佛身故。說觀察智。大集",
    "X51n0824_010:0448c21": "會中說法斷疑。現自在故。說轉諸轉識得受用身故。",
    "X51n0824_010:0448c22": "○後(成所作)一智品。攝變化身。說成事智。於十方土現",
    "X51n0824_010:0448c23": "無量種難思化故。○又智殊勝。具攝三身。故知三身",
    "X51n0824_010:0448c24": "皆有實智。",
    "X51n0824_010:0449a01": "此初義也。智殊勝具攝三身者。謂佛三身。皆是智",
    "X51n0824_010:0449a02": "殊勝攝。",
    "X51n0824_010:0449a03": "有義。初一(真法界。)攝自性身。說自性身。本性常故。說佛",
    "X51n0824_010:0449a04": "法身無生滅故。說(法身是)證因得。非生因(所生)故。又說法",
    "X51n0824_010:0449a05": "身諸佛共有。徧一切法。猶若虗空。無相無為。非色心",
    "X51n0824_010:0449a06": "故。然(論中)說轉去藏識得(自性身)者。謂由轉滅第八識中",
    "X51n0824_010:0449a07": "二障麤重(然後)。顯法身故(又)智殊勝中說(攝)法身者(謂法",
    "X51n0824_010:0449a08": "身)。是彼(四智所)依止(是)彼(四智之)實性故(其實)。自性法身。雖",
    "X51n0824_010:0449a09": "有真實無邊功德。而無為故。不可說為色心等物。",
    "X51n0824_010:0449a10": "此下皆第二正義也。今先明自性身。唯是一真法",
    "X51n0824_010:0449a11": "界所攝。不應亦是大圓鏡智所攝。一者自性身是",
    "X51n0824_010:0449a12": "本性常。而鏡智非本性常。二者自性身無生無滅。",
    "X51n0824_010:0449a13": "而鏡智無滅有生。三者自性身是了因所了。而鏡",
    "X51n0824_010:0449a14": "智是生因所生(了因。即本文所云證因)。四者自性身無相無",
    "X51n0824_010:0449a15": "為。非色非心。而鏡智有相有為。體是心法。又能持",
    "X51n0824_010:0449a16": "於色法。然說轉去下。通前所引二文可知。",
    "X51n0824_010:0449a17": "四智品中真實功德(及)。鏡智所起常徧色身。攝自受",
    "X51n0824_010:0449a18": "用。○平等智品所現佛身。攝他受用。○成事智品所",
    "X51n0824_010:0449a19": "現隨類種種身相。攝變化身。",
    "X51n0824_010:0449a20": "此正釋四智攝後二身之義。然四智心品。皆是自",
    "X51n0824_010:0449a21": "受用攝。平等智品所起。乃名為他受用。非徑以平",
    "X51n0824_010:0449a22": "等智攝他受用。成所作智所起。乃名為變化身。非",
    "X51n0824_010:0449a23": "徑以成事智攝變化身也。",
    "X51n0824_010:0449a24": "(應)說圓鏡智。是(自)受用佛(以)。轉諸轉識(而)。得受用故。",
    "X51n0824_010:0449b01": "雖轉藏識。亦得(自)受用然(已)說轉彼(藏識而)顯法身故",
    "X51n0824_010:0449b02": "(所以)。於得受用(之義。)略不說之。又說法身無生無滅。唯證",
    "X51n0824_010:0449b03": "因得。并色心等(今)。圓鏡智品。與此(法身之義)相違。若(使)非",
    "X51n0824_010:0449b04": "(自)受用(身攝。)屬何身攝。又(自)受用身。攝佛不(與二乘)共(之)",
    "X51n0824_010:0449b05": "有為實德。故四智品實有色心。皆受用攝。又他受用",
    "X51n0824_010:0449b06": "及變化身。皆為化他方便示現。故不可說實智為體。",
    "X51n0824_010:0449b07": "雖說化身(亦是)智殊勝攝。而似智現。或智所起。假說智",
    "X51n0824_010:0449b08": "名。體實非智。但說平等成所作智。能現(他)受用(身及)三",
    "X51n0824_010:0449b09": "業化身。不說(他受用及變化)二身。即是二智。故此二智(亦是)。自",
    "X51n0824_010:0449b10": "受用攝。",
    "X51n0824_010:0449b11": "此轉釋自受用身總攝四智之義也。先明大圓鏡",
    "X51n0824_010:0449b12": "智既非法身所攝。必應攝屬自受用身。次明他受",
    "X51n0824_010:0449b13": "用及變化身。但是平等成事二智所起。體非二智。",
    "X51n0824_010:0449b14": "故此二智。亦必攝屬自受用身。",
    "X51n0824_010:0449b15": "然變化身及他受用。雖無真實心及心所。而有化現",
    "X51n0824_010:0449b16": "心心所法(良以)。無上覺者。神力難思。故能化現無形質",
    "X51n0824_010:0449b17": "法若不爾(但是化現)者。云何如來現貪瞋等(以如來于貪瞋等)。久",
    "X51n0824_010:0449b18": "已斷故(又)。云何聲聞及傍生等(亦能)知如來心(以)。如來",
    "X51n0824_010:0449b19": "實心(謂)。等覺菩薩尚不知故。由此經說。化無量類皆",
    "X51n0824_010:0449b20": "令有心。又說。如來成所作智化作三業。又說。變化有",
    "X51n0824_010:0449b21": "依他心(謂)。依他實心(以為本質。而有心心所)相分(假)現(起)故。雖",
    "X51n0824_010:0449b22": "(他處)說變化(人)無根心等。而依餘(三乘及異生等所變化人)說。不依",
    "X51n0824_010:0449b23": "如來(所變化人說也。)又(餘人雖)化色根心心所法(而)。無根等(實)",
    "X51n0824_010:0449b24": "用。故不說有(若如來難思妙化所變根等。則便有實用故)。",
    "X51n0824_010:0449c01": "此釋伏難也。難曰。若他受用及變化身。不以實智",
    "X51n0824_010:0449c02": "為體。云何現有心心所用。釋曰。皆是化現而有。又",
    "X51n0824_010:0449c03": "難曰。色有形質。故可化現。心無形質。豈可化現。釋",
    "X51n0824_010:0449c04": "曰。佛力難思。故能化現。若謂是佛實心。非化現者。",
    "X51n0824_010:0449c05": "佛豈實有貪瞋等心。又豈等覺以下所能知哉。由",
    "X51n0824_010:0449c06": "此經說下。連引三文以證。可知。又難曰。若佛果能",
    "X51n0824_010:0449c07": "化作三業。何故復說變化無根心等。釋曰。此依餘",
    "X51n0824_010:0449c08": "所化說。不依如來所化說也。二五法相攝竟。△三",
    "X51n0824_010:0449c09": "三身德別。",
    "X51n0824_010:0449c10": "如是三身。雖皆具足無邊功德。而各有異。謂自性身。",
    "X51n0824_010:0449c11": "唯有真實常樂我淨離諸雜染眾善所依無為功德。",
    "X51n0824_010:0449c12": "無色心等差別相用。自受用身。具無量種妙色心等",
    "X51n0824_010:0449c13": "真實功德。若他受用及變化身。唯具無邊似色心等",
    "X51n0824_010:0449c14": "利樂他用化相功德。",
    "X51n0824_010:0449c15": "皆具足無邊功德者。異而不異。三即一也。而各有",
    "X51n0824_010:0449c16": "異者。不異而異。一即三也。自性身如濕性。自受用",
    "X51n0824_010:0449c17": "身如水。他受用及變化身如波。自性身如月體。自",
    "X51n0824_010:0449c18": "受用身如圓滿白月。他受用及變化身如千江月",
    "X51n0824_010:0449c19": "影。觸波之時。全觸水濕。覩月影時。便覩光體。是故",
    "X51n0824_010:0449c20": "智者觀於土木等像。三身宛然。四德無減。以是如",
    "X51n0824_010:0449c21": "來大悲大智。徧入眾生心想。仗因托緣而顯現故。",
    "X51n0824_010:0449c22": "因緣所生。即空假中。無有微塵許法。出於法界外",
    "X51n0824_010:0449c23": "故。皆非徧計所行境故。如彼愚小。計繩為蛇。而繩",
    "X51n0824_010:0449c24": "未甞不即麻故。△四自他利殊。",
    "X51n0824_010:0450a01": "又自性身。正自利攝。寂靜安樂。無動作故。亦兼利他。",
    "X51n0824_010:0450a02": "為增上緣。令諸有情得利樂故。又與受用及變化身",
    "X51n0824_010:0450a03": "為所依止。故俱利攝。自受用身。唯屬自利。若他受用",
    "X51n0824_010:0450a04": "及變化身。唯屬利他。為他現故。",
    "X51n0824_010:0450a05": "自性身為增上緣者。法界妙理。生佛體同。由此同",
    "X51n0824_010:0450a06": "體法性。所以佛與眾生得有感應道交之事也。餘",
    "X51n0824_010:0450a07": "皆可知。初明能依之身竟。△二明所依之土。",
    "X51n0824_010:0450a08": "又自性身。依法性土。雖此身土。體無差別。而屬佛法",
    "X51n0824_010:0450a09": "相性異故。此佛身土。俱非色攝。雖不可說形量大小。",
    "X51n0824_010:0450a10": "然隨(受用變化身土等)事相。其量無邊。譬如虗空。徧一切處。",
    "X51n0824_010:0450a11": "屬佛法相性異者。謂法性屬佛。名法性身。法性屬",
    "X51n0824_010:0450a12": "法。名法性土。性隨能依所依之相而異。蓋於無能",
    "X51n0824_010:0450a13": "所中而說能所。雖分能所。能所不二也。非色攝者。",
    "X51n0824_010:0450a14": "謂色即是空。故不可說形量大小。而復空即是色。",
    "X51n0824_010:0450a15": "故隨事相。其量無邊。所謂性色真空。性空真色。清",
    "X51n0824_010:0450a16": "淨本然。周徧法界。故曰譬如虗空徧一切處。非指",
    "X51n0824_010:0450a17": "太虗以為圓佛也。",
    "X51n0824_010:0450a18": "自受用身。還依自土。謂圓鏡智相應淨識。由昔所修",
    "X51n0824_010:0450a19": "自利無漏純淨佛土因緣成熟。從初成佛。盡未來際。",
    "X51n0824_010:0450a20": "相續變為純淨佛土。周圓無際。眾寶莊嚴。自受用身",
    "X51n0824_010:0450a21": "常依而住。如淨土量。身量亦爾。諸根相好。一一無邊。",
    "X51n0824_010:0450a22": "無限善根所引生故。功德智慧。既非色法。雖不可說",
    "X51n0824_010:0450a23": "形量大小。而依所證(二空真如)及所依(自性法)身。亦可說言",
    "X51n0824_010:0450a24": "徧一切處。",
    "X51n0824_010:0450b01": "純淨佛土因緣者。無漏種子為因。福慧二修為緣",
    "X51n0824_010:0450b02": "也。法性身土。皆約性德。受用身土。皆約修德。就法",
    "X51n0824_010:0450b03": "性中。能依名身。所依名土。此性德能所。本自不二。",
    "X51n0824_010:0450b04": "不二而二。名為身土。而性德身土。皆為所證。今之",
    "X51n0824_010:0450b05": "修德。乃是能證。就修德中。復約能依名自受用身。",
    "X51n0824_010:0450b06": "所依名自受用土。此修德能所。亦復不二。不二而",
    "X51n0824_010:0450b07": "二。名為身土。又全性起修。全修在性。則性修不二。",
    "X51n0824_010:0450b08": "亦以不二而二。故約性德名法性身土。約修德名",
    "X51n0824_010:0450b09": "受用身土耳。其實二而不二。離法性外無受用。離",
    "X51n0824_010:0450b10": "受用外無法性也。又法性不變隨緣。故迷之者成",
    "X51n0824_010:0450b11": "分段變易二種身土。悟之者成無漏純淨受用身",
    "X51n0824_010:0450b12": "土。此全性起於逆順二修。無差而差。聖凡條別也。",
    "X51n0824_010:0450b13": "法性隨緣不變。故分段變易身土真如之性。不垢",
    "X51n0824_010:0450b14": "不減。無漏純淨身土真如之性。不淨不增。此逆順",
    "X51n0824_010:0450b15": "二修。無不全即在性。差而無差。聖凡平等也。今所",
    "X51n0824_010:0450b16": "明自受用身。即圓滿報身。自受用土。即上品實報",
    "X51n0824_010:0450b17": "無障礙土。並皆圓教究竟果位之相。故是通含別",
    "X51n0824_010:0450b18": "圓法門。",
    "X51n0824_010:0450b19": "他受用身。亦依自土。謂平等性智大慈悲力。由昔所",
    "X51n0824_010:0450b20": "修利他無漏純淨佛土因緣成熟。隨住十地菩薩所",
    "X51n0824_010:0450b21": "宜變為淨土。或小或大。或劣或勝。前後改轉。他受用",
    "X51n0824_010:0450b22": "身依之而住。能依身量。亦無定限。",
    "X51n0824_010:0450b23": "純淨佛土因緣。謂直心是道場等。具如維摩經中",
    "X51n0824_010:0450b24": "所明。或小或大者。謂初地見百界。二地見千界等。",
    "X51n0824_010:0450c01": "成劣或勝者。謂界外鈍根。次第而見。不能稱性。名",
    "X51n0824_010:0450c02": "之為劣。即實報無障礙穢土。若界外利根。不次第",
    "X51n0824_010:0450c03": "見。頓同法性。名之為勝。即實報無障礙淨土。能依",
    "X51n0824_010:0450c04": "身量亦無定限者。身必稱土。土小則身亦小。土大",
    "X51n0824_010:0450c05": "則身亦大也。",
    "X51n0824_010:0450c06": "若變化身依變化土。謂成事智大慈悲力。由昔所修",
    "X51n0824_010:0450c07": "利他無漏淨穢佛土因緣成熟。隨未登地有情所宜。",
    "X51n0824_010:0450c08": "化為佛土。或淨或穢。或小或大。前後改轉。佛變化身",
    "X51n0824_010:0450c09": "依之而住。能依身量。亦無定限。",
    "X51n0824_010:0450c10": "此有二種。一方便有餘土。二凡聖同居土也。方便",
    "X51n0824_010:0450c11": "有餘土者。如藏教二乘極果。通教七地。皆斷煩惱。",
    "X51n0824_010:0450c12": "不復受三界生。而所知障未斷。又不能入他受用",
    "X51n0824_010:0450c13": "土。故彼雖作滅度之想。入於涅槃。而出三界外。有",
    "X51n0824_010:0450c14": "此淨土。仍於其中受變易身。又別教七住以上。圓",
    "X51n0824_010:0450c15": "教七信以上。通惑已斷。無明未破。亦生此中。故云。",
    "X51n0824_010:0450c16": "隨未登地有情所宜。化為佛土也。就此方便土中。",
    "X51n0824_010:0450c17": "亦有大小。亦分淨穢。如藏教二乘法執重故。則土",
    "X51n0824_010:0450c18": "小而穢。通教七地。法執輕故。則土大而淨。別七住",
    "X51n0824_010:0450c19": "以上。勝於通教所見。十行又勝。十向倍勝。若圓十",
    "X51n0824_010:0450c20": "信。所見尤為勝妙。然此方便若淨若穢。自同居土",
    "X51n0824_010:0450c21": "視之。則總名淨。以非分段生故。凡聖同居土者。有",
    "X51n0824_010:0450c22": "三惡道。則名為穢。如娑婆等。無三惡道。則名為淨。",
    "X51n0824_010:0450c23": "如極樂等。或一向淨。或一向穢。或淨兼穢。或穢兼",
    "X51n0824_010:0450c24": "淨。或淨轉穢。或穢轉淨。淨亦有無量差別。穢亦有",
    "X51n0824_010:0451a01": "無量差別。佛身大小。亦復無量差別不等。具如諸",
    "X51n0824_010:0451a02": "輕所明。此中淨穢佛土因緣者。應折應攝等機為",
    "X51n0824_010:0451a03": "緣。二十五王三昧為因。具如法華玄義所明。二明",
    "X51n0824_010:0451a04": "所依之土竟。△三身土合簡二。初簡所變同別。二",
    "X51n0824_010:0451a05": "簡能變同別。今初。",
    "X51n0824_010:0451a06": "自性身土。一切如來同所證故。體無差別。○自受用",
    "X51n0824_010:0451a07": "身及所依土。雖一切佛各變不同。而皆無邊(又復)。不相",
    "X51n0824_010:0451a08": "障礙。○餘二身土。隨諸如來所化有情有共不同(若)",
    "X51n0824_010:0451a09": "所化共者。同處同時。諸佛各變為身為土。形狀相似。",
    "X51n0824_010:0451a10": "不相障礙。展轉相雜。為增上緣。令所化(之眾)生(于)。自識",
    "X51n0824_010:0451a11": "(上)變現(佛化身土。彼但)謂於一土有一佛身為現神通說法",
    "X51n0824_010:0451a12": "饒益(而不知其實是諸佛所共變也。若復)。於不共者(縱使彼謂見十方佛。實)。唯一",
    "X51n0824_010:0451a13": "佛(所)變(良由)。諸有情類無始時來。種性法爾更相繫屬。",
    "X51n0824_010:0451a14": "或多(有情。唯)屬一(佛所化。)或一(有情。須)屬多(佛所化。)故所化(眾)",
    "X51n0824_010:0451a15": "生(法爾)。有共不共(若)。不爾(者。則)多佛久住世間。各事劬勞。",
    "X51n0824_010:0451a16": "實為無益(以)。一佛(即)能益一切生故。",
    "X51n0824_010:0451a17": "餘二身土。謂他受用身他受用土。及變化身變化",
    "X51n0824_010:0451a18": "土也。一切眾生。由有我法二執。故使自他不二而",
    "X51n0824_010:0451a19": "二。諸佛已斷此執。故於自他二而不二。但因眾生",
    "X51n0824_010:0451a20": "所屬之機有同有別。故佛化用隨而應之。是故若",
    "X51n0824_010:0451a21": "論佛德無量。則決能度盡眾生。若論眾生無緣。則",
    "X51n0824_010:0451a22": "不能受諸佛化。如日光雖無所不照。而覆盆之下",
    "X51n0824_010:0451a23": "便無日光。然眾生未破法執以前。唯受有緣佛化。",
    "X51n0824_010:0451a24": "若破法執。登於圓住別地。則為一切諸佛同體所",
    "X51n0824_010:0451b01": "護念矣。△二簡能變同別二。初正簡漏無漏別。二",
    "X51n0824_010:0451b02": "約三性結成五觀。今初。",
    "X51n0824_010:0451b03": "此諸(三)身(四)土若淨若穢(若從諸佛)。無漏識上所變現者。",
    "X51n0824_010:0451b04": "同能變識俱善無漏(以從)。純善無漏因緣所生。是道諦",
    "X51n0824_010:0451b05": "攝。非苦集故(然能變之識雖是無漏。而所變之)。蘊等識相不必皆同",
    "X51n0824_010:0451b06": "(以從。諸佛心內眾生之蘊處界)。三法因緣雜引生故。",
    "X51n0824_010:0451b07": "純善無漏因緣者。無垢識中本具十界性相為因。",
    "X51n0824_010:0451b08": "悲智行願及一切眾生機感為緣也。蘊等識相不",
    "X51n0824_010:0451b09": "必皆同者。謂若眾生入二空觀。則其意識法之三",
    "X51n0824_010:0451b10": "界。便與諸佛同其無漏。若復未入二空觀智。則其",
    "X51n0824_010:0451b11": "蘊處界三。一向皆是有漏所攝。而諸佛託此眾生",
    "X51n0824_010:0451b12": "有漏無漏本質。自皆變為無漏相分也。夫佛變淨",
    "X51n0824_010:0451b13": "土。純善無漏。固無論已。佛變穢土。乃從眾生三法",
    "X51n0824_010:0451b14": "因緣引生。所以識相不必皆同。然在如來分中。雖",
    "X51n0824_010:0451b15": "現九法界影。而九法界影。亦皆純善無漏所攝。所",
    "X51n0824_010:0451b16": "謂三千果成。咸稱常樂。豈不信哉。",
    "X51n0824_010:0451b17": "(即此身土若淨若穢。若從九界)有漏識上所變現者。同能變識皆是",
    "X51n0824_010:0451b18": "有漏。純從有漏因緣所生。是苦集攝。非滅道故(然能變識",
    "X51n0824_010:0451b19": "雖唯無記。而所變)。善等(三性之)識相。不必皆同(以從眾生心內諸佛示現隨順",
    "X51n0824_010:0451b20": "善惡無記)。三性因緣雜引生故(所變眾生心內諸佛之)。蘊等(有)同(有)",
    "X51n0824_010:0451b21": "異。類此應知(若)。不爾(者。則化現之佛。)應無五(蘊)十二(處)等。",
    "X51n0824_010:0451b22": "有漏因緣者。異熟識中本具十界性相為因。與二",
    "X51n0824_010:0451b23": "障俱之聞思修慧及諸福行為緣也。蘊等同異類",
    "X51n0824_010:0451b24": "此應知者。謂若眾生心內諸佛。則蘊處界皆善無",
    "X51n0824_010:0451c01": "漏。若復眾生心內三乘聖眾。則意識法三。屬於無",
    "X51n0824_010:0451c02": "漏。前十五界。仍屬有漏。而眾生託此四聖無漏有",
    "X51n0824_010:0451c03": "漏本質。自皆變為有漏相分也。夫生見穢土。純屬",
    "X51n0824_010:0451c04": "有漏。固無論已。生見淨穢兩土及諸佛身。乃從諸",
    "X51n0824_010:0451c05": "佛示現三性三法因緣引生。所以識相不必皆同。",
    "X51n0824_010:0451c06": "然在眾生分中。雖覩佛身土影。而佛身土影。皆是",
    "X51n0824_010:0451c07": "有漏所攝。所謂三千在理。同名無明。豈不信哉。初",
    "X51n0824_010:0451c08": "正簡漏無漏別竟。△二約三性結成五觀五。初示",
    "X51n0824_010:0451c09": "遣虗存實觀。二示捨濫留純觀。三示攝末歸本觀。",
    "X51n0824_010:0451c10": "四示遣相證性觀。五示隱劣顯勝觀。問曰。何故隱",
    "X51n0824_010:0451c11": "劣顯勝。反在遣相證性後耶。答曰。既達真如即識",
    "X51n0824_010:0451c12": "實性。方知真如亦即心所實性。既達識性之外無",
    "X51n0824_010:0451c13": "別真如。方知心所性外亦復無別真如。故遣相者。",
    "X51n0824_010:0451c14": "遣其迷性妄見差別之相。證性者。證其即相無非",
    "X51n0824_010:0451c15": "平等之性也。今初。",
    "X51n0824_010:0451c16": "然相分等。依識變現。非如識性(為)依他中實(有之妙俗諦。若)",
    "X51n0824_010:0451c17": "不爾(者。則)唯識理應不(得)成(以其)。許識內境俱實有故。",
    "X51n0824_010:0451c18": "此遣虗存實觀中。有兩家解。今初即安慧師義。謂",
    "X51n0824_010:0451c19": "相見二分是虗。自證體性是實也。相分等。等於見",
    "X51n0824_010:0451c20": "分。識性。即自證分。",
    "X51n0824_010:0451c21": "或識(中)相見(二分。)等(皆)從緣(所)生。俱(是)依他起(性。其)虗(與)",
    "X51n0824_010:0451c22": "實(猶)如識(之自體。須知)唯(之為)言(但)。遣(識)外(我法。)不遮(識)內(相分)",
    "X51n0824_010:0451c23": "境(也。若)不爾(者。則根本智所緣)真如(內實相境。)亦應非實。",
    "X51n0824_010:0451c24": "此即護法正義。謂遮計所執是虗。四分皆依他起",
    "X51n0824_010:0452a01": "是實也。言虗實如識者。依真勝義。則識體既如幻",
    "X51n0824_010:0452a02": "夢。所變相見二分亦虗。約理世俗。則依他識體不",
    "X51n0824_010:0452a03": "無。所變相見二分亦實。蓋所言唯識者。但以唯字",
    "X51n0824_010:0452a04": "遮彼徧計所執識外我法。非并遮此識內相見也。",
    "X51n0824_010:0452a05": "且如根本實智緣真如時。雖非變帶相狀。許是挾",
    "X51n0824_010:0452a06": "帶體相。若謂相見二分是虗。則本智真如亦應非",
    "X51n0824_010:0452a07": "實矣。豈可乎哉。大佛頂經云。見與見緣。并所想相。",
    "X51n0824_010:0452a08": "如虗空華。本無所有。此約真諦遣相。而安慧師依",
    "X51n0824_010:0452a09": "此立於初義。又云。此見及緣。元是菩提妙淨明體。",
    "X51n0824_010:0452a10": "云何於中有是非是。此約即俗恒真。而護法師依",
    "X51n0824_010:0452a11": "此立於次義。故奘師並存其說。亦以可互發明故",
    "X51n0824_010:0452a12": "也。然執初義者。必失次義。而知次義者。必達初義。",
    "X51n0824_010:0452a13": "故仍以次義為正。△二示捨濫留純觀。",
    "X51n0824_010:0452a14": "(問。)內境與識。既並非虗。如何但言唯識。非(言唯見唯)境(答)。",
    "X51n0824_010:0452a15": "識唯內有。境亦通外。恐濫(徧計所執)外故。但言唯識(又)。或",
    "X51n0824_010:0452a16": "諸愚夫迷執於境。起煩惱業。生死沉淪。不解觀心勤",
    "X51n0824_010:0452a17": "求出離。哀愍彼故。說唯識言。令自觀心。解脫生死。非",
    "X51n0824_010:0452a18": "謂內境如外都無。",
    "X51n0824_010:0452a19": "境從心變。心外無境。而愚夫不達唯識。妄生執著。",
    "X51n0824_010:0452a20": "起見起愛。抂受輪迴。故但言唯識。令彼觀心。言觀",
    "X51n0824_010:0452a21": "心者。秪是強觀諸法無實。皆從識變。則能伏滅徧",
    "X51n0824_010:0452a22": "計執情。△三示攝末歸本觀。",
    "X51n0824_010:0452a23": "或相分等。皆(以)識為(體)性。由熏習力。似多分生。",
    "X51n0824_010:0452a24": "一秪識性。由熏習力。似有四分生起不同。尅實論",
    "X51n0824_010:0452b01": "之。相見之末。何甞離於識體。故大佛頂經云。本是",
    "X51n0824_010:0452b02": "妙明無上菩提淨圓真心。妄為色空及與聞見。如",
    "X51n0824_010:0452b03": "第二月。誰為是月。又誰非月。△四示遣相證性觀。",
    "X51n0824_010:0452b04": "真如亦是識之實性。故除識性(之外。)無別有法。",
    "X51n0824_010:0452b05": "欲知如外無識。先觀識外無如。若知識外無如。方",
    "X51n0824_010:0452b06": "悟如外無識。識外無如者。圓成實性不離依他也。",
    "X51n0824_010:0452b07": "如外無識者。依他無性。即圓成實也。故前頌云。圓",
    "X51n0824_010:0452b08": "成實於彼。常遠離前性。故此與依他。非異非不異。",
    "X51n0824_010:0452b09": "又云。此諸法勝義。亦即是真如常如。其性故。即唯",
    "X51n0824_010:0452b10": "識實性。而後之講者。妄謂法相宗中立凝然不變",
    "X51n0824_010:0452b11": "以為真如。不亦冤乎。△五示隱劣顯勝觀。",
    "X51n0824_010:0452b12": "此中識言。亦攝心所。心與心所定相應故。",
    "X51n0824_010:0452b13": "但以勝攝劣。故云唯識耳。非謂離心無別心所也。",
    "X51n0824_010:0452b14": "一一心所。皆具四分依他起性。一一依他。皆與真",
    "X51n0824_010:0452b15": "如非異不異。故得介爾有心。三千具足。若不然者。",
    "X51n0824_010:0452b16": "不墮饒伺。則墮支離。豈大乘中道法義也哉。統論",
    "X51n0824_010:0452b17": "唯識修證法門。總不離此五觀。以對南嶽大乘止",
    "X51n0824_010:0452b18": "觀。如出一轍。初遣虗存實。二捨濫留純。即分別性",
    "X51n0824_010:0452b19": "中止觀也。三攝末歸本。即依他性中止觀也。四遣",
    "X51n0824_010:0452b20": "相證性。即真實性中止觀也。五隱劣顯勝。即密顯",
    "X51n0824_010:0452b21": "染分三性淨分三性。皆可具前四觀。何以言之。若",
    "X51n0824_010:0452b22": "但論心王。則不顯染淨差別。唯兼論相應心所。方",
    "X51n0824_010:0452b23": "知三性各各不同。既於心王得論四觀。亦於心所",
    "X51n0824_010:0452b24": "得論四觀。且如貪瞋癡等。隨舉一法。若遣虗存實。",
    "X51n0824_010:0452c01": "則知所貪外境非有。若捨濫留純。則知內相分境",
    "X51n0824_010:0452c02": "亦虗。若攝末歸本。則知能貪所貪本無二體。若遣",
    "X51n0824_010:0452c03": "相證性。則知貪之實性即真如性。瞋癡慢等。例此",
    "X51n0824_010:0452c04": "可知。惡法尚爾。無記與善益復可知。有漏尚爾。無",
    "X51n0824_010:0452c05": "漏諸法益復可知。故能徧於五位百法。通達三性",
    "X51n0824_010:0452c06": "及三無性。成就真俗不二觀門。此佛祖傳心要訣。",
    "X51n0824_010:0452c07": "法性法相真源。願有智者。慎思明辯而篤行之。勿",
    "X51n0824_010:0452c08": "蹈尋章摘句窠臼。勿招算沙數寶譏嫌。勿殉世諦",
    "X51n0824_010:0452c09": "流布陳言。勿犯鬪諍堅固記莂。庶不負天親護法",
    "X51n0824_010:0452c10": "等諸大菩薩慈力。亦不負戒賢玄奘等師資授受",
    "X51n0824_010:0452c11": "苦心。已上第二大科依教廣成分竟。",
    "X51n0824_010:0452c12": "△三釋結施願分二。初釋結。二施願。今初。",
    "X51n0824_010:0452c13": "此論三分成立唯識。是故說為成唯識論。亦說此論",
    "X51n0824_010:0452c14": "名淨唯識。顯唯識理極明淨故。",
    "X51n0824_010:0452c15": "此先釋結末釋論也。三分。謂宗因喻三支比量。又",
    "X51n0824_010:0452c16": "略廣位三分。境行果三分。相性位三分。故開蒙曰。",
    "X51n0824_010:0452c17": "有三種三科。一略廣位三科者。初一頌半。略答外",
    "X51n0824_010:0452c18": "難略標識相。次二十三行頌半。廣明識相顯前頌",
    "X51n0824_010:0452c19": "意。後有五頌。明修行之位次。二境行果三科者。前",
    "X51n0824_010:0452c20": "二十五頌。明唯識境。次四頌。明唯識行。後一頌。明",
    "X51n0824_010:0452c21": "唯識果。三相性位三科者。前二十四頌。明唯識相。",
    "X51n0824_010:0452c22": "第二十五頌。明唯識性。後五頌。明唯識位。當知三",
    "X51n0824_010:0452c23": "科即三分也。",
    "X51n0824_010:0452c24": "此本論名唯識三十。由(天親大士造)三十頌。顯(于)唯識(之)",
    "X51n0824_010:0453a01": "理乃得圓滿。非(有)增減(於本頌)故。",
    "X51n0824_010:0453a02": "此更釋結本宗論也。非略不足以提綱。非廣不足",
    "X51n0824_010:0453a03": "以盡義。非位不足顯修證。故三十頌不容增減。又",
    "X51n0824_010:0453a04": "非境不足以導行。非行不足以尅果。非果不足以",
    "X51n0824_010:0453a05": "證境。故三十頌不容增減。又非相不足辨邪正。非",
    "X51n0824_010:0453a06": "性不足以融空有。非位不足以證性相。故三十頌",
    "X51n0824_010:0453a07": "不容增減。今依此三十頌而釋成之。先廣破我法",
    "X51n0824_010:0453a08": "二執。略明能變唯三。次廣明三能變相。申明所變",
    "X51n0824_010:0453a09": "唯識。既於依他起之心及心所。破其我法二種徧",
    "X51n0824_010:0453a10": "計。即知二空所顯真如。與依他起非異不異。故得",
    "X51n0824_010:0453a11": "真俗理明。性相交徹。依之起行。便可歷五位而證",
    "X51n0824_010:0453a12": "二種轉依。雖十家殊釋。廣有百卷。細繹精搜。揉成",
    "X51n0824_010:0453a13": "十冊。亦於三十本頌。義無增減。可謂入大乘之初",
    "X51n0824_010:0453a14": "門。破邪執之利斧。接權小之巧便。顯性具之前茅",
    "X51n0824_010:0453a15": "矣。初釋結竟。△二施願。",
    "X51n0824_010:0453a16": "已依聖教及正理。分別唯識性相義。所護功德施羣",
    "X51n0824_010:0453a17": "生。願共速登無上覺。",
    "X51n0824_010:0453a18": "聖教。指能詮之文。正理。指所詮之義。文隨於義。義",
    "X51n0824_010:0453a19": "隨於文。教之與理。何甞有二。但恐依文解義。則為",
    "X51n0824_010:0453a20": "三世佛冤。故既依聖教。仍須正理以為司南。又恐",
    "X51n0824_010:0453a21": "離經一字。則便同於魔說。故既依正理。仍須聖教",
    "X51n0824_010:0453a22": "以為定量也。分別性相義者。若不了性。亦不了相。",
    "X51n0824_010:0453a23": "其相即妄。若不識相。亦不識性。其性即孤。故須性",
    "X51n0824_010:0453a24": "相俱通。方得自他兼利。又性相秪是事理。不達事",
    "X51n0824_010:0453b01": "而理非圓。不了理而事奚立。故今分別此義。令於",
    "X51n0824_010:0453b02": "真俗二諦了了分明。以為起行歷位證果之本。只",
    "X51n0824_010:0453b03": "此一念弘法功德。能報十方諸佛深恩。又復&#;施",
    "X51n0824_010:0453b04": "羣生。以順大悲。願登大覺。以順大智。悲智雙運。即",
    "X51n0824_010:0453b05": "是四弘誓鎧。大乘唯識之正印也。",
    "X51n0824_010:0453b07": "成唯識論觀心法要卷第十(終)",
    "X51n0824_010:0453b13": "跋語",
    "X51n0824_010:0453b15": "宗鏡錄云。應須以智慧合其多聞。終不執詮而認",
    "X51n0824_010:0453b16": "指。以多聞度其智慧。免成孤陋而面牆。設有一微",
    "X51n0824_010:0453b17": "塵處未了。此猶有無明在。以不了處為障翳故。何",
    "X51n0824_010:0453b18": "況自身根門之內。日用之中。有無量應急法門。全",
    "X51n0824_010:0453b19": "未明一。若欲為人。憑何剖析。只成自誑。反墮無知。",
    "X51n0824_010:0453b20": "自眼未明。焉開他目。故須三量定其是非。真修匪",
    "X51n0824_010:0453b21": "濫。四分成其體用。正理無虧。然後十因四緣。辨染",
    "X51n0824_010:0453b22": "淨之生處。三報五果。鑒真俗之所歸。若不達三量。",
    "X51n0824_010:0453b23": "真妄何分。若不知四分。體用俱失。又云。一心實相。",
    "X51n0824_010:0453b24": "悉是諸法。諸法所生。皆從現行善惡熏習第八識",
    "X51n0824_010:0453c01": "含藏種子為因。發起染淨差別報應為果。若不微",
    "X51n0824_010:0453c02": "細剖析。問答決疑。何由到一心總別之源。徹八識",
    "X51n0824_010:0453c03": "性相之際。古德謂提綱意在張網。不可去網存綱。",
    "X51n0824_010:0453c04": "舉領意在著衣。不可棄衣取領。故知理事雙明。方",
    "X51n0824_010:0453c05": "通圓旨。教觀齊運。始達一乘。又云。若不因教所指。",
    "X51n0824_010:0453c06": "何由得識自心。設不因教發明。亦須憑教印可。若",
    "X51n0824_010:0453c07": "不然者。皆成自然外道。闇證禪師。直饒生而知之。",
    "X51n0824_010:0453c08": "亦是多生聞經熏種。或乃諸聖本願冥加。嗚呼。永",
    "X51n0824_010:0453c09": "明大師。以法眼嫡孫。悟齊諸祖。而苦心苦口勸誡",
    "X51n0824_010:0453c10": "若此。誰謂成唯識論。非佛祖傳心之要訣耶。予自",
    "X51n0824_010:0453c11": "恨障深惑重。不能折伏現行煩惱。深負出家初心。",
    "X51n0824_010:0453c12": "而性相源頭。頗窺一線。誠或佛祖本願冥加。故亦",
    "X51n0824_010:0453c13": "不敢自私自秘。聊竭隙明。和盤拈出。舉筆于丁亥",
    "X51n0824_010:0453c14": "年三月二十五日。脫稿於本年五月二十五日。凡",
    "X51n0824_010:0453c15": "閱兩月。述成觀心法要十卷。伏願見聞隨喜。不退",
    "X51n0824_010:0453c16": "菩提。若信若疑。咸成妙種。同生極樂淨邦。先覲阿",
    "X51n0824_010:0453c17": "彌陀佛。還入龍華初會。影響彌勒世尊。盡未來時。",
    "X51n0824_010:0453c18": "廣度含識。眾生皆悉度盡。方證無上涅槃。蕅益沙",
    "X51n0824_010:0453c19": "門智旭閣筆故跋。時年四十有九。",
    "X51n0824_010:0453c23": "二白居士蔡屏周。捐貲刻此",
    "X51n0824_010:0453c24": "唯識心要第十卷。伏願祿壽增崇。福慧昌盛。破執",
    "X51n0824_010:0454a01": "顯理。轉識成智。普與法界有情。同證",
    "X51n0824_010:0454a02": "唯識妙性。頓悟三身。圓淨四土。覲",
    "X51n0824_010:0454a03": "彌陀于樂國。輔",
    "X51n0824_010:0454a04": "慈氏于龍華。",
    "X51n0824_010:0454a05": "丁亥仲秋日識于祖堂"
}