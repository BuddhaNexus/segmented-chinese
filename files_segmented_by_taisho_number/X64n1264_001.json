{
    "X64n1264_001:0526a03": " 禪林寶訓拈頌序",
    "X64n1264_001:0526a05": "夫學不稽訓不博。問不考訓不審。思不覈訓不慎。辨",
    "X64n1264_001:0526a06": "不詳訓不明。行不依訓不篤。則所以寶重之者。革凡",
    "X64n1264_001:0526a07": "就聖之規繩也。議謂律設大法。理順人情。從來洒洒",
    "X64n1264_001:0526a08": "落落。奚必拘繫之若是。咦。世間最難收拾。莫如付受",
    "X64n1264_001:0526a09": "侶儔。仰面罔見天。低頭罔見地。由他縱放山川。渾無",
    "X64n1264_001:0526a10": "制馭。却像超宗模樣。追乎履踐。只淹沉嗜欲。混俗同",
    "X64n1264_001:0526a11": "塵。反推諉之為度眾生。或誇張之為弘祖道。并賣弄",
    "X64n1264_001:0526a12": "之為廣化緣。雖照冊本話著。一時謊彼庸愚。寧禁智",
    "X64n1264_001:0526a13": "者絕倒耶。請觀承任輩。常在途中。京三汴四。覓個遵",
    "X64n1264_001:0526a14": "古誡。契古機。堪作後昆儀軌。抑亦鮮矣。都因怠於實",
    "X64n1264_001:0526a15": "學。胡拈近似而恣論談。失於咨詢。亂扯陳辭而懜葢",
    "X64n1264_001:0526a16": "覆。晨昏思出納。生死事撩過半邊。逢辨難即瞋。顢頇",
    "X64n1264_001:0526a17": "去誑欺自己。至行之節文。惟踞伽藍抄語錄。傳授幾",
    "X64n1264_001:0526a18": "緇衣而已。熟察及此禪門日敗。真信日微。皆影響之",
    "X64n1264_001:0526a19": "流。傚相積敝致然。宜據往昔明教嵩圓通訥諸老。諄",
    "X64n1264_001:0526a20": "諄訓誨。始獲挽惡習。回善心。復隆風範於淳庥。苟有",
    "X64n1264_001:0526a21": "負英俊才。具鑑別眼。看破慧雲撥邪返正之隱懷。庶",
    "X64n1264_001:0526a22": "幾寬博其量。精審其衷。謹慎以安居。光明以應物。豈",
    "X64n1264_001:0526a23": "不確確焉敦厚以崇禮者哉。謾擬茲纂。搜刮諸方病",
    "X64n1264_001:0526a24": "痛。太煞傷筋。而訂定和尚箴銘。尤嫌掣肘。噫。當泛濫",
    "X64n1264_001:0526b01": "之秋。妖魔徧野。非燥烈之士。發洪誓。秉威權。毅然傑",
    "X64n1264_001:0526b02": "立于聲色貨利之表。爭能果敢決裁。將舊載四十二",
    "X64n1264_001:0526b03": "位尊宿之德言義句。撮要而拈頌之。修葺七十四首。",
    "X64n1264_001:0526b04": "使共躅齊眉。識些好惡。遽云雪上加霜。切恐凍殺年",
    "X64n1264_001:0526b05": "少。呵呵。",
    "X64n1264_001:0526b06": "甲午春王臨濟正宗第三十二世慧雲寺住持褎",
    "X64n1264_001:0526b07": "　翁行盛謹撰",
    "X64n1264_001:0526b14": "禪林寶訓拈頌",
    "X64n1264_001:0526b16": "武林慧雲禪寺　褎翁行盛　著",
    "X64n1264_001:0526b17": "侍者　超　記　錄",
    "X64n1264_001:0526b18": "門人　張文嘉　顧如晉　同較",
    "X64n1264_001:0526b19": "明教嵩云。聖賢之學。非一日之具。日不足繼之以夜。",
    "X64n1264_001:0526b20": "積之歲月。自然可成。拈云。老僧精究二十餘載。庶得",
    "X64n1264_001:0526b21": "虗豁豁地。頌云。",
    "X64n1264_001:0526b22": "　徹透淵微念在茲　　年新月舊護加持",
    "X64n1264_001:0526b23": "　若論篤志焚膏繼　　展播當前眾始知",
    "X64n1264_001:0526b24": "圓通訥云。予平生行知止之計。不以聲利自累。若厭",
    "X64n1264_001:0526c01": "于心。何日而足。拈云。知止自能安分。而忙忙負累。皆",
    "X64n1264_001:0526c02": "不厭心故也。頌云。",
    "X64n1264_001:0526c03": "　屏除聲色得常樂　　放適雲中飛野鶴",
    "X64n1264_001:0526c04": "　縱有矰縈難絆覊　　青天萬里虗寥廓",
    "X64n1264_001:0526c05": "圓通云。林下人自無所守。挾外勢以為重者。一旦失",
    "X64n1264_001:0526c06": "其所挾。不免顛溺之患。拈云。自作自受無解捄。又云。",
    "X64n1264_001:0526c07": "蹈挾勢之轍者。作速改途為妙。頌云。",
    "X64n1264_001:0526c08": "　謹守僧家分所宜　　趨權附勢涉虗危",
    "X64n1264_001:0526c09": "　至其罹禍患遭厄　　怨命尤人癡更癡",
    "X64n1264_001:0526c10": "大覺璉云。人不學不知道。前輩立身揚名於當世者。",
    "X64n1264_001:0526c11": "鮮不學問而成。拈云。身名賴學問造就。亦有無學問",
    "X64n1264_001:0526c12": "而顯揚者。吾不知其何據也。頌云。",
    "X64n1264_001:0526c13": "　踞位稱師才與智　　並非淺學堪招致",
    "X64n1264_001:0526c14": "　典型猶藉宿耆成　　機巧豎孺終誤事",
    "X64n1264_001:0526c15": "棲賢舜謂浮山遠云。欲究無上妙道。窮則益堅。老當",
    "X64n1264_001:0526c16": "益壯。不可循俗。苟竊聲利。自喪至德。拈云。道德自治。",
    "X64n1264_001:0526c17": "難與今時流俗阿師言也。頌云。",
    "X64n1264_001:0526c18": "　礪身全節貴精勤　　義理安居粹見聞",
    "X64n1264_001:0526c19": "　寧似盜名欺誑輩　　貪營小利亂紛紜",
    "X64n1264_001:0526c20": "遠公謂道吾真云。學未至於道。衒耀見聞。馳騁機解。",
    "X64n1264_001:0526c21": "以口舌辨利相勝者。猶如廁屋。塗污丹雘。祇增其臭",
    "X64n1264_001:0526c22": "耳。拈云。油嘴禪和。堪作何用。頌云。",
    "X64n1264_001:0526c23": "　依稀道聽而塗說　　斷不象牙生狗舌",
    "X64n1264_001:0526c24": "　醜婦由他倣效顰　　無鹽刻畫返添拙",
    "X64n1264_001:0527a01": "五祖演謂佛鑑云。住持之要。臨眾貴在豐盈。處己務",
    "X64n1264_001:0527a02": "從簡約。其餘細碎。悉勿關心。拈云。損己益眾。衲僧常",
    "X64n1264_001:0527a03": "分。而繫念嬴餘者。殆庸鄙耳。濫稱住持。愧殺愧殺。又",
    "X64n1264_001:0527a04": "云。除是炤顧本等方能與此。頌云。",
    "X64n1264_001:0527a05": "　秉令尊嚴法道行　　隨家豐儉悉真誠",
    "X64n1264_001:0527a06": "　心公豈作肥私計　　受用便宜折脚鐺",
    "X64n1264_001:0527a07": "五祖云。今時叢林。學道之士。身名不揚。匪為人所信",
    "X64n1264_001:0527a08": "者。葢為梵行不清白。為人不諦當。輙苟求名聞利養。",
    "X64n1264_001:0527a09": "衒其華飾。遂被識者所譏。拈云。不楷當之者。專在名",
    "X64n1264_001:0527a10": "利上作活。斥逐之可也。頌云。",
    "X64n1264_001:0527a11": "　垢污混同猪豕畜　　謾言篾束篐腸腹",
    "X64n1264_001:0527a12": "　但其現世恣憨耽　　羞殺少林分骨肉",
    "X64n1264_001:0527a13": "白雲端謂楊次公云。可言不可行。不若勿言。可行不",
    "X64n1264_001:0527a14": "可言。不若勿行。發言必慮其所終。立行必稽其所蔽。",
    "X64n1264_001:0527a15": "拈云。言行相顧。便可謂之普賢王矣。頌云。",
    "X64n1264_001:0527a16": "　學識淵深慮事周　　一番肅殺一番秋",
    "X64n1264_001:0527a17": "　凝然表裏渾無二　　凭向市街輥繡毬",
    "X64n1264_001:0527a18": "白雲云。道之隆替豈常耶。在人弘之。故操則存。捨則",
    "X64n1264_001:0527a19": "亡。然非道去人。而人去道也。拈云。遇去道之人。則衰",
    "X64n1264_001:0527a20": "替在邇。可不慎乎。頌云。",
    "X64n1264_001:0527a21": "　賢者興而愚者敗　　恢弘尤待真英邁",
    "X64n1264_001:0527a22": "　揭明微旨太陽輝　　白日爭容迷鬼怪",
    "X64n1264_001:0527a23": "白雲云。多見衲子未甞經及遠大之計。予恐叢林自",
    "X64n1264_001:0527a24": "此衰薄矣。楊岐先師每言。上下偷安。最為法門大患。",
    "X64n1264_001:0527b01": "拈云。偷安則不思遠大。敗壞法門。皆始於此。又云。宵",
    "X64n1264_001:0527b02": "小僭竊。成何統紀。而無有個感慨耶。頌云。",
    "X64n1264_001:0527b03": "　任重必須致遠期　　乾乾悚愓弗差池",
    "X64n1264_001:0527b04": "　欽惟德化偏邪類　　野犴搏為踞地獅",
    "X64n1264_001:0527b05": "白雲云。禪者智能。多見於已然。不能見於未然。止觀",
    "X64n1264_001:0527b06": "定慧。防於未然之前。作止任滅。覺於已然之後。拈云。",
    "X64n1264_001:0527b07": "已然能覺者少。況未然前。能有幾個着眼。又云。定慧",
    "X64n1264_001:0527b08": "之學。正好與作滅者為隄防。頌云。",
    "X64n1264_001:0527b09": "　一念未萌親見徹　　莊嚴萬行祥光結",
    "X64n1264_001:0527b10": "　更從靜寂衍摩訶　　的是禪門中俊傑",
    "X64n1264_001:0527b11": "晦堂心云。謀在多。斷在獨。謀在多。可以觀利害之極",
    "X64n1264_001:0527b12": "致。斷在我。可以定叢林之是非。拈云。能謀能斷。精於",
    "X64n1264_001:0527b13": "幹辦。庶無虞覆公餗焉。頌云。",
    "X64n1264_001:0527b14": "　集輿議而果決裁　　權衡在握鎮三台",
    "X64n1264_001:0527b15": "　肅清魔孽光天下　　佇看紅爐菡萏開",
    "X64n1264_001:0527b16": "黃龍南云。夫人語默舉措。上不欺天。外不欺人。內不",
    "X64n1264_001:0527b17": "欺心。誠可謂之得矣。拈云。祇這不欺。便是末法做長",
    "X64n1264_001:0527b18": "老之正戒。頌云。",
    "X64n1264_001:0527b19": "　直行竟無些委曲　　空王殿上銘圖籙",
    "X64n1264_001:0527b20": "　嗟哉瞞昧勿顛狂　　顛落鐵圍冤酷毒",
    "X64n1264_001:0527b21": "黃龍云。先聖建叢林。陳紀綱。立名位。選擇有道德衲",
    "X64n1264_001:0527b22": "子。命曰長老。將行其道德。非苟竊是名也。拈云。若無",
    "X64n1264_001:0527b23": "道德。謂之盜跖。一笑。頌云。",
    "X64n1264_001:0527b24": "　尸位素餐猶可恕　　悲傷毀紀壞倫常",
    "X64n1264_001:0527c01": "　擇人不慎屬淫污　　遺臭萬年非吉祥",
    "X64n1264_001:0527c02": "黃龍云。道如山。愈升而愈高。如地。愈行而愈遠。學者",
    "X64n1264_001:0527c03": "卑淺。盡其力而止。惟有志於道者。乃能窮其高遠。拈",
    "X64n1264_001:0527c04": "云。今之志道。天上揀月相似。可不哀哉。頌云。",
    "X64n1264_001:0527c05": "　憐彼半途而廢捐　　携歸故國力加鞭",
    "X64n1264_001:0527c06": "　窮高極遠終須到　　七佛何妨並臂肩",
    "X64n1264_001:0527c07": "英邵武。每見恣肆不懼因果。嘆云。勞生如旅泊。住則",
    "X64n1264_001:0527c08": "隨緣。去則亡矣。彼所得能幾何。爾輩不識廉恥。干犯",
    "X64n1264_001:0527c09": "名分。汙瀆宗教。乃至如是。拈云無廉恥者。不勝呵責。",
    "X64n1264_001:0527c10": "視之路人可也。頌云。",
    "X64n1264_001:0527c11": "　迅速光陰計久長　　聚財買院占山場",
    "X64n1264_001:0527c12": "　生前用盡機關巧　　死後紛爭競睨墻",
    "X64n1264_001:0527c13": "英邵武云。大丈夫。志在恢弘祖道。誘掖後來。不應私",
    "X64n1264_001:0527c14": "擅己慾。無所避忌。媒一身之禍。造萬劫之殃。三途地",
    "X64n1264_001:0527c15": "獄未是苦。袈裟下失却人身實是苦。拈云。聘私慾而",
    "X64n1264_001:0527c16": "失人身。不名為大丈夫。警之。頌云。",
    "X64n1264_001:0527c17": "　檢校宗師當正己　　形端影直完全美",
    "X64n1264_001:0527c18": "　遼天鼻孔拄叢林　　虎嘯龍吟風霧起",
    "X64n1264_001:0527c19": "英邵武謂晦堂云。末法比丘。不修道德。往往苞苴骯",
    "X64n1264_001:0527c20": "[骨*(卄/(歹*巳)/土)]。搖尾乞憐。追求聲利於權勢之門。一旦業盈福謝。",
    "X64n1264_001:0527c21": "天人厭之。拈云。是皆穿窬之類也。頌云。",
    "X64n1264_001:0527c22": "　交結俗情施廣譽　　夤緣造業誰憂慮",
    "X64n1264_001:0527c23": "　閻王打算罪難逃　　帶角披毛償債去",
    "X64n1264_001:0527c24": "真淨文云。末法比丘。鮮有節義。每見高談濶論。人莫",
    "X64n1264_001:0528a01": "能及。逮一飯之惠。則始異終輔。先毀後譽。求其是曰",
    "X64n1264_001:0528a02": "是。非曰非。中正而不隱者少矣。拈云。予以中正遭訕。",
    "X64n1264_001:0528a03": "而是非定論。雖老衲未甞判斷。悲夫。頌云。",
    "X64n1264_001:0528a04": "　活弄魚腮被釣鈎　　寧思濁派與清流",
    "X64n1264_001:0528a05": "　委身領命從差撥　　遮掩目前過亦休",
    "X64n1264_001:0528a06": "湛堂準謂妙喜云。像季比丘。外多狥物。內不明心。縱",
    "X64n1264_001:0528a07": "有弘為。皆非究竟。葢所附卑猥而使然。拈云。人人闡",
    "X64n1264_001:0528a08": "法。個個攀緣。是心狥物耶。抑物狥心耶。請辨看。頌云。",
    "X64n1264_001:0528a09": "　擔沙擬欲塞窮坑　　枉費神輸鬼運情",
    "X64n1264_001:0528a10": "　本有靈明罔照顧　　隨波逐浪可憐生",
    "X64n1264_001:0528a11": "湛堂云。道者古今正權。善弘道者要在變通。不知變",
    "X64n1264_001:0528a12": "者。拘文執教。滯相殢情。此皆不達權變。拈云。通方則",
    "X64n1264_001:0528a13": "能行權。若達此者。道不其在茲乎。頌云。",
    "X64n1264_001:0528a14": "　離名離相尤圓變　　祖意佛心穿一串",
    "X64n1264_001:0528a15": "　霸柄端然在手中　　挽回衰敝羨稱善",
    "X64n1264_001:0528a16": "湛堂謂妙喜云。參禪須要識慮高遠。志氣超邁。出言",
    "X64n1264_001:0528a17": "行事。持信於人。勿隨勢利苟枉。自不為朋輩描摸。時",
    "X64n1264_001:0528a18": "所上下。拈云。罕遇其人。頌云。",
    "X64n1264_001:0528a19": "　倜儻禪和世莫覊　　大方濶步表型儀",
    "X64n1264_001:0528a20": "　雖當出類獨超萃　　維攬化權賴主持",
    "X64n1264_001:0528a21": "靈源清謂長靈卓云。道行有時。慈明放意荊楚。含恥",
    "X64n1264_001:0528a22": "忍垢。見者忽之。明笑曰。連城與瓦礫相觸。予固知不",
    "X64n1264_001:0528a23": "勝矣。逮見神鼎。譽播叢林。終起臨濟之道。拈云。陸沉",
    "X64n1264_001:0528a24": "下板渾無識。坐斷人天眾自欽。頌云。",
    "X64n1264_001:0528b01": "　忍辱藏珍不值錢　　時逢別寶布遙傳",
    "X64n1264_001:0528b02": "　寄言有麝自香馥　　何必當風卓立焉",
    "X64n1264_001:0528b03": "靈源謂黃魯直云。平居燕處。罕以生死禍患為慮。一",
    "X64n1264_001:0528b04": "旦事出不測。方頓足扼腕而捄之。終莫能濟。拈云。人",
    "X64n1264_001:0528b05": "無遠慮。必有近憂。頌云。",
    "X64n1264_001:0528b06": "　默運玄機未兆先　　消灾長享太平年",
    "X64n1264_001:0528b07": "　驕奢淫佚禍胎就　　徒倚枯桑哭淚漣",
    "X64n1264_001:0528b08": "靈源謂古和尚云。禍福相倚。吉凶同域。惟人自召。安",
    "X64n1264_001:0528b09": "可不思。拈云。故君子必慎其獨也。頌云。",
    "X64n1264_001:0528b10": "　三界惟心造作成　　安危得失總提衡",
    "X64n1264_001:0528b11": "　應知地斡天回轉　　尤藉大雄重鼎盟",
    "X64n1264_001:0528b12": "靈源謂程伊川云。多難成其志。無難喪其身。故君子",
    "X64n1264_001:0528b13": "安不忘危。理不忘亂。拈云。經磨難而成器者。方領略",
    "X64n1264_001:0528b14": "這般語話。又云。亦是處世治身之要訣。頌云。",
    "X64n1264_001:0528b15": "　坦行常自密防蹎　　曾歷崎嶇路勉旃",
    "X64n1264_001:0528b16": "　須信佛因魔鍛鍊　　銅睛鐵脊鎮三千",
    "X64n1264_001:0528b17": "靈源云。住持位過其任者。鮮克有終。葢福德淺薄。量",
    "X64n1264_001:0528b18": "度狹隘。聞見鄙陋。又不能從善務義以自廣而致然。",
    "X64n1264_001:0528b19": "拈云。正所謂小船不堪重載。頌云。",
    "X64n1264_001:0528b20": "　羊裹虎皮亦露斑　　哀憐本質祇孱孱",
    "X64n1264_001:0528b21": "　崇朝適意坡前草　　爭覺斷雲去復還",
    "X64n1264_001:0528b22": "靈源云。近世長老。涉二種緣。智識不明。喪於法體。一",
    "X64n1264_001:0528b23": "應逆緣。多觸衰風。二應順緣。多觸利風。既為二風所",
    "X64n1264_001:0528b24": "觸。則喜怒之氣交於心。鬱勃之色浮於面。致取辱法",
    "X64n1264_001:0528c01": "門。譏誚賢達。拈云。因衰求利。嗜利遭衰。苟有風吹不",
    "X64n1264_001:0528c02": "動。真可謂之賢達。頌云。",
    "X64n1264_001:0528c03": "　一葉扁舟泛渺茫　　看風順逆駕桅航",
    "X64n1264_001:0528c04": "　定將柁柄能回互　　濟度閻浮過樂鄉",
    "X64n1264_001:0528c05": "圓悟勤云。人誰無過。過而能改。善莫大焉。惟智者能",
    "X64n1264_001:0528c06": "改過遷善。而愚者多蔽過飾非。拈云。改過不吝。轉愚",
    "X64n1264_001:0528c07": "成智。爭奈不自其過何。頌云。",
    "X64n1264_001:0528c08": "　執見偏而善弗遷　　逞蠻負強日招愆",
    "X64n1264_001:0528c09": "　從新革去舊時習　　枉則直兮曲則全",
    "X64n1264_001:0528c10": "圓悟謂妙喜云。夫人舉措。當謹終如始。則無敗事。昔",
    "X64n1264_001:0528c11": "晦堂老叔云。黃檗勝和尚亦奇衲子。但晚年謬耳。觀",
    "X64n1264_001:0528c12": "其始。得不謂之賢。拈云。始終如一。必屬謹慎之家。又",
    "X64n1264_001:0528c13": "云。末後一著。並未有人參取。頌云。",
    "X64n1264_001:0528c14": "　初當矯舉後因循　　敝至乖違惹厭嗔",
    "X64n1264_001:0528c15": "　鑑古晚年差謬語　　博文約禮護終身",
    "X64n1264_001:0528c16": "佛鑑懃謂佛燈珣云。高上之士。不以名位為榮。達理",
    "X64n1264_001:0528c17": "之人。不為抑挫所困。其有承恩而效力。見利而輸誠。",
    "X64n1264_001:0528c18": "皆中人以下之所為。拈云。表上士之長。揭下劣之短。",
    "X64n1264_001:0528c19": "佛鑑一言以為智矣。頌云。",
    "X64n1264_001:0528c20": "　榮辱蔑移君子志　　眼空世界閒游戲",
    "X64n1264_001:0528c21": "　知恩報德受牢羅　　竟屬趨承遵命使",
    "X64n1264_001:0528c22": "佛鑑云。白雲師翁。甞謂凝侍者曰。守道安貧。衲子素",
    "X64n1264_001:0528c23": "分。以窮達得喪移其所守者。未可語道也。拈云。至哉",
    "X64n1264_001:0528c24": "守道之言。却為改節者規誡。頌云。",
    "X64n1264_001:0529a01": "　自古身貧道不貧　　芒鞋竹杖脫離塵",
    "X64n1264_001:0529a02": "　苟非摩厲貞操守　　逐境生情孰認真",
    "X64n1264_001:0529a03": "佛鑑云。為道不憂。則操心不遠。處身常逸。則用志不",
    "X64n1264_001:0529a04": "大。古人歷艱難。甞險阻。然後享終身之安。拈云。一有",
    "X64n1264_001:0529a05": "安享之念。而遠大且休言矣。頌云。",
    "X64n1264_001:0529a06": "　志從艱險磨堅固　　道為勤勞專意注",
    "X64n1264_001:0529a07": "　嬴得白眉稱最良　　令人渴仰好遭遇",
    "X64n1264_001:0529a08": "佛眼遠云。蒞眾之容。必肅於閒暇之日。對賓之語。當",
    "X64n1264_001:0529a09": "嚴於私昵之時。拈云。在私閒而精謹。即是退身遠害",
    "X64n1264_001:0529a10": "之策。又云。所言必如所行。何向背之有。頌云。",
    "X64n1264_001:0529a11": "　正色尤能慎語言　　大庭廣眾儼為尊",
    "X64n1264_001:0529a12": "　更於入室投機處　　嚴密欽崇樹法門",
    "X64n1264_001:0529a13": "佛眼云。學者不可泥於文字語言。葢文字語言。依他",
    "X64n1264_001:0529a14": "作解。障自悟門。不能出言象之表。拈云。悟了而依解",
    "X64n1264_001:0529a15": "作活計者。毋乃障生死門乎。思之。頌云。",
    "X64n1264_001:0529a16": "　名理由來礙淨見　　掃清知解本光現",
    "X64n1264_001:0529a17": "　謂其寂照遍河沙　　仍舊鼻根浮上面",
    "X64n1264_001:0529a18": "佛眼謂高菴云。人情不制則肆亂。故去情息妄。禁惡",
    "X64n1264_001:0529a19": "止邪。不可一時亡規矩。拈云。能以規矩制人。而自己",
    "X64n1264_001:0529a20": "情妄。反變亂可乎。頌云。",
    "X64n1264_001:0529a21": "　妄盡情消覺妙明　　一行一步合元成",
    "X64n1264_001:0529a22": "　依茲軌則隆治御　　樂業安家賀太平",
    "X64n1264_001:0529a23": "高菴悟云。予初遊祖山。見佛鑑小參謂。貪欲瞋恚。過",
    "X64n1264_001:0529a24": "如冤賊。當以智敵之。時雖年少。心知其為善知識。遂",
    "X64n1264_001:0529b01": "求挂搭。拈云。有智纔為善知識。其奈貪嗔賊。打併不",
    "X64n1264_001:0529b02": "去何。頌云。",
    "X64n1264_001:0529b03": "　參至愛憎惟滅度　　用心排遣精英露",
    "X64n1264_001:0529b04": "　何如靜處薩婆訶　　扎定脚跟生鐵鑄",
    "X64n1264_001:0529b05": "高菴云。學者所存中正。雖百折挫而浩然無憂。其或",
    "X64n1264_001:0529b06": "所向偏邪。朝夕區區為利是計。予恐堂堂之軀。將無",
    "X64n1264_001:0529b07": "措於天地之間矣。拈云。為利而無所措足。終不若存",
    "X64n1264_001:0529b08": "正而無求者。浩然天地間歟。頌云。",
    "X64n1264_001:0529b09": "　翠柏凝寒挺不凋　　撑天直表特孤標",
    "X64n1264_001:0529b10": "　溪花豈受風霜苦　　燦發前朝沒後朝",
    "X64n1264_001:0529b11": "高菴云。道德仁義。不獨古人有之。今人亦有之。以其",
    "X64n1264_001:0529b12": "妄想情念。積習濃厚。不能頓除。所以不到古人地位",
    "X64n1264_001:0529b13": "耳。拈云。何不因有德有仁者而修持之。徒甘自暴自",
    "X64n1264_001:0529b14": "棄也耶。頌云。",
    "X64n1264_001:0529b15": "　就古評今差逈異　　真心妄逐邪心熾",
    "X64n1264_001:0529b16": "　肯將習氣漸祛除　　決與先賢伸道義",
    "X64n1264_001:0529b17": "高菴退雲居。圓悟欲治臥龍菴為燕休所。菴云。林下",
    "X64n1264_001:0529b18": "人苟有道義之樂。形骸可外。且西山廬阜。林泉相屬。",
    "X64n1264_001:0529b19": "皆予逸老之地。何必有諸己然後可樂耶。拈云。此乃",
    "X64n1264_001:0529b20": "不牽累之舉。然彼圖菴居而侈快樂者。聆此能無媿",
    "X64n1264_001:0529b21": "于心歟。頌云。",
    "X64n1264_001:0529b22": "　神超象外絕覊留　　隨便山林逸老休",
    "X64n1264_001:0529b23": "　哂笑經營私己有　　房攤屋圮教誰修",
    "X64n1264_001:0529b24": "歸雲本云。削弱風教。莫甚於侫人。雖端人正士。巧為",
    "X64n1264_001:0529c01": "其所入。拈云。請問辨侫者誰。頌云。",
    "X64n1264_001:0529c02": "　詭譎專行邪欲計　　敗綱壞紀相搖曳",
    "X64n1264_001:0529c03": "　苟非察驗極精明　　蠱毒沾甞嗟待斃",
    "X64n1264_001:0529c04": "圓極岑云。佛世之遠。正宗淡薄。叢林典型。幾至掃地。",
    "X64n1264_001:0529c05": "縱有扶捄。返以為王蠻子。拈云。我道扶捄。即是慈悲",
    "X64n1264_001:0529c06": "菩薩。頌云。",
    "X64n1264_001:0529c07": "　守正維綸大丈夫　　捨身恢復舊機樞",
    "X64n1264_001:0529c08": "　弗從尊重植師範　　徒聽差排賤作奴",
    "X64n1264_001:0529c09": "東山空云。作長老。居方丈。只是前日空上座。任緣而",
    "X64n1264_001:0529c10": "住。不作明日計。拈云。任緣之語。盟之座右。頌云。",
    "X64n1264_001:0529c11": "　瓢笠住持雲水遶　　何當校慮緣多少",
    "X64n1264_001:0529c12": "　本來面目昔猶今　　在處芳春啼樹鳥",
    "X64n1264_001:0529c13": "浙翁琰云。今之踞方丈。非特刮眾人鉢盂中物。以恣",
    "X64n1264_001:0529c14": "口腹。且將廣作人情。冀遷大剎。只恐他日鐵面閻老",
    "X64n1264_001:0529c15": "子與計筭。拈云。假賄賂而遷巨剎者。聞此能不驚心。",
    "X64n1264_001:0529c16": "頌云。",
    "X64n1264_001:0529c17": "　僧物濫支用匪公　　欺心自墮鐵圍籠",
    "X64n1264_001:0529c18": "　任誇威勢岳山重　　業鏡高擡欵辨窮",
    "X64n1264_001:0529c19": "雪堂行云。學道于外物淡然無所嗜好。以至忘勢位。",
    "X64n1264_001:0529c20": "去聲色。似不勉而能。拈云。無欲之者。其於聲勢殊非",
    "X64n1264_001:0529c21": "趨向。何也。方木不投圓竅。頌云。",
    "X64n1264_001:0529c22": "　塵念息而道念勝　　肉團壁立萬千仞",
    "X64n1264_001:0529c23": "　榮華富貴如浮雲　　寂寞禪關常策進",
    "X64n1264_001:0529c24": "死心新云。節儉放下。最為入道捷徑。拈云。放下則道",
    "X64n1264_001:0530a01": "自現前。入之一字也不消得。頌云。",
    "X64n1264_001:0530a02": "　省事端為了事人　　雍容行止正純真",
    "X64n1264_001:0530a03": "　毋論城外長安底　　蹴盡江梅喜早春",
    "X64n1264_001:0530a04": "死心謂湛堂云。學者有才識。忠信節義者上也。其才",
    "X64n1264_001:0530a05": "雖不高。謹而有量者次也。其或懷邪觀望。隨勢改易。",
    "X64n1264_001:0530a06": "此真小人也。拈云。鑑別人才。還他死心。爭奈忠謹少",
    "X64n1264_001:0530a07": "而小人多何。頌云。",
    "X64n1264_001:0530a08": "　斫額英賢希間世　　痛傷奸偽直流涕",
    "X64n1264_001:0530a09": "　縱饒慈誨善陶鎔　　結習成風終莫制",
    "X64n1264_001:0530a10": "草堂清云。住持要在戒謹其偏聽自專之獘。拈云。敢",
    "X64n1264_001:0530a11": "問居位者免此二獘否。頌云。",
    "X64n1264_001:0530a12": "　讒言入耳易乖憎　　違逆眾心恃己能",
    "X64n1264_001:0530a13": "　致令孤危乏替代　　[曰/月]寒[曰/月]暑苦應承",
    "X64n1264_001:0530a14": "草堂云。住持要在審察人情。周知上下。拈云。智者能",
    "X64n1264_001:0530a15": "察而知之。愚則反是。頌云。",
    "X64n1264_001:0530a16": "　體勘羣情商可否　　根機勝劣由分剖",
    "X64n1264_001:0530a17": "　就斯方便順提携　　敢保天長延地久",
    "X64n1264_001:0530a18": "山堂震。初却曹山之命。郡守移文勉之。堂辭云。若使",
    "X64n1264_001:0530a19": "飯粱囓肥。作貪名之衲子。不若草衣木食。為隱山之",
    "X64n1264_001:0530a20": "野人。拈云。貪名之譏。正中今時衲子之病。而木食以",
    "X64n1264_001:0530a21": "終身者。亦未必有也。頌云。",
    "X64n1264_001:0530a22": "　見利惟思義足遵　　優游物表逈超倫",
    "X64n1264_001:0530a23": "　置身丘壑非枯槁　　道在深巖許遠親",
    "X64n1264_001:0530a24": "山堂云。天下事不可極意。極意則禍亂。拈云。極意之",
    "X64n1264_001:0530b01": "事。皆無恥之所為。頌云。",
    "X64n1264_001:0530b02": "　勢窮力極生憂患　　安分自治休幹辦",
    "X64n1264_001:0530b03": "　留著有餘不盡情　　重陽猶見菊花綻",
    "X64n1264_001:0530b04": "妙喜杲云。愛惡異同。人之常情。惟賢達高明。不被其",
    "X64n1264_001:0530b05": "所轉。拈云。真果明達。猶能轉他。頌云。",
    "X64n1264_001:0530b06": "　識廣量寬察輿衷　　任其參錯斷由中",
    "X64n1264_001:0530b07": "　早知性海翻波浪　　把定柁梢船路通",
    "X64n1264_001:0530b08": "妙喜云。諸方舉長老。須舉守道而恬退者。則志節堅。",
    "X64n1264_001:0530b09": "所至成就叢林。主法以救今日之獘。狡侫之徒。不知",
    "X64n1264_001:0530b10": "羞恥。自能諂奉勢位。結托于權貴之門。又何須舉。拈",
    "X64n1264_001:0530b11": "云。名之曰舉。斷非偏私。而受結托也明矣。然有似道",
    "X64n1264_001:0530b12": "而實奸者。舉之又作麼生。頌云。",
    "X64n1264_001:0530b13": "　捄弊必須具正眼　　僅推恬退亦擔版",
    "X64n1264_001:0530b14": "　赤心片片會人稀　　徒使卞和懷玉潸",
    "X64n1264_001:0530b15": "音首座謂萬菴云。稱善知識。當洗濯其心。以至公正。",
    "X64n1264_001:0530b16": "接納四來。拈云。公正善知識。當事如父母。頌云。",
    "X64n1264_001:0530b17": "　山邊水際滌心邪　　應物光明最可嘉",
    "X64n1264_001:0530b18": "　那似兜三并搭五　　貿門如市鬧紛譁",
    "X64n1264_001:0530b19": "音首座云。住持孰不欲建立叢林。而鮮克振者。以其",
    "X64n1264_001:0530b20": "忘道德。廢仁義。捨法度。任私情而致然。拈云。狥私住",
    "X64n1264_001:0530b21": "持。莫論德義。即有法皆偏僻之舉。頌云。",
    "X64n1264_001:0530b22": "　狼犴叢林狼犴聚　　呼羣集類相依怙",
    "X64n1264_001:0530b23": "　祇圖牽引誘名稱　　祖道高低都莾鹵",
    "X64n1264_001:0530b24": "萬菴顏和尚。節儉以小參普說當供。衲子間有竊議",
    "X64n1264_001:0530c01": "者。菴曰。朝饗膏粱。暮厭麤糲。人之常情。汝等既念生",
    "X64n1264_001:0530c02": "死事大。而相求於寂寞之濵。當思道業未辦。去聖時",
    "X64n1264_001:0530c03": "遙。詎可朝夕事貪饕耶。拈云。既為生死。則一飽亦當",
    "X64n1264_001:0530c04": "慙愧。而議節儉者。盡皆貪饕之流。頌云。",
    "X64n1264_001:0530c05": "　朴素渾堅越異常　　冷爐迸出燦金剛",
    "X64n1264_001:0530c06": "　便將珍重百千價　　爭甚礲邊粃與糠",
    "X64n1264_001:0530c07": "辯首座謂混融云。衲子內無實德。外恃華巧。猶敗漏",
    "X64n1264_001:0530c08": "船。盛塗丹雘。使偶人駕於陸地。信然可觀。一旦涉江",
    "X64n1264_001:0530c09": "湖。犯風濤。得不危乎。拈云。衲子委靡。懼怕風浪。一生",
    "X64n1264_001:0530c10": "功業無成。于以排樣則可。頌云。",
    "X64n1264_001:0530c11": "　聰明弄巧芽兒戲　　當甚麼經綸大事",
    "X64n1264_001:0530c12": "　戡亂返治折作家　　泛舟河漢行平地",
    "X64n1264_001:0530c13": "佛智裕云。意識流浪。不敢攀緣者。覺照之力也。拈云。",
    "X64n1264_001:0530c14": "難道日嗜攀緣。殊無一刻覺照歟。頌云。",
    "X64n1264_001:0530c15": "　奔馳業識起於迷　　被境風吹著處栖",
    "X64n1264_001:0530c16": "　若肯返觀親點檢　　倒騎木馬上金梯",
    "X64n1264_001:0530c17": "水菴一云。古德住持。率己行道。未甞苟簡自恣。拈云。",
    "X64n1264_001:0530c18": "今之苟簡。不知何以為己。頌云。",
    "X64n1264_001:0530c19": "　嚴重自治標軌格　　法門挺立尊巨擘",
    "X64n1264_001:0530c20": "　惜哉欺罔恣貪婪　　曳尾烏龜徒拂迹",
    "X64n1264_001:0530c21": "或謂月堂昌。行道經年。門下未聞有弟子。得不辜妙",
    "X64n1264_001:0530c22": "湛乎。堂云。諸方老宿。提挈衲子。不觀其道業內充。才",
    "X64n1264_001:0530c23": "器宏遠。止欲速其為人。逮審其道德則淫汙。察其言",
    "X64n1264_001:0530c24": "行則乖戾。謂其公正則邪侫。予深恐識者笑。故不為",
    "X64n1264_001:0531a01": "也。拈云。恁麼揀擇。驢年得人去。又云。若有一節可取。",
    "X64n1264_001:0531a02": "則成就他。法之興廢。殆其數耳。頌云。",
    "X64n1264_001:0531a03": "　意投心領遽相傾　　寧顧乖淫乏正誠",
    "X64n1264_001:0531a04": "　逼去為人祈學好　　蝦蟇比擬變鯤鯨",
    "X64n1264_001:0531a05": "心聞賁云。教外別傳之道。至簡至易。初無它說。拈云。",
    "X64n1264_001:0531a06": "習累堆而受艱難者。付之一笑。頌云。",
    "X64n1264_001:0531a07": "　剗削葛藤傳直指　　伏惟見性休歸止",
    "X64n1264_001:0531a08": "　支離亂扯別言詞　　黑是墨兮白是紙",
    "X64n1264_001:0531a09": "簡堂機。住鄱陽筦山。隆冬值雪。饘粥不繼。如不見聞。",
    "X64n1264_001:0531a10": "有頌曰。地爐無火客囊空。雪似楊花落歲窮。衲帔蒙",
    "X64n1264_001:0531a11": "頭燒榾柮。不知身在寂寥中。拈云。觀其吟雪詩之興",
    "X64n1264_001:0531a12": "趣。也不見寂寥。頌云。",
    "X64n1264_001:0531a13": "　甘貧樂道倚巖隈　　慣把虗空掘地煨",
    "X64n1264_001:0531a14": "　煉到情思毫末盡　　勿嫌衲帔積塵灰",
    "X64n1264_001:0531a15": "拙菴光云。率身臨眾要以智。遣妄除情須先覺。拈云。",
    "X64n1264_001:0531a16": "智之與覺。衲僧最喫緊。契此者能有幾個。頌云。",
    "X64n1264_001:0531a17": "　制度權宜皆合節　　秉公昭鑑無差別",
    "X64n1264_001:0531a18": "　如斯知識主稠林　　秋月淨輝光皎潔",
    "X64n1264_001:0531a19": "拙菴云。末學膚受。徒貴耳賤目。終莫能究其奧妙。拈",
    "X64n1264_001:0531a20": "云。若口傳耳授。不具眼目。無過學語之流。頌云。",
    "X64n1264_001:0531a21": "　嘴皮邊掇拾將來　　填入胸田結禍胎",
    "X64n1264_001:0531a22": "　害殺一生純是瞎　　盲朦撞到髑髏堆",
    "X64n1264_001:0531a23": "密菴傑云。住持有三莫。事繁莫懼。無事莫尋。是非莫",
    "X64n1264_001:0531a24": "辨。住持人達此三者。則不被外物惑。拈云。慎守家門。",
    "X64n1264_001:0531b01": "事事在心。所云莫者。毋乃省事而照管本等乎。又云。",
    "X64n1264_001:0531b02": "責人不如責己。頌云。",
    "X64n1264_001:0531b03": "　當涖眾而淘念慮　　全身放下惟寬恕",
    "X64n1264_001:0531b04": "　靜看蒼狗白雲生　　何異春堤飛柳絮",
    "X64n1264_001:0531b05": "密菴云。衲子履行傾邪。素有不善之迹。叢林互知。此",
    "X64n1264_001:0531b06": "不足疾。惟眾人謂之賢。而內實不肖者。誠可疾也。拈",
    "X64n1264_001:0531b07": "云。似賢而實不肖。正邪侫之輩。所以能惑眾也。又云。",
    "X64n1264_001:0531b08": "若將不肖認做賢。更疾阿誰。頌云。",
    "X64n1264_001:0531b09": "　切齒權奸遺累深　　揭其僥險示為箴",
    "X64n1264_001:0531b10": "　叮嚀海眾應知警　　喫飯咬砂痛孰禁",
    "X64n1264_001:0531b11": "自得輝云。衲子誠而向正。雖愚亦可用。侫而懷邪。雖",
    "X64n1264_001:0531b12": "智終為害。拈云。舍智而近愚。不特避害。實乃勸勉誠",
    "X64n1264_001:0531b13": "正之訓焉。頌云。",
    "X64n1264_001:0531b14": "　謹恪依規恒不苟　　托輕謀重終無負",
    "X64n1264_001:0531b15": "　若夫棄義役刁鑽　　畫未成狸侵類狗",
    "X64n1264_001:0531b16": "丞相錢象先。以天封招提。勉或菴體出世。菴云。我不",
    "X64n1264_001:0531b17": "解懸羊頭。賣狗肉也。即宵遁。拈云。不作這個行家且",
    "X64n1264_001:0531b18": "置。還是林下一人麼。頌云。",
    "X64n1264_001:0531b19": "　閒散懶於普應酬　　孤巒踞傲免馳求",
    "X64n1264_001:0531b20": "　但隨社火賊身露　　難避業緣纏脚頭",
    "X64n1264_001:0531b21": "或菴住蘇州報覺小參。言前薦得。屈我宗風。句下分",
    "X64n1264_001:0531b22": "明。沉埋佛祖。雖然行到水窮處。坐看雲起時。拈云。今",
    "X64n1264_001:0531b23": "日雲起也且看或菴拖泥帶水。頌云。",
    "X64n1264_001:0531b24": "　言句併同蹤跡現　　嘵嘵嬴個破荒院",
    "X64n1264_001:0531c01": "　雖然嘯虎解呼風　　屈辱真人塵滿面",
    "X64n1264_001:0531c02": "瞎堂遠云。學道之士。要先正其心。然後可以正己正",
    "X64n1264_001:0531c03": "物。拈云。敢問心作麼生正。莫是不私己。不逐物是正",
    "X64n1264_001:0531c04": "麼。有什麼交涉。頌云。",
    "X64n1264_001:0531c05": "　一切無心心自靈　　周旋萬變事皆成",
    "X64n1264_001:0531c06": "　盡云神用善圜轉　　校正元明氷潔清",
    "X64n1264_001:0531c07": "慈受深謂徑山訥云。年來禪門蕭索。諸方分烟散眾",
    "X64n1264_001:0531c08": "惟師兄神情不動。自非道充德實。行解相應。豈多得",
    "X64n1264_001:0531c09": "也。拈云。道德之士。往往窮廝煎。餓廝炒。何為稀罕。頌",
    "X64n1264_001:0531c10": "云。",
    "X64n1264_001:0531c11": "　恬淡絕營時自若　　年饑歲饉常安樂",
    "X64n1264_001:0531c12": "　倘非充實蘊其中　　值遇凶荒愁落薄",
    "X64n1264_001:0531c13": "靈芝照云。予以愚拙。不喜謟附。遂為人讒謗。拈云。虎",
    "X64n1264_001:0531c14": "落平陽被犬欺。頌云。",
    "X64n1264_001:0531c15": "　率直居方弗入流　　慍于羣小造愆尤",
    "X64n1264_001:0531c16": "　曾聞含血仰天唾　　徒污己身深可憂",
    "X64n1264_001:0531c17": "懶菴樞云。學道當以悟為期。求真善知識決擇。絲頭",
    "X64n1264_001:0531c18": "情見不盡。即是生死根本。拈云。悟道不了生死。純是",
    "X64n1264_001:0531c19": "情見。即情見盡而猶生死者。請以決之真善知識。頌",
    "X64n1264_001:0531c20": "云。",
    "X64n1264_001:0531c21": "　覺知剔脫不生滅　　并復游情消阻折",
    "X64n1264_001:0531c22": "　腦後圓光似鏡瑩　　佛陀耶是他行列",
    "X64n1264_001:0531c24": "禪林寶訓拈頌(終)"
}