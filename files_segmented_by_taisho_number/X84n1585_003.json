{
    "X84n1585_003:0681b07": "續燈存稾卷第三",
    "X84n1585_003:0681b09": "明　嗣祖沙門東吳　通問　編定",
    "X84n1585_003:0681b10": "笠澤居士華亭　施沛　彚集",
    "X84n1585_003:0681b11": "　　臨濟宗",
    "X84n1585_003:0681b12": "大鑑下第二十世",
    "X84n1585_003:0681b13": "臥龍先禪師法嗣",
    "X84n1585_003:0681b14": "杭州徑山無準師範禪師生於蜀之梓潼。雍氏。九歲",
    "X84n1585_003:0681b15": "依陰平山道欽出家。經書過目成誦。紹熈五年冬登",
    "X84n1585_003:0681b16": "具戒。明年次成都坐夏正法。遇瞎堂高弟堯首座。師",
    "X84n1585_003:0681b17": "請益坐禪之法。堯曰禪是何物坐底是誰。師蒙示誨",
    "X84n1585_003:0681b18": "晝夜體究。一日如廁有省。明年往謁佛照于育王。照",
    "X84n1585_003:0681b19": "問何處人。師曰劍州。照曰帶得劍來麼。師隨聲便喝。",
    "X84n1585_003:0681b20": "照笑曰者烏頭子也亂做。久之復至靈隱。時破菴居",
    "X84n1585_003:0681b21": "第一座。同游石筍菴。菴之道者請益。胡孫子捉不住",
    "X84n1585_003:0681b22": "願埀開示。菴曰。用捉他作麼。如風吹水自然成紋。師",
    "X84n1585_003:0681b23": "侍傍有省。未幾破菴過天童掃塔。師偕往。復拉月石",
    "X84n1585_003:0681b24": "溪同遊台鴈。至瑞巖雲巢留師分座。夜夢偉衣冠者",
    "X84n1585_003:0681c01": "持把茅見授。翌日明州清涼專使至。師受請入院。見",
    "X84n1585_003:0681c02": "所謂伽藍神。茅其姓。衣冠與疇昔所夢無異。陞堂開",
    "X84n1585_003:0681c03": "法。一香供破菴。三年遷焦山。期年遷雪竇。又三年被",
    "X84n1585_003:0681c04": "勅移育王。又三年嵩少林散席徑山。朝命以師補處。",
    "X84n1585_003:0681c05": "明年寺燬。師逆知其數。不動容經意。是年冬十月有",
    "X84n1585_003:0681c06": "旨召入內廷。上御修政殿引見。師奏對詳明。上為色",
    "X84n1585_003:0681c07": "動。賜金襴僧伽黎。復宣詣慈明殿陞座說法。上埀簾",
    "X84n1585_003:0681c08": "而聽。賜佛鑑禪師號。三年寺成。閱六年復燬。而多助",
    "X84n1585_003:0681c09": "雲至。不數年復還舊觀。去寺四十里築室百楹。接待",
    "X84n1585_003:0681c10": "雲水。頟曰萬年正續。正續西數百步結菴一區為歸",
    "X84n1585_003:0681c11": "藏所。上建重閣。祕藏後先所賜御翰。敞室東西偏奉",
    "X84n1585_003:0681c12": "祖師與先世香火。遇始生日為飯僧佛事以贊冥福。",
    "X84n1585_003:0681c13": "葢蜀亂。師之先祀遂絕。祠奉以旌孝慕。上聞嘉歎。僧",
    "X84n1585_003:0681c14": "問。趙州和尚道。三十年前在南方行脚火爐頭有箇",
    "X84n1585_003:0681c15": "無賓主話。直至如今無人舉著。此意如何。師曰舌頭",
    "X84n1585_003:0681c16": "拖地。僧曰畢竟如何是無賓主話。師曰言滿天下。僧",
    "X84n1585_003:0681c17": "曰。祇如玄沙聞得乃曰。者老漢脚跟未點地在。又作",
    "X84n1585_003:0681c18": "麼生。師曰一坑埋却。僧曰。可謂焦磚打著連底凍。赤",
    "X84n1585_003:0681c19": "眼撞著火柴頭。師以拄杖劃一劃。上堂。五峯門下百",
    "X84n1585_003:0681c20": "種全無。禪牀迫窄堂供蕭疎。脚下踏著底破磚頭碎",
    "X84n1585_003:0681c21": "瓦片。面前撞見底王獦獠李麻胡。恁麼薄福住山。真",
    "X84n1585_003:0681c22": "箇孤負老胡良久。雖然如是。更點分明。上堂。一夏已",
    "X84n1585_003:0681c23": "滿無事不辦。遂府缽盂。卭州磁碗。上堂。靈山指月。曹",
    "X84n1585_003:0681c24": "溪話月。遞代相傳。證龜成鼈。範上座尋常一張口挂",
    "X84n1585_003:0682a01": "在壁上。今日無端入者行戶。未免拈出多年曆日說",
    "X84n1585_003:0682a02": "似諸人。且要郭大李二鄧四張三知得。江南兩浙春",
    "X84n1585_003:0682a03": "寒秋熱。示眾。若論箇事直是省要。柰何諸人自作艱",
    "X84n1585_003:0682a04": "難自作障礙。所以尋常東廊西廊見諸人和南問訊。",
    "X84n1585_003:0682a05": "山僧便乃低頭相接。其實無他。只要諸人識得長老",
    "X84n1585_003:0682a06": "是西川隆慶府人氏。若也識得。便與諸人打些鄉談",
    "X84n1585_003:0682a07": "說些鄉談。如今且未說你識得長老。且各自知得自",
    "X84n1585_003:0682a08": "家鄉貫也得。淳祐戊申秋師築室明月池上。榜曰退",
    "X84n1585_003:0682a09": "耕。乞老于朝而舊疾適作。三月旦陞堂示眾曰。山僧",
    "X84n1585_003:0682a10": "既老且病。無力得與諸人東語西話。今日勉強出來",
    "X84n1585_003:0682a11": "將從前所說不到底。盡情向諸人面前抖擻去也。遂",
    "X84n1585_003:0682a12": "起身抖衣曰。是多少。十五日集兩序區畫後事。親書",
    "X84n1585_003:0682a13": "遺表及遺書十數。言笑如平時。其徒以遺偈為請。乃",
    "X84n1585_003:0682a14": "執筆疾書曰。來時空索索。去也赤條條。更要問端的。",
    "X84n1585_003:0682a15": "天台有石橋。移頃而逝。停龕二七日。上遣中使降香",
    "X84n1585_003:0682a16": "賜幣。奉全身塟于正續之側。墖曰圓照。",
    "X84n1585_003:0682a17": "江州雲居即菴慈覺禪師上堂。舉雪峰因閩王問擬",
    "X84n1585_003:0682a18": "欲葢一所佛殿去時如何。峰曰大王何不葢取一所",
    "X84n1585_003:0682a19": "空王殿。王曰請師樣子。峰展兩手。雲門曰。一舉四十",
    "X84n1585_003:0682a20": "九。師頌曰。空王殿樣子。雪峰展兩手。添得老韶陽。一",
    "X84n1585_003:0682a21": "舉四十九。總是面南看北斗。讚船子和尚偈曰。三十",
    "X84n1585_003:0682a22": "餘年在藥山。鬼家活計豈能傳。當時不得夾山老。你",
    "X84n1585_003:0682a23": "且柰煩撐破船。舉葉縣省禪師因僧問如何是密用",
    "X84n1585_003:0682a24": "心處。縣曰閙市裏輥毬子。曰意旨如何。縣曰普請大",
    "X84n1585_003:0682b01": "家看。頌曰。輥毬閙市大家看。一陣清風吹面寒。定亂",
    "X84n1585_003:0682b02": "不須雙刃劍。活人何必九還丹。師甞遊雲居。夜宿瑤",
    "X84n1585_003:0682b03": "田莊。夢安樂神告曰。師於此山只有一粥之緣。明日",
    "X84n1585_003:0682b04": "午後到山晚參罷。會旦過。有二僧相毆。新到例遭擯",
    "X84n1585_003:0682b05": "逐。師竊訝之。後數年雲居虗席。州符起師補處。師忻",
    "X84n1585_003:0682b06": "然承命。且徵前夢。至瑤田莊而寂。",
    "X84n1585_003:0682b07": "明州大慈獨菴道儔禪師贈製鞋匠偈曰。透底工夫",
    "X84n1585_003:0682b08": "做已圓。須知密處自心傳。脚跟著地隨他轉。踏到驢",
    "X84n1585_003:0682b09": "年也未穿。",
    "X84n1585_003:0682b10": "杭州靈隱石田法薰禪師眉山彭氏子。生而慧敏。三",
    "X84n1585_003:0682b11": "四歲時見佛僧即知禮敬。年十六往從丹稜石龍山",
    "X84n1585_003:0682b12": "法寶院智明出家。二十二薙髮受具戒。遂游方至石",
    "X84n1585_003:0682b13": "霜禮雷遷塔。述偈曰。一念慈容元不隔。何須特地肆",
    "X84n1585_003:0682b14": "乖張。平高就下婆心切。惱得雷公一夜忙。師名由是",
    "X84n1585_003:0682b15": "大著。聞穹窿破菴先禪師道望。遂往叩。菴一見知為",
    "X84n1585_003:0682b16": "法器。室中舉世尊拈華迦葉微笑話。師曰。焦磚打著",
    "X84n1585_003:0682b17": "連底凍。赤眼撞著火柴頭。菴異之。每於日用語默不",
    "X84n1585_003:0682b18": "少假借。師於是決志依棲。與無準範日相激礪。久乃",
    "X84n1585_003:0682b19": "辭去。復遍遊諸老門庭。靈隱松源嶽淨慈肯堂充華",
    "X84n1585_003:0682b20": "藏遯菴演咸稱賞之。後出世蘇之高峯。次遷寒山。鍾",
    "X84n1585_003:0682b21": "山虗席廟堂奏師補處。寶慶初遷淨慈。端平二年復",
    "X84n1585_003:0682b22": "遷靈隱。上堂。一徑直。二周遮。衲僧會得萬別千差。庭",
    "X84n1585_003:0682b23": "前閒縱目。春盡尚餘華。老胡不合過流沙。拍膝一下",
    "X84n1585_003:0682b24": "便下座。上堂。大道體寬無易無難。相頭買帽此土西",
    "X84n1585_003:0682c01": "天。上堂。識得心。山嶽沉。握金成土握土成金。脚前脚",
    "X84n1585_003:0682c02": "後現成行貨。少室峯前交點不過。上堂。石中有玉。沙",
    "X84n1585_003:0682c03": "裏無油。德山臨濟未出常流。却憶寒山子。時臨古渡",
    "X84n1585_003:0682c04": "頭。上堂。見聞覺知行住坐臥。眨上眉毛早已蹉過。赤",
    "X84n1585_003:0682c05": "脚唱山歌。路上無人和。上堂。把定重關。諸人性命在",
    "X84n1585_003:0682c06": "山僧手裏。放開一綫。山僧性命在諸人手裏。而今也",
    "X84n1585_003:0682c07": "不把定也不放開。山僧即是諸人諸人即是山僧。三",
    "X84n1585_003:0682c08": "十年後莫道蔣山和泥合水。示眾。劍刃翻身猶是鈍。",
    "X84n1585_003:0682c09": "屋頭問路太無端。楚雞不是丹山鳳。何必臨風刷羽",
    "X84n1585_003:0682c10": "翰。淳祐甲辰三月望示徒曰。但得本莫愁末。喚什麼",
    "X84n1585_003:0682c11": "作本。喚什麼作末。松柏千年青。不入時人意。牡丹一",
    "X84n1585_003:0682c12": "日紅。滿城公子醉。山僧恁麼道。若有不肯底。是我同",
    "X84n1585_003:0682c13": "參。弟子師俊繪師像求贊。有曰末後一句分付廚山。",
    "X84n1585_003:0682c14": "眾訝之。先是師甞建接待院於西溪。曰寶壽。明日忽",
    "X84n1585_003:0682c15": "示疾。又明日退歸寶壽趣辦終焉計。訣眾而逝。窆全",
    "X84n1585_003:0682c16": "身于院後。壽七十五臘五十三。師五遷望剎。閱三十",
    "X84n1585_003:0682c17": "有二年。撙節而足用。審量而計功。雖有大興建。一毫",
    "X84n1585_003:0682c18": "不以干人。而土木金碧在處成就云。",
    "X84n1585_003:0682c19": "靈隱嶽禪師法嗣",
    "X84n1585_003:0682c20": "明州天童滅翁天目文禮禪師杭之臨安人。姓阮氏。",
    "X84n1585_003:0682c21": "家天目山之麓。又號天目云。師生六歲携籃隨母採",
    "X84n1585_003:0682c22": "桑。俄念携之者誰邪。遂有出家志。年十六依真相寺",
    "X84n1585_003:0682c23": "智月剃落。往淨慈參混源。源舉現成公案放汝三十",
    "X84n1585_003:0682c24": "棒話不契。復謁育王。佛照問恁麼來者那箇是汝主",
    "X84n1585_003:0683a01": "人公。師豁然領旨。一日照問是風動是幡動者僧如",
    "X84n1585_003:0683a02": "何。師曰物見主眼卓豎。照曰不是風動不是幡動甚",
    "X84n1585_003:0683a03": "處見祖師。師曰揭却腦葢。照喜其俊邁命典書記。久",
    "X84n1585_003:0683a04": "之返浙西聽一心三觀于上天竺。時松源嶽唱道饒",
    "X84n1585_003:0683a05": "之薦福。室中問僧不是風動不是幡動。擬議即棒出。",
    "X84n1585_003:0683a06": "師聞之頓忘知解。遂往見之。蒙印可。得盡其旨。辭去",
    "X84n1585_003:0683a07": "巡禮江淮間祖塔。時浙翁琰主蔣山挽師充立僧首",
    "X84n1585_003:0683a08": "座。嘉定五年約齋張公鎡請師開法臨安慧雲。一香",
    "X84n1585_003:0683a09": "為松源嗣。次遷溫之能仁。未幾退歸西丘。節齋趙公",
    "X84n1585_003:0683a10": "慕師高行微服過訪。師亦不問其姓名與語終日而",
    "X84n1585_003:0683a11": "去。翌日奏請師住持淨慈。室中每舉南山筀筍東海",
    "X84n1585_003:0683a12": "烏鱡話。學者擬議師便打。莫有湊泊之者。後遷福泉。",
    "X84n1585_003:0683a13": "陞住天童。上堂。法不孤起仗境方生。境既不生法從",
    "X84n1585_003:0683a14": "何立。龍湫瀉千尺瀑布且不是。境鴈峯聳萬丈高寒",
    "X84n1585_003:0683a15": "且不是法。明眼衲僧到者裏合作麼生。直饒倜儻分",
    "X84n1585_003:0683a16": "明。山僧棒折。也未放在。何故。殺人刀活人劍。上堂。事",
    "X84n1585_003:0683a17": "事無礙。青山掩映斜陽外。法法無差。櫩前古木閙羣",
    "X84n1585_003:0683a18": "鴉。君不見。太原孚上座走天涯。揚州五更聞畫角。吹",
    "X84n1585_003:0683a19": "斷落梅華。直至如今未到家。上堂。舉楞嚴經諸可還",
    "X84n1585_003:0683a20": "者自然非汝不汝還者非汝而誰。頌曰。不汝還兮復",
    "X84n1585_003:0683a21": "是誰。殘紅流在釣魚磯。日斜風定無人掃。燕子銜將",
    "X84n1585_003:0683a22": "水際飛。冬至上堂。黃鍾纔起時。九數從頭數。相將幽",
    "X84n1585_003:0683a23": "谷鶯啼。次第雕梁燕語。田父祭勾芒。叢祠敲社鼓。農",
    "X84n1585_003:0683a24": "父狎牛郎。村姑教蠶婦。光陰老盡世間人。冬至寒食",
    "X84n1585_003:0683b01": "一百五。宏智禪師忌上堂。夜明簾外。寶鑑堂前。元無",
    "X84n1585_003:0683b02": "兼帶。豈有偏圓。正恁麼時。畢竟誰居正位。古渡無人",
    "X84n1585_003:0683b03": "霜月冷。蘆華風靜鷺鷥眠。上堂。長頸鳥。喬林不棲橫",
    "X84n1585_003:0683b04": "飛天外。穴鼻牛。山田耕了直上峯頭。天下衲僧仰望",
    "X84n1585_003:0683b05": "不及。何故。嘉州打大象。上堂。投子和尚道。迎之不見",
    "X84n1585_003:0683b06": "其首。隨之罔眺其後。大似徐六擔板。天童則不然。仰",
    "X84n1585_003:0683b07": "之彌高。俯察非遙。橫塘宿鷺斜飛起。幾隻銀瓶挂樹",
    "X84n1585_003:0683b08": "腰。上堂。眾生本不曾迷。夜闌鷄向五更啼。諸佛本不",
    "X84n1585_003:0683b09": "曾悟。秋清鴈度長空去。拍膝一下。西窗昨夜月華明。",
    "X84n1585_003:0683b10": "淳颷已到梧桐樹。元宵上堂。昨夜摩騰法師徧點蓮",
    "X84n1585_003:0683b11": "燈助佛光明。直得善信真人失却光彩。太白龍王出",
    "X84n1585_003:0683b12": "來道。我從龍種上尊王佛時住此山。未聞有者箇消",
    "X84n1585_003:0683b13": "息。於是空中打箇閃電。變作滿天黑風暴雨。還委悉",
    "X84n1585_003:0683b14": "麼。我見燈明佛本光瑞如此。僧問牛頭未見四祖時",
    "X84n1585_003:0683b15": "如何。師曰牛頭。曰見後如何。師曰牛頭牛頭。僧問和",
    "X84n1585_003:0683b16": "尚見佛照時如何。師曰石中有玉。曰見松源後如何。",
    "X84n1585_003:0683b17": "師曰沙裏無油。有來上座入方丈曰某甲有狀告投",
    "X84n1585_003:0683b18": "和尚。師曰對頭在那裏。來曰和尚便是。師曰老僧與",
    "X84n1585_003:0683b19": "汝有甚麼冤讐。來無語。師捉住曰冤家冤家。新到相",
    "X84n1585_003:0683b20": "看師問汝名甚麼。僧曰智虎。師退身作怕勢。僧擬議。",
    "X84n1585_003:0683b21": "師便歸方丈。僧問。觀方知彼去去者不至方。意旨如",
    "X84n1585_003:0683b22": "何。師曰前不搆村後不迭店。佛光法照首依師於梁",
    "X84n1585_003:0683b23": "渚。師令往下竺參北峯印公示偈曰。送子參尋有鷲",
    "X84n1585_003:0683b24": "山。諸方多是落前三。自從開異歸同後。圓旨於今亦",
    "X84n1585_003:0683c01": "倦譚。揀境分明妙藥方。餘之分別更須忘。晚風吹落",
    "X84n1585_003:0683c02": "殘紅片。休向枝頭覓舊香。叢林至今傳誦。師尤邃于",
    "X84n1585_003:0683c03": "易。乾淳諸儒大闡道學。師與之遊。直示心法。朱晦庵",
    "X84n1585_003:0683c04": "問毋不敬。師叉手示之。楊慈湖問不欺之力。師答以",
    "X84n1585_003:0683c05": "偈曰。此力分明在不欺。不欺能有幾人知。要明象兔",
    "X84n1585_003:0683c06": "全提句。看取升階正笏時。其曉人類如此。師所閱五",
    "X84n1585_003:0683c07": "剎。通不過八九年。而得閒之歲月多逍遙於梁渚之",
    "X84n1585_003:0683c08": "西丘。羣衲參叩無異領眾時也。將入寂謂侍者曰。誰",
    "X84n1585_003:0683c09": "與我造箇無縫塔。者曰請師塔樣。師良久曰盡力畫",
    "X84n1585_003:0683c10": "不出。遂怡然脫去。闍維弟子收舍利并遺骨祔葬于",
    "X84n1585_003:0683c11": "應菴塔左。壽八十四臘六十八。",
    "X84n1585_003:0683c12": "溫州江心石巖希璉禪師潮陽馬氏子。上堂。舉廣慧",
    "X84n1585_003:0683c13": "璉禪師與祕監楊公大年夜話次。慧曰祕監曾與甚",
    "X84n1585_003:0683c14": "人道話來。公曰某曾問雲巖諒監寺。兩箇大蟲相齩",
    "X84n1585_003:0683c15": "時如何。諒曰一合相。某曰我祇管看未審恁麼道。還",
    "X84n1585_003:0683c16": "得麼。慧曰者裏則不然。公曰請和尚別一轉語。慧以",
    "X84n1585_003:0683c17": "手作拽鼻勢曰者畜生更[跳兆+孛]跳在。公於言下脫然無",
    "X84n1585_003:0683c18": "疑。述偈曰。八角磨盤空裏走。金毛師子變作狗。擬欲",
    "X84n1585_003:0683c19": "將身北斗藏。應須合掌南辰後。師曰。內翰攀南辰倚",
    "X84n1585_003:0683c20": "北斗。廣慧轉天關翻地軸。寥寥千古許誰知。斷絃須",
    "X84n1585_003:0683c21": "是鸞膠續。僧問。昔日佛照光禪師因宋孝宗宣問。釋",
    "X84n1585_003:0683c22": "迦佛入山六年所成何事。光曰將謂陛下忘却。此意",
    "X84n1585_003:0683c23": "如何。師答以頌曰。大根大器大熏修。瞥轉機輪向上",
    "X84n1585_003:0683c24": "頭。萬億斯年惟一佛。雪山元不隔龍樓。",
    "X84n1585_003:0684a01": "台州瑞嵒雲巢岩禪師作經題[米木+八]字偈曰。以字不成",
    "X84n1585_003:0684a02": "八字非。當陽拈起大家知。釋迦老子舌無骨。黃葉將",
    "X84n1585_003:0684a03": "來嚇小兒。頌靈雲見桃華話曰。三月桃華爛熳紅。靈",
    "X84n1585_003:0684a04": "雲打失主人翁。隨邪逐惡玄沙老。半是真情半脫空。",
    "X84n1585_003:0684a05": "華藏無礙覺通禪師青苗會上堂。破一微塵出大經。",
    "X84n1585_003:0684a06": "鳶飛魚躍更分明。不將眼看將心看。已是重敲火裏",
    "X84n1585_003:0684a07": "冰。淹黑豆。昧平生。直須劫外話豐登。繰成白雪桑重",
    "X84n1585_003:0684a08": "綠。割盡黃雲稻正青。",
    "X84n1585_003:0684a09": "杭州淨慈谷源道禪師舉丹霞然初參石頭剗佛殿",
    "X84n1585_003:0684a10": "前艸公案。頌曰。石頭剗艸驗英豪。懵懂丹霞眼不高。",
    "X84n1585_003:0684a11": "若解轉身行活路。至今應不累兒曹。",
    "X84n1585_003:0684a12": "湖州道場北海悟心禪師舉黃檗在鹽官殿上禮佛",
    "X84n1585_003:0684a13": "次。時唐宣宗為沙彌問曰。不著佛求不著法求不著",
    "X84n1585_003:0684a14": "僧求。長老禮拜當何所求。檗曰。不著佛求不著法求",
    "X84n1585_003:0684a15": "不著僧求。常禮如是事。彌曰用禮何為。檗便掌。彌曰",
    "X84n1585_003:0684a16": "太麤生。檗曰者裏是什麼所在說麤說細。隨後又掌。",
    "X84n1585_003:0684a17": "頌曰。曾施三掌觸君王。佛法何曾有寸長。麤行沙門",
    "X84n1585_003:0684a18": "封斷際。至今無地著慚惶。舉唐文宗蛤蜊因緣。頌曰。",
    "X84n1585_003:0684a19": "合水和泥底事忙。被渠點破大乖張。雖然契得君王",
    "X84n1585_003:0684a20": "意。爭奈全身入鑊湯。",
    "X84n1585_003:0684a21": "明州雪竇大歇仲謙禪師義烏應氏子。幼見傅大士",
    "X84n1585_003:0684a22": "心王銘矢志出家。初參息菴。菴器而抑之曰。汝儒者",
    "X84n1585_003:0684a23": "習氣不除。焉能學道。要到大休大歇田地如木偶人",
    "X84n1585_003:0684a24": "去。師蒙激發益自奮勵。朝夕孳孳不懈。一日忽然有",
    "X84n1585_003:0684b01": "省。遂以大歇自名。後依松源嶽。一日室中舉祕魔擎",
    "X84n1585_003:0684b02": "叉話。師豁然大悟。上堂。舉應菴和尚問密菴如何是",
    "X84n1585_003:0684b03": "正法眼。密曰破沙盆。頌曰。白玉琢成泥彈子。黃金鑄",
    "X84n1585_003:0684b04": "就銕崑崙。千年滯貨無人買。未免如今累子孫。送維",
    "X84n1585_003:0684b05": "那偈曰。興化當年打克賓。叢林千載話猶存。雲黃有",
    "X84n1585_003:0684b06": "棒且高閣。只麼煎茶送出門。",
    "X84n1585_003:0684b07": "諾菴肇禪師舉松源示眾曰。明眼衲僧因甚打失鼻",
    "X84n1585_003:0684b08": "孔。有賊無贓。[○@●]頌曰。殺人一萬損三千。獨弄單提機",
    "X84n1585_003:0684b09": "不全。萬頃滄波明月夜。一聲短笛釣魚船。題二祖贊",
    "X84n1585_003:0684b10": "曰。覓心無處自欺謾。甘受齊腰深雪寒。三拜起來依",
    "X84n1585_003:0684b11": "位立。誰知徧界是波瀾。華亭懷古偈曰。活計都盧一",
    "X84n1585_003:0684b12": "釣舟。錦鱗入手便抽頭。我來不覩師親訓。柳岸依依",
    "X84n1585_003:0684b13": "蘸碧流。",
    "X84n1585_003:0684b14": "湖州道場運菴普岩禪師題趙州像贊曰。無端提起",
    "X84n1585_003:0684b15": "七斤衫。多少禪人著意參。盡向青州做窠窟。不知春",
    "X84n1585_003:0684b16": "色在江南。舉洞山冬夜喫果子公案。頌曰。洞山玷辱",
    "X84n1585_003:0684b17": "家風。首座埋沒自己。雙雙繡出鴛鴦。千古扶持不起。",
    "X84n1585_003:0684b18": "蘇州虎丘蒺藜曇禪師初住四明延慶。遷蘇之穹窿",
    "X84n1585_003:0684b19": "震澤普濟鎮江甘露真州長蘆。後至虎丘。上堂。舉僧",
    "X84n1585_003:0684b20": "問香林如何是衲衣下事。林曰臘月火燒山。師曰。兔",
    "X84n1585_003:0684b21": "子何曾離得窟。若有人問延慶如何是衲衣下事。只",
    "X84n1585_003:0684b22": "對他道。就船買得魚偏美。踏雪沽來酒倍香。上堂。念",
    "X84n1585_003:0684b23": "念釋迦出世。時時彌勒下生。頓超天地未分之前。不",
    "X84n1585_003:0684b24": "歷階梯掀翻寶所。便恁麼去。可以開無量法門。可以",
    "X84n1585_003:0684c01": "演百千妙義。驀拈拄杖卓一下。無量法門百千妙義",
    "X84n1585_003:0684c02": "盡向者裏百雜碎了也。還知虎丘落處麼。靠拄杖。祖",
    "X84n1585_003:0684c03": "禰不了。殃及兒孫。頌靈雲見桃華話曰。三月桃華是",
    "X84n1585_003:0684c04": "處開。靈雲雙眼盡塵埃。謝郎重整釣鼇手。未免將身",
    "X84n1585_003:0684c05": "一處埋。",
    "X84n1585_003:0684c06": "台州瑞岩少室光睦禪師上堂。舉曹山霞禪師因僧",
    "X84n1585_003:0684c07": "侍立次。山曰道者可煞熱。曰是。山曰祇如熱向甚麼",
    "X84n1585_003:0684c08": "處回避。曰向鑊湯爐炭裏回避。山曰祇如鑊湯爐炭",
    "X84n1585_003:0684c09": "裏又作麼生回避。曰眾苦不能到。師頌曰。瞎却頂門",
    "X84n1585_003:0684c10": "三隻眼。鑊湯爐炭裏優遊。若言眾苦不能到。端的何",
    "X84n1585_003:0684c11": "曾有地頭。題四祖像贊曰。破頭峰頂紫雲飛。三却天",
    "X84n1585_003:0684c12": "書老翠微。滯貨雖然無用處。不應分付小孩兒。",
    "X84n1585_003:0684c13": "鎮江府金山掩室善開禪師上堂。舉密菴破沙盆話。",
    "X84n1585_003:0684c14": "頌曰。法眼拈來早自謾。無端錯對破沙盆。而今徧界",
    "X84n1585_003:0684c15": "難遮掩。殃害叢林及子孫。",
    "X84n1585_003:0684c16": "明州雪竇無相範禪師上堂。舉趙州和尚曰。纔有是",
    "X84n1585_003:0684c17": "非紛然失心。還有答話分也無。僧舉似洛浦。浦扣齒。",
    "X84n1585_003:0684c18": "又舉似雲居。居曰何必。僧回舉似趙州。州曰南方大",
    "X84n1585_003:0684c19": "有人喪身失命。僧曰請和尚舉。趙州方舉前話。僧指",
    "X84n1585_003:0684c20": "旁僧曰者箇師僧喫却飯了作恁麼語話。師頌曰。坐",
    "X84n1585_003:0684c21": "底見立底。立底見坐底。咄哉老趙州。白日眼見鬼。",
    "X84n1585_003:0684c22": "祕監陸游居士字務觀。號放翁。山陰人。甞謁松源和",
    "X84n1585_003:0684c23": "尚於靈隱。從容問曰心傳之學可得聞乎。源曰既是",
    "X84n1585_003:0684c24": "心傳豈從聞得。士點首默契。呈偈曰。幾度驅車入帝",
    "X84n1585_003:0685a01": "京。逢僧一例眼雙青。今朝始見宗門別。說有言無要",
    "X84n1585_003:0685a02": "眼聽。",
    "X84n1585_003:0685a03": "薦福生禪師法嗣",
    "X84n1585_003:0685a04": "杭州徑山癡絕道沖禪師武信長江荀氏子。母郭。生",
    "X84n1585_003:0685a05": "而豐上短下。資性絕人。稍長以進士業應詔不利。遂",
    "X84n1585_003:0685a06": "於梓州妙音院從修證受業。遊成都講肆習經論。紹",
    "X84n1585_003:0685a07": "熈壬子出峽回翔荊楚間。時松源嶽唱道于饒之薦",
    "X84n1585_003:0685a08": "福。師往謁。以歲饑不受。會曹源生出世妙果。師造見。",
    "X84n1585_003:0685a09": "聆入門語有省。參堂俾侍香。朝夕老拳痛棒不少貸。",
    "X84n1585_003:0685a10": "平生知見至是多無影響。曹源徙龜峯師侍行。又三",
    "X84n1585_003:0685a11": "年以偈辭游浙。其言曰。尚餘窮相一雙手。要向諸方",
    "X84n1585_003:0685a12": "痒處爬。至京值松源主靈隱。師復依之。嘉定己卯由",
    "X84n1585_003:0685a13": "徑山第一座應嘉禾光孝請。法嗣曹源。是時此菴元",
    "X84n1585_003:0685a14": "覺菴即逢菴原無相範石谿月等皆在會中。道聞于",
    "X84n1585_003:0685a15": "朝。忠獻衛王以堂帖除蔣山。蔣山諸莊皆瀕江易澇。",
    "X84n1585_003:0685a16": "下田多無秋。師忍饑鳴道行乞養士。居十有三載無",
    "X84n1585_003:0685a17": "倦色。嘉熈己亥侍郎東畎曹公豳帥閩。聞師道望以",
    "X84n1585_003:0685a18": "皷山來聘。未行。雪峯牒至。領事半年而天童詔下。眾",
    "X84n1585_003:0685a19": "集如海。育王虗席。攝住持事。往來兩山。上堂。天童用",
    "X84n1585_003:0685a20": "底來育王用不著。育王用底歸天童用不著。雖然如",
    "X84n1585_003:0685a21": "是。用不著處用有餘。一箭雙鵰隨手落。結夏上堂。圓",
    "X84n1585_003:0685a22": "覺伽藍塵塵有路。坐斷去來頓空今古。那裏十三者",
    "X84n1585_003:0685a23": "邊十五。後先不差毫髮許。堪笑黃面瞿曇。至今不知",
    "X84n1585_003:0685a24": "落處。上堂。有一人一念頓證墮在佛數。有一人累劫",
    "X84n1585_003:0685b01": "闡提不願成佛。且道那箇合受人天供養。良久曰。蝶",
    "X84n1585_003:0685b02": "穿芳徑雙眉溼。蜂掠殘華兩股肥。上堂。盡乾坤大地。",
    "X84n1585_003:0685b03": "無絲毫許大。是汝諸人橫擔拄杖繞四天下行脚。道",
    "X84n1585_003:0685b04": "我無處不到無事不知。且道西天那爛陀寺戒賢論",
    "X84n1585_003:0685b05": "師今日說甚麼法。便下座。上堂。僧問。心佛及眾生。是",
    "X84n1585_003:0685b06": "三無差別。如何是過去心。師曰放待冷來看。曰如何",
    "X84n1585_003:0685b07": "是現在心。師曰你問我答。曰如何是未來心。師曰後",
    "X84n1585_003:0685b08": "次上堂向你道。曰如何是過去佛。師曰去年梅。曰如",
    "X84n1585_003:0685b09": "何是現在佛。師曰今歲柳。曰如何是未來佛。師曰顏",
    "X84n1585_003:0685b10": "色馨香依舊。曰如何是過去差別智。師以拂子擊禪",
    "X84n1585_003:0685b11": "牀左邊。曰如何是現在差別智。師以拂子擊禪牀右",
    "X84n1585_003:0685b12": "邊。曰如何是未來差別智。師以拂子中間點一點。僧",
    "X84n1585_003:0685b13": "曰。心佛眾生無向背。十方剎海一毫收。便禮拜。師曰。",
    "X84n1585_003:0685b14": "過去心不可得。現在心不可得。未來心不可得。三世",
    "X84n1585_003:0685b15": "既不可得。喚甚麼作差別智。若人見得徹去。三世諸",
    "X84n1585_003:0685b16": "佛無一時不在諸人頂[寧*頁]上轉大法輪。更來者裏挨",
    "X84n1585_003:0685b17": "肩竝足討什麼盌。下座。以拄杖一時打散。未幾被旨",
    "X84n1585_003:0685b18": "遷徑山。一日忽陞座辭眾。舉世尊臨入涅槃告眾曰。",
    "X84n1585_003:0685b19": "汝等善觀吾紫磨金色之身。瞻仰取足毋令後悔。今",
    "X84n1585_003:0685b20": "日即有明日即無。師曰。世尊四十九年作盡伎倆。及",
    "X84n1585_003:0685b21": "至臨行之際。求生不得求死不得。山僧今日要行便",
    "X84n1585_003:0685b22": "行要去便去。八臂那吒攔不住。至夜分起坐。移頃而",
    "X84n1585_003:0685b23": "逝。壽八十二臘六十一。茶毗舍利五色者無數。遵遺",
    "X84n1585_003:0685b24": "命奉骨歸葬金陵玉山菴。學者分其半塔於菖蒲田。",
    "X84n1585_003:0685c01": "天童鏡禪師法嗣",
    "X84n1585_003:0685c02": "杭州淨慈清溪沅禪師上堂。達磨西來一坐具地。被",
    "X84n1585_003:0685c03": "他神光禮了三拜一時占了。致令後代兒孫各自分",
    "X84n1585_003:0685c04": "疆列界。衲僧家撥艸瞻風朝吳暮越。南天台北五臺。",
    "X84n1585_003:0685c05": "拄杖頭艸鞋底。還曾踏著也未。良久曰。切忌踏著。",
    "X84n1585_003:0685c06": "荊州公安虎溪錫禪師上堂。心心淺處實甚深。道道",
    "X84n1585_003:0685c07": "幽遠無人到。急行踏不著。緩行成錯過。少林幾坐華",
    "X84n1585_003:0685c08": "木春。却憶西來胡達磨。",
    "X84n1585_003:0685c09": "福州西禪月潭圓禪師開爐上堂。人人盡守甕中天。",
    "X84n1585_003:0685c10": "地覆天翻我不然。直下一槌星火迸。螺江燒却謝郎",
    "X84n1585_003:0685c11": "船。讚豬頭和尚曰。血淋淋。古佛心。幾回提起。誰是知",
    "X84n1585_003:0685c12": "音。",
    "X84n1585_003:0685c13": "明州育王寂窗有照禪師福之閩縣鄧氏子。從九峯",
    "X84n1585_003:0685c14": "榕菴慧公得度。時枯禪唱道怡山。師往見之。一日禪",
    "X84n1585_003:0685c15": "問曰。自從一見桃華後。直至如今更不疑。那裏是他",
    "X84n1585_003:0685c16": "不疑處。師大笑趨出。禪深肯之。禪遷靈隱師掌內記。",
    "X84n1585_003:0685c17": "已而復見大梅石嵒虎丘蒺藜鄮峯無準徑山大歇。",
    "X84n1585_003:0685c18": "諸老皆深器重。以母老歸省。雪峯癡絕留掌記室。閩",
    "X84n1585_003:0685c19": "帥趙公汝愚飫師名。請開法東山大乘。移福之黃檗。",
    "X84n1585_003:0685c20": "時左史竹溪林公希逸從師論心法。拳拳服膺。有詩",
    "X84n1585_003:0685c21": "曰。老來得友如師。少別去伊。誰伴我閒。朝命補江心。",
    "X84n1585_003:0685c22": "後遷玉几。適災變。竭力興建。謁平章賈魏公。聞奏朝",
    "X84n1585_003:0685c23": "廷。降金帛鼎。建舍利寶塔。僧問如何是佛。師曰八吉",
    "X84n1585_003:0685c24": "祥。曰如何是法。師曰六殊勝。曰如何是僧。師曰面目",
    "X84n1585_003:0686a01": "現在。上堂。六塵不惡還同正覺。鵶鳴鵶鵶鵲噪鵲鵲。",
    "X84n1585_003:0686a02": "江北江南潮生潮落。春風三月華艸香。善財何處尋",
    "X84n1585_003:0686a03": "樓閣。喝。上堂。如何是道。木頭。如何是禪。碌磚。古德與",
    "X84n1585_003:0686a04": "麼垂示。十箇五雙恬不為事。殊不知正抓著鄮峯痒",
    "X84n1585_003:0686a05": "處。何故。建造殿宇。恰用得著。",
    "X84n1585_003:0686a06": "泉州法石愚谷智禪師山居偈曰。栗色伽黎千百結。",
    "X84n1585_003:0686a07": "倚松捫腹看雲飛。有人問我居山趣。向道春深筍蕨",
    "X84n1585_003:0686a08": "肥。",
    "X84n1585_003:0686a09": "報恩太古先禪師上堂。若論此事。不涉心思意想。非",
    "X84n1585_003:0686a10": "干默照忘懷。要得洞然明白。須是汗下一回。且道汗",
    "X84n1585_003:0686a11": "下後如何。驀喚侍者將扇子來。上堂。夜冷清霜重。風",
    "X84n1585_003:0686a12": "來寒更多。因循時節過。自己事如何。拍禪牀。不是知",
    "X84n1585_003:0686a13": "音者。如何舉向他。上堂。衲僧家游方行脚撥艸瞻風。",
    "X84n1585_003:0686a14": "第一須識路徑始得。路徑不錯。東西南北到處為家。",
    "X84n1585_003:0686a15": "稍涉迂回。五里單牌十里雙堠。那裏更在那裏。擲下",
    "X84n1585_003:0686a16": "拄杖。看脚下。",
    "X84n1585_003:0686a17": "岊翁淳禪師佛誕偈曰。毗嵐毒種毒華開。添得雲門",
    "X84n1585_003:0686a18": "醉後盃。今日柯橋風色惡。淡烟疎雨洗黃梅。(雜毒海載此偈",
    "X84n1585_003:0686a19": "是西嵒作。誤也)",
    "X84n1585_003:0686a20": "隱靜柔禪師法嗣",
    "X84n1585_003:0686a21": "蘇州虎丘雙杉元禪師舉宋太宗夢神人勸發菩提",
    "X84n1585_003:0686a22": "心。次日問廷臣。菩提心作麼生發。羣臣無對。雪竇代",
    "X84n1585_003:0686a23": "曰實為今古罕聞。別峯印代曰王言如絲其出如綸。",
    "X84n1585_003:0686a24": "師頌曰。萬里謳歌聖化成。條風塊雨樂樵耕。不因嵩",
    "X84n1585_003:0686b01": "嶽三呼後。無象誰知真太平。冷泉兩廊畫壁頌曰。一",
    "X84n1585_003:0686b02": "一塵中堅密身。改頭換面轉精神。誰知東壁打西壁。",
    "X84n1585_003:0686b03": "總是靈山會上人。",
    "X84n1585_003:0686b04": "徑山珍禪師法嗣",
    "X84n1585_003:0686b05": "杭州徑山元叟行端禪師族臨海何氏。世業儒。母陳",
    "X84n1585_003:0686b06": "氏。師生而秀拔。幼不茹葷。年十二從族叔父茂上人",
    "X84n1585_003:0686b07": "得度于餘杭化城院。十八受具戒。一切文字不由師",
    "X84n1585_003:0686b08": "授。初參藏叟於徑山。叟問甚處人。師曰台州。叟便喝。",
    "X84n1585_003:0686b09": "師展坐具。叟又喝。師收坐具。叟曰放汝三十棒參堂",
    "X84n1585_003:0686b10": "去。師於言下豁然頓悟。一日侍立次。叟曰吾泉南無",
    "X84n1585_003:0686b11": "僧。師曰和尚聻。叟便棒。師接住曰莫道無僧好。叟頷",
    "X84n1585_003:0686b12": "之。命入侍司。洎叟告寂。師至淨慈依石林。鞏處以記",
    "X84n1585_003:0686b13": "室師。嘗自稱寒拾里人。橫川珙居育王。以偈招曰。寥",
    "X84n1585_003:0686b14": "寥天地間。獨有寒山子。師竟不渡江。謁覺菴真於承",
    "X84n1585_003:0686b15": "天。後參雪巖欽於仰山。巖問何處來。師曰兩浙。巖曰",
    "X84n1585_003:0686b16": "因甚語音不同。師曰合取臭口。巖曰。獺徑橋高。集雲",
    "X84n1585_003:0686b17": "峯峻。未識書記在。師拍手曰鴨吞螺螄眼睛突出。巖",
    "X84n1585_003:0686b18": "笑。顧侍者點好茶來。師曰也不消得。居三歲而巖逝。",
    "X84n1585_003:0686b19": "乃還浙右。徑山請居第一座。大德庚子出世湖之資",
    "X84n1585_003:0686b20": "福。特旨賜號慧文正辨禪師。中書平章事張閭公任",
    "X84n1585_003:0686b21": "行宣政院使。首舉師主中天竺。開堂日公率僚屬躳",
    "X84n1585_003:0686b22": "詣座下。皇慶壬子遷靈隱。有旨設水陸大會于金山。",
    "X84n1585_003:0686b23": "命師陞座說法。事竣入覲。加賜佛日普照。陛辭南歸",
    "X84n1585_003:0686b24": "養高于梁渚之西丘。至治壬戌徑山虗席請師補處。",
    "X84n1585_003:0686c01": "師三被金襴之賜。二十年間足不越閫。而慕其道者",
    "X84n1585_003:0686c02": "鱗萃。至無所容。僧問如何是正法眼。師曰十字街頭",
    "X84n1585_003:0686c03": "石敢當。曰只者便是麼。師曰月似彎弓少雨多風。上",
    "X84n1585_003:0686c04": "堂。舉僧問趙州狗子還有佛性也無。州曰無。又僧問",
    "X84n1585_003:0686c05": "狗子還有佛性也無。州曰有。師曰。若以無為究竟。後",
    "X84n1585_003:0686c06": "來因甚道有。若以有為諦當。前面因甚道無。者裏捉",
    "X84n1585_003:0686c07": "敗趙州。許你天上天下。上堂。心不是佛。兔馬有角。智",
    "X84n1585_003:0686c08": "不是道。牛羊無角。驀拈拄杖畫一畫。一夜落華雨。滿",
    "X84n1585_003:0686c09": "溪流水香。上堂。秋風涼。秋夜長。未歸客。思故鄉。拍禪",
    "X84n1585_003:0686c10": "牀。自是不歸歸便得。五湖煙景有誰爭。上堂。邊戍朝",
    "X84n1585_003:0686c11": "鳴角。空山夜答鐘。人人皆共聽。何處不圓通。元宵上",
    "X84n1585_003:0686c12": "堂并謝監收浴主維那。千粒萬粒從一粒生。只者一",
    "X84n1585_003:0686c13": "粒從甚麼處生。千燈萬燈從一燈起。只者一燈從甚",
    "X84n1585_003:0686c14": "麼處起。識得一燈千燈萬燈燈燈不疑。識得一粒千",
    "X84n1585_003:0686c15": "粒萬粒粒粒無礙。三脚驢子弄蹄行。踏破無邊香水",
    "X84n1585_003:0686c16": "海。拈拄杖卓一下。頂門也少者一下不得。師嘗勘一",
    "X84n1585_003:0686c17": "新到曰何方聖者甚處靈祗。僧曰臨朕碪。師曰杜撰",
    "X84n1585_003:0686c18": "禪和如麻似粟。參堂去。又勘一僧曰。棋盤石斫破你",
    "X84n1585_003:0686c19": "腦門。缽盂池浸爛你脚板。僧擬答。師便喝。又勘一僧",
    "X84n1585_003:0686c20": "曰。擘開華嶽連天秀。放出黃河徹底清。即且置。平實",
    "X84n1585_003:0686c21": "地上道將一句來。僧擬開口。師便打。師以呵叱怒罵",
    "X84n1585_003:0686c22": "為慈誘之誨。以不近人情行大公之道。師之利他皆",
    "X84n1585_003:0686c23": "陰為之。沒齒不言。師生於宋寶祐乙卯。以至正辛巳",
    "X84n1585_003:0686c24": "八月四日示微疾。沐浴更衣書偈訣眾曰。本無生滅",
    "X84n1585_003:0687a01": "焉有去來。冰河發焰。鐵樹華開。投筆垂一足而化。留",
    "X84n1585_003:0687a02": "龕七日顏色如生。世壽八十八僧臘七十六。以是月",
    "X84n1585_003:0687a03": "十一日奉全身葬于寂照塔院。",
    "X84n1585_003:0687a04": "淨慈穎禪師法嗣",
    "X84n1585_003:0687a05": "溫州江心一山了萬禪師族臨川金氏。貌瘠而弱。年",
    "X84n1585_003:0687a06": "十五業程文有聲。然素志出家。弱冠從金谿常樂院",
    "X84n1585_003:0687a07": "思仁者祝髮。俄有靈芝產戶樞。及游方。謁偃溪聞荊",
    "X84n1585_003:0687a08": "叟珏簡翁敬。諸老皆相脗合。東叟領南屏命師掌記。",
    "X84n1585_003:0687a09": "偶經神祠見紙灰旋起。脫然忘所證。亟以白叟。叟詰",
    "X84n1585_003:0687a10": "之。遂蒙印可。遊天台。眾請開法寒岩。瓣香嗣東叟。踰",
    "X84n1585_003:0687a11": "三年遷仙居紫籜。又十年遷疎山。當道議不合即撾",
    "X84n1585_003:0687a12": "退。未幾江淮總統會諸山以開先迎師。師涖事。叢林",
    "X84n1585_003:0687a13": "鼎新。又十年陞住江心。少不適意又輒棄去。寺眾數",
    "X84n1585_003:0687a14": "百懇留。隨至馮公嶺。各涕泣而去。會廬山月澗明公",
    "X84n1585_003:0687a15": "遣舟迎師歸東溪。明公示寂。開先之眾復以請。師方",
    "X84n1585_003:0687a16": "却之。眾哀懇不以寺事累師。惟乞訓徒。上堂。靜悄悄。",
    "X84n1585_003:0687a17": "閙浩浩。渾不涉階梯。已踏向上道。萬里無寸艸。出門",
    "X84n1585_003:0687a18": "便是艸。撞著賣柴翁。便是栽松老。琉璃殿上月團團。",
    "X84n1585_003:0687a19": "珊瑚枝頭日杲杲。上堂。逢堯舜則陳典謨。要立生涯。",
    "X84n1585_003:0687a20": "遇桀紂則用殺伐。盡掃窠臼。吾輩人乾嚗嚗硬糾糾",
    "X84n1585_003:0687a21": "淨躶躶赤灑灑。何曾有許多事。可怪睦州老漢見僧",
    "X84n1585_003:0687a22": "入門便道現成公案放汝三十棒。子細看來也是窮",
    "X84n1585_003:0687a23": "急計生。上堂。拈拄杖。此拄杖子。西天四七東土二三。",
    "X84n1585_003:0687a24": "天下老和尚拈弄不出。今日落在開先手裏。無頭無",
    "X84n1585_003:0687b01": "尾能放能收。離相離名能縱能奪。雖然如是。也只為",
    "X84n1585_003:0687b02": "中下之機。忽遇上上人來時如何。以拄杖畫一畫。放",
    "X84n1585_003:0687b03": "過一著。皇慶元年十一月二十六日遘疾。危坐不近",
    "X84n1585_003:0687b04": "藥。閱七日命具浴。更衣書訣眾語。泊然而逝。闍維收",
    "X84n1585_003:0687b05": "五色舍利如菽不可數計。目睛不燼。鎔以烈焰益晶",
    "X84n1585_003:0687b06": "瑩。齒牙頂骨錚然有聲。時改作豫章烏遮塔。江西行",
    "X84n1585_003:0687b07": "省丞相幹赤命以舊藏世尊舍利奉于中。而遣使分",
    "X84n1585_003:0687b08": "師之目睛舍利貯之銀盒陪葬焉。餘骼舍利分葬東",
    "X84n1585_003:0687b09": "溪。",
    "X84n1585_003:0687b10": "明州奉化岳林栯堂益禪師溫州人。開法婺之天寧。",
    "X84n1585_003:0687b11": "遷薦福。後主明之太平。復陞彰聖。晚住岳林。上堂。古",
    "X84n1585_003:0687b12": "者道我者裏無法與人只是據款結案。彰聖者裏亦",
    "X84n1585_003:0687b13": "無法與人亦不據款結案。拈拄杖。如何是佛。赤脚踏",
    "X84n1585_003:0687b14": "蓮華。如何是佛向上事。雕梁畫棟。擲下拄杖便歸方",
    "X84n1585_003:0687b15": "丈。二月十五日上堂。擊拂子一下。彰聖今日將三十",
    "X84n1585_003:0687b16": "年前冷灰裏爆出底烏豆換老胡眼睛去也。喝一喝。",
    "X84n1585_003:0687b17": "設有一法過於涅槃。我此一喝不作一喝用。上堂。魯",
    "X84n1585_003:0687b18": "祖面壁。麻谷閉門。二大老雖與天寧相去數百年。今",
    "X84n1585_003:0687b19": "日不免各與二十拄杖。何故。譬如油蠟作燈燭。不以",
    "X84n1585_003:0687b20": "火點終不明。示眾。諸上座出息不保入息。二六時中",
    "X84n1585_003:0687b21": "切莫將身心別處雜用。饒你掉臂也是祖師西來意。",
    "X84n1585_003:0687b22": "脚尖頭也踢出一尊古佛來。不如無事好。上堂。舉黃",
    "X84n1585_003:0687b23": "龍三關話。師曰。黃龍老漢頭匾。所以說漳泉福建話",
    "X84n1585_003:0687b24": "逼真。謾得天下人過。謾漳泉福建人不過。上堂。以手",
    "X84n1585_003:0687c01": "指左邊。者是香爐。指右邊。者是華瓶。能以一義作無",
    "X84n1585_003:0687c02": "量義。以無量義為一義。陳尊宿織蒲鞋。鄧師伯打瓦",
    "X84n1585_003:0687c03": "鼓。上堂。步步是諸人證明處。須是自肯方可歸家穩",
    "X84n1585_003:0687c04": "坐。若不然者。[虫*巢]蛣腹蟹。水母目蝦。上堂。五千四十八",
    "X84n1585_003:0687c05": "卷只作一句道却。遂起身曰。立地待諸人搆取。便下",
    "X84n1585_003:0687c06": "座。臨終偈曰。八十三年什麼巴鼻。拍樹成佛。虗空落",
    "X84n1585_003:0687c07": "地。茶毗舍利瑩然。齒牙數珠不壞。",
    "X84n1585_003:0687c08": "婺州雙林雲屋自閒禪師括蒼葉氏子。烏巨行禪師",
    "X84n1585_003:0687c09": "之九世孫也。初參荊叟珏於靈隱。次謁東叟穎於淨",
    "X84n1585_003:0687c10": "慈掌記室。一日因撰佛成道疏曰。發見精於午夜。叟",
    "X84n1585_003:0687c11": "曰何不道泯見精於午夜。師不覺股栗汗下如發蒙",
    "X84n1585_003:0687c12": "蔀。徹見叟垂手為人處。後出世雙林。遷智者。皇慶壬",
    "X84n1585_003:0687c13": "子十月二十五日與客語笑次。忽命侍僧取筆書偈",
    "X84n1585_003:0687c14": "而逝。",
    "X84n1585_003:0687c15": "無方安禪師法嗣",
    "X84n1585_003:0687c16": "枯木榮禪師讚三祖偈曰。風恙纏身世莫醫。家貧遭",
    "X84n1585_003:0687c17": "劫更堪悲。誰知覓罪了無處。正是賊歸空屋時。",
    "X84n1585_003:0687c18": "育王觀禪師法嗣",
    "X84n1585_003:0687c19": "杭州徑山佛智晦機元熈禪師族豫章唐氏。師與兄",
    "X84n1585_003:0687c20": "元齡俱習進士業。元齡既登第。師從西山明公祝髮。",
    "X84n1585_003:0687c21": "將遊方。其母具白金為裝師。謂財足喪志。即善言辭",
    "X84n1585_003:0687c22": "之。聞物初闡化玉几。往依之。初與語驚異。留侍左右。",
    "X84n1585_003:0687c23": "後謁東叟穎於南屏命掌記。至元間總統楊璉真加",
    "X84n1585_003:0687c24": "奉旨取育王舍利。躬詣師求記述舍利始末。因招與",
    "X84n1585_003:0688a01": "俱。師曰。我有老母。兵後存亡不可知。遂辭歸江西。元",
    "X84n1585_003:0688a02": "齡先以臨江通判從文丞相起兵死難。獨母在堂。師",
    "X84n1585_003:0688a03": "奉之以孝聞。元貞二年出世百丈。居十有二載。至大",
    "X84n1585_003:0688a04": "初應淨慈請入院。日行中書省行宣政院官屬悉迎",
    "X84n1585_003:0688a05": "請發揚宗旨。四方英衲一時輻輳。上堂。雲門道箇普",
    "X84n1585_003:0688a06": "字。盡大地人不柰何。殊不知雲門四稜蹋地。當時若",
    "X84n1585_003:0688a07": "與振威一喝。待他惡發。徐徐打箇問訊道。莫怪觸忤",
    "X84n1585_003:0688a08": "好。非但扶起此老。管取話行天下。上堂。舉太原孚上",
    "X84n1585_003:0688a09": "座聞角聲悟道話。頌曰。琴生入滄海。太史遊名山。從",
    "X84n1585_003:0688a10": "此揚州城外路。令嚴不許早開關。上堂。三界無法何",
    "X84n1585_003:0688a11": "處求心。白雲為蓋流水作琴。古今無間誰是知音。擊",
    "X84n1585_003:0688a12": "拂子。一曲兩曲無人會。雨過夜塘秋水深。上堂。獨坐",
    "X84n1585_003:0688a13": "大雄峯。寒灰撥不紅。一星螢火出。孤鶴過遼東。結制",
    "X84n1585_003:0688a14": "上堂。以手作結布袋勢曰。南山今日結却布袋口了",
    "X84n1585_003:0688a15": "也。汝等諸人各各于其中身心安居平等性智。忽有",
    "X84n1585_003:0688a16": "箇衝開碧落撞倒須彌底。莫道結子不堅密。良久曰。",
    "X84n1585_003:0688a17": "漫天網子百千重。居七載復遷徑山。已而杖策歸南",
    "X84n1585_003:0688a18": "屏山下。百丈大仰之徒聞師退閒爭來迎請。師不獲",
    "X84n1585_003:0688a19": "已遂返仰山居三年。將示寂。手書辭所與遊者。復書",
    "X84n1585_003:0688a20": "偈訣眾。擲筆而化。時延祐六年閏八月十有七日也。",
    "X84n1585_003:0688a21": "世壽八十二。奉全身瘞於金鷄石下。弟子在杭者分",
    "X84n1585_003:0688a22": "爪髮塔於淨慈西隱。",
    "X84n1585_003:0688a23": "淨慈聞禪師法嗣",
    "X84n1585_003:0688a24": "杭州徑山雲峯妙高禪師福之長溪人。世業儒。母阮。",
    "X84n1585_003:0688b01": "夢池上嬰兒合爪坐蓮華心。手捧得之。覺而生師。因",
    "X84n1585_003:0688b02": "名夢池。神彩秀徹。嗜書力學。尤耽釋典。固請學出世",
    "X84n1585_003:0688b03": "法。依雲夢澤公薙染受具戒。首參癡絕。次見無準。準",
    "X84n1585_003:0688b04": "尤器愛。復之育王見偃溪命掌藏鑰。一日溪舉譬如",
    "X84n1585_003:0688b05": "牛過窗櫺頭角四蹄都過了因甚尾巴過不得。師劃",
    "X84n1585_003:0688b06": "然有省。乃曰鯨吞海水盡露出珊瑚枝。溪許可之。會",
    "X84n1585_003:0688b07": "溪遷南屏師與俱。後出世住宜興大蘆。繼遷江陰勸",
    "X84n1585_003:0688b08": "忠霅川何山。蔣山虗席奉朝命居。歷十有三載。眾踰",
    "X84n1585_003:0688b09": "五千指。德祐乙亥寺被兵軍。士以刃擬師。師延頸曰",
    "X84n1585_003:0688b10": "欲殺即殺吾頭非汝礪刃石。辭色了無怖畏。軍士感",
    "X84n1585_003:0688b11": "化棄刀而去。至元庚辰遷徑山。寺罹回祿。艸剏纔什",
    "X84n1585_003:0688b12": "一。不數年遂還舊觀。示眾。前念是凡。後念是聖。一刀",
    "X84n1585_003:0688b13": "兩段。更莫遲疑。是以涅槃會上廣頟屠兒放下屠刀",
    "X84n1585_003:0688b14": "便言我是千佛一數。然雖如是。若無舉鼎拔山力。千",
    "X84n1585_003:0688b15": "里烏騅不易騎。示眾。言前辨旨。句下明宗。東計山熾",
    "X84n1585_003:0688b16": "然說法。湛瀆水專為流通。者裏搆得未免遞相鈍置。",
    "X84n1585_003:0688b17": "若或尚存觀聽。擾擾怱怱。晨鷄暮鐘。上堂。聲色為無",
    "X84n1585_003:0688b18": "生之鴆毒。受想乃至人之坑穽。者般說話何誰不知。",
    "X84n1585_003:0688b19": "然麤飡易飽細嚼難饑。上堂。世界未形。乾坤泰定。生",
    "X84n1585_003:0688b20": "佛未具。覿體全真。無端鏡容大士。向鷹巢躍出。擘破",
    "X84n1585_003:0688b21": "面皮。早是遭人描邈。那更缺齒老胡不依本分。遙望",
    "X84n1585_003:0688b22": "東震旦國有大乘根器。迢迢十萬里來意在攙行奪",
    "X84n1585_003:0688b23": "市。直得鳳樓鼓響。阿閣鐘鳴。轉喉觸諱。插足無門。合",
    "X84n1585_003:0688b24": "國難追。重遭揭露。新蔣山迫不得已。跨他船舷入他",
    "X84n1585_003:0688c01": "界分。新官不理舊事。畢竟如何。拍禪牀一下。戍樓靜",
    "X84n1585_003:0688c02": "貯千峯月。塞艸閒鋪萬里秋。上堂。五峯峭峙。到者須",
    "X84n1585_003:0688c03": "是其人。一鏡當空。無物不蒙其照。祖師基業依然。猶",
    "X84n1585_003:0688c04": "在衲僧活計。何曾變遷。著手不得處正好提撕。措足",
    "X84n1585_003:0688c05": "無門時方堪履踐。直得山雲澹泞澗水潺湲。一曲無",
    "X84n1585_003:0688c06": "私萬邦樂業。正恁麼時功歸何所。車書自古同文軌。",
    "X84n1585_003:0688c07": "四海如今共一家。戊子春魔事忽作。有譖毀禪宗者。",
    "X84n1585_003:0688c08": "師曰此法門大事吾當忍死爭之。遂趨京。有旨集諸",
    "X84n1585_003:0688c09": "宗徒廷辯。上問。禪以何為宗。師奏。淨智妙圓。體本空",
    "X84n1585_003:0688c10": "寂。非見聞覺知思慮分別所能到。宣問再三。師歷舉",
    "X84n1585_003:0688c11": "西天東土諸祖以至德山臨濟棒喝因緣餘二千言。",
    "X84n1585_003:0688c12": "又宣進榻前與譖者反復論難。譖者辭屈。上大悅。賜",
    "X84n1585_003:0688c13": "食而退。師陛辭南歸。示眾曰。我本深藏巖竇。隱遯過",
    "X84n1585_003:0688c14": "時。不謂日照天臨。難逃至化。又曰。衲破蒙頭萬事休。",
    "X84n1585_003:0688c15": "此時山僧都不會。徑山復災。師謂眾曰吾宿負此山",
    "X84n1585_003:0688c16": "債耳。復竭力營建匯殿坡為池他屋以次落成。癸巳",
    "X84n1585_003:0688c17": "六月十七日書偈而逝。師生於嘉定己卯二月十七",
    "X84n1585_003:0688c18": "日。世壽七十五僧臘五十九。塔于寺之西麓。",
    "X84n1585_003:0688c19": "湖州何山鐵鏡至明禪師福唐長溪王氏子。首謁堯",
    "X84n1585_003:0688c20": "叟蓂于嘉禾天寧。雖蒙策勵未有省發。復見偃溪于",
    "X84n1585_003:0688c21": "淨慈。朝參暮叩久之始獲印證。又謁清溪沅藏叟珍。",
    "X84n1585_003:0688c22": "至元辛巳出世何山。移大梅。大德庚子復請歸何山。",
    "X84n1585_003:0688c23": "上堂。著意馳求驢年見面。盡情放下瞥爾現前。香嚴",
    "X84n1585_003:0688c24": "聞擊竹聲徹見本來面目即不問。且道恁麼熱向甚",
    "X84n1585_003:0689a01": "麼處回避。歸堂喫茶去。上堂。原野秋陰寒螿悉吟。楓",
    "X84n1585_003:0689a02": "林落葉片片赤心。達磨頂門。無骨兒孫。海底摸鍼。忽",
    "X84n1585_003:0689a03": "然摸著時如何。誰道龍王宮殿深。上堂。達磨不來東",
    "X84n1585_003:0689a04": "土。官路少人行。二祖不住西天。私酒多人喫。何山門",
    "X84n1585_003:0689a05": "前一條大路。南來北往知是幾多。只是中間一塊石",
    "X84n1585_003:0689a06": "頭未曾有人踏著。眾中莫有踏著者麼。擲下拄杖曰。",
    "X84n1585_003:0689a07": "看脚下。上堂。今朝八月二十五。記得洞山離查渡。落",
    "X84n1585_003:0689a08": "在雲門網子中。有屈至今無處訴。豎起拂子。雲門大",
    "X84n1585_003:0689a09": "師來也。合喫何山手中棒。且道過在什麼處。不合鼓",
    "X84n1585_003:0689a10": "弄人家男女。延祐乙卯十一月初五日呼其徒囑後",
    "X84n1585_003:0689a11": "事。索紙大書曰。絕羅籠。沒回互。大海波澄。虗空獨露。",
    "X84n1585_003:0689a12": "擲筆翛然而逝。壽八十六。",
    "X84n1585_003:0689a13": "明州天童止泓鑒禪師初住信州真如。移天童。上堂。",
    "X84n1585_003:0689a14": "諸佛不真實。說法度羣生。菩薩有智慧。見性不分明。",
    "X84n1585_003:0689a15": "白雲無心意。灑為世間雨。大地不含情。能長諸艸木。",
    "X84n1585_003:0689a16": "古德與麼提唱。於四諦法中開鑿人天不妨善巧。若",
    "X84n1585_003:0689a17": "據衲僧分上。何啻白雲萬里。上堂。拈拄杖。一有多種。",
    "X84n1585_003:0689a18": "二無兩般。枯桑知天風。海水知天寒。拄杖子聞與麼",
    "X84n1585_003:0689a19": "道。不覺忻忻笑曰。出身猶可易。脫體道應難。擲下拄",
    "X84n1585_003:0689a20": "杖下座。上堂。舉大陽玄禪師問梁山如何是無相道",
    "X84n1585_003:0689a21": "場。山指大士幀子曰者是吳處士畫底。玄擬進語。山",
    "X84n1585_003:0689a22": "急索曰者是有相底那箇是無相底。玄遂有省。便作",
    "X84n1585_003:0689a23": "禮。山曰何不道取一句。玄曰道即不辭恐上紙筆。山",
    "X84n1585_003:0689a24": "笑曰此語上碑去在。頌曰。真空無相絕名模。空底精",
    "X84n1585_003:0689b01": "兮畫底麤。道即不辭難上紙。西天胡子沒髭鬚。",
    "X84n1585_003:0689b02": "靈隱濟禪師法嗣",
    "X84n1585_003:0689b03": "明州天童石門來禪師嘗作剪刀頌曰。渾鋼打就冷",
    "X84n1585_003:0689b04": "光浮。兩刃交鋒未肯休。直截當機為人處。何曾動著",
    "X84n1585_003:0689b05": "一絲頭。",
    "X84n1585_003:0689b06": "明州雪竇野翁炳同禪師新昌張氏子。參大川。一日",
    "X84n1585_003:0689b07": "入室次。川舉臘月火燒山話。師擬開口。川遽拈竹篦",
    "X84n1585_003:0689b08": "拄之。師豁然悟旨。後縛茅仗錫峯。日扃戶書法華。嘗",
    "X84n1585_003:0689b09": "有老來非厭客靜裏欲書經之句。值雪竇虗席。輿議",
    "X84n1585_003:0689b10": "請師。師遜辭。堅請乃赴。送僧之華頂見溪西和尚偈",
    "X84n1585_003:0689b11": "曰。高高峯頂屹雲中。八十溪翁也眼空。相見莫言行",
    "X84n1585_003:0689b12": "脚事。累他雙耳又添聾。壬寅中秋日陞座辭眾而逝。",
    "X84n1585_003:0689b13": "雙林朋禪師法嗣",
    "X84n1585_003:0689b14": "杭州靈隱悅堂祖誾禪師南康周氏子。端平元年八",
    "X84n1585_003:0689b15": "月一日生。年十三告辭父母依郡之嘉瑞寺偃上人",
    "X84n1585_003:0689b16": "為師薙髮受具。一日閱華嚴經至惟一堅密身一切",
    "X84n1585_003:0689b17": "塵中現。忽有省。即往見別山智於蔣山。問近離何處。",
    "X84n1585_003:0689b18": "師曰江西。山曰馬大師安樂否。師叉手進前曰起居",
    "X84n1585_003:0689b19": "和尚。山俾入侍司。未幾至杭見斷橋倫於淨慈。問臨",
    "X84n1585_003:0689b20": "濟三遭黃檗痛棒是否。師曰是。橋曰因甚大愚肋下",
    "X84n1585_003:0689b21": "築三拳。師曰得人一牛還人一馬。橋頷之。橋逝而柏",
    "X84n1585_003:0689b22": "山介石補其處。一日室中舉庭前柏樹子話。師擬議。",
    "X84n1585_003:0689b23": "石抗聲曰何不道黃鶴樓前鸚鵡洲。師言下頓悟。即",
    "X84n1585_003:0689b24": "命侍香。久之歸廬山東岩。日住圓通延師分座。九江",
    "X84n1585_003:0689c01": "守錢真孫聘師出世西林。至元二十五年遷開先。又",
    "X84n1585_003:0689c02": "遷東林。元貞初奉詔赴闕。入對稱旨。賜璽書。通慧禪",
    "X84n1585_003:0689c03": "師號。并金襴法衣。大德九年陞住靈隱。嘗勘一僧曰。",
    "X84n1585_003:0689c04": "微塵諸佛在你舌頭上。三藏聖教在你脚跟底。何不",
    "X84n1585_003:0689c05": "瞥地。僧罔措。師便喝。又勘一僧曰。釋迦彌勒是他奴。",
    "X84n1585_003:0689c06": "他是阿誰。僧擬對。師便打。一僧新到。師問何處來。僧",
    "X84n1585_003:0689c07": "曰閩中。師曰彼處如何住持。僧曰饑即喫飯困即打",
    "X84n1585_003:0689c08": "眠。師曰錯。僧曰未審和尚此間如何住持。師拂袖歸",
    "X84n1585_003:0689c09": "方丈。居四載而逝。訣眾偈曰。緣會而來。緣散而去。撞",
    "X84n1585_003:0689c10": "倒須彌。虗空獨露。世壽七十五僧臘五十二。",
    "X84n1585_003:0689c11": "弁山阡禪師法嗣",
    "X84n1585_003:0689c12": "盧山圓通雪溪逸禪師讚興化和尚偈曰。中原一寶",
    "X84n1585_003:0689c13": "有來由。拶得君王引幞頭。到此若無青白眼。當機誰",
    "X84n1585_003:0689c14": "敢謾輕酬。",
    "X84n1585_003:0689c15": "無鏡徹禪師法嗣",
    "X84n1585_003:0689c16": "岳州灌溪昌禪師山居偈曰。閒來石上翫長松。百衲",
    "X84n1585_003:0689c17": "禪衣破又縫。今日不憂明日事。生涯只在缽盂中。",
    "X84n1585_003:0689c18": "薦福燦禪師法嗣",
    "X84n1585_003:0689c19": "支提愚叟澄鑒禪師寧德張氏子。參無文於薦福遂",
    "X84n1585_003:0689c20": "許入室。出世白雲。至元二十年世祖勅住支提。賜號",
    "X84n1585_003:0689c21": "通悟明印大師。後將示寂。沐浴更衣書偈曰。八十二",
    "X84n1585_003:0689c22": "年落賺世緣。躍翻筋斗應跡西乾。擲筆危坐而逝。",
    "X84n1585_003:0689c23": "雪峯信禪師法嗣",
    "X84n1585_003:0689c24": "紹興府大慶尼了菴智悟禪師生於福州王氏。幼孤。",
    "X84n1585_003:0690a01": "年十一白母願出家。禮祥山寺普升得度。誦維摩經",
    "X84n1585_003:0690a02": "至諸佛國土亦復皆空。豁然頓悟。每自歎曰。不求明",
    "X84n1585_003:0690a03": "師決擇。恐成差別虗棄光陰。時北山退漳之南院閒",
    "X84n1585_003:0690a04": "居鼓山西菴。師往參叩。山問曰上座什麼處住。師曰",
    "X84n1585_003:0690a05": "不住南臺江邊。山曰畢竟住在什麼處。師不審便行。",
    "X84n1585_003:0690a06": "山叱曰走作什麼合喫山僧手中棒。師面熱汗下。次",
    "X84n1585_003:0690a07": "日復往請益曰某甲昨日祇對和尚有什麼過。山厲",
    "X84n1585_003:0690a08": "聲曰更來者裏覓過在。師釋然曰。月明照見夜行人。",
    "X84n1585_003:0690a09": "山顧旁僧曰看渠根器不凡。遂印以偈。有相逢若問",
    "X84n1585_003:0690a10": "其中事。風攪螺江浪拍天之句。後出世蘇之西竺。一",
    "X84n1585_003:0690a11": "日癡絕來訪。問曰。子悟處如末山見大愚。忽然撞著",
    "X84n1585_003:0690a12": "灌溪來時如何。師曰大海不讓細流。癡絕一笑而已。",
    "X84n1585_003:0690a13": "寶祐六年住大慶。僧問。灌溪道我在臨濟爺爺處得",
    "X84n1585_003:0690a14": "半杓。末山孃孃處得半杓。畢竟是有是無。師曰百華",
    "X84n1585_003:0690a15": "毬子上何用繡紅旗。上堂。拈拄杖。天垂十二闌干角。",
    "X84n1585_003:0690a16": "風滿三千世界中。熱惱變成清淨境。禪心頓覺悟真",
    "X84n1585_003:0690a17": "空。靠拄杖。有甚共語處。上堂。大陽門下日日三秋。明",
    "X84n1585_003:0690a18": "月堂前時時九夏。古人恁麼道。未免坐在者裏。大慶",
    "X84n1585_003:0690a19": "即不然。山轉疑無路。溪回別有村。上堂。柳絮飄風杏",
    "X84n1585_003:0690a20": "華沐雨。好箇生機。快須薦取。以拂子擊禪牀曰。咄。三",
    "X84n1585_003:0690a21": "十年後不得錯舉。",
    "X84n1585_003:0690a22": "華藏淨禪師法嗣",
    "X84n1585_003:0690a23": "明州天童西江謀禪師被勅住天童歷四十年。貌枯",
    "X84n1585_003:0690a24": "瘁。涖眾孤峻。機語峭拔。音如洪鐘。理宗朝三被寵錫。",
    "X84n1585_003:0690b01": "其示眾曰。春日晴。黃鸝鳴。最親切。誰解聽。癡絕主玉",
    "X84n1585_003:0690b02": "几甞寄偈曰。千丈飛流氣象新。岩前一吼淨無塵。將",
    "X84n1585_003:0690b03": "入滅。顧侍僧曰。一笑翻身。日面月面。閣筆而逝。",
    "X84n1585_003:0690b04": "福州雪峯石翁玉禪師禮雪峯塔偈曰。入閩早是四",
    "X84n1585_003:0690b05": "旬餘。象骨崖前縛屋居。誰道開平年代後。春疇煙雨",
    "X84n1585_003:0690b06": "幾鋤犁。",
    "X84n1585_003:0690b07": "徑山珏禪師法嗣",
    "X84n1585_003:0690b08": "杭州中竺空巖有禪師室中嘗垂語曰。黃金鑄就鐵",
    "X84n1585_003:0690b09": "真人。(東海湧頌曰。錦衣公子醉田家。熟睡柴牀日未斜。熱渴呼漿無所得。便將玉帶換甌茶)",
    "X84n1585_003:0690b10": "杭州淨慈千瀨善慶禪師嚴陵彭氏子。丱歲而孤萍",
    "X84n1585_003:0690b11": "蹤無寄。就舅氏業儒。往見懷楚。楚知為法器。問能出",
    "X84n1585_003:0690b12": "家否。師曰固本願耳。楚遂度之爰具戒品。律身甚嚴。",
    "X84n1585_003:0690b13": "徧歷諸方咸無所證。後聞佛心珏主淨慈。遂往親依。",
    "X84n1585_003:0690b14": "一日聞舉洞山麻三斤話悟旨。出世宜興之保安。遷",
    "X84n1585_003:0690b15": "嘉禾之天寧。後陞淨慈。嘗著扶宗顯正論進。仁宗覽",
    "X84n1585_003:0690b16": "而嘉之。賜金襴袈裟。徽號慧光普照文明通辯。及謝",
    "X84n1585_003:0690b17": "事。築室曰歸休。宴息其間泊如也。至元戊寅八月三",
    "X84n1585_003:0690b18": "日化去。壽七十九。",
    "X84n1585_003:0690b19": "靈隱泉禪師法嗣",
    "X84n1585_003:0690b20": "婺州寶林無機和尚上堂。舉教中道。居一切時不起",
    "X84n1585_003:0690b21": "妄念。於諸妄心亦不息滅。住妄想境不加了知。於無",
    "X84n1585_003:0690b22": "了知不辨真實。大慧頌曰。荷葉團團團似鏡。菱角尖",
    "X84n1585_003:0690b23": "尖尖似錐。風吹柳絮毛毬走。雨打梨華蛺蝶飛。師曰。",
    "X84n1585_003:0690b24": "大慧和尚可謂桃華李華總成一家。雙林則不然。客",
    "X84n1585_003:0690c01": "舍并州已十霜。歸心日夜憶咸陽。無端更度桑乾水。",
    "X84n1585_003:0690c02": "却望并州是故鄉。上堂。蘆華對蓼紅。木落山露骨。彷",
    "X84n1585_003:0690c03": "彿揚州。依希越國。拈拄杖卓一下。為君卓破精靈窟。",
    "X84n1585_003:0690c04": "無位真人赤骨律。",
    "X84n1585_003:0690c05": "黃龍開禪師法嗣",
    "X84n1585_003:0690c06": "華藏瞎驢無見和尚上堂。舉興化打克賓話。頌曰。興",
    "X84n1585_003:0690c07": "化打克賓。言親語不親。棒頭如雨點。敲出玉麒麟。",
    "X84n1585_003:0690c08": "杭州慧雲無傳祖禪師上堂。佛佛廣說。大智莫能知。",
    "X84n1585_003:0690c09": "祖祖相傳。凡情詎能測。先天後地成壞長存。入死出",
    "X84n1585_003:0690c10": "生去來不變。於斯薦得已涉支離。其或未然。山僧更",
    "X84n1585_003:0690c11": "為下箇註脚。以拂子擊禪牀曰。啼得血流無用處。不",
    "X84n1585_003:0690c12": "如緘口過殘春。",
    "X84n1585_003:0690c13": "杭州護國臭菴宗禪師上堂。舉豐干謂寒山拾得曰。",
    "X84n1585_003:0690c14": "你與我去遊五臺便是我同流。寒山曰你去遊五臺",
    "X84n1585_003:0690c15": "作麼。干曰禮拜文殊。山曰你不是我同流。師曰。豐干",
    "X84n1585_003:0690c16": "開口不在舌頭上。寒山同坑無異土。檢點將來。兩箇",
    "X84n1585_003:0690c17": "駝子廝撞著。世上應無直底人。上堂。舉岳林振禪師",
    "X84n1585_003:0690c18": "示眾曰。布袋口開還有買底麼。僧曰有。林曰不作賤",
    "X84n1585_003:0690c19": "不作貴作麼生買。僧無語。林曰老僧失利。師曰。岳林",
    "X84n1585_003:0690c20": "設箇問端也甚奇特。及至被人道箇有字。直得東遮",
    "X84n1585_003:0690c21": "西掩囊藏不迭。護國今日布袋開口還有買底麼。良",
    "X84n1585_003:0690c22": "久曰。闌干雖共倚。山色不同觀。",
    "X84n1585_003:0690c23": "孤峯秀禪師法嗣",
    "X84n1585_003:0690c24": "福州鼓山皖山正凝禪師龍舒太湖人。年十七二親",
    "X84n1585_003:0691a01": "俱喪。投黃州雙泉道瑛剃落。鄂渚開元受具。即游方",
    "X84n1585_003:0691a02": "徧參三祖環菴璉鍾山癡絕沖長蘆南山哲皆不契。",
    "X84n1585_003:0691a03": "後參雙塔無明性。明問達磨九年面壁時如何。師曰",
    "X84n1585_003:0691a04": "有理難伸。被明劈胸一拳。師忽然有省。歎曰。我生平",
    "X84n1585_003:0691a05": "用底遭者老漢一拳瓦解冰消了也。復入閩禮孤峯",
    "X84n1585_003:0691a06": "和尚。峯舉狗子無佛性話。師不能答。踰半載得臻閫",
    "X84n1585_003:0691a07": "奧。乃頌曰。趙州道無。箭不虗發。築著磕著。全活全殺。",
    "X84n1585_003:0691a08": "峯曰你也得只是未在。一日峯舉德山見龍潭話問",
    "X84n1585_003:0691a09": "那裏是德山親到處。師以手掩峯口。即說頌曰。潭不",
    "X84n1585_003:0691a10": "見。龍不現。全身已在空王殿。夢回忽聽曉鶯啼。春風",
    "X84n1585_003:0691a11": "落盡桃華片。峯曰。汝今日方知泗洲大聖不在揚州",
    "X84n1585_003:0691a12": "出現。善自護持。遂俾侍香。洎峯遷西禪囊山師皆隨",
    "X84n1585_003:0691a13": "侍。峯歸寂。往依雪峯。霜林果請居板首。寶祐丁巳出",
    "X84n1585_003:0691a14": "世福州釣臺。遷萬歲。久之太傅賈平章魏國公劄請",
    "X84n1585_003:0691a15": "住鼓山。槌拂之下眾盈四千指。士大夫摳衣問道恨",
    "X84n1585_003:0691a16": "識師之晚。上堂。入院方三日。追陪人事忙。燈籠與露",
    "X84n1585_003:0691a17": "柱。密密細商量。且道商量箇什麼。拍禪牀。昨夜碧天",
    "X84n1585_003:0691a18": "風浪靜。一輪明月映螺江。上堂。六月旦。夏巳中。荷華",
    "X84n1585_003:0691a19": "開水面。茘子映山紅。無位真人處處相逢。擬議雲山",
    "X84n1585_003:0691a20": "千萬重。鼓山入院上堂。拈拄杖。颺下住山鈯斧。拈起",
    "X84n1585_003:0691a21": "國師聖箭。卓拄杖。一鏃破三關。機鋒如掣電。左右逢",
    "X84n1585_003:0691a22": "原。全機殺活。直得大頂峯小頂峯望空斫頟。白雲亭",
    "X84n1585_003:0691a23": "湧泉亭笑裏點頭。正與麼時。且道功歸何所。靠拄杖。",
    "X84n1585_003:0691a24": "雕弓已挂狼煙息。萬國來朝賀太平。示眾。萬機不到",
    "X84n1585_003:0691b01": "千聖攢眉。正令當行阿誰敢擬。便恁麼會已落第二",
    "X84n1585_003:0691b02": "義諦。大似望梅林止渴。有甚快活處。衲僧家將黑豆",
    "X84n1585_003:0691b03": "子換人眼睛。把斷貫索穿人鼻孔。未為分外。且道衲",
    "X84n1585_003:0691b04": "僧見箇甚麼道理。卓拄杖一下。選佛若無如是眼。宗",
    "X84n1585_003:0691b05": "風那得到于今。舉雪峯示眾曰。此事不從唇吻得。不",
    "X84n1585_003:0691b06": "從黃卷上得。不從諸方老宿得。合從什麼處得。也須",
    "X84n1585_003:0691b07": "子細。頌曰。一滴真珠紅潑醅。殷勤相勸兩三回。到頭",
    "X84n1585_003:0691b08": "欲盡東君意。吞却臨行上馬盃。將終集兩序示遺誡。",
    "X84n1585_003:0691b09": "索筆書偈曰。八十四年一夢相似。夢破還空也無些",
    "X84n1585_003:0691b10": "事。端坐而逝。",
    "X84n1585_003:0691b11": "婺州雙林一衲介禪師讚傅大士偈曰。非儒非道亦",
    "X84n1585_003:0691b12": "非禪。杜撰修行忒可憐。擔閣一身三不了。至今八百",
    "X84n1585_003:0691b13": "有餘年。",
    "X84n1585_003:0691b14": "容菴海禪師法嗣",
    "X84n1585_003:0691b15": "葛廬覃禪師舉僧問石溪和尚如何是佛。溪曰矮子",
    "X84n1585_003:0691b16": "看戲。頌曰。巍巍丈六紫金容。百戲場中有變通。矮子",
    "X84n1585_003:0691b17": "看來眉卓豎。銕鎚無孔舞春風。",
    "X84n1585_003:0691b19": "續燈存稾卷第三"
}