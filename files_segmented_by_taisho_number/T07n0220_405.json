{
    "T07n0220_405:0023c08": "大般若波羅蜜多經卷第四百五",
    "T07n0220_405:0023c10": "三藏法師玄奘奉　詔譯",
    "T07n0220_405:0023c11": "第二分觀照品第三之四",
    "T07n0220_405:0023c12": "時，舍利子復白佛言：「世尊！云何菩薩摩訶薩",
    "T07n0220_405:0023c13": "修行般若波羅蜜多時所引發宿住隨念智證",
    "T07n0220_405:0023c14": "通？」佛言：「舍利子！有菩薩摩訶薩宿住隨念智",
    "T07n0220_405:0023c15": "證通，能如實念十方各如殑伽沙界一切有",
    "T07n0220_405:0023c16": "情諸宿住事。所謂隨念若自若他一心、十",
    "T07n0220_405:0023c17": "心、百心、千心、多百千心頃諸宿住事，或復隨",
    "T07n0220_405:0023c18": "念一日、十日、百日、千日、多百千日諸宿住事，",
    "T07n0220_405:0023c19": "或復隨念一月、十月、百月、千月、多百千月諸宿",
    "T07n0220_405:0023c20": "住事，或復隨念一年、十年、百年、千年、多百千",
    "T07n0220_405:0023c21": "年諸宿住事，或復隨念一劫、十劫、百劫、千劫、",
    "T07n0220_405:0023c22": "多百千劫乃至無量無數百千俱胝那庾多劫",
    "T07n0220_405:0023c23": "諸宿住事，或復隨念前際所有諸宿住事，謂",
    "T07n0220_405:0023c24": "如是時，如是處，如是名，如是姓，如是類，如",
    "T07n0220_405:0023c25": "是食，如是久住，如是壽限，如是長壽，如是受",
    "T07n0220_405:0023c26": "樂，如是受苦，從彼處沒來生此間，從此間沒",
    "T07n0220_405:0023c27": "往生彼處，如是狀貌，如是言說。若略若廣、",
    "T07n0220_405:0023c28": "若自若他，諸宿住事皆能隨念。「舍利子！是",
    "T07n0220_405:0023c29": "菩薩摩訶薩雖有如是宿住智用，而於其中",
    "T07n0220_405:0024a01": "不自高舉，不著宿住隨念智證通性，不著宿",
    "T07n0220_405:0024a02": "住隨念智證通事，不著能得宿住隨念智證",
    "T07n0220_405:0024a03": "通者，於著不著俱無所著。何以故？自性空",
    "T07n0220_405:0024a04": "故，自性離故，自性本來不可得故。舍利子！",
    "T07n0220_405:0024a05": "是菩薩摩訶薩不作是念：『我今引發宿住智",
    "T07n0220_405:0024a06": "通為自娛樂，唯除為得一切智智。』舍利子！是",
    "T07n0220_405:0024a07": "名菩薩摩訶薩修行般若波羅蜜多時所引發",
    "T07n0220_405:0024a08": "宿住隨念智證通。」",
    "T07n0220_405:0024a09": "時，舍利子復白佛言：「世尊！云何菩薩摩訶薩",
    "T07n0220_405:0024a10": "修行般若波羅蜜多時所引發天眼智證通？」",
    "T07n0220_405:0024a11": "佛言：「舍利子！有菩薩摩訶薩天眼智證通最",
    "T07n0220_405:0024a12": "勝清淨過人天眼，能如實見十方各如殑伽",
    "T07n0220_405:0024a13": "沙界情、非情類種種色像，所謂普見諸有情",
    "T07n0220_405:0024a14": "類死時生時，妙色麁色、善趣惡趣、若勝若",
    "T07n0220_405:0024a15": "劣，諸如是等種種色像。因此復知諸有情類",
    "T07n0220_405:0024a16": "隨業力用受生差別，如是有情成就身惡行、",
    "T07n0220_405:0024a17": "成就語惡行、成就意惡行，誹毀賢聖邪見因",
    "T07n0220_405:0024a18": "緣，身壞命終當墮惡趣，或生地獄，或生傍",
    "T07n0220_405:0024a19": "生，或生鬼界，或生邊地下賤悖惡有情類中",
    "T07n0220_405:0024a20": "受諸苦惱；如是有情成就身妙行、成就語妙",
    "T07n0220_405:0024a21": "行、成就意妙行，讚美賢聖正見因緣，身壞",
    "T07n0220_405:0024a22": "命終當昇善趣，或生天上，或生人中受諸快",
    "T07n0220_405:0024a23": "樂。如是有情種種業類受果差別皆如實知。",
    "T07n0220_405:0024a24": "「舍利子！是菩薩摩訶薩雖有如是天眼作用，",
    "T07n0220_405:0024a25": "而於其中不自高舉，不著天眼智證通性，不",
    "T07n0220_405:0024a26": "著天眼智證通事，不著能得如是天眼智證",
    "T07n0220_405:0024a27": "通者，於著不著俱無所著。何以故？自性空",
    "T07n0220_405:0024a28": "故，自性離故，自性本來不可得故。舍利子！",
    "T07n0220_405:0024a29": "是菩薩摩訶薩不作是念：『我今引發天眼智",
    "T07n0220_405:0024b01": "通為自娛樂，唯除為得一切智智。』舍利子！是",
    "T07n0220_405:0024b02": "名菩薩摩訶薩修行般若波羅蜜多時所引發",
    "T07n0220_405:0024b03": "天眼智證通。」",
    "T07n0220_405:0024b04": "時，舍利子復白佛言：「世尊！云何菩薩摩訶薩",
    "T07n0220_405:0024b05": "修行般若波羅蜜多時所引發漏盡智證通？」",
    "T07n0220_405:0024b06": "佛言：「舍利子！有菩薩摩訶薩漏盡智證通，能",
    "T07n0220_405:0024b07": "如實知十方各如殑伽沙界一切有情，若自",
    "T07n0220_405:0024b08": "若他漏盡不盡。此通依止金剛喻定，斷諸障",
    "T07n0220_405:0024b09": "習方得圓滿。得不退轉菩薩地時，於一切漏",
    "T07n0220_405:0024b10": "亦名為盡，畢竟不起現在前故。菩薩雖得此",
    "T07n0220_405:0024b11": "漏盡通，不墮聲聞、獨覺之地，唯趣無上正等",
    "T07n0220_405:0024b12": "菩提，不復希求餘義利故。「舍利子！是菩薩",
    "T07n0220_405:0024b13": "摩訶薩雖有如是漏盡智用，而於其中不自",
    "T07n0220_405:0024b14": "高舉，不著漏盡智證通性，不著漏盡智證通",
    "T07n0220_405:0024b15": "事，不著能得如是漏盡智證通者，於著不著",
    "T07n0220_405:0024b16": "俱無所著。何以故？自性空故，自性離故，自",
    "T07n0220_405:0024b17": "性本來不可得故。舍利子！是菩薩摩訶薩不",
    "T07n0220_405:0024b18": "作是念：『我今引發漏盡智通為自娛樂，唯除",
    "T07n0220_405:0024b19": "為得一切智智。』舍利子！是名菩薩摩訶薩修",
    "T07n0220_405:0024b20": "行般若波羅蜜多時所引發漏盡智證通。「舍利",
    "T07n0220_405:0024b21": "子！菩薩摩訶薩修行般若波羅蜜多時，能圓",
    "T07n0220_405:0024b22": "滿清淨六神通波羅蜜多，由此六神通波羅",
    "T07n0220_405:0024b23": "蜜多圓滿清淨故，便證無上正等菩提。「舍利",
    "T07n0220_405:0024b24": "子！復有菩薩摩訶薩修行般若波羅蜜多時，",
    "T07n0220_405:0024b25": "安住布施波羅蜜多，嚴淨一切智、一切相智",
    "T07n0220_405:0024b26": "道，以畢竟空不起惠捨慳悋心故。「舍利子！復",
    "T07n0220_405:0024b27": "有菩薩摩訶薩修行般若波羅蜜多時，安住",
    "T07n0220_405:0024b28": "淨戒波羅蜜多，嚴淨一切智、一切相智道，以",
    "T07n0220_405:0024b29": "畢竟空不起持戒犯戒心故。「舍利子！復有菩",
    "T07n0220_405:0024c01": "薩摩訶薩修行般若波羅蜜多時，安住安忍",
    "T07n0220_405:0024c02": "波羅蜜多，嚴淨一切智、一切相智道，以畢竟",
    "T07n0220_405:0024c03": "空不起慈悲忿恚心故。「舍利子！復有菩薩摩",
    "T07n0220_405:0024c04": "訶薩修行般若波羅蜜多時，安住精進波羅",
    "T07n0220_405:0024c05": "蜜多，嚴淨一切智、一切相智道，以畢竟空不",
    "T07n0220_405:0024c06": "起勤勇懈怠心故。「舍利子！復有菩薩摩訶薩",
    "T07n0220_405:0024c07": "修行般若波羅蜜多時，安住靜慮波羅蜜多，",
    "T07n0220_405:0024c08": "嚴淨一切智、一切相智道，以畢竟空不起寂",
    "T07n0220_405:0024c09": "靜散亂心故。「舍利子！復有菩薩摩訶薩修行",
    "T07n0220_405:0024c10": "般若波羅蜜多時，還住般若波羅蜜多，嚴淨",
    "T07n0220_405:0024c11": "一切智、一切相智道，以畢竟空不起智慧愚",
    "T07n0220_405:0024c12": "癡心故。",
    "T07n0220_405:0024c13": "「舍利子！復有菩薩摩訶薩修行般若波羅蜜",
    "T07n0220_405:0024c14": "多時，安住布施、淨戒波羅蜜多，嚴淨一切智、",
    "T07n0220_405:0024c15": "一切相智道，以畢竟空不起惠捨慳悋、持戒",
    "T07n0220_405:0024c16": "犯戒心故。「舍利子！復有菩薩摩訶薩修行般",
    "T07n0220_405:0024c17": "若波羅蜜多時，安住布施、安忍波羅蜜多，嚴",
    "T07n0220_405:0024c18": "淨一切智、一切相智道，以畢竟空不起惠捨",
    "T07n0220_405:0024c19": "慳悋、慈悲忿恚心故。「舍利子！復有菩薩摩訶",
    "T07n0220_405:0024c20": "薩修行般若波羅蜜多時，安住布施、精進波",
    "T07n0220_405:0024c21": "羅蜜多，嚴淨一切智、一切相智道，以畢竟空",
    "T07n0220_405:0024c22": "不起惠捨慳悋、勤勇懈怠心故。「舍利子！復有",
    "T07n0220_405:0024c23": "菩薩摩訶薩修行般若波羅蜜多時，安住布",
    "T07n0220_405:0024c24": "施、靜慮波羅蜜多，嚴淨一切智、一切相智道，",
    "T07n0220_405:0024c25": "以畢竟空不起惠捨慳悋、寂靜散亂心故。「舍",
    "T07n0220_405:0024c26": "利子！復有菩薩摩訶薩修行般若波羅蜜多",
    "T07n0220_405:0024c27": "時，安住布施、般若波羅蜜多，嚴淨一切智、一",
    "T07n0220_405:0024c28": "切相智道，以畢竟空不起惠捨慳悋、智慧愚",
    "T07n0220_405:0024c29": "癡心故。「舍利子！復有菩薩摩訶薩修行般若",
    "T07n0220_405:0025a01": "波羅蜜多時，安住淨戒、安忍波羅蜜多，嚴淨",
    "T07n0220_405:0025a02": "一切智、一切相智道，以畢竟空不起持戒犯",
    "T07n0220_405:0025a03": "戒、慈悲忿恚心故。「舍利子！復有菩薩摩訶薩",
    "T07n0220_405:0025a04": "修行般若波羅蜜多時，安住淨戒、精進波羅",
    "T07n0220_405:0025a05": "蜜多，嚴淨一切智、一切相智道，以畢竟空不",
    "T07n0220_405:0025a06": "起持戒犯戒、勤勇懈怠心故。「舍利子！復有菩",
    "T07n0220_405:0025a07": "薩摩訶薩修行般若波羅蜜多時，安住淨戒、",
    "T07n0220_405:0025a08": "靜慮波羅蜜多，嚴淨一切智、一切相智道，以",
    "T07n0220_405:0025a09": "畢竟空不起持戒犯戒、寂靜散亂心故。「舍利",
    "T07n0220_405:0025a10": "子！復有菩薩摩訶薩修行般若波羅蜜多時，",
    "T07n0220_405:0025a11": "安住淨戒、般若波羅蜜多，嚴淨一切智、一切",
    "T07n0220_405:0025a12": "相智道，以畢竟空不起持戒犯戒、智慧愚癡",
    "T07n0220_405:0025a13": "心故。「舍利子！復有菩薩摩訶薩修行般若波",
    "T07n0220_405:0025a14": "羅蜜多時，安住安忍、精進波羅蜜多，嚴淨一",
    "T07n0220_405:0025a15": "切智、一切相智道，以畢竟空不起慈悲忿恚、",
    "T07n0220_405:0025a16": "勤勇懈怠心故。「舍利子！復有菩薩摩訶薩修",
    "T07n0220_405:0025a17": "行般若波羅蜜多時，安住安忍、靜慮波羅蜜",
    "T07n0220_405:0025a18": "多，嚴淨一切智、一切相智道，以畢竟空不起",
    "T07n0220_405:0025a19": "慈悲忿恚、寂靜散亂心故。「舍利子！復有菩薩",
    "T07n0220_405:0025a20": "摩訶薩修行般若波羅蜜多時，安住安忍、般",
    "T07n0220_405:0025a21": "若波羅蜜多，嚴淨一切智、一切相智道，以畢",
    "T07n0220_405:0025a22": "竟空不起慈悲忿恚、智慧愚癡心故。「舍利子！",
    "T07n0220_405:0025a23": "復有菩薩摩訶薩修行般若波羅蜜多時，安",
    "T07n0220_405:0025a24": "住精進、靜慮波羅蜜多，嚴淨一切智、一切相",
    "T07n0220_405:0025a25": "智道，以畢竟空不起勤勇懈怠、寂靜散亂心",
    "T07n0220_405:0025a26": "故。「舍利子！復有菩薩摩訶薩修行般若波羅",
    "T07n0220_405:0025a27": "蜜多時，安住精進、般若波羅蜜多，嚴淨一切",
    "T07n0220_405:0025a28": "智、一切相智道，以畢竟空不起勤勇懈怠、智",
    "T07n0220_405:0025a29": "慧愚癡心故。",
    "T07n0220_405:0025b01": "「舍利子！復有菩薩摩訶薩修行般若波羅蜜",
    "T07n0220_405:0025b02": "多時，安住靜慮、般若波羅蜜多，嚴淨一切智、一",
    "T07n0220_405:0025b03": "切相智道，以畢竟空不起寂靜散亂、智慧愚",
    "T07n0220_405:0025b04": "癡心故。「舍利子！復有菩薩摩訶薩修行般若",
    "T07n0220_405:0025b05": "波羅蜜多時，安住布施、淨戒、安忍波羅蜜多，",
    "T07n0220_405:0025b06": "嚴淨一切智、一切相智道，以畢竟空不起惠捨",
    "T07n0220_405:0025b07": "慳悋、持戒犯戒、慈悲忿恚心故。「舍利子！復有",
    "T07n0220_405:0025b08": "菩薩摩訶薩修行般若波羅蜜多時，安住布",
    "T07n0220_405:0025b09": "施、安忍、精進波羅蜜多，嚴淨一切智、一切相",
    "T07n0220_405:0025b10": "智道，以畢竟空不起惠捨慳悋、慈悲忿恚、勤",
    "T07n0220_405:0025b11": "勇懈怠心故。「舍利子！復有菩薩摩訶薩修行",
    "T07n0220_405:0025b12": "般若波羅蜜多時，安住布施、精進、靜慮波羅",
    "T07n0220_405:0025b13": "蜜多，嚴淨一切智、一切相智道，以畢竟空不",
    "T07n0220_405:0025b14": "起惠捨慳悋、勤勇懈怠、寂靜散亂心故。「舍利",
    "T07n0220_405:0025b15": "子！復有菩薩摩訶薩修行般若波羅蜜多時，",
    "T07n0220_405:0025b16": "安住布施、靜慮、般若波羅蜜多，嚴淨一切智、",
    "T07n0220_405:0025b17": "一切相智道，以畢竟空不起惠捨慳悋、寂靜",
    "T07n0220_405:0025b18": "散亂、智慧愚癡心故。「舍利子！復有菩薩摩訶",
    "T07n0220_405:0025b19": "薩修行般若波羅蜜多時，安住淨戒、安忍、精",
    "T07n0220_405:0025b20": "進波羅蜜多，嚴淨一切智、一切相智道，以畢",
    "T07n0220_405:0025b21": "竟空不起持戒犯戒、慈悲忿恚、勤勇懈怠心",
    "T07n0220_405:0025b22": "故。「舍利子！復有菩薩摩訶薩修行般若波羅",
    "T07n0220_405:0025b23": "蜜多時，安住淨戒、精進、靜慮波羅蜜多，嚴淨",
    "T07n0220_405:0025b24": "一切智、一切相智道，以畢竟空不起持戒犯",
    "T07n0220_405:0025b25": "戒、勤勇懈怠、寂靜散亂心故。「舍利子！復有菩",
    "T07n0220_405:0025b26": "薩摩訶薩修行般若波羅蜜多時，安住淨戒、",
    "T07n0220_405:0025b27": "靜慮、般若波羅蜜多，嚴淨一切智、一切相智",
    "T07n0220_405:0025b28": "道，以畢竟空不起持戒犯戒、寂靜散亂、智慧",
    "T07n0220_405:0025b29": "愚癡心故。「舍利子！復有菩薩摩訶薩修行般",
    "T07n0220_405:0025c01": "若波羅蜜多時，安住安忍、精進、靜慮波羅蜜",
    "T07n0220_405:0025c02": "多，嚴淨一切智、一切相智道，以畢竟空不起",
    "T07n0220_405:0025c03": "慈悲忿恚、勤勇懈怠、寂靜散亂心故。「舍利子！",
    "T07n0220_405:0025c04": "復有菩薩摩訶薩修行般若波羅蜜多時，安",
    "T07n0220_405:0025c05": "住安忍、靜慮、般若波羅蜜多，嚴淨一切智、一",
    "T07n0220_405:0025c06": "切相智道，以畢竟空不起慈悲忿恚、寂靜散",
    "T07n0220_405:0025c07": "亂、智慧愚癡心故。",
    "T07n0220_405:0025c08": "「舍利子！復有菩薩摩訶薩修行般若波羅蜜",
    "T07n0220_405:0025c09": "多時，安住精進、靜慮、般若波羅蜜多，嚴淨一",
    "T07n0220_405:0025c10": "切智、一切相智道，以畢竟空不起勤勇懈怠、",
    "T07n0220_405:0025c11": "寂靜散亂、智慧愚癡心故。「舍利子！復有菩薩",
    "T07n0220_405:0025c12": "摩訶薩修行般若波羅蜜多時，安住布施、淨",
    "T07n0220_405:0025c13": "戒、安忍、精進波羅蜜多，嚴淨一切智、一切相智",
    "T07n0220_405:0025c14": "道，以畢竟空不起惠捨慳悋、持戒犯戒、慈悲",
    "T07n0220_405:0025c15": "忿恚、勤勇懈怠心故。「舍利子！復有菩薩摩訶",
    "T07n0220_405:0025c16": "薩修行般若波羅蜜多時，安住布施、安忍、精",
    "T07n0220_405:0025c17": "進、靜慮波羅蜜多，嚴淨一切智、一切相智道，",
    "T07n0220_405:0025c18": "以畢竟空不起惠捨慳悋、慈悲忿恚、精進懈怠、",
    "T07n0220_405:0025c19": "寂靜散亂心故。「舍利子！復有菩薩摩訶薩",
    "T07n0220_405:0025c20": "修行般若波羅蜜多時，安住布施、精進、靜慮、",
    "T07n0220_405:0025c21": "般若波羅蜜多，嚴淨一切智、一切相智道，以",
    "T07n0220_405:0025c22": "畢竟空不起惠捨慳悋、勤勇懈怠、寂靜散亂、智",
    "T07n0220_405:0025c23": "慧愚癡心故。「舍利子！復有菩薩摩訶薩修行",
    "T07n0220_405:0025c24": "般若波羅蜜多時，安住淨戒、安忍、精進、靜慮",
    "T07n0220_405:0025c25": "波羅蜜多，嚴淨一切智、一切相智道，以畢竟",
    "T07n0220_405:0025c26": "空不起持戒犯戒、慈悲忿恚、勤勇懈怠、寂靜散",
    "T07n0220_405:0025c27": "亂心故。",
    "T07n0220_405:0025c28": "「舍利子！復有菩薩摩訶薩修行般若波羅蜜",
    "T07n0220_405:0025c29": "多時，安住淨戒、精進、靜慮、般若波羅蜜多，嚴",
    "T07n0220_405:0026a01": "淨一切智、一切相智道，以畢竟空不起持戒",
    "T07n0220_405:0026a02": "犯戒、勤勇懈怠、寂靜散亂、智慧愚癡心故。「舍",
    "T07n0220_405:0026a03": "利子！復有菩薩摩訶薩修行般若波羅蜜多",
    "T07n0220_405:0026a04": "時，安住安忍、精進、靜慮、般若波羅蜜多，嚴淨",
    "T07n0220_405:0026a05": "一切智、一切相智道，以畢竟空不起慈悲忿",
    "T07n0220_405:0026a06": "恚、勤勇懈怠、寂靜散亂、智慧愚癡心故。「舍利",
    "T07n0220_405:0026a07": "子！復有菩薩摩訶薩修行般若波羅蜜多時，",
    "T07n0220_405:0026a08": "安住布施、淨戒、安忍、精進、靜慮波羅蜜多，嚴",
    "T07n0220_405:0026a09": "淨一切智、一切相智道，以畢竟空不起惠捨",
    "T07n0220_405:0026a10": "慳悋、持戒犯戒、慈悲忿恚、勤勇懈怠、寂靜散亂",
    "T07n0220_405:0026a11": "心故。「舍利子！復有菩薩摩訶薩修行般若波",
    "T07n0220_405:0026a12": "羅蜜多時，安住布施、安忍、精進、靜慮、般若波",
    "T07n0220_405:0026a13": "羅蜜多，嚴淨一切智、一切相智道，以畢竟空",
    "T07n0220_405:0026a14": "不起惠捨慳悋、慈悲忿恚、勤勇懈怠、寂靜散亂、",
    "T07n0220_405:0026a15": "智慧愚癡心故。「舍利子！復有菩薩摩訶薩修",
    "T07n0220_405:0026a16": "行般若波羅蜜多時，安住淨戒、安忍、精進、靜",
    "T07n0220_405:0026a17": "慮、般若波羅蜜多，嚴淨一切智、一切相智道，",
    "T07n0220_405:0026a18": "以畢竟空不起持戒犯戒、慈悲忿恚、勤勇懈怠、",
    "T07n0220_405:0026a19": "寂靜散亂、智慧愚癡心故。「舍利子！復有菩薩",
    "T07n0220_405:0026a20": "摩訶薩修行般若波羅蜜多時，安住布施、淨",
    "T07n0220_405:0026a21": "戒、安忍、精進、靜慮、般若波羅蜜多，嚴淨一切",
    "T07n0220_405:0026a22": "智、一切相智道，以畢竟空不起惠捨慳悋、持",
    "T07n0220_405:0026a23": "戒犯戒、慈悲忿恚、精進懈怠、寂靜散亂、智慧愚",
    "T07n0220_405:0026a24": "癡心故。",
    "T07n0220_405:0026a25": "「如是，舍利子！諸菩薩摩訶薩修行般若波羅",
    "T07n0220_405:0026a26": "蜜多時，安住六種波羅蜜多，嚴淨一切智、一",
    "T07n0220_405:0026a27": "切相智道，以畢竟空無惠捨慳悋故，無持戒",
    "T07n0220_405:0026a28": "犯戒故，無慈悲忿恚故，無勤勇懈怠故，無",
    "T07n0220_405:0026a29": "寂靜散亂故，無智慧愚癡故，不著惠捨，不",
    "T07n0220_405:0026b01": "著慳悋，不著持戒，不著犯戒，不著慈悲，不著",
    "T07n0220_405:0026b02": "忿恚，不著勤勇，不著懈怠，不著寂靜，不著散",
    "T07n0220_405:0026b03": "亂，不著智慧，不著愚癡。舍利子！是菩薩摩訶",
    "T07n0220_405:0026b04": "薩當於爾時，不著惠捨慳悋者，不著持戒犯",
    "T07n0220_405:0026b05": "戒者，不著慈悲忿恚者，不著勤勇懈怠者，不",
    "T07n0220_405:0026b06": "著寂靜散亂者，不著智慧愚癡者。舍利子！是",
    "T07n0220_405:0026b07": "菩薩摩訶薩當於爾時，於著不著皆無所著。",
    "T07n0220_405:0026b08": "何以故？以一切法畢竟空故。舍利子！是菩",
    "T07n0220_405:0026b09": "薩摩訶薩當於爾時，不著毀罵、不著讚歎，不",
    "T07n0220_405:0026b10": "著損害、不著饒益，不著輕慢、不著恭敬。何以",
    "T07n0220_405:0026b11": "故？畢竟空中，無有毀罵讚歎法故，無有損害",
    "T07n0220_405:0026b12": "饒益法故，無有輕慢恭敬法故。舍利子！是",
    "T07n0220_405:0026b13": "菩薩摩訶薩當於爾時，不著毀罵讚歎者，不",
    "T07n0220_405:0026b14": "著損害饒益者，不著輕慢恭敬者。何以故？畢",
    "T07n0220_405:0026b15": "竟空中，無有毀罵讚歎者故，無有損害饒益",
    "T07n0220_405:0026b16": "者故，無有輕慢恭敬者故。舍利子！是菩薩",
    "T07n0220_405:0026b17": "摩訶薩當於爾時，於著不著皆無所著。何以",
    "T07n0220_405:0026b18": "故？甚深般若波羅蜜多永絕一切著不著故。",
    "T07n0220_405:0026b19": "「舍利子！是菩薩摩訶薩修行般若波羅蜜多",
    "T07n0220_405:0026b20": "時，所獲功德最上最妙，一切聲聞及諸獨覺",
    "T07n0220_405:0026b21": "皆所無有。舍利子！此菩薩摩訶薩如是功",
    "T07n0220_405:0026b22": "德既圓滿已，復能以四攝事成熟一切有情、",
    "T07n0220_405:0026b23": "嚴淨佛土，便得嚴淨一切智、一切相智道，速",
    "T07n0220_405:0026b24": "能證得一切智智。「復次，舍利子！修行般若波",
    "T07n0220_405:0026b25": "羅蜜多菩薩摩訶薩，修行般若波羅蜜多時，",
    "T07n0220_405:0026b26": "於一切有情起平等心，起平等心已，於一切",
    "T07n0220_405:0026b27": "有情起利益安樂心，起利益安樂心已，於一",
    "T07n0220_405:0026b28": "切法性皆得平等，得法性平等已，安立一切",
    "T07n0220_405:0026b29": "有情於一切法平等性中。「舍利子！是菩薩摩",
    "T07n0220_405:0026c01": "訶薩於現法中得十方諸佛之所護念，亦得",
    "T07n0220_405:0026c02": "一切菩薩摩訶薩、聲聞、獨覺之所敬愛。舍利",
    "T07n0220_405:0026c03": "子！是菩薩摩訶薩隨所生處，眼終不見不可",
    "T07n0220_405:0026c04": "意色，耳終不聞不可意聲，鼻終不嗅不可意",
    "T07n0220_405:0026c05": "香，舌終不甞不可意味，身終不覺不可意觸，",
    "T07n0220_405:0026c06": "意終不取不可意法。舍利子！是菩薩摩訶薩",
    "T07n0220_405:0026c07": "於阿耨多羅三藐三菩提永不退轉。」當佛說",
    "T07n0220_405:0026c08": "此修行般若波羅蜜多諸菩薩摩訶薩獲勝利",
    "T07n0220_405:0026c09": "時，眾中有三百苾芻即從座起，以所著衣持",
    "T07n0220_405:0026c10": "用奉佛，皆發無上正等覺心。爾時，世尊即便",
    "T07n0220_405:0026c11": "微笑，從面門出種種色光。尊者阿難從座而",
    "T07n0220_405:0026c12": "起，偏覆左肩右膝著地，合掌恭敬而白佛言：",
    "T07n0220_405:0026c13": "「世尊！何因何緣現此微笑？大聖現笑必有因",
    "T07n0220_405:0026c14": "緣，請垂矜愍唯願為說！」佛告阿難：「是從座",
    "T07n0220_405:0026c15": "起三百苾芻，從此已後六十一劫星喻劫中，",
    "T07n0220_405:0026c16": "當得作佛皆同一號，謂大幢相如來、應、正等",
    "T07n0220_405:0026c17": "覺、明行圓滿、善逝、世間解、無上丈夫、調御士、天",
    "T07n0220_405:0026c18": "人師、佛、薄伽梵。是諸苾芻捨此身已，當生東",
    "T07n0220_405:0026c19": "方不動佛國，於彼佛所修菩薩行。」復有六萬",
    "T07n0220_405:0026c20": "天子聞佛所說，皆發無上正等覺心。世尊記",
    "T07n0220_405:0026c21": "彼當於彌勒如來法中淨信出家專修梵行，",
    "T07n0220_405:0026c22": "彌勒如來為其授記，當得無上正等菩提。",
    "T07n0220_405:0026c23": "爾時，此間一切眾會，以佛神力得見十方各",
    "T07n0220_405:0026c24": "千佛土及諸世尊，并彼眾會彼諸佛土清淨",
    "T07n0220_405:0026c25": "莊嚴微妙殊特，當於爾時此堪忍界嚴淨之",
    "T07n0220_405:0026c26": "相所不能及。時，此眾會一萬有情各發願言：",
    "T07n0220_405:0026c27": "「以我所修諸純淨業，願當往生彼彼佛土。」爾",
    "T07n0220_405:0026c28": "時，世尊知其心願即復微笑，面門又出種種",
    "T07n0220_405:0026c29": "色光。尊者阿難復從座起，恭敬問佛微笑因",
    "T07n0220_405:0027a01": "緣。佛告阿難：「汝今見此萬有情不？」阿難白",
    "T07n0220_405:0027a02": "言：「唯然！已見。」佛言：「阿難！此萬有情從此壽",
    "T07n0220_405:0027a03": "盡，隨彼願力於萬佛土各得往生，乃至無上",
    "T07n0220_405:0027a04": "正等菩提，在所生處常不離佛，供養恭敬、尊",
    "T07n0220_405:0027a05": "重讚歎，修習六種波羅蜜多，得圓滿已俱時",
    "T07n0220_405:0027a06": "成佛，皆同一號，謂莊嚴王如來、應、正等覺、明",
    "T07n0220_405:0027a07": "行圓滿、善逝、世間解、無上丈夫、調御士、天人師、",
    "T07n0220_405:0027a08": "佛、薄伽梵。」",
    "T07n0220_405:0027a09": "第二分無等等品第四",
    "T07n0220_405:0027a10": "爾時，尊者舍利子、尊者大目連、尊者善現、尊",
    "T07n0220_405:0027a11": "者大飲光、尊者滿慈子，如是等眾望所識諸",
    "T07n0220_405:0027a12": "大苾芻、苾芻尼、菩薩摩訶薩、鄔波索迦、鄔波",
    "T07n0220_405:0027a13": "斯迦，皆從座起恭敬合掌，俱白佛言：「世尊！",
    "T07n0220_405:0027a14": "大波羅蜜多是菩薩摩訶薩般若波羅蜜多，",
    "T07n0220_405:0027a15": "廣波羅蜜多是菩薩摩訶薩般若波羅蜜多，",
    "T07n0220_405:0027a16": "第一波羅蜜多是菩薩摩訶薩般若波羅蜜",
    "T07n0220_405:0027a17": "多，尊波羅蜜多是菩薩摩訶薩般若波羅蜜",
    "T07n0220_405:0027a18": "多，勝波羅蜜多是菩薩摩訶薩般若波羅蜜",
    "T07n0220_405:0027a19": "多，上波羅蜜多是菩薩摩訶薩般若波羅蜜",
    "T07n0220_405:0027a20": "多，妙波羅蜜多是菩薩摩訶薩般若波羅蜜",
    "T07n0220_405:0027a21": "多，高波羅蜜多是菩薩摩訶薩般若波羅蜜",
    "T07n0220_405:0027a22": "多，極波羅蜜多是菩薩摩訶薩般若波羅蜜",
    "T07n0220_405:0027a23": "多，無上波羅蜜多是菩薩摩訶薩般若波羅",
    "T07n0220_405:0027a24": "蜜多，無上上波羅蜜多是菩薩摩訶薩般若",
    "T07n0220_405:0027a25": "波羅蜜多，無等波羅蜜多是菩薩摩訶薩般",
    "T07n0220_405:0027a26": "若波羅蜜多，無等等波羅蜜多是菩薩摩訶",
    "T07n0220_405:0027a27": "薩般若波羅蜜多，如虛空波羅蜜多是菩薩",
    "T07n0220_405:0027a28": "摩訶薩般若波羅蜜多，無待對波羅蜜多是",
    "T07n0220_405:0027a29": "菩薩摩訶薩般若波羅蜜多，自相空波羅蜜",
    "T07n0220_405:0027b01": "多是菩薩摩訶薩般若波羅蜜多，共相空波",
    "T07n0220_405:0027b02": "羅蜜多是菩薩摩訶薩般若波羅蜜多，一切",
    "T07n0220_405:0027b03": "法空波羅蜜多是菩薩摩訶薩般若波羅蜜",
    "T07n0220_405:0027b04": "多，不可得空波羅蜜多是菩薩摩訶薩般若",
    "T07n0220_405:0027b05": "波羅蜜多，無生空波羅蜜多是菩薩摩訶薩",
    "T07n0220_405:0027b06": "般若波羅蜜多，無滅空波羅蜜多是菩薩摩",
    "T07n0220_405:0027b07": "訶薩般若波羅蜜多，無性空波羅蜜多是菩",
    "T07n0220_405:0027b08": "薩摩訶薩般若波羅蜜多，有性空波羅蜜多",
    "T07n0220_405:0027b09": "是菩薩摩訶薩般若波羅蜜多，無性有性空",
    "T07n0220_405:0027b10": "波羅蜜多是菩薩摩訶薩般若波羅蜜多，奢",
    "T07n0220_405:0027b11": "摩他波羅蜜多是菩薩摩訶薩般若波羅蜜",
    "T07n0220_405:0027b12": "多，曇摩他波羅蜜多是菩薩摩訶薩般若波",
    "T07n0220_405:0027b13": "羅蜜多，開發一切功德波羅蜜多是菩薩摩",
    "T07n0220_405:0027b14": "訶薩般若波羅蜜多，成就一切功德波羅蜜",
    "T07n0220_405:0027b15": "多是菩薩摩訶薩般若波羅蜜多，不可屈伏",
    "T07n0220_405:0027b16": "波羅蜜多是菩薩摩訶薩般若波羅蜜多，能",
    "T07n0220_405:0027b17": "破一切波羅蜜多是菩薩摩訶薩般若波羅蜜",
    "T07n0220_405:0027b18": "多。「世尊！修行般若波羅蜜多諸菩薩摩訶薩",
    "T07n0220_405:0027b19": "最尊最勝、具大勢力，能行無等等施，能滿無",
    "T07n0220_405:0027b20": "等等施，能具無等等布施波羅蜜多；能得無",
    "T07n0220_405:0027b21": "等等自體，所謂無邊相好妙莊嚴身；能證無",
    "T07n0220_405:0027b22": "等等法，所謂無上正等菩提。「世尊！修行般",
    "T07n0220_405:0027b23": "若波羅蜜多諸菩薩摩訶薩最尊最勝、具大",
    "T07n0220_405:0027b24": "勢力，能持無等等戒，能滿無等等戒，能具",
    "T07n0220_405:0027b25": "無等等淨戒波羅蜜多；能得無等等自體，所",
    "T07n0220_405:0027b26": "謂無邊相好妙莊嚴身；能證無等等法，所謂",
    "T07n0220_405:0027b27": "無上正等菩提。「世尊！修行般若波羅蜜多諸",
    "T07n0220_405:0027b28": "菩薩摩訶薩最尊最勝、具大勢力，能修無等",
    "T07n0220_405:0027b29": "等忍，能滿無等等忍，能具無等等安忍波羅",
    "T07n0220_405:0027c01": "蜜多；能得無等等自體，所謂無邊相好妙莊",
    "T07n0220_405:0027c02": "嚴身；能證無等等法，所謂無上正等菩提。「世",
    "T07n0220_405:0027c03": "尊！修行般若波羅蜜多諸菩薩摩訶薩最尊",
    "T07n0220_405:0027c04": "最勝、具大勢力，能發無等等勤，能滿無等等",
    "T07n0220_405:0027c05": "勤，能具無等等精進波羅蜜多；能得無等等",
    "T07n0220_405:0027c06": "自體，所謂無邊相好妙莊嚴身；能證無等等",
    "T07n0220_405:0027c07": "法，所謂無上正等菩提。「世尊！修行般若波",
    "T07n0220_405:0027c08": "羅蜜多諸菩薩摩訶薩最尊最勝、具大勢力，",
    "T07n0220_405:0027c09": "能起無等等定，能滿無等等定，能具無等等",
    "T07n0220_405:0027c10": "靜慮波羅蜜多；能得無等等自體，所謂無邊",
    "T07n0220_405:0027c11": "相好妙莊嚴身；能證無等等法，所謂無上正",
    "T07n0220_405:0027c12": "等菩提。「世尊！修行般若波羅蜜多諸菩薩摩",
    "T07n0220_405:0027c13": "訶薩最尊最勝、具大勢力，能習無等等慧，能",
    "T07n0220_405:0027c14": "滿無等等慧，能具無等等般若波羅蜜多；能",
    "T07n0220_405:0027c15": "得無等等自體，所謂無邊相好妙莊嚴身；能",
    "T07n0220_405:0027c16": "證無等等法，所謂無上正等菩提。於餘種種",
    "T07n0220_405:0027c17": "殊勝功德，隨其所應亦復如是。",
    "T07n0220_405:0027c18": "「世尊！世尊亦由修行般若波羅蜜多，能修、",
    "T07n0220_405:0027c19": "能住、能滿、能具勝功德故，得無等等色，得無",
    "T07n0220_405:0027c20": "等等受、想、行、識，證無等等菩提，轉無等等法",
    "T07n0220_405:0027c21": "輪，過去、未來、現在諸佛亦復如是。是故，世尊！",
    "T07n0220_405:0027c22": "若菩薩摩訶薩欲到一切法究竟彼岸者，當",
    "T07n0220_405:0027c23": "習般若波羅蜜多。世尊！修行般若波羅蜜多",
    "T07n0220_405:0027c24": "諸菩薩摩訶薩，一切世間天、人、阿素洛等，皆",
    "T07n0220_405:0027c25": "應供養恭敬、尊重讚歎。」爾時，佛告諸大弟子",
    "T07n0220_405:0027c26": "及菩薩摩訶薩等言：「如是！如是！如汝所說。修",
    "T07n0220_405:0027c27": "行般若波羅蜜多諸菩薩摩訶薩，一切世間",
    "T07n0220_405:0027c28": "天、人、阿素洛等，皆應供養恭敬、尊重讚歎。何",
    "T07n0220_405:0027c29": "以故？由此菩薩摩訶薩故，世間便有人、天出",
    "T07n0220_405:0028a01": "現，所謂剎帝利大族、婆羅門大族、長者大",
    "T07n0220_405:0028a02": "族、居士大族、轉輪聖王、四大王眾天乃至他",
    "T07n0220_405:0028a03": "化自在天，梵眾天乃至色究竟天，空無邊",
    "T07n0220_405:0028a04": "處天乃至非想非非想處天出現世間。由",
    "T07n0220_405:0028a05": "此菩薩摩訶薩故，世間便有預流、一來、不還、阿",
    "T07n0220_405:0028a06": "羅漢、獨覺、菩薩、諸佛出現。由此菩薩摩訶薩",
    "T07n0220_405:0028a07": "故，世間便有種種資生樂具出現，所謂飲食、",
    "T07n0220_405:0028a08": "衣服、臥具、房舍、燈明、末尼、真珠、瑠璃、螺貝、璧玉、",
    "T07n0220_405:0028a09": "珊瑚、金銀等寶出現世間。以要言之，一切世",
    "T07n0220_405:0028a10": "間人樂、天樂及出世樂，無不皆由如是菩薩",
    "T07n0220_405:0028a11": "摩訶薩有。所以者何？此菩薩摩訶薩自布施",
    "T07n0220_405:0028a12": "已教他布施，自持戒已教他持戒，自安忍已",
    "T07n0220_405:0028a13": "教他安忍，自精進已教他精進，自修定已教",
    "T07n0220_405:0028a14": "他修定，自習慧已教他習慧，是故由此修行",
    "T07n0220_405:0028a15": "般若波羅蜜多諸菩薩摩訶薩，一切有情皆",
    "T07n0220_405:0028a16": "獲如是利益安樂。」",
    "T07n0220_405:0028a17": "第二分舌根相品第五",
    "T07n0220_405:0028a18": "爾時，世尊現舌根相，量等三千大千世界。從",
    "T07n0220_405:0028a19": "此舌相復出無數種種色光，遍照十方殑伽",
    "T07n0220_405:0028a20": "沙等諸佛世界。爾時，東方殑伽沙等諸佛土",
    "T07n0220_405:0028a21": "中，一一各有無量無數菩薩摩訶薩，見此大",
    "T07n0220_405:0028a22": "光心懷猶豫，各各往詣自界佛所，稽首恭敬",
    "T07n0220_405:0028a23": "白言：「世尊！是誰威力，復以何緣，有此大光",
    "T07n0220_405:0028a24": "照諸佛土？」時，彼彼佛各各報言：「於此西方有",
    "T07n0220_405:0028a25": "佛世界名曰堪忍，佛號釋迦牟尼如來、應、正",
    "T07n0220_405:0028a26": "等覺、明行圓滿、善逝、世間解、無上丈夫、調御士、",
    "T07n0220_405:0028a27": "天人師、佛、薄伽梵，今為菩薩摩訶薩眾宣說",
    "T07n0220_405:0028a28": "般若波羅蜜多，現舌根相，量等三千大千世",
    "T07n0220_405:0028a29": "界。從彼舌相復出無數種種色光，遍照十方",
    "T07n0220_405:0028b01": "殑伽沙等諸佛世界。今所見光即是彼佛舌",
    "T07n0220_405:0028b02": "相所現。」時，彼彼界無量無數菩薩摩訶薩聞",
    "T07n0220_405:0028b03": "是事已，歡喜踴躍歎未曾有，各白佛言：「我等",
    "T07n0220_405:0028b04": "欲往堪忍世界，觀禮供養釋迦牟尼如來、應、",
    "T07n0220_405:0028b05": "正等覺及諸菩薩摩訶薩眾，并聽般若波羅",
    "T07n0220_405:0028b06": "蜜多，唯願世尊哀愍聽許！」時，彼彼佛各各報",
    "T07n0220_405:0028b07": "言：「今正是時，隨汝意往。」時，諸菩薩摩訶薩眾",
    "T07n0220_405:0028b08": "既蒙聽許，各禮佛足右繞七匝，嚴持無量寶",
    "T07n0220_405:0028b09": "幢、幡蓋、衣服、瓔珞、香鬘、珍寶、金銀等花，奏擊種",
    "T07n0220_405:0028b10": "種上妙音樂，經須臾間至此佛所，供養恭敬、",
    "T07n0220_405:0028b11": "尊重讚歎佛菩薩已遶百千匝，頂禮雙足退",
    "T07n0220_405:0028b12": "坐一面。南西北方四維上下殑伽沙等諸佛",
    "T07n0220_405:0028b13": "土中，一一各有無量無數菩薩摩訶薩亦復",
    "T07n0220_405:0028b14": "如是。",
    "T07n0220_405:0028b15": "爾時，四大王眾天、三十三天、夜摩天、覩史多",
    "T07n0220_405:0028b16": "天、樂變化天、他化自在天、梵眾天、梵輔天、",
    "T07n0220_405:0028b17": "梵會天、大梵天、光天、少光天、無量光天、極",
    "T07n0220_405:0028b18": "光淨天、淨天、少淨天、無量淨天、遍淨天、廣",
    "T07n0220_405:0028b19": "天、少廣天、無量廣天、廣果天、無繁天、無熱",
    "T07n0220_405:0028b20": "天、善現天、善見天、色究竟天，各持無量種種",
    "T07n0220_405:0028b21": "香鬘，所謂澤香、末香、燒香、樹香、葉香、諸雜和",
    "T07n0220_405:0028b22": "香，悅意花鬘、生類花鬘、龍錢花鬘并無量種",
    "T07n0220_405:0028b23": "雜類花鬘，及持無量上妙天花、嗢鉢羅花、鉢",
    "T07n0220_405:0028b24": "特摩花、俱某陀花、奔荼利花、微妙音花、大微妙",
    "T07n0220_405:0028b25": "音花及餘無量天妙香花來詣佛所，供養恭",
    "T07n0220_405:0028b26": "敬、尊重讚歎佛菩薩已繞百千匝，頂禮雙足",
    "T07n0220_405:0028b27": "却住一面。",
    "T07n0220_405:0028b28": "爾時，十方諸來菩薩摩訶薩眾及餘無量欲、",
    "T07n0220_405:0028b29": "色界天，所獻種種寶幢、幡蓋、衣服、瓔珞、珍寶、",
    "T07n0220_405:0028c01": "香花及諸音樂，以佛神力上踴空中，合成臺",
    "T07n0220_405:0028c02": "蓋，量等三千大千世界，臺頂四角各有寶幢，",
    "T07n0220_405:0028c03": "臺蓋、寶幢皆垂瓔珞，勝幡妙綵、珍異花鬘，種",
    "T07n0220_405:0028c04": "種莊嚴甚可愛樂。",
    "T07n0220_405:0028c05": "爾時，會中有百千俱胝那庾多眾皆從座起，",
    "T07n0220_405:0028c06": "合掌恭敬而白佛言：「世尊！我等未來願當作",
    "T07n0220_405:0028c07": "佛，相好威德如今世尊。國土莊嚴，聲聞、菩薩、",
    "T07n0220_405:0028c08": "人、天眾會，所轉法輪，皆如今佛。」爾時，世尊知",
    "T07n0220_405:0028c09": "其心願已，於諸法悟無生忍，了達一切不生",
    "T07n0220_405:0028c10": "不滅、無作無為，即便微笑，面門復出種種色",
    "T07n0220_405:0028c11": "光。時，阿難陀即從座起，合掌恭敬白言：「世",
    "T07n0220_405:0028c12": "尊！何因何緣現此微笑？諸佛現笑非無因緣！」",
    "T07n0220_405:0028c13": "佛告阿難：「是從座起百千俱胝那庾多眾，已",
    "T07n0220_405:0028c14": "於諸法悟無生忍，了達一切不生不滅、無作",
    "T07n0220_405:0028c15": "無為。彼於當來經六十八俱胝大劫勤修菩",
    "T07n0220_405:0028c16": "薩行，妙法花劫中當得作佛，皆同一號，謂",
    "T07n0220_405:0028c17": "覺分花如來、應、正等覺、明行圓滿、善逝、世間解、",
    "T07n0220_405:0028c18": "無上丈夫、調御士、天人師、佛、薄伽梵。」",
    "T07n0220_405:0028c19": "大般若波羅蜜多經卷第四百五"
}