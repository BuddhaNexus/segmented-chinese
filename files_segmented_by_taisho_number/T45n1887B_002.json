{
    "T45n1887B_002:0743a16": "法界圖記叢髓錄卷下之一",
    "T45n1887B_002:0743a18": "文云。三釋文下意文。有七言三十句。此中大",
    "T45n1887B_002:0743a19": "分有三。初十八句約自利行。次四句明利他",
    "T45n1887B_002:0743a20": "行。次八句辨行者修行方便及得利益。就初",
    "T45n1887B_002:0743a21": "門中有二。初四句現示證分。二次十四句現",
    "T45n1887B_002:0743a22": "緣起分。此中初二句指緣起體。二次二句約",
    "T45n1887B_002:0743a23": "陀羅尼理用。以辨攝法分齊。三次二句即事",
    "T45n1887B_002:0743a24": "法。明攝法分齊。四次四句約世時示攝法分",
    "T45n1887B_002:0743a25": "齊。五次二句約位。以彰攝法分齊。六次二句",
    "T45n1887B_002:0743a26": "總論上意。雖六門不同。而唯現緣起陀羅尼",
    "T45n1887B_002:0743a27": "法。初云緣起體者。即是一乘陀羅尼法一即",
    "T45n1887B_002:0743a28": "一切一切即一。無障礙法界法也。今且約一",
    "T45n1887B_002:0743a29": "門現緣起義。所謂緣起者。大聖攝生欲令契",
    "T45n1887B_002:0743b01": "理捨事。凡夫見事即迷於理。聖人得理既無",
    "T45n1887B_002:0743b02": "於事。故今舉實理以會迷情。令諸有情知事",
    "T45n1887B_002:0743b03": "即無。即事會理故。興此教。故地論云。自相",
    "T45n1887B_002:0743b04": "者有三種。一者報相。名色共阿梨耶識生。如",
    "T45n1887B_002:0743b05": "經於三界地復有芽生。所謂名色共生故。名",
    "T45n1887B_002:0743b06": "色共生者名色共彼生故。二者彼因相者是",
    "T45n1887B_002:0743b07": "名色不離。彼依彼共生故。知經不離故。三者",
    "T45n1887B_002:0743b08": "彼果次第相從六入。乃至於有如經此名色",
    "T45n1887B_002:0743b09": "增長已成六入聚。乃至有因緣故有生老病",
    "T45n1887B_002:0743b10": "死憂悲苦惱。如是眾生生長苦聚。是中離我",
    "T45n1887B_002:0743b11": "我所。無如無覺如草木也。此中離我我所者",
    "T45n1887B_002:0743b12": "此二示空。無知無覺者。自體無我故。如草木",
    "T45n1887B_002:0743b13": "者。示非眾生數故。當知十二因緣等。即自體",
    "T45n1887B_002:0743b14": "性空。依彼阿賴耶識生。梨耶微細。自體無我。",
    "T45n1887B_002:0743b15": "生十二因緣。十二因緣亦皆無我故。緣生等",
    "T45n1887B_002:0743b16": "無有別法。佛舉緣起觀門。以會諸法一切無",
    "T45n1887B_002:0743b17": "分別即成實性。故地論云。隨順觀世諦即入",
    "T45n1887B_002:0743b18": "第一義諦。是其事也。此義在三乘。亦通一",
    "T45n1887B_002:0743b19": "乘。何以故。一乘所目故。若約別教一乘。略",
    "T45n1887B_002:0743b20": "說十門。所謂因緣有分次第故。一心所攝故。",
    "T45n1887B_002:0743b21": "自業成故。不相捨離故。三道不斷故。觀先後",
    "T45n1887B_002:0743b22": "際故。三苦集故。因緣生故。因緣生滅縛故。隨",
    "T45n1887B_002:0743b23": "順有盡觀故。如是十番十二因緣一乘義攝。",
    "T45n1887B_002:0743b24": "何故十數說。欲現無量故。問。十番因緣。為當",
    "T45n1887B_002:0743b25": "前後。為當一時耶。答。即前後即無前後。所以",
    "T45n1887B_002:0743b26": "得知。門不同故。即前後六相成故。即無前後。",
    "T45n1887B_002:0743b27": "其義云何。十番雖別。而同成無我。故纓絡經",
    "T45n1887B_002:0743b28": "十番因緣三乘義攝。何以故。准教差別不同。",
    "T45n1887B_002:0743b29": "廣義如地論說。如十二因緣說。餘緣生諸法。",
    "T45n1887B_002:0743c01": "准例可解。二陀羅尼法者如下說。三即事攝",
    "T45n1887B_002:0743c02": "法者。現因陀羅尼及微細故。廣義如經。四約",
    "T45n1887B_002:0743c03": "世時者。所謂九世者。過去過去過去現在過",
    "T45n1887B_002:0743c04": "去未來現在過去現在現在現在未來未來過",
    "T45n1887B_002:0743c05": "去未來現在未來未來世。三世相即及與相",
    "T45n1887B_002:0743c06": "入成。其一念總別合明故。為十世一念者。約",
    "T45n1887B_002:0743c07": "事念說也。五約位者。以六相方便隨義消息",
    "T45n1887B_002:0743c08": "可解也。六相者亦如上說問於緣起一言中",
    "T45n1887B_002:0743c09": "諸法無二即現了手。何須多門。答。體解即是",
    "T45n1887B_002:0743c10": "不須遠。求。是故經云。婬怒癡性即是菩提。如",
    "T45n1887B_002:0743c11": "是等迷之極遠。是故佛教七種苦諦。以外別",
    "T45n1887B_002:0743c12": "有菩提。三無數劫。如說修行乃可得度。為迷",
    "T45n1887B_002:0743c13": "之者。須多門說。問。若如是者。法門無數。何",
    "T45n1887B_002:0743c14": "故唯六門說耶。答。以六門說諸法。准例應可",
    "T45n1887B_002:0743c15": "解。故略如是說。其實如言。六冥然無分別者。",
    "T45n1887B_002:0743c16": "緣起法法如是故。準上可思。二就利他行中",
    "T45n1887B_002:0743c17": "海印者。約喻得名。何者大海極深明淨徹底。",
    "T45n1887B_002:0743c18": "天帝共阿修羅鬪諍時。一切兵眾一切兵具。",
    "T45n1887B_002:0743c19": "於中現現了了分明。如印文字故名海印。能",
    "T45n1887B_002:0743c20": "人三昧亦復如是。窮證法性無有源底。究竟",
    "T45n1887B_002:0743c21": "清淨湛然明白。三種世間於中現現。名曰海",
    "T45n1887B_002:0743c22": "印。繁者熾盛義故。出者涌出無盡故。如意者",
    "T45n1887B_002:0743c23": "從喻得名。如意寶王無心而雨寶。益生隨緣",
    "T45n1887B_002:0743c24": "無窮。釋迦如來善巧方便亦復如是。一音所",
    "T45n1887B_002:0743c25": "暢應眾生界。滅惡生善利益眾生。隨何用處",
    "T45n1887B_002:0743c26": "無不如意。故名如意。三約修行方便者。此中",
    "T45n1887B_002:0743c27": "有三。明修行方便。二辯得利益。初門行者者。",
    "T45n1887B_002:0743c28": "謂見聞一乘普法已去未滿圓證普法已還。即",
    "T45n1887B_002:0743c29": "是此約別教一乘說也。若約方便一乘說。五",
    "T45n1887B_002:0744a01": "乘總是入一乘攝。何以故。以一乘所流。一乘所",
    "T45n1887B_002:0744a02": "目。一乘方便故。若約此義總攝五乘一乘。修",
    "T45n1887B_002:0744a03": "行者亦得。所流所目者。約緣起道理。語方便",
    "T45n1887B_002:0744a04": "者約智語。何以故。進趣不住名曰不迴心者。",
    "T45n1887B_002:0744a05": "不名方便。故亦可約聖者意說。何以故。以善",
    "T45n1887B_002:0744a06": "巧方便引接眾生故。如五乘說。人法因果解",
    "T45n1887B_002:0744a07": "行理事教義等。一切諸法准例如是。問。所謂",
    "T45n1887B_002:0744a08": "五乘等法。為是能詮教法耶。為是所詮之義",
    "T45n1887B_002:0744a09": "耶。答。能詮所詮一切諸法皆在言中。其義如",
    "T45n1887B_002:0744a10": "何。所詮之法言相皆絕。諸佛世尊。以大慈悲",
    "T45n1887B_002:0744a11": "本願力故。諸佛家法法如是故。施設言教為",
    "T45n1887B_002:0744a12": "眾生說。以是義故教綱所攝一切諸法。皆悉",
    "T45n1887B_002:0744a13": "在言。是故經云。一切諸法但有名字。即其義",
    "T45n1887B_002:0744a14": "也。問證令之法言相不及。言教之法在於事",
    "T45n1887B_002:0744a15": "中者。證教兩法常在二邊過。答。若約情說。證",
    "T45n1887B_002:0744a16": "教兩法常在二邊。若約理云。證教兩法舊來",
    "T45n1887B_002:0744a17": "中道一無分別。所以得知。遍計無相。依他無",
    "T45n1887B_002:0744a18": "生。真實無性。三種自性常在中道。三法以外",
    "T45n1887B_002:0744a19": "更無證教。是故當知。一無分別。是故至人得",
    "T45n1887B_002:0744a20": "此理故。名相不及。為眾生說故。言在事中。故",
    "T45n1887B_002:0744a21": "經偈云。一切諸如來。無有說佛法。隨其所應",
    "T45n1887B_002:0744a22": "化。而為演說法。即其義也。是故聖者。隨遍計",
    "T45n1887B_002:0744a23": "故建立三性。且安窮心。漸漸已後現三無性。",
    "T45n1887B_002:0744a24": "覺悟夢人。此即聖者大善巧也。問。如攝論云。",
    "T45n1887B_002:0744a25": "遍計所執凡夫境界。依他真實聖智境界。何",
    "T45n1887B_002:0744a26": "故聖者隨遍計耶。答。遍計諸法顛倒故有。是",
    "T45n1887B_002:0744a27": "故論云。凡夫境界畢竟空故。無所可對。是故",
    "T45n1887B_002:0744a28": "論中非聖境界。非謂知空非聖境界。是故聖",
    "T45n1887B_002:0744a29": "者慈悲方便。隨眼病故。言說空花。有何防。難",
    "T45n1887B_002:0744b01": "意在於此。依他起相從因緣生。無有自性。離",
    "T45n1887B_002:0744b02": "二邊過。與無我同圓成實性。平等法性圓融。",
    "T45n1887B_002:0744b03": "彼此不可分別。舊來一味。以此義故分別不",
    "T45n1887B_002:0744b04": "及。是故論云。聖智境界別意如是。若約實說。",
    "T45n1887B_002:0744b05": "三種自性皆是凡夫境界。何以故。隨情說事",
    "T45n1887B_002:0744b06": "安立三故。三種自性即是聖智境界。何以故。",
    "T45n1887B_002:0744b07": "隨智現理非安立故。是故經中。亦有處三性。",
    "T45n1887B_002:0744b08": "以外別立三無性。所以者何。隨情安立。約解",
    "T45n1887B_002:0744b09": "門故。別立三無性隨智現理。約行門故。三性",
    "T45n1887B_002:0744b10": "以外不立三無性。尚二性以外無有真實。何",
    "T45n1887B_002:0744b11": "況三性以外別有三無性。所以得知。無相等",
    "T45n1887B_002:0744b12": "智現前。究竟無法可對。唯在中道故。是故須",
    "T45n1887B_002:0744b13": "解立教所由。問。如上所言。證分之法及緣起",
    "T45n1887B_002:0744b14": "分法。有何差別。答。別不別。其義云何。證分之",
    "T45n1887B_002:0744b15": "法約實相說。唯證所知緣起分法。為眾生說",
    "T45n1887B_002:0744b16": "與緣相應。是故全別緣起之法。從眾緣生。無",
    "T45n1887B_002:0744b17": "有自性。與本不異。是故不別。問。若如是者。",
    "T45n1887B_002:0744b18": "以自所證為眾生。與末不異。尋常差別耶。答。",
    "T45n1887B_002:0744b19": "亦得其義。若為所證在言。與末不異。言說在",
    "T45n1887B_002:0744b20": "證。與本不異。與本不異故。用而常寂。說而",
    "T45n1887B_002:0744b21": "不說。與末不異故。寂而常用。不說而說。不",
    "T45n1887B_002:0744b22": "說而說故。不說即非不說。說而不說故。說即",
    "T45n1887B_002:0744b23": "非說。說即非說故。說即不可得。不說即非不",
    "T45n1887B_002:0744b24": "說故。不說即非不說。二俱不可得故。二俱不",
    "T45n1887B_002:0744b25": "相防。以此義故。說與不說等無差別。生與不",
    "T45n1887B_002:0744b26": "生等無差別。動與不動等無差別。一切差別",
    "T45n1887B_002:0744b27": "相對法門。准例如是。是故經云。有為無為一",
    "T45n1887B_002:0744b28": "切諸法有佛無佛性相常住。無有變異。是其",
    "T45n1887B_002:0744b29": "義也。亦可。正說法中。言說以外更無別義。以",
    "T45n1887B_002:0744c01": "言為義。正義法中。正義以外更無別言。以義",
    "T45n1887B_002:0744c02": "為言。以義為言故。言無非義。以言為義故。義",
    "T45n1887B_002:0744c03": "無非言。義無非言故。義即非義言。無非義故。",
    "T45n1887B_002:0744c04": "言即非言。言即非言。義即非義故。二俱不可",
    "T45n1887B_002:0744c05": "得。是故一切法本來在中道。中道者通言非",
    "T45n1887B_002:0744c06": "言。何以故。諸法實相不在言中。離名性故。言",
    "T45n1887B_002:0744c07": "說之法不在真性。在機益故。在機益故。名無",
    "T45n1887B_002:0744c08": "真性離名性故。名而無名。名而無名故。以名。",
    "T45n1887B_002:0744c09": "求實實不可得。名無真性故。名而無我同。名",
    "T45n1887B_002:0744c10": "而無我同故。名性不可得。以此義故。二俱不",
    "T45n1887B_002:0744c11": "可得。唯證所知非餘境界。是故經云。一切諸",
    "T45n1887B_002:0744c12": "法唯佛所知。非我境界。問。前後兩義有何差",
    "T45n1887B_002:0744c13": "別。答。前義以本末相即相融。現中道義。後義",
    "T45n1887B_002:0744c14": "以名義互為客。現無我義。所現道理不異。能",
    "T45n1887B_002:0744c15": "詮方便別。此則本末相資。名義互客開導眾",
    "T45n1887B_002:0744c16": "生。令致自體無名真源。能化所化宗要在此。",
    "T45n1887B_002:0744c17": "問。此義當頓教宗。何故此間說。答。如上說。",
    "T45n1887B_002:0744c18": "說與不說等無差別。何以故。總是實德故。無",
    "T45n1887B_002:0744c19": "有妨難。且護分別故順三乘說。蓋是智者勝",
    "T45n1887B_002:0744c20": "妙能也。如上證分及緣起分義。當論中義大",
    "T45n1887B_002:0744c21": "教大也。背反分別得無分別。名曰無緣。順理",
    "T45n1887B_002:0744c22": "不住故。名善巧。如說修行得聖者意故。名為",
    "T45n1887B_002:0744c23": "提。如意如前。歸家者證本性故。家者何義陰",
    "T45n1887B_002:0744c24": "覆義。住處義故。所謂法性真空覺者所住故。",
    "T45n1887B_002:0744c25": "名曰為宅。大悲善巧。陰覆眾生。名曰為舍。此",
    "T45n1887B_002:0744c26": "義在三乘。一乘方究竟。何以故。應法界故。所",
    "T45n1887B_002:0744c27": "謂法界陀羅尼家。及因陀羅尼家。微細家等。",
    "T45n1887B_002:0744c28": "此是聖者所依住故。名曰為家。隨分者。未滿",
    "T45n1887B_002:0744c29": "義故。資糧者助菩提分故。如下經。離世間品",
    "T45n1887B_002:0745a01": "中。二千答等是也。",
    "T45n1887B_002:0745a02": "初云。緣起體(至)准例可解。大記云。初云緣起",
    "T45n1887B_002:0745a03": "體者即是一乘陀羅尼等者。緣起之體通十",
    "T45n1887B_002:0745a04": "普法。然云真性唯約有情門者。以下文云。今",
    "T45n1887B_002:0745a05": "且約一門現緣起義。而約十二支解釋故也。",
    "T45n1887B_002:0745a06": "問。前以行實滿義配證分者云何。答。若有行",
    "T45n1887B_002:0745a07": "者。唯依證分而修。唯依教分而修。則非實行",
    "T45n1887B_002:0745a08": "也。和尚之意。則雙踐證教而修。為實行故爾",
    "T45n1887B_002:0745a09": "也。以證滿義配緣起分者云何。如示總相所",
    "T45n1887B_002:0745a10": "具法時。開其別相。如是欲現證分之中滿足",
    "T45n1887B_002:0745a11": "法故。辨真性故爾也。",
    "T45n1887B_002:0745a12": "法記云。且約一門現緣起義者。指真性也。問。",
    "T45n1887B_002:0745a13": "何故不釋法性真辨真性耶。答。以彼證分不",
    "T45n1887B_002:0745a14": "可指示故也。大聖攝生等者。比如醉人見庭",
    "T45n1887B_002:0745a15": "中杌。謂為實鬼。如是眾生迷其十二有支。即",
    "T45n1887B_002:0745a16": "是甚深真性之體。計為生死之法。是故大聖",
    "T45n1887B_002:0745a17": "起大悲慈。令其得知十二有支。即是甚深真",
    "T45n1887B_002:0745a18": "性之體故。云令諸有情知事即無。即事會理",
    "T45n1887B_002:0745a19": "也。大聖通見杌與鬼耶。答爾也。以下文云。聖",
    "T45n1887B_002:0745a20": "人隨病眼故。言說空花。有何防難。故知通見",
    "T45n1887B_002:0745a21": "也。論云。自相等者。自相者指自身也。報相",
    "T45n1887B_002:0745a22": "者唯是色時。非是報也。唯是心時亦非是報。",
    "T45n1887B_002:0745a23": "約此心之抱不淨色時。為報相也。名色者。非",
    "T45n1887B_002:0745a24": "色四陰無相溟漠。非名莫現故。云名也。色相",
    "T45n1887B_002:0745a25": "麁故。當體云色也。又釋唯是心時不可立名。",
    "T45n1887B_002:0745a26": "唯是色時亦不立名。但約此心把不淨色之",
    "T45n1887B_002:0745a27": "初剎那。目為人身。目為馬身故。云名色也。共",
    "T45n1887B_002:0745a28": "阿梨耶識生者。求生中有將種子藏梨耶識",
    "T45n1887B_002:0745a29": "生。猶如有人帒中盛物。將去水中將去火中。",
    "T45n1887B_002:0745b01": "隨意往也。本識如田。無明反行如下種子。所",
    "T45n1887B_002:0745b02": "下種子是生五果之種也。愛取二支如土與",
    "T45n1887B_002:0745b03": "水。其有支則是能生。生老死之業也。其生老",
    "T45n1887B_002:0745b04": "死則是所生果也。問。五果是種耶。答五果非",
    "T45n1887B_002:0745b05": "種。但能生五種之種也。問。五果之種是何。答",
    "T45n1887B_002:0745b06": "梨耶識中三性種也。此種在於第三識支位",
    "T45n1887B_002:0745b07": "中。是故此種合為識也。於三界地復有芽生",
    "T45n1887B_002:0745b08": "者。此是諸聖最起甚深大悲憂之處也。復者",
    "T45n1887B_002:0745b09": "往而復來。往而復來故云復也。彼因相者。彼",
    "T45n1887B_002:0745b10": "因者黎耶識也。相者名色也。彼果次第相者。",
    "T45n1887B_002:0745b11": "於中有六支也。此二示空等者。約色而推色",
    "T45n1887B_002:0745b12": "無病苦。約心而推心無病苦。如是無知無覺",
    "T45n1887B_002:0745b13": "故。自體無我也。非眾生數者。色與心合方得",
    "T45n1887B_002:0745b14": "處處受生。若色心離。而但是色時。不得受生",
    "T45n1887B_002:0745b15": "故。云非眾生數也。即成實性者。一塵無自性。",
    "T45n1887B_002:0745b16": "以一切法為自性故。無有一法非一塵性。是",
    "T45n1887B_002:0745b17": "故云成實性也。此塵即是海印之體故云實",
    "T45n1887B_002:0745b18": "性也。隨順觀世諦等者。猶如水中攝入諸像。",
    "T45n1887B_002:0745b19": "是自利故。為真諦。水還現像。是利他故。為俗",
    "T45n1887B_002:0745b20": "諦也。是故若順世俗。即得入真也。以第一義",
    "T45n1887B_002:0745b21": "諦向外之義為俗諦。十二因緣故隨順觀世",
    "T45n1887B_002:0745b22": "諦。即入第一義諦也。",
    "T45n1887B_002:0745b23": "探玄云。第二具足諸苦中有三。初現十二",
    "T45n1887B_002:0745b24": "緣相。二如是下結成苦聚。三是中下明緣",
    "T45n1887B_002:0745b25": "體空彰有是倒。論中。於前初段內。前之三",
    "T45n1887B_002:0745b26": "支合為一分。二於三界下辨後九支。於中",
    "T45n1887B_002:0745b27": "論主分為三相。一自相。二同相。三顛倒相。",
    "T45n1887B_002:0745b28": "釋有二門。一約分位。二約隨義。前中自相",
    "T45n1887B_002:0745b29": "者。謂明現在因緣體狀故。二同相者。謂未",
    "T45n1887B_002:0745c01": "來因緣同現在故。理實現在亦有生老等。",
    "T45n1887B_002:0745c02": "未來亦有識名色等。今約分位分相故立",
    "T45n1887B_002:0745c03": "二相。三顛倒者。現緣體實空現執有是倒。",
    "T45n1887B_002:0745c04": "二約隨義者。一約從因生微細行相。是緣",
    "T45n1887B_002:0745c05": "起自相。二約果相。現彰緣起過患。遍通果",
    "T45n1887B_002:0745c06": "位故。云同相三緣實無我妄取為倒。問。同",
    "T45n1887B_002:0745c07": "相中二支。一向是果一向現行。自相七支",
    "T45n1887B_002:0745c08": "為現果為因種。設爾何失。俱有過故。若取",
    "T45n1887B_002:0745c09": "因種。則不應言三界地生芽。若取現果。即",
    "T45n1887B_002:0745c10": "彼前四不異生等。後三復非所生果攝。答。",
    "T45n1887B_002:0745c11": "此等並是現生果位。却談因。名以現自相。",
    "T45n1887B_002:0745c12": "就自相七支內論分為三。一報相。名色共",
    "T45n1887B_002:0745c13": "阿黎耶識生者。謂名色支中。有義通攝一",
    "T45n1887B_002:0745c14": "切名言種子。阿賴耶即識支通有三義。一",
    "T45n1887B_002:0745c15": "依雜集論第四。以業種為識支故。屬能引",
    "T45n1887B_002:0745c16": "識種入名支攝。是故此文前三支一處釋",
    "T45n1887B_002:0745c17": "者。以俱是能引故。二以本識種為識支。是",
    "T45n1887B_002:0745c18": "故此中識種及名色等種。為惑業引潤力",
    "T45n1887B_002:0745c19": "故。起此種子。令生苦果。三現行第八亦是",
    "T45n1887B_002:0745c20": "識支。是故此中因相。云名色不離本識故。",
    "T45n1887B_002:0745c21": "謂此共識所生名色生已。依於現行第八。",
    "T45n1887B_002:0745c22": "為彼執持故名因相。理實此中識等五種。",
    "T45n1887B_002:0745c23": "由前熏發同特而生。但依當來現起分位。",
    "T45n1887B_002:0745c24": "有次第故。說為前後。是故名為彼果次第",
    "T45n1887B_002:0745c25": "相也。愛取有三。雖非所生。然正生時具有",
    "T45n1887B_002:0745c26": "此。故唯識論說。生引同時是此義也(云云)。",
    "T45n1887B_002:0745c27": "此明本識與能依和合。名為報相。二現能",
    "T45n1887B_002:0745c28": "依無體於於所依故。說此識名為因相。三",
    "T45n1887B_002:0745c29": "能依相盡唯所依。轉轉入彼位名果。亦以",
    "T45n1887B_002:0746a01": "本識轉為此果。是故漸略餘相。皆盡唯有",
    "T45n1887B_002:0746a02": "識在。此上約始教。若約終教。則此本識是",
    "T45n1887B_002:0746a03": "如來藏。初則與染和合。次則染法依真。後",
    "T45n1887B_002:0746a04": "乃染不異真。故唯真轉也。如是因緣下。結",
    "T45n1887B_002:0746a05": "苦聚也。是中無我下。現顛倒相。並如論",
    "T45n1887B_002:0746a06": "釋。",
    "T45n1887B_002:0746a07": "觀師十二因緣觀云。十二因緣者乃是生",
    "T45n1887B_002:0746a08": "死大樹。亦名生死大河。何故名樹如世間",
    "T45n1887B_002:0746a09": "樹。有根莖枝葉花果相續而生。十二因緣",
    "T45n1887B_002:0746a10": "亦復如是。過去有二因。名之為根。二因者。",
    "T45n1887B_002:0746a11": "一無明支。二行支。現在有五果。五果者。",
    "T45n1887B_002:0746a12": "一識支。二名色支。三六入支。四觸支。五受",
    "T45n1887B_002:0746a13": "支。現在有三因。三因者。一愛支。二取支。",
    "T45n1887B_002:0746a14": "三有支。未來有二報。二報一生支二老死",
    "T45n1887B_002:0746a15": "支。過去二因中一無明支者。謂過去一切",
    "T45n1887B_002:0746a16": "煩惱名無明支。又云。於緣不了名無明。二",
    "T45n1887B_002:0746a17": "行支者。謂一切身口意善惡等業悉皆名",
    "T45n1887B_002:0746a18": "行。以無明故發生於行。無明與行二種是",
    "T45n1887B_002:0746a19": "過去二因也。行者生死業也。此二能感現",
    "T45n1887B_002:0746a20": "在五果故。名之為根。現在五果中。一識支",
    "T45n1887B_002:0746a21": "者。以有過去行業發起現在識神。初受生",
    "T45n1887B_002:0746a22": "時。入胎一念心。名之為識。二名色支者。以",
    "T45n1887B_002:0746a23": "有受生識故。發起名色。名色者五蘊也。謂",
    "T45n1887B_002:0746a24": "第二念已去心也。與父母赤白精血和合。",
    "T45n1887B_002:0746a25": "乃至百日諸包未開。但是肉團。未成眼耳",
    "T45n1887B_002:0746a26": "鼻舌相。但有色心故名名色。三六入支者。",
    "T45n1887B_002:0746a27": "由名色故發生六入。六入者。六根通住識",
    "T45n1887B_002:0746a28": "道故為六入。此謂在胎內百日已外也。肉",
    "T45n1887B_002:0746a29": "團之內。起業生風吹肉團開敷。變作諸根",
    "T45n1887B_002:0746b01": "相名為六入支。四觸支者。由六入故發生",
    "T45n1887B_002:0746b02": "根塵識等。三事和合觸對名觸。此謂出胎",
    "T45n1887B_002:0746b03": "已去兩歲也。未分別餘塵。但能覺飢渴熱",
    "T45n1887B_002:0746b04": "寒犯火觸毒。則啼哭之名為觸支。五受支",
    "T45n1887B_002:0746b05": "者。由觸境故發生於受。領納名為受。此謂",
    "T45n1887B_002:0746b06": "兩歲已去。心漸分別諸塵。五六歲已來。名",
    "T45n1887B_002:0746b07": "為受支。此五支酬過去二因。名為現在五",
    "T45n1887B_002:0746b08": "果。如世間樹。既有樹身。須有枝柯花果。愛",
    "T45n1887B_002:0746b09": "取有三因。復感未來生老病死二報。現在",
    "T45n1887B_002:0746b10": "三因中。一愛支者。由領納故發生於愛。於",
    "T45n1887B_002:0746b11": "緣起染名為愛也。此謂七歲已去十五已",
    "T45n1887B_002:0746b12": "來。愛花貪果。心欲追求。名之為愛。二取",
    "T45n1887B_002:0746b13": "支者。由染愛故發生於取。於緣染入有所",
    "T45n1887B_002:0746b14": "執故。名之為取。三有支者。由取着故發起",
    "T45n1887B_002:0746b15": "於有。身口意造作。能招未來有。以未來果",
    "T45n1887B_002:0746b16": "目為現在。三因故名有也。此謂隨其所取",
    "T45n1887B_002:0746b17": "財色殺盜邪婬。取得入手稱遂本心。憶思",
    "T45n1887B_002:0746b18": "成業。能有當來果。名為有支。如花結果。",
    "T45n1887B_002:0746b19": "此花能生後果。復名為因。既有其因。能感",
    "T45n1887B_002:0746b20": "未來兩報。兩報者。一生支。由現在發起。令",
    "T45n1887B_002:0746b21": "有未來受生。於法始起。名為生也。二老死",
    "T45n1887B_002:0746b22": "支者。由有生故起於老死。生是老死之緣",
    "T45n1887B_002:0746b23": "故。生緣。老死此二支是後生果。果復為因。",
    "T45n1887B_002:0746b24": "因果相生猶如大樹。一切眾生皆為十二",
    "T45n1887B_002:0746b25": "因緣。漂沒流轉。隨逐生死往來三界。牢獄",
    "T45n1887B_002:0746b26": "之中受苦無窮。如世間河漂沒相似。凡",
    "T45n1887B_002:0746b27": "夫不覺故。智者了達則不從流。修道斷除",
    "T45n1887B_002:0746b28": "即得出離。夫十二因緣者。生死繫縛之因",
    "T45n1887B_002:0746b29": "緣也。必須滅此因緣。乃得兌於生死。是",
    "T45n1887B_002:0746c01": "故經云。無明滅則行滅。乃至生滅則老死",
    "T45n1887B_002:0746c02": "滅。滅此因緣要須修道。問。云何修道。答。推",
    "T45n1887B_002:0746c03": "求十二因緣根本乃是無明。因無明故起",
    "T45n1887B_002:0746c04": "煩惱業。因業故起果報。有果報故有苦。皆",
    "T45n1887B_002:0746c05": "因無明為根本。流轉生死分離三世如樹",
    "T45n1887B_002:0746c06": "如河。智者了知。欲伐其根及斷其源。猶如",
    "T45n1887B_002:0746c07": "伐樹。先伐其根。亦如斷水。先斷其源。今欲",
    "T45n1887B_002:0746c08": "伐斷十二因緣樹河。先斷無明。問。無明何",
    "T45n1887B_002:0746c09": "者是。答不覺心是。以不覺故妄起分別。心",
    "T45n1887B_002:0746c10": "外見境。謂有謂無。謂是謂非。謂得謂失。諸",
    "T45n1887B_002:0746c11": "果報法身心等苦。皆是無明之力。我今欲",
    "T45n1887B_002:0746c12": "斷無明。先須自覺心源。隨心所起一切妄",
    "T45n1887B_002:0746c13": "想。皆從不覺心生。今須知自心之本性。無",
    "T45n1887B_002:0746c14": "生無滅無來無往。何得知。一切妄念忽然",
    "T45n1887B_002:0746c15": "妄起。覺則不生。云何名覺。如貪嗔癡起",
    "T45n1887B_002:0746c16": "時。還以自心觀察思量推求。此貪嗔癡有",
    "T45n1887B_002:0746c17": "何形狀。為青為黃。為過去為未來為現在。",
    "T45n1887B_002:0746c18": "為在內外中間。推。求貪嗔癡都無形狀。若",
    "T45n1887B_002:0746c19": "貪嗔癡本來是有。今日覺時亦應可見。今",
    "T45n1887B_002:0746c20": "覺即無。故知。由不覺故忽然妄起。覺則不",
    "T45n1887B_002:0746c21": "生故。覺是無明對治。此覺現在無明不得",
    "T45n1887B_002:0746c22": "在心。以無無明故。一切妄想煩惱不生。煩",
    "T45n1887B_002:0746c23": "惱不生故。業不生。業不生故。無過去二因。",
    "T45n1887B_002:0746c24": "無二因故。現在五果不生。五果不生故。愛",
    "T45n1887B_002:0746c25": "取有三因不生。三因不生故。未來二報不",
    "T45n1887B_002:0746c26": "生。名斷十二因緣大樹。涸十二因緣大河。",
    "T45n1887B_002:0746c27": "此十二因緣無處。名為涅槃。此自覺聖智。",
    "T45n1887B_002:0746c28": "名為菩提。",
    "T45n1887B_002:0746c29": "真記云。大聖攝生欲令契理捨事等者。此約",
    "T45n1887B_002:0747a01": "同教義云也。一報相者。如來藏與染和合成",
    "T45n1887B_002:0747a02": "名色報。如大海水因風成波也。二彼因相者。",
    "T45n1887B_002:0747a03": "所起名色。即是如來藏真識。如所起波即是",
    "T45n1887B_002:0747a04": "水也。三彼果次第相者。彼所起果無有餘物。",
    "T45n1887B_002:0747a05": "唯一真心之所迴轉。如差別波。波唯一海水",
    "T45n1887B_002:0747a06": "所迴轉也。此中離我我所者。唯一真心之體",
    "T45n1887B_002:0747a07": "無有餘物。何者是我。何是我所乎。非眾生數",
    "T45n1887B_002:0747a08": "者。猶如流水恒流不絕無厭捨時。由無念故",
    "T45n1887B_002:0747a09": "也。眾生亦爾。流轉生死無斷絕者。只由自體",
    "T45n1887B_002:0747a10": "無我故爾。是故云非眾生數也。黎耶微細者。",
    "T45n1887B_002:0747a11": "黎耶即如來藏故也。即成實性者。約三乘云",
    "T45n1887B_002:0747a12": "如來藏實性也。約一乘云甚深真性也。下云。",
    "T45n1887B_002:0747a13": "此義在三乘。亦通一乘故也。",
    "T45n1887B_002:0747a14": "古記云。林德入唐。得逢融順和尚。問云。一",
    "T45n1887B_002:0747a15": "乘中言黎耶者何耶。順曰。一切諸法皆以",
    "T45n1887B_002:0747a16": "黎耶為本。廣則無量。略則有五。謂一白淨",
    "T45n1887B_002:0747a17": "無記識。持三性種。二阿摩羅識。持恒沙德。",
    "T45n1887B_002:0747a18": "三性起識。持十普法。四法界安立識。持三",
    "T45n1887B_002:0747a19": "種世間法。五法界因陀羅識。持無盡因陀",
    "T45n1887B_002:0747a20": "羅尼法。全法界之有為。全法界之無為故",
    "T45n1887B_002:0747a21": "云黎耶。共善等三性及無為集起。",
    "T45n1887B_002:0747a22": "法記云。所謂因緣有分次第者。因緣者。生十",
    "T45n1887B_002:0747a23": "二支因緣也。有者三有也。分者十二支別也。",
    "T45n1887B_002:0747a24": "次第者。初無明支乃至最後老死支也。一心",
    "T45n1887B_002:0747a25": "所攝者。一心是能攝也。所攝是十二因緣也。",
    "T45n1887B_002:0747a26": "自業成者。簡他邪因。不簡自佛法中疎緣義",
    "T45n1887B_002:0747a27": "也。前門中云十二因緣是一心所作。恐有疑。",
    "T45n1887B_002:0747a28": "云唯一心作不待緣耶。故明要由業故。作十",
    "T45n1887B_002:0747a29": "二因緣也。不相捨離者。前支不離後支。後支",
    "T45n1887B_002:0747b01": "不離前支故也。前門現自因生中。增上緣之",
    "T45n1887B_002:0747b02": "成十二緣義。此觀現自因生中因緣之成十",
    "T45n1887B_002:0747b03": "二緣義三道不斷者。欲現不斷三道故。十",
    "T45n1887B_002:0747b04": "二支不相離也。觀先後際者。明前門中不斷",
    "T45n1887B_002:0747b05": "三道者。以過去無明生現在五果。以現在三",
    "T45n1887B_002:0747b06": "因生未來老死故也。三苦集者。現其以三際。",
    "T45n1887B_002:0747b07": "因得此具足三苦之身。此觀取因所得果以",
    "T45n1887B_002:0747b08": "立也。不取能生因也。因緣生者。因緣是俗諦",
    "T45n1887B_002:0747b09": "所依也。生是所生果法也。破因緣親疎偏力。",
    "T45n1887B_002:0747b10": "現全力生果義也。因緣生滅縛者。牒俗諦所",
    "T45n1887B_002:0747b11": "依也生者所生果法也。滅者即離因緣生果",
    "T45n1887B_002:0747b12": "之力義也。縛者順縛也。謂生則順縛於滅。滅",
    "T45n1887B_002:0747b13": "則順縛於生故。和尚云。生是無側之生。此生",
    "T45n1887B_002:0747b14": "即無生也。滅是無側之滅。此滅即無滅也。此",
    "T45n1887B_002:0747b15": "二無二。是滿足生滅也。以滅縛生時。生雖非",
    "T45n1887B_002:0747b16": "滅亦不離滅。猶如以繩縛置二人。雖不相離。",
    "T45n1887B_002:0747b17": "亦非合為一身。此則分喻。非是滿喻也。此中",
    "T45n1887B_002:0747b18": "生滅則今曰所用之法。現前為生。以本不生",
    "T45n1887B_002:0747b19": "為滅也。是故以滅縛生。滅是能縛。生是所",
    "T45n1887B_002:0747b20": "縛。以生縛滅亦如是也。此觀破前全力生果",
    "T45n1887B_002:0747b21": "之義。以現資於無力。無生之緣生果法義也。",
    "T45n1887B_002:0747b22": "又云。心惑者。世出世間心煩惱也。迷世間法。",
    "T45n1887B_002:0747b23": "名為世間心煩惱也。迷出世法。名出世間心",
    "T45n1887B_002:0747b24": "煩惱也。如是增執於所執法。迷其理事。名",
    "T45n1887B_002:0747b25": "為人法二我執也。此二我執。前第八觀治之",
    "T45n1887B_002:0747b26": "能迷之心。於此觀中治也。隨順有盡觀者。問。",
    "T45n1887B_002:0747b27": "何故此性起門中。以前緣起門。無力無生之",
    "T45n1887B_002:0747b28": "緣生空果之義。為所治耶。答。性起門中。空有",
    "T45n1887B_002:0747b29": "並現故。能治於前門偏空之執也。十番雖別",
    "T45n1887B_002:0747c01": "而同成無我者。一乘中以海印體為無我也。",
    "T45n1887B_002:0747c02": "如十二因說餘緣生諸法准例可解者。上來",
    "T45n1887B_002:0747c03": "直現法性。而機難得證故。改云真性指緣起",
    "T45n1887B_002:0747c04": "體。將欲令習。且約眾生十二支。以十番觀而",
    "T45n1887B_002:0747c05": "指示之。故餘一切法亦爾觀也。如是教誨故。",
    "T45n1887B_002:0747c06": "云准例可解也。",
    "T45n1887B_002:0747c07": "真記云。若約別教一乘略說十門者。前引論",
    "T45n1887B_002:0747c08": "云。隨順觀世諦即入第一義諦者是同教也。",
    "T45n1887B_002:0747c09": "今直辨十番意故。云若約別教一乘等也。若",
    "T45n1887B_002:0747c10": "以十番觀一無明支。則具三世間成一無明",
    "T45n1887B_002:0747c11": "支體故。不動過患即是性在中道之法也。如",
    "T45n1887B_002:0747c12": "一無明乃至老死等皆亦爾也。問。所觀如是",
    "T45n1887B_002:0747c13": "能觀云何。答。能觀亦爾。初一因緣有分中。具",
    "T45n1887B_002:0747c14": "攝餘九。餘九亦爾也。然雖各攝餘九。而初則",
    "T45n1887B_002:0747c15": "觀有分次第。二則觀十種性起心。乃至八因",
    "T45n1887B_002:0747c16": "緣九緣起十性起。如是為門別也。問。瓔珞經",
    "T45n1887B_002:0747c17": "十番與花嚴經十番何別耶。答。瓔珞經十番。",
    "T45n1887B_002:0747c18": "畫於一法界體。此經十番。則畫於無盡法界",
    "T45n1887B_002:0747c19": "故。云准教差別不同也。",
    "T45n1887B_002:0747c20": "大記云。真定德。於十番中以三生滅釋也。謂",
    "T45n1887B_002:0747c21": "前七遍計生滅。第八因緣生滅。後二道理生",
    "T45n1887B_002:0747c22": "滅也。林德以四生滅釋也。謂前因緣生滅。第",
    "T45n1887B_002:0747c23": "九緣起生滅。第十性起生滅。越情見處無住",
    "T45n1887B_002:0747c24": "生滅也。訓德以五生滅釋也。謂中間五觀。則",
    "T45n1887B_002:0747c25": "遍計生滅。第八因緣生滅。第九緣起生滅。第",
    "T45n1887B_002:0747c26": "十性起生滅。初二觀無住生滅也。今依訓德",
    "T45n1887B_002:0747c27": "之意釋。則無住生滅中。第二觀後半。是無住",
    "T45n1887B_002:0747c28": "體。初觀及第二觀初半。是無住位也。以其十",
    "T45n1887B_002:0747c29": "二緣相等為無住。別教中二十二位故也。",
    "T45n1887B_002:0748a01": "清涼第六地疏云。今經文內。略現十重窮",
    "T45n1887B_002:0748a02": "究性相。以現無盡非唯寄位同。於二乘言",
    "T45n1887B_002:0748a03": "十重者。一有支相續。二攝歸一心。三自業",
    "T45n1887B_002:0748a04": "助成四不相捨離。五三道不斷。六三際輪",
    "T45n1887B_002:0748a05": "迴。七三苦集成。八因緣生滅。九生滅繫縛。",
    "T45n1887B_002:0748a06": "十隨順無所有盡。各有逆順。即成二十故。",
    "T45n1887B_002:0748a07": "下經云。如是逆順觀察。逆則緣滅。順則緣",
    "T45n1887B_002:0748a08": "生(云云)。於緣起論。三觀者一相諦差別觀。",
    "T45n1887B_002:0748a09": "二大悲隨順觀。三一切相智觀。初但觀二",
    "T45n1887B_002:0748a10": "諦。有為無有我故。即大悲為首觀也。二悲",
    "T45n1887B_002:0748a11": "隨物增。即大悲增上觀。三即委悉窮究因",
    "T45n1887B_002:0748a12": "緣性相諸門觀故。即大悲滿足觀。初一下",
    "T45n1887B_002:0748a13": "同二乘一切智也。次一自現菩薩道相智。",
    "T45n1887B_002:0748a14": "後即上同諸佛一切種智。故涅槃云。十二",
    "T45n1887B_002:0748a15": "因緣下智觀故得聲聞菩提。中智觀故。得",
    "T45n1887B_002:0748a16": "緣覺菩提。上智觀故。得菩薩菩提。上上智",
    "T45n1887B_002:0748a17": "觀故。得佛菩提。初二菩提。即初觀意。餘",
    "T45n1887B_002:0748a18": "二各一可知。前約為物三皆稱悲。今約觀",
    "T45n1887B_002:0748a19": "心三皆智觀。是知。三句各有悲智相導融。",
    "T45n1887B_002:0748a20": "此三觀唯在一心。甚深般若於是而現。探",
    "T45n1887B_002:0748a21": "玄云。何者十觀一因緣分次第(云云)。十隨",
    "T45n1887B_002:0748a22": "順無所有盡。於中各有順觀逆觀故。有二",
    "T45n1887B_002:0748a23": "十門也。謂順觀大悲不住涅槃。逆觀大智",
    "T45n1887B_002:0748a24": "不住生死故。名不住道(云云)。一因緣分次第",
    "T45n1887B_002:0748a25": "中。正現有支無我。於中有二。初明倒執有",
    "T45n1887B_002:0748a26": "我妄起緣分。二明迷諸諦理起緣次第。初",
    "T45n1887B_002:0748a27": "中有三。一辨定無我。二迷成緣起。三(云云)。",
    "T45n1887B_002:0748a28": "初中二句。初言世間受身皆由著我者。反",
    "T45n1887B_002:0748a29": "舉惑情明我非理。若我理有著我。順理應",
    "T45n1887B_002:0748b01": "得出世。既生世間明我非理。二若離著我",
    "T45n1887B_002:0748b02": "即無生者。順舉解心明理非我。若理有我",
    "T45n1887B_002:0748b03": "離我。違理應生世間。既得出世。明理無",
    "T45n1887B_002:0748b04": "我。二明迷此無我起彼有支。於中先順觀",
    "T45n1887B_002:0748b05": "緣起。後逆觀無我(云云)。二一心所攝中。言",
    "T45n1887B_002:0748b06": "三界虛妄唯一心作。此之一文。諸論同引",
    "T45n1887B_002:0748b07": "證成唯識。今此所說。是何等心。云何名作。",
    "T45n1887B_002:0748b08": "今釋此義。依諸聖教說有多門。一相見俱",
    "T45n1887B_002:0748b09": "存故說唯識。二攝相歸見故說唯識。三攝",
    "T45n1887B_002:0748b10": "數歸王(云云)。四以末歸本。五攝相歸性。六",
    "T45n1887B_002:0748b11": "轉真成事。七理事俱融。八融事相入。九全",
    "T45n1887B_002:0748b12": "事相即。十帝網無礙。於中初三。約初教說。",
    "T45n1887B_002:0748b13": "次四約終頓說。後三約圓教中別教說。總",
    "T45n1887B_002:0748b14": "具十門。約同教說(云云)。三自業助成中。此",
    "T45n1887B_002:0748b15": "十二支皆有二義。一明自行相。二助成後",
    "T45n1887B_002:0748b16": "用。謂緣中癡惑是無明。自相與行作因。是",
    "T45n1887B_002:0748b17": "助成業。四不相捨離中。前能起後。離後無",
    "T45n1887B_002:0748b18": "前。後依前起。離前無後。不相離故。各無自",
    "T45n1887B_002:0748b19": "性。無性緣起如幻現前。五三道不斷中。如",
    "T45n1887B_002:0748b20": "淨意菩薩十二緣。論云。煩惱初八九業二",
    "T45n1887B_002:0748b21": "及與十餘七說為苦。三攝十二盡。從三故",
    "T45n1887B_002:0748b22": "生二。從二故生七。從七復生三。是故如輪",
    "T45n1887B_002:0748b23": "轉。一切世間法唯因果無人。但從於空法",
    "T45n1887B_002:0748b24": "還生於空法。解云。此辨三道相生現。二無",
    "T45n1887B_002:0748b25": "我。六分別先後際中。此十二支初二是能",
    "T45n1887B_002:0748b26": "引。次五是所引。次三是能生。後二是所生",
    "T45n1887B_002:0748b27": "(云云)。一依此經開能所引分。先際中際合",
    "T45n1887B_002:0748b28": "能所生。總為後際。以引遠故開之。生近故",
    "T45n1887B_002:0748b29": "合也。七三苦分別中有二門。一理實遍通",
    "T45n1887B_002:0748c01": "門(云云)。二隨相增現門。如此經說。謂初五",
    "T45n1887B_002:0748c02": "支遷流相現故稱行苦。觸受二種觸對生",
    "T45n1887B_002:0748c03": "苦故云苦苦。餘為壞苦者。但壞樂名壞苦。",
    "T45n1887B_002:0748c04": "老死支既無樂可壞。何故名壞苦耶。釋有",
    "T45n1887B_002:0748c05": "二。一樂壞為苦。望所壞說。二以壞是苦故",
    "T45n1887B_002:0748c06": "云壞苦。此老死支能壞生故。屬壞苦也。八",
    "T45n1887B_002:0748c07": "因緣生中。理實無明望行無因緣義。而言",
    "T45n1887B_002:0748c08": "因緣生行者有二義。一自種為因。無明為",
    "T45n1887B_002:0748c09": "緣。合說故云因緣。然隱彼親種現此勝緣",
    "T45n1887B_002:0748c10": "故。云無明因緣也。二但彼增上緣望自增",
    "T45n1887B_002:0748c11": "上果還是親因故說無明為行因緣。餘亦",
    "T45n1887B_002:0748c12": "如是。欲明果不自起。要從因緣。因緣形",
    "T45n1887B_002:0748c13": "奪。復各無性。是故言因緣生乃現無生。此",
    "T45n1887B_002:0748c14": "猶順觀逆觀一泯非生不生。可知(云云)。此",
    "T45n1887B_002:0748c15": "深觀中攝後三門合成四句。一不自生。二",
    "T45n1887B_002:0748c16": "不他生。三不共生。四不無因生。釋此四",
    "T45n1887B_002:0748c17": "句諸論不同。略有五說。一約破外道釋。謂",
    "T45n1887B_002:0748c18": "諸法不從冥諦。自性生故。云不自生。二不",
    "T45n1887B_002:0748c19": "從梵天自在天等生故。云不他生。三亦非",
    "T45n1887B_002:0748c20": "微塵大種和合生故。云不共生。四亦非無",
    "T45n1887B_002:0748c21": "因自然而起故。云不無因生。二約破二乘。",
    "T45n1887B_002:0748c22": "一謂諸法不定。從自同類因生故。云不自",
    "T45n1887B_002:0748c23": "生。二不定從異熟因生故。云不他生。三又",
    "T45n1887B_002:0748c24": "亦非彼俱有因生故云不共生。四小乘中。",
    "T45n1887B_002:0748c25": "許無明支前不正思惟托虛而起。似若無",
    "T45n1887B_002:0748c26": "因。今亦不爾故。離無因三。約法現空。一果",
    "T45n1887B_002:0748c27": "不自起名不自生。二自既不立。對誰辨他。",
    "T45n1887B_002:0748c28": "又他亦各自皆不成。自云何他生。故云不",
    "T45n1887B_002:0748c29": "他生。三自他因果既各不成故。云不共生。",
    "T45n1887B_002:0749a01": "四離因緣外無別果法故。云不無因生。此",
    "T45n1887B_002:0749a02": "上三重。如般若灯論及中論等說。四約因",
    "T45n1887B_002:0749a03": "緣形奪。對法論云。自種有故不從他。待",
    "T45n1887B_002:0749a04": "眾緣故非自作。無作用故不共生。有功能",
    "T45n1887B_002:0749a05": "故非無因。凡諸緣起双土二句已為甚深。",
    "T45n1887B_002:0749a06": "況總土四句。是故緣起最極甚深。五約緣",
    "T45n1887B_002:0749a07": "起無礙門。但因緣生果。因緣相望各有二",
    "T45n1887B_002:0749a08": "義。一全有力二全無力。謂因望於果有全",
    "T45n1887B_002:0749a09": "不生。緣必全生故。云因不生緣生故。二緣",
    "T45n1887B_002:0749a10": "望於果。亦全不生因必生故。云緣不生自",
    "T45n1887B_002:0749a11": "因生故。三二力不俱故不共生。四二無力",
    "T45n1887B_002:0749a12": "亦不俱故。不無因生。此門有二義。一據力",
    "T45n1887B_002:0749a13": "具有不有義故令相入。謂因有力時。緣必",
    "T45n1887B_002:0749a14": "無力。是故由因有力故能攝他。由緣無力",
    "T45n1887B_002:0749a15": "故能入他。會彼緣力總歸因力。名不他生。",
    "T45n1887B_002:0749a16": "雖言不他反現自生。因力歸緣不自亦爾。",
    "T45n1887B_002:0749a17": "反前思之。以二力二無力各不俱故。無彼",
    "T45n1887B_002:0749a18": "不相入。一力一無力相歸故恒時相入。以",
    "T45n1887B_002:0749a19": "不相障礙。增上緣寬故。一切諸法無不相",
    "T45n1887B_002:0749a20": "入。十忽品云。菩薩善觀緣起法。於一法中",
    "T45n1887B_002:0749a21": "解眾多法。眾多法中解了一法。良由此門",
    "T45n1887B_002:0749a22": "故也。二據體有空不空義故有相。即謂非",
    "T45n1887B_002:0749a23": "直因力歸緣明其相入。亦乃因體由緣現。",
    "T45n1887B_002:0749a24": "因性空攝同於緣。何者。謂若無緣即無因",
    "T45n1887B_002:0749a25": "故。以生果名因。無緣果不生。是時不名因。",
    "T45n1887B_002:0749a26": "明知。此因會歸彼緣。為不自生。是故緣是",
    "T45n1887B_002:0749a27": "有義無不能攝。因是空義無不受攝。因受",
    "T45n1887B_002:0749a28": "攝故癈已同緣。緣能攝故攝因同。已餘因",
    "T45n1887B_002:0749a29": "攝緣受等。並准思知。由此義故。諸法相即",
    "T45n1887B_002:0749b01": "無所障礙。上文云。知一即多多即一等。皆",
    "T45n1887B_002:0749b02": "此義也。是故無盡大緣起法無礙自在。皆",
    "T45n1887B_002:0749b03": "從此門而開現矣。九因緣縛說中。因緣生",
    "T45n1887B_002:0749b04": "縛者。謂此緣起互相縛住不得。是生以是",
    "T45n1887B_002:0749b05": "縛故。復非是滅。以一縛字。印此法體離",
    "T45n1887B_002:0749b06": "諸分別。然是緣起縛相亦離故。寄言以現",
    "T45n1887B_002:0749b07": "故云縛說。為明此縛。但在說中。此門現緣",
    "T45n1887B_002:0749b08": "起法事相。向盡理性將現極微妙處故論",
    "T45n1887B_002:0749b09": "云。隨順觀世諦即入第一義諦。是此門也。",
    "T45n1887B_002:0749b10": "十無所有盡中。明此有支虛相既盡。隨順",
    "T45n1887B_002:0749b11": "無所有。徹到第一義此現不壞俗。而恒真",
    "T45n1887B_002:0749b12": "也。故云無明因緣諸行生是隨順無所有。",
    "T45n1887B_002:0749b13": "問。無明生行。是順所有。何故乃言順無所",
    "T45n1887B_002:0749b14": "有。答。乘前諸門次第。至此現彼無明。正生",
    "T45n1887B_002:0749b15": "行時。即順無生入理故也(云云)。何故經中",
    "T45n1887B_002:0749b16": "順無。論名順有。釋經意。以緣歸理說。論意",
    "T45n1887B_002:0749b17": "以性從相說。各現別意故作是說(云云)。一",
    "T45n1887B_002:0749b18": "有支行列。二攝歸一心。三力用相生。四前",
    "T45n1887B_002:0749b19": "後相屬。五三道輪環。六三際因果。七三苦",
    "T45n1887B_002:0749b20": "過失。八從因無性。九似有若無。十泯同平",
    "T45n1887B_002:0749b21": "等。配結前十文現可見。",
    "T45n1887B_002:0749b22": "搜玄云。初因緣分次第觀治我見執(云云)。",
    "T45n1887B_002:0749b23": "二依止一心觀治彼外境自性執(云云)。三自",
    "T45n1887B_002:0749b24": "因觀治異計因緣執。四不捨離觀治因果",
    "T45n1887B_002:0749b25": "異時計。五三道觀治因緣癈事計理執。六",
    "T45n1887B_002:0749b26": "三際觀治無因執。七三苦觀治樂淨執。八",
    "T45n1887B_002:0749b27": "因緣觀治單因有力生果(云云)。因緣生理。",
    "T45n1887B_002:0749b28": "因有決定用。緣有發果。能方得法生。若但",
    "T45n1887B_002:0749b29": "因力無緣發果能者。其因六義不現在前",
    "T45n1887B_002:0749c01": "(云云)。又依小乘六因四緣。若依三乘。即十",
    "T45n1887B_002:0749c02": "因二十因等。若依一乘即隨法辨因為二。",
    "T45n1887B_002:0749c03": "因緣理事各別與法界等。今六因義唯一",
    "T45n1887B_002:0749c04": "乘能窮。此約別教說也。九因緣生滅縛觀。",
    "T45n1887B_002:0749c05": "此下二觀但治心惑。通義可知。謂因緣共",
    "T45n1887B_002:0749c06": "力能感果執(云云)。前因緣生果。生義是增",
    "T45n1887B_002:0749c07": "空義。是微為因緣。法順生迷增故。今緣縛",
    "T45n1887B_002:0749c08": "法空義。是增生力義。微為緣起法。順生",
    "T45n1887B_002:0749c09": "無分別智故。故下經云。緣起之法離有無",
    "T45n1887B_002:0749c10": "也。此雖無生力。以空義成故。離自性生。經",
    "T45n1887B_002:0749c11": "云。無住為本故。十無所有盡觀。所治局心",
    "T45n1887B_002:0749c12": "惑。亦可通諸使。俗諦通攝故。為執因緣。",
    "T45n1887B_002:0749c13": "但有應俗相。自體空義。不現在前故。是障",
    "T45n1887B_002:0749c14": "也(云云)。諸緣生法不起則已。起則双現。如",
    "T45n1887B_002:0749c15": "彼渴鹿見陽炎。水乾濕並彰。又如鏡像染",
    "T45n1887B_002:0749c16": "淨双現。此是正理。問。其所現空。為是真",
    "T45n1887B_002:0749c17": "諦。為是俗諦。又此觀法與前緣生。及以生",
    "T45n1887B_002:0749c18": "縛云何取別。答。因緣及縛唯成順有。今第",
    "T45n1887B_002:0749c19": "十觀空有俱順。又此空有並是俗諦。汎明",
    "T45n1887B_002:0749c20": "真俗此有多義。一體相相對。二空有相對。",
    "T45n1887B_002:0749c21": "如此分真俗。其義非一。若空有分真俗。有",
    "T45n1887B_002:0749c22": "則為俗。空則為真。即證智所知。若體相相",
    "T45n1887B_002:0749c23": "對。空有可以相論故。若約此義。俗諦通",
    "T45n1887B_002:0749c24": "空。有。此空是自體空。非事空也。故論云。",
    "T45n1887B_002:0749c25": "是心真如相。能示摩訶衍體。故知雖是真",
    "T45n1887B_002:0749c26": "如得名俗相。不是體也。此則空有同為一",
    "T45n1887B_002:0749c27": "相。以緣順性理事。為此觀體故。上文云。",
    "T45n1887B_002:0749c28": "十二緣生是無為也。十觀亦有相生次第。",
    "T45n1887B_002:0749c29": "為知諸虛妄過故。故有第一。既識妄已未",
    "T45n1887B_002:0750a01": "知妄法。依何得生。故有第二識。知所依未",
    "T45n1887B_002:0750a02": "知有何理。故有第三。已知生理。未知依何",
    "T45n1887B_002:0750a03": "時。故有第四識。知時已未知約何義。故明",
    "T45n1887B_002:0750a04": "第五。知其義已有何本末。故有第六。知本",
    "T45n1887B_002:0750a05": "末已未知有何過。故有第七。知其過已云",
    "T45n1887B_002:0750a06": "何對事成。故有第八。知成已未知有何相。",
    "T45n1887B_002:0750a07": "故有第九。知相已疑謂乖理故有第十。依",
    "T45n1887B_002:0750a08": "經十番訖。",
    "T45n1887B_002:0750a09": "錐穴記第十觀云。此即因緣盡於自如也。",
    "T45n1887B_002:0750a10": "此即俗諦離分別之際。自此去所即是初",
    "T45n1887B_002:0750a11": "最麁愚癡顛倒即此甚深法。隨舉一盡攝",
    "T45n1887B_002:0750a12": "一切。無盡自在緣起法。正十數所現普法",
    "T45n1887B_002:0750a13": "緣起道理也。",
    "T45n1887B_002:0750a14": "緣起一言(至)無分別者。大記云。緣起一言乃",
    "T45n1887B_002:0750a15": "至何須多門等者。起此問意。初標真性。示緣",
    "T45n1887B_002:0750a16": "起體。即無分別理已現了手。何煩更說中即",
    "T45n1887B_002:0750a17": "等多門耶。如是問也。答。具縱奪文現可知。",
    "T45n1887B_002:0750a18": "問。何不釋六門而問答耶。答。第六門者總結",
    "T45n1887B_002:0750a19": "上意故。釋五門其義已盡故也。了手者事畢",
    "T45n1887B_002:0750a20": "之言也。法記云。婬怒癡性即是菩提者。古人",
    "T45n1887B_002:0750a21": "云。只知用水令淨於物。不知令淨濁水也。此",
    "T45n1887B_002:0750a22": "意云何。謂如欲淨於水。若取於石水不得淨。",
    "T45n1887B_002:0750a23": "不動土石水方自淨。淨自心者亦復如是。若",
    "T45n1887B_002:0750a24": "欲斷除三毒煩惱。則心不得淨。三毒不動。心",
    "T45n1887B_002:0750a25": "自清淨。是故凡詣勝熱婆羅門善知識所受",
    "T45n1887B_002:0750a26": "癡法門。即得安住照明。遇滿足王知識受嗔",
    "T45n1887B_002:0750a27": "法門。即得安樂。三昧。遇婆須密知識受貪法",
    "T45n1887B_002:0750a28": "門。即得離欲實際也。",
    "T45n1887B_002:0750a29": "探玄。方便命知識。疏云。如是反道上下文",
    "T45n1887B_002:0750b01": "中。總有三類。一此位同邪見。二滿足王同",
    "T45n1887B_002:0750b02": "嗔恚。三婆須密同貪愛。是故三毒相並有",
    "T45n1887B_002:0750b03": "正法。然有四義。一當相即空故諸法無行。",
    "T45n1887B_002:0750b04": "經云。貪欲即是道。恚癡亦復然。於此三事",
    "T45n1887B_002:0750b05": "中。有無量佛法。解云。此約即空是佛法。非",
    "T45n1887B_002:0750b06": "事即是佛法。二約巧攝生說為佛法。非",
    "T45n1887B_002:0750b07": "謂即是如淨名云。先以欲拘牽後令入佛",
    "T45n1887B_002:0750b08": "智等。三留惑潤生長。菩薩道說有佛法。非",
    "T45n1887B_002:0750b09": "謂即是如淨名云。一切煩惱為如來種。四",
    "T45n1887B_002:0750b10": "當相即是。不同前三。",
    "T45n1887B_002:0750b11": "法記云。七種苦諦者。七種生死也。謂分段有",
    "T45n1887B_002:0750b12": "三。變易有四。分段三者是三界也。變易四者。",
    "T45n1887B_002:0750b13": "一方便生死。二因緣生死。三有有生死。四無",
    "T45n1887B_002:0750b14": "有生死。",
    "T45n1887B_002:0750b15": "法常公攝論疏云。一方便生死。即以無明",
    "T45n1887B_002:0750b16": "為緣感生死。非是親因故。稱方便。二因緣",
    "T45n1887B_002:0750b17": "生死。即以無漏業為因感生死。由是親因",
    "T45n1887B_002:0750b18": "故名因緣。三有有。則由前因緣感生有果。",
    "T45n1887B_002:0750b19": "有此果故。名有有。四無有則老死支謝。其",
    "T45n1887B_002:0750b20": "報盡後。更無有有果故。曰無有(云云)。",
    "T45n1887B_002:0750b21": "清涼演義云。無上依經云。阿羅漢．辟支佛．",
    "T45n1887B_002:0750b22": "大地菩薩。為四種障。不得如來法身四德。",
    "T45n1887B_002:0750b23": "一者生緣感。二者生因惑。三者有有。四者",
    "T45n1887B_002:0750b24": "無有。何者生緣惑。即是無明住地生一切",
    "T45n1887B_002:0750b25": "行。如無明生業。何者是生因惑。是無明住",
    "T45n1887B_002:0750b26": "地所生諸行。比如無明所生諸業。何者有",
    "T45n1887B_002:0750b27": "有。緣無明住地因。無明住地所起無漏行。",
    "T45n1887B_002:0750b28": "起三種意生身。比如四取為緣。三有漏業",
    "T45n1887B_002:0750b29": "為因。起三種有。何者無有緣。三種意生身",
    "T45n1887B_002:0750c01": "不可覺知。微細墮滅。比如緣三有中。生念",
    "T45n1887B_002:0750c02": "念老死(云云)。於三界中有四種難。一者煩惱",
    "T45n1887B_002:0750c03": "難。二者業難。三者生報難。四者過失難。無",
    "T45n1887B_002:0750c04": "明住地所起方便生死。如三界內煩惱難。",
    "T45n1887B_002:0750c05": "無明住地所起因緣生死。如三界內業難。",
    "T45n1887B_002:0750c06": "無明住地所起有有生死。如三界內生報",
    "T45n1887B_002:0750c07": "難。無明住地所起無有生死。如三界內過",
    "T45n1887B_002:0750c08": "失難。",
    "T45n1887B_002:0750c09": "法記云。無分別者者。問。各各不相即等四句。",
    "T45n1887B_002:0750c10": "合取云耶。答爾也。謂前三句即門故。是體門",
    "T45n1887B_002:0750c11": "也。不相即句是中門故。位不動門也。位不動",
    "T45n1887B_002:0750c12": "故方得相入。能成一致。是故合取。不相即義。",
    "T45n1887B_002:0750c13": "云冥然無分別也。",
    "T45n1887B_002:0750c14": "約喻得名(至)無不如意。大記云。海印者約喻",
    "T45n1887B_002:0750c15": "得名者。以修羅帝釋相戰之時。諸兵具等。現",
    "T45n1887B_002:0750c16": "於明淨海中之義。喻其三毒當相不動。即是",
    "T45n1887B_002:0750c17": "內證海印究竟法體故也。",
    "T45n1887B_002:0750c18": "古記云。雲華尊者云。唯花嚴經所說之法。",
    "T45n1887B_002:0750c19": "依海印定起也。時有智積國統難云。大集",
    "T45n1887B_002:0750c20": "經云。如閻浮提一切眾生身及外色。如是",
    "T45n1887B_002:0750c21": "色相海中皆有印相。是故名大海為印。菩",
    "T45n1887B_002:0750c22": "薩亦爾。得大海印三昧。見一切眾生心行",
    "T45n1887B_002:0750c23": "(云云)。則下四教法亦依海印定起。何故云不",
    "T45n1887B_002:0750c24": "爾耶。雲華答曰。海印有五。一者三大阿僧",
    "T45n1887B_002:0750c25": "祇劫歷修之帝釋。昇法空須彌山頂與所",
    "T45n1887B_002:0750c26": "知障阿修羅鬪戰之時。三科百法像。現於",
    "T45n1887B_002:0750c27": "大圓鏡智海中之海印也。二者不可數劫",
    "T45n1887B_002:0750c28": "歷修之帝釋。升本覺須彌頂。與根本無明",
    "T45n1887B_002:0750c29": "阿修羅相戰之時。恒沙性德像。現於一心",
    "T45n1887B_002:0751a01": "真如海之海印也。三者一念不生之帝釋。升",
    "T45n1887B_002:0751a02": "一行三昧須彌頂。與妄想阿修羅相戰之時。",
    "T45n1887B_002:0751a03": "無相無分別像。現於不二實相海之海印",
    "T45n1887B_002:0751a04": "也。四者二佛剎微塵數劫歷修之帝釋。升",
    "T45n1887B_002:0751a05": "總相須彌頂。與遍計阿修羅相戰之時。十",
    "T45n1887B_002:0751a06": "種普法像。現於世界海之海印也。五者十",
    "T45n1887B_002:0751a07": "佛之帝釋。升法性須彌頂。與無住實相阿",
    "T45n1887B_002:0751a08": "修羅相戰之時。三種世間像。現於國土海",
    "T45n1887B_002:0751a09": "之海印也(已上)。此五之中。前三如次始終頓",
    "T45n1887B_002:0751a10": "也。後二如次外化內證也。於此加論約因",
    "T45n1887B_002:0751a11": "海印。應有六種。謂普賢之帝釋。升解行須",
    "T45n1887B_002:0751a12": "彌頂。與百障阿修羅相戰之時。無盡普法",
    "T45n1887B_002:0751a13": "像。現於錠光玻瓈鏡之海印也。若約前三",
    "T45n1887B_002:0751a14": "重意。則三乘隨分亦論海印也。而言三乘",
    "T45n1887B_002:0751a15": "皆是海印定外所說者。約一乘海印云耳。",
    "T45n1887B_002:0751a16": "清涼釋海印云。以十義釋之。表無盡之用。",
    "T45n1887B_002:0751a17": "一無心能現義。二現無所現義。三能現與",
    "T45n1887B_002:0751a18": "所現非一義。四非異義。五無去來義。六廣",
    "T45n1887B_002:0751a19": "大義。七普現義。八頓現義。九常現義。十非",
    "T45n1887B_002:0751a20": "現現義。",
    "T45n1887B_002:0751a21": "大記云。如意者。從喻得名。乃至無不如意等",
    "T45n1887B_002:0751a22": "者。猶如如意珠王。無福德人得之。則變為毒",
    "T45n1887B_002:0751a23": "蛇。反害其人。若有福德之人得。則隨其意樂。",
    "T45n1887B_002:0751a24": "雨無盡寶廣施貧人。一乘普法義理亦爾。若",
    "T45n1887B_002:0751a25": "無圓信下劣之機聞之。則執己情見生疑起",
    "T45n1887B_002:0751a26": "謗。反墮惡道受無盡苦。若有大心正信之人",
    "T45n1887B_002:0751a27": "聞之。則纔聞即信。即得一乘稱性之益。廣利",
    "T45n1887B_002:0751a28": "自他。無不如意也。",
    "T45n1887B_002:0751a29": "見聞一乘(至)如五乘說。大記云。行者者。謂見",
    "T45n1887B_002:0751b01": "一乘乘普法已去。未滿圓證普法等者。若約",
    "T45n1887B_002:0751b02": "無住別教。則見聞即是圓證。今約寄位故。云",
    "T45n1887B_002:0751b03": "見聞一乘乃至云未滿圓證普法等也。",
    "T45n1887B_002:0751b04": "古記云。三生有多重。一約報則過去見聞。",
    "T45n1887B_002:0751b05": "現在解行。未來證入。二約界則界內見聞。",
    "T45n1887B_002:0751b06": "出世得法。出出世證成。又界內通見聞解",
    "T45n1887B_002:0751b07": "行。出世得法出出世證成。三約自分勝進。",
    "T45n1887B_002:0751b08": "則十信已前見聞。十信解行。十信滿心勝",
    "T45n1887B_002:0751b09": "進證入。四約信解增長門。則十信見聞。三",
    "T45n1887B_002:0751b10": "賢解行。十地證入。五約比證。則地前見聞。",
    "T45n1887B_002:0751b11": "從初地至七地解行。八地以上證入。六約",
    "T45n1887B_002:0751b12": "一乘三乘。則四地見聞。五六七地解行。八",
    "T45n1887B_002:0751b13": "地證入。七約五乘配門一乘義。則八地見",
    "T45n1887B_002:0751b14": "聞。九地解行。第十地證入。八約知識。則文",
    "T45n1887B_002:0751b15": "殊為見聞。德雲以去能行。彌勒告云。當來",
    "T45n1887B_002:0751b16": "見我為證入。又普賢知識為證果海也。",
    "T45n1887B_002:0751b17": "智通記云。問見聞等三位普法正位耶。答。",
    "T45n1887B_002:0751b18": "不也。但從三乘作是說耳。若普法正法即",
    "T45n1887B_002:0751b19": "無位無不位。一切六道三界法界法門。無",
    "T45n1887B_002:0751b20": "不普法正位。又一位一切位。一切位一位。",
    "T45n1887B_002:0751b21": "如位法門。一切行教義等法門。亦爾。可思。",
    "T45n1887B_002:0751b22": "問若爾普法中以何為始。答。得一法門以",
    "T45n1887B_002:0751b23": "為始。此則與終無別也。",
    "T45n1887B_002:0751b24": "大宗地玄文論云。無超次第漸轉位者。偈",
    "T45n1887B_002:0751b25": "云。五十一位中。如次無超轉。一中具一",
    "T45n1887B_002:0751b26": "切。名為漸轉位。論釋曰。唯一行者。五十一",
    "T45n1887B_002:0751b27": "種別相位中。如其次第。無超過法也。無餘",
    "T45n1887B_002:0751b28": "究竟總持位者。偈曰。五十一位中。隨其先",
    "T45n1887B_002:0751b29": "得入。攝一切一切。各無餘究竟。論釋曰。五",
    "T45n1887B_002:0751c01": "十一位別相中。或有行者。以信趣入。或有",
    "T45n1887B_002:0751c02": "行者。以真如地趣入。或有行者。以大極地",
    "T45n1887B_002:0751c03": "趣入(云云)等。隨先得入盡攝一切。一切位",
    "T45n1887B_002:0751c04": "地究竟無餘。亦無移轉亦無出入。一一白",
    "T45n1887B_002:0751c05": "白也。周遍圓滿廣大位者。偈曰。五十一種",
    "T45n1887B_002:0751c06": "位。無前後一時。俱轉俱行故。名周遍圓滿。",
    "T45n1887B_002:0751c07": "論釋曰。五十一位無有前後。一時俱轉俱",
    "T45n1887B_002:0751c08": "行。無有所餘。亦五十一別相位中。所有無",
    "T45n1887B_002:0751c09": "量無邊諸位。無有前後。一時俱轉一時俱",
    "T45n1887B_002:0751c10": "行。橫轉無向道人也。一切諸法俱非位者。",
    "T45n1887B_002:0751c11": "偈曰。諸無量無邊。一切種種位。皆悉非建",
    "T45n1887B_002:0751c12": "立。名俱非位地論釋曰。非因非果等(云云)。",
    "T45n1887B_002:0751c13": "以其非義立為位故也。一切諸法俱是位",
    "T45n1887B_002:0751c14": "者。偈曰。一切種種法。無非金剛身。以一身",
    "T45n1887B_002:0751c15": "義故。名為俱是門。論釋曰。是名無病道人",
    "T45n1887B_002:0751c16": "也。一身金剛寶輪山王。其相云何。偈曰。",
    "T45n1887B_002:0751c17": "漸是盡非滿。一時及前後。與俱并俱非。一",
    "T45n1887B_002:0751c18": "異時處轉。",
    "T45n1887B_002:0751c19": "大記云。五乘總是入一乘攝以一乘所流一",
    "T45n1887B_002:0751c20": "乘所目一乘方便故者。言所流者。猶如百川。",
    "T45n1887B_002:0751c21": "無不從彼大海而流。三乘五乘等一切諸法。",
    "T45n1887B_002:0751c22": "無不從本一乘而流成也。所目者。約三乘則",
    "T45n1887B_002:0751c23": "為眼目之義也。約一乘則為名目之義也。言",
    "T45n1887B_002:0751c24": "三乘中為眼目者。其所熏習一切諸法。全是",
    "T45n1887B_002:0751c25": "一乘普法故。以此即為入花嚴普法之眼目",
    "T45n1887B_002:0751c26": "也。一乘中為名目者。若約無生佛法。則不可",
    "T45n1887B_002:0751c27": "名目。然為機緣。以諸名字題目而示也。方便",
    "T45n1887B_002:0751c28": "者。猶如欲登高堂。勇疾之人一躍便登。如其",
    "T45n1887B_002:0751c29": "末者教令退。行三四步許。從却步時。已得升",
    "T45n1887B_002:0752a01": "堂之力。如是上根之人。一聞普法直入一乘。",
    "T45n1887B_002:0752a02": "中下之根未能直入一乘普法。佛以大悲施",
    "T45n1887B_002:0752a03": "設三乘。為入一乘之方便也。所流所目約緣",
    "T45n1887B_002:0752a04": "起道理語者。非謂大緣起道理也。一乘之法。",
    "T45n1887B_002:0752a05": "於機緣中起故也。方便者約智語者。約下教",
    "T45n1887B_002:0752a06": "機。知自三乘是假施設。迴入一乘之智云也。",
    "T45n1887B_002:0752a07": "亦可約聖者意者。能化大聖。以善方便。於一",
    "T45n1887B_002:0752a08": "乘中分說三乘。引中下根入本一乘之意也。",
    "T45n1887B_002:0752a09": "是故云約聖者意說。何以故。以善巧方便接",
    "T45n1887B_002:0752a10": "引眾生故。",
    "T45n1887B_002:0752a11": "十句章記云。所目者是此經所流。方便等",
    "T45n1887B_002:0752a12": "者是下四教也。問。於機緣中起者。約何機",
    "T45n1887B_002:0752a13": "緣耶。答。下教機緣也。問。若爾。所目亦是",
    "T45n1887B_002:0752a14": "下教耶。答。花嚴經中。所目之法向外而流。",
    "T45n1887B_002:0752a15": "於下教機緣中起也。為欲現此緣中所起",
    "T45n1887B_002:0752a16": "下教之法。本是花嚴經中所目故。所以并",
    "T45n1887B_002:0752a17": "論所目耳。",
    "T45n1887B_002:0752a18": "大記云。如五乘說人法因果乃至准例如是",
    "T45n1887B_002:0752a19": "等者。五乘則三乘．小乘．人天乘也。准例如",
    "T45n1887B_002:0752a20": "是等者。隨機緣而五乘雖別。其五乘法與一",
    "T45n1887B_002:0752a21": "乘不異也。謂前約隨機。所分五乘論行者已。",
    "T45n1887B_002:0752a22": "此中約其法。則准例可知也。一云。非約一乘",
    "T45n1887B_002:0752a23": "十種普法言准例也。約五乘中。所有人法等",
    "T45n1887B_002:0752a24": "云耳。謂如攝五乘入一乘中。其五乘所有人",
    "T45n1887B_002:0752a25": "法等。亦得總攝入一乘故也。",
    "T45n1887B_002:0752a26": "所謂五乘(至)勝妙能也。大記云。問。所謂五乘",
    "T45n1887B_002:0752a27": "等法。為是能詮教法耶。為是所詮之義耶。等",
    "T45n1887B_002:0752a28": "者此下有七重問答。此初問答中問意。欲現",
    "T45n1887B_002:0752a29": "五乘教外。別有離言絕相之旨故也。又欲現",
    "T45n1887B_002:0752b01": "彼五乘教法。即是離名相之所詮故問也。答",
    "T45n1887B_002:0752b02": "意則古德云。此是將彼黃葉即正真金。如是",
    "T45n1887B_002:0752b03": "指誨之處也。古辭云。曉師遇相和尚決疑有",
    "T45n1887B_002:0752b04": "三。謂一始覺同本覺。為凡為聖之義。二濕過",
    "T45n1887B_002:0752b05": "海種種心之義。三此能詮所詮皆在言中之",
    "T45n1887B_002:0752b06": "處也。曉師之意。則謂下教中實有法體。及見",
    "T45n1887B_002:0752b07": "此文乃知。能詮所詮皆在言中。無實法體也。",
    "T45n1887B_002:0752b08": "問。此能詮所詮皆在言中者。立在何處云耶。",
    "T45n1887B_002:0752b09": "答。普賢為所流所目之機。於無生無名處。以",
    "T45n1887B_002:0752b10": "種種名題目。於此時中能詮所詮成差別故。",
    "T45n1887B_002:0752b11": "約此處云皆在言中也。又進此而云。佛乃向",
    "T45n1887B_002:0752b12": "外為山王機常說遍說故。於此時十玄十法",
    "T45n1887B_002:0752b13": "具足自在。然亦望上十佛內證。則猶是與教",
    "T45n1887B_002:0752b14": "相應故。約此處亦得。可云皆在言中也。以大",
    "T45n1887B_002:0752b15": "慈悲本願力故。乃至施設言教等者。諸佛世",
    "T45n1887B_002:0752b16": "尊。從性海分發大悲願。以自證法外向機心。",
    "T45n1887B_002:0752b17": "起二言說。謂法界門中。說世界海成敗清淨",
    "T45n1887B_002:0752b18": "智等。不思議般若門中。說佛國土不可思議",
    "T45n1887B_002:0752b19": "也。此二言說雖普賢文殊出定以去。然依至",
    "T45n1887B_002:0752b20": "相果地。五海十智之義。則奮迅定中。起此言",
    "T45n1887B_002:0752b21": "說也。是故佛土不思議之言稱於內證土海。",
    "T45n1887B_002:0752b22": "而起普賢文殊等。稱此言說而證故。云親證",
    "T45n1887B_002:0752b23": "證分。故此門中。佛與菩薩一相續也。是故云",
    "T45n1887B_002:0752b24": "向內則十佛。向外則普賢也。問。普賢內證之",
    "T45n1887B_002:0752b25": "淨藏三昧。是佛外向也。何故向內則十佛。向",
    "T45n1887B_002:0752b26": "外則普賢故。是一相續也耶。答。佛外向際並",
    "T45n1887B_002:0752b27": "普賢圓因。此圓因向內則是十佛故。云一相",
    "T45n1887B_002:0752b28": "續也。",
    "T45n1887B_002:0752b29": "法記云。本願力者。佛修因時。即發誓。念我",
    "T45n1887B_002:0752c01": "當成佛。為三乘機。施設教已。不令住跡。要必",
    "T45n1887B_002:0752c02": "迴入一乘實體。如是起願也。法如是者。三世",
    "T45n1887B_002:0752c03": "諸佛成正覺時。法爾如是起此願也。",
    "T45n1887B_002:0752c04": "大記云。第二問答。問中證教兩法常在二邊",
    "T45n1887B_002:0752c05": "過者。前云。所詮之法言相不及。又云。一切諸",
    "T45n1887B_002:0752c06": "法皆悉在言故。牒其二言起此問也。答中先",
    "T45n1887B_002:0752c07": "舉二義正答。所以得知者重問。遍計無相下。",
    "T45n1887B_002:0752c08": "重答也。",
    "T45n1887B_002:0752c09": "法記云。證教兩法舊來中。道一無分別者。猶",
    "T45n1887B_002:0752c10": "如水中現。現諸像在水邊。人但見其水與像",
    "T45n1887B_002:0752c11": "別異。只由不以其水為眼故也。如是若不以",
    "T45n1887B_002:0752c12": "海印為眼則不見三世間法即是海印。若以",
    "T45n1887B_002:0752c13": "海印為眼目。則得見諸法即海印體。海印所",
    "T45n1887B_002:0752c14": "現三世間是教分也。攝三世間之海印。即是",
    "T45n1887B_002:0752c15": "證分也。是故云證教二法一無分別也。遍計",
    "T45n1887B_002:0752c16": "無相依他無生。真實無性三種自性。常在中",
    "T45n1887B_002:0752c17": "道等者。三性是教。三無性是證。是故具證教",
    "T45n1887B_002:0752c18": "也。若約情云遍計無相。是實執之無。非似有",
    "T45n1887B_002:0752c19": "之無。依他無生是似有之無。非自體空。圓成",
    "T45n1887B_002:0752c20": "無性是自體空。非緣之無性。是故遣三性現",
    "T45n1887B_002:0752c21": "三無性也。若約理云。只是一真即是無相。即",
    "T45n1887B_002:0752c22": "是無性等故即不可分。此是遣遍計之無相。",
    "T45n1887B_002:0752c23": "此是遣依他之無生等。故三無性即一際也。",
    "T45n1887B_002:0752c24": "但依一真所分三故。三性亦一際也。是故云",
    "T45n1887B_002:0752c25": "三種自性常在中道也。若約樹林論。則是詮",
    "T45n1887B_002:0752c26": "旨三性故初教也。若約析金為三。論三性則",
    "T45n1887B_002:0752c27": "有詮旨三性義。又有熟教中義。若約以酥分",
    "T45n1887B_002:0752c28": "三。論三性別當熟教宗。若約分虛空為三而",
    "T45n1887B_002:0752c29": "論三性。則當同教一乘也。就第二義中。以金",
    "T45n1887B_002:0753a01": "分於三處處別者。是三性。隨其處別金像亦",
    "T45n1887B_002:0753a02": "別者。是三無性。此則有重故。是詮旨三性也。",
    "T45n1887B_002:0753a03": "若約金體。則三處之金唯一種者。是三無性",
    "T45n1887B_002:0753a04": "也。三處金像是一金所成是三性也。此義當",
    "T45n1887B_002:0753a05": "熟教也。就第三義中。分酥為三者是三性。",
    "T45n1887B_002:0753a06": "三器之酥體德齊一者。三無性也。若約理實。",
    "T45n1887B_002:0753a07": "則三性者。初教之中。隨分而論熟教之初。究",
    "T45n1887B_002:0753a08": "竟而論熟教之終不用也。同教一乘中。欲引",
    "T45n1887B_002:0753a09": "三乘習三性之人。依其所習三性之軌。且分",
    "T45n1887B_002:0753a10": "大空以為三畫。故舉一全收不可分也。",
    "T45n1887B_002:0753a11": "真記云。遍計無相依他無生。乃至三法以外",
    "T45n1887B_002:0753a12": "更無證教者。直辨一乘證教最難故。寄彼熟",
    "T45n1887B_002:0753a13": "教所論三性示此義也。就一遍計無相中。有",
    "T45n1887B_002:0753a14": "解門行門也。解門者。離遍計情有。入依他似",
    "T45n1887B_002:0753a15": "有等也。行門者。情有即是真位也。故康藏云。",
    "T45n1887B_002:0753a16": "緣無別緣以體盡緣。是故差別緣起即是甚",
    "T45n1887B_002:0753a17": "深土海也。",
    "T45n1887B_002:0753a18": "大記云。第三問答中問意。則因前聖者隨遍",
    "T45n1887B_002:0753a19": "計之言。引論而難也。答中從初至別義如是",
    "T45n1887B_002:0753a20": "者。正答言現之。問若約實說下。兼答意具之",
    "T45n1887B_002:0753a21": "問也。言說空花者。如淨眼人不見空花。隨其",
    "T45n1887B_002:0753a22": "病眼說其空花。聖者亦爾。已達遍計之空。隨",
    "T45n1887B_002:0753a23": "遍計人建立三性也。一云。此空花喻通於五",
    "T45n1887B_002:0753a24": "教。謂小乘中說人空之空花。乃至頓教中說",
    "T45n1887B_002:0753a25": "一念不生之空花。一乘之中不動空花遍計。",
    "T45n1887B_002:0753a26": "即是普賢無住別教究竟法也。",
    "T45n1887B_002:0753a27": "法記云。三種自性皆是凡夫境界者。依他圓",
    "T45n1887B_002:0753a28": "成非凡夫境。然為說示此是遍計。此是依圓",
    "T45n1887B_002:0753a29": "故。凡夫得入無性故也。約解門故別立三無",
    "T45n1887B_002:0753b01": "性者。問。解門中三無性云何。答。理無不及似",
    "T45n1887B_002:0753b02": "有。無性不及隨緣。謂熟教中三界唯是無明",
    "T45n1887B_002:0753b03": "所作。又云。真妄和合所作。又云。唯一真心所",
    "T45n1887B_002:0753b04": "作。遣此三重所作。以現滅理故。遍計之理無",
    "T45n1887B_002:0753b05": "不及真妄之似有。此似有之無性不及真如",
    "T45n1887B_002:0753b06": "之隨緣故也。約行門故。三性以外不立三無",
    "T45n1887B_002:0753b07": "性者。問。行門中若不別立三無性者。約何為",
    "T45n1887B_002:0753b08": "三無性耶。答。只由無故得云三無性耳。若是",
    "T45n1887B_002:0753b09": "有者云何無性耶。問。若爾何故六地疏云。遣",
    "T45n1887B_002:0753b10": "實境滅時。即得一分無相性。無相現故。唯識",
    "T45n1887B_002:0753b11": "想境並即不生。名得無性性。此是行門唯識",
    "T45n1887B_002:0753b12": "觀耶。答。只由遣故。方知無耳。",
    "T45n1887B_002:0753b13": "道身章云。一乘中。若非依他無遍計。則遍",
    "T45n1887B_002:0753b14": "計是果。依他為因。若非遍計無依他。則依",
    "T45n1887B_002:0753b15": "他是果。遍計為因。如是之義。即是緣起耳。",
    "T45n1887B_002:0753b16": "問。遍計為緣起者。杌中有實鬼耶。答。杌中",
    "T45n1887B_002:0753b17": "由有為似鬼及實鬼之義故。計為鬼也。若",
    "T45n1887B_002:0753b18": "杌中無為實鬼之義。應無杌中計為實鬼",
    "T45n1887B_002:0753b19": "故(云云)。又云。遣三性辨三無性。兩宗不同。",
    "T45n1887B_002:0753b20": "始教但遣遍計。又但以所執為遍計。能執",
    "T45n1887B_002:0753b21": "之心屬依他攝。若爾遣三性現三無性者。",
    "T45n1887B_002:0753b22": "何但遣遍計中三性耳。所謂計青色等謂",
    "T45n1887B_002:0753b23": "實。為遍計遍計。計能執心為實。為依他中",
    "T45n1887B_002:0753b24": "遍計。若計圓成為實。為圓成中遍計。此宗",
    "T45n1887B_002:0753b25": "當解門。終教三性皆遣。亦能計心合為遍",
    "T45n1887B_002:0753b26": "計。此當行門。又云。合三性一際者。約三性",
    "T45n1887B_002:0753b27": "即三無非三之行門。三性示現三性圓融。",
    "T45n1887B_002:0753b28": "此是方便所趣。為現一乘無盡性耳。",
    "T45n1887B_002:0753b29": "大記云。尚二性以外無有真實等者。以無相",
    "T45n1887B_002:0753c01": "智。遣遍計所執分別境時。能取依他並即",
    "T45n1887B_002:0753c02": "不生。無相現故。此外無別圓成實也。無相",
    "T45n1887B_002:0753c03": "等智現前者。無相智現。依他心境皆無故。",
    "T45n1887B_002:0753c04": "云無相等智現也。無法可對者。依他無生",
    "T45n1887B_002:0753c05": "真理現時。更無圓成真實故也。",
    "T45n1887B_002:0753c06": "法記云。須解立教所由者。前雖已現證教中",
    "T45n1887B_002:0753c07": "道。及三性外無三無性之道理。若不解其立",
    "T45n1887B_002:0753c08": "教所由。則不得知此。是熟教三性三無性之",
    "T45n1887B_002:0753c09": "中道。此是一乘之中。道故也。又熟教中雖云",
    "T45n1887B_002:0753c10": "遣三性現三無性。但融其相令歸真性耳。一",
    "T45n1887B_002:0753c11": "乘方云體融真故。即此在前露柱名相。正是",
    "T45n1887B_002:0753c12": "海印究竟法體故。云證教兩法常在中道。是",
    "T45n1887B_002:0753c13": "故凡於所聞。慎勿如言取義。須解所由也。",
    "T45n1887B_002:0753c14": "道身章云。一乘緣起法非情所及。雖非情",
    "T45n1887B_002:0753c15": "及。而不遠求。反情即是。問。反情方便云",
    "T45n1887B_002:0753c16": "何。答。方便無量。而其要者。隨所見處不",
    "T45n1887B_002:0753c17": "著心。為是隨所聞法不取。如文即能解其",
    "T45n1887B_002:0753c18": "所由。又解法實相。問此言何耶。答。凡聖言",
    "T45n1887B_002:0753c19": "起皆機緣之所由。謂教是良藥。能治生病。",
    "T45n1887B_002:0753c20": "若以生可治則以生。若以不生可治。則以",
    "T45n1887B_002:0753c21": "不生。若法定是生不生者。以生為是不生。",
    "T45n1887B_002:0753c22": "即非不生為是生。則非是其法不在於生",
    "T45n1887B_002:0753c23": "不生故。能以生不生。治病無障。",
    "T45n1887B_002:0753c24": "十句章釋第二句云。二隨文取義有五種",
    "T45n1887B_002:0753c25": "過者(云云)。若聞凡名非聖等者。即有五過。一",
    "T45n1887B_002:0753c26": "不正信。二退勇猛。三詐他。四謗佛。五輕",
    "T45n1887B_002:0753c27": "法也。",
    "T45n1887B_002:0753c28": "大記云。第四問答中。通據約情約理問。故以",
    "T45n1887B_002:0753c29": "別不別如次答也。一云。前約三性三無性之",
    "T45n1887B_002:0754a01": "詮現證教中道。今約本末相資等義。現中道",
    "T45n1887B_002:0754a02": "故問也。答中別不別義。並約理門也。一云。前",
    "T45n1887B_002:0754a03": "約證教。明一無分別之義故。若爾證教云何",
    "T45n1887B_002:0754a04": "別耶。如是問也。訓德之意。則此第四問答以",
    "T45n1887B_002:0754a05": "下。有四段義。謂從問如上所言。至是故不別",
    "T45n1887B_002:0754a06": "者標也。問若如是。至二俱不相防者釋也。說",
    "T45n1887B_002:0754a07": "與不說等者結也。是故經云下引證也。標中",
    "T45n1887B_002:0754a08": "初標證教相對。以明別義。後標本末相對。以",
    "T45n1887B_002:0754a09": "明不別。二釋中有五。一問若如是。至與本不",
    "T45n1887B_002:0754a10": "異者。釋本末相對。二與本不異。至不說而說",
    "T45n1887B_002:0754a11": "者。是寂用無礙釋義說相對。三不說而說。至",
    "T45n1887B_002:0754a12": "說則非說者。釋上證分亦是可說。教分亦是",
    "T45n1887B_002:0754a13": "不可說義。四說即非說至不說即不可得者。",
    "T45n1887B_002:0754a14": "釋證教兩法性。在中道一味之義也。五二俱",
    "T45n1887B_002:0754a15": "不可得者。現種種不礙一味故。具說不說也。",
    "T45n1887B_002:0754a16": "此上五段釋句。准於五重海印也。三結中說",
    "T45n1887B_002:0754a17": "與不說義說二大生與不生願善決定。六決",
    "T45n1887B_002:0754a18": "定處動與不動者。根本入九入等也。",
    "T45n1887B_002:0754a19": "大記云。第五問答中。問意則前問答中。但明",
    "T45n1887B_002:0754a20": "緣起。無性與本不異不現。其本與末不異。故",
    "T45n1887B_002:0754a21": "欲現此義起此問也。答中先總答其義。若為",
    "T45n1887B_002:0754a22": "者牒問。所證在言下廣答。此廣答中。并現前",
    "T45n1887B_002:0754a23": "中別不別之義。於中有二。先明教證中道。後",
    "T45n1887B_002:0754a24": "亦可正說下。現正義正說無二中道。此正義",
    "T45n1887B_002:0754a25": "正說者。一云。正義內證正說外化也。然正義",
    "T45n1887B_002:0754a26": "則一乘。正說則三乘也。諸法實相不在言中",
    "T45n1887B_002:0754a27": "者。問以言為義。則言是中道。何云實相不在",
    "T45n1887B_002:0754a28": "言耶。答。言義究竟之處。言正是義。即是中",
    "T45n1887B_002:0754a29": "道故。云不在言也。在機益故。名無真性者。",
    "T45n1887B_002:0754b01": "非是牒上不在真性為無真性。約無自性之",
    "T45n1887B_002:0754b02": "實故。云無真性也。離名性故。名而無名下。牒",
    "T45n1887B_002:0754b03": "現諸法實相。不在言中之義名無真性故下。",
    "T45n1887B_002:0754b04": "牒現言說之法不在真性之義也。",
    "T45n1887B_002:0754b05": "法記云。中道者通言非言。何以故。諸法實相",
    "T45n1887B_002:0754b06": "不在言中等者。問。中道與實相何別。答。中道",
    "T45n1887B_002:0754b07": "則既云通言非言。故通於證教實相。則既不",
    "T45n1887B_002:0754b08": "在言。故唯是證也。謂以義為教。教外無義。",
    "T45n1887B_002:0754b09": "教無側故。教是中道。義亦如是故。是證中道",
    "T45n1887B_002:0754b10": "也。",
    "T45n1887B_002:0754b11": "大記云。第六問答中。前後兩義者。約亦可正",
    "T45n1887B_002:0754b12": "說法中。以上為前義。以下為後義也。本末相",
    "T45n1887B_002:0754b13": "即等者。本則佛也一乘也。末則眾生也。小乘",
    "T45n1887B_002:0754b14": "三乘也。此等總是法性家內真實德用故也。",
    "T45n1887B_002:0754b15": "名義互為客者。一切諸法不出名義也。為定",
    "T45n1887B_002:0754b16": "執名義自性之人現其互相為客。無有自性",
    "T45n1887B_002:0754b17": "之道理也。自體無名真源者。正是證分。兼是",
    "T45n1887B_002:0754b18": "緣起無住別教也。問。真源則本末相資之所",
    "T45n1887B_002:0754b19": "現故深也。相資之本。雖云是證。而猶淺耶。",
    "T45n1887B_002:0754b20": "答。且順三乘作是說耳。若約實則同是一處",
    "T45n1887B_002:0754b21": "也。以此中道化眾生者。究竟正是一乘故。云",
    "T45n1887B_002:0754b22": "能化所化宗要在此也。",
    "T45n1887B_002:0754b23": "法記云。本末相即者。熟教中。泯依本所起之",
    "T45n1887B_002:0754b24": "末。還歸於本方現一心。寄彼以現一乘證教",
    "T45n1887B_002:0754b25": "二法性在中道也。名義互為客者。初教中。以",
    "T45n1887B_002:0754b26": "名義互憑客。現名及義無我道理。寄彼以現",
    "T45n1887B_002:0754b27": "一乘證教二法無自性義也。所現道理不異",
    "T45n1887B_002:0754b28": "能詮方便別者。初教熟教所立義別。而寄彼",
    "T45n1887B_002:0754b29": "所現無我及中道之義。以現一乘證教無二",
    "T45n1887B_002:0754c01": "之義故也。",
    "T45n1887B_002:0754c02": "第七問答中問意。則泯差別歸中道。終教之",
    "T45n1887B_002:0754c03": "中得論此義。然約最極故。云此義當頓教宗",
    "T45n1887B_002:0754c04": "也。答。意則維摩拂文殊之言。默於一寂。八會",
    "T45n1887B_002:0754c05": "佛默不動言說之默故別也。謂泯其說與不",
    "T45n1887B_002:0754c06": "說名義本末令歸中道者。且順三乘之說。若",
    "T45n1887B_002:0754c07": "約一乘實意。則不動名義本末。即是法性家",
    "T45n1887B_002:0754c08": "內真實德故。不當頓教宗也。",
    "T45n1887B_002:0754c09": "法記云。且護分別故。順三乘說等者。直令三",
    "T45n1887B_002:0754c10": "乘之人。捨其所習入於一乘。恐難信受故。以",
    "T45n1887B_002:0754c11": "方便寄順其執護分別也。一云。雖下四教總",
    "T45n1887B_002:0754c12": "是實德。若言小乘及初教等即是一乘。則稱",
    "T45n1887B_002:0754c13": "其所習增分別故。寄彼三乘差別病。盡頓教",
    "T45n1887B_002:0754c14": "義說故。云且護分別。故順三乘說。蓋是智者",
    "T45n1887B_002:0754c15": "勝妙能也。",
    "T45n1887B_002:0754c16": "如說修行(至)名曰為家。大記云。如說修行得",
    "T45n1887B_002:0754c17": "聖者意者。修行趣證方得。諸佛欲令群迷畢",
    "T45n1887B_002:0754c18": "竟終至法性家故。施設言教之大意也。法性",
    "T45n1887B_002:0754c19": "真空者。約究竟則證分法性家也。然此中意",
    "T45n1887B_002:0754c20": "不分證教。總明行者修行方便。故通證教也。",
    "T45n1887B_002:0754c21": "法界陀羅尼者證分。因陀羅尼家等者教分。",
    "T45n1887B_002:0754c22": "無住別教也。",
    "T45n1887B_002:0754c23": "融記云。宅者證分。舍者緣起分也。法界陀羅",
    "T45n1887B_002:0754c24": "尼家者理也。因陀羅尼及微細等者事也。謂",
    "T45n1887B_002:0754c25": "約一法全攝法界無側無遺者。法界陀羅尼",
    "T45n1887B_002:0754c26": "也。一一法法重重相攝無盡無盡者。因陀羅",
    "T45n1887B_002:0754c27": "尼也。於一法中一切諸法。齊頭並現者微細",
    "T45n1887B_002:0754c28": "也。聖者所依住故。名曰為家者。十玄門也。",
    "T45n1887B_002:0754c29": "問。此十玄門為是教分亦證分耶。答。若約自",
    "T45n1887B_002:0755a01": "證則證分。為他施設則教分也。",
    "T45n1887B_002:0755a02": "法界圖記叢髓錄卷下之一",
    "T45n1887B_002:0755a06": "法界圖記叢髓錄卷下之二",
    "T45n1887B_002:0755a08": "文云。二得益。謂陀羅尼者。總持故。如下數",
    "T45n1887B_002:0755a09": "十錢法中說。實際者窮法性故。中道者融二",
    "T45n1887B_002:0755a10": "邊故。坐坐者攝一切故。安坐法界十種涅槃",
    "T45n1887B_002:0755a11": "廣大寶床。攝一切故。名曰坐床。寶者可貴故。",
    "T45n1887B_002:0755a12": "床者攝持義故。十種涅槃者。如下經離世間",
    "T45n1887B_002:0755a13": "品說。舊來不動者舊來成佛義故。所謂十佛",
    "T45n1887B_002:0755a14": "如花嚴經說。一無着佛。安住世間成正覺故。",
    "T45n1887B_002:0755a15": "二願佛出生故。三業報佛信故。四持佛隨順",
    "T45n1887B_002:0755a16": "故。五涅槃佛永度故。六法界佛無處不至故。",
    "T45n1887B_002:0755a17": "七心佛安住故。八三昧佛無量無著故。九性",
    "T45n1887B_002:0755a18": "佛決定故。十如意佛普覆故。何故十數說欲",
    "T45n1887B_002:0755a19": "現多佛故。此義諸法之真源究竟之玄宗。甚",
    "T45n1887B_002:0755a20": "深難解且可深思。問具縛有情未斷煩惱未",
    "T45n1887B_002:0755a21": "成福智。以何義故舊來成佛耶。答煩惱未斷",
    "T45n1887B_002:0755a22": "不名成佛。煩惱斷盡福智成竟。自此已去名",
    "T45n1887B_002:0755a23": "為舊來成佛。問斷惑云何。答如地論說。非初",
    "T45n1887B_002:0755a24": "非中後前中後取故。云何斷。如虛空。如是斷",
    "T45n1887B_002:0755a25": "故未斷已還不名為斷。既斷已去名為舊來",
    "T45n1887B_002:0755a26": "斷也。猶如覺夢睡悟不同。故建立成不成斷",
    "T45n1887B_002:0755a27": "不斷等。其實道理諸法實相。不增不減本來",
    "T45n1887B_002:0755a28": "不動。是故經云。煩惱法中不見一法減。清淨",
    "T45n1887B_002:0755a29": "法中不見一法增。是其事也。有人說云。如是",
    "T45n1887B_002:0755b01": "等經文。約即理說非即事說。若約三乘方便",
    "T45n1887B_002:0755b02": "教門合有此義。若依一乘如實教門不盡其",
    "T45n1887B_002:0755b03": "理。理事冥然一無分別。體用圓融常在中道。",
    "T45n1887B_002:0755b04": "自事以外何處得理。問三乘教中亦有寂而",
    "T45n1887B_002:0755b05": "常用。用而常寂。如是等義。何故上云遍即理",
    "T45n1887B_002:0755b06": "門。不即事中不自在耶。答理事相即故有如",
    "T45n1887B_002:0755b07": "是義。非謂事事相即。何以故。三乘教中欲治",
    "T45n1887B_002:0755b08": "分別病。會事入理為宗故。若依別教一乘。理",
    "T45n1887B_002:0755b09": "理相即。亦得事事相即。亦得理事相即。亦得",
    "T45n1887B_002:0755b10": "各各不相即。亦得何以故。中即不同故。亦有",
    "T45n1887B_002:0755b11": "具足理因陀羅及事因陀等法門故。十佛普",
    "T45n1887B_002:0755b12": "賢法界宅中。有如是等無障礙法界法門。極",
    "T45n1887B_002:0755b13": "自在故。其餘逆順主伴相成等法門。准例相",
    "T45n1887B_002:0755b14": "攝隨義消息。若欲觀緣起實相陀羅尼法者。",
    "T45n1887B_002:0755b15": "先應學數十錢法。所謂一錢乃至十錢。所以",
    "T45n1887B_002:0755b16": "說十者欲現無量故。此中有二。一者一中十",
    "T45n1887B_002:0755b17": "十中一。二者一即十十即一。初門中有二。一",
    "T45n1887B_002:0755b18": "者向上來。二者向下去。言向上來中有十門",
    "T45n1887B_002:0755b19": "不同。一者一。何以故。緣成故。即是本數。乃至",
    "T45n1887B_002:0755b20": "十者一中十。何以故。若無一十即不成。仍十",
    "T45n1887B_002:0755b21": "非一餘門亦如是。准例可知。言向下去中亦",
    "T45n1887B_002:0755b22": "有十門。一者十。何以故。緣成故。乃至十者十",
    "T45n1887B_002:0755b23": "中一。何以故。若無十一即不成。仍一非十故",
    "T45n1887B_002:0755b24": "餘亦如是。如是往反勘當即知。一一錢中具",
    "T45n1887B_002:0755b25": "足十門。如本末兩錢中具足十門。餘八錢",
    "T45n1887B_002:0755b26": "中准例可解。問既言一者。何得一中名為十",
    "T45n1887B_002:0755b27": "耶。答大緣起陀羅尼法若無一。一切即不成。",
    "T45n1887B_002:0755b28": "故定知如是其相。如何所言一者。非自性一",
    "T45n1887B_002:0755b29": "緣成故一。乃至十者。非自性十。緣成故十。一",
    "T45n1887B_002:0755c01": "切緣生法無有一法定有自性。無自性故即",
    "T45n1887B_002:0755c02": "不自在。不自在者即生不生不生生。不生生",
    "T45n1887B_002:0755c03": "者即是不住義。不住義者即是中道義。中道",
    "T45n1887B_002:0755c04": "義者即通生不生。故龍樹云。因緣所生法。我",
    "T45n1887B_002:0755c05": "說即是空。亦說是假名。復是中道義。即其義",
    "T45n1887B_002:0755c06": "也。中道者是無分別義。無分別法不守自性",
    "T45n1887B_002:0755c07": "故。隨緣無盡亦是不住。是故當知。一中十十",
    "T45n1887B_002:0755c08": "中一。相容無礙。仍不相是。既一門中具足十",
    "T45n1887B_002:0755c09": "門。故明知。一門中有無盡義如一門。餘亦如",
    "T45n1887B_002:0755c10": "是。問一門中攝十盡不盡。答盡不盡所以者",
    "T45n1887B_002:0755c11": "何。須盡即盡須不盡即不盡故。其義云何。以",
    "T45n1887B_002:0755c12": "一事辨一多故即盡。以異事辨一多故即不",
    "T45n1887B_002:0755c13": "盡。又一事中一多義不相是。即是多一事故",
    "T45n1887B_002:0755c14": "即。是一四句護過去非。現德准之可解。異事",
    "T45n1887B_002:0755c15": "亦准同。問須者何義。答須者緣成義。何以",
    "T45n1887B_002:0755c16": "故。因緣法一不差失。別別諸事門中准例如",
    "T45n1887B_002:0755c17": "是。緣起妙理應如是知故。第一門訖。第二門",
    "T45n1887B_002:0755c18": "此中二門。一者向上去。二者向下來。初門中",
    "T45n1887B_002:0755c19": "十門不同。一者一。何以故。緣成故。乃至十",
    "T45n1887B_002:0755c20": "者一即十。何以故。若無一十即不成故。緣成",
    "T45n1887B_002:0755c21": "故。第二門中亦有十門。一者十。何以故。緣",
    "T45n1887B_002:0755c22": "成故。乃至十者十即一。若無十一即不成故。",
    "T45n1887B_002:0755c23": "餘者准例。以此義故當知。一一錢中具足十",
    "T45n1887B_002:0755c24": "門。問如上多門一時俱圓耶。前後不同耶。答",
    "T45n1887B_002:0755c25": "即圓即前後不同。何故如是。須圓即圓。須前",
    "T45n1887B_002:0755c26": "後即前後。何以故。法性家內德用自在無障",
    "T45n1887B_002:0755c27": "礙故。由緣成故。皆得如是。問如上所說來去",
    "T45n1887B_002:0755c28": "義。其相云何。答自位不動而恒來去。何以故。",
    "T45n1887B_002:0755c29": "來去者隨緣義。即是因緣義。不動者向本義。",
    "T45n1887B_002:0756a01": "即是緣起義。間因緣焉緣起何別。答亦別亦",
    "T45n1887B_002:0756a02": "同。所謂別義者。因緣者隨俗差別。即是因緣",
    "T45n1887B_002:0756a03": "相望。現無自性義。正俗諦體也。緣起者順性",
    "T45n1887B_002:0756a04": "無分別。即是相即相融。現平等義。正順第一",
    "T45n1887B_002:0756a05": "義體也。俗諦無自性故順第一義。是故經云。",
    "T45n1887B_002:0756a06": "隨順觀世諦。即入第一義諦。即其義也。別義",
    "T45n1887B_002:0756a07": "如是。同義如前龍樹釋。就一一錢中。依同",
    "T45n1887B_002:0756a08": "時具足等十門。以迴轉者准之可解。十門如",
    "T45n1887B_002:0756a09": "下說。如錢中第一乃至第十不同。而相即相",
    "T45n1887B_002:0756a10": "入無礙相。成雖因果理事人法解行教義主",
    "T45n1887B_002:0756a11": "伴等眾多門別。而隨托一門盡攝一切。餘義",
    "T45n1887B_002:0756a12": "准之。上來數錢法者。且依遍計事錢。現示依",
    "T45n1887B_002:0756a13": "他因緣緣起錢也。亦可依指示緣生一切諸",
    "T45n1887B_002:0756a14": "法終不可得。執遍計物迷緣起法。現法逗留",
    "T45n1887B_002:0756a15": "全別。經云。初發心菩薩一念功德不可盡者。",
    "T45n1887B_002:0756a16": "如第一錢。何以故。約一門現無盡故。何況無",
    "T45n1887B_002:0756a17": "量無邊諸地功德者。如第二錢已去。何以故。",
    "T45n1887B_002:0756a18": "約異門說故。初發心時便成正覺者。如一錢",
    "T45n1887B_002:0756a19": "即十故。何以故。約行體說故。問初發心菩薩",
    "T45n1887B_002:0756a20": "者。信地菩薩。即是弟子位。成正覺者佛地。即",
    "T45n1887B_002:0756a21": "是大師位。高下不同位地全別。何故同處並",
    "T45n1887B_002:0756a22": "頭脚耶。答三乘方便法焉。圓教一乘法。法用",
    "T45n1887B_002:0756a23": "逗留各別不得雜用。其義云何。三乘法者頭",
    "T45n1887B_002:0756a24": "脚各別。阿耶兒子年月不同。何故如是。約相",
    "T45n1887B_002:0756a25": "說故。生信心故。圓教一乘法者頭脚總一。阿",
    "T45n1887B_002:0756a26": "耶兒子年月皆同。何以故。由緣成故。約道理",
    "T45n1887B_002:0756a27": "說故。問一者何義。答一者一無分別義。又問。",
    "T45n1887B_002:0756a28": "同者何義。答同者不住義。無分別不住故。始",
    "T45n1887B_002:0756a29": "終同處師弟並頭。問同處並頭者何義。答同",
    "T45n1887B_002:0756b01": "處並頭者不相知義。何以故。無分別故。又",
    "T45n1887B_002:0756b02": "問。無分別者何義。答無分別者緣生義。即是",
    "T45n1887B_002:0756b03": "始終等是無二無別。何故如是。一切緣生法",
    "T45n1887B_002:0756b04": "無有作者。無有成者。無有知者。寂用一相高",
    "T45n1887B_002:0756b05": "下一味。猶如虛空。諸法法爾舊來如是。是故",
    "T45n1887B_002:0756b06": "經云。觀一切法不生不滅。因緣而有。如是",
    "T45n1887B_002:0756b07": "等文是其義也。問所以得知信位菩薩。乃至",
    "T45n1887B_002:0756b08": "佛同處並頭。如下經云。初發心時便成正覺。",
    "T45n1887B_002:0756b09": "亦如地論釋。信地菩薩乃至佛六相成故。明",
    "T45n1887B_002:0756b10": "知有如是義。六相如上。此語欲入法性家要",
    "T45n1887B_002:0756b11": "門。開陀羅尼藏。好鑰匙故。上來所明者。唯",
    "T45n1887B_002:0756b12": "現示一乘陀羅尼大緣起法。亦可論一乘無",
    "T45n1887B_002:0756b13": "礙。辯才體非三乘分齊。問初教已去。一切諸",
    "T45n1887B_002:0756b14": "法即空即如一無分別。何故上言頭脚各別",
    "T45n1887B_002:0756b15": "耶。答非無此義未圓故。從下為言。問所以得",
    "T45n1887B_002:0756b16": "知自三乘以外。別有圓教一乘分齊。如下經",
    "T45n1887B_002:0756b17": "云。一切世界群生類。尠有欲求聲聞道。求緣",
    "T45n1887B_002:0756b18": "覺者轉復少。求大乘者甚又布有。求大乘",
    "T45n1887B_002:0756b19": "者猶為易。能信是法甚為難。若眾生下劣其",
    "T45n1887B_002:0756b20": "心厭沒者。示以聲聞道。令出於眾苦。若復",
    "T45n1887B_002:0756b21": "有眾生。諸根小明利樂於因緣法。為說辟支",
    "T45n1887B_002:0756b22": "佛。若人根明利有大慈悲心。饒益於眾生。為",
    "T45n1887B_002:0756b23": "說菩薩道。若有無上心。決定樂大事。為示",
    "T45n1887B_002:0756b24": "於佛身。說無盡佛法。聖言如掌明珠。不須驚",
    "T45n1887B_002:0756b25": "怪。問一乘三乘分齊別義。因何得知。答且依",
    "T45n1887B_002:0756b26": "十門即知也。一同具足相應門。於中有十門。",
    "T45n1887B_002:0756b27": "所謂人法理事教義解行因果。此等十門相",
    "T45n1887B_002:0756b28": "應無有前後。二因陀羅網境界門。此中具前",
    "T45n1887B_002:0756b29": "十門。但義從喻異耳。餘可准之。三祕密隱現",
    "T45n1887B_002:0756c01": "俱成門。此亦具前十門。但義從緣異耳。四微",
    "T45n1887B_002:0756c02": "細相容安立門。此亦具前十門。但義從相異",
    "T45n1887B_002:0756c03": "耳。五十世隔法異成門。此亦具前十門。但義",
    "T45n1887B_002:0756c04": "從世異耳。六諸藏純雜具德門。此亦具前十",
    "T45n1887B_002:0756c05": "門。但義從門異耳。七一多相容不同門。此亦",
    "T45n1887B_002:0756c06": "具前十門。但義從理異耳。八諸法相即自在",
    "T45n1887B_002:0756c07": "門。此亦具前十門。但義從用異耳。亦可依",
    "T45n1887B_002:0756c08": "性。九唯心迴轉善成門。此亦具前十門。但義",
    "T45n1887B_002:0756c09": "從心異耳。十托事現法生解門。此亦具前十",
    "T45n1887B_002:0756c10": "門。但義從智異耳。餘可准之。上十門玄並皆",
    "T45n1887B_002:0756c11": "別異。若教義分齊焉此相應者。即是一乘圓",
    "T45n1887B_002:0756c12": "教及頓教攝。若諸教義分齊與此相應而不",
    "T45n1887B_002:0756c13": "具足者。即是三乘漸教攝。如是知也。如是十",
    "T45n1887B_002:0756c14": "門具足圓者如花嚴經說。餘廣義者。如經論",
    "T45n1887B_002:0756c15": "疏抄孔目問答等分別也。",
    "T45n1887B_002:0756c16": "一乘法界圖合詩一印。依花嚴經及十地論。",
    "T45n1887B_002:0756c17": "表圓教宗要。總章元年七月十五日記。問何",
    "T45n1887B_002:0756c18": "故不著集者名字。答表緣生諸法無有主者",
    "T45n1887B_002:0756c19": "故。又問。何故存年月名。答示一切法依緣生",
    "T45n1887B_002:0756c20": "故。又問。緣從何處來。答從顛倒心中來。顛",
    "T45n1887B_002:0756c21": "倒心從何處來。從無始無明來。無始無明從",
    "T45n1887B_002:0756c22": "何處來。從如如來。如如在何處。如如在自法",
    "T45n1887B_002:0756c23": "性。自法性以何為相。以無分別為相。是故一",
    "T45n1887B_002:0756c24": "切法尋常在中道。無非無分別以此義故。文",
    "T45n1887B_002:0756c25": "首詩言。法性圓融無二相乃至舊來不動名",
    "T45n1887B_002:0756c26": "為佛。意在於此。所以依詩即虛現實。故誓願。",
    "T45n1887B_002:0756c27": "見聞修集一乘普法名字及義。以斯善根迴",
    "T45n1887B_002:0756c28": "施一切眾生。普熏普修盡眾生界。一時成佛。",
    "T45n1887B_002:0756c29": "所謂十佛至甚深難解。大記云。所謂十佛者。",
    "T45n1887B_002:0757a01": "若以佛字印印之則證分。十佛若以普字印",
    "T45n1887B_002:0757a02": "印之則是教分十佛也。",
    "T45n1887B_002:0757a03": "法記云。一無著佛。安住世間成正覺故者。無",
    "T45n1887B_002:0757a04": "著即著著而無著也。安住世間者。三乘中出",
    "T45n1887B_002:0757a05": "世成佛故。非安住一乘中以三世間為自身",
    "T45n1887B_002:0757a06": "心。故云安住世間也。以證心看只是心耳。無",
    "T45n1887B_002:0757a07": "所對境是為著也。非如分別意識取著別境",
    "T45n1887B_002:0757a08": "也。無著即著者。雖心不見境。而一切境無非",
    "T45n1887B_002:0757a09": "我心也。著而無著者。一切無非我心之日。凡",
    "T45n1887B_002:0757a10": "所趣向約約無側也。成正覺者。猶如眼識。以",
    "T45n1887B_002:0757a11": "眼根塵為體。而不為膿血皮膚。不淨所染成",
    "T45n1887B_002:0757a12": "淨眼識。若針耳孔許除膿血。則淨眼不成。智",
    "T45n1887B_002:0757a13": "正覺者亦復如是。以三世間為自身心。而不",
    "T45n1887B_002:0757a14": "為眾生。業煩惱所染得成正覺。然大緣起中",
    "T45n1887B_002:0757a15": "隨去一法。一切諸法舉體不立。故於眾生業",
    "T45n1887B_002:0757a16": "惑煩惱。若云一物不成正覺也。二願佛出生",
    "T45n1887B_002:0757a17": "故者。海印中出生三世間一切諸法。又三世",
    "T45n1887B_002:0757a18": "間一一之法。出生法界諸法於念念中。新新",
    "T45n1887B_002:0757a19": "無盡。無盡故約此義云出生也。如是法法若",
    "T45n1887B_002:0757a20": "修不修。一切眾生身心之中常然常然。所以",
    "T45n1887B_002:0757a21": "如來現見此法者只由願。故能出生如是法",
    "T45n1887B_002:0757a22": "也。眾生不見者只由不能願。故約此出生義",
    "T45n1887B_002:0757a23": "云願佛也。三業報佛信故者。世間六道之因。",
    "T45n1887B_002:0757a24": "出世聲聞緣覺菩薩因等為業。第九地業行",
    "T45n1887B_002:0757a25": "稠林文可見。報者六道之果。聲聞緣覺諸佛",
    "T45n1887B_002:0757a26": "等果為報。此乃海印圓明之法。故云業報佛",
    "T45n1887B_002:0757a27": "也。一切眾生所以不知自真佛之在其身心",
    "T45n1887B_002:0757a28": "者。只由不信。唯於信心得成業報佛。故云信",
    "T45n1887B_002:0757a29": "也。四持佛隨順故者。若舉一塵側無遺起。故",
    "T45n1887B_002:0757b01": "無側而盡之。所以者何。一切諸法無不隨順",
    "T45n1887B_002:0757b02": "一坐故。若不隨順則此一坐那得盡一切法",
    "T45n1887B_002:0757b03": "乎。餘諸法中如是准思。一即一切一切即一。",
    "T45n1887B_002:0757b04": "主伴具足無盡自在之道理皆此義也。約如",
    "T45n1887B_002:0757b05": "是隨舉攝持之義名為持佛也。五涅槃佛永",
    "T45n1887B_002:0757b06": "度故者。三乘中要捨生死方證涅槃。由是還",
    "T45n1887B_002:0757b07": "沒生死之中。故非永度也。謂有二故眾生無",
    "T45n1887B_002:0757b08": "二。故即佛是。故若於生死涅槃之中見有二",
    "T45n1887B_002:0757b09": "者。何得不沒生死中哉。一乘中且約吾身別",
    "T45n1887B_002:0757b10": "報。一眼瞳子即徹海印究竟之際。於此以上",
    "T45n1887B_002:0757b11": "更無轉處。故云永度。餘一切法約約皆然。約",
    "T45n1887B_002:0757b12": "如是義為佛名也。六法界佛無處不至故者。",
    "T45n1887B_002:0757b13": "若執此舍上棟之西末。求西分齊盡。西方虛",
    "T45n1887B_002:0757b14": "空而不得分齊盡。東方虛空求此西末。無處",
    "T45n1887B_002:0757b15": "不至。其西分齊終不可得。所以者何。法界西",
    "T45n1887B_002:0757b16": "末故。西方即東方故。餘方皆然。如此一棟一",
    "T45n1887B_002:0757b17": "切諸法皆亦如是。一一法法舉舉約約無處",
    "T45n1887B_002:0757b18": "不至。是法界佛也。七心佛安住故者。若心言",
    "T45n1887B_002:0757b19": "時一切諸法無不是心。此義非。謂遍於識中",
    "T45n1887B_002:0757b20": "故忘也。非謂真心之所成故。亦非妄心之所",
    "T45n1887B_002:0757b21": "作故。但心見時只是心耳。故云。心佛謂一法",
    "T45n1887B_002:0757b22": "界性起心。稠林心等也。三乘中心是緣慮色。",
    "T45n1887B_002:0757b23": "是質礙一乘中心。是種種義也。色是無質礙",
    "T45n1887B_002:0757b24": "義也。既心是種種義。故以心見時無物不心。",
    "T45n1887B_002:0757b25": "既色是無質礙義。故若色云時無物不色。若",
    "T45n1887B_002:0757b26": "約濕過海義。明之過中實而名心。一切諸法",
    "T45n1887B_002:0757b27": "自位不動。正即是心故云安住。約如是義名",
    "T45n1887B_002:0757b28": "為心佛也。八三昧佛無量無著故者。賢首品",
    "T45n1887B_002:0757b29": "中。十種大三昧。及諸會會諸大三昧。皆為三",
    "T45n1887B_002:0757c01": "昧佛也。隨一三昧一切諸法無不滿足。故云",
    "T45n1887B_002:0757c02": "無量。就無量中。每一一法隨舉無側。故云無",
    "T45n1887B_002:0757c03": "著。依於三昧見法如是。故名三昧佛也。九性",
    "T45n1887B_002:0757c04": "佛決定故者。性謂無住法性也。一切法法皆",
    "T45n1887B_002:0757c05": "是決定無住之理。有佛無佛性相常住。約如",
    "T45n1887B_002:0757c06": "是義而為佛名也。十如意佛普覆故者。娑竭",
    "T45n1887B_002:0757c07": "羅龍王宮殿之中。有如意寶王。名出生無盡。",
    "T45n1887B_002:0757c08": "此寶珠王能生海陸一切珍寶及大海水。大海",
    "T45n1887B_002:0757c09": "之中一切生類此水為家。此水為食。皆得生",
    "T45n1887B_002:0757c10": "長。因於大海得有大地。若河若川及諸池井。",
    "T45n1887B_002:0757c11": "潤益生長一切草木及諸殺菓。養育眾生。如",
    "T45n1887B_002:0757c12": "其無此無盡寶王。則海水乾渴穀果焦枯。水",
    "T45n1887B_002:0757c13": "陸眾生由何能得長養利也。此如意王唯因",
    "T45n1887B_002:0757c14": "諸佛。長養眾生本願所生也。若無諸佛本願",
    "T45n1887B_002:0757c15": "力。則無此寶王。故知。一切眾生所以能得長",
    "T45n1887B_002:0757c16": "養利益者。皆如意佛之蔭焉養焉之德也。如",
    "T45n1887B_002:0757c17": "是等義唯吾身心真佛之所有道理。以十種",
    "T45n1887B_002:0757c18": "名說示之耳。此義諸法之真源者。問此處尚",
    "T45n1887B_002:0757c19": "有十名耶。答無也。謂緣起分有十名耳。證分",
    "T45n1887B_002:0757c20": "之中無十名也。問然則此十佛名證分外耶。",
    "T45n1887B_002:0757c21": "答證分之中有實名也。問十種淨土章云。欲",
    "T45n1887B_002:0757c22": "知分量准其十佛即可知之。其義云何。答無",
    "T45n1887B_002:0757c23": "著也願也等者。但說名耳。佛則不可說。如是",
    "T45n1887B_002:0757c24": "種種名等但說詮相耳。土海則不可說故云。",
    "T45n1887B_002:0757c25": "准可知也。",
    "T45n1887B_002:0757c26": "大記云。諸法之真源者。緣起分究竟之玄宗",
    "T45n1887B_002:0757c27": "者。證分也。此義證教二分。通有十佛故也。",
    "T45n1887B_002:0757c28": "若唯證分之中有十佛。則證分是教分之源。",
    "T45n1887B_002:0757c29": "故云真源也。又秀業之意則真源。則智玄宗",
    "T45n1887B_002:0758a01": "則境也。真智所見之境方得云玄耳。故云。甚",
    "T45n1887B_002:0758a02": "深難解也。",
    "T45n1887B_002:0758a03": "古記云。相和尚住大伯山大蘆房時。為真",
    "T45n1887B_002:0758a04": "定智通等。說行人欲見十佛者。應先作眼",
    "T45n1887B_002:0758a05": "目通等。問云何是眼目耶。和尚曰。以花嚴",
    "T45n1887B_002:0758a06": "經為自眼目。所謂文文句句皆是十佛。自",
    "T45n1887B_002:0758a07": "此以外求觀佛者。生生劫劫終不見也。和",
    "T45n1887B_002:0758a08": "尚曰。所謂無著佛安住世間成正覺故者。",
    "T45n1887B_002:0758a09": "今日吾五尺之身名為世間。此身遍滿虛",
    "T45n1887B_002:0758a10": "空法界。無處不至。故曰正覺。安住世間故。",
    "T45n1887B_002:0758a11": "離涅槃之著成正覺故。離生死之著。若約",
    "T45n1887B_002:0758a12": "實而言。三種世間圓明自在。故曰無著佛",
    "T45n1887B_002:0758a13": "也。願佛出生故者。百四十願。十迴向願。初",
    "T45n1887B_002:0758a14": "地願。及性起願等。皆願佛也。此佛以無住",
    "T45n1887B_002:0758a15": "為身故。無有一物非佛身者。所謂隨舉一",
    "T45n1887B_002:0758a16": "法盡攝。一切稱周法界名為願佛也。業報",
    "T45n1887B_002:0758a17": "佛信故者。二十二位之法。本來不動圓明",
    "T45n1887B_002:0758a18": "照矚。若諸行人能如是信。即云信也。若舉",
    "T45n1887B_002:0758a19": "實道理而說。上自妙覺下至地獄。皆是佛",
    "T45n1887B_002:0758a20": "事。是以若人敬信此事。可噵業報佛也。持",
    "T45n1887B_002:0758a21": "佛隨順故者。法界森羅諸法雖云無盡。若",
    "T45n1887B_002:0758a22": "以海印印定。則唯一海印定法。彼持我我",
    "T45n1887B_002:0758a23": "持彼。故云隨順。是故以世界持佛以佛持",
    "T45n1887B_002:0758a24": "世界。是名持佛也。涅槃佛永度故者。證見",
    "T45n1887B_002:0758a25": "生死涅槃本來平等。故云永度。所謂生死",
    "T45n1887B_002:0758a26": "非喧動。涅槃非寂靜。是此義也。法界佛無",
    "T45n1887B_002:0758a27": "處不至故者。一塵法界。松木法界。栗木法",
    "T45n1887B_002:0758a28": "界。乃至十方三際虛空法界。總是佛身。所",
    "T45n1887B_002:0758a29": "謂真如前際不滅。後際不生。現在不動。如",
    "T45n1887B_002:0758b01": "來亦爾。過去無滅。未來無生。現今無動。無",
    "T45n1887B_002:0758b02": "形無相如虛空界。不可量故。百千萬劫已",
    "T45n1887B_002:0758b03": "說。今說當說。終不可盡。無有邊際故。曰法",
    "T45n1887B_002:0758b04": "界佛也。心佛安住故者。息心即佛起心非",
    "T45n1887B_002:0758b05": "佛。如人以水淨器。不知能淨濁水也。水淨",
    "T45n1887B_002:0758b06": "影明。水濁影昏。心法亦爾。息心法界圓明。",
    "T45n1887B_002:0758b07": "起心法界差別。是故心安住則法界。諸法",
    "T45n1887B_002:0758b08": "現於吾五尺身也。三昧佛無量無著故者。",
    "T45n1887B_002:0758b09": "海印三昧之法舉舉約約無住著故。曰無",
    "T45n1887B_002:0758b10": "量無著三昧佛也。性佛決定故者。法性有",
    "T45n1887B_002:0758b11": "二。所謂大性及與小性。何者若一法起竟。",
    "T45n1887B_002:0758b12": "三世際無內無外。故曰大性。一法之位遍",
    "T45n1887B_002:0758b13": "一切中方得成者。是名小性。所謂一柱盡",
    "T45n1887B_002:0758b14": "法界際。但是柱者名為大性。此一柱中椽",
    "T45n1887B_002:0758b15": "栿瓦等諸位現者。名為小性也。如意佛普",
    "T45n1887B_002:0758b16": "覆故者。如大龍王有大寶王。若無此寶一",
    "T45n1887B_002:0758b17": "切眾生無所衣食故。五穀九穀千種萬種",
    "T45n1887B_002:0758b18": "並成熟者。唯此室王之德也。如意佛恩亦",
    "T45n1887B_002:0758b19": "如是也。",
    "T45n1887B_002:0758b20": "貞元經吉祥雲知識疏云。問法門無量。何",
    "T45n1887B_002:0758b21": "以初友便教念佛。答略有十義。一念佛三",
    "T45n1887B_002:0758b22": "昧眾行先故。二依佛方能成勝行故。三功",
    "T45n1887B_002:0758b23": "高易就以將寸物故。四觀通深淺能遍攝",
    "T45n1887B_002:0758b24": "故。五消滅重障為勝緣故。六双兼人法易",
    "T45n1887B_002:0758b25": "加護故。七十地菩薩皆念佛故。八三寶吉",
    "T45n1887B_002:0758b26": "祥經初說故。初此念佛海雲說法。妙住依",
    "T45n1887B_002:0758b27": "僧為次第故。九即心即佛易一境故。十為",
    "T45n1887B_002:0758b28": "表初住緣佛發心樂供養故(云云)。略為三門。",
    "T45n1887B_002:0758b29": "一明所念差別。二會釋經文。三以能念收",
    "T45n1887B_002:0758c01": "束。今初謂。十身三身為觀不同。略為十種",
    "T45n1887B_002:0758c02": "(云云)。言十種者。一若作是觀佛以法為身。清",
    "T45n1887B_002:0758c03": "淨如虛空。無念念者即念真如。是念法身。",
    "T45n1887B_002:0758c04": "二花藏世界海法界無差別。依真而住不依",
    "T45n1887B_002:0758c05": "國土。是念性土。三十蓮花藏塵數相。此等",
    "T45n1887B_002:0758c06": "皆是念報身相。四有無盡德。一一難思念",
    "T45n1887B_002:0758c07": "報內德。故上經云。一切威儀中常念佛功",
    "T45n1887B_002:0758c08": "德。晝夜無暫斷。如是業應作。五觀花藏剎",
    "T45n1887B_002:0758c09": "無量寶嚴量周法界。是念報土。六或觀佛",
    "T45n1887B_002:0758c10": "相具三十二。若總若別若逆若順。丈六千",
    "T45n1887B_002:0758c11": "尺。此等皆是念化身相。七十力無畏十八",
    "T45n1887B_002:0758c12": "不共。此等皆是念化身相。八餘方淨土水",
    "T45n1887B_002:0758c13": "鳥樹林。此等皆是念化身依。九前二是性。",
    "T45n1887B_002:0758c14": "後六是相。相外無性性外無相。交徹真佛",
    "T45n1887B_002:0758c15": "真土。是念第九性相無礙。十以性融相相",
    "T45n1887B_002:0758c16": "隨性融。令前九門合為一揆。故德德無盡",
    "T45n1887B_002:0758c17": "相相無窮。塵塵剎滿猶如帝網是第十念。",
    "T45n1887B_002:0758c18": "重重融攝得後二門。前皆真實經。雖別說",
    "T45n1887B_002:0758c19": "義必該融(云云)。第三能念收束。略有五種。一",
    "T45n1887B_002:0758c20": "緣境正觀念佛門。若真若應若依若正。皆",
    "T45n1887B_002:0758c21": "是境故稱名屬口。非真念故略而不言。二",
    "T45n1887B_002:0758c22": "攝境唯心念佛門。是心是佛是心作佛。諸",
    "T45n1887B_002:0758c23": "佛正遍知海。從心想生。況心佛眾生三無",
    "T45n1887B_002:0758c24": "差別。三心境俱泯念佛門。心即是佛心即",
    "T45n1887B_002:0758c25": "非心。佛即是心佛亦非佛。非心非佛遠離",
    "T45n1887B_002:0758c26": "一切故。無所念方為真念。四心境無礙念",
    "T45n1887B_002:0758c27": "佛門。双照事理存亡無礙等。真門之寂寂",
    "T45n1887B_002:0758c28": "何佛何心。鑒事理之明。明常心常佛。双亡",
    "T45n1887B_002:0758c29": "正入寂照双流。五重重無盡念佛門。理既。",
    "T45n1887B_002:0759a01": "無盡以理融事。事亦無盡。故隨一門攝一",
    "T45n1887B_002:0759a02": "切門融。斯五門以為一致。即是此中能念",
    "T45n1887B_002:0759a03": "之心。與前十佛境合。非合非散涉入重重",
    "T45n1887B_002:0759a04": "難思境也。念佛一門諸教攸讚。理致深遠",
    "T45n1887B_002:0759a05": "世多共行。故復略敘無厭繁說(云云)。普賢知",
    "T45n1887B_002:0759a06": "識疏云。第一禮敬諸佛文三段者。第一牒",
    "T45n1887B_002:0759a07": "名由心恭敬。運於身口而遍禮故。除我慢",
    "T45n1887B_002:0759a08": "障起敬信。善勒那三藏說七種禮。今加為",
    "T45n1887B_002:0759a09": "十。謂一我慢禮。如碓上下無恭敬心。二唱",
    "T45n1887B_002:0759a10": "和禮。高聲喧雜辭句渾亂。此二非儀。三恭",
    "T45n1887B_002:0759a11": "敬禮。五輪著地捧足殷重。四無相禮。深入",
    "T45n1887B_002:0759a12": "法性離能所相。五起用禮。雖無能所普運",
    "T45n1887B_002:0759a13": "身心。如影普遍禮不可禮。六內觀禮。但禮",
    "T45n1887B_002:0759a14": "身內法身真佛。不向外求。七實相禮。若內",
    "T45n1887B_002:0759a15": "若外同一實相。八大悲禮。隨一一禮普代",
    "T45n1887B_002:0759a16": "眾生。九總攝禮。攝前六門以為一。觀十無",
    "T45n1887B_002:0759a17": "盡禮入帝網境。若佛若禮重重無盡。",
    "T45n1887B_002:0759a18": "錐穴問答云。問自未來佛還化自現在者。",
    "T45n1887B_002:0759a19": "以何文知乎。答纓絡經第八地菩薩云。自",
    "T45n1887B_002:0759a20": "見己身。當果諸佛摩頂說法故。則聖說炳",
    "T45n1887B_002:0759a21": "然可知。又既諸經云。三世諸佛拜敬故。諸",
    "T45n1887B_002:0759a22": "罪業滅未來諸佛者何乎。問此他已成佛",
    "T45n1887B_002:0759a23": "拜義。何為自未成佛乎。答拜他佛之義非",
    "T45n1887B_002:0759a24": "無而遠疎。所以者。凡諸佛為眾生說佛德。",
    "T45n1887B_002:0759a25": "意為欲眾生自亦得彼果。故令修行。是故",
    "T45n1887B_002:0759a26": "眾生望自當來所得之果德。為欲得彼不",
    "T45n1887B_002:0759a27": "惜身命修行。不為得他佛果故修行。是故",
    "T45n1887B_002:0759a28": "正令吾發心修行。佛但吾當果已成佛。非",
    "T45n1887B_002:0759a29": "他佛也。此義不疑怪也。又他已成佛。即是",
    "T45n1887B_002:0759b01": "自當果佛。所以者何。他成佛時即得三世",
    "T45n1887B_002:0759b02": "佛平等果。又吾當果佛即是他今成佛。所",
    "T45n1887B_002:0759b03": "以者何。吾得當果佛時。即得三世佛平等",
    "T45n1887B_002:0759b04": "法。故如是轉展更互平等。平等無差別果",
    "T45n1887B_002:0759b05": "德。又此吾佛。於一切法界有情無情中。全",
    "T45n1887B_002:0759b06": "全即作在。無一物非吾體佛故。若能拜自",
    "T45n1887B_002:0759b07": "體佛者。無物不所拜。此甚大要常可思之。",
    "T45n1887B_002:0759b08": "自體佛觀論云。問何自性界。何自體佛耶。",
    "T45n1887B_002:0759b09": "答無住自性界。實相自體佛。問此自體佛",
    "T45n1887B_002:0759b10": "何觀耶。以偈答曰。諸緣根本我。一切法源",
    "T45n1887B_002:0759b11": "心。語言大要宗。真實善知識。問此義云何。",
    "T45n1887B_002:0759b12": "答一切法源心。是自體佛。大要宗。是自體",
    "T45n1887B_002:0759b13": "圓因。真實善知識。是自體滿果。具三義故",
    "T45n1887B_002:0759b14": "我也。此即自體佛也。問此佛果有修耶。不",
    "T45n1887B_002:0759b15": "修耶。答不簡修不修。不擇情非情。三世間",
    "T45n1887B_002:0759b16": "不動故。問此佛化度眾生耶。答大虛之內",
    "T45n1887B_002:0759b17": "諸法無不大虛。是故如虛空化虛空。是名",
    "T45n1887B_002:0759b18": "自體佛化也(一本云自體佛內無不自體佛者。是名自體佛化耳)。問不知",
    "T45n1887B_002:0759b19": "云何語言乎。答如汝不知語言。此言甚大",
    "T45n1887B_002:0759b20": "也。問此言云何。答如緣起際言也。問何緣",
    "T45n1887B_002:0759b21": "起際耶。答我心是動。大虛不動。離動不動",
    "T45n1887B_002:0759b22": "為緣起際也。問約緣起際其法常然。初修",
    "T45n1887B_002:0759b23": "之人何遊其心耶。答約法論離修不修也。",
    "T45n1887B_002:0759b24": "試明初趣(一本云初起)我心及我身令相語言也。",
    "T45n1887B_002:0759b25": "謂將心而尋身。將身而尋心。心遍於身。身",
    "T45n1887B_002:0759b26": "遍於心。然名為語言也。問相遍故更無所",
    "T45n1887B_002:0759b27": "語。何曰語言耶。答心言時言以外無所語。",
    "T45n1887B_002:0759b28": "身言時言以外無所語。是故無言言無聞",
    "T45n1887B_002:0759b29": "聞也。問此但我心我身。何云一切法源耶。",
    "T45n1887B_002:0759c01": "答求我心邊際盡法界際。我身四大亦復",
    "T45n1887B_002:0759c02": "如是。問若如是者唯我身心。何云真實善",
    "T45n1887B_002:0759c03": "知識耶。答法界諸法無不我身心。皆順名",
    "T45n1887B_002:0759c04": "為善知識也。問若爾則無迷悟。別何名佛",
    "T45n1887B_002:0759c05": "耶。答有二故眾生無二。故即自體佛。如是",
    "T45n1887B_002:0759c06": "觀者為正觀也。大法界緣起者。諸緣根本",
    "T45n1887B_002:0759c07": "我佛寶。一切法源心僧寶。語言大要宗法",
    "T45n1887B_002:0759c08": "寶。真實善知識。此大法界緣起義。心得人",
    "T45n1887B_002:0759c09": "雖往六道四生決定不疑畏。此云自體三",
    "T45n1887B_002:0759c10": "寶。謂身業佛寶。口業法寶。意業僧寶。佛",
    "T45n1887B_002:0759c11": "者謂緣合成故。法者一切法湧出故。僧者",
    "T45n1887B_002:0759c12": "一切法中無障礙故。此佛仕人三業袈裟",
    "T45n1887B_002:0759c13": "著。身業五條口業七條意業九條。如是三",
    "T45n1887B_002:0759c14": "袈裟著一切處。此佛仕人不久窮。實法界",
    "T45n1887B_002:0759c15": "法見也。復見見處處三種世間具得也。故",
    "T45n1887B_002:0759c16": "三種世間無不是也。",
    "T45n1887B_002:0759c17": "具縛有情(至)隨義消息。大記云。具縛有情未",
    "T45n1887B_002:0759c18": "斷煩惱未成福智。以何義故。舊來成佛耶者。",
    "T45n1887B_002:0759c19": "起此問意。若約十佛。則法界諸法無非是佛。",
    "T45n1887B_002:0759c20": "然此今日我等盲冥凡夫何能。即是十佛耶。",
    "T45n1887B_002:0759c21": "如是難也。答意則超情之法。反情即是。若反",
    "T45n1887B_002:0759c22": "情見法界圓明。一切眾生煩惱斷盡。福智成",
    "T45n1887B_002:0759c23": "竟。豈非佛耶。如是答也。凡如是問答意者。寄",
    "T45n1887B_002:0759c24": "彼三乘斷障成佛之義。欲現一乘舊來成佛",
    "T45n1887B_002:0759c25": "也。問為是本來斷煩惱耶。為知本來煩惱不",
    "T45n1887B_002:0759c26": "動耶。答知本來斷耳。以覺者不見夢人。所見",
    "T45n1887B_002:0759c27": "五尺鬼故。問然則違於所引經中。煩惱法中",
    "T45n1887B_002:0759c28": "不見一法減之義耶。答本來無故云何見減。",
    "T45n1887B_002:0759c29": "真記云。非初非中後者。分三剎那求所斷障。",
    "T45n1887B_002:0760a01": "如初剎那舉智求障。無非智體不可得斷。中",
    "T45n1887B_002:0760a02": "後亦爾故也。前中後取故者。不斷而斷故也。",
    "T45n1887B_002:0760a03": "如虛空。如是斷者。若寄位云則虛空者。無物",
    "T45n1887B_002:0760a04": "義故無能所斷。為如虛空斷也。約一乘則虛",
    "T45n1887B_002:0760a05": "空者。無側義故智與障體互無側也。以無側",
    "T45n1887B_002:0760a06": "義為如虛空。如是斷耳。",
    "T45n1887B_002:0760a07": "法記云。猶如覺夢睡悟不同者。如有二人共",
    "T45n1887B_002:0760a08": "在一床。一人初初不睡。故三時求夢。初時不",
    "T45n1887B_002:0760a09": "得。中後亦爾。其一人則竟夜睡。故三時恒夢。",
    "T45n1887B_002:0760a10": "如是約一乘斷障成佛。則全他為自而恒覺。",
    "T45n1887B_002:0760a11": "故初初不睡。全自為他而恒夢。故常常不悟。",
    "T45n1887B_002:0760a12": "是故三乘斷障者。不及斷於未斷之處。一乘",
    "T45n1887B_002:0760a13": "及斷未斷之處。三乘之佛不及斷者。自相續",
    "T45n1887B_002:0760a14": "外眾生之障。一乘之佛及斷之處。是自所證",
    "T45n1887B_002:0760a15": "眾生海之障也。一切眾生今日發心斷障修",
    "T45n1887B_002:0760a16": "證。即是諸佛不盡門德也。其實道理諸法實",
    "T45n1887B_002:0760a17": "相不增不減者生佛既共一法性床。雖云眾",
    "T45n1887B_002:0760a18": "生無所缺剩。雖云諸佛無所添除故也。理理",
    "T45n1887B_002:0760a19": "相即等者。前三句即門。後一句中門也。問理",
    "T45n1887B_002:0760a20": "理相即者二空並耶。答不並也。問若爾不相",
    "T45n1887B_002:0760a21": "即耶。答相即故不並也。",
    "T45n1887B_002:0760a22": "大記云。十佛普賢法界宅者。即上法性家。及",
    "T45n1887B_002:0760a23": "法界陀羅尼家等。正約外化而通內證也。其",
    "T45n1887B_002:0760a24": "餘逆順主伴相成等者。逆則五熱眾鞞。順則",
    "T45n1887B_002:0760a25": "十度正行等也。以此為首。通取一切無盡之",
    "T45n1887B_002:0760a26": "法故云准例。相攝隨義消息欲觀緣起(至)逗留",
    "T45n1887B_002:0760a27": "全別。大記云。若欲觀緣起乃至數十錢者。開",
    "T45n1887B_002:0760a28": "宗云。數十錢法治執。著病之第一藥成無礙",
    "T45n1887B_002:0760a29": "德之最勝門也。解云。若得體達此數錢之法",
    "T45n1887B_002:0760b01": "者。於諸境界日用之中。隨所聞見不取不著。",
    "T45n1887B_002:0760b02": "一一毛孔一一塵中。見一切佛聞一切法。起",
    "T45n1887B_002:0760b03": "心動念舉足下足。凡所施為無非究竟滿足",
    "T45n1887B_002:0760b04": "佛事。故云治病之第一藥成德之最勝門也。",
    "T45n1887B_002:0760b05": "古記云。雲華尊者曰。有一樓觀。內莊一乘",
    "T45n1887B_002:0760b06": "外嚴三乘。此中有門。名曰覺門。向菩提樹。",
    "T45n1887B_002:0760b07": "而諸眾生妄想纏縛以障此門。由如是故",
    "T45n1887B_002:0760b08": "不見一乘珍寶莊嚴。是故天親菩薩。以六",
    "T45n1887B_002:0760b09": "相鑰匙示開此門。而天竺人未解六相。故",
    "T45n1887B_002:0760b10": "以其所習悉曇章總持之法而誨示也(已上)。",
    "T45n1887B_002:0760b11": "東土之人又不解其悉曇章總持之法。是",
    "T45n1887B_002:0760b12": "故雲華尊者。以其所習教錢之法而指示",
    "T45n1887B_002:0760b13": "也。問此悉曇章及數錢之喻。於聖教中有",
    "T45n1887B_002:0760b14": "耶無耶。答有之也。謂悉曇之喻十地品中",
    "T45n1887B_002:0760b15": "說之數法之喻。第四會精進林菩薩頌曰。",
    "T45n1887B_002:0760b16": "比如算數法增一至無量數。法無體性智",
    "T45n1887B_002:0760b17": "惠故差別。問此錢之中。何是遍計。何是因",
    "T45n1887B_002:0760b18": "緣耶。答如是十錢第一第二乃至第十皆",
    "T45n1887B_002:0760b19": "有自性故。取一則無一取二則無二等者。",
    "T45n1887B_002:0760b20": "是遍計錢也。因緣錢者。此一錢位具中即。",
    "T45n1887B_002:0760b21": "故若無餘九即此一錢亦不得成。是故此",
    "T45n1887B_002:0760b22": "一錢即是無盡之一也。問以此十錢之喻",
    "T45n1887B_002:0760b23": "初導童蒙方便云何。答和尚告童蒙曰。汝",
    "T45n1887B_002:0760b24": "先竪列十錢。其人應命竪列。和尚曰。此十",
    "T45n1887B_002:0760b25": "錢為是自性十耶。為是緣起無性十耶。其",
    "T45n1887B_002:0760b26": "人白云。此錢實是自性十也。和尚曰。莫作",
    "T45n1887B_002:0760b27": "是說。此十乃是緣成十。故一一具十耳。然",
    "T45n1887B_002:0760b28": "其迷人未會此意。和尚告曰。若此十錢悉",
    "T45n1887B_002:0760b29": "是自性十箇錢者。汝當數之。迷人應命數",
    "T45n1887B_002:0760c01": "其錢云。一二乃至十也。爾時和尚去却第",
    "T45n1887B_002:0760c02": "一一錢。問有幾耶。白云只有九耳。和尚",
    "T45n1887B_002:0760c03": "曰。汝可更數。其人數云。一二乃至九。和",
    "T45n1887B_002:0760c04": "尚曰。汝前既云。此十定是自性之十。何故",
    "T45n1887B_002:0760c05": "汝令以前第二為第一。乃至前十為九耶。",
    "T45n1887B_002:0760c06": "白云。由和尚去却一錢故爾。於是和尚還",
    "T45n1887B_002:0760c07": "置一錢。問有幾何。答有十也。和尚曰。汝應",
    "T45n1887B_002:0760c08": "復數。彼人承命復數之云。一二乃至十白",
    "T45n1887B_002:0760c09": "云。和尚去却一錢時。以第二為第一等。和",
    "T45n1887B_002:0760c10": "尚還置一錢。亦得復以第一為第二等。然",
    "T45n1887B_002:0760c11": "則非自性十應。是由一有十由十有一。是",
    "T45n1887B_002:0760c12": "故一一緣起無性耳。",
    "T45n1887B_002:0760c13": "法融云。一者向上來者。一云。此門初錢但有",
    "T45n1887B_002:0760c14": "去義無來義。第十錢中但有來義無去義。一",
    "T45n1887B_002:0760c15": "云。反此也。謂初錢有力將十錢來故云來。第",
    "T45n1887B_002:0760c16": "十錢有力將十錢云故云去也。本數者。問本",
    "T45n1887B_002:0760c17": "一與本數何別。答位不授時呼一則十皆應",
    "T45n1887B_002:0760c18": "云。吾亦一。吾亦一故授第一乃至第十等位",
    "T45n1887B_002:0760c19": "時。以第一之一本是一。故授第一位。故云本",
    "T45n1887B_002:0760c20": "數一也。又以數十之初一故云本一也。",
    "T45n1887B_002:0760c21": "大記云。一者一乃至即是本數者。問何知初",
    "T45n1887B_002:0760c22": "一受本法名耶。答佛自證法離一二詮。而不",
    "T45n1887B_002:0760c23": "守自性隨緣成時。若呼一則全法界是一也。",
    "T45n1887B_002:0760c24": "既授位云。一也二也乃至十也。故云。初一得",
    "T45n1887B_002:0760c25": "受稱本法名也。問既橫列十錢。隨我所舉為",
    "T45n1887B_002:0760c26": "初而數。故十皆本數耶。答既隨所舉為初而",
    "T45n1887B_002:0760c27": "數。方為本數。由隨所舉次第受二三等名。故",
    "T45n1887B_002:0760c28": "是末數也。問若此和尚以一為本。則經中比",
    "T45n1887B_002:0760c29": "如數法。十皆悉是本數之文如何通耶。答是",
    "T45n1887B_002:0761a01": "一之十故舉十耳。是故一之十。故十皆是一。",
    "T45n1887B_002:0761a02": "故云皆悉是本數也。問若爾應是十皆本數",
    "T45n1887B_002:0761a03": "何不爾耶。答授其位時。既云二三等。故唯初",
    "T45n1887B_002:0761a04": "一是本數也。然而其十是一之十。故皆是本",
    "T45n1887B_002:0761a05": "數也。法融云。即生不生等者。即生者無明因",
    "T45n1887B_002:0761a06": "緣行果生。故即生也。生縛說者不生也。不生",
    "T45n1887B_002:0761a07": "生者無明滅故。行滅則不生也。滅縛說者生",
    "T45n1887B_002:0761a08": "也。不住義者。且約一塵不住於自位。盡於法",
    "T45n1887B_002:0761a09": "界約約皆然故也。中道義者隨舉無側故也。",
    "T45n1887B_002:0761a10": "大記云。不自在者自已空義也。即生不生不",
    "T45n1887B_002:0761a11": "生生者含有二意。一生不生者無生佛法之",
    "T45n1887B_002:0761a12": "證分也。不生生者緣起分也。二就緣起分不",
    "T45n1887B_002:0761a13": "生者。緣起觀無力無生故。生者因緣觀有力",
    "T45n1887B_002:0761a14": "有生故。龍樹云。因緣所生法等者有二釋。一",
    "T45n1887B_002:0761a15": "云。初三句同教。後一句別教也。一云。即是空",
    "T45n1887B_002:0761a16": "者緣起觀。是假名者因緣觀。中道義者性起",
    "T45n1887B_002:0761a17": "觀也。法融云。無分別者。此十錢中每一一錢",
    "T45n1887B_002:0761a18": "隨舉。無側不可標指故也。不守自性者。二不",
    "T45n1887B_002:0761a19": "守性三四及十亦不守自成一之體。故云隨",
    "T45n1887B_002:0761a20": "緣。故云不住也。以一事辨一多者。由一有十。",
    "T45n1887B_002:0761a21": "故若取其一則二三乃至十皆不成。故呼一",
    "T45n1887B_002:0761a22": "之時十皆口許。吾亦一吾亦一也。以一之多",
    "T45n1887B_002:0761a23": "故云辨一多。故即盡也。以異事辨一多等者。",
    "T45n1887B_002:0761a24": "呼二之時十皆口許。我是二等。故云。以異事",
    "T45n1887B_002:0761a25": "辨一多故不盡也。謂以二盡十以三盡十。乃",
    "T45n1887B_002:0761a26": "至以十盡十。皆初一錢之不盡德也。問以二",
    "T45n1887B_002:0761a27": "事辨二多者。是第二錢之盡也。此第二之不",
    "T45n1887B_002:0761a28": "盡何耶。答以一事辨一多。以三事辨三多等。",
    "T45n1887B_002:0761a29": "皆是第二之不盡也。問藏師所云。一中十故",
    "T45n1887B_002:0761b01": "盡之一。與十中一故不盡之一何別。答同也。",
    "T45n1887B_002:0761b02": "問若爾何故十中一則不盡耶。答一中具十。",
    "T45n1887B_002:0761b03": "故云一中十故盡也。具十之一但為第一之",
    "T45n1887B_002:0761b04": "一而盡十。不為第二第三乃至第十而盡十。",
    "T45n1887B_002:0761b05": "故云十中一故不盡也。謂一中十之一者。具",
    "T45n1887B_002:0761b06": "二具三乃至具十之一也。十中一之一者。不",
    "T45n1887B_002:0761b07": "能為二攝十。不能為三攝十。乃至不能為十",
    "T45n1887B_002:0761b08": "攝十之一也。",
    "T45n1887B_002:0761b09": "大記云。問以一事辨一多者通十錢耶。答爾",
    "T45n1887B_002:0761b10": "也。謂約錢體故又隨位云。以二事辨二之多",
    "T45n1887B_002:0761b11": "等。亦得餘門例爾。謂約錢位故。此中約錢體",
    "T45n1887B_002:0761b12": "云也。此中以異事等者。令遍計人習因緣。故",
    "T45n1887B_002:0761b13": "約列位之離垢等異事。若令因緣人習緣起。",
    "T45n1887B_002:0761b14": "則以一一具十。故約其歡喜所具。十中離垢",
    "T45n1887B_002:0761b15": "等為異事耳。不約列位之離垢等也。故下又",
    "T45n1887B_002:0761b16": "釋中約一門辨盡不盡。是故約初義則不能",
    "T45n1887B_002:0761b17": "盡。故不盡也。約後義則以無盡故不盡也。問",
    "T45n1887B_002:0761b18": "何知以異事者。但是歡喜所具離垢等耳。非",
    "T45n1887B_002:0761b19": "列位之離垢耶。答藏師云。為但攝自一門無",
    "T45n1887B_002:0761b20": "盡耶。為亦攝餘異門無盡耶。答或俱攝或但",
    "T45n1887B_002:0761b21": "攝自一門無盡。何以故。若無自一門無盡。餘",
    "T45n1887B_002:0761b22": "一切門中無盡皆悉不成。是故初門同體。即",
    "T45n1887B_002:0761b23": "攝同異二門中無盡。無盡窮其圓極法界。無",
    "T45n1887B_002:0761b24": "不攝盡(已上)。古德云。餘異門者。上云一門中",
    "T45n1887B_002:0761b25": "既有十。然此十復自相即入。重重成無盡也。",
    "T45n1887B_002:0761b26": "是故約自所攝為餘異門。故知。非是列位之",
    "T45n1887B_002:0761b27": "離垢也。",
    "T45n1887B_002:0761b28": "法記云。又一事中義不相是即是多等者。有",
    "T45n1887B_002:0761b29": "云。此是此中盡不盡義也。然重釋初盡句中",
    "T45n1887B_002:0761c01": "一多之義耳。四句護過等者。問若執為一有",
    "T45n1887B_002:0761c02": "何過耶。答斷常過也。謂有十方有一無十。謂",
    "T45n1887B_002:0761c03": "一是斷也。無十而執一故是常也。去非者。問",
    "T45n1887B_002:0761c04": "一耶。答不也。一即十故。問十耶。答不也。十",
    "T45n1887B_002:0761c05": "即一故。亦一亦十耶。不也。離相違故。非一非",
    "T45n1887B_002:0761c06": "十耶。不也。離戲論故。現德者一耶。是也。十",
    "T45n1887B_002:0761c07": "即一故。十耶。是也。一即十故。亦一亦十耶。",
    "T45n1887B_002:0761c08": "是也。双存無礙故。非一非十耶。是也。絕待離",
    "T45n1887B_002:0761c09": "相故異事亦准同者。如第一錢論盡不盡。及",
    "T45n1887B_002:0761c10": "以四句護過等。第二錢等亦爾准知也。須者",
    "T45n1887B_002:0761c11": "緣成義者。或處云。緣者須義。須者無他義。",
    "T45n1887B_002:0761c12": "或處云。須者緣義。緣者無他義也。一者向上",
    "T45n1887B_002:0761c13": "去。二者向下來者。唯初一錢舉體為二。乃至",
    "T45n1887B_002:0761c14": "為十。故云向去耳。非約將去云去也。從十向",
    "T45n1887B_002:0761c15": "一舉體而來。故云來耳。非約將來云來也。謂",
    "T45n1887B_002:0761c16": "此即門。是形奪門。故約其自體去來之義云",
    "T45n1887B_002:0761c17": "去來耳。前中門是相順義故約將來。將去之",
    "T45n1887B_002:0761c18": "義云來去也。自位不動而恒來去者。問前中",
    "T45n1887B_002:0761c19": "門則是力門。故可云不動。此即門者是體門。",
    "T45n1887B_002:0761c20": "故位動門也。何云自位不動耶。答雖云一即",
    "T45n1887B_002:0761c21": "二。一即三乃至一即十。而不捨一名至第十",
    "T45n1887B_002:0761c22": "錢。故云。自位不動而來去也。",
    "T45n1887B_002:0761c23": "大記云。來去者隨緣義。即是因緣義。不動者",
    "T45n1887B_002:0761c24": "向本義。即是緣起義者。藏師云。去來不動即",
    "T45n1887B_002:0761c25": "一物故(已上)。各現一義故亦互許也。平等不起",
    "T45n1887B_002:0761c26": "故名緣起。故云向本義即是緣起義也。",
    "T45n1887B_002:0761c27": "法融記云。因緣相望等者。因緣錢者。一一相",
    "T45n1887B_002:0761c28": "資有力。能生之全力而成十錢。緣起錢者資",
    "T45n1887B_002:0761c29": "無力。無生之空力而有十錢。若不資無力。無",
    "T45n1887B_002:0762a01": "生之空力則不立。故緣散即無緣。集即有性。",
    "T45n1887B_002:0762a02": "起錢者自體空。故緣集緣散不增減也。六記",
    "T45n1887B_002:0762a03": "云。且依遍計事錢。現示依他因緣緣起錢也。",
    "T45n1887B_002:0762a04": "亦可依指示緣生等者。初節則依遍計錢。現",
    "T45n1887B_002:0762a05": "示因緣緣起錢。故不以錢為喻也。謂如三性",
    "T45n1887B_002:0762a06": "次第。依遍計事現依他法。約依他法現因緣",
    "T45n1887B_002:0762a07": "緣起等也。後節意則以錢為詮也。一云。初復",
    "T45n1887B_002:0762a08": "次從淺現深。如文可知。亦可依下。所以明此",
    "T45n1887B_002:0762a09": "數法者。欲解迷愚故重釋云。直指示緣生之",
    "T45n1887B_002:0762a10": "法無有自性。離名相故終不可得。是故且依",
    "T45n1887B_002:0762a11": "執遍計物迷。緣起法者之所解十錢。以現數",
    "T45n1887B_002:0762a12": "法與上所明。離相之法逗留全別。謂且此世",
    "T45n1887B_002:0762a13": "俗所知數錢之法尚能如是。甚深玄妙況彼",
    "T45n1887B_002:0762a14": "聖智所證。離言絕相之法乎。如是現也。但依",
    "T45n1887B_002:0762a15": "字在前。故文相稍似隱耳。逗留者事由也。",
    "T45n1887B_002:0762a16": "南岳觀公記云。錢有七重。謂遍計。依他。",
    "T45n1887B_002:0762a17": "因緣。緣起。性起。無住。實相也。一遍計錢",
    "T45n1887B_002:0762a18": "有二。凡夫二乘所見也。凡夫但見此錢方",
    "T45n1887B_002:0762a19": "圓之相。不見四大四塵之所合成。亦但見",
    "T45n1887B_002:0762a20": "一非二非三等差別相。終不見錢無自性。",
    "T45n1887B_002:0762a21": "二乘漸見假集空相。此亦猶為遍計錢耳。",
    "T45n1887B_002:0762a22": "以二乘雖見四相。而未得解法空理。故此",
    "T45n1887B_002:0762a23": "上並名遍計錢也。三乘之人方解此錢。依",
    "T45n1887B_002:0762a24": "他因緣而起。起時無生故名依他。而未解",
    "T45n1887B_002:0762a25": "因緣親疎無二。就一乘中明此因緣。無親",
    "T45n1887B_002:0762a26": "疎故名因緣錢。然從前病治。其病故名因",
    "T45n1887B_002:0762a27": "緣耳。三乘分說無親疎義。然今直明一乘",
    "T45n1887B_002:0762a28": "親疎無二之義。然猶此門但明緣起現前",
    "T45n1887B_002:0762a29": "有力生果義耳。次現緣起無性空平等義。",
    "T45n1887B_002:0762b01": "故名緣起錢。是故經云。平等不起故名緣",
    "T45n1887B_002:0762b02": "起。次明空有不二混為一體。自體空義故",
    "T45n1887B_002:0762b03": "名性起觀。此等多約十二緣生十番觀立。",
    "T45n1887B_002:0762b04": "是故或云順三乘義。問於上三門有何勝",
    "T45n1887B_002:0762b05": "處。復說無住實相等耶。答更亦有勝。謂論",
    "T45n1887B_002:0762b06": "無住時語空即足。不加有語。語有亦爾。語",
    "T45n1887B_002:0762b07": "其一尺即滿足法。不加餘語。據據即足。性",
    "T45n1887B_002:0762b08": "性並圓不改本位。以令滿不轉前。名而使",
    "T45n1887B_002:0762b09": "圓不布俠。而令寬不崇。卑而令高。故古人",
    "T45n1887B_002:0762b10": "云。無住者不動之異名也。實相者初入無",
    "T45n1887B_002:0762b11": "名真源之門。終消緣起究竟之際。解終入",
    "T45n1887B_002:0762b12": "行行成入證也。",
    "T45n1887B_002:0762b13": "菩薩一念(至)無礙辯才。大記云。初發心菩薩",
    "T45n1887B_002:0762b14": "一念功德。乃至約一門等者。初門同體也。無",
    "T45n1887B_002:0762b15": "量無邊諸地功德。乃至約異門者。第二門以",
    "T45n1887B_002:0762b16": "去同體也。初發心時乃至約行體者。是異體",
    "T45n1887B_002:0762b17": "門也。然雖有是義。今釋之義。無問同異體約",
    "T45n1887B_002:0762b18": "一門現無盡等者。是第一錢現無盡也。無問",
    "T45n1887B_002:0762b19": "同異體約異門說者。是第二錢以去義。如一",
    "T45n1887B_002:0762b20": "錢即十約行體說故者。上來雖明一門現無",
    "T45n1887B_002:0762b21": "盡。又云。約異門說也。而不明其所具之無盡",
    "T45n1887B_002:0762b22": "重重。故今指一門及異門內所具。故云。如一",
    "T45n1887B_002:0762b23": "錢即十故也。約行體說者。一云。以初發心即",
    "T45n1887B_002:0762b24": "萬行體故。又信滿成佛是行佛故也。阿耶兒",
    "T45n1887B_002:0762b25": "子年月皆同者。一念即九世故兒年非小。九",
    "T45n1887B_002:0762b26": "世即一念故父歲非多。故古辭云。一歲女妊",
    "T45n1887B_002:0762b27": "五十年產。得五十歲大丈夫也。謂初發心菩",
    "T45n1887B_002:0762b28": "薩攝五十位。即成妙覺位也。一者無分別義",
    "T45n1887B_002:0762b29": "者。諸法體一故。同者不住義者。此不自在故",
    "T45n1887B_002:0762c01": "同於彼。彼不自在故同於此也。同處並頭者。",
    "T45n1887B_002:0762c02": "不相知義者。舉頭則頭外無足。舉足亦爾。無",
    "T45n1887B_002:0762c03": "可對故。即不相知也。無有作者無作用義。無",
    "T45n1887B_002:0762c04": "有成者無體性義。無有知者體用俱無義。此",
    "T45n1887B_002:0762c05": "是緣起觀。由無體用方成空果故也。法性家",
    "T45n1887B_002:0762c06": "者證分也。陀羅尼藏者緣起分也。謂無住別",
    "T45n1887B_002:0762c07": "教門中約法道理明六相者。是入證分家之",
    "T45n1887B_002:0762c08": "要門也。同教門中說方便六相者。是開無住",
    "T45n1887B_002:0762c09": "別教藏之好鑰匙也。問入家之要門開藏之",
    "T45n1887B_002:0762c10": "鑰匙。則六相以外別有所入所開等耶。答一",
    "T45n1887B_002:0762c11": "云。所入乃是證分。六相正是緣起分故別也。",
    "T45n1887B_002:0762c12": "一云。六相即是法性家及陀羅尼藏。故更無",
    "T45n1887B_002:0762c13": "所入所開也。然云。六相方便者。是約法體巧",
    "T45n1887B_002:0762c14": "相集成方便也。無礙辯才體非三乘分齊者。",
    "T45n1887B_002:0762c15": "雖是無住別教。而以六相方便為言說故也。",
    "T45n1887B_002:0762c16": "謂別教中雖義即是言。言即是義。而言義不",
    "T45n1887B_002:0762c17": "雜也。",
    "T45n1887B_002:0762c18": "同時具足(至)如華嚴經。大記云。同時具足相",
    "T45n1887B_002:0762c19": "應者有多義釋。或依大疏同異圓備中謂。前",
    "T45n1887B_002:0762c20": "九門總合為一。大緣起法令多種義門。同時",
    "T45n1887B_002:0762c21": "具足之文而云。唯總非別也。或依綱目謂。此",
    "T45n1887B_002:0762c22": "一塵攝上十對。同時具足亦攝後之九門。玄",
    "T45n1887B_002:0762c23": "義之文而云。初節別同時義。後節總同時義",
    "T45n1887B_002:0762c24": "也。今云。二義皆然不可局執。言同時者有",
    "T45n1887B_002:0762c25": "云。海印圓明之時也。有云。於世染分十二",
    "T45n1887B_002:0762c26": "時中隨何云耳。又此二說亦皆有理。言於中",
    "T45n1887B_002:0762c27": "有十門。所謂人法理事等者。依普法章唯束",
    "T45n1887B_002:0762c28": "五對十法不同。大疏等十對二十法也。但開",
    "T45n1887B_002:0762c29": "合耳。義無加減也。言十門者何故十法而云",
    "T45n1887B_002:0763a01": "門耶。謂以智之所入義同故耳。言相應無有",
    "T45n1887B_002:0763a02": "前後者。一云。時法相應也。一云。十普法中海",
    "T45n1887B_002:0763a03": "一一法不相知義也。因陀羅網境界者。如帝",
    "T45n1887B_002:0763a04": "釋殿五色珠網玄相。瀉影重重無極。緣起法",
    "T45n1887B_002:0763a05": "法法爾。相攝所攝復為能攝。重重相攝無盡",
    "T45n1887B_002:0763a06": "無盡故。向內尋心入入猶外。向外尋邊出出",
    "T45n1887B_002:0763a07": "猶內也。故古人云。比如王宮有多重門。從外",
    "T45n1887B_002:0763a08": "入內之時。謂入此門即為內也。而其門內復",
    "T45n1887B_002:0763a09": "有異門。故前所入還是外也。又謂。入此即為",
    "T45n1887B_002:0763a10": "內也。而其門內又有異門。故前所入還是外",
    "T45n1887B_002:0763a11": "也。如是重重故入入猶外也。從內出外之時。",
    "T45n1887B_002:0763a12": "謂出此門即是外也。而其門外又有異門。故",
    "T45n1887B_002:0763a13": "前所出還是內也。如是重重故出出猶內也。",
    "T45n1887B_002:0763a14": "言境界者簡餘門。豈非證智境界。何故此門",
    "T45n1887B_002:0763a15": "偏得此言耶。答地論云。帝網差別者真實義",
    "T45n1887B_002:0763a16": "相。真實義相證者境界。故從此論文立此門",
    "T45n1887B_002:0763a17": "名耳。非謂餘門。非智境界也。此中具前十門",
    "T45n1887B_002:0763a18": "者。為是一種十普法耶。為是隨門各別立耶。",
    "T45n1887B_002:0763a19": "答二義皆得。謂門門皆云。具前十故一種亦",
    "T45n1887B_002:0763a20": "得。然而隨門不雜。乃至百門千門各有所具。",
    "T45n1887B_002:0763a21": "故各別亦得。從喻異者約法。應云。從重重無",
    "T45n1887B_002:0763a22": "盡異耳。問何故初門無此簡辭。答既是初門",
    "T45n1887B_002:0763a23": "餘不濫故。若對後之諸門簡者可云。從無前",
    "T45n1887B_002:0763a24": "後異耳。餘可准知者。前門十法並具足。具足",
    "T45n1887B_002:0763a25": "故准此。應云。人法因陀羅乃至因果因陀羅",
    "T45n1887B_002:0763a26": "等餘門例爾。是故第十門末亦有此言也。祕",
    "T45n1887B_002:0763a27": "密隱現俱成者。有文云。於一微塵入正受。一",
    "T45n1887B_002:0763a28": "毛端頭三昧起。如是自在彼隱此現。正受起",
    "T45n1887B_002:0763a29": "定同時祕密成矣。有文云。隱則祕密。現則現",
    "T45n1887B_002:0763b01": "著。名為祕密隱現俱成門也。初意云。隱與現",
    "T45n1887B_002:0763b02": "一時俱成故祕密也。後意云。祕密隱與現俱",
    "T45n1887B_002:0763b03": "成也。從緣異者是機緣也。故十玄章云。隨緣",
    "T45n1887B_002:0763b04": "所見故有增減也。又云所須緣也。謂十普法",
    "T45n1887B_002:0763b05": "中須人則人現餘隱。須餘亦如是故也。微細",
    "T45n1887B_002:0763b06": "相容安立者。微細目能含相容目。所含安立",
    "T45n1887B_002:0763b07": "通能所也。或反此云。微細則所含相容。則能",
    "T45n1887B_002:0763b08": "含安則能安立。則所立也。下一多相容門。具",
    "T45n1887B_002:0763b09": "一容多。多容一等二義。此微細門約一容多",
    "T45n1887B_002:0763b10": "之義。故古人云。如瑠璃瓶盛多芥子也。又云。",
    "T45n1887B_002:0763b11": "微細者難知之義。謂塵不轉大而能容剎。剎",
    "T45n1887B_002:0763b12": "不轉小而能入塵。如是道理甚深難知故也。",
    "T45n1887B_002:0763b13": "相容者一能容多故。又一一皆皆亦如是故",
    "T45n1887B_002:0763b14": "也。安立者一多不壞故也。又云。若是神通變",
    "T45n1887B_002:0763b15": "化所作非。謂安立直是緣起實德法爾。相容",
    "T45n1887B_002:0763b16": "故云安立也。從相異者此就相說。謂小相大",
    "T45n1887B_002:0763b17": "相一相多相等也。十世隔法異成者。問應云",
    "T45n1887B_002:0763b18": "九世隔法。何故并取總一念云隔法耶。答以",
    "T45n1887B_002:0763b19": "總別時隔總別法。亦無難也。從世異者。一一",
    "T45n1887B_002:0763b20": "世中各具十法。此是世門所具故也。諸藏純",
    "T45n1887B_002:0763b21": "雜具德者。依十無盡藏品立也。從門異者一",
    "T45n1887B_002:0763b22": "行長修。則云。純門萬行齊終。則云雜門也。一",
    "T45n1887B_002:0763b23": "多相容不同者。古人云。微細相容一多相容。",
    "T45n1887B_002:0763b24": "二門何別耶。相容雖同而義別也。謂何者相",
    "T45n1887B_002:0763b25": "容。故有一多相容門。相容之貌如何。故有微",
    "T45n1887B_002:0763b26": "細相容門也。從理異者非。謂真如之理是因",
    "T45n1887B_002:0763b27": "果道理也。謂因能具果。一能具多等故也。諸",
    "T45n1887B_002:0763b28": "法相即自在者。因緣當體。即因即果能成因。",
    "T45n1887B_002:0763b29": "外無別所成果法也。從用異者德用自在故",
    "T45n1887B_002:0763c01": "也。謂舉體相即之用也。亦可依性者。無住法",
    "T45n1887B_002:0763c02": "性也。問餘門何不依無住法性耶。答雖皆依",
    "T45n1887B_002:0763c03": "性。非無遠近之殊。謂中門者但約力用而論。",
    "T45n1887B_002:0763c04": "此中明無住本性所成之法。當體即空。全體",
    "T45n1887B_002:0763c05": "相即與性切近故也。唯心迴轉善成者。十一",
    "T45n1887B_002:0763c06": "稠林心及十種性起心等也。從心異者。唯心",
    "T45n1887B_002:0763c07": "迴轉而不動故也。托事現法生解者。所托事",
    "T45n1887B_002:0763c08": "相正即所現無盡法體。非是托此別有所表",
    "T45n1887B_002:0763c09": "也。從智異者者。約生解云也。",
    "T45n1887B_002:0763c10": "花嚴略策云。十表無盡一一造玄。隨舉一",
    "T45n1887B_002:0763c11": "法即具十。謂一同時具足相應門。如海一",
    "T45n1887B_002:0763c12": "滴具百川味。二廣俠自在無礙門。如徑尺",
    "T45n1887B_002:0763c13": "鏡見千里影。三一多相容不同門。一室千",
    "T45n1887B_002:0763c14": "燈光光涉入。四諸法相即自在門。如金金",
    "T45n1887B_002:0763c15": "色二不相離。五祕密隱現俱成門。澄空片",
    "T45n1887B_002:0763c16": "月晦明相映。六微細相容安立門。如瑠璃",
    "T45n1887B_002:0763c17": "瓶盛多芥子。七因陀羅網境界門。兩鏡玄",
    "T45n1887B_002:0763c18": "照傳輝相瀉遆出無窮。八托事現法生解",
    "T45n1887B_002:0763c19": "門。立像竪臂觸目皆道。九十世隔法異成",
    "T45n1887B_002:0763c20": "門。一夕之夢翱翔百年。十主伴圓明具德",
    "T45n1887B_002:0763c21": "門。北辰居所眾星拱之。",
    "T45n1887B_002:0763c22": "圓通首座記云。且約吾身論十對。十門",
    "T45n1887B_002:0763c23": "者。一吾五尺身表令生解為教。即是所",
    "T45n1887B_002:0763c24": "詮為義。二吾五尺身即同法性為理。經",
    "T45n1887B_002:0763c25": "云。眾生即法身法身即眾生。故五體四",
    "T45n1887B_002:0763c26": "大歷然差別為事。三吾五尺身從頭至足。",
    "T45n1887B_002:0763c27": "空寂無礙為所觀境。如是觀者是吾心。智",
    "T45n1887B_002:0763c28": "為能觀智。四吾之所造善惡無記等行為",
    "T45n1887B_002:0763c29": "行。由此行故得凡夫位等為位。五吾所",
    "T45n1887B_002:0764a01": "造業為因。由此業故所感之報為果。六",
    "T45n1887B_002:0764a02": "吾五尺身八萬戶虫所依處。故又諸佛遍",
    "T45n1887B_002:0764a03": "吾毛孔說法。又經云。眾生形世界故為",
    "T45n1887B_002:0764a04": "依。而是有情故為正。七吾本覺性本來。常",
    "T45n1887B_002:0764a05": "住不還不動為體。宛然現現為用。八吾五",
    "T45n1887B_002:0764a06": "尺身為人。以緣起法之所攝故為法。九吾",
    "T45n1887B_002:0764a07": "所造作不善之法。逆於真故為逆。所造相",
    "T45n1887B_002:0764a08": "似善行為順。十吾當果佛內熏我身。無暫",
    "T45n1887B_002:0764a09": "捨頃。我若作善助令增長。我若作惡依厭",
    "T45n1887B_002:0764a10": "令脫為應。是我迷心之所得故為感。如是",
    "T45n1887B_002:0764a11": "吾五尺身本自滿足。若圓若分即具教等",
    "T45n1887B_002:0764a12": "十對。為同時具足相應門。不動五尺周遍",
    "T45n1887B_002:0764a13": "十方三際。為廣狹自在無礙門等。是故行",
    "T45n1887B_002:0764a14": "者。若修此觀不動凡身。即是自體毘盧無",
    "T45n1887B_002:0764a15": "盡法海總相普賢。即是內證國土。亦是花",
    "T45n1887B_002:0764a16": "藏世界。亦可謂之大方廣佛花嚴經也。圭",
    "T45n1887B_002:0764a17": "峯禪師行願品抄中釋。剝皮為紙。刺血為",
    "T45n1887B_002:0764a18": "黑。折骨為筆。書寫經典等。文云。二約觀",
    "T45n1887B_002:0764a19": "智釋。謂觀察此身若皮若骨都無定實。舉",
    "T45n1887B_002:0764a20": "體全空無我我所。雖然目觀似有身相。其",
    "T45n1887B_002:0764a21": "猶聚沫泡焰芭蕉。既無自體元同法界。如",
    "T45n1887B_002:0764a22": "是推窮三諦具足。成空假中微妙。三觀詮",
    "T45n1887B_002:0764a23": "於此義生。得此解契合心機。即是寫經以",
    "T45n1887B_002:0764a24": "經。是詮表生解義。故若不觀察心迷取相。",
    "T45n1887B_002:0764a25": "即無經也(已上)。亦當此義花嚴學人胡不勉旃。",
    "T45n1887B_002:0764a26": "南岳觀公記云。問十門甚深難可得見。請",
    "T45n1887B_002:0764a27": "且施設門相。答有十種緣起道理。謂一同",
    "T45n1887B_002:0764a28": "時具足者。法界相應道理。二因陀羅網者。",
    "T45n1887B_002:0764a29": "法界無盡道理。三祕密隱現者。法界相成",
    "T45n1887B_002:0764b01": "道理。四微細相容者。法界齊現道理。五十",
    "T45n1887B_002:0764b02": "世隔法者。法界流轉道理。六諸藏純雜者。",
    "T45n1887B_002:0764b03": "法界具德道理。七一多相容者。法界因果",
    "T45n1887B_002:0764b04": "道理。八諸法相即者。法界德用道理。九",
    "T45n1887B_002:0764b05": "唯心迴轉者。法界集起道理。十托事現法",
    "T45n1887B_002:0764b06": "者。法界現前道理深思之矣。問十玄緣起",
    "T45n1887B_002:0764b07": "觀法如何可成。若隨十門而成十觀。進心",
    "T45n1887B_002:0764b08": "曠蕩不成一觀。何以故。隨十門別遊其心",
    "T45n1887B_002:0764b09": "故。若捨十門觀行。局促不應無盡即同三",
    "T45n1887B_002:0764b10": "乘。答此義實難。然有二義。生解成行。若",
    "T45n1887B_002:0764b11": "約生解具說十門不爾。不得生無盡之解",
    "T45n1887B_002:0764b12": "故也。若約成行具說十門。謂緣起一言諸",
    "T45n1887B_002:0764b13": "法無二即現了。手何須多門。然言一不違",
    "T45n1887B_002:0764b14": "多言。多不違一故。經云。若見緣起法即見",
    "T45n1887B_002:0764b15": "盧舍那。此之謂也。若成一緣起觀。則十門",
    "T45n1887B_002:0764b16": "相應也。問其性海果分不論。因陀羅等心",
    "T45n1887B_002:0764b17": "智路絕。唯觀性海足矣。何須成十門觀耶。",
    "T45n1887B_002:0764b18": "答但觀性海其觀有偏。彼三乘菩薩尚双",
    "T45n1887B_002:0764b19": "照二諦。俱遊空有名為無住。況乎一乘不",
    "T45n1887B_002:0764b20": "起則已起。則離始終故。起與不起合為一",
    "T45n1887B_002:0764b21": "際方。為無住緣起中道觀也。問一乘行者。",
    "T45n1887B_002:0764b22": "至於何位有十門無礙用耶。答至解行位",
    "T45n1887B_002:0764b23": "方有大用。若見聞生纔成金剛種耳。又見",
    "T45n1887B_002:0764b24": "聞中即起無礙大用。問廣狹門中四句六",
    "T45n1887B_002:0764b25": "句云何見耶。答或廣無際。或分限歷然。或",
    "T45n1887B_002:0764b26": "廣狹俱存。或廣狹俱泯。或具前四。是解境",
    "T45n1887B_002:0764b27": "故。或絕前五。是行境故。此中前三句是緣",
    "T45n1887B_002:0764b28": "起現前義。次一句是緣起無生義。問何故",
    "T45n1887B_002:0764b29": "具前四句。是解境耶。答起解之人以別知",
    "T45n1887B_002:0764c01": "諸法普。別性相方起正解。若不別知即滯",
    "T45n1887B_002:0764c02": "邪見。是故前二句是普別相對。後二句是",
    "T45n1887B_002:0764c03": "性相相對。故流轉章云。問一門無念便足。",
    "T45n1887B_002:0764c04": "何須如上廣分別耶。答若不如前深思。彼",
    "T45n1887B_002:0764c05": "義則見不伏生。若不別知解行別者。即妄",
    "T45n1887B_002:0764c06": "以解為行情。謂不破設總無知。但強伏心",
    "T45n1887B_002:0764c07": "而作諸觀。並謂。中作非是真行究竟。增",
    "T45n1887B_002:0764c08": "惡見入於魔網不能成益故。經云。百千噁",
    "T45n1887B_002:0764c09": "羊僧無惠修靜慮。設於百千劫無一得涅",
    "T45n1887B_002:0764c10": "槃。聰敏智惠人能聽法說法欲念。須臾頃",
    "T45n1887B_002:0764c11": "能速至涅槃。問何故或絕前五是行境耶。",
    "T45n1887B_002:0764c12": "答唯是總觀法是一身。故無五句差別也。",
    "T45n1887B_002:0764c13": "是故雲華云。莫須多噵。只言一故。又經云。",
    "T45n1887B_002:0764c14": "於諸法中不生二解。問總觀法是一身不",
    "T45n1887B_002:0764c15": "作廣等四句者。不為廣狹攝耶。答雖具一",
    "T45n1887B_002:0764c16": "觀而是無住。故隨須無礙。如雲華所云。無",
    "T45n1887B_002:0764c17": "分別不住故。能成眾事。問解中四句豈非",
    "T45n1887B_002:0764c18": "無分別耶。又行境中雖是一觀不防四句",
    "T45n1887B_002:0764c19": "者。解行差別云何可見。答二並各通。然有",
    "T45n1887B_002:0764c20": "偏增。謂欲成解則以一之多義其解不偏。",
    "T45n1887B_002:0764c21": "若欲成行便是多之一。觀其行不亂。問何",
    "T45n1887B_002:0764c22": "故但以俱絕為行耶。應云。普賢行中具足",
    "T45n1887B_002:0764c23": "諸句無碍用耶。答雲華云。真俗二諦非分",
    "T45n1887B_002:0764c24": "別知。但對情見故分二相。唯越情見逆順",
    "T45n1887B_002:0764c25": "相應。以此故知絕其五者。唯是令越情見",
    "T45n1887B_002:0764c26": "耳。問絕前五句成其一觀者何耶。答若言",
    "T45n1887B_002:0764c27": "廣不須餘語言狹亦爾。然越情見廣狹相",
    "T45n1887B_002:0764c28": "應也。又故人云。行步是解。不行步是行。此",
    "T45n1887B_002:0764c29": "言有在也。林德云。有離別總相。是諸法究",
    "T45n1887B_002:0765a01": "竟之體也。以絕廣等四句。方為廣等究竟。",
    "T45n1887B_002:0765a02": "故知都絕別相諸緣。正是究竟總相也。又",
    "T45n1887B_002:0765a03": "有云。解者是進修者解也。境者廣狹等法",
    "T45n1887B_002:0765a04": "也。初修之人以緣起分無礙之法。為所解",
    "T45n1887B_002:0765a05": "故。行者是緣起分普賢之行。境是十佛性",
    "T45n1887B_002:0765a06": "海謂緣起分行人。以彼性海為行境故。如",
    "T45n1887B_002:0765a07": "古人言。一乘行者唯修國土海。正在茲乎。",
    "T45n1887B_002:0765a08": "大記云。如花嚴經者。古人云。大經題名中。",
    "T45n1887B_002:0765a09": "大方則器界。廣佛則佛界。花則是因。上從等",
    "T45n1887B_002:0765a10": "覺下至六趣。即是生界。嚴則此三緣起互相",
    "T45n1887B_002:0765a11": "融。即圓明自在。經則於前境界。以六相觀智。",
    "T45n1887B_002:0765a12": "是解是行。貫持不失故也。若觀智有間。不得",
    "T45n1887B_002:0765a13": "相續貫持。則非經矣。總則七字題名。別則無",
    "T45n1887B_002:0765a14": "盡。品會同則品會皆同。異則品會各異。成",
    "T45n1887B_002:0765a15": "則緣起集成。壞則品會各住。",
    "T45n1887B_002:0765a16": "花嚴錦冠鈔云。第一釋經題目(云云)。大等七",
    "T45n1887B_002:0765a17": "字略以七門分別(云云)。第四展演無窮者。從",
    "T45n1887B_002:0765a18": "微至著。略有八重。廣則十重。初於最清",
    "T45n1887B_002:0765a19": "淨法界強分理智二門。即菩提涅槃之異。",
    "T45n1887B_002:0765a20": "二於理開體相用為大方廣。於智開因果",
    "T45n1887B_002:0765a21": "為佛花嚴。嚴通因果故連合成詮。乃名為",
    "T45n1887B_002:0765a22": "經。即題中七字上二展法。下皆展處。三展",
    "T45n1887B_002:0765a23": "七字以成初會。初會總故彼有十海十智。",
    "T45n1887B_002:0765a24": "十海之中有體相用。即大方廣十智之中",
    "T45n1887B_002:0765a25": "有因有果。即佛花嚴詮釋。於此即名為經。",
    "T45n1887B_002:0765a26": "餘皆例此。四展初會以成後八會。八會之",
    "T45n1887B_002:0765a27": "中有四重因果。其所觀所證。即大方廣。能",
    "T45n1887B_002:0765a28": "觀能證。皆佛花嚴。五展遍於法界。同類",
    "T45n1887B_002:0765a29": "剎中皆有九會。六遍同類剎塵。七遍法界",
    "T45n1887B_002:0765b01": "異類剎中。八遍法界異類剎塵。若同若異",
    "T45n1887B_002:0765b02": "各兼主伴。即成十重。或以遍虛空塵道帝",
    "T45n1887B_002:0765b03": "網剎土以為十重。斯則法界之內無有一",
    "T45n1887B_002:0765b04": "塵一剎不說此經也。故大經云。毘盧遮那",
    "T45n1887B_002:0765b05": "佛願力周法界一切國土中。恒轉無上輪。",
    "T45n1887B_002:0765b06": "又如於此處見佛坐。一切塵中亦復然。佛",
    "T45n1887B_002:0765b07": "身無去亦無來。所有國土皆明見。第五卷",
    "T45n1887B_002:0765b08": "攝相盡者。謂異類剎塵所說不殊異類剎",
    "T45n1887B_002:0765b09": "中所說。異類剎中所說不殊同類剎塵所",
    "T45n1887B_002:0765b10": "說。同類剎塵所說不殊同類剎中所說。同",
    "T45n1887B_002:0765b11": "類剎中所說不殊普光八會所說。八會所",
    "T45n1887B_002:0765b12": "說不殊初會所說。初會所說不出題中七",
    "T45n1887B_002:0765b13": "字。題中七字不出理智。理智不出清淨法",
    "T45n1887B_002:0765b14": "界。只此清淨法界之名。亦是安立體不可",
    "T45n1887B_002:0765b15": "得。斯則泯蹤絕跡言思所不及也。故大經",
    "T45n1887B_002:0765b16": "云。法性本空寂無取亦無見。性空即是佛",
    "T45n1887B_002:0765b17": "不可得思量。又云。若實若不實若妄若不",
    "T45n1887B_002:0765b18": "妄。世間出世間但有假言說。第六展卷無",
    "T45n1887B_002:0765b19": "礙(云云)。展卷一時無有障礙。廣即是略略即",
    "T45n1887B_002:0765b20": "是廣。皆無障礙故。第七攝歸觀心者。上來",
    "T45n1887B_002:0765b21": "約教詮義。有是多門。若不攝歸一心則於",
    "T45n1887B_002:0765b22": "我何預。今則令知有行。發意修行。所言",
    "T45n1887B_002:0765b23": "大者。即是心體。心體無邊故名為大。方是",
    "T45n1887B_002:0765b24": "心相心具德相之法。故名為方。廣是心用",
    "T45n1887B_002:0765b25": "心有稱體之用故。名為廣。佛是心果心解",
    "T45n1887B_002:0765b26": "脫處。名之為佛。花是心因心所行行。喻之",
    "T45n1887B_002:0765b27": "以花。嚴是心之功用心能善巧嚴飾。目之",
    "T45n1887B_002:0765b28": "為嚴。經是心教心起名言詮現於此。故名",
    "T45n1887B_002:0765b29": "為經。斯則大等七字並不離心。然心之一",
    "T45n1887B_002:0765c01": "字非體非用。非因非果非義非教。雖非一",
    "T45n1887B_002:0765c02": "切能為一切。何以故。以一法界心是絕待",
    "T45n1887B_002:0765c03": "法故。問所言觀行者行相如何。答(云云)對",
    "T45n1887B_002:0765c04": "事事無礙法界即成。事事無礙觀故。相即",
    "T45n1887B_002:0765c05": "相入廣狹隱現主伴交參。重重無盡等亦",
    "T45n1887B_002:0765c06": "以法本如此。依法而觀故名為觀。依觀起",
    "T45n1887B_002:0765c07": "行。行亦如之。",
    "T45n1887B_002:0765c08": "四大常轉法輪觀云。欲得此經意合有三",
    "T45n1887B_002:0765c09": "段。一說大方廣佛等七字。二釋三十九品",
    "T45n1887B_002:0765c10": "大意。三現道理依觀廣釋。初說題目者。大",
    "T45n1887B_002:0765c11": "方廣者所觀之境。佛花嚴者能觀之心。經",
    "T45n1887B_002:0765c12": "者通於境智。所謂大者四大。方者四大之",
    "T45n1887B_002:0765c13": "塵。廣者一一塵相法界虛空界。九世十世",
    "T45n1887B_002:0765c14": "中無所不周。佛者解此理心。花者此心清",
    "T45n1887B_002:0765c15": "淨湛然離染。嚴者離染心中具逆順德。經",
    "T45n1887B_002:0765c16": "者能所無二。二釋品大意說有總別。總者",
    "T45n1887B_002:0765c17": "三毒。即三智一一智中具十德。故是為三",
    "T45n1887B_002:0765c18": "十。又一智中具三世。具見聞解行證。具三",
    "T45n1887B_002:0765c19": "世間故。是為九品。別者(云云)三現道理依觀",
    "T45n1887B_002:0765c20": "廣釋者。先融心相解此經意。云何融心相。",
    "T45n1887B_002:0765c21": "一念無生正念觀心。與實相理相應時中",
    "T45n1887B_002:0765c22": "離諸心相。爾時具得三種利益。一者超過",
    "T45n1887B_002:0765c23": "十種外道所為作事。二者獲得十種利。三",
    "T45n1887B_002:0765c24": "者自身心中具見諸法。如執明鏡自見面",
    "T45n1887B_002:0765c25": "像。十種利益者。一者自身心中具戒定惠。",
    "T45n1887B_002:0765c26": "一切法如經云。制心一處無事不辨。繫心",
    "T45n1887B_002:0765c27": "在一處能開智惠門。守一不移精神不散。",
    "T45n1887B_002:0765c28": "萬靈扶衛。初學不思議三昧繫心一緣。若",
    "T45n1887B_002:0765c29": "久習者觀心成就更無心相。恒與定俱。一",
    "T45n1887B_002:0766a01": "切心相即。非心故。是名不思議定(云云)。經",
    "T45n1887B_002:0766a02": "有五種。一一切經。二心經。三自體經。四",
    "T45n1887B_002:0766a03": "無住經。五實相經。謂於一法界以一心印",
    "T45n1887B_002:0766a04": "印諸緣體。一切諸緣無不印文。故一切經",
    "T45n1887B_002:0766a05": "也。此一切經唯一心量。故一心經也。心之",
    "T45n1887B_002:0766a06": "諸法有體。故自體經也。自體無我於一切",
    "T45n1887B_002:0766a07": "中無著。故無住經也。此無住經湛然無相。",
    "T45n1887B_002:0766a08": "故實相經也。初文字經。次則義經。次則觀",
    "T45n1887B_002:0766a09": "經。次則定經。後一法經也。",
    "T45n1887B_002:0766a10": "心輪鈔云。始成正覺。佛入海印三昧。所證",
    "T45n1887B_002:0766a11": "法門。略有六重經。一者離內外經。二者向",
    "T45n1887B_002:0766a12": "內經。三者向外經。四者內外相應經。五者",
    "T45n1887B_002:0766a13": "內中略說經。六者為機將說經。所謂前三",
    "T45n1887B_002:0766a14": "經是果分自利故。果分別教。後三經是因",
    "T45n1887B_002:0766a15": "分自利故。因分別教。",
    "T45n1887B_002:0766a16": "圓通首座記云。花嚴經首。如是我聞四",
    "T45n1887B_002:0766a17": "字釋有三義。對此則下始成正覺亦有三",
    "T45n1887B_002:0766a18": "義也。第一離言玄寂之處。謂絕相不可目",
    "T45n1887B_002:0766a19": "法性。玄微超出意外之處也。不可目之法",
    "T45n1887B_002:0766a20": "性者。法界法之名位不動處也。若今我五",
    "T45n1887B_002:0766a21": "尺身者。唯五尺是耳。此五尺上不許更目",
    "T45n1887B_002:0766a22": "佛名法名故。云不可目之法性也。此五尺",
    "T45n1887B_002:0766a23": "名正即法體。而謂此名是法上所立。如是",
    "T45n1887B_002:0766a24": "計者所不及處故。云超出意外。又云。絕",
    "T45n1887B_002:0766a25": "相也。問唯五尺是耳者。緣起之際可許此",
    "T45n1887B_002:0766a26": "義。何云性海耶。答於此五尺名之緣中立",
    "T45n1887B_002:0766a27": "五尺法者。緣起因分也。此名以外更無一",
    "T45n1887B_002:0766a28": "法可立者。性海果分也。是故藏師云。緣無",
    "T45n1887B_002:0766a29": "別緣以體盡緣。是故差別緣起。即是甚深",
    "T45n1887B_002:0766b01": "土海。又相和尚云。言說在證與本不異也。",
    "T45n1887B_002:0766b02": "然則教分之中言是能詮詮所詮義。今此",
    "T45n1887B_002:0766b03": "之中言即證體故。無能所詮之異也。問吾",
    "T45n1887B_002:0766b04": "五尺上不可更許佛之。與法名目之義。以",
    "T45n1887B_002:0766b05": "何為證而得知耶。答如是所發我言為證。",
    "T45n1887B_002:0766b06": "然覓兼證者。光明覺品云。多中無一性。一",
    "T45n1887B_002:0766b07": "亦無有多。至相引此為即門之證也。然而",
    "T45n1887B_002:0766b08": "所言多者只是多耳。多中更無成一之性。",
    "T45n1887B_002:0766b09": "所言一者只是一耳。一中更無成多之性。",
    "T45n1887B_002:0766b10": "是故唯吾五尺是耳。此上不得佛法名目",
    "T45n1887B_002:0766b11": "也。以此義釋此文者。如者如也。即是法本",
    "T45n1887B_002:0766b12": "如者如均也。是故正即是我聞也。此意者",
    "T45n1887B_002:0766b13": "唯我聞耳。我聞以上更不加餘語也。既約",
    "T45n1887B_002:0766b14": "我論故但我耳。上不更加。佛與菩薩名位",
    "T45n1887B_002:0766b15": "等也。聞者局於我也。問既絕名離相。何故",
    "T45n1887B_002:0766b16": "舉五尺名耶。答此證分中五尺之名即實",
    "T45n1887B_002:0766b17": "法體。此名以外更無法體故也。緣起分中",
    "T45n1887B_002:0766b18": "名之與義二位不同。故令相即。今此證分",
    "T45n1887B_002:0766b19": "之中即不如是。第二離修離證圓極至道",
    "T45n1887B_002:0766b20": "也。不簡處之與人隨約。是佛不別主之與",
    "T45n1887B_002:0766b21": "器觸事如是。是故光明覺品云。國土及眾",
    "T45n1887B_002:0766b22": "生一異不可得。如是善觀察名知佛法義。",
    "T45n1887B_002:0766b23": "處人不簡。主器不分。器與眾生本非異也。",
    "T45n1887B_002:0766b24": "以一佛體故。又亦非一。以各各不動自名",
    "T45n1887B_002:0766b25": "位故。由是得知。離三世間是一佛體。而非",
    "T45n1887B_002:0766b26": "融三方為一也。雖一佛體即三世間。而非",
    "T45n1887B_002:0766b27": "分一以作三也。然則三世間之名位不動。",
    "T45n1887B_002:0766b28": "是即佛也。以此義釋此文者。如者我與聞",
    "T45n1887B_002:0766b29": "為一之時即是佛也。約此上二重之義言",
    "T45n1887B_002:0766c01": "之。則如是我聞四字。正即究竟法體故。無",
    "T45n1887B_002:0766c02": "以此為首。料簡下文所目之義也。第三正",
    "T45n1887B_002:0766c03": "覺智日出於道樹。謂約佛論佛則法界諸",
    "T45n1887B_002:0766c04": "法無非是佛也。然而隨眾生緣示有成佛",
    "T45n1887B_002:0766c05": "示有說法。故於道樹始成正覺。約此義釋",
    "T45n1887B_002:0766c06": "者。七處八會之法是佛所說。而結集人言",
    "T45n1887B_002:0766c07": "如是我聞也。是故章主依此義云。料簡下",
    "T45n1887B_002:0766c08": "文所目之義也。就上三中。第一佛所證。第",
    "T45n1887B_002:0766c09": "二佛能證也。具此二佛是海印定。與此定",
    "T45n1887B_002:0766c10": "俱能證之智名為大空。此大虛空隨機所",
    "T45n1887B_002:0766c11": "須成種種名也。所成之法塵算難窮。要略",
    "T45n1887B_002:0766c12": "而言不出十種也。三乘所明三科百法。從",
    "T45n1887B_002:0766c13": "異熟識之所生故。不論主伴相成之義。今",
    "T45n1887B_002:0766c14": "此十法本於證智。大虛空中全全所目故。",
    "T45n1887B_002:0766c15": "云主伴成宗也。又三佛中。初二佛則始成",
    "T45n1887B_002:0766c16": "正覺之證分也。第三佛則始成正覺之教",
    "T45n1887B_002:0766c17": "分也。就證分中初義則所證也。第二義則",
    "T45n1887B_002:0766c18": "能證圓智也。教分者即此圓智。與緣相應",
    "T45n1887B_002:0766c19": "之義也。問若以初釋見者。如是即我聞也。",
    "T45n1887B_002:0766c20": "始成正覺則如何釋耶。答並以此例釋也。",
    "T45n1887B_002:0766c21": "謂一時者亦即滿足法性。更無所加處亦",
    "T45n1887B_002:0766c22": "爾也。始成正覺者。亦非古迷今覺。應稱法",
    "T45n1887B_002:0766c23": "界竟三世際。即是滿足究竟法體。乃至六",
    "T45n1887B_002:0766c24": "十卷經末。眾生心微塵等偈亦如是也。若",
    "T45n1887B_002:0766c25": "以第二釋見者。如者是我與聞為一之時。",
    "T45n1887B_002:0766c26": "即是佛也。我是能聞。聞是所聞。能聞之我",
    "T45n1887B_002:0766c27": "與所聞法。二而不二。唯是一體者。即是如",
    "T45n1887B_002:0766c28": "佛體也。處者菩提場是佛體也。約圓現而",
    "T45n1887B_002:0766c29": "見也。始成正覺者第三佛也。以此義等釋",
    "T45n1887B_002:0767a01": "一部。始終方為妙也。",
    "T45n1887B_002:0767a02": "古記云。大經略有十重解釋。謂第一瓔珞",
    "T45n1887B_002:0767a03": "經三賢十地三乘。此經所辨三賢十地一",
    "T45n1887B_002:0767a04": "乘。若約此義釋此經文。則如是我聞一時",
    "T45n1887B_002:0767a05": "佛始成正覺。於第一寂滅場中。說花藏世",
    "T45n1887B_002:0767a06": "界。第二普光堂中說十信。乃至第八舍衛",
    "T45n1887B_002:0767a07": "國中說入法界。第二就此經中行布次第",
    "T45n1887B_002:0767a08": "者。三乘六相圓融者一乘。約此義釋。如",
    "T45n1887B_002:0767a09": "是我聞。乃至寂滅場中。說花藏世界。第",
    "T45n1887B_002:0767a10": "二寂滅場內普光堂中說十信。乃至第八",
    "T45n1887B_002:0767a11": "寂滅場內舍衛國中說入法界。第三前二",
    "T45n1887B_002:0767a12": "是表相。故三乘內則一乘。約此義釋。則如",
    "T45n1887B_002:0767a13": "是我聞。乃至第一舍衛國中說花藏世界",
    "T45n1887B_002:0767a14": "第二普光堂中說十信。第三他化天宮說",
    "T45n1887B_002:0767a15": "十住。第四兜率天宮說十行。乃至第八寂",
    "T45n1887B_002:0767a16": "滅場中說入法界。此義者是普賢二十二",
    "T45n1887B_002:0767a17": "位。即位脫位故無勝劣。如明難記所明。第",
    "T45n1887B_002:0767a18": "四前之內表並是三乘。普賢無盡法數現",
    "T45n1887B_002:0767a19": "者是一乘也。約此義釋。如是我聞。乃至寂",
    "T45n1887B_002:0767a20": "滅場中。說花藏世界。第二寂滅場說十信。",
    "T45n1887B_002:0767a21": "乃至第八寂滅場說入法界。第五前並紙",
    "T45n1887B_002:0767a22": "墨所載故是三乘。無文字之虛空是一乘",
    "T45n1887B_002:0767a23": "也。第六無文字之虛空是三乘。有文字之",
    "T45n1887B_002:0767a24": "虛空是一乘也。第七前並教分。是普賢因",
    "T45n1887B_002:0767a25": "門。故是三乘。佛外向是一乘也。第八佛外",
    "T45n1887B_002:0767a26": "向是三乘。佛內向是一乘也。第九佛內向",
    "T45n1887B_002:0767a27": "是三乘。離向背是一乘也。第十離向背是",
    "T45n1887B_002:0767a28": "三乘。法性是一乘也。此是梵體德。所傳潤",
    "T45n1887B_002:0767a29": "玄德所受也。梵體德云。昔質應德在世。達",
    "T45n1887B_002:0767b01": "藪講起信論時。云。若不得知花嚴經中十",
    "T45n1887B_002:0767b02": "重解。釋者。終不能得花嚴文義。又若不",
    "T45n1887B_002:0767b03": "知起信論中八重解釋。則亦不能得此論",
    "T45n1887B_002:0767b04": "文義也。",
    "T45n1887B_002:0767b05": "賢首大師花嚴三昧觀門中。問云。眾生修",
    "T45n1887B_002:0767b06": "行為要受持聖教耶。為須捨教耶。答有十",
    "T45n1887B_002:0767b07": "類。一者自有眾生。無識懸捨聖言師。自愚",
    "T45n1887B_002:0767b08": "心復隨邪友。違教修行巧偽誑惑。此為惡",
    "T45n1887B_002:0767b09": "人也。三有眾生。亦背聖教以質直心。謂為",
    "T45n1887B_002:0767b10": "出要勤苦修行。竟無所益。此二人俱捨聖",
    "T45n1887B_002:0767b11": "教不依義理。三者唯誦聖言不解義意。依",
    "T45n1887B_002:0767b12": "傍聖教求名求利。違自所誦。亦為惡人。四",
    "T45n1887B_002:0767b13": "者唯逐文句不知義理。但以直心讀誦。雖",
    "T45n1887B_002:0767b14": "無巧偽亦無所益。此上二人俱不捨教。不",
    "T45n1887B_002:0767b15": "得義理。此上四門皆不可依。五者讀誦聖",
    "T45n1887B_002:0767b16": "教。分知解行多讀文句。少有修行。六者廣",
    "T45n1887B_002:0767b17": "尋聖教遍知解行。漸略聖言取意專修。七",
    "T45n1887B_002:0767b18": "者受持得意。唯在修行不復尋言。八者尋",
    "T45n1887B_002:0767b19": "教得旨。知一切法無不稱性。是故於教亦",
    "T45n1887B_002:0767b20": "不持捨。即此言教稱性約教修行。九者常",
    "T45n1887B_002:0767b21": "持稱性之言不捨不著。恒觀絕言之理不棄",
    "T45n1887B_002:0767b22": "不滯。此上五門猶未究竟。十尋教得實理。",
    "T45n1887B_002:0767b23": "理教無礙。常觀理而不礙持教。常持教而",
    "T45n1887B_002:0767b24": "不礙觀空。此則教理俱融合為一觀。方名",
    "T45n1887B_002:0767b25": "究竟。此上十門前四全不可依。次五從淺",
    "T45n1887B_002:0767b26": "轉深隨根悟入。然革凡成聖之方便。猶未",
    "T45n1887B_002:0767b27": "究竟。唯第十門方為究竟也。又賢首大師",
    "T45n1887B_002:0767b28": "明受持大乘經。須知五法。一明其文有五。",
    "T45n1887B_002:0767b29": "謂善知分段起盡前後相續次第連合詮義",
    "T45n1887B_002:0767c01": "圓滿無增無減。二解其事亦五。謂說處說",
    "T45n1887B_002:0767c02": "主徒眾請儀及知圓音所說。三達其義亦",
    "T45n1887B_002:0767c03": "五。謂略標綱要廣釋除疑譬喻令解引事",
    "T45n1887B_002:0767c04": "證成舉益勸學。四得其意亦五。令發大心",
    "T45n1887B_002:0767c05": "觀真理伏煩惱慈悲救物勤修萬行。五修",
    "T45n1887B_002:0767c06": "其行自有五種。一於所聞法行。在身心未",
    "T45n1887B_002:0767c07": "曾暫息。二歷前四門次起勝心。於前文教",
    "T45n1887B_002:0767c08": "起難遭想。於前事相起尊重心。嘆佛難逢",
    "T45n1887B_002:0767c09": "傷己薄祐。於前義理起愛樂心。於前意旨",
    "T45n1887B_002:0767c10": "悲喜交集。三受持正法。謂於文教繕寫流",
    "T45n1887B_002:0767c11": "通圖盡事相。表佛法會攝略義趣曲示行",
    "T45n1887B_002:0767c12": "人。四自行增長為親。善友繫念思惟。五成",
    "T45n1887B_002:0767c13": "無礙行。謂得旨忘詮故不可守。志詮由教",
    "T45n1887B_002:0767c14": "故不可捨。是故於教生無守無捨行。今此",
    "T45n1887B_002:0767c15": "雖開為十法行。但是眾緣資成正助相兼。",
    "T45n1887B_002:0767c16": "總曰受持修習全依此者。可謂。圓因勤修",
    "T45n1887B_002:0767c17": "不退皆證滿果。自教至唐古今有依法修",
    "T45n1887B_002:0767c18": "學。通感靈瑞其類實繁。具如花嚴傳及纂",
    "T45n1887B_002:0767c19": "靈記所說。",
    "T45n1887B_002:0767c20": "法界圖記叢髓錄卷下之二"
}