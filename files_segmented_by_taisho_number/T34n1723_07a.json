{
    "T34n1723_07a:0778a23": "folio_7a 2妙法蓮華經玄贊卷第七本",
    "T34n1723_07a:0778a25": "沙門基撰　信解末偈記",
    "T34n1723_07a:0778a26": "經「爾時摩訶迦葉至不求自得」。贊曰：長行四",
    "T34n1723_07a:0778a27": "人同領，頌領獨迦葉者，最年大故、敘眾意",
    "T34n1723_07a:0778a28": "故、影彰餘人亦頌說故。下有八十六頌半，",
    "T34n1723_07a:0778a29": "分二：初七十三行半頌頌前三文；「世尊大恩」",
    "T34n1723_07a:0778a30": "下十三行頌，屬品中第三段荷佛恩深。初",
    "T34n1723_07a:0778b01": "文有三：初二頌頌法說，次四十一頌頌喻",
    "T34n1723_07a:0778b02": "說，後三十頌半頌合說。此初也。不頌昔日",
    "T34n1723_07a:0778b03": "不悕，唯頌今時獲得。初一頌半頌聞法聞",
    "T34n1723_07a:0778b04": "記二事，後半頌獲得。",
    "T34n1723_07a:0778b05": "經「譬如童子幼稚無識」。贊曰：下第二段，四",
    "T34n1723_07a:0778b06": "十一頌頌喻說。中分二：初三十四頌頌昔",
    "T34n1723_07a:0778b07": "不悕，後有七頌頌今獲得。初中有六：初半",
    "T34n1723_07a:0778b08": "頌最初發心喻，次一頌退流生死喻，次七頌",
    "T34n1723_07a:0778b09": "中還見佛喻，次十四頌不肯修大喻，次九頌",
    "T34n1723_07a:0778b10": "半化以二乘喻，後二頌示大不悕喻。此初也。",
    "T34n1723_07a:0778b11": "經「捨父逃逝至五十餘年」。贊曰：第二退流生",
    "T34n1723_07a:0778b12": "死喻。「周流」者經歷義。「諸國」者五趣也，總名他",
    "T34n1723_07a:0778b13": "國。",
    "T34n1723_07a:0778b14": "經「其父憂念至頓止一城」。贊曰：下第三段，",
    "T34n1723_07a:0778b15": "有七頌中還見佛喻。長行有三：子長還國，",
    "T34n1723_07a:0778b16": "父先求覓，子遇到城。今此唯頌父先覓子，",
    "T34n1723_07a:0778b17": "不頌餘二。二文入後第四段中，文穩便故。",
    "T34n1723_07a:0778b18": "此中有四：一頌求子止城，二頌半資財甚",
    "T34n1723_07a:0778b19": "眾，一頌客利豐廣，二頌半往來者多。此初",
    "T34n1723_07a:0778b20": "也。「四方求」者，隨入四生求之。「疲」者劬勞，示",
    "T34n1723_07a:0778b21": "相以求於子。「頓」停也，停住大城。",
    "T34n1723_07a:0778b22": "經「造立舍宅至人民眾多」。贊曰：二資財甚",
    "T34n1723_07a:0778b23": "眾。造宅者起慈悲心，立舍者顯空勝義。或",
    "T34n1723_07a:0778b24": "「造」者起也，宅即舍，謂慈悲心。「五欲」者五種樂，",
    "T34n1723_07a:0778b25": "或淨法界等五法。「娛」者樂也。「輦」者真諦，法王",
    "T34n1723_07a:0778b26": "獨乘；「輿」者俗諦，諸人共乘，勝劣異故。「車乘」",
    "T34n1723_07a:0778b27": "者五乘，「田業」者智斷，餘文可知。",
    "T34n1723_07a:0778b28": "經「出入息利至無處不有」。贊曰：三客利豐",
    "T34n1723_07a:0778b29": "廣。「商」賈也，通四方之珍異曰商，坐賣曰賈。",
    "T34n1723_07a:0778b30": "「估」市稅也。行曰商，坐曰賈，客名通上。往來",
    "T34n1723_07a:0778c01": "六趣以利群生曰商，住淨土、人、天以化",
    "T34n1723_07a:0778c02": "物曰賈。遍三界厘市行其稅利曰估。利豐",
    "T34n1723_07a:0778c03": "客廣，故遍三界皆有佛法。",
    "T34n1723_07a:0778c04": "經「千萬億眾至有大力勢」。贊曰：四往來者。",
    "T34n1723_07a:0778c05": "「多王」者，愛念仁王敬故、豪族宗重臣庶崇故。",
    "T34n1723_07a:0778c06": "由此因緣，四眾八部往來者多。",
    "T34n1723_07a:0778c07": "經「而年朽邁至當如之何」。贊曰：下第四段有",
    "T34n1723_07a:0778c08": "十四頌不肯修大。有四：初二頌父恒念子，",
    "T34n1723_07a:0778c09": "次九頌子見驚走，次一頌半父令急捉，後一",
    "T34n1723_07a:0778c10": "頌半子遂憂惶。此初也。年邁益念、道久悲深，",
    "T34n1723_07a:0778c11": "夙夜惟念六返觀故。",
    "T34n1723_07a:0778c12": "經「爾時窮子至或無所得」。贊曰。第二有九",
    "T34n1723_07a:0778c13": "頌子見驚走。中有三：初三頌遇到父舍，次二",
    "T34n1723_07a:0778c14": "頌半所見父相，後三頌半見已驚走。初中有",
    "T34n1723_07a:0778c15": "二：初一頌半遊求，後一頌半困到。此初也。「索」",
    "T34n1723_07a:0778c16": "音所戟、蘇各二反，乞也，亦求也。國邑之義，長",
    "T34n1723_07a:0778c17": "行已解。「有所得」者，遇佛法中真實善友。「無",
    "T34n1723_07a:0778c18": "所得」者，虛假知友。",
    "T34n1723_07a:0778c19": "經「飢餓羸瘦至遂至父舍」。贊曰：困到也。法食",
    "T34n1723_07a:0778c20": "不足故飢，妙行不圓故疲。或起惡見，損壞",
    "T34n1723_07a:0778c21": "深故生瘡，不堅持戒，損壞淺故生癬。妄",
    "T34n1723_07a:0778c22": "生見解，不專持戒。「到父城」者，遇入大乘。",
    "T34n1723_07a:0778c23": "「傭」賃。「展轉」者，勤力求法也。「至父舍」者，入中",
    "T34n1723_07a:0778c24": "道大乘也。",
    "T34n1723_07a:0778c25": "經「爾時長者至注記券疏」。贊曰：二所見父",
    "T34n1723_07a:0778c26": "相也。「門內」者，理居教內，果在因內。昔望",
    "T34n1723_07a:0778c27": "生死名居門外，今望涅槃故住門內。「計",
    "T34n1723_07a:0778c28": "算金等」者，諸聖作論，分別計度法聖財故。",
    "T34n1723_07a:0778c29": "「出內財產」者，行二利用也。「注記券疏」者，諸",
    "T34n1723_07a:0778c30": "師作疏、修撰文記等。「注」者丁住反，注記",
    "T34n1723_07a:0779a01": "也。《切韻》「注，之戍反，水注也，非注記」。《廣雅》「注，",
    "T34n1723_07a:0779a02": "亦之喻反，注疏也，識也解也」。《通俗文》「記物",
    "T34n1723_07a:0779a03": "曰注」。今亦作「注」。",
    "T34n1723_07a:0779a04": "經「窮子見父至何故至此」。贊曰：三見已却",
    "T34n1723_07a:0779a05": "走。分二：初一頌半悔來，二頌却走。此初也。",
    "T34n1723_07a:0779a06": "經「䨱自念言至欲往傭作」。贊曰：却走也。「逼",
    "T34n1723_07a:0779a07": "切」迫慼也。",
    "T34n1723_07a:0779a08": "經「長者是時至追捉將來」。贊曰：第三父令",
    "T34n1723_07a:0779a09": "急捉。「默而識之」者，未曾對眾陳說聲聞過",
    "T34n1723_07a:0779a10": "去逢我、是我之子，名默而識之。",
    "T34n1723_07a:0779a11": "經「窮子驚喚至使我至此」。贊曰：第四子遂憂",
    "T34n1723_07a:0779a12": "惶。退大不修却住生死，名悶躄地。若行",
    "T34n1723_07a:0779a13": "大行，乖本求意、與死不殊，名必當見殺。何",
    "T34n1723_07a:0779a14": "用大乘無漏衣食一旦至此。",
    "T34n1723_07a:0779a15": "經「長者知子至無威德者」。贊曰：下第五有",
    "T34n1723_07a:0779a16": "九頌半化以二乘喻。長行有六，此中有四，",
    "T34n1723_07a:0779a17": "不頌初二。初三頌令修脫分，次一頌子遂",
    "T34n1723_07a:0779a18": "依行，次四頌半勸入善根，後一頌便成聖位。",
    "T34n1723_07a:0779a19": "初中復二：初二頌遣使，後一頌傳語。此初",
    "T34n1723_07a:0779a20": "也。「愚癡」者無明。「狹劣」者意少。「眇目」者視不正。",
    "T34n1723_07a:0779a21": "《說文》「一目少也」。目匡陷急曰眇，眇小也。為二",
    "T34n1723_07a:0779a22": "乘說安立諦教，能詮顯、義不圓，名為眇目。",
    "T34n1723_07a:0779a23": "所詮生空理短，故名矬。無法身功德，醜故",
    "T34n1723_07a:0779a24": "名陋。神用不廣，故名無威德。",
    "T34n1723_07a:0779a25": "經「汝可語之至倍與汝價」。贊曰：此傳語也。",
    "T34n1723_07a:0779a26": "經「窮子聞之至淨諸房舍」。贊曰：二子遂依",
    "T34n1723_07a:0779a27": "行。除煩惱糞，淨五蘊舍。",
    "T34n1723_07a:0779a28": "經「長者於牖至樂為鄙事」。贊曰。三有四頌",
    "T34n1723_07a:0779a29": "半勸入善根。長行有三，此亦有三：初一頌",
    "T34n1723_07a:0779a30": "心傷，次一頌身近，後二頌半共語。此初也。",
    "T34n1723_07a:0779b01": "經「於是長者至往到子所」。贊曰：此身近也。",
    "T34n1723_07a:0779b02": "經「方便附近至若如我子」。贊曰：下共語。長",
    "T34n1723_07a:0779b03": "行有二，此亦有二：初半頌總與語勸勉，後",
    "T34n1723_07a:0779b04": "二頌別與語教示。後文有二：初一頌半隨須",
    "T34n1723_07a:0779b05": "即與，後半頌假稱父子。「塗足油」者，西方人庶",
    "T34n1723_07a:0779b06": "例多塗跣，時既溫熱塵坌頻沾，至必洗足",
    "T34n1723_07a:0779b07": "以油塗之。今言足者，即四神足：欲、勤、心、",
    "T34n1723_07a:0779b08": "觀。油謂八斷行，即欲、精進、信、輕安、正念、正",
    "T34n1723_07a:0779b09": "知、思、捨。初三為加行，輕安攝受身心，正念、",
    "T34n1723_07a:0779b10": "正知為繼屬，不忘所緣安心一境故。有",
    "T34n1723_07a:0779b11": "放逸生如實了知故，思、捨為對治，策心、持",
    "T34n1723_07a:0779b12": "心二種力故。已生沈掉能遠離之，名塗足",
    "T34n1723_07a:0779b13": "油，如去風痺，斷障染故。或足謂戒，油謂六",
    "T34n1723_07a:0779b14": "支，受學學處善能防護別解脫律儀，軌則",
    "T34n1723_07a:0779b15": "所行皆具圓滿，見微細罪生大怖畏，滋潤",
    "T34n1723_07a:0779b16": "戒故法食既充，無貪瞋癡薦席亦厚。《無垢稱》",
    "T34n1723_07a:0779b17": "云：「四靜慮為床，淨命為茵蓐」。淨命即是無貪",
    "T34n1723_07a:0779b18": "所起身語二業，故以無貪為薦席也。在茵",
    "T34n1723_07a:0779b19": "蓐下、床之上故。「薦」音作見反，亦蓆也。《玉篇》「獸",
    "T34n1723_07a:0779b20": "之所食草也」。又床薦，所以同薦藉也。「廗」音詳",
    "T34n1723_07a:0779b21": "石反，《玉篇》「蓆，廧亦反，廣多也」。《切韻》為「廗」。假",
    "T34n1723_07a:0779b22": "稱父子，又以軟語若如我子。「若」者如也，如",
    "T34n1723_07a:0779b23": "我入聖之真子也。此乃見道已前。",
    "T34n1723_07a:0779b24": "經「長者有智至執作家事」。贊曰：四便成聖",
    "T34n1723_07a:0779b25": "位。文中唯有無學，漸令入出并彰修道。二",
    "T34n1723_07a:0779b26": "十年中常令除糞，名執家事。過是以後心",
    "T34n1723_07a:0779b27": "相體信入出無難，然其所止猶在本處，影",
    "T34n1723_07a:0779b28": "顯見道名之為兒。文中略故。",
    "T34n1723_07a:0779b29": "經「示其金銀至我無此物」。贊曰。示大不悕",
    "T34n1723_07a:0779b30": "喻也。大乘二利雖使令知，名為出入。「猶於",
    "T34n1723_07a:0779c01": "門外」者，大乘教行之因門外。「止宿草庵」者，猶",
    "T34n1723_07a:0779c02": "住二乘。「庵」音烏含反，小草舍也。有作「菴」，菴",
    "T34n1723_07a:0779c03": "閭草，非舍也。自念以貧為事業，都無大",
    "T34n1723_07a:0779c04": "乘事業之分，無一悕意不求大乘。",
    "T34n1723_07a:0779c05": "經「父知子心至剎利居士」。贊曰：下第二大段",
    "T34n1723_07a:0779c06": "有七頌，顯今獲得。前喻中有二：初五頌父",
    "T34n1723_07a:0779c07": "付子，後二頌子獲得。初復有二：初一頌半",
    "T34n1723_07a:0779c08": "知機集族，後三頌半正付家事。此初也。",
    "T34n1723_07a:0779c09": "經「於此大眾至恣其所用」。贊曰：下三頌半正",
    "T34n1723_07a:0779c10": "付家事。有五：初半頌初教發心。半頌退流",
    "T34n1723_07a:0779c11": "生死。半頌化以二乘，或在人天彼方根",
    "T34n1723_07a:0779c12": "熟，或在加行、無間兩道，或斷五下、五上分",
    "T34n1723_07a:0779c13": "結二位之時，故言見子已二十年。或說得",
    "T34n1723_07a:0779c14": "有學、無學果。一頌昔退大乘今得相遇，根",
    "T34n1723_07a:0779c15": "機熟故。一頌正付。",
    "T34n1723_07a:0779c16": "經「子念昔貧至得未曾有」。贊曰：子獲得也。",
    "T34n1723_07a:0779c17": "有為功德，名為珍寶。無為真如慈悲心等，名",
    "T34n1723_07a:0779c18": "為舍宅。又識達本識當成鏡智，亦知一切",
    "T34n1723_07a:0779c19": "三界眾生皆已舍宅及獲珍財，故生歡喜。",
    "T34n1723_07a:0779c20": "經「佛亦如是至聲聞弟子」。贊曰：下第三大",
    "T34n1723_07a:0779c21": "段有三十頌半頌合說。中分二：初二十",
    "T34n1723_07a:0779c22": "頌半頌昔不悕合，後有十頌頌今獲得合。",
    "T34n1723_07a:0779c23": "初合中長行有五，不合中還見佛。今此頌",
    "T34n1723_07a:0779c24": "中唯頌示大不悕合，餘略不頌。前長行中示",
    "T34n1723_07a:0779c25": "大不悕有三，今此亦爾：初二頌頌初，知我",
    "T34n1723_07a:0779c26": "樂小佛不說我得故不悕。次有八頌頌第",
    "T34n1723_07a:0779c27": "三，但為菩薩說不正為我說故不悕。後十",
    "T34n1723_07a:0779c28": "頌半頌第二，自得涅槃謂已滿足故不",
    "T34n1723_07a:0779c29": "悕。此初也。未曾說言汝等作佛，於佛妙智",
    "T34n1723_07a:0779c30": "我亦有分，但說我等得諸無漏是聲聞弟",
    "T34n1723_07a:0780a01": "子，故我不悕。",
    "T34n1723_07a:0780a02": "經「佛勅我等至當得成佛」。贊曰：下有八頌",
    "T34n1723_07a:0780a03": "頌第三，但為菩薩說、不正為我說，故不悕。",
    "T34n1723_07a:0780a04": "中分六：初一頌佛勅，次一頌半我依佛教，",
    "T34n1723_07a:0780a05": "次一頌他依我言，次一頌佛授他記，次一",
    "T34n1723_07a:0780a06": "頌半正為菩薩、不為我說，後二頌法喻雙",
    "T34n1723_07a:0780a07": "結。此初也。佛三業加，密勅令說般若等經。",
    "T34n1723_07a:0780a08": "經「我承佛教至說無上道」。贊曰：二我依佛教。",
    "T34n1723_07a:0780a09": "經「諸佛子等至精勤修習」。贊曰：三他依我言。",
    "T34n1723_07a:0780a10": "經「是時諸佛至當得作佛」。贊曰：四佛授他",
    "T34n1723_07a:0780a11": "記。言「諸佛」者，顯一切佛法皆同，故非唯一",
    "T34n1723_07a:0780a12": "佛。亦是過去曾於餘佛所受化故，不爾",
    "T34n1723_07a:0780a13": "一佛云何言「諸」。故前說言「曾從諸佛聞",
    "T34n1723_07a:0780a14": "方便所說法」。",
    "T34n1723_07a:0780a15": "經「一切諸佛至說斯真要」。贊曰：五正為菩",
    "T34n1723_07a:0780a16": "薩、不為我說，故我不悕。",
    "T34n1723_07a:0780a17": "經「如彼窮子至亦復如是」。贊曰：法喻雙結。",
    "T34n1723_07a:0780a18": "文意可知。",
    "T34n1723_07a:0780a19": "經「我等內滅至都不欣樂」。贊曰：下第三有",
    "T34n1723_07a:0780a20": "十頌半頌第二自得涅槃謂已滿足故不",
    "T34n1723_07a:0780a21": "悕。中分二：初二頌標自滿不悕，後八頌半",
    "T34n1723_07a:0780a22": "釋。此初也。「內滅」者謂內自身滅諸煩惱、證",
    "T34n1723_07a:0780a23": "得涅槃，唯能了此以為究竟，更無自餘外",
    "T34n1723_07a:0780a24": "利他事，故不欣大。",
    "T34n1723_07a:0780a25": "經「所以者何至謂是究竟」。贊曰：下八頌半",
    "T34n1723_07a:0780a26": "釋。中分三：初三頌半於佛境智起三解",
    "T34n1723_07a:0780a27": "脫門觀，自謂滿足故不悕；次四頌自謂得",
    "T34n1723_07a:0780a28": "道已報佛恩，雖為他說而自不悕；後一頌",
    "T34n1723_07a:0780a29": "結佛不為說故不悕。此初也。初三頌空",
    "T34n1723_07a:0780a30": "無相觀，後一頌半是無願觀。諸法皆空，空觀",
    "T34n1723_07a:0780b01": "也。二我既無，何有生等故。次下說無生滅等",
    "T34n1723_07a:0780b02": "六種所無，並無相觀。捨離貪著不貪一切，",
    "T34n1723_07a:0780b03": "遂於佛智亦不貪求，是無願觀。由聞般若",
    "T34n1723_07a:0780b04": "密意所說空無相願，遂錯悟解作此三觀自",
    "T34n1723_07a:0780b05": "得涅槃，後作此解謂是究竟，故不悕大。",
    "T34n1723_07a:0780b06": "經「我等長夜至報佛之恩」。贊曰：二有四頌，",
    "T34n1723_07a:0780b07": "自謂得道已報佛恩，雖為他說而自不悕。",
    "T34n1723_07a:0780b08": "中分二：初二頌半謂報佛恩，次一頌半雖",
    "T34n1723_07a:0780b09": "為他說而自不悕。此初也。驗此文意住",
    "T34n1723_07a:0780b10": "有餘依涅槃迴心向大，非住無餘依涅槃界。",
    "T34n1723_07a:0780b11": "經「我等雖為至永無願樂」。贊曰：雖為他說",
    "T34n1723_07a:0780b12": "而自不悕也。",
    "T34n1723_07a:0780b13": "經「導師見捨至說有實利」。贊曰：三佛不為說",
    "T34n1723_07a:0780b14": "故我不悕。簡擇於我觀根未熟故見捨我，",
    "T34n1723_07a:0780b15": "未曾勸進令修大乘說有實利，故我不悕。",
    "T34n1723_07a:0780b16": "初「不勸」者據今生來，非曾不勸，久已勸故。",
    "T34n1723_07a:0780b17": "經「如富長者至乃教大智」。贊曰：上二十頌半",
    "T34n1723_07a:0780b18": "頌合昔不悕。下有十頌，合今獲得有二：初",
    "T34n1723_07a:0780b19": "三頌法喻對明，初教方便、後說真實；後七頌",
    "T34n1723_07a:0780b20": "明我今獲得。此初也。一頌半喻，一頌半法。",
    "T34n1723_07a:0780b21": "經「我等今日至得無量寶」。贊曰：下七頌明",
    "T34n1723_07a:0780b22": "今獲得。中分三：初一頌半總辨今得非先",
    "T34n1723_07a:0780b23": "所望，次三頌始于今日方名得果體，後二",
    "T34n1723_07a:0780b24": "頌半方名得果用。此初也。",
    "T34n1723_07a:0780b25": "經「世尊我今至無上大果」。贊曰：二始于今",
    "T34n1723_07a:0780b26": "日方名得果體。初一頌總辨先得果非真、",
    "T34n1723_07a:0780b27": "今得是實。「道」謂證智，「果」謂無為。後二頌今得",
    "T34n1723_07a:0780b28": "果是實。由前因證於中初頌持戒因得報，",
    "T34n1723_07a:0780b29": "後頌梵行滿得大果，皆以勝昔。",
    "T34n1723_07a:0780b30": "經「我等今者至應受供養」。贊曰：三方名得",
    "T34n1723_07a:0780c01": "果用。初一頌得真實聲聞之名，利他用故；",
    "T34n1723_07a:0780c02": "後一頌半得真阿羅漢稱，實福田故。即顯",
    "T34n1723_07a:0780c03": "住小非真聲聞，亦非真是阿羅漢也。",
    "T34n1723_07a:0780c04": "經「世尊大恩至誰能報者」。贊曰：已上七十",
    "T34n1723_07a:0780c05": "三頌半頌前長行。自下品之第三段有十三",
    "T34n1723_07a:0780c06": "頌荷佛恩深。分二：初六頌半總明恩深",
    "T34n1723_07a:0780c07": "難報，後六頌半別明所難報事。初中復二：",
    "T34n1723_07a:0780c08": "初一頌半明佛慈悲深故難報，後五頌明",
    "T34n1723_07a:0780c09": "行供養事而不能報。此初也。時長處廣行",
    "T34n1723_07a:0780c10": "滿心勤，苦己利人情深叵答，昊天之恩蓋",
    "T34n1723_07a:0780c11": "在於此。",
    "T34n1723_07a:0780c12": "經「手足供給至盡心恭敬」。贊曰：下五頌明",
    "T34n1723_07a:0780c13": "供養事。中分二：初二頌六種內財不能報，",
    "T34n1723_07a:0780c14": "後三頌四事外財并以起塔亦不能報。此",
    "T34n1723_07a:0780c15": "初也。",
    "T34n1723_07a:0780c16": "經「又以美饍至亦不能報」。贊曰：四事外物",
    "T34n1723_07a:0780c17": "不能報也。二頌四事，一頌結之。",
    "T34n1723_07a:0780c18": "經「諸佛希有至隨宜為說」。贊曰：下六頌半",
    "T34n1723_07a:0780c19": "明所難報事。於中有三：初二頌半總明佛",
    "T34n1723_07a:0780c20": "能為下劣事，於取相凡夫能隨宜為說；次",
    "T34n1723_07a:0780c21": "二頌能知欲樂及勝解而為說法；後二頌能",
    "T34n1723_07a:0780c22": "知根熟未熟為說三乘。此初也。藏報身之",
    "T34n1723_07a:0780c23": "實德、顯化相之權形，隱妙理之玄宗、揚麁",
    "T34n1723_07a:0780c24": "義之疎教，不居淨土、處此穢方隨逐凡夫，",
    "T34n1723_07a:0780c25": "豈非難報。",
    "T34n1723_07a:0780c26": "經「諸佛於法至而為說法」。贊曰：二能知欲",
    "T34n1723_07a:0780c27": "樂勝解而為說法也。「志力」者勝解故，不隨",
    "T34n1723_07a:0780c28": "自意廣演玄微，乃遂他情唱斯方便，豈",
    "T34n1723_07a:0780c29": "非難報。",
    "T34n1723_07a:0780c30": "經「隨諸眾生至隨宜說三」。贊曰：三能知根",
    "T34n1723_07a:0781a01": "熟未熟為說三乘。或麁或細、或實或權，",
    "T34n1723_07a:0781a02": "觀根初後以施為，豈非恩深而難報者也。",
    "T34n1723_07a:0781a03": "藥草喻品藥草喻品",
    "T34n1723_07a:0781a04": "以三門分別：一來意，二釋名，三解妨。來",
    "T34n1723_07a:0781a05": "意有四：一者前為上根初周法說，鶖子法",
    "T34n1723_07a:0781a06": "領，佛法述成，後方授記。今第二周既為中",
    "T34n1723_07a:0781a07": "根喻說，四人喻領，今佛還為以喻述成，後",
    "T34n1723_07a:0781a08": "方授記，故此品來。二者論說對治七慢中，",
    "T34n1723_07a:0781a09": "第三有大乘人一向增上慢，言無別聲聞辟",
    "T34n1723_07a:0781a10": "支佛乘。為對治此故說兩喻，前〈譬喻品〉為",
    "T34n1723_07a:0781a11": "對治凡夫求人天妙果；次〈信解品〉為治二",
    "T34n1723_07a:0781a12": "乘有學執我乘與如來乘等，不求佛乘。今",
    "T34n1723_07a:0781a13": "此品為對治大乘人一向慢言無別二",
    "T34n1723_07a:0781a14": "乘、唯有一乘。故彼論言「第三人者，令知種",
    "T34n1723_07a:0781a15": "種乘異，諸佛如來平等說法，隨眾生善根種",
    "T34n1723_07a:0781a16": "子而生牙故」。意顯一雨雖同，三草二木生",
    "T34n1723_07a:0781a17": "長各異；佛教雖同，三乘、二聖發脩亦別，有為",
    "T34n1723_07a:0781a18": "機器各各別故，亦有決定二乘者故，由機性",
    "T34n1723_07a:0781a19": "殊稟潤別故。故《勝鬘》云：「攝受正法善男子堪",
    "T34n1723_07a:0781a20": "荷四擔」，《涅槃》亦言：「我於一時說一乘一",
    "T34n1723_07a:0781a21": "道，乃至弟子不解我意，說須陀洹等皆得",
    "T34n1723_07a:0781a22": "佛道」，廣說如餘。依人運載，教等名乘。佛法",
    "T34n1723_07a:0781a23": "雖同，機脩有異，故說此品。三者〈方便品〉初",
    "T34n1723_07a:0781a24": "標智及門二皆甚深名為一乘。前〈譬喻品〉",
    "T34n1723_07a:0781a25": "說乘有三、體唯有一，四人領解實一假三，",
    "T34n1723_07a:0781a26": "會智慧深。今此會門，門即阿含，教同機異名",
    "T34n1723_07a:0781a27": "會其門。如說四諦，三根俱聞，依蘊、處、界、",
    "T34n1723_07a:0781a28": "緣起、三性，賴脩有異名曰三乘。故知教同",
    "T34n1723_07a:0781a29": "而機異也，故此品來。四者十無上中云，第",
    "T34n1723_07a:0781a30": "一為顯種子無上故說雨譬喻。十無上者",
    "T34n1723_07a:0781b01": "並是七喻，三平等殘。然於其中有是文殘、",
    "T34n1723_07a:0781b02": "有是義殘者，此是義殘非是文殘也。七",
    "T34n1723_07a:0781b03": "喻之中已有雨喻，十無上內又更重說，仍名",
    "T34n1723_07a:0781b04": "為殘。前說雨喻普潤三草，三草既別令知",
    "T34n1723_07a:0781b05": "乘異。今說雨喻所潤三草之中形於二草，",
    "T34n1723_07a:0781b06": "佛種名大草，自位相形加名二木，所望義別",
    "T34n1723_07a:0781b07": "名為義殘。或是文殘，謂小中大草，文是雨喻",
    "T34n1723_07a:0781b08": "破乘同病，諸樹大小隨上中下各有所受。",
    "T34n1723_07a:0781b09": "此雨喻是種子無上，前後文別故是文殘。此",
    "T34n1723_07a:0781b10": "大種子得雨滋潤，體用弘廣，後得果殊，故",
    "T34n1723_07a:0781b11": "名無上。論引經言「不離我身是無上義，唯",
    "T34n1723_07a:0781b12": "大乘有，名不離故。若種若現、若因若果雖皆",
    "T34n1723_07a:0781b13": "不離大乘。」今顯大乘無漏種子以為因本，",
    "T34n1723_07a:0781b14": "成佛身故。為顯此種子無上，故此品來。釋",
    "T34n1723_07a:0781b15": "名者，去疾神功名藥，稟潤之形名草。有藥",
    "T34n1723_07a:0781b16": "非草、有草非藥、有草有藥、非草非藥；所喻",
    "T34n1723_07a:0781b17": "亦爾。教、理、行、果俱名為藥。今取行藥稟教",
    "T34n1723_07a:0781b18": "脩生，不取餘石藥，不能生長故。世出世",
    "T34n1723_07a:0781b19": "種能生長者俱名為草，今取人天善種、三乘",
    "T34n1723_07a:0781b20": "智因是藥之草，違害惡故；不取生死惡道",
    "T34n1723_07a:0781b21": "種草，不稟正法而滋長故。意辨三乘種",
    "T34n1723_07a:0781b22": "別，稟教成其異乘，不欲普明諸種，故以藥",
    "T34n1723_07a:0781b23": "草為目。是藥即草，持業釋名。以別簡通，",
    "T34n1723_07a:0781b24": "是藥之草，依主釋也。以此為喻，名藥草喻。",
    "T34n1723_07a:0781b25": "若云，此品下明藥及草喻故名藥草喻，",
    "T34n1723_07a:0781b26": "非藥即草者，豈一切草皆取喻耶？由此故",
    "T34n1723_07a:0781b27": "知今說為善。此以二義為喻：一如草性異，",
    "T34n1723_07a:0781b28": "稟雨滋其類別；三根本異，稟教成其三乘。",
    "T34n1723_07a:0781b29": "二如草稟性各不相知；三根亦爾，不能知",
    "T34n1723_07a:0781b30": "他五乘種異，謂乘無別，故以藥草為喻。",
    "T34n1723_07a:0781c01": "解妨難者，問：論解七喻及十無上皆云雨",
    "T34n1723_07a:0781c02": "喻，何故題品云藥草喻，不言雨喻品？答：論",
    "T34n1723_07a:0781c03": "說能滋之法以顯所喻，故以雨喻為名。",
    "T34n1723_07a:0781c04": "經取能喻之體以破彼疑，故標藥草。倒者",
    "T34n1723_07a:0781c05": "以乘無別為病，破者以機有別為破，故",
    "T34n1723_07a:0781c06": "假所潤藥草以況所滋根性，由此不標",
    "T34n1723_07a:0781c07": "雨為譬喻，亦不雙舉雨草二性為品。問：",
    "T34n1723_07a:0781c08": "此品亦言二木，何故不標草木品？答：據實",
    "T34n1723_07a:0781c09": "而言理應雙舉，但以正法之設本破生病，生",
    "T34n1723_07a:0781c10": "有乘同之疾，故以草異破之；無上顯體",
    "T34n1723_07a:0781c11": "尊高，未是破於生病，故以藥草為品，不",
    "T34n1723_07a:0781c12": "以木等標名。草寬木狹、草小木大，顯通三",
    "T34n1723_07a:0781c13": "乘不唯於大，顯潤生長不唯成熟。故有解",
    "T34n1723_07a:0781c14": "云，藥者是雨，法藥能滋；草者是機，所滋生",
    "T34n1723_07a:0781c15": "性；以藥喻法、以草喻機，二既雙彰，便無",
    "T34n1723_07a:0781c16": "難矣。文雖不然，理亦何爽。又前譬喻品有",
    "T34n1723_07a:0781c17": "所厭火宅、所欣三車，二合譬喻但可總言；此",
    "T34n1723_07a:0781c18": "以所潤機殊、破彼執一之病，故唯以藥",
    "T34n1723_07a:0781c19": "草為喻。",
    "T34n1723_07a:0781c20": "經「爾時世尊至說不能盡」。贊曰：此品之中大",
    "T34n1723_07a:0781c21": "文分三：初讚印，次「迦葉當知」下陳述，後品末",
    "T34n1723_07a:0781c22": "二頌結成說實為授記之漸。此初也。先讚",
    "T34n1723_07a:0781c23": "印，後更歎訝。言合理故善哉，義契真故",
    "T34n1723_07a:0781c24": "印。顯彼所言尚未窮德，故更自歎佛同",
    "T34n1723_07a:0781c25": "長者，以小可喻於大。汝同窮子聖德微，",
    "T34n1723_07a:0781c26": "亦許同，故讚且印。「誠」信也敬也。信如所言，",
    "T34n1723_07a:0781c27": "敬如說故。佛德難思，說之叵盡。",
    "T34n1723_07a:0781c28": "經「迦葉當知至不虛也」。贊曰：下陳述。分二：",
    "T34n1723_07a:0781c29": "初長行，後偈頌。初文有二：一陳說，二結成",
    "T34n1723_07a:0781c30": "將臨，偈云「如來知是一相一味」下是。初中有",
    "T34n1723_07a:0782a01": "三：一法述，二喻述，三合述。法中有四：初佛",
    "T34n1723_07a:0782a02": "興於世，二法利群生，三受道有殊，四不",
    "T34n1723_07a:0782a03": "能自達。此初也。於法自在，所說不虛，故興",
    "T34n1723_07a:0782a04": "於世導利含蠢。",
    "T34n1723_07a:0782a05": "經「於一切法至一切智地」。贊曰：二法利群",
    "T34n1723_07a:0782a06": "生。以大悲智，方便善巧離名相法能善說",
    "T34n1723_07a:0782a07": "之，以利群生。所說之理亦契至於佛智境",
    "T34n1723_07a:0782a08": "地，說合證故。「到」者至合之義，或教順於理、",
    "T34n1723_07a:0782a09": "理順於行、行順於果，故言到於佛果地也，",
    "T34n1723_07a:0782a10": "以此普滋所應化故。",
    "T34n1723_07a:0782a11": "經「如來觀知至通達無礙」。贊曰：三受道有",
    "T34n1723_07a:0782a12": "殊。由識空有法之所歸究竟真性，及知眾",
    "T34n1723_07a:0782a13": "生心行所趣，故能令彼各得生長。《無垢稱",
    "T34n1723_07a:0782a14": "經》云「有無所趣，意樂所歸」，故所歸趣即是",
    "T34n1723_07a:0782a15": "三性，究竟歸趣故即真如，心所趣者即是所",
    "T34n1723_07a:0782a16": "欣遍趣之行。於理智中達之無礙，或由",
    "T34n1723_07a:0782a17": "佛達法及眾生心行，故能受道令三乘別。",
    "T34n1723_07a:0782a18": "經「又於諸法至一切智慧」。贊曰：四不能自",
    "T34n1723_07a:0782a19": "達。佛於諸法能究竟盡，故能識根性，初",
    "T34n1723_07a:0782a20": "與三乘、後示眾生佛之智慧。眾生不爾，何",
    "T34n1723_07a:0782a21": "理能知自性他性？下喻及合皆有此勢，故作",
    "T34n1723_07a:0782a22": "四科。又有釋言，法述有二：初總明於法自",
    "T34n1723_07a:0782a23": "在所說不虛，後「於一切法以智方便」下別顯",
    "T34n1723_07a:0782a24": "不虛。別顯不虛中有四：一能開菩提、涅槃",
    "T34n1723_07a:0782a25": "二體，開曉眾生之心，「以智方便而演說等」",
    "T34n1723_07a:0782a26": "是；二能顯真如以示眾生，「法之所歸」是；三",
    "T34n1723_07a:0782a27": "能悟菩提智故，「以悟眾生通達無礙」是；四",
    "T34n1723_07a:0782a28": "自曾能入亦令他入，「示一切智慧」是。雖作",
    "T34n1723_07a:0782a29": "此解，順上一乘觀此下文乃成別意。又別",
    "T34n1723_07a:0782a30": "顯不虛四者：一窮法實性，二能知空有，三",
    "T34n1723_07a:0782a31": "知生心樂，四能示權實。「以智方便」等者，法",
    "T34n1723_07a:0782b01": "實亡言，以言顯說名智方便。此智方便所",
    "T34n1723_07a:0782b02": "說之法雖非即真，然與佛智所證之法亦",
    "T34n1723_07a:0782b03": "復無別。「地」者依止，佛智所觀依止之處，真",
    "T34n1723_07a:0782b04": "境名地。意言佛說真、俗諦理，合契到於佛",
    "T34n1723_07a:0782b05": "智境地，體無異故、合實法故。或教能順",
    "T34n1723_07a:0782b06": "理、理能順行、行能順果，故到佛地，一切智",
    "T34n1723_07a:0782b07": "者是佛智故。「如來觀知」等者，此能知空、有",
    "T34n1723_07a:0782b08": "諸法所歸，謂遍計所執、依他、圓成三性法也。",
    "T34n1723_07a:0782b09": "或所歸趣者即真如理，諸法究竟所歸處故。",
    "T34n1723_07a:0782b10": "「亦知眾生深心所行」者，謂知心行及彼深心",
    "T34n1723_07a:0782b11": "之所樂行，即是眾生心及所遍趣行達之無",
    "T34n1723_07a:0782b12": "礙。「又於諸法」等者，既達諸法究竟明了，故",
    "T34n1723_07a:0782b13": "能顯示眾生智慧，三權一實令生欣證。此",
    "T34n1723_07a:0782b14": "上意言，所說契智境識法空有性，解生",
    "T34n1723_07a:0782b15": "心行所應學道，故能示眾生佛之智慧令其",
    "T34n1723_07a:0782b16": "歸入。由此四義所說不虛，所說不虛故佛",
    "T34n1723_07a:0782b17": "智無邊。汝何能說？佛知諸法、識眾生心，故",
    "T34n1723_07a:0782b18": "能初權後說實法，眾生稟之成五乘別。眾",
    "T34n1723_07a:0782b19": "生無是功德智慧，不識法體及眾生心，云",
    "T34n1723_07a:0782b20": "何能知法之權實而執三乘無有差別。",
    "T34n1723_07a:0782b21": "經「迦葉譬如至名色各異」。贊曰：下喻說。中",
    "T34n1723_07a:0782b22": "分二：初總喻，後別喻。此初也。「土地」已前喻",
    "T34n1723_07a:0782b23": "能有所生，已下喻所有。「三千大千」彰所依器，",
    "T34n1723_07a:0782b24": "一佛化境。於中有四：一山，《玉篇》「艮為山，山，",
    "T34n1723_07a:0782b25": "產也，宣氣散生萬物」。二川，貫穿通流，水也。",
    "T34n1723_07a:0782b26": "三谿，《爾雅》「水注川曰谿」。四谷，古鹿反，《玉",
    "T34n1723_07a:0782b27": "篇》亦餘玉反，水注谿曰谷。《說文》「泉之通川",
    "T34n1723_07a:0782b28": "曰谷」。喻大千中有四生類。此等土地所有",
    "T34n1723_07a:0782b29": "之中，卉即三草、木即二木。「卉」音許貴反，百",
    "T34n1723_07a:0782b30": "草總名，亦眾也。卉及木皆有藂、林，意顯草",
    "T34n1723_07a:0782c01": "木各有眾多。此雖眾多，就中世出世善法",
    "T34n1723_07a:0782c02": "種子喻於藥草。五乘種子體類各別如種",
    "T34n1723_07a:0782c03": "類若干，相用有殊如名、色各異。色者形",
    "T34n1723_07a:0782c04": "貌亦色類義。",
    "T34n1723_07a:0782c05": "經「密雲彌布至大千世界」。贊曰：下別喻。有",
    "T34n1723_07a:0782c06": "四：一法王出世喻，二說教普滋喻，三稟潤各",
    "T34n1723_07a:0782c07": "異喻，四不自覺知喻。「密雲彌布」是初喻也。",
    "T34n1723_07a:0782c08": "「遍覆」以下是第二喻。化身隱實，八相漸現",
    "T34n1723_07a:0782c09": "潛為廣利，如雲密而彌布，非卒暴雲，不為",
    "T34n1723_07a:0782c10": "災故。雲有十德，頌中自釋。一化佛化三",
    "T34n1723_07a:0782c11": "千大千同時出現，聲亦遍彼，故言遍滿大",
    "T34n1723_07a:0782c12": "千世界。",
    "T34n1723_07a:0782c13": "經「一時等澍至及諸藥草」。贊曰：下第三段稟",
    "T34n1723_07a:0782c14": "潤各異喻。有二：初一雨所滋，後稟潤各異。",
    "T34n1723_07a:0782c15": "初文有三：一總標，二橫滋，三竪長。此初也。",
    "T34n1723_07a:0782c16": "「一時」者，應機熟故。「等澍」者，一音演說各隨",
    "T34n1723_07a:0782c17": "解故。「澍」音之戍、時遇二反，時雨也。今從初",
    "T34n1723_07a:0782c18": "反。其澤普洽，利滋同故。「洽」音候交反，霑也遍",
    "T34n1723_07a:0782c19": "徹也，調和遍灑之義。卉木林藂，喻如前釋。",
    "T34n1723_07a:0782c20": "「藥草」喻善根。",
    "T34n1723_07a:0782c21": "經「小根小莖至大枝大葉」。贊曰：此橫滋也。",
    "T34n1723_07a:0782c22": "三乘性異，破乘同病，根性有三，故分三種。",
    "T34n1723_07a:0782c23": "《涅槃經》云：「譬如病人有其三種，一若遇良",
    "T34n1723_07a:0782c24": "醫及以不遇，決定可差」，即此大草。「二若遇",
    "T34n1723_07a:0782c25": "即差，不遇不差」，即此中草。「三若遇不遇定",
    "T34n1723_07a:0782c26": "不可差」，即此小草。此三乘中各有稟教、",
    "T34n1723_07a:0782c27": "理、行、果四而生長者，故皆說有根莖枝葉。",
    "T34n1723_07a:0782c28": "依教證理、依理起行、依行得果，如根莖",
    "T34n1723_07a:0782c29": "等生次第故。又依勝劣果、行、理、教如次配",
    "T34n1723_07a:0782c30": "之。又解此三之中皆有四法：一種性，二發",
    "T34n1723_07a:0783a01": "心，三修行，四得果。此四通三，如次配之，橫",
    "T34n1723_07a:0783a02": "名三乘、竪名四類，類依性有故說為橫。亦",
    "T34n1723_07a:0783a03": "有說四，即是勝解、見、脩、無學，此義不遍，小",
    "T34n1723_07a:0783a04": "草中有，故不取之。",
    "T34n1723_07a:0783a05": "經「諸樹大小至各有所受」。贊曰：此竪長也。",
    "T34n1723_07a:0783a06": "論唯說大木不離我身，是種子無上義。",
    "T34n1723_07a:0783a07": "大草中分大小樹，不退位前名為小樹，不",
    "T34n1723_07a:0783a08": "退位後名為大樹。此有二義：一云，七地以",
    "T34n1723_07a:0783a09": "前名為小樹，八地已上名為大樹，具四不退",
    "T34n1723_07a:0783a10": "故。准下頌文但於二木分上中下，故合二",
    "T34n1723_07a:0783a11": "木以分三品，謂五地已前名下，創得三摩",
    "T34n1723_07a:0783a12": "跋提樂意生身故；六七八地為中，得覺法",
    "T34n1723_07a:0783a13": "自性意生身故；九十二地名上，得種類俱",
    "T34n1723_07a:0783a14": "生無作行意生身故。有義不然，初地已前是",
    "T34n1723_07a:0783a15": "何品攝，豈非小木？若依此義，初地已前名",
    "T34n1723_07a:0783a16": "下，純有漏修故；初七地名中，有漏、無漏二",
    "T34n1723_07a:0783a17": "雜修故；八地已後名上，純無漏修故。二云，",
    "T34n1723_07a:0783a18": "初地已前名小樹，初地已上名大樹，證不",
    "T34n1723_07a:0783a19": "退故。大小二樹各有下中上者，十住、十",
    "T34n1723_07a:0783a20": "行、十迴向為小樹三，十信即是初發心住攝，",
    "T34n1723_07a:0783a21": "四決擇分善根即第十迴向攝。由此《華嚴》但",
    "T34n1723_07a:0783a22": "說三十位、不說十信，發心住中成八相故。",
    "T34n1723_07a:0783a23": "亦不說四善根，法界無量迴向中住四觀",
    "T34n1723_07a:0783a24": "故。但說舍利弗修道經六十劫退，即是至",
    "T34n1723_07a:0783a25": "第六住滿、未入第七不退住中，故知十信更",
    "T34n1723_07a:0783a26": "無別位，由此但說三十三阿僧祇。地前為",
    "T34n1723_07a:0783a27": "三，不說四故。《對法》等說，初劫滿已修四善",
    "T34n1723_07a:0783a28": "根，不說時長，別劫修故。故四善根十迴向",
    "T34n1723_07a:0783a29": "攝。大樹三者，初二三地名下，相同世間故；四",
    "T34n1723_07a:0783a30": "五六地名中，方同出世故；七八九十地名上，",
    "T34n1723_07a:0783b01": "超過世間二乘道故。若說三草皆有下中",
    "T34n1723_07a:0783b02": "上者，小草之中，說人為下、欲天為中、色天",
    "T34n1723_07a:0783b03": "為上。中草三者，七方便為下、聖有學為中、",
    "T34n1723_07a:0783b04": "無學名上。前是橫貫三乘，今乃竪通三位。",
    "T34n1723_07a:0783b05": "經「一雲所雨至華菓敷實」。贊曰：稟潤各異",
    "T34n1723_07a:0783b06": "也。能滋教一，所滋卉木各有差別。「生」喻初",
    "T34n1723_07a:0783b07": "心，「長」喻後習，「華敷」喻聞教修行，「菓實」喻證",
    "T34n1723_07a:0783b08": "理得果。「敷」音撫夫反，開也陳也。由各受潤，",
    "T34n1723_07a:0783b09": "隨其種性生長華菓各各不同，以教對理",
    "T34n1723_07a:0783b10": "而忘其機，或以教對後不定性等成熟之",
    "T34n1723_07a:0783b11": "根，名為一雨亦名一音，所說理法唯一相故，",
    "T34n1723_07a:0783b12": "退性究竟並作佛故。以教對機忘其理法，或",
    "T34n1723_07a:0783b13": "對初機未成熟位，而有所運，名為三乘，亦",
    "T34n1723_07a:0783b14": "名三車。隨彼機宜，初傍引法說而有三，",
    "T34n1723_07a:0783b15": "故以教含行名為三藏，詮戒、定、慧行差",
    "T34n1723_07a:0783b16": "別故。若以教含理、對機而說，名為二藏，謂",
    "T34n1723_07a:0783b17": "菩薩、聲聞藏。《阿闍世王經》亦名三藏，謂菩薩、",
    "T34n1723_07a:0783b18": "獨覺、聲聞藏也。今以教對理及後機一，名",
    "T34n1723_07a:0783b19": "一雲雨，滋彼三機稱其種性名為三乘。",
    "T34n1723_07a:0783b20": "現理有所對之機，明乘有異。教對機、理",
    "T34n1723_07a:0783b21": "以明攝義立其藏名，將顯理之教以運",
    "T34n1723_07a:0783b22": "載機，立其乘稱。是二差別。",
    "T34n1723_07a:0783b23": "經「雖一地所生至各有差別」。贊曰：下第四不",
    "T34n1723_07a:0783b24": "自覺知喻。三乘種性依一真理、一地所生，依",
    "T34n1723_07a:0783b25": "一佛教、一雨所潤。如諸草木稟潤雖別，",
    "T34n1723_07a:0783b26": "不自覺知，亦不知他稟潤生長。此解似疎，",
    "T34n1723_07a:0783b27": "尋合當悉。",
    "T34n1723_07a:0783b28": "經「迦葉當知至如大雲起」。贊曰：下第三合",
    "T34n1723_07a:0783b29": "述。亦四，一一有二，初皆舉法，後皆喻合。此",
    "T34n1723_07a:0783b30": "合法王出世也。",
    "T34n1723_07a:0783c01": "經「以大音聲至大千國土」。贊曰：此第二合",
    "T34n1723_07a:0783c02": "說教普滋。不但身遍，聲亦遍故。",
    "T34n1723_07a:0783c03": "經「於大眾中至佛世尊」。贊曰：下第三合稟潤",
    "T34n1723_07a:0783c04": "各異。有二：初法說，後喻合。初中有四：一自",
    "T34n1723_07a:0783c05": "標召集，二他聞普至，三佛應導利，四生聞獲",
    "T34n1723_07a:0783c06": "益。初中有二：初自標唱，後召他集。標唱有",
    "T34n1723_07a:0783c07": "三：一唱德號，二唱利用，三唱知見。此初也。",
    "T34n1723_07a:0783c08": "經「未度者至令得涅槃」。贊曰：此唱利用。能",
    "T34n1723_07a:0783c09": "滿四願。「度」者離越義。「解」者斷修義。一未離",
    "T34n1723_07a:0783c10": "苦者願令離苦，二未斷惡修善者願",
    "T34n1723_07a:0783c11": "斷惡修善，三未得安樂者願得安樂，四",
    "T34n1723_07a:0783c12": "未成佛得涅槃者願成佛得涅槃。《瓔珞",
    "T34n1723_07a:0783c13": "經》說「知苦、斷集、證滅、修道為四弘願」，亦即",
    "T34n1723_07a:0783c14": "是此。此中四種，苦、集、道、滅如次配之。",
    "T34n1723_07a:0783c15": "經「今世後世至說道者」。贊曰：此唱知見。有",
    "T34n1723_07a:0783c16": "三：一唱三明，二唱二智，三唱三法。知今後",
    "T34n1723_07a:0783c17": "世，唱三明也。已見名今，現去皆今故。一",
    "T34n1723_07a:0783c18": "切知是真智，一切見是俗智。或初是二智，後",
    "T34n1723_07a:0783c19": "是五眼。知、開、說者，知諸境、開諸行、說諸果。",
    "T34n1723_07a:0783c20": "知正邪、開善惡、說斷修。又知大乘、開獨覺、",
    "T34n1723_07a:0783c21": "說聲聞。又異生、有學、無學。又邪、正、不定三聚，",
    "T34n1723_07a:0783c22": "三根、三科、三世、三寶、三毒、三德、三界、三漏等。又",
    "T34n1723_07a:0783c23": "識生死、示邪正、說通塞。又悟知諸道、能略",
    "T34n1723_07a:0783c24": "開、能廣說。如次配之。道有一種，謂一乘一",
    "T34n1723_07a:0783c25": "道；有二道，善惡趣、世間出世間。乃至十業",
    "T34n1723_07a:0783c26": "道等，皆如理知。",
    "T34n1723_07a:0783c27": "經「汝等天人至為聽法故」。贊曰：上標唱，此",
    "T34n1723_07a:0783c28": "召集。",
    "T34n1723_07a:0783c29": "經「爾時無數至而聽法」。贊曰：第二他聞普至。",
    "T34n1723_07a:0783c30": "經「如來于時至快得善利」。贊曰：第三佛應導",
    "T34n1723_07a:0784a01": "利。為利說大乘，為鈍說二乘。為利說二",
    "T34n1723_07a:0784a02": "草，為鈍說小草。為精進說修行，為懈怠",
    "T34n1723_07a:0784a03": "說十念生西方等。",
    "T34n1723_07a:0784a04": "經「是諸眾生至漸得入道」。贊曰：第四生聞獲",
    "T34n1723_07a:0784a05": "益。有二果：一世間果，現世安穩、後生善處，",
    "T34n1723_07a:0784a06": "如法以理受於果報，不行非法，名以道受",
    "T34n1723_07a:0784a07": "樂。二出世果，離障入道。或無種性令得前",
    "T34n1723_07a:0784a08": "果，有種性者令得後果。又菩薩道有二：一",
    "T34n1723_07a:0784a09": "增上生道，二決定勝道。隨次應知。斷二障",
    "T34n1723_07a:0784a10": "故，任力得道。",
    "T34n1723_07a:0784a11": "經「如彼大雲至各得生長」。贊曰：此合前法",
    "T34n1723_07a:0784a12": "稟潤各異。",
    "T34n1723_07a:0784a13": "經「如來說法至不自覺知」。贊曰：下第四合。有",
    "T34n1723_07a:0784a14": "二：初法、後喻。法中初標、後釋。此標也。初佛",
    "T34n1723_07a:0784a15": "說，後生聞。「一相」者，無異相故、無相相故。《大",
    "T34n1723_07a:0784a16": "般若》七十三說：「諸法皆同一相，所謂無相」。《無",
    "T34n1723_07a:0784a17": "量義經》云：「常說諸法不生不滅、無此無彼、",
    "T34n1723_07a:0784a18": "一相無相」。「一味」者，一無漏味。勝資益味，無別",
    "T34n1723_07a:0784a19": "體故。《勝鬘經》云：「一相一味，謂明解脫味」。雖",
    "T34n1723_07a:0784a20": "說種種諸法不同，究竟皆歸一真如相、一無",
    "T34n1723_07a:0784a21": "漏味，歸實性故。何者是一相一味之體？謂",
    "T34n1723_07a:0784a22": "解脫惑、業、苦相，離所知障分別之相。不",
    "T34n1723_07a:0784a23": "同無漏有為起盡體寂滅相。所說諸法",
    "T34n1723_07a:0784a24": "究竟不離涅槃智性，能達此者竟究至",
    "T34n1723_07a:0784a25": "於一切種智得菩提故。又佛所說理唯一相，",
    "T34n1723_07a:0784a26": "究竟順契中道智故。眾生聞之，隨順受持、",
    "T34n1723_07a:0784a27": "讀誦、脩行，得成三草二木差別，不自覺知。",
    "T34n1723_07a:0784a28": "經「所以者何至種相體性」。贊曰：下釋前標。",
    "T34n1723_07a:0784a29": "有三：初明總知，次明別知，後結佛知、眾生",
    "T34n1723_07a:0784a30": "不知。此初也。種相有為類別，體性無為理",
    "T34n1723_07a:0784b01": "本。又心行作用為種相，心法體性名體性。",
    "T34n1723_07a:0784b02": "經「念何事至得何法」。贊曰：此明別知。有四：",
    "T34n1723_07a:0784b03": "一三慧所緣，二三慧行相，三三慧體，四以何",
    "T34n1723_07a:0784b04": "行得何果、以何教得何理。此四類法皆佛",
    "T34n1723_07a:0784b05": "所知，但說藥草，故唯說此不說知餘。",
    "T34n1723_07a:0784b06": "經「眾生住於至明了無礙」。贊曰：此結佛知、",
    "T34n1723_07a:0784b07": "眾生不知。「地」謂種子，或是心等行相體性總",
    "T34n1723_07a:0784b08": "名為地。不同前地，彼謂一真。彼說佛教，名",
    "T34n1723_07a:0784b09": "為一雨。一真法界，名為一地。其中四生，名",
    "T34n1723_07a:0784b10": "卉木等。三乘五乘、有性無性，佛悉知之，眾",
    "T34n1723_07a:0784b11": "生不知。",
    "T34n1723_07a:0784b12": "經「如彼卉木至上中下性」。贊曰：舉第四喻，",
    "T34n1723_07a:0784b13": "合成前法。",
    "T34n1723_07a:0784b14": "經「如來知是至一切種智」。贊曰：陳述。有二：",
    "T34n1723_07a:0784b15": "上陳說訖，下結成前。有二：初明佛知深、為",
    "T34n1723_07a:0784b16": "生淺說，後讚成迦葉能解深義。此初也。「終",
    "T34n1723_07a:0784b17": "歸於空」已前明佛知深，空之性故。體即真",
    "T34n1723_07a:0784b18": "如，非空不空。「觀眾生心」已後為生淺說能",
    "T34n1723_07a:0784b19": "契深理。二障雙圓便成種智，將護彼意不",
    "T34n1723_07a:0784b20": "即為說一切種智，且說二乘，故佛與聲聞",
    "T34n1723_07a:0784b21": "由此成異。",
    "T34n1723_07a:0784b22": "經「汝等迦葉至難解難知」。贊曰：此讚成迦",
    "T34n1723_07a:0784b23": "葉能解深義。初標、後釋。",
    "T34n1723_07a:0784b24": "經「爾時世尊至說種種法」。贊曰：下頌合有五",
    "T34n1723_07a:0784b25": "十四頌半，其五十二頌半重頌前義，後之",
    "T34n1723_07a:0784b26": "二頌入品第三段結成說實為授記之漸。",
    "T34n1723_07a:0784b27": "初中分二：初五十一頌頌前陳述，後一頌半",
    "T34n1723_07a:0784b28": "頌前結成。陳述之中復分為三：初四頌頌",
    "T34n1723_07a:0784b29": "前法述，次十頌半頌前喻述，後三十六頌",
    "T34n1723_07a:0784b30": "半頌前合述。初中有二：初三頌頌前第一",
    "T34n1723_07a:0784c01": "佛興於世，是諸法之王，所說不虛；後之一頌",
    "T34n1723_07a:0784c02": "頌第四不能自達。初中有三：一標法王所",
    "T34n1723_07a:0784c03": "說不虛，二明如來說法希有，三重成前說。",
    "T34n1723_07a:0784c04": "此初也。「破有」者，能破一有，謂三界，為一業",
    "T34n1723_07a:0784c05": "有之所有故。或破二有，本有、中有。或破三",
    "T34n1723_07a:0784c06": "有，即是三界。或破四有，謂生有、死有、中有、",
    "T34n1723_07a:0784c07": "本有，新翻經論名前時有。或破五有，即是五",
    "T34n1723_07a:0784c08": "趣。或破七有，謂五趣、業有、中有。或破九有，",
    "T34n1723_07a:0784c09": "謂即九地九有情居。或破二十五有，頌曰：",
    "T34n1723_07a:0784c10": "「四域四惡趣，　　梵王六欲天，",
    "T34n1723_07a:0784c11": "無想天淨居，　　四空及四禪。」",
    "T34n1723_07a:0784c12": "或破有者，執有三乘無別體心。或此頌中",
    "T34n1723_07a:0784c13": "初句法身，次句報身，下半化身。",
    "T34n1723_07a:0784c14": "經「如來尊重至不務速說」。贊曰：此明如來",
    "T34n1723_07a:0784c15": "說法希有。「默」者緘默。「務」者趣疾、怱遽、專好。",
    "T34n1723_07a:0784c16": "緘默一三實權之妙，不樂趣疾、怱遽、專好，",
    "T34n1723_07a:0784c17": "急即陳述，必待生機方可說故。",
    "T34n1723_07a:0784c18": "經「有智若聞至則為永失」。贊曰：此成前說。",
    "T34n1723_07a:0784c19": "恐有疑悔，為永失故，不好速說。",
    "T34n1723_07a:0784c20": "經「是故迦葉至令得正見」。贊曰：此頌第四不",
    "T34n1723_07a:0784c21": "能自達。由佛明了究盡諸法、知眾生根，",
    "T34n1723_07a:0784c22": "隨他欲樂勝解等故，為他說法令得正",
    "T34n1723_07a:0784c23": "見，而諸眾生不能自知上中下性。文因",
    "T34n1723_07a:0784c24": "前起，稱是故言。",
    "T34n1723_07a:0784c25": "經「迦葉當知至如可承攬」。贊曰：下第二段",
    "T34n1723_07a:0784c26": "有十頌半頌前喻述。分三：初三頌合",
    "T34n1723_07a:0784c27": "說初二喻，法王出世喻、說教普滋喻；次",
    "T34n1723_07a:0784c28": "六頌半頌第三稟潤各異喻；後之一頌頌",
    "T34n1723_07a:0784c29": "不自覺知喻。初中有二：初一頌總頌",
    "T34n1723_07a:0784c30": "前二喻，後二頌別釋雲德。猶如大雲",
    "T34n1723_07a:0785a01": "起於世間，初喻也。遍覆一切，第二喻也。頌",
    "T34n1723_07a:0785a02": "雲有七德：一慧雲含潤，如慈心龍起雲含",
    "T34n1723_07a:0785a03": "雨七日住，待農夫作了方始下雨。喻佛",
    "T34n1723_07a:0785a04": "慈雲內含萬德，待生機而降跡，應器熟而",
    "T34n1723_07a:0785a05": "宣揚。二電光晃耀，喻化導明。身光智光遍",
    "T34n1723_07a:0785a06": "照一切。「晃」音胡廣反，光也。「曜」音弋笑反，照也。",
    "T34n1723_07a:0785a07": "三雷聲遠振遠驚群生，喻佛出生諸魔恐",
    "T34n1723_07a:0785a08": "怖。四令眾悅豫。「豫」喜逸也。眾喜雲興，悅當",
    "T34n1723_07a:0785a09": "蔭覆，喻見佛出欣將說法舟航五趣。五",
    "T34n1723_07a:0785a10": "日光掩蔽，喻除煩惱。《華嚴經》說掩邪見日",
    "T34n1723_07a:0785a11": "故。六地上清涼，喻令有情居生死地得涅",
    "T34n1723_07a:0785a12": "槃故。七靉靆垂布，如可承攬。有解靉者昧",
    "T34n1723_07a:0785a13": "義，靆者黑色。「愛」「逮」音同，昧闇黑色，故名",
    "T34n1723_07a:0785a14": "靉靆。又《廣雅》「靉靆猶翳薈」。「翳薈」，雲興盛貌。",
    "T34n1723_07a:0785a15": "《通俗文》「雲覆日為靆靉」。喻佛降靈，慈悲",
    "T34n1723_07a:0785a16": "興盛，作大模軌，令生欣樂，當得作佛，故",
    "T34n1723_07a:0785a17": "如承攬。承攬乃是可得之狀。「攬」音盧敢反。",
    "T34n1723_07a:0785a18": "若手取作「掔」。《說文》作「攬，撮持得也」。菩提雖",
    "T34n1723_07a:0785a19": "復不可以身心得，如可似得，非正得也，",
    "T34n1723_07a:0785a20": "以智證故。今更加三：一次前文說起於世",
    "T34n1723_07a:0785a21": "間，悲四生故。二龍能起之，法報二身現",
    "T34n1723_07a:0785a22": "此化故。三能澍甘雨滋潤萌牙，喻能說",
    "T34n1723_07a:0785a23": "法益一切故。并經有十。",
    "T34n1723_07a:0785a24": "經「其雨普等至率土充洽」。贊曰：下第二段有",
    "T34n1723_07a:0785a25": "六頌半，稟潤各異。有三：一頌雨功能，次二",
    "T34n1723_07a:0785a26": "頌半所滋長體，後三頌所滋長用。此初也。《涅",
    "T34n1723_07a:0785a27": "槃經》說：「佛於眾生不觀種性乃至下賤僮",
    "T34n1723_07a:0785a28": "僕，唯觀眾生有善心者即便慈念，如師子",
    "T34n1723_07a:0785a29": "兒殺於香象，殺兔亦爾」，不生輕心故名",
    "T34n1723_07a:0785a30": "普等。「四方俱下」，遍四生故。「充」滿、「洽」霑灑也。",
    "T34n1723_07a:0785b01": "經「山川險谷至藥木並茂」。贊曰：此明所滋之",
    "T34n1723_07a:0785b02": "體。初一頌總，次一頌半別滋種性。「百󰝿」者，",
    "T34n1723_07a:0785b03": "「󰝿」續也。楊泉《物理論》云：「粱者黍稷之總名，稻",
    "T34n1723_07a:0785b04": "者粇糯之總名，薺者眾豆之總名。三󰝿各",
    "T34n1723_07a:0785b05": "二十合為六十，蔬菓之實助󰝿各二十，凡",
    "T34n1723_07a:0785b06": "為百󰝿。故《詩》曰『播厥百󰝿』。《周易》『百󰝿麗",
    "T34n1723_07a:0785b07": "于地』是也。」百󰝿、甘蔗、萄葡三事，以喻中",
    "T34n1723_07a:0785b08": "大二草三乘，有種性故。「蔗」音之夜反，「萄」音",
    "T34n1723_07a:0785b09": "徒刀反，或作「桃𭹟」。張騫西域使還，得安石",
    "T34n1723_07a:0785b10": "榴、葡桃、胡桃。《廣志》云「葡桃有白黑黃」。此",
    "T34n1723_07a:0785b11": "是小草無種姓人，得生人天。如乾地普洽，",
    "T34n1723_07a:0785b12": "無出世種故。總結上云三乘藥草、大小二",
    "T34n1723_07a:0785b13": "木有種姓者，因此雨故普得滋茂。此依別",
    "T34n1723_07a:0785b14": "義以配其喻。亦有本言山川險谷，其苗稼",
    "T34n1723_07a:0785b15": "者即是百󰝿。《說文》「草生於田曰苗」。《蒼頡》、《玉",
    "T34n1723_07a:0785b16": "篇》「禾之未秀曰苗」，苗而不秀是也。禾之秀",
    "T34n1723_07a:0785b17": "實曰稼，莖即為禾；又云在野曰稼。前解苗、",
    "T34n1723_07a:0785b18": "稼為異，喻因、果別；後解苗即是稼，但喻總",
    "T34n1723_07a:0785b19": "󰝿。",
    "T34n1723_07a:0785b20": "經「其雲所出至皆得鮮澤」。贊曰：此明所滋長",
    "T34n1723_07a:0785b21": "用。有二：初二頌稟閏生長，後一頌稟閏鮮",
    "T34n1723_07a:0785b22": "澤。上中下等三品不同唯在樹中，稱其大",
    "T34n1723_07a:0785b23": "小者，大小二木並有三故。根莖枝葉四義如",
    "T34n1723_07a:0785b24": "前，此等各有華之與菓、皆有光色，外作用",
    "T34n1723_07a:0785b25": "故。華總喻因，菓總喻果，餘文可知。",
    "T34n1723_07a:0785b26": "經「如其體相至而各滋茂」。贊曰：此頌第四",
    "T34n1723_07a:0785b27": "不自覺知。所閏是一，稟教同故；而各滋茂，有",
    "T34n1723_07a:0785b28": "差別故。三乘眾生竟不自覺所得功德，故知",
    "T34n1723_07a:0785b29": "三乘實有差也，智有異故、如三草故、如二",
    "T34n1723_07a:0785b30": "木故。",
    "T34n1723_07a:0785c01": "經「佛亦如是至諸法之實」。贊曰：下第三段有",
    "T34n1723_07a:0785c02": "三十六頌半頌前合說。文分為二：初二頌",
    "T34n1723_07a:0785c03": "頌初二合，餘三十四頌半頌前第三稟𨳝各",
    "T34n1723_07a:0785c04": "異合；不頌第四不自覺知合。此初也。",
    "T34n1723_07a:0785c05": "經「大聖世尊至及涅槃樂」。贊曰：下第二段三",
    "T34n1723_07a:0785c06": "十四頌半頌稟閏各異合中長行有四，今",
    "T34n1723_07a:0785c07": "此唯三：初四頌半自標召集，次九頌佛應導",
    "T34n1723_07a:0785c08": "利，後二十一頌生聞獲益；唯無第二他聞普",
    "T34n1723_07a:0785c09": "至。初中有二：初三頌半標，後一頌召。此",
    "T34n1723_07a:0785c10": "初也。雖有種性，未曾聞法，乏法名為枯",
    "T34n1723_07a:0785c11": "槁。「槁」亦枯也。",
    "T34n1723_07a:0785c12": "經「諸天人眾至覲無上尊」。贊曰：此召也。",
    "T34n1723_07a:0785c13": "經「我為世尊至解脫涅槃」。贊曰：下第二段有",
    "T34n1723_07a:0785c14": "九頌，佛應導利。中有五：初二頌佛說勝法，",
    "T34n1723_07a:0785c15": "次一頌為大乘因，次二頌半平等說法，次一",
    "T34n1723_07a:0785c16": "頌半專為利益，後二頌不簡好醜。此初也。",
    "T34n1723_07a:0785c17": "正法味甘、能療煩惱之疾，故喻甘露。",
    "T34n1723_07a:0785c18": "經「以一妙音至而作因緣」。贊曰：二為大乘",
    "T34n1723_07a:0785c19": "因。設說二權，皆為大乘一切種智故。",
    "T34n1723_07a:0785c20": "經「我觀一切至眾多亦然」。贊曰：三平等說",
    "T34n1723_07a:0785c21": "法。物我斷故，無有彼此。愛憎斷故，無怨",
    "T34n1723_07a:0785c22": "親心。不慳法故，我無貪著。不嫉妬故，亦無",
    "T34n1723_07a:0785c23": "限礙。故為一多平等說法。即亦前云「若人",
    "T34n1723_07a:0785c24": "信歸佛」，偈意同也。",
    "T34n1723_07a:0785c25": "經「常演說法至如雨普閏」。贊曰：四專為利",
    "T34n1723_07a:0785c26": "益。去來坐立，佛三威儀，略無臥也，利樂時",
    "T34n1723_07a:0785c27": "故。或去謂示入涅槃，來謂示成正覺，坐",
    "T34n1723_07a:0785c28": "謂說法利生，立謂待生機熟；終不疲勞生",
    "T34n1723_07a:0785c29": "於厭怠，慈悲深故。",
    "T34n1723_07a:0785c30": "經「貴賤上下至而無懈倦」。贊曰：五不簡好",
    "T34n1723_07a:0786a01": "醜。不擇種姓貧富貴賤，但觀善根即為說",
    "T34n1723_07a:0786a02": "法，如殺兔等。",
    "T34n1723_07a:0786a03": "經「一切眾生至住於諸地」。贊曰。下第三段有",
    "T34n1723_07a:0786a04": "二十一頌，生聞獲益。分三：初九頌半法喻",
    "T34n1723_07a:0786a05": "合說稟閏有殊，性異；次三頌半法喻合說稟",
    "T34n1723_07a:0786a06": "閏滋茂，因異；後八頌法喻合說稟閏成實，",
    "T34n1723_07a:0786a07": "果異。初文有二：初八頌法，後一頌半喻。初文",
    "T34n1723_07a:0786a08": "復二：初一頌總標，後七頌別顯。此初也。「住諸",
    "T34n1723_07a:0786a09": "地」者，謂三乘十地，謂乾慧地、種性地、八人",
    "T34n1723_07a:0786a10": "地、具見地、薄地、離欲地、已辦地、獨覺地、菩",
    "T34n1723_07a:0786a11": "薩地、如來地。既下別說三草，故此前說三",
    "T34n1723_07a:0786a12": "乘共行十地。或凡夫地、有學地、無學地、菩",
    "T34n1723_07a:0786a13": "薩地、如來地。或此所說三乘之地，即是無性、",
    "T34n1723_07a:0786a14": "二乘種性、及大乘性，隨彼分位即名為地。",
    "T34n1723_07a:0786a15": "經「或處人天至是上藥草」。贊曰：下七頌別",
    "T34n1723_07a:0786a16": "顯。中分二：初四頌三草，後三頌二木。此初。",
    "T34n1723_07a:0786a17": "有三：一頌小草，二頌中草，一頌大草。無種",
    "T34n1723_07a:0786a18": "姓人與人天樂，名為小草。《善戒經》云「無種姓",
    "T34n1723_07a:0786a19": "人但以人天善根而成熟之」。或七方便亦",
    "T34n1723_07a:0786a20": "名小草，二乘名中草，菩薩名上草，亦即《勝",
    "T34n1723_07a:0786a21": "鬘》所荷四生。無聞非法眾生即小藥草，中",
    "T34n1723_07a:0786a22": "間二乘即中藥草，菩薩即是大藥草，即是《涅",
    "T34n1723_07a:0786a23": "槃》三病人也。",
    "T34n1723_07a:0786a24": "經「又諸佛子至名為大樹」。贊曰：此明二木。",
    "T34n1723_07a:0786a25": "初一半小，後一半大。即於大草分為此",
    "T34n1723_07a:0786a26": "二：地前為小木，伏疑決定，知作佛故；十地",
    "T34n1723_07a:0786a27": "名大木，得二利故、證不退故。非行不退，",
    "T34n1723_07a:0786a28": "義准二乘，未成無學亦名中草。三意生身",
    "T34n1723_07a:0786a29": "據決定者，唯說無學，迴心已後受變易生，",
    "T34n1723_07a:0786b01": "位決定故。不同有學，故此不論。未入聖",
    "T34n1723_07a:0786b02": "位及無種姓可名小草，准此地前不名",
    "T34n1723_07a:0786b03": "小木。若爾，何攝？故前解善。或七地前名為",
    "T34n1723_07a:0786b04": "小木，八地已後名為大木。此言不退，行不",
    "T34n1723_07a:0786b05": "退故。一切菩薩名大草者，《智度論》云：「譬如",
    "T34n1723_07a:0786b06": "雷震，小鳥聞之悉皆驚怖，孔雀聞之即為",
    "T34n1723_07a:0786b07": "舞踏」，故名大草。因釋二木分位不同，諸經",
    "T34n1723_07a:0786b08": "論中說得菩提理不一准。《大般若》第七十",
    "T34n1723_07a:0786b09": "四說五種菩提。《金剛般若》云：「實無小法",
    "T34n1723_07a:0786b10": "得佛菩提。若有小法得菩提者，燃燈佛則",
    "T34n1723_07a:0786b11": "不與我授記」。復有教言，初發心時便成正",
    "T34n1723_07a:0786b12": "覺。此經下言「八生乃至一生當得菩提」。亦有",
    "T34n1723_07a:0786b13": "說言，三大劫脩方登正覺。諸師於此眾義不",
    "T34n1723_07a:0786b14": "同。《瑜伽論》說：「劫有二種，一日月歲數」，即此",
    "T34n1723_07a:0786b15": "論說晝夜月時年。「二阿僧祇劫。諸能超者唯",
    "T34n1723_07a:0786b16": "超前劫。無超後者」。故依此義，若據無為、",
    "T34n1723_07a:0786b17": "真如、無相，實無小法可得菩提，《般若經》宗",
    "T34n1723_07a:0786b18": "說無為故。初地菩提發心便證，此證發心，非",
    "T34n1723_07a:0786b19": "如種性發心。與此經同，八生乃至一生當",
    "T34n1723_07a:0786b20": "得。或此經中據證發心，論解證得初地菩",
    "T34n1723_07a:0786b21": "提，故其初發心即登正覺者，種性發心菩提",
    "T34n1723_07a:0786b22": "因故。三大劫脩得菩提者，無上菩提、果滿",
    "T34n1723_07a:0786b23": "菩提，大劫脩故。亦不相違。佛果廣大非小因",
    "T34n1723_07a:0786b24": "成，若更異思深乖正道。故《涅槃》言「說佛難",
    "T34n1723_07a:0786b25": "成與速授記，說佛易成與遲授記」。",
    "T34n1723_07a:0786b26": "經「佛平等說至所稟各異」。贊曰：此喻說稟",
    "T34n1723_07a:0786b27": "閏有殊，性異。",
    "T34n1723_07a:0786b28": "經「佛以此喻至漸增茂好」。贊曰：下三頌半法",
    "T34n1723_07a:0786b29": "喻合說稟潤滋茂，因異。初一頌半喻所說少",
    "T34n1723_07a:0786b30": "如海一滴，後二頌法喻合說滋茂因異。「滴」",
    "T34n1723_07a:0786c01": "下歷反，《通俗文》「靈滴謂之凝」。《切韻》作「滴」。有",
    "T34n1723_07a:0786c02": "作「渧」，丁計反，水下也，非此義。",
    "T34n1723_07a:0786c03": "經「諸佛之法至普得具足」。贊曰：下有八頌，",
    "T34n1723_07a:0786c04": "法喻合說稟閏成實，果異。有二：初六頌半",
    "T34n1723_07a:0786c05": "法說，後一頌半喻說。初文有三：初一頌總頌",
    "T34n1723_07a:0786c06": "能令得果滿足，亦是別頌令小草果滿；次",
    "T34n1723_07a:0786c07": "二頌中草；後三頌半大草。此初也。「世間充足」",
    "T34n1723_07a:0786c08": "謂人天滿。",
    "T34n1723_07a:0786c09": "經「漸次脩行至各得增長」。贊曰：明中草也。",
    "T34n1723_07a:0786c10": "因人天生漸得道果，二乘滿也。",
    "T34n1723_07a:0786c11": "經「若諸菩薩至而得增長」。贊曰：明大草也，",
    "T34n1723_07a:0786c12": "大草即二木。初一頌半小木，後二頌大木。",
    "T34n1723_07a:0786c13": "經「如是迦葉至各得成實」。贊曰：此喻合前",
    "T34n1723_07a:0786c14": "稟𨳝成實，果滿。",
    "T34n1723_07a:0786c15": "經「迦葉當知至諸佛亦然」。贊曰：此第二段頌",
    "T34n1723_07a:0786c16": "前結成。我同諸佛初權後實，汝等信受故極",
    "T34n1723_07a:0786c17": "希有。",
    "T34n1723_07a:0786c18": "經「今為汝等至悉當成佛」。贊曰。品第三段",
    "T34n1723_07a:0786c19": "結成說實為授記之漸。聲聞所行成佛遠",
    "T34n1723_07a:0786c20": "因，故是菩薩所行方便之道。論云「汝等所行",
    "T34n1723_07a:0786c21": "是菩薩道者，謂發菩提心。退已還發者，前",
    "T34n1723_07a:0786c22": "所修行善根不滅，同後得果。」故二乘脩是",
    "T34n1723_07a:0786c23": "大乘之遠方便因，名菩薩道。",
    "T34n1723_07a:0786c24": "授記品授記品",
    "T34n1723_07a:0786c25": "以三門分別：一來意，二差別，三釋名。來",
    "T34n1723_07a:0786c26": "意有二：一鶖子上根，聞法說而悟解，佛即",
    "T34n1723_07a:0786c27": "為記；四人中性，聞喻說而方解，故佛與記。",
    "T34n1723_07a:0786c28": "二論云：「為三種無煩惱人染慢，說三平等。初",
    "T34n1723_07a:0786c29": "說乘平等，故與授記。上來佛說乘體有",
    "T34n1723_07a:0787a01": "異，便有無學執乘定異，為此記別，顯",
    "T34n1723_07a:0787a02": "乘平等，故此品來。」如〈譬喻品〉已釋。差別",
    "T34n1723_07a:0787a03": "者，可記法有三：一體性是有，二勝有",
    "T34n1723_07a:0787a04": "當果，三勝人勝理、大因大果。體性有者",
    "T34n1723_07a:0787a05": "可記，無者不可記，如十四不可記。理事本",
    "T34n1723_07a:0787a06": "無，故不可記。問有體者可為之記。《華嚴",
    "T34n1723_07a:0787a07": "經》說，有始無始是無記，佛不為答。有一",
    "T34n1723_07a:0787a08": "比丘問十二因緣自作他作？無明自起是無",
    "T34n1723_07a:0787a09": "始義，名為自作；更從他起是有始義，名為",
    "T34n1723_07a:0787a10": "他作。佛種種訶，如人為毒箭所中，但應",
    "T34n1723_07a:0787a11": "請醫拔之，不須問其箭之所以。故有體者",
    "T34n1723_07a:0787a12": "可記，無者不可記。勝有當果者可記，無",
    "T34n1723_07a:0787a13": "者不可記，如善不善法。《成唯識》云「記謂善",
    "T34n1723_07a:0787a14": "惡」，有殊勝自體及當果可記故名為記，無",
    "T34n1723_07a:0787a15": "記不然，故不可記。勝人勝理大因大果者",
    "T34n1723_07a:0787a16": "可記，非者不可別記，即記別經記弟子生",
    "T34n1723_07a:0787a17": "死者，勝人故；記深密義者，勝理故；記當成",
    "T34n1723_07a:0787a18": "佛者，大因大果故。其劣人劣理小因小果者",
    "T34n1723_07a:0787a19": "名不可記。今此乃是此第三中大因大果，故",
    "T34n1723_07a:0787a20": "為之記，非前二全、後一少分。又此授記差別",
    "T34n1723_07a:0787a21": "有多，或記一種，謂十二分教中授記經。或",
    "T34n1723_07a:0787a22": "說二種，《涅槃經》說「若有聞說，隨順樂入，速",
    "T34n1723_07a:0787a23": "得成佛；心生輕賤，授以遲記。若言佛道難",
    "T34n1723_07a:0787a24": "得，久受勤苦然後乃成，為此人故授以速",
    "T34n1723_07a:0787a25": "記。又善根熟者授以速記，善根未熟授以",
    "T34n1723_07a:0787a26": "遲記。厭惡生死、欲早證菩提，智增上者，授",
    "T34n1723_07a:0787a27": "以速記；樂處生死化度眾生，悲增上者，授",
    "T34n1723_07a:0787a28": "以遲記。」又有二種：一總記，二別記。《智度論》",
    "T34n1723_07a:0787a29": "有三：一自知他不知，為利自故不為利",
    "T34n1723_07a:0787a30": "他；二他知自不知，為利他故；三自他俱知，",
    "T34n1723_07a:0787b01": "行二利故。又有四種，如前已說。或說五",
    "T34n1723_07a:0787b02": "種，即此經中如來自記。或說六種，並如",
    "T34n1723_07a:0787b03": "前〈譬喻品〉初說。釋名者，「授」音承秀反，為",
    "T34n1723_07a:0787b04": "也、與也、付也。「記」者，決也、別也、驗也、識也。",
    "T34n1723_07a:0787b05": "為決了當果，為分別其當來果相，與驗",
    "T34n1723_07a:0787b06": "其因、記識當果，故名授記。此品明彼事，故",
    "T34n1723_07a:0787b07": "名授記品。",
    "T34n1723_07a:0787b08": "經「爾時世尊至無量大法」。贊曰：此品之中",
    "T34n1723_07a:0787b09": "大文分二：初為四人現前記別，後品末有",
    "T34n1723_07a:0787b10": "二頌半標當授記，為第三周說法之由。初復",
    "T34n1723_07a:0787b11": "有二：初為大迦葉記，後為三大聲聞授記。",
    "T34n1723_07a:0787b12": "初文又二：初長行，後偈頌。前長行有二：初",
    "T34n1723_07a:0787b13": "因記，後果記。此初也。外遇良緣、內修妙行。",
    "T34n1723_07a:0787b14": "「覲」見也。如文可知。然觀上下授記之人，應",
    "T34n1723_07a:0787b15": "為四句：一在小無勝劣，在大即有之。如五",
    "T34n1723_07a:0787b16": "百弟子同是無學，故小無勝劣；前後成佛",
    "T34n1723_07a:0787b17": "轉次授記，故大有勝劣。二在小有勝劣、在",
    "T34n1723_07a:0787b18": "大無勝劣，如學、無學人。在小，學與無學勝",
    "T34n1723_07a:0787b19": "劣有殊；同時成佛故，在大無勝劣。三小劣",
    "T34n1723_07a:0787b20": "而大勝，如阿難在學地得預流果，在羅睺",
    "T34n1723_07a:0787b21": "前成佛。四小勝而大劣，如羅睺是無學，在",
    "T34n1723_07a:0787b22": "阿難後成佛。今此四人不依根性，論位次",
    "T34n1723_07a:0787b23": "者在小無勝劣，同無學故在大有勝劣。迦",
    "T34n1723_07a:0787b24": "葉覲三百萬億佛，須菩提覲三百萬億那",
    "T34n1723_07a:0787b25": "由他佛，迦旃延初覲八千億佛、後二萬億",
    "T34n1723_07a:0787b26": "佛，大目揵連初覲八千諸佛、後值二百萬",
    "T34n1723_07a:0787b27": "億佛。供養諸佛多小不同，故知作佛亦",
    "T34n1723_07a:0787b28": "有前後。《涅槃經》說：「第四依菩薩供養八恒",
    "T34n1723_07a:0787b29": "河沙佛」，今說小者，退心之人非樂廣行，且",
    "T34n1723_07a:0787b30": "就一地位遇佛多少而與授記，非但爾",
    "T34n1723_07a:0787c01": "所。亦不相違。今以此准《涅槃經》說「須陀洹",
    "T34n1723_07a:0787c02": "人八萬劫到，乃至阿羅漢二萬劫到」者，以根",
    "T34n1723_07a:0787c03": "性齊、修行遲速相似者說，不約根異行殊",
    "T34n1723_07a:0787c04": "者說。今以根、行、利鈍、遲速故成四句，不爾",
    "T34n1723_07a:0787c05": "義旨極為相違。",
    "T34n1723_07a:0787c06": "經「於最後身至佛世尊」。贊曰：果記有七。此",
    "T34n1723_07a:0787c07": "記自體。覩豪光而生明慧，聽法義而瑩",
    "T34n1723_07a:0787c08": "金光，況久修因金光自飾，故名光明。",
    "T34n1723_07a:0787c09": "經「國名光德至二十小劫」。贊曰：此有三。一",
    "T34n1723_07a:0787c10": "國名，以光為德故；二劫名，眾行莊嚴故；三",
    "T34n1723_07a:0787c11": "壽量。",
    "T34n1723_07a:0787c12": "經「國界嚴飾至周遍清淨」。贊曰：此中有六。",
    "T34n1723_07a:0787c13": "一土相，有七：一雜嚴，二無惡，三平正，四寶",
    "T34n1723_07a:0787c14": "地，五樹，六繩，七華。准前鶖子，知因識果。",
    "T34n1723_07a:0787c15": "「礫」沙也、小石也。「坑」虛也、塹也。或作「硎」，坎陷",
    "T34n1723_07a:0787c16": "也、小壘也。「堆」聚土也。「阜」陵也。《玉篇》「高平曰",
    "T34n1723_07a:0787c17": "陵，大陵曰阜。土也、肥也、厚也、長也。」",
    "T34n1723_07a:0787c18": "經「其國菩薩至皆護佛法」。贊曰：此中有二。",
    "T34n1723_07a:0787c19": "一眷屬，二無魔。迦葉性、行調順，頭陀學戒，",
    "T34n1723_07a:0787c20": "不慢於人、不壞善事，故雖有魔，皆護佛",
    "T34n1723_07a:0787c21": "法。",
    "T34n1723_07a:0787c22": "經「爾時世尊至當得作佛」。贊曰：下十二頌半。",
    "T34n1723_07a:0787c23": "分三：一頌半標告，十頌半頌記，半頌結",
    "T34n1723_07a:0787c24": "之。此初也。",
    "T34n1723_07a:0787c25": "經「而於來世至無上之慧」。贊曰：下頌記。十",
    "T34n1723_07a:0787c26": "頌半中分二：初二頌半頌因記，後八頌頌",
    "T34n1723_07a:0787c27": "果記。此初也。",
    "T34n1723_07a:0787c28": "經「於最後身至無有丘坑」。贊曰：下果記。中",
    "T34n1723_07a:0787c29": "有四：初半頌自體，三頌土相，三頌眷屬，一",
    "T34n1723_07a:0787c30": "頌半壽量。此初二也。土相有八：一無惡，二",
    "T34n1723_07a:0788a01": "地，三樹，四繩，五香，六華，七莊嚴，八平正。其",
    "T34n1723_07a:0788a02": "香一種，長行所無。戒香因具，故果多香。萬行",
    "T34n1723_07a:0788a03": "滿脩、莊嚴亦足，然與長行前後不同。",
    "T34n1723_07a:0788a04": "經「諸菩薩眾至不能數知」。贊曰：此眷屬也。",
    "T34n1723_07a:0788a05": "一頌半菩薩，一頌半聲聞。",
    "T34n1723_07a:0788a06": "經「其佛當壽至其事如是」。贊曰：初一頌半",
    "T34n1723_07a:0788a07": "壽量，後半頌結之。",
    "T34n1723_07a:0788a08": "經「爾時至目不暫捨」。贊曰：下第二段三人授",
    "T34n1723_07a:0788a09": "記中初請、後授。請中初長行請儀軌，後頌",
    "T34n1723_07a:0788a10": "正請。此初也。「悚」者怖也、懼也。「慄」者戰也、謹",
    "T34n1723_07a:0788a11": "也、敬也、戚也。心求記果不敢專輒，既怯",
    "T34n1723_07a:0788a12": "威嚴所以戰懼。",
    "T34n1723_07a:0788a13": "經「即共同聲至除熱得清涼」。贊曰：下七頌",
    "T34n1723_07a:0788a14": "分三：初二頌讚請，次四頌喻請，後一頌結",
    "T34n1723_07a:0788a15": "請。此初也。初一頌讚，後一頌請。",
    "T34n1723_07a:0788a16": "經「如從飢國來至然後乃敢食」。贊曰：下喻",
    "T34n1723_07a:0788a17": "請。分二：初一頌半喻，後二頌半請。此初也。",
    "T34n1723_07a:0788a18": "小乘匱乏大乘之法，名為飢國。佛之一乘，",
    "T34n1723_07a:0788a19": "名為王膳。今者得聞，名為忽遇。疑己無",
    "T34n1723_07a:0788a20": "分不敢脩行，名未敢食。佛與授記，名得",
    "T34n1723_07a:0788a21": "王教。因授記後領納大乘，修行大行欣",
    "T34n1723_07a:0788a22": "當作佛，名方敢食。",
    "T34n1723_07a:0788a23": "經「我等亦如是至爾乃快安樂」。贊曰：此請",
    "T34n1723_07a:0788a24": "也。聞佛音聲說一乘理，總言我作佛，如",
    "T34n1723_07a:0788a25": "見王食。未蒙別記，受領脩行欣當佛果，",
    "T34n1723_07a:0788a26": "名未敢食。蒙別授記，如蒙王教。即望脩行",
    "T34n1723_07a:0788a27": "欣當作佛，名之為食。",
    "T34n1723_07a:0788a28": "經「大雄猛世尊至如飢須教食」。贊曰：此結",
    "T34n1723_07a:0788a29": "請也。",
    "T34n1723_07a:0788a30": "經「爾時世尊至具菩薩道」。贊曰：下別記三",
    "T34n1723_07a:0788b01": "人。初文有二：長行及偈。長行有二：初因、",
    "T34n1723_07a:0788b02": "後果。此因記也。",
    "T34n1723_07a:0788b03": "經「於最後身至世尊」。贊曰：下果記。有九，此",
    "T34n1723_07a:0788b04": "自體記。解法體相空但有假名，故名名相。",
    "T34n1723_07a:0788b05": "或名與相二義俱空，故名名相。名即名假，",
    "T34n1723_07a:0788b06": "相即受、法二種相假。",
    "T34n1723_07a:0788b07": "經「劫名有寶至周遍清淨」。贊曰：此中有三：",
    "T34n1723_07a:0788b08": "一劫，空理為寶故；二國；三土相。土相有五：",
    "T34n1723_07a:0788b09": "一土平，二地，三樹，四無惡，五華淨。「丘坑」者",
    "T34n1723_07a:0788b10": "《玉篇》「地高曰丘，大塚曰丘」。",
    "T34n1723_07a:0788b11": "經「其土人民至那由他」。贊曰：此中有二：一",
    "T34n1723_07a:0788b12": "人居其處，由內達理、外感珍寶；二眷屬。",
    "T34n1723_07a:0788b13": "經「佛壽至及聲聞眾」。贊曰：此有三：一壽量；",
    "T34n1723_07a:0788b14": "二佛，住空，以解空故；三利益。",
    "T34n1723_07a:0788b15": "經「爾時世尊至聽我所說」。贊曰：下十二頌。",
    "T34n1723_07a:0788b16": "分二：初一頌標告，後十一頌正告。此初也。",
    "T34n1723_07a:0788b17": "經「我大弟子至猶如寶山」。贊曰：下正告。分",
    "T34n1723_07a:0788b18": "六：初三頌果、因合記，一頌半土相，三頌",
    "T34n1723_07a:0788b19": "眷屬，一頌佛化，一頌聽眾，一頌半壽量。此",
    "T34n1723_07a:0788b20": "初也。有三：一頌名，一頌因，一頌形。",
    "T34n1723_07a:0788b21": "經「其佛國土至度無量眾」。贊曰：此土相也。",
    "T34n1723_07a:0788b22": "經「其佛法中至有大威德」。贊曰：下三頌眷",
    "T34n1723_07a:0788b23": "屬。分二：一頌半菩薩，一頌半聲聞。",
    "T34n1723_07a:0788b24": "經「其佛說法至聽受佛語」。贊曰：初一頌佛",
    "T34n1723_07a:0788b25": "化，後一頌聽眾。",
    "T34n1723_07a:0788b26": "經「其佛當壽至二十小劫」。贊曰：壽量也。",
    "T34n1723_07a:0788b27": "經「爾時世尊至恭敬尊重」。贊曰：下迦旃延",
    "T34n1723_07a:0788b28": "記。長行分二，准前初因記中有二：初明",
    "T34n1723_07a:0788b29": "初時，後明後時。初時有二：初佛在，後滅後。",
    "T34n1723_07a:0788b30": "此初也。",
    "T34n1723_07a:0788c01": "經「諸佛滅後至供養塔廟」。贊曰：滅後有二：",
    "T34n1723_07a:0788c02": "「合成」已前造塔眾華，已後供養。「玫瑰」者火",
    "T34n1723_07a:0788c03": "齊珠也。「抹香」者，若手𭢖摩作「抹」，細壤土",
    "T34n1723_07a:0788c04": "作「抹」。塗飾作「瀎」。今既別有塗香，故應作",
    "T34n1723_07a:0788c05": "「󱆙」。《玉篇》「粖者，亡達、亡結二反，粥糜也」。碎",
    "T34n1723_07a:0788c06": "香如糜，故作「粖」。碎香如細壞土，應作「󱆙」。",
    "T34n1723_07a:0788c07": "經「過是已後至具菩薩道」。贊曰：此明後時",
    "T34n1723_07a:0788c08": "供養於佛。值良緣已，方具菩薩所行之道",
    "T34n1723_07a:0788c09": "內自修行。",
    "T34n1723_07a:0788c10": "經「當得作佛至佛世尊」。贊曰：果記。有六，此",
    "T34n1723_07a:0788c11": "自體也。迦延過去曾掃僧地，身常金色容儀",
    "T34n1723_07a:0788c12": "閑雅，今復目覩毫光、耳聽法光，故名閻浮",
    "T34n1723_07a:0788c13": "金光。廣如《樞要》度鉢代多王事。瞻部那",
    "T34n1723_07a:0788c14": "提是樹名，在此洲無，熱池岸側。有經在此洲",
    "T34n1723_07a:0788c15": "北岸，近樹下有紫金光映弊日月。",
    "T34n1723_07a:0788c16": "經「其土平正至見者歡喜」。贊曰：此唯一土",
    "T34n1723_07a:0788c17": "相。有五：一平正，二地，三樹，四繩，五華。迦延",
    "T34n1723_07a:0788c18": "端正見者歡喜，由掃地因故。外土相，見者",
    "T34n1723_07a:0788c19": "歡喜。",
    "T34n1723_07a:0788c20": "經「無四惡道至二十小劫」。贊曰：此中有四：",
    "T34n1723_07a:0788c21": "一無惡趣，二多人天，三眷屬，四壽量。",
    "T34n1723_07a:0788c22": "經「爾時世尊至真實無異」。贊曰：下七頌為",
    "T34n1723_07a:0788c23": "二：一頌標告，六頌正告。此初也。",
    "T34n1723_07a:0788c24": "經「是迦旃延至供養舍利」。贊曰：下記有二：",
    "T34n1723_07a:0788c25": "初二頌因記，後四頌果記。此初也。",
    "T34n1723_07a:0788c26": "經「其最後身至之所供養」。贊曰：四頌果記。",
    "T34n1723_07a:0788c27": "為四，此中有二：初一頌土相，後一頌福田。",
    "T34n1723_07a:0788c28": "經「佛之光明至莊嚴其國」。贊曰：此中有二：",
    "T34n1723_07a:0788c29": "初一頌自體，後一頌眷屬也。",
    "T34n1723_07a:0789a01": "經「爾時世尊至恭敬尊重」。贊曰：第三目連記",
    "T34n1723_07a:0789a02": "中文段同前。因記有二：初初時，後後時。初",
    "T34n1723_07a:0789a03": "時有二：初現在，後滅後。此現在也。",
    "T34n1723_07a:0789a04": "經「諸佛滅後至以用供養」。贊曰：此滅後。有",
    "T34n1723_07a:0789a05": "二：初造塔，後供養。",
    "T34n1723_07a:0789a06": "經「過是已後至亦復如是」。贊曰：此後時因。",
    "T34n1723_07a:0789a07": "經「當得作佛至世尊」。贊曰：下果記。有七，此",
    "T34n1723_07a:0789a08": "自體。「多摩羅跋旃檀香」者，多是性義，阿摩羅",
    "T34n1723_07a:0789a09": "者無垢義，聲勢合故遂略去阿字，跋馳羅是",
    "T34n1723_07a:0789a10": "賢義，略但云跋，旃檀香是唐音，即是性無",
    "T34n1723_07a:0789a11": "垢賢旃檀香佛。由大目連煩惱輕微名性無",
    "T34n1723_07a:0789a12": "垢，仁德如香可熏名賢旃檀香佛。",
    "T34n1723_07a:0789a13": "經「劫名喜滿至見者歡喜」。贊曰：此中有三：",
    "T34n1723_07a:0789a14": "一劫名，二國名，三土相。土相有四：一平正，",
    "T34n1723_07a:0789a15": "二地，三樹，四珠華。",
    "T34n1723_07a:0789a16": "經「多諸天人至四十小劫」。贊曰：此中有三：",
    "T34n1723_07a:0789a17": "一多善趣，二眷屬，三壽量。",
    "T34n1723_07a:0789a18": "經「爾時世尊至奉持佛法」。贊曰：下頌記。有",
    "T34n1723_07a:0789a19": "十頌，分二：初五頌因記，後五頌果記。因記",
    "T34n1723_07a:0789a20": "有二：初三頌佛在，後二頌滅後。此初也。初",
    "T34n1723_07a:0789a21": "一半遇良緣，後一半修妙行。",
    "T34n1723_07a:0789a22": "經「諸佛滅後至菩薩道已」。贊曰：此滅後行。",
    "T34n1723_07a:0789a23": "長表金剎以金為剎，梵云掣多羅。彼土更",
    "T34n1723_07a:0789a24": "無別幡竿，即於塔覆鉢柱頭懸幡。今云「剎」",
    "T34n1723_07a:0789a25": "者聲訛也。有所表故，名為長表。",
    "T34n1723_07a:0789a26": "經「於意樂國至演說佛道」。贊曰：下五頌果記。",
    "T34n1723_07a:0789a27": "有六，此中有四：一國名，二自體，三佛壽，",
    "T34n1723_07a:0789a28": "四善趣。",
    "T34n1723_07a:0789a29": "經「聲聞無量至像法亦爾」。贊曰：此有二：一",
    "T34n1723_07a:0789a30": "眷屬，二法住量。",
    "T34n1723_07a:0789b01": "經「我諸弟子至咸得成佛」。贊曰：下品第二段",
    "T34n1723_07a:0789b02": "標當授記，為第三周說法之由。中有二：初",
    "T34n1723_07a:0789b03": "一頌半標當記，後一頌許當說。此初也。",
    "T34n1723_07a:0789b04": "經「我及汝等至汝等善聽」。贊曰：此許說也。",
    "T34n1723_07a:0789b05": "警告其心，令聽法故。",
    "T34n1723_07a:0789b06": "妙法蓮華經玄贊卷第七本",
    "T34n1723_07a:0789b07": "保安三年十二月八日移點已了，以興福寺",
    "T34n1723_07a:0789b08": "圓和房之本，法隆寺僧覺印。",
    "T34n1723_07a:0789b09": "為令法久住、往生極樂為之。　本ト者皆點",
    "T34n1723_07a:0789b10": "本也，本ニモ入リ者□付也，異樣也。"
}