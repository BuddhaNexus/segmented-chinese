{
    "X19n0352_001:0898a04": "勝鬘經述記目次",
    "X19n0352_001:0898a06": "卷之上",
    "X19n0352_001:0898a07": "如來真實功德章第一",
    "X19n0352_001:0898a08": "十受章第二",
    "X19n0352_001:0898a09": "三願章第三",
    "X19n0352_001:0898a10": "攝受章第四",
    "X19n0352_001:0898a11": "一乘章第五",
    "X19n0352_001:0898a12": "卷之下",
    "X19n0352_001:0898a13": "一乘章之餘",
    "X19n0352_001:0898a14": "無邊聖諦章第六",
    "X19n0352_001:0898a15": "如來藏章第七",
    "X19n0352_001:0898a16": "法身章第八",
    "X19n0352_001:0898a17": "空義隱覆真實章第九",
    "X19n0352_001:0898a18": "一諦章第十",
    "X19n0352_001:0898a19": "一依章第十一",
    "X19n0352_001:0898a20": "顛倒真實章第十二",
    "X19n0352_001:0898a21": "自性清淨章第十三",
    "X19n0352_001:0898a22": "如來真子章第十四",
    "X19n0352_001:0898a23": "勝鬘獅子吼章第十五",
    "X19n0352_001:0898a24": "勝鬘經述記目次(終)",
    "X19n0352_001:0898b06": "勝鬘經述記卷上",
    "X19n0352_001:0898b08": "大乘慈恩　基法師說",
    "X19n0352_001:0898b09": "門人　義令　記",
    "X19n0352_001:0898b10": "此經有三分。初說經由致分。二如來妙色身以下。加",
    "X19n0352_001:0898b11": "持廣說分。三爾時世尊放勝光明等下。還述依行分。",
    "X19n0352_001:0898b12": "前中有二。初諸經通敘。二時波斯匿王下。此經別敘",
    "X19n0352_001:0898b13": "通敘中。若依大智度論有六。一謂如是。二謂我聞。三",
    "X19n0352_001:0898b14": "時。四佛。五處。六眾。明文。若依佛地論有五。如是我聞。",
    "X19n0352_001:0898b15": "總合為一。為令生信。何以然者。若說如是。即我聞別",
    "X19n0352_001:0898b16": "者。既說我聞。欲聞何法。以即前是別故。今總為一。今",
    "X19n0352_001:0898b17": "言如是前法我從佛聞。合一為勝。問。此言佛住。乃至",
    "X19n0352_001:0898b18": "餘經。復言佛在耶。答。在者遊化之處。住者遊化所居。",
    "X19n0352_001:0898b19": "古釋有多。非關三住等義也。問。佛地有五。何故此經",
    "X19n0352_001:0898b20": "獨無教所被機耶。答。勝鬘長為國后。生在深宮。出入",
    "X19n0352_001:0898b21": "既難。折法至重。如來愍其聰慧。為現空中。居將每逐。",
    "X19n0352_001:0898b22": "眾人恐招議論。於空挺住。復釋譏嫌。所以此經無通",
    "X19n0352_001:0898b23": "敘眾。勝鬘眷屬。即教被機。創聽深經。非常隨也。如來",
    "X19n0352_001:0898b24": "獨往。所以無常應隨眾。既在孤獨園中。豈是勝鬘說",
    "X19n0352_001:0898c01": "經之處耶。解云。不舉說經之處。但談付屬之所也。問。",
    "X19n0352_001:0898c02": "付屬之所。尚列為處所。何不標付屬之眾作同聞之",
    "X19n0352_001:0898c03": "人。解云。付屬之眾。非是所為。故此不列。付屬之處。佛",
    "X19n0352_001:0898c04": "意故偏釋。又解。此經亦有同聞眾。故下經云。天龍八",
    "X19n0352_001:0898c05": "部等。但是經家隱前顯後。若列在初者。恐時人謂給",
    "X19n0352_001:0898c06": "園眾生同聞勝鬘所說。此經隱前顯後者。耆闍雖無。",
    "X19n0352_001:0898c07": "祗洹眾有。為成二家別。故有隱顯也。",
    "X19n0352_001:0898c08": "於別敘中有四。初平章遣信。二勝鬘得書以下。勝鬘",
    "X19n0352_001:0898c09": "喜請。三即生此念時等。佛現在空。四勝鬘及眷屬下。",
    "X19n0352_001:0898c10": "接歎歸禮。前中有二。初談平章因。二明遣使果。",
    "X19n0352_001:0898c11": "言波斯匿王者。此謬也。應言鉢羅犀那恃。此云勝軍",
    "X19n0352_001:0898c12": "也。其仁王經云。波斯匿王。是月光王也。今三藏會云。",
    "X19n0352_001:0898c13": "有二種王。名此人非。故十六群童子為義。言末利夫",
    "X19n0352_001:0898c14": "人者。本非正妃。未得為三夫人列。故末利人也。以能",
    "X19n0352_001:0898c15": "有扶夫之用。名曰夫人也。二云末利者薗名。從因地",
    "X19n0352_001:0898c16": "受稱。名末利夫人也。應云末利迦。此云造鬘者。此女",
    "X19n0352_001:0898c17": "先是摩訶男家守園賤士。因施佛飯。奉願隨身當為",
    "X19n0352_001:0898c18": "國母。因即現報。每以眾綖貫華。名造鬘者。問。何故古",
    "X19n0352_001:0898c19": "名塵頭婢耶。答。抄筆者誤。然三藏意說。此以造華鬘",
    "X19n0352_001:0898c20": "串於頭上。為此方不解故。置華於頭上。欲莊末利。名",
    "X19n0352_001:0898c21": "造鬘者。此方不悟。遂疑己心。名塵頭婢。儻置餘華。應",
    "X19n0352_001:0898c22": "名眾色頭婢耶。言信法未久者。為夫搶歸佛法。其信",
    "X19n0352_001:0898c23": "未堅。然婢雖久淨心隨夫。總言未久。此談平章之因",
    "X19n0352_001:0898c24": "也。若言未久。如何能難如來三德耶。應云信法未久。",
    "X19n0352_001:0899a01": "書寫家錯故。",
    "X19n0352_001:0899a02": "第二明遣使果。正辨平章中有四。初歎女德高。二夫",
    "X19n0352_001:0899a03": "人敬諾。三作書遣信。四使者依行。於歎女德中有五。",
    "X19n0352_001:0899a04": "初汎示平章。二明女字。三恰受四歎女德高。五正明",
    "X19n0352_001:0899a05": "籌議。",
    "X19n0352_001:0899a06": "言共相謂言者。汎示也。問曰。兩人相對。言論談道。可",
    "X19n0352_001:0899a07": "說共相。下獨夫人敬諾。唯王語。何得稱共相謂言耶。",
    "X19n0352_001:0899a08": "答曰。四解。二情和順。故名為共。夫獨申語曰謂言。所",
    "X19n0352_001:0899a09": "以下文夫人敬諾也。又可兩面相覿無反曰共。王出",
    "X19n0352_001:0899a10": "言告。稱曰謂言。夫人面難相對。上文由是未語情無",
    "X19n0352_001:0899a11": "違背。下文所以言。又可其王發語。夫人許諾操云如",
    "X19n0352_001:0899a12": "是。即謂共相。非夫人先發。下獨稱敬諾也。又云。欲明",
    "X19n0352_001:0899a13": "父母俱解常住。共宜重欲及女同得此解。故言共相",
    "X19n0352_001:0899a14": "謂也。言勝鬘者。二明字也。梵音云末利室羅。此云",
    "X19n0352_001:0899a15": "勝鬘。有三義。一云。夫人種因久遠。行果令生。聰慧利",
    "X19n0352_001:0899a16": "根。堪聞妙法。灌勝法在心。是鬘者之女。故名勝鬘。二",
    "X19n0352_001:0899a17": "云。然末利產生既多。上有瑠璃太子。能除釋種。下有",
    "X19n0352_001:0899a18": "金剛女。門亦不逾。中有勝鬘。形貌端政。才量難思。復",
    "X19n0352_001:0899a19": "為用妃。末利深生敬重。是夫人愛勝之女。鬘過勝故。",
    "X19n0352_001:0899a20": "名曰勝鬘。三云。其母初為賤餘。後始高尊。然女終始",
    "X19n0352_001:0899a21": "俱珍過母。母邊勝故。名曰勝鬘也。問。既標勝之足。何",
    "X19n0352_001:0899a22": "須復道夫人耶。解云。子尊不加於父。雖為國后。然是",
    "X19n0352_001:0899a23": "女所以先標鬘。為與貴重人作軌則。復置夫人之德。",
    "X19n0352_001:0899a24": "若稱正名。便違他國法也。是我之女者。三恰念也。",
    "X19n0352_001:0899b01": "彰己語知。也言夫人。足知是女。何須重言是我之女",
    "X19n0352_001:0899b02": "耶。二解。如前作書為別餘女故。二云。本來解常之時。",
    "X19n0352_001:0899b03": "生死之女。今已解常。名真女。故須重也。言聰慧等",
    "X19n0352_001:0899b04": "下。四歎德也。於中有二。初聰至悟者。生知之德。二從",
    "X19n0352_001:0899b05": "若至無疑。長益之能。亦可初在凡之德。後居聖之德。",
    "X19n0352_001:0899b06": "又可初有漏之德。後無漏之德。茲出性天然。如寶在",
    "X19n0352_001:0899b07": "自潔非不成其器。要見佛而無疑。於生知之德中。有",
    "X19n0352_001:0899b08": "二義。為六。或可為三。言六者。一聰。聞法即悟。不假裁",
    "X19n0352_001:0899b09": "節故。二慧。簡擇是非故。三利根。速證真理故。四通。事",
    "X19n0352_001:0899b10": "理無擁故。五愍。明而不亂故。六易悟。聞能速解故也。",
    "X19n0352_001:0899b11": "云三者。上三是標。下三是釋。通故聰。簡故通也。敏故",
    "X19n0352_001:0899b12": "慧。疎略之慧。易悟故利根。簡諸外道故。此出性天然。",
    "X19n0352_001:0899b13": "名生知德也。言若見佛者至心得無疑者。述曰。明長",
    "X19n0352_001:0899b14": "益之能。有四解。由逢佛故必速解法。修善也。心得無",
    "X19n0352_001:0899b15": "疑。離惡也。惑有見修障聖唯見。見中萬品。疑是為先。",
    "X19n0352_001:0899b16": "今所以獨疑也。二云。以遇佛故。得正理證。必速解法",
    "X19n0352_001:0899b17": "也。大智能生。心得無疑。三云。善謂二種性得方便。方",
    "X19n0352_001:0899b18": "便中有三。謂聞思修。故由近善知識。有聞思二慧起。",
    "X19n0352_001:0899b19": "即若見佛者。必速解法也。因二得定。修慧便生。簡擇",
    "X19n0352_001:0899b20": "諸法。謂心得無疑也。四云。勝鬘四諦具證。名為速解",
    "X19n0352_001:0899b21": "法也。四種淨在身。魔不能滅。謂心得無疑也。言宜",
    "X19n0352_001:0899b22": "時遣信發其道意者。述曰。第五正辨籌議也。心信堪",
    "X19n0352_001:0899b23": "可。故說名宜。今正應爾。故名曰時。上人慰下稱遣。今",
    "X19n0352_001:0899b24": "傳意到曰信。信至大願。遂生行因。故菩提乃尅。所以",
    "X19n0352_001:0899c01": "名為發其道意也。言夫人白言今正是時者。述曰。夫",
    "X19n0352_001:0899c02": "人敬諾也。聞法是時。宜應速往也。",
    "X19n0352_001:0899c03": "言王及夫人等者。述曰。第三作書遣信。於中有二。初",
    "X19n0352_001:0899c04": "作書。第二遣信。言王及夫人至無量功德者。作書也。",
    "X19n0352_001:0899c05": "言與勝鬘書至讚。彰能歎也。如來以下。明其所歎功",
    "X19n0352_001:0899c06": "德無量。不可具陳。今少稱揚。故名略讚。乘如實道。名",
    "X19n0352_001:0899c07": "曰如來。內德無窮。稱為無量。行因所得。乃以功德為",
    "X19n0352_001:0899c08": "名。問。父母愛女情重。義言天隔。何不噯女來聽合彼",
    "X19n0352_001:0899c09": "儼思。何得菴含略讚功德耶。答。不得有二種過。若噯",
    "X19n0352_001:0899c10": "女來聽。夫所制物。若合遙念。恐生我慢。但可略示尊",
    "X19n0352_001:0899c11": "名。任自安念也。言即遣內人名旃提羅者。述曰。第",
    "X19n0352_001:0899c12": "二遣信也。旃提羅者。古釋使人名故。今解不爾。此名",
    "X19n0352_001:0899c13": "聲類。有三種名。戰陀羅。月也。旃陀羅。屠兒也。今旃提",
    "X19n0352_001:0899c14": "羅者。黃門兒也。總談其德。非獨使人之名也。",
    "X19n0352_001:0899c15": "言使人奉書至敬授勝鬘者。述曰。第四使者依行。言",
    "X19n0352_001:0899c16": "阿踰闍國者。此云無生國。以此國中多學大乘無生",
    "X19n0352_001:0899c17": "觀故。從學為名也。此王名右稱王故。尊信既重。不可",
    "X19n0352_001:0899c18": "守門。以是內人。今直入其宮內。必為下隷。所以須護",
    "X19n0352_001:0899c19": "於勝鬘。故名為敬。前跪申手。付書了彼。稱為授也。上",
    "X19n0352_001:0899c20": "為第一平章遣信也。",
    "X19n0352_001:0899c21": "言勝鬘得書以下。第二勝鬘喜請。於中有二。初明喜。",
    "X19n0352_001:0899c22": "二明請。",
    "X19n0352_001:0899c23": "前喜中有二。初得書歡喜。二向旃提羅等下。敬讚歡",
    "X19n0352_001:0899c24": "喜。問。勝鬘得書。何利作此歡喜耶。答。有三解。一云。見",
    "X19n0352_001:0900a01": "送書人。異於常徒。表此書中。必有勝事也。二云。書有",
    "X19n0352_001:0900a02": "二種。謂吉凶故。向觀此人形。顏貌怡悅。定非凶事也。",
    "X19n0352_001:0900a03": "三云。勝鬘大士隱迹女人。欲化此國之人無由。及今",
    "X19n0352_001:0900a04": "得書已。近適侶情。遠合化道。眾生根熟。正堪聞法。所",
    "X19n0352_001:0900a05": "以歡喜。言我聞佛音等者。述曰。第二喜也。問。勝鬘",
    "X19n0352_001:0900a06": "先未見佛。但覩其書。只可眼見。如何得聞耶。答。有五",
    "X19n0352_001:0900a07": "說。一云。論實讀書。應名眼見。聽彼者言述。依此名聞。",
    "X19n0352_001:0900a08": "二云。無辟林解云。勝鬘讀書。非是耳聽。今將眼讚耳。",
    "X19n0352_001:0900a09": "故名我聞。此解不可。三云。若論語表。獨在於聲。紙載",
    "X19n0352_001:0900a10": "其文。色非表業。今見色文而起解。若覩相而思仁。鑒",
    "X19n0352_001:0900a11": "果意念其因因。故實為聞也。四云。口讀於書。耳聞昔。",
    "X19n0352_001:0900a12": "名聞也。五云。勝鬘得書意。父母作書意。令勝鬘讚書",
    "X19n0352_001:0900a13": "請佛。今既得已即請。如似我身於父母前坐聞相似。",
    "X19n0352_001:0900a14": "名聞故也。問。此我聞一頌。異說何耶。答有二意。一云。",
    "X19n0352_001:0900a15": "恭敬使人。此意云。今我得書。聞佛名譽。世所無此。實",
    "X19n0352_001:0900a16": "生希有。汝今所欲。如來實。實如言者。我今抑汝劬勞",
    "X19n0352_001:0900a17": "之甚。故曰應當修供養也。二云。供養如來。非使人故。",
    "X19n0352_001:0900a18": "此意云。我聞如來功德好音。所言若真。我今應當具",
    "X19n0352_001:0900a19": "以三業修持供養如來也。此是旁義。故無辟林云。使",
    "X19n0352_001:0900a20": "人汝言若真。與汝作衣裳。問。上文云。勝鬘具聽。聰慧",
    "X19n0352_001:0900a21": "利根。一聞領悟。無所凝滯。下文復說。我久安立汝前",
    "X19n0352_001:0900a22": "世已開覺等。如來非使人。乃是有疑。如何說聰耶。答",
    "X19n0352_001:0900a23": "有二解。一云。前後二文。實為聰敏。但聞即悟。無有疑",
    "X19n0352_001:0900a24": "心。今此示相生疑。欲令事事皆審。喻如復若如來知",
    "X19n0352_001:0900b01": "而故問也。二云。此中實生其惑。何故前文說聽等耶。",
    "X19n0352_001:0900b02": "有二種義。前約生知之德天性。所以言聽。後據長益",
    "X19n0352_001:0900b03": "之能。愴實生於心或。功德勝故。由是生疑。",
    "X19n0352_001:0900b04": "言仰惟佛世尊等一行。明請也。問曰。仰惟伏惟。此二",
    "X19n0352_001:0900b05": "何別耶。答。深心任念名曰伏惟。佛德既高慕遵曰仰。",
    "X19n0352_001:0900b06": "言普為世間出者。普有二義。謂遍故並故。遍故無所",
    "X19n0352_001:0900b07": "不遊。並哉若日輝於東域。普照天下。喻大智也。",
    "X19n0352_001:0900b08": "言即生此念時等一行。第三勝鬘嘿說。現於空。王言",
    "X19n0352_001:0900b09": "不得輙爾。不將常隨之眾入宮。恐招議論。如來所以",
    "X19n0352_001:0900b10": "在空。放光故智德圓。現身故斷德立。又可上恩德利",
    "X19n0352_001:0900b11": "他具。下斷德是自利。又可放光故令滅諸纏。現身故",
    "X19n0352_001:0900b12": "令修萬行也。二云。地是有。空是無。如來在空者。明佛",
    "X19n0352_001:0900b13": "體有相生空故空也。三云。世間處空必離去地。表如",
    "X19n0352_001:0900b14": "來脫三相離生死地也。",
    "X19n0352_001:0900b15": "言勝鬘及眷屬等一行。第四接歎歸禮。接故身業也。",
    "X19n0352_001:0900b16": "心故意業也。歎故語業也。問。夫言接足親捧尊容。佛",
    "X19n0352_001:0900b17": "既住空。如何接足耶。答有二種。一身親一身接。二意",
    "X19n0352_001:0900b18": "親名接。今勝鬘相對尊容。意立名接也。",
    "X19n0352_001:0900b19": "下說一章下正說分。言如來妙色身等以下。第二加",
    "X19n0352_001:0900b20": "持廣說分。於中十五章經。分之為二。謂自利利他行。",
    "X19n0352_001:0900b21": "前十四名自利。第十五名利他。利他即自利。一無別。",
    "X19n0352_001:0900b22": "何者。修智惑滅名曰自利。說授他學名曰利他。利他",
    "X19n0352_001:0900b23": "若成攝歸即是自利。故言為一。前自利中有二。初十",
    "X19n0352_001:0900b24": "三明法。第十四辨人。人無別體。攬實以成人。故前為",
    "X19n0352_001:0900c01": "法。十四為人也。依攝論瑜伽有三義。一處。二修行。三",
    "X19n0352_001:0900c02": "修行者。攝論云。十殊勝者。前二為境。今是處也。中六",
    "X19n0352_001:0900c03": "為行。乃修行也。後二為果。即是修行之者。今十章中。",
    "X19n0352_001:0900c04": "既見法身真境。生滅之塵。二境共圓。名境處也。前十",
    "X19n0352_001:0900c05": "四章修其萬行。第十五章名修行者。其人是也。前法",
    "X19n0352_001:0900c06": "中有四。謂教理行果。初有四章名行。第五一章明果。",
    "X19n0352_001:0900c07": "後有八章。總為教理。問。何以不次第耶。答。教理前世",
    "X19n0352_001:0900c08": "開覺。所以後明。行果曾來示修。今時無說。於中有二。",
    "X19n0352_001:0900c09": "初有二章明行。修二章明願。行中有二。謂有漏無漏。",
    "X19n0352_001:0900c10": "或有世間出世間。或有自利利他願也。",
    "X19n0352_001:0900c11": "於真實章中有四。初六行頌。讚歎如來。二有一行頌。",
    "X19n0352_001:0900c12": "佛許攝受。三有一行頌及少長行。勝鬘歡喜設禮處",
    "X19n0352_001:0900c13": "恭。四佛於眾生下。見殷懃為其授記。",
    "X19n0352_001:0900c14": "於六行中有二。初五行歎佛。次有一行。發心求攝。於",
    "X19n0352_001:0900c15": "前中有二。初四行。別歎三事。總歎涅槃。次有一行。總",
    "X19n0352_001:0900c16": "歎眾德。別歎福智。",
    "X19n0352_001:0900c17": "於前中有三。初二行歎法身。次有一行歎解脫。次有",
    "X19n0352_001:0900c18": "一行。歎摩訶般若。歎法身中即是三身佛也。問。涅槃",
    "X19n0352_001:0900c19": "所說三事唯是法身。此處及成唯識三身為法身耶。",
    "X19n0352_001:0900c20": "答。涅槃據如一體義說三名。此處成唯識。約事三說。",
    "X19n0352_001:0900c21": "若二乘位。名解脫身。在大牟尼。名法身故。體依聚義",
    "X19n0352_001:0900c22": "說為身。然諸論中。說智及處。俱名為般若。菩提菩提",
    "X19n0352_001:0900c23": "斷。俱名為菩提。攝論又云二斷二智為菩提故。故此",
    "X19n0352_001:0900c24": "三身。並名法身也。於二偈明三身中。初一行明化身。",
    "X19n0352_001:0901a01": "次兩句明報身。次後二句明法身故。云妙色身者。四",
    "X19n0352_001:0901a02": "事既不可唯變相色。色雖本影有別。不失其位。有用",
    "X19n0352_001:0901a03": "心法。若通影本。相心為境。無用所以唯化為色。此中",
    "X19n0352_001:0901a04": "獨歎也。言世間無與等者。有三義。無等齊德。無比者",
    "X19n0352_001:0901a05": "無類德。不思議者無言慮德。故釋迦如來因中。歎燃",
    "X19n0352_001:0901a06": "燈佛云。天地此界多聞室。逝宮天處十方無。丈夫中",
    "X19n0352_001:0901a07": "王大沙門。尋地山林遍無等。言如來色無盡智慧亦",
    "X19n0352_001:0901a08": "復然者。歎自受用身。一切法有二。色聚。非色聚。色聚",
    "X19n0352_001:0901a09": "舉色為首。非色以智為先。以佛果中智慧強故。故涅",
    "X19n0352_001:0901a10": "槃捨無常色。獲得常色。受想行識亦復如是也。言",
    "X19n0352_001:0901a11": "一切法常住者。歎法身也。一切有二。謂一切一切。少",
    "X19n0352_001:0901a12": "分一切也。若一切一切。如來所知。是佛境名一切法",
    "X19n0352_001:0901a13": "也。常住所謂真如。真如與彼為依。即是一切法之常",
    "X19n0352_001:0901a14": "住。故我歸依也。若少分一切。謂如來地恒沙功德。唯",
    "X19n0352_001:0901a15": "無漏。唯無為。唯善性。一切法與常住故。我依歸佛故。",
    "X19n0352_001:0901a16": "此三身有三種常。法爾凝然常。不變易故。報身不斷",
    "X19n0352_001:0901a17": "常。一受已去更不斷故。變化身相續常。隨機應物故。",
    "X19n0352_001:0901a18": "言降伏心過惡等一行。明解脫也。降者下義。令煩惱",
    "X19n0352_001:0901a19": "卑下。伏者歸義。令相應淨。故名降伏也。然起煩惱。由",
    "X19n0352_001:0901a20": "二種境。一謂色。二謂心。心為因故。諸煩惱起。名心過",
    "X19n0352_001:0901a21": "惡。色為境故。積聚名身。四大種故。曰及與身四種也。",
    "X19n0352_001:0901a22": "第二解云。起諸煩惱。由三業故。言心過惡。意業也。及",
    "X19n0352_001:0901a23": "與身。身三邪。言四種。語四過也。譯者意存省略。若有",
    "X19n0352_001:0901a24": "應言。降伏心三語四及身三種過惡。應在其下。今此",
    "X19n0352_001:0901b01": "語業標有四。應教身心各具三種過惡。既居心下。彰",
    "X19n0352_001:0901b02": "身與語。只有此名。三云。心過惡者。無明住地。身四種",
    "X19n0352_001:0901b03": "者。餘四住地。今意身者。已此依身起。謂所依得名也。",
    "X19n0352_001:0901b04": "煩惱在身。為他所伏。罪惑皆盡。故名難伏地。地者謂",
    "X19n0352_001:0901b05": "無明住地為難伏。佛地方斷故。二者。即指如來。言",
    "X19n0352_001:0901b06": "知一切爾炎等者一行。明摩訶般若。言爾炎者。此翻",
    "X19n0352_001:0901b07": "為境。亦名智母。以能生智故。此境名後得智。一切種",
    "X19n0352_001:0901b08": "智也。智慧身自在者。謂根本智。昔由煩惱所拘。不得",
    "X19n0352_001:0901b09": "自在。永離罪染。解脫無為。名為自在。觀空之智也。言",
    "X19n0352_001:0901b10": "身者。通釋二智依止名身故。攝謂包含。一切境界。全",
    "X19n0352_001:0901b11": "分俱盡。真俗具収。是佛所知。後得智也。持謂任持。不",
    "X19n0352_001:0901b12": "令流散。持一切法者。少分非多。是根本智。能證真理。",
    "X19n0352_001:0901b13": "任持少分一切法界之理。名持一切法。由是我等今",
    "X19n0352_001:0901b14": "敬禮。言敬禮過稱量等一行。總歎眾德。別歎福慧",
    "X19n0352_001:0901b15": "也。然有四種。一謂數分。若依俱舍有六十大數。四已",
    "X19n0352_001:0901b16": "遺落。有五十六名。阿僧祗劫。若依華嚴經。一百二十",
    "X19n0352_001:0901b17": "大數。至億數已。乃加億億。名非等也。二謂喻分。乃以",
    "X19n0352_001:0901b18": "世間法為譬。三時分。謂有四時分故。四力分。所不能",
    "X19n0352_001:0901b19": "伏故。今此頌中。依此四種。言過稱量。者過數分。也稱",
    "X19n0352_001:0901b20": "謂能計。量謂所度。名曰稱量也。言無譬類者。過喻分",
    "X19n0352_001:0901b21": "也。如王勢力尚自無礙。況有如來喻所能譬也。言無",
    "X19n0352_001:0901b22": "邊法者。過時分也。言難思議者。過力分也。尋思所不",
    "X19n0352_001:0901b23": "及。言論不能知。世所難伏。名過力分也。又有解者。此",
    "X19n0352_001:0901b24": "一行釋疑。疑曰。見上歎佛意謂如來功德。有所歎中。",
    "X19n0352_001:0901c01": "便即有限。今釋云。向歎說不盡。且略明之。故云歎也",
    "X19n0352_001:0901c02": "言哀愍覆護我等一行。等二發心求攝。哀謂慈。能生",
    "X19n0352_001:0901c03": "樂。愍謂悲愍。能拔苦。覆乃覆陰。護即持。由上有慈悲",
    "X19n0352_001:0901c04": "二。能此覆護。具足喜捨之用。如來既能無量設造。能",
    "X19n0352_001:0901c05": "令於我法種增長故。法謂菩提種。即本有因也。既逢",
    "X19n0352_001:0901c06": "世尊。復植上因。願此世及後世。佛常攝受也。",
    "X19n0352_001:0901c07": "言我久安立汝等一行。明如來許攝。佛意云。我久於",
    "X19n0352_001:0901c08": "過去。安立開覺。今現攝受。未來亦然。故我今時應攝",
    "X19n0352_001:0901c09": "受汝也。離三途名安。得人天名立。又可教斷生死之",
    "X19n0352_001:0901c10": "方名安。與發大安名立也。開文詮理名開。發教解生",
    "X19n0352_001:0901c11": "名覺。覺知善惡。",
    "X19n0352_001:0901c12": "言我已作功德等。第三勝鬘歡喜設禮處恭。可解也。",
    "X19n0352_001:0901c13": "言佛於眾中即為授記等者。第四明授記也。於中有",
    "X19n0352_001:0901c14": "三。初總標授記。二別陳授記。三大眾歡喜。言佛於眾",
    "X19n0352_001:0901c15": "中即為授記者。述曰總標也。問。於三身中。記何身耶。",
    "X19n0352_001:0901c16": "答。一義唯記變化身他受用身。法身與自受用身不",
    "X19n0352_001:0901c17": "可記故。有義自受用身可有記也。",
    "X19n0352_001:0901c18": "言汝嘆如來至皆集於彼者。述曰。別陳授記。於中",
    "X19n0352_001:0901c19": "二。一授因。二記果。授因中有二。初內德圓滿。二主",
    "X19n0352_001:0901c20": "緣會遇也。言汝歎如來至為自在王者。述曰。內德",
    "X19n0352_001:0901c21": "圓滿也。由歎如來真實功德。資益本有無漏種子。令",
    "X19n0352_001:0901c22": "漸增長。所資種子。當得報身。不能資有漏善種子。能",
    "X19n0352_001:0901c23": "招地前十王果報。故說天人中尊。據位應得十王果",
    "X19n0352_001:0901c24": "報。菩薩成而不取也。言一切生處等者。述曰。主緣也。",
    "X19n0352_001:0902a01": "於中有二。初明見一佛。二廣事如來。言一切生處至",
    "X19n0352_001:0902a02": "如今無異者。述曰。明見一佛也。如來記云。汝於今生。",
    "X19n0352_001:0902a03": "逢我稱歎。願更餘生。當現讚歎。眷屬無捨。問。勝鬘有",
    "X19n0352_001:0902a04": "盡之身。如來化形有極。於茲永滅。更不重生。如何說",
    "X19n0352_001:0902a05": "言生生常見耶。答。有二解。一云。若勝鬘地下凡夫。當",
    "X19n0352_001:0902a06": "見化佛。佛於此土一面各有三十二。一時成佛。或次",
    "X19n0352_001:0902a07": "第生。勝鬘捨身。於彼稱讚。以此化身相續故。二云。勝",
    "X19n0352_001:0902a08": "鬘既是八地菩薩。見受用身。或見佛報。報佛常於此",
    "X19n0352_001:0902a09": "處。大火所不能燒。勝鬘常在此中稱歎。有何過失。言",
    "X19n0352_001:0902a10": "當復供養無量阿僧祇佛者。述曰。明主緣更多廣事",
    "X19n0352_001:0902a11": "如來也。若依小乘。初劫逢六萬五千。第二劫逢六萬",
    "X19n0352_001:0902a12": "六千。第三劫逢六萬七千也。今大乘。初劫五恒河沙",
    "X19n0352_001:0902a13": "佛。二劫六萬六恒河沙佛。三劫逢七恒河沙佛。依涅",
    "X19n0352_001:0902a14": "槃經。第十地菩薩。事八恒河沙佛。然勝鬘具事諸佛。",
    "X19n0352_001:0902a15": "具緣不小也。言過二萬阿僧祇等者。述曰。記果也。於",
    "X19n0352_001:0902a16": "中有三。初明時。二列名。即正報。三舉果。即依報。言過",
    "X19n0352_001:0902a17": "二萬阿僧祇劫。述曰。明時也。二果用證要三僧祇。佛",
    "X19n0352_001:0902a18": "德既高。無邊因感。三僧祇劫。必善心相續。勝鬘三性",
    "X19n0352_001:0902a19": "所間。或雜或純。所以要經二萬僧祇初。准此勝鬘未",
    "X19n0352_001:0902a20": "十信也。言當得作佛至應正徧知者。述曰。明佛名正",
    "X19n0352_001:0902a21": "果也。由佛普放淨光遍世間出。為斯授記勝鬘。名曰",
    "X19n0352_001:0902a22": "普光如來應正徧知。略舉前立三德智斷及恩三德",
    "X19n0352_001:0902a23": "圓滿也。言彼佛國土等者。述曰。第三明依果也。於中",
    "X19n0352_001:0902a24": "有二。初明所無惡。二明所有善也。明無惡中有二。初",
    "X19n0352_001:0902b01": "果。後因。言彼佛國土至不適意苦。述曰。明無惡果也。",
    "X19n0352_001:0902b02": "言惡趣。無彼三途。唯有人天。又無八苦等事。如理思",
    "X19n0352_001:0902b03": "取也。言亦無不善惡業道名。述曰。明因也。果既非有。",
    "X19n0352_001:0902b04": "何得獨有其因。故無不善業名也。又解云。老死人趣。",
    "X19n0352_001:0902b05": "衰惱趣。餘同前。言彼國眾生等者。述曰。明所有善也。",
    "X19n0352_001:0902b06": "於中有二。初明果。二明因。言彼國眾生至自在諸天。",
    "X19n0352_001:0902b07": "述曰。明果也。色故無老苦。顏色不改故。力故無病苦。",
    "X19n0352_001:0902b08": "由無彼病。氣力無竭故。壽命故無惱。必無壽命若中",
    "X19n0352_001:0902b09": "滅者臨死眾生。法不生愛惱。故云眾生等無不適意",
    "X19n0352_001:0902b10": "苦。於一切二境中。皆悉快樂。故於六欲天中。唯他化",
    "X19n0352_001:0902b11": "自在天。欲境最勝。今彼國內快樂過彼。故云勝於他",
    "X19n0352_001:0902b12": "化自在天也。言彼諸眾生至皆集於彼。述曰。明因也。",
    "X19n0352_001:0902b13": "如師子王遶圍故。今勝鬘所生之處。當成大乘根器",
    "X19n0352_001:0902b14": "眾生共於彼國也。",
    "X19n0352_001:0902b15": "言勝鬘夫人至皆當往生。述曰。第三勝鬘得記歡喜",
    "X19n0352_001:0902b16": "皆願生也。上明真實功德語行始起。",
    "X19n0352_001:0902b17": "自下明十大受身行久修。於中有二。勝鬘佛前而立",
    "X19n0352_001:0902b18": "自受下說第二章十大受。第二世尊下。作證求相。前",
    "X19n0352_001:0902b19": "中有三。總標得記。第二別說受十受儀戒。第三明得",
    "X19n0352_001:0902b20": "十大受之意。",
    "X19n0352_001:0902b21": "言爾時勝鬘聞受記已恭敬而立受十大受者。述曰。",
    "X19n0352_001:0902b22": "總明得記也。世尊者。能授也。大者。出過二乘。體用弘",
    "X19n0352_001:0902b23": "廣。名之為大。大有容納。復名為受。即是大受之受。依",
    "X19n0352_001:0902b24": "主釋也。恭敬者。心肅曰恭。形處曰敬。二云。立而受戒",
    "X19n0352_001:0902c01": "似慢。今名恭敬立者。佛立空。勝鬘在地。欲使言語通",
    "X19n0352_001:0902c02": "天故立。聲聞自跪。但支形恭。不與心會。菩薩二俱不",
    "X19n0352_001:0902c03": "妨。今言立者。即無二乘心也。三云。夫立者必持行之。",
    "X19n0352_001:0902c04": "獨得勝受。得意能行。故起受戒。為受者要。受方行故。",
    "X19n0352_001:0902c05": "問。此中受。為是受語。為是持語。答。只持語。乃至菩提",
    "X19n0352_001:0902c06": "不起犯心等。即是持文。又云。恭敬而立受十大受。即",
    "X19n0352_001:0902c07": "是受文。",
    "X19n0352_001:0902c08": "於別說十。依菩薩地。有三種戒。謂律儀等。即此十中。",
    "X19n0352_001:0902c09": "受之為三。初有五種。明律儀戒。第二有四種。明饒益",
    "X19n0352_001:0902c10": "有情戒。第三有一種。明攝善法戒。然菩薩戒及八五",
    "X19n0352_001:0902c11": "戒。通時因緣受。若出家戒。不能行臥受。故無有自受。",
    "X19n0352_001:0902c12": "其菩薩三戒。起受心時。要先斷惡。方能修善。由斷惡",
    "X19n0352_001:0902c13": "修善已。始能饒益有情。然此文相。次第稍別。由先斷",
    "X19n0352_001:0902c14": "惡故。此前說菩薩起心法欲。一利物故。餘第二說饒",
    "X19n0352_001:0902c15": "益有情戒。既能自惡已斷。令他亦善。於諸善品。方能",
    "X19n0352_001:0902c16": "攝受故。次第三明攝善法戒也。律儀戒者。斷一切惡。",
    "X19n0352_001:0902c17": "菩薩戒內。有四種者。亦依此義。文中有二。初有一大",
    "X19n0352_001:0902c18": "受。於性及遮。若輕若重。根本隨順。但悉堅持。第二有",
    "X19n0352_001:0902c19": "四受。唯持其性非遮。唯重非輕。唯根本非隨順也。於",
    "X19n0352_001:0902c20": "中有四。即四波羅夷。此名他勝處。惡法損己。名他勝",
    "X19n0352_001:0902c21": "處。善法益已。名已勝處。何者為四種。一若有財法不",
    "X19n0352_001:0902c22": "得恡惜。二不得為名聞等自讚毀他。三有怨嫌彼此",
    "X19n0352_001:0902c23": "相和。四不得起大邪見謗無因果。今此文中。不依斯",
    "X19n0352_001:0902c24": "次。從後向前說。欲明斷惡。邪見最重。所以先明也。言",
    "X19n0352_001:0903a01": "世尊我從今日至不起犯心者。述曰。第一總也。言世",
    "X19n0352_001:0903a02": "尊我從今日至不起慢心。述曰。第一明第四不得起",
    "X19n0352_001:0903a03": "大邪見也。慢者。自恃非他。高舉之相。今於諸尊者一",
    "X19n0352_001:0903a04": "切功德尊宿之處。不起慢心。長謂師長。有德之人。亦",
    "X19n0352_001:0903a05": "無慢意。由此不起增上慢邪見也。言世尊我從今日",
    "X19n0352_001:0903a06": "至不起恚心。述曰。第二明第三不得賜歡喜也。若有",
    "X19n0352_001:0903a07": "一人於我所生憎害心。又若相共有怨嫌心。相謝令",
    "X19n0352_001:0903a08": "喜。不生瞋恨。故云不起恚心也。言世尊我從今日至",
    "X19n0352_001:0903a09": "不起嫉心。述曰。第三明第二不得為名聞等也。若懷",
    "X19n0352_001:0903a10": "嫉妬。於他身色及外眾具即是依止二根內外二果。",
    "X19n0352_001:0903a11": "深生嫉妬。所有造作。皆為名等。既無嫉所作。不為名",
    "X19n0352_001:0903a12": "等也。言世尊我從今日至不起慳心。述曰。第四明第",
    "X19n0352_001:0903a13": "一不施財法也。由持戒故。若內財法。若外財法。物不",
    "X19n0352_001:0903a14": "生惱恨。是故不起四波羅夷也。於四大受。明饒益有",
    "X19n0352_001:0903a15": "情中有二。初之二種。明慈與樂行。第二有兩大受。明",
    "X19n0352_001:0903a16": "悲拔苦行。於初中有二。初畜淨財。二明攝受有情也。",
    "X19n0352_001:0903a17": "言世尊我從今日至貧苦眾生。述曰。置淨財也。菩薩",
    "X19n0352_001:0903a18": "所有錢財有三種。一敬田。謂三寶。二悲田。謂貧苦等。",
    "X19n0352_001:0903a19": "三中容田。謂從子等。菩薩願所受畜。皆為此三。不已",
    "X19n0352_001:0903a20": "名等置錢財等。言世尊我從今日至一切眾生故。述",
    "X19n0352_001:0903a21": "曰。第二攝受中。於中有二。初總。後別。此即初也。菩薩",
    "X19n0352_001:0903a22": "所畜。不自為己。樂行四攝。利益一切眾生。四攝者。謂",
    "X19n0352_001:0903a23": "布施通三。二愛語。柔和悅故。三利行。樂勸為善。四同",
    "X19n0352_001:0903a24": "事。共所作業。故名四攝也。言以不愛染心無厭足心",
    "X19n0352_001:0903b01": "無罣礙心攝受眾生。述曰。別受解。然世間中。有三種",
    "X19n0352_001:0903b02": "心極急可汙。一於知識生愛染心。二於怨家起殺害",
    "X19n0352_001:0903b03": "心。三於中容人起不攝受心。今菩薩無此三種故。名",
    "X19n0352_001:0903b04": "四攝圓。言不以愛染心者。無第一故。言無厭足心。於",
    "X19n0352_001:0903b05": "諸怨惡。不欲棄捨。生懷念之。無礙心者。於中容者。當",
    "X19n0352_001:0903b06": "欲攝受。不生捨相也。二云。無釋疑故。眾疑既問。愛諸",
    "X19n0352_001:0903b07": "攝物情。謂菩薩染心說。更有即足有礙故。解云。大眾",
    "X19n0352_001:0903b08": "宜聞故說。非染心故。既無有染。即無足無礙也。三云。",
    "X19n0352_001:0903b09": "不同凡夫故無染。不同二乘無足。俱離此二。即無礙",
    "X19n0352_001:0903b10": "心也。上二名與樂也。下二明拔苦。於中有三。初拔現",
    "X19n0352_001:0903b11": "在苦果。二明拔未來苦因。初中有二。初標宗。二釋所",
    "X19n0352_001:0903b12": "以。言世尊我從今日至終不暫捨。述曰標也。勝鬘意",
    "X19n0352_001:0903b13": "云。若見孤謂無父母。若見獨謂無兒等。幽謂深加重",
    "X19n0352_001:0903b14": "縛。繫謂枷鎻等繫。病即惡風。種種危難者。危謂危怖。",
    "X19n0352_001:0903b15": "難謂厄難。困苦眾生。通結上也。若見此類。終不暫捨。",
    "X19n0352_001:0903b16": "何以故引。言必欲安隱至然後乃捨。述曰釋也。若見",
    "X19n0352_001:0903b17": "危難。令得安隱。義有二義。一財義。二道理義。若見孤",
    "X19n0352_001:0903b18": "獨人。必以財義饒益。然後乃捨。若見幽繫人。道理拔",
    "X19n0352_001:0903b19": "彼。令得饒益。後方可捨。若有疾病等人。安慰與藥。令",
    "X19n0352_001:0903b20": "除重病。饒益方捨也。言世尊我從今日至終不棄捨。",
    "X19n0352_001:0903b21": "述曰。第二未來苦因也。於中有二。初舉宗。二釋所以。",
    "X19n0352_001:0903b22": "於前有二。明眾生造業我見生念。第二正明折伏。此",
    "X19n0352_001:0903b23": "即初也。然惡律儀。經論有異。如彌勒疏說。律謂法也。",
    "X19n0352_001:0903b24": "儀謂戒也。有所法戒。故名律儀。今造眾苦行彼淨戒。",
    "X19n0352_001:0903c01": "名惡律儀。律儀之體。非造惡也。勝鬘發意。若見惡律",
    "X19n0352_001:0903c02": "及有破戒等人。終不棄捨。令廣造罪欲何所作耶。言",
    "X19n0352_001:0903c03": "我得力時至而攝受之。述曰。正明折伏也。勝鬘云。我",
    "X19n0352_001:0903c04": "自無力。所不能為。若不得有人王力時也。又得眾生",
    "X19n0352_001:0903c05": "機根感我無量力時。降伏有二。謂剛強眾生。二隨順",
    "X19n0352_001:0903c06": "者。若剛強者。必苦折伏之。若隨順者。應業攝受之。此",
    "X19n0352_001:0903c07": "舉宗竟。釋所以中有三。初徵起所由。二正釋所由。三",
    "X19n0352_001:0903c08": "結攝之意。言何以故者。述曰徵也。於正釋有二。初舉",
    "X19n0352_001:0903c09": "不捨。二明得益。言以折伏攝受故。述曰。總舉不捨也。",
    "X19n0352_001:0903c10": "此文中總。應別論云。言該下二。故者結於下。若剛強",
    "X19n0352_001:0903c11": "者當折伏故。隨順者應以攝受故。言令法久住至而",
    "X19n0352_001:0903c12": "得隨轉。述曰。明得益也。由攝持此二種有情故。諸惡",
    "X19n0352_001:0903c13": "法離。善法俱生。教不自陳。要由人說。既流機學。正法",
    "X19n0352_001:0903c14": "不滅。故云令法久住也。由法久住。人天多。惡道少。善",
    "X19n0352_001:0903c15": "根純熟。既有斯事。常說過佛正法輪起。恒隨如來。聽",
    "X19n0352_001:0903c16": "聞勝法也。見是利故等。述曰。於第三明攝善法戒中。",
    "X19n0352_001:0903c17": "有三。初標宗。二釋所以。言世尊我從今日至終不忘",
    "X19n0352_001:0903c18": "失者。述曰標宗也。攝者包含義。法界善法修。受者領",
    "X19n0352_001:0903c19": "納義。眾善法須念也。於此正法。欲不忘失也。言何以",
    "X19n0352_001:0903c20": "故者。述曰下釋所以。於中有三。初徵。二釋。三明忘失",
    "X19n0352_001:0903c21": "有損。此即為初徵竟。釋中有四。即是大乘教理行果。",
    "X19n0352_001:0903c22": "言忘失法者至則不欲大乘者。述曰釋也。忘失法者。",
    "X19n0352_001:0903c23": "謂失教法也。忘大乘者。謂忘理也。忘波羅蜜者。謂無",
    "X19n0352_001:0903c24": "行也。不欲大乘者。謂不得果菩提涅槃等果也。言若",
    "X19n0352_001:0904a01": "菩薩不決定大乘至越凡夫地者。述曰。明忘失有損",
    "X19n0352_001:0904a02": "也。不決定者。謂無勝解。勝解若有。於大乘等。深生決",
    "X19n0352_001:0904a03": "定。既於大乘。不能決定。由無勝解。即涅槃心中。生勝",
    "X19n0352_001:0904a04": "解脫。教法不習。則不能攝受正法。無有法。即欲於四",
    "X19n0352_001:0904a05": "善根隨所樂入之義永絕。由是不能越凡夫地也。",
    "X19n0352_001:0904a06": "言我見如是無量大過至故受此大受者。述曰。第三",
    "X19n0352_001:0904a07": "勝鬘明受之意。既見現在無量過失。深生欲斷。復見",
    "X19n0352_001:0904a08": "未來正法可攝。菩薩功德。無有邊際。為有斯利故。我",
    "X19n0352_001:0904a09": "今日受此十受也。上雖有三文。今是第一受十受也。",
    "X19n0352_001:0904a10": "自下第二法主證明。勝鬘請應。於中有六。初法主為",
    "X19n0352_001:0904a11": "證。二勝鬘求相三瑞相現前。四大眾俱見。五同時發",
    "X19n0352_001:0904a12": "願。六如來許可。",
    "X19n0352_001:0904a13": "言法主世尊現為我證者。述曰。勝鬘引佛為證明。法",
    "X19n0352_001:0904a14": "真堪可遵持。世絕言故。於請瑞相中有二。初起請",
    "X19n0352_001:0904a15": "所因。第二正明發請。前中有二。初為根薄疑生。長夜",
    "X19n0352_001:0904a16": "不安。非義饒益也。言惟佛世尊現前證知至極難度",
    "X19n0352_001:0904a17": "故。述曰。有情根薄疑生故。須請證如來。雖為我身作",
    "X19n0352_001:0904a18": "證。現有情類。不能悟解。何以彼善根極為微薄。從聞",
    "X19n0352_001:0904a19": "深理。疑惑便已。何以生耶。以十大受極難受故。度者",
    "X19n0352_001:0904a20": "到彼岸也。言彼或長夜至說誠實誓者。述曰。眾生長",
    "X19n0352_001:0904a21": "夜不安。非義饒益故。今日請瑞相證明。而眾生等。惱",
    "X19n0352_001:0904a22": "於長夜。起不饒益事。不得安樂。受諸苦。為安彼故。令",
    "X19n0352_001:0904a23": "常得樂故。我今於佛前。說誠實誓。誓言何耶。言我受",
    "X19n0352_001:0904a24": "此十受至出天妙音者。述曰。第二正明發請也。我今",
    "X19n0352_001:0904b01": "日受十受。十受功德。如說依行。終不棄捨。誓當護持。",
    "X19n0352_001:0904b02": "永無忘失。願行威力。於大眾中。一雨華出音。證明我",
    "X19n0352_001:0904b03": "誓。令法非利益群品。華有過惡結果。二能聲有引悟",
    "X19n0352_001:0904b04": "依學兩用。為此故祈斯相也。言說是語時至真實",
    "X19n0352_001:0904b05": "無異者。述曰。第三瑞相現前也。由前發誓其心王至",
    "X19n0352_001:0904b06": "如來為應。出聲雨華。於音樂中。而聲言曰。如說行者。",
    "X19n0352_001:0904b07": "如是如是。正法無鏁真菓疑。可當依學也。言彼見",
    "X19n0352_001:0904b08": "妙華至喜躍無量。述曰。第四大眾俱見也。勝鬘眷屬。",
    "X19n0352_001:0904b09": "俱見此事。一切眾會。疑惑除滅。喜不息止也。言而",
    "X19n0352_001:0904b10": "發願言至同其所行者。述曰。第五同時發願也。願有",
    "X19n0352_001:0904b11": "二種。我等大眾。願常同生。不相捨離。二若有眾行。所",
    "X19n0352_001:0904b12": "習無殊也。言世尊悉記至如其所願。述曰。如來許",
    "X19n0352_001:0904b13": "可也。雖有二受。即是初文二行。",
    "X19n0352_001:0904b14": "下有二受明教散定二願。於中先散。後定。散中有二。",
    "X19n0352_001:0904b15": "初勝鬘發願。二如來讚嘆。前中有二。初總標發願之",
    "X19n0352_001:0904b16": "意。二別發三願。",
    "X19n0352_001:0904b17": "言爾時勝鬘至無邊眾生。述曰總標也。我已行之。今",
    "X19n0352_001:0904b18": "發實願。安慰有情。無苦得樂。益諸眾生。已下三願。文",
    "X19n0352_001:0904b19": "即為三。言以此善根至第一大願。述曰。此發正法之",
    "X19n0352_001:0904b20": "智願。演教智也。言我得正法至第二大願。述曰。由前",
    "X19n0352_001:0904b21": "發正法智已。若得願。於無量劫中。為諸有情。常說妙",
    "X19n0352_001:0904b22": "法。永無疲厭勞慮之心也。言我於攝受至第三大願。",
    "X19n0352_001:0904b23": "述曰。由說法無厭故。於攝受正法中。所有身命財等",
    "X19n0352_001:0904b24": "不恡惜心。常能護持正法不壞故。護者守護。持者任",
    "X19n0352_001:0904c01": "持。正法終無忘失。",
    "X19n0352_001:0904c02": "言爾時世尊即應勝鬘至三大誓願。述曰。第二如來",
    "X19n0352_001:0904c03": "讚嘆有三。初法。二喻。三合法。此即初也。汝既能發斯",
    "X19n0352_001:0904c04": "三願。體用弘廣。名為大故。言如一切色悉入空界。述",
    "X19n0352_001:0904c05": "曰喻也。如眾色空界能納。今此如室除喻若不見惡。",
    "X19n0352_001:0904c06": "言如是菩薩至真實廣大。述曰合法也。恒沙大願。皆",
    "X19n0352_001:0904c07": "入三內。以三願體用弘廣故。云真實廣大也。",
    "X19n0352_001:0904c08": "於定願中有二。初略。二廣。略中有四。初勝鬘請說。二",
    "X19n0352_001:0904c09": "如來聽許。三勝鬘正說。四如來讚嘆。",
    "X19n0352_001:0904c10": "言爾時勝鬘至真實無異。述曰。初請說也。勝鬘言。今",
    "X19n0352_001:0904c11": "復承佛威神。更請調伏大願。定非虗妄。調謂修善。伏",
    "X19n0352_001:0904c12": "謂折惡。或調者自利。伏者利他。或住前有漏相心所",
    "X19n0352_001:0904c13": "拘。為相心所間。非為調伏。今明無相真解不為相心",
    "X19n0352_001:0904c14": "所間。故言調伏也。問上之三業。皆無承佛。為何此處",
    "X19n0352_001:0904c15": "獨得此名耶。解云有二。一云。上三心是住下之行。是",
    "X19n0352_001:0904c16": "己智分。不假承佛。今攝受正法十地行。願深取遠。非",
    "X19n0352_001:0904c17": "我境界。要須承佛。二云。初章正明常住佛果。理實是",
    "X19n0352_001:0904c18": "難。為奉來書。書上具載。勝鬘披已。隨解無疑。因即歎",
    "X19n0352_001:0904c19": "說。今日此章。行願二種無所載。勝鬘生長。但住深宮。",
    "X19n0352_001:0904c20": "未聞聖旨。仰空對佛。請加方說。以此行願。非凡小知。",
    "X19n0352_001:0904c21": "唯佛能悟。故此經云。如來述讚此攝受正法。皆是三",
    "X19n0352_001:0904c22": "世諸佛共所歎說。今我亦然。功德無量。故此一章。獨",
    "X19n0352_001:0904c23": "有承佛之言也。言佛告勝鬘恣聽汝說。述曰。第二",
    "X19n0352_001:0904c24": "佛許也。恣者從任。汝隨意所說。我今加有三。三謂三",
    "X19n0352_001:0905a01": "業也。初顯示無師身身加也。二歎勝鬘語加。發此二",
    "X19n0352_001:0905a02": "業。心有二即思即是心加故。今恣說故。言勝鬘白",
    "X19n0352_001:0905a03": "佛至真為大願。述曰。第三正說有三。初攝受總。只名",
    "X19n0352_001:0905a04": "攝用歸體。二所謂下。正出願體。三攝受下。結歎願勝。",
    "X19n0352_001:0905a05": "然總意云也。菩薩所有無量諸願無不皆入一大願",
    "X19n0352_001:0905a06": "中。何者是耶。謂攝受正法願。乃至包含法界善法皆",
    "X19n0352_001:0905a07": "盡。名之為攝也。此願真為大願故。於如來歎中有",
    "X19n0352_001:0905a08": "二。初如來讚嘆。二勝鬘復歎。前中有三。初歎智謂二",
    "X19n0352_001:0905a09": "能。第二引三世諸佛為證。三自行為證也。前中有二。",
    "X19n0352_001:0905a10": "初歎智。二歎說。言佛讚勝鬘至甚深微妙。述曰。汝有",
    "X19n0352_001:0905a11": "智慧方便。非下所知。甚深微妙不可思議也。智慧者",
    "X19n0352_001:0905a12": "實智也。方便者權智也。實智照實。名甚深也。權智巧",
    "X19n0352_001:0905a13": "用。名微妙也。亦可二智俱深俱巧也。言汝已長夜至",
    "X19n0352_001:0905a14": "解汝所說。述曰歎說也。汝久植善本。來世有情。若非",
    "X19n0352_001:0905a15": "久植善根。餘者未能解汝所說也。汝所說甚深難測",
    "X19n0352_001:0905a16": "故。言汝之所說至今說當說。述曰。引三世佛為證己。",
    "X19n0352_001:0905a17": "不但汝今始說此攝受正法。過去三世諸佛。曾已廣",
    "X19n0352_001:0905a18": "說故。言我今得無至攝受正法。述曰。自引為證也。何",
    "X19n0352_001:0905a19": "但三世諸佛已說。我得無上菩提已來。常亦說也。自",
    "X19n0352_001:0905a20": "下勝鬘復說歎。前中有二。初標。二釋也。若准梵本。先",
    "X19n0352_001:0905a21": "說。後智慧。今翻譯者依此本。不據彼方。若論此因。應",
    "X19n0352_001:0905a22": "先智慧。後方說故。於中有二。初標說。二標智也。言如",
    "X19n0352_001:0905a23": "是我說至不得邊際。述曰標說也。如是說攝受正法",
    "X19n0352_001:0905a24": "所有功德。若欲窮之。不得邊際。三十二相中。梵音聲",
    "X19n0352_001:0905b01": "相最為殊勝故。言如來智慧辨才亦無邊際。述曰。七",
    "X19n0352_001:0905b02": "辨無盡。豈心慮所及乎。言何以故是至有大利益。述",
    "X19n0352_001:0905b03": "曰釋也。是攝受正法功德利益。俱無量故。已上略竟",
    "X19n0352_001:0905b04": "於廣中有二。初勝鬘廣說。二如來隨喜。前中有二。初",
    "X19n0352_001:0905b05": "勝鬘承加廣說。二推功歸佛。前中有三。初勝鬘請說。",
    "X19n0352_001:0905b06": "令佛加持。二佛許說。三正說也。",
    "X19n0352_001:0905b07": "言勝鬘白佛至廣大之義。述曰請也。言佛言便說。述",
    "X19n0352_001:0905b08": "曰許也。於正說中有二。初總標有三。第二依標廣說。",
    "X19n0352_001:0905b09": "言勝鬘白佛至四千法門。述曰總略也。既言攝受正",
    "X19n0352_001:0905b10": "法廣大義。何者是耶。今有三義。一是無量出生廣故。",
    "X19n0352_001:0905b11": "二一切佛法成就廣故。三攝八萬四千法門包含廣",
    "X19n0352_001:0905b12": "故。具斯三義。名為攝受正法廣大義也。下釋中有三。",
    "X19n0352_001:0905b13": "解此三故。有何所以。有此三耶。答。以上發三種大願",
    "X19n0352_001:0905b14": "故。一得正智。當今無量也。二以無厭心為眾生說。當",
    "X19n0352_001:0905b15": "今第三八萬四千法門也。三護持正法。當今第二一",
    "X19n0352_001:0905b16": "切佛法也。雲水地藏四字。解上無量也。六波羅蜜下。",
    "X19n0352_001:0905b17": "解上八萬四千也。捨三得三護持正法下。解上得一",
    "X19n0352_001:0905b18": "切佛法也。問。何故標中不說前。以後廣釋中。乃有前",
    "X19n0352_001:0905b19": "耶。答。標中標果。為論要先以根成熟。後方攝生。為是",
    "X19n0352_001:0905b20": "所依。前義次第。下廣釋中。果既由自。隨因次第。更不",
    "X19n0352_001:0905b21": "可說也。",
    "X19n0352_001:0905b22": "於釋無量中有四義。一雲顯內德融故。二水他滿故。",
    "X19n0352_001:0905b23": "三地攝益足故。四寶藏包含具故。問。何故三地攝四",
    "X19n0352_001:0905b24": "喻次第。答。劫初雲能普覆。雲雨日心水聚為喻。水枯",
    "X19n0352_001:0905c01": "歸地為喻。地中有藏為喻。前中有二。初喻。次法也。言",
    "X19n0352_001:0905c02": "譬如劫初成時至及種種寶。述曰喻也。二十劫空訖。",
    "X19n0352_001:0905c03": "從上向下。成器世間界。至四空居天竟。於炎摩天中",
    "X19n0352_001:0905c04": "大雲露。乃遷二千界。雲中起風二邊。其中風下堅鞭。",
    "X19n0352_001:0905c05": "遶四方持。漸復下雨。有水風擊。有金為地輪。地輪上",
    "X19n0352_001:0905c06": "更有水成海。以向上名為須彌山。有七金山。四大洲",
    "X19n0352_001:0905c07": "起故。大雲內出生無量有果五雨及以種種寶。謂四",
    "X19n0352_001:0905c08": "色故。東黃金。南瑠璃。西白銀。北水精也。東名勝身。面",
    "X19n0352_001:0905c09": "目端嚴故。南名瞻部。從樹得名故。西名牛貨。用牛為",
    "X19n0352_001:0905c10": "市故。北名拘盧。地側四方故。此得舉喻也。言如是攝",
    "X19n0352_001:0905c11": "受至善根之雨。述曰法也。由此攝受正法出生善根",
    "X19n0352_001:0905c12": "之雨。無量福報隨二即而生。今此文中。不依次第。先",
    "X19n0352_001:0905c13": "果後因也。於第二中有二。初喻。後法。言又如劫初",
    "X19n0352_001:0905c14": "成時至種種類洲。述曰舉喻也。三千界藏者。謂一佛",
    "X19n0352_001:0905c15": "所化。水所持也。四百億種種類洲。(離此三千。為四百億。億類不同。或以",
    "X19n0352_001:0905c16": "百萬為億。或以萬萬為億。進不就廣。退不就略。但取中間千萬為億。億亦不多。錢團不少。得百億名。名不不殊。",
    "X19n0352_001:0905c17": "一須彌其四天下。既有百億須彌。約四天下百億。一四百億也)言如是攝受至皆於",
    "X19n0352_001:0905c18": "中出。述曰法也。攝受正法者。如喻三千藏也。一切菩",
    "X19n0352_001:0905c19": "薩也。一切菩薩神通之力者。喻東方勝身洲。一切世",
    "X19n0352_001:0905c20": "間安隱快樂者。喻西方牛貨洲也。一切世間如意自",
    "X19n0352_001:0905c21": "在者。昔不自由。聞攝受法。後得自在也。及出世間安",
    "X19n0352_001:0905c22": "樂劫成者。明得淨土也。乃至天人本所未得皆於中",
    "X19n0352_001:0905c23": "出者。總結上四也。於第三中有二。初喻。後法也。言",
    "X19n0352_001:0905c24": "又如大地持至四者眾生。述曰舉喻也。大地能持四",
    "X19n0352_001:0906a01": "種擔也。於法中有三。初總標喻地。二徵別含四。三結",
    "X19n0352_001:0906a02": "四同喻。言如是攝受至喻彼大地。述曰。今攝受正法",
    "X19n0352_001:0906a03": "能含四種眾生。即如於地也。言何等為四至攝以大",
    "X19n0352_001:0906a04": "乘。述曰。別說有四。為常所說也。言是名攝受至為世",
    "X19n0352_001:0906a05": "法母。述曰。此即結文。於中有三。初結同彼大地負四",
    "X19n0352_001:0906a06": "種之擔。二結與眾生作不請之友。三結為世法母。如",
    "X19n0352_001:0906a07": "文可解。自下第四。於中有二。初喻。次法。言又如大",
    "X19n0352_001:0906a08": "地至四種寶藏。述曰。如意名無價。海岸名上價。金等",
    "X19n0352_001:0906a09": "名中價。銅名下價。此舉喻也。自下舉法。於中有四。初",
    "X19n0352_001:0906a10": "總舉同喻。二問起。三別同。四結。言如是攝受至最上",
    "X19n0352_001:0906a11": "大寶。述曰總同也。言何等為四。述曰問起也。言攝受",
    "X19n0352_001:0906a12": "正法至授以大乘。述曰別同也。言如是得大至攝受",
    "X19n0352_001:0906a13": "正法。述曰此即結文。其中有二。初結眾生得寶。顯由",
    "X19n0352_001:0906a14": "攝受正法。二結大寶。即是攝受正法也。如文可解。",
    "X19n0352_001:0906a15": "自下解攝八萬四千法門。其中有二。初以總即別教。",
    "X19n0352_001:0906a16": "二以總即別行。言世尊授受至即是攝受正法。述曰。",
    "X19n0352_001:0906a17": "將總即別。別復即。相即故體無異。",
    "X19n0352_001:0906a18": "自下於即別行中有三。初標。二釋。三結也。言世尊無",
    "X19n0352_001:0906a19": "異至是波羅蜜。述曰總標也。准前教應言世尊攝受",
    "X19n0352_001:0906a20": "正法攝受正法者無異波羅蜜等。然翻譯家。不能繁",
    "X19n0352_001:0906a21": "廣。以前置訖。後文略之。但言無異波羅蜜等也。",
    "X19n0352_001:0906a22": "別釋中有二。初徵。後釋也。言何以故攝至子善女人。",
    "X19n0352_001:0906a23": "述曰此徵記也。善男子等言。該下六度。前六度中。文",
    "X19n0352_001:0906a24": "即為六。自下說布施中有三。初標其所化。二以施",
    "X19n0352_001:0906b01": "成熟下。同行攝。三是名下結己化行為波羅蜜義。言",
    "X19n0352_001:0906b02": "應以施成熟者。述曰第一標其所化也。於同行攝中",
    "X19n0352_001:0906b03": "有三。初菩薩自行布施。二將護彼意下。以施攝他。三",
    "X19n0352_001:0906b04": "彼所熟下。明所化眾生因化德位也。言以施成熟至",
    "X19n0352_001:0906b05": "捨身支節。述曰。第一菩薩自行施也。言將護彼意而",
    "X19n0352_001:0906b06": "成熟之。述曰。第二以施攝他也。言彼所成就建立正",
    "X19n0352_001:0906b07": "法。述曰。第三所化眾生德也。言是名檀波羅蜜。述曰。",
    "X19n0352_001:0906b08": "第三總結也。下餘五度。皆如施中。不能繁述。自應准",
    "X19n0352_001:0906b09": "知。於戒中有三。言應以戒成就者。述曰。標所化也。",
    "X19n0352_001:0906b10": "言以守護六至正四威儀。述曰。菩薩自持戒也。言將",
    "X19n0352_001:0906b11": "護彼而成熟之。述曰。以戒攝他也。言彼所成熟至建",
    "X19n0352_001:0906b12": "立正法。述曰。所化答。言是名等。述曰。第三結也。自",
    "X19n0352_001:0906b13": "下於忍中有三。准知。言應以忍成熟者。述曰。標所化",
    "X19n0352_001:0906b14": "也。言若彼眾生至顏色無變。述曰。菩薩自行忍也。若",
    "X19n0352_001:0906b15": "有眾生種種罵辱無恚心者。耐怨害忍也。言饒益心",
    "X19n0352_001:0906b16": "者。安受苦忍也。第一忍者。諦察法忍也。言將護彼意",
    "X19n0352_001:0906b17": "而成熟之者。述曰。以忍攝取也。言彼所成熟至建立",
    "X19n0352_001:0906b18": "正法。述曰。所化益也。言是名等下。述曰第三結也。",
    "X19n0352_001:0906b19": "自下精進中亦有三。言應以精進成熟者。述曰。標所",
    "X19n0352_001:0906b20": "化也。言於彼眾生至若四威儀。述曰。菩薩自行精進",
    "X19n0352_001:0906b21": "也。言不起懈怠者。被甲精進。也生大欲心。者攝善精",
    "X19n0352_001:0906b22": "進也。第一者。利樂精進也。言將護彼意等。述曰。以精",
    "X19n0352_001:0906b23": "進攝取也。言彼所熟等。述曰。所化益也。言是名等下。",
    "X19n0352_001:0906b24": "述曰。第三結也。自下於禪度中亦有三。言應以禪",
    "X19n0352_001:0906c01": "成熟者。述曰。標所化也。言於彼眾生至終不忘失。述",
    "X19n0352_001:0906c02": "曰。菩薩行禪也。以不亂心者。安住靜慮故。即四禪中",
    "X19n0352_001:0906c03": "現法樂住也。不外向心者。引發靜慮也。但能引發無",
    "X19n0352_001:0906c04": "量神通。心恒緣內故。第一正念等者。辨事靜慮也。以",
    "X19n0352_001:0906c05": "能成熟一切有情。於所作所說。久時不忘失故。言將",
    "X19n0352_001:0906c06": "護彼意等者。述曰。以禪攝取也。言彼所成熟等者。述",
    "X19n0352_001:0906c07": "曰。所化益也。言是名等。述曰。第三結也。自下於智",
    "X19n0352_001:0906c08": "慧中亦有三。言應以智慧成熟者。述曰。標所化也。言",
    "X19n0352_001:0906c09": "彼諸眾生至工巧諸事。述曰。菩薩自行慧也。顯菩薩",
    "X19n0352_001:0906c10": "具學五明論。成熟眾生故。言將護彼意等。述曰。以慧",
    "X19n0352_001:0906c11": "攝取也。言彼所成熟等。述曰。所化益也。言是名等下。",
    "X19n0352_001:0906c12": "述曰。第三結也。",
    "X19n0352_001:0906c13": "言是故世尊至是波羅蜜多。述曰。第三結文也。",
    "X19n0352_001:0906c14": "自下於第二。得一切佛法。即是前文三大願中。第三",
    "X19n0352_001:0906c15": "護持正法也。文分為三。初請說。二佛許。三正陳。",
    "X19n0352_001:0906c16": "言世尊我今承佛威神更說大義。述曰請說也。復佛",
    "X19n0352_001:0906c17": "三加。我今更說也。言佛言便說。述曰佛許也。佛言汝",
    "X19n0352_001:0906c18": "隨時宜順便應當更說也。自下正陳中文有三。初將",
    "X19n0352_001:0906c19": "法即人。二釋上所以。明即有三別。三明擁護也。前中",
    "X19n0352_001:0906c20": "有二。初明人法無異。二明相即。言勝鬘白佛至攝受",
    "X19n0352_001:0906c21": "正法。述曰。明無異也。者謂假者。即五蘊也。人人無別。",
    "X19n0352_001:0906c22": "人攬別法。以成總假人故。今行攝受正法別行。即是",
    "X19n0352_001:0906c23": "攝受正法者。總離別法無體。故名無異也。言攝受正",
    "X19n0352_001:0906c24": "法至即是攝受正法。述曰。明即是無異也。既言攝受",
    "X19n0352_001:0907a01": "正法善男子即是攝受正法。故知法即是其人也。",
    "X19n0352_001:0907a02": "自下於釋所以中有三。初憑上所以作勢生起。明人",
    "X19n0352_001:0907a03": "法相即。有三分義。第二明捨三得三。第三總結。前中",
    "X19n0352_001:0907a04": "有二。初問起。二正釋也。言何以故。述曰。問曰有何所",
    "X19n0352_001:0907a05": "以攝受正法無異者故。復言即耶。次文是答也。言若",
    "X19n0352_001:0907a06": "攝受正法至捨三種分。述曰釋也。有何所以。得知即",
    "X19n0352_001:0907a07": "法為人。以能捨三種別故。以知為即。何者是耶。自下",
    "X19n0352_001:0907a08": "別解中有三。初徵起。二略答。三別解也。言何等為三。",
    "X19n0352_001:0907a09": "述曰問也。既言有三。何者是耶。言謂身命財。述曰略",
    "X19n0352_001:0907a10": "答也。捨身。謂將己身助化造作不惜功力等也。捨命",
    "X19n0352_001:0907a11": "者。謂不顧身命能有拔濟眾苦等事。捨財者。謂能具",
    "X19n0352_001:0907a12": "捨內外財故也。別釋此三中。文即為三。前中有二。初",
    "X19n0352_001:0907a13": "明起常等。二明五德也。言善男子至生死後際等。述",
    "X19n0352_001:0907a14": "曰。明迷悟等也。言生死者。謂染縛也。後際者。謂還滅",
    "X19n0352_001:0907a15": "也。言等者。此二無異也。何以故者。以彼真如迷悟依",
    "X19n0352_001:0907a16": "故。若有智慧達解。則為後際涅槃。若有愚癡迷謬。則",
    "X19n0352_001:0907a17": "生死逐起。謂無涅槃名染縛故。言離老病死至如來",
    "X19n0352_001:0907a18": "法身。述曰。明五德也。一離老病死德。二所不壞常住",
    "X19n0352_001:0907a19": "德。三無有變易。四不可思議功德。五如來法身德也。",
    "X19n0352_001:0907a20": "於捨命中有二。初明無異故等。如前解可解。二明五",
    "X19n0352_001:0907a21": "德也。何者是耶。言捨命者等。述曰。明生死涅槃無異",
    "X19n0352_001:0907a22": "也。言畢竟離死至甚深弘法。述曰。明五德也。一畢竟",
    "X19n0352_001:0907a23": "離死。二得無邊。三常住。四不可思議功德。五通達一",
    "X19n0352_001:0907a24": "切甚深弘法也。於捨財中有二。初明無二故等。二明",
    "X19n0352_001:0907b01": "六德。何者是耶。言捨財者生死後際等。述曰。明生死",
    "X19n0352_001:0907b02": "涅槃無異也。言得不共一切眾生至殊勝供養。述曰。",
    "X19n0352_001:0907b03": "明六德。一不共德。二無盡無減德。三畢竟成就德。四",
    "X19n0352_001:0907b04": "不可思議德。五具足功德。六供養功德也。言世尊如",
    "X19n0352_001:0907b05": "是至之所瞻仰。述曰。總結也。",
    "X19n0352_001:0907b06": "言世尊又善男子等。述曰。第三明能護也。於中有二。",
    "X19n0352_001:0907b07": "初正法將滅四眾乖反。二以正直心入彼和解也。言",
    "X19n0352_001:0907b08": "世尊又善男子等者。是即初文。朋黨謂互相扇惑也。",
    "X19n0352_001:0907b09": "諍訟謂彼此言斷也。言破壞。諍訟故然。云離散。朋黨",
    "X19n0352_001:0907b10": "故爾也。又云。朋黨意業也。諍訟語業也。離散身業也。",
    "X19n0352_001:0907b11": "言以不諂曲至入法朋中。述曰。明和彼也。於中有二。",
    "X19n0352_001:0907b12": "初明不惜身命和解。二為如來所記也。此即也。此即",
    "X19n0352_001:0907b13": "為初。此以五種心。能和於彼諍訟乖違。一不諂曲身",
    "X19n0352_001:0907b14": "業。二不欺誑心語業。三不幻偽心意業。已上三種不",
    "X19n0352_001:0907b15": "同惡也。四愛樂正法意業也。五攝受正法語業也。入",
    "X19n0352_001:0907b16": "法朋中身業也。下三同善也。為此三心所拘礙故。入",
    "X19n0352_001:0907b17": "法朋中。不趣邪徒之內也。言入法朋者至之所授記。",
    "X19n0352_001:0907b18": "述曰。如來所記也。",
    "X19n0352_001:0907b19": "言世尊我見至亦悉知見。述曰。第二推功歸佛。明佛",
    "X19n0352_001:0907b20": "為證。顯法可行也。",
    "X19n0352_001:0907b21": "於第二如來隨喜中。有二。初經家標舉。明佛起隨喜",
    "X19n0352_001:0907b22": "心。二正明隨喜心也。言爾時世尊至起隨喜心。述曰。",
    "X19n0352_001:0907b23": "此經家總標明佛隨喜意。既能攝受正法。是大精進",
    "X19n0352_001:0907b24": "力。精謂精純。進謂悍勇。故名精進也。",
    "X19n0352_001:0907c01": "於正喜中有三。初明精進力大。二勸勝鬘攝受。三引",
    "X19n0352_001:0907c02": "自為證也。前中有三。一謂力士。二牛王。三須彌山王",
    "X19n0352_001:0907c03": "也。力士中有二。初舉喻。二法合。言如是勝鬘至大苦",
    "X19n0352_001:0907c04": "痛。述曰。汝既能持攝受正法大精進力。無能屈伏。如",
    "X19n0352_001:0907c05": "大力士以小威力少觸身分。彼人生苦無窮也。言如",
    "X19n0352_001:0907c06": "是勝鬘至令魔苦惱。述曰合也。有二。舉餘。反解。此初。",
    "X19n0352_001:0907c07": "菩薩解具此攝受正法。能除四魔。以小力故。眾魔退",
    "X19n0352_001:0907c08": "散。修自利善根。名為少分。魔皆憂苦。由少攝受正法",
    "X19n0352_001:0907c09": "也。言我不見下。述曰翻解。不見凡夫二乘小善令苦",
    "X19n0352_001:0907c10": "小善也。於牛王中有二。初舉喻。二合法。言又如牛",
    "X19n0352_001:0907c11": "王至勝一切牛。述曰明喻也。然此牛王。有五種相。謂",
    "X19n0352_001:0907c12": "角峯胡歸局。形色嚴麗。諸牛中勝。名曰牛王也。言如",
    "X19n0352_001:0907c13": "是大乘至以廣大故。述曰。一切善根。有三差別。今此",
    "X19n0352_001:0907c14": "攝受善根。勝餘二乘善根。唯舉利他一德。名為少分。",
    "X19n0352_001:0907c15": "何以故耶。大乘以廣大故也。於山王中有二。初舉",
    "X19n0352_001:0907c16": "喻。二二合法也。言又如須彌山王至勝於眾山。述曰。",
    "X19n0352_001:0907c17": "然須彌七重山內。最為殊勝。名為山王也。",
    "X19n0352_001:0907c18": "言如是大眾至以廣大故。述曰。攝受有二。一不捨身",
    "X19n0352_001:0907c19": "命財。謂地前初住菩薩。二捨身命財。復能攝受正法。",
    "X19n0352_001:0907c20": "地上菩薩。故云勝不捨身命財大乘初住菩薩善根。",
    "X19n0352_001:0907c21": "尚不同地上菩薩善根。何況二乘有善。故云何況二",
    "X19n0352_001:0907c22": "乘。所以者何。以大乘廣大故也。問曰。何以要有三種",
    "X19n0352_001:0907c23": "喻耶。答有五解。一云。上文云攝受無量一切佛法攝",
    "X19n0352_001:0907c24": "八萬四千法門也。今力士。即無量也。牛王者。即攝四",
    "X19n0352_001:0908a01": "千也。須彌山王者。謂一切佛法。二云。有三種行。謂離",
    "X19n0352_001:0908a02": "惡。利生。攝善。今力士者。離惡行也。牛王者。利眾生行",
    "X19n0352_001:0908a03": "也。須彌山王者。攝善行也。三云。三乘故。力士。勝聲聞",
    "X19n0352_001:0908a04": "也。牛王者。出緣覺也。山王者。出於七地也。四云。佛有",
    "X19n0352_001:0908a05": "三身故。五因有三惑故。六用有三明故。七能除三毒",
    "X19n0352_001:0908a06": "故。八能修三學故。九能出三居故。十永離三塗故。力",
    "X19n0352_001:0908a07": "士取力勝。牛王取外好勝。山王取體勝。又云。力士喻",
    "X19n0352_001:0908a08": "降魔勝。牛王對二乘勝。山王形地前勝。言是故勝鬘",
    "X19n0352_001:0908a09": "當以攝受至建立眾生。述曰。第二勸學也。於中有二。",
    "X19n0352_001:0908a10": "初明勸勝鬘開演也。二明開演利益。此即初也。然即",
    "X19n0352_001:0908a11": "眾生三種機別。一最下。二中。三。言開士。為下機力士",
    "X19n0352_001:0908a12": "也。言教他者。為中機牛王也。言建立者。為上機山王",
    "X19n0352_001:0908a13": "也。或有眾多三分如所述也。言如是勝鬘至如是大",
    "X19n0352_001:0908a14": "果。述曰。明利益也。與聲聞乘。名為大利。力士。與緣覺",
    "X19n0352_001:0908a15": "果。名為大福。牛王也。與大乘果。名為大果。山王也。更",
    "X19n0352_001:0908a16": "有餘三。准前可解也。",
    "X19n0352_001:0908a17": "言勝鬘我於至不得邊際。述曰。第三引佛自下證也。",
    "X19n0352_001:0908a18": "於中有二。初說難盡。二難功德無邊也。此即初也。佛",
    "X19n0352_001:0908a19": "言。此攝受正法。於多僧劫。說之難盡也。不但說之難",
    "X19n0352_001:0908a20": "窮。功德復無量。何者。言是故勝鬘至無邊功德。述曰。",
    "X19n0352_001:0908a21": "總結明功德無邊也。上來四章明行訖。",
    "X19n0352_001:0908a22": "自下第五明果。於中有二。初明佛勸說。二勝鬘承力",
    "X19n0352_001:0908a23": "正陳也。",
    "X19n0352_001:0908a24": "言佛告勝鬘至攝受正法。述曰。佛加勸說。加有三加。",
    "X19n0352_001:0908b01": "謂身語意。如上具辨。問。上之四章。如來不勸。勝鬘自",
    "X19n0352_001:0908b02": "陳。何故此中佛加勸說耶。答。上之四行。已曾修學。所",
    "X19n0352_001:0908b03": "以自陳。今果雖復通因。今位曾未來修。非己之分。所",
    "X19n0352_001:0908b04": "以須加也。昔開一為三。未明合三為一。勝鬘則為破。",
    "X19n0352_001:0908b05": "念恐其情違於聖教。為此要待佛告。",
    "X19n0352_001:0908b06": "於正說中有二。初勝鬘敬諾歎仰受教。第二承力即",
    "X19n0352_001:0908b07": "說也。言勝鬘白佛至唯然受教。述曰。承佛威力。敬諾",
    "X19n0352_001:0908b08": "於故。故曰唯然也。說中有二。初明出生名曰大乘。二",
    "X19n0352_001:0908b09": "六處下。攝入故名曰大乘門。何以有名二耶。答有二",
    "X19n0352_001:0908b10": "義。一云。若定姓智定皆從大乘中出。名出生名大乘",
    "X19n0352_001:0908b11": "也。二云。若不定種姓及大乘種姓。畢竟還歸大乘。名",
    "X19n0352_001:0908b12": "攝入大乘。二云於不定性中有二義。若始從小教。趣",
    "X19n0352_001:0908b13": "小果時。名出生故名大乘。若已迴心歸大乘時。名曰",
    "X19n0352_001:0908b14": "攝入故。名大乘也。",
    "X19n0352_001:0908b15": "於前明出生名大乘中有三。初總標略舉。二釋所以。",
    "X19n0352_001:0908b16": "三結成也。言即白佛言至是摩訶衍。述曰。略標舉也。",
    "X19n0352_001:0908b17": "今言攝受正法者。即是摩訶衍。摩訶衍者。名大乘故。",
    "X19n0352_001:0908b18": "此名訛。應名摩訶耶那。方語謬名為衍故。於釋中有",
    "X19n0352_001:0908b19": "二。初總。次別。總中有二。初徵。後釋。言何以故。述曰徵",
    "X19n0352_001:0908b20": "也。言摩訶衍至出世間善法。述曰總釋也。何以故者。",
    "X19n0352_001:0908b21": "有何所以。攝受正法。即是摩訶。而能出生三乘等耶。",
    "X19n0352_001:0908b22": "答意云。摩訶衍者是總。總能含別。為是能出三乘等",
    "X19n0352_001:0908b23": "也。於別釋中有二。初出生德。二依生德。出生德亦",
    "X19n0352_001:0908b24": "有二。初舉喻。二合法也。言世尊如阿耨等。述曰舉喻",
    "X19n0352_001:0908c01": "也。言阿耨者。名曰清涼。無諸熱故。此名謬略。應言阿",
    "X19n0352_001:0908c02": "那婆達多池故。此在香山南雪山北。深五十由旬。方",
    "X19n0352_001:0908c03": "亦如是。其岸亦高五十由旬。除非得通人。方能往彼。",
    "X19n0352_001:0908c04": "此池出四大河。南殑伽。北信度。西徙多。東博蒭。作牛",
    "X19n0352_001:0908c05": "頭等。此四出已。各遶池一周。入四方海也。此四河出。",
    "X19n0352_001:0908c06": "至五十由旬。各分為五。四有河。何故此中言八大河",
    "X19n0352_001:0908c07": "耶。答。餘經中四者據本說。復有餘經言二十河。末並",
    "X19n0352_001:0908c08": "合說。此中言八者。說此經。在南面。河分五河。更取餘",
    "X19n0352_001:0908c09": "三方根本。名曰八河。南取末除本。餘取本非末也。言",
    "X19n0352_001:0908c10": "如是摩訶至出世間善法。述曰合法也。可解。問。喻中",
    "X19n0352_001:0908c11": "八河為況。法中但有聲聞等四。如何喻相喻耶。答。法",
    "X19n0352_001:0908c12": "中還有八義。即此四中。俱有因果二義。即名為八義",
    "X19n0352_001:0908c13": "也。言世尊又如至而得生長。述曰。此名依生德。世間",
    "X19n0352_001:0908c14": "一切種子。皆依於地。而得生。而得長也。言如是一切",
    "X19n0352_001:0908c15": "至而得增長。述曰合法也。三乘等種。依大乘而得增",
    "X19n0352_001:0908c16": "長也。言是故世尊至出世間善法。述曰總結有二。",
    "X19n0352_001:0908c17": "初大外無小。小外無大。二世出世亦爾。故得為生為",
    "X19n0352_001:0908c18": "依也。",
    "X19n0352_001:0908c19": "於攝入明一。前中有二。初明因攝入。二明果攝入。前",
    "X19n0352_001:0908c20": "中有二。初總標。二釋所以。言如世尊說至說此六處。",
    "X19n0352_001:0908c21": "述曰此總標也。文有三別。一引佛誠說。二別徵。三別",
    "X19n0352_001:0908c22": "列明說也。此六法中。三義所攝。依四法迹。謂無貪無",
    "X19n0352_001:0908c23": "瞋為戒學迹。正念定學迹。正定慧學迹。戒學但是威",
    "X19n0352_001:0908c24": "儀。不能斷惑。唯有定慧。方能滅除。今此文中。依斷惑",
    "X19n0352_001:0909a01": "次第。先定慧。後說戒學。以定慧二能斷惑修善故。名",
    "X19n0352_001:0909a02": "住名滅。住故善法得生。滅故諸惑皆盡也。前四名所",
    "X19n0352_001:0909a03": "受教法。後二名能受者行法。前四中。前二經法。後二",
    "X19n0352_001:0909a04": "律法。又六法中為三對。初二住滅相當。中二廣略相",
    "X19n0352_001:0909a05": "當。後二始終相當。若此六法。趣聲聞果。即是小乘家",
    "X19n0352_001:0909a06": "近方便。與大為方便。方便大乘也。波羅提木叉者。名",
    "X19n0352_001:0909a07": "為解脫。略本也。毗尼者。名為調伏。廣本也。何以故下",
    "X19n0352_001:0909a08": "釋。釋中有二。初徵。後釋。何以故。謂徵也。釋中有三。釋",
    "X19n0352_001:0909a09": "彼三學。文即為三。言正法住等。述曰解住也。通定慧",
    "X19n0352_001:0909a10": "二學故。言正法滅等。述曰釋滅也。通二學故。言波羅",
    "X19n0352_001:0909a11": "提木叉等。述曰解戒學也。於中有二。初解波羅與毗",
    "X19n0352_001:0909a12": "尼無異。第二明出家受具足。言波羅提木至第一名",
    "X19n0352_001:0909a13": "異。述曰。明無異也。此二廣略有異。而體無殊。同明戒",
    "X19n0352_001:0909a14": "學義故。於解出家受具足中。有三。初正解毗尼即大",
    "X19n0352_001:0909a15": "乘學。二明上所以結歸出家受具足。三引阿羅漢為",
    "X19n0352_001:0909a16": "證明無異。言毗尼者至受具足故。述曰。解毗尼也。於",
    "X19n0352_001:0909a17": "中有二。初標。二釋。釋中有二。初徵。後釋。言毗尼者即",
    "X19n0352_001:0909a18": "大乘學者。標也。明與大乘為方便。畢竟歸本故。何以",
    "X19n0352_001:0909a19": "故者。徵問起也。以依佛出家而受具足者。釋所以也。",
    "X19n0352_001:0909a20": "以三乘學果隨依佛學故出。大乘學也。言是故說大",
    "X19n0352_001:0909a21": "至是受具足。述曰。乘上所以。結為出家受具足也。而",
    "X19n0352_001:0909a22": "雖後起果不同。畢竟是歸大乘故。此六法為大乘說",
    "X19n0352_001:0909a23": "也。有何所以得者知耶。言是故阿羅漢等。答上所以",
    "X19n0352_001:0909a24": "也。第三引阿羅漢為證也。於中有二。初標。二釋。言是",
    "X19n0352_001:0909b01": "故阿羅漢等。述曰標宗也。阿羅漢人。無自能出家。要",
    "X19n0352_001:0909b02": "依佛故。又云。離大乘外。無有羅漢能自出家。要依大",
    "X19n0352_001:0909b03": "乘也。此中既云緣以有麟角喻人亦見佛故。唯有諸",
    "X19n0352_001:0909b04": "佛。自然得戒也。言何以故。述曰釋也。有二。初徵。後釋",
    "X19n0352_001:0909b05": "所以。此即是徵。言阿羅漢依至受具足故。述曰。釋",
    "X19n0352_001:0909b06": "所以也。阿羅漢人。要依如來出家等。故知六法。為大",
    "X19n0352_001:0909b07": "乘故。說究竟歸本故。",
    "X19n0352_001:0909b08": "於第二明果攝入中。有二。初略開二章。二略廣釋上",
    "X19n0352_001:0909b09": "章。言阿羅漢有恐怖。述曰略開二章也。初歸依佛章。",
    "X19n0352_001:0909b10": "以色法未盡有歸。此明心失。二有恐怖章。以對治未",
    "X19n0352_001:0909b11": "滿五住地在有怖。此明行失。由是阿羅漢又須依於",
    "X19n0352_001:0909b12": "佛猶有恐怖。標宗也。下釋中有二。初略釋二章。二阿",
    "X19n0352_001:0909b13": "羅漢得辟支佛下。廣釋二章。略中有二。初言便先釋",
    "X19n0352_001:0909b14": "恐怖章。二何以故世尊依不共依下。釋歸依章。前中",
    "X19n0352_001:0909b15": "有三。初法。次喻。後結。",
    "X19n0352_001:0909b16": "言何以故至怖畏相住。述曰法說。言一切無有。無謂",
    "X19n0352_001:0909b17": "空無。即空觀也。行謂緣空之智。若菩薩依止空智而",
    "X19n0352_001:0909b18": "無怖。其阿羅漢人。依大乘教觀空之智。逐相住故。名",
    "X19n0352_001:0909b19": "怖畏相住。明二乘未修三乘之外對治無明住地之",
    "X19n0352_001:0909b20": "行故。故言無行也。恐怖者。變易生死也。相者。是慧於",
    "X19n0352_001:0909b21": "空住法不解名相也。住者。此二乘利。相者。自智解不",
    "X19n0352_001:0909b22": "滿。住者餘地名住也。若順此方。應云住相。今順西方。",
    "X19n0352_001:0909b23": "故名相住也。言如人執釰欲來害己。述曰喻說。無明",
    "X19n0352_001:0909b24": "為貪應因果相去甲如執。變易生死如釰。已者羅漢。",
    "X19n0352_001:0909c01": "是二乘已修自地名已滿。謂無生死。今為變易生死",
    "X19n0352_001:0909c02": "墮後。故名害己。喻成相也。言是故阿羅至無究竟樂。",
    "X19n0352_001:0909c03": "述曰。明阿羅漢既是恐怖即知無畢竟樂也。",
    "X19n0352_001:0909c04": "言何以故阿羅漢依不求依。述曰。釋歸依章有三。初",
    "X19n0352_001:0909c05": "法。次喻。後結。言依不求依者。不求依。謂如來更無有",
    "X19n0352_001:0909c06": "人能與如來為歸依處故。名不求依。今羅漢依如來",
    "X19n0352_001:0909c07": "得住故。名依不求依。言如眾生無依至則求歸依。述",
    "X19n0352_001:0909c08": "曰喻也。二喻。二乘不能與他為依。如似多生於他無",
    "X19n0352_001:0909c09": "依。一彼無明。二彼生死。故言彼彼。如此眾生有恐怖。",
    "X19n0352_001:0909c10": "便即求依。羅漢既恐。故知求也。言如是阿羅至依於",
    "X19n0352_001:0909c11": "如來。述曰。能成依佛也。",
    "X19n0352_001:0909c12": "於廣釋中有二。初滌有恐怖人。二是故阿羅漢下。正",
    "X19n0352_001:0909c13": "解怖畏歸依。於中有二。從初至無邊不斷如來解怖",
    "X19n0352_001:0909c14": "畏。二如來無有齊限下。廣解歸依。於中有二。初正明",
    "X19n0352_001:0909c15": "怖畏。二世尊彼者所得地下。正明攝入一乘。前中有",
    "X19n0352_001:0909c16": "二。初略明二乘不得菩提。二何以故唯如來下。廣釋。",
    "X19n0352_001:0909c17": "前中有二。初明無菩提。二明無涅槃。",
    "X19n0352_001:0909c18": "言世尊阿羅漢至當有所斷。述曰。明無菩提也。約四",
    "X19n0352_001:0909c19": "智文則有四。然四諦有二。謂有化四聖諦。二無化四",
    "X19n0352_001:0909c20": "聖諦。應唯無分段生。名我生己盡。未離變易生。故名",
    "X19n0352_001:0909c21": "有餘。生法不盡。故有生也。道有二種。謂生空。法空。若",
    "X19n0352_001:0909c22": "唯證生空智。名梵行已立。若未證法空智。名有餘梵",
    "X19n0352_001:0909c23": "行成故不純也。滅有二種。謂有餘等。二云不住處也。",
    "X19n0352_001:0909c24": "若住有餘等二。名所作已辦。若未得不住。名事不究",
    "X19n0352_001:0910a01": "竟故當有所作。集有二種。謂二障也。若唯斷故煩惱",
    "X19n0352_001:0910a02": "障盡。名不受後有。若未斷所知障。名不度彼。故當有",
    "X19n0352_001:0910a03": "所斷也。此上明無菩提也。言以不斷故至槃界遠故。",
    "X19n0352_001:0910a04": "述曰。明無涅槃也。以未斷煩惱。畢竟無有三事大涅",
    "X19n0352_001:0910a05": "槃也。",
    "X19n0352_001:0910a06": "下廣中有二。初廣涅槃。二觀察解脫下。廣菩提。前中",
    "X19n0352_001:0910a07": "人二。文有五對。人二者。如來二乘也。問。直明二乘不",
    "X19n0352_001:0910a08": "得以竟。何須名如來得耶。答有三義。一舉如來得。顯",
    "X19n0352_001:0910a09": "三乘本來不得也。二云舉如來得。顯與二乘為歸依",
    "X19n0352_001:0910a10": "處。五對中。前四明得不得義。第五雙結。前四中有二。",
    "X19n0352_001:0910a11": "初三明行德分別。後一顯斷德分別。前行德中有三。",
    "X19n0352_001:0910a12": "初寬狹。次淺深。後麤細。以四中先明如來得。後明二",
    "X19n0352_001:0910a13": "乘不得。一一句中。皆有四句。初二明如來得。後二明",
    "X19n0352_001:0910a14": "二乘不得。翻前二也。亦有別解。明我生已盡智等現。",
    "X19n0352_001:0910a15": "五對中。前四如次第。一有為無為對。無寬狹對。言何",
    "X19n0352_001:0910a16": "以故唯至是佛方便。述曰。二乘唯得無為。言無涅槃。",
    "X19n0352_001:0910a17": "如來具證。實得涅槃也。然無為中有二。謂真假第二",
    "X19n0352_001:0910a18": "對也。言唯有如來至是佛方便。述曰。假實對。亦名淺",
    "X19n0352_001:0910a19": "深對。如來二種俱有。名有涅槃。二乘唯得是假。名無",
    "X19n0352_001:0910a20": "涅槃。言唯有如來至是佛方便。述曰。第三對。於假擇",
    "X19n0352_001:0910a21": "滅中有二。若聲聞唯得煩惱障假擇滅。若如來具證",
    "X19n0352_001:0910a22": "二障假擇滅。故於如來名得涅槃。麤細對也。言唯有",
    "X19n0352_001:0910a23": "如來至是佛方便。述曰。於假擇滅中有二。謂種習對",
    "X19n0352_001:0910a24": "也。若聲聞唯斷種子。不除習氣。若如來具斷二種。名",
    "X19n0352_001:0910b01": "得涅槃。種習對也。言唯有如來得般涅槃至去涅槃",
    "X19n0352_001:0910b02": "界者。述曰。法身解脫對。若聲聞所斷。唯得名曰解脫",
    "X19n0352_001:0910b03": "身。若如來所得。名曰法身。為三界尊。作四生主。人天",
    "X19n0352_001:0910b04": "敬仰。八部遵持。故說如來實得涅槃。若聲聞是方便",
    "X19n0352_001:0910b05": "也。",
    "X19n0352_001:0910b06": "於廣菩提中有二。初總明聲聞不得四智。二別顯。言",
    "X19n0352_001:0910b07": "阿羅漢至不了義說者。述曰總也。有二。初明如來昔",
    "X19n0352_001:0910b08": "之得四智。亦是大乘。有餘經所說二乘人觀察有得",
    "X19n0352_001:0910b09": "四智。名得蘇息處。已上。以隨他意語。不了義說。方便",
    "X19n0352_001:0910b10": "引導。非真實得。唯佛世尊。名為真得。問曰。化城不得",
    "X19n0352_001:0910b11": "實方便說二。何故羊鹿非實。然則具說三耶。答。涅槃",
    "X19n0352_001:0910b12": "唯果德假真說二。成事有因果別行異。說三車也。",
    "X19n0352_001:0910b13": "於別顯中有四番。我生已盡智等四智。文分為四。即",
    "X19n0352_001:0910b14": "十四智。於盡智無生智中。分為四智。言盡智無生智",
    "X19n0352_001:0910b15": "者。智能斷惑。名之為盡。盡中得智。名為盡智。知彼煩",
    "X19n0352_001:0910b16": "惱當結不生。名無生智。於此二智中。離為四智。緣於",
    "X19n0352_001:0910b17": "生死盡處。名我生已盡。於中離出梵行已立智。云何",
    "X19n0352_001:0910b18": "得知。修斷道意。欲斷生死。生死既盡。我行得立。故盡",
    "X19n0352_001:0910b19": "中離出梵行已立智也。就無生智中。離出所作已辦",
    "X19n0352_001:0910b20": "智。知當無生可愛。名不受後有智。知當無生不斷不",
    "X19n0352_001:0910b21": "復作行。名所作已辦。故知無生智中離出所作已辦",
    "X19n0352_001:0910b22": "智也。又解脫境有四。我生已盡不受後有。緣滅諦生。",
    "X19n0352_001:0910b23": "梵行已立所作已辦。緣道諦生。生明苦諦智中有二。",
    "X19n0352_001:0910b24": "初汎舉道理。二正明未盡智義。前中有二。初問起總",
    "X19n0352_001:0910c01": "徵。二別顯相貌。何以故有二種死者。述曰問起也問。",
    "X19n0352_001:0910c02": "意也有三義。一云。總徵下四云。有何所以。二乘四智",
    "X19n0352_001:0910c03": "俱未圓耶。若據下釋。皆別徵又。此中未必為總。二云。",
    "X19n0352_001:0910c04": "但徵初人。有何所以。我生未盡。是佛不了義說耶。下",
    "X19n0352_001:0910c05": "別顯中有三。初問。次列。後釋。言何等為二者。問也。言",
    "X19n0352_001:0910c06": "謂分段死不思議變易死者。述曰列也。言分段死者",
    "X19n0352_001:0910c07": "謂虗偽眾生者。述曰。此解分段。隨業長短。壽有齊限。",
    "X19n0352_001:0910c08": "一期各別。名為分段。段即分故。生死即分段。俱持業",
    "X19n0352_001:0910c09": "也。謂虗偽者。既處三界。因果俱漏。名曰虗偽也。言不",
    "X19n0352_001:0910c10": "思議變易至無上菩提者。述曰。妙用難測。名不思議。",
    "X19n0352_001:0910c11": "改後轉本形。名為變易。有三種得。謂阿羅漢辟支佛",
    "X19n0352_001:0910c12": "大力菩薩意生身。乃至涅槃。常受此身。於中不斷。今",
    "X19n0352_001:0910c13": "言生者非也。既不辨體。何得言生耶。今解。三種意成",
    "X19n0352_001:0910c14": "身。但轉本形。非新生故。問。此中欲明我生已盡。何故",
    "X19n0352_001:0910c15": "乃言二種死耶。答。此中據實。相生非死。以約無常相",
    "X19n0352_001:0910c16": "行。應說生死二名。但以生者仰觀。死者厭觀。今約厭",
    "X19n0352_001:0910c17": "觀。但言二種死故。問。三舉死明知生。今何故乃明梵",
    "X19n0352_001:0910c18": "行已立等三耶。答。實唯明我生已盡。不欲明後三。乘",
    "X19n0352_001:0910c19": "義相連故舉。為成初一。故總明也。",
    "X19n0352_001:0910c20": "二正明我生已盡。於中有二。初明四智相。二結歸我",
    "X19n0352_001:0910c21": "生已盡也。前中有四。四謂四諦。言二種死中至我生",
    "X19n0352_001:0910c22": "已盡者。述曰。明離分段生死。名生已盡。不無變易。名",
    "X19n0352_001:0910c23": "不了義也。言得有餘果證故說梵行已立者。述曰明",
    "X19n0352_001:0910c24": "滅智也。唯證有無二依。名梵行已立。梵者淨也。即真",
    "X19n0352_001:0911a01": "如故。行謂因也。言凡夫人天至說所作已辦者。述曰。",
    "X19n0352_001:0911a02": "明道諦智。凡夫人天。但依伏不斷。道智不得。三果四",
    "X19n0352_001:0911a03": "向名七。唯能斷惑。所作未辦。唯阿羅漢。能除虗偽煩",
    "X19n0352_001:0911a04": "惱盡。名所作已辦也。言阿羅漢至謂不受後有者。述",
    "X19n0352_001:0911a05": "曰。明集諦智也。既斷煩惱障。發因俱無。名不受後有",
    "X19n0352_001:0911a06": "也。上別明四智訖。自下第二結歸第一苦諦智也。言",
    "X19n0352_001:0911a07": "非盡一切煩惱至故說不受後有者。述曰。上來雖舉",
    "X19n0352_001:0911a08": "餘三。意明第一我生已盡也。",
    "X19n0352_001:0911a09": "於釋梵行已立中。文有二。初總舉明障不斷。二別顯",
    "X19n0352_001:0911a10": "差別。言何以故至所不能斷者。述曰總也。此文中。翻",
    "X19n0352_001:0911a11": "譯者謬。不受。言煩惱非二乘斷。通三乘故。應言有障",
    "X19n0352_001:0911a12": "非二乘斷。不障二乘故。別顯差別中有二。一別明四",
    "X19n0352_001:0911a13": "住地。二明無明住地。前中有二。初標宗有二。第二別",
    "X19n0352_001:0911a14": "解二種。前中有三。初標顯形。第二徵。三列也。言煩惱",
    "X19n0352_001:0911a15": "有二種。述曰舉數也。言何等為二者。述曰問起二也。",
    "X19n0352_001:0911a16": "言謂住地煩惱及起煩惱。述曰列名也。下別解中有",
    "X19n0352_001:0911a17": "二。初解住地煩惱。明有四種。第二乘前解起煩惱。前",
    "X19n0352_001:0911a18": "中有三。初滅住名四。二徵有四。三釋其四。言住地有",
    "X19n0352_001:0911a19": "四種者。述曰。舉數名也。住者是現行居止之處。名地",
    "X19n0352_001:0911a20": "種子能生上心之義。喻地。能生萬物。種子亦然也。言",
    "X19n0352_001:0911a21": "何等為四者。述曰問起也。言謂見一處至方名有住",
    "X19n0352_001:0911a22": "地者。述曰列名也。古來大德解云。三界諸見。名一處",
    "X19n0352_001:0911a23": "住。三界中無明。名無明住地。欲界除見無明。名為欲",
    "X19n0352_001:0911a24": "愛。上二界并除無明見。名色愛之有愛住地。今基法",
    "X19n0352_001:0911b01": "師云不然。若三界無明。名無明住地者。即應三乘同",
    "X19n0352_001:0911b02": "斷。如何乃言唯有如來涅槃智之所能斷耶。以此准",
    "X19n0352_001:0911b03": "知前解未可。然障有二。謂煩惱所知。所知無明是勝。",
    "X19n0352_001:0911b04": "總立名無明住地。煩惱障中。分成見修。見道。以見為",
    "X19n0352_001:0911b05": "首。發業迷理是增。以一時斷。但是分別。總立名見一",
    "X19n0352_001:0911b06": "處住地。修道。迷別事生。斷復前後。復要須數。宜為此",
    "X19n0352_001:0911b07": "約界。分成三種。欲色二界。自界得名。無色恐執為無。",
    "X19n0352_001:0911b08": "顯是三有。破外道計為涅槃。為名有愛。非是無也。",
    "X19n0352_001:0911b09": "於第二乘前解起煩惱障中。有二。初牒前四住地能",
    "X19n0352_001:0911b10": "生起煩惱。生起下文。辨自住地功能。二此解起義。言",
    "X19n0352_001:0911b11": "此四住地生一切起煩惱者。述曰。釋四功能能俱能",
    "X19n0352_001:0911b12": "生起一切煩惱也。言起者剎那心剎那相應者。述曰",
    "X19n0352_001:0911b13": "正解也。起者現行義也。不起即已起。即與心相應名",
    "X19n0352_001:0911b14": "起。煩惱起已。纏遶其心。亦名為纏也。上總解四住地",
    "X19n0352_001:0911b15": "訖。",
    "X19n0352_001:0911b16": "解無明住地中。有二。初總標。二別顯義。言世尊心不",
    "X19n0352_001:0911b17": "相應無始無明住地者。述曰總標也。問。何故顯此所",
    "X19n0352_001:0911b18": "知障。名心不相應耶。答。所知障。唯約種子為論。故言",
    "X19n0352_001:0911b19": "心不相應。若據現行。名相應故。餘四住地。即云起故",
    "X19n0352_001:0911b20": "也。於別顯中。有四。初明數多。二為大。三辨依。四結前。",
    "X19n0352_001:0911b21": "言世尊此四住地力至所不能及者。述曰。數多少也。",
    "X19n0352_001:0911b22": "但有人執。必法執。法執有時。未必人執。所以為少。法",
    "X19n0352_001:0911b23": "執為是多。故云所不能及也。明力中有三。初標法明",
    "X19n0352_001:0911b24": "力大。二舉喻成力大。三結喻顯力大。言世尊如是無",
    "X19n0352_001:0911c01": "明住地力至最大。述曰。標力實大。四住之中。不能大",
    "X19n0352_001:0911c02": "故。言譬如惡魔波旬至自在殊勝者。述曰喻也。諸天",
    "X19n0352_001:0911c03": "雖無量類。然天魔。色力壽命眷屬眾具。相勝除天。名",
    "X19n0352_001:0911c04": "為勝也。言如是無明住地力至其力最勝者。述曰合",
    "X19n0352_001:0911c05": "法也。可解。言恒沙等數至久住者。述曰。第三明依也。",
    "X19n0352_001:0911c06": "然與自現行為依。復能具四住等。為所依義也。言阿",
    "X19n0352_001:0911c07": "羅漢至最為大力者。述曰。第四總結。唯有如來能斷。",
    "X19n0352_001:0911c08": "二乘不除。故知無明。其力極大也。",
    "X19n0352_001:0911c10": "勝鬘經述記卷上"
}