{
    "X51n0823_001:0145a03": "重刻成唯識論自攷錄序",
    "X51n0823_001:0145a05": "三界唯心。萬法唯識。此性相二宗所由立也。說者謂。",
    "X51n0823_001:0145a06": "一心真如。故號性宗。八識生滅。故稱相宗。獨不曰心",
    "X51n0823_001:0145a07": "有真心妄心。識有真識妄識乎。馬鳴依一心造起信",
    "X51n0823_001:0145a08": "論。立真如生滅二門。生滅何嘗離真心別有體也。天",
    "X51n0823_001:0145a09": "親依八識造三十頌。明真如即識實性與一切法不",
    "X51n0823_001:0145a10": "一不異。真如何嘗離妄識別有相也。龍樹中論指因",
    "X51n0823_001:0145a11": "緣生法即空假中。是生滅外無真如。楞伽云。心意識",
    "X51n0823_001:0145a12": "八種。俗故相有別。真故相無別。相所相無故。是真如",
    "X51n0823_001:0145a13": "生滅非一異。而護法菩薩於識論中。最出手眼。直云",
    "X51n0823_001:0145a14": "為遣妄執心心所外實有境故。說唯有識。若執唯識",
    "X51n0823_001:0145a15": "真實有者。如執外境。亦是法執。噫苟得此意。何至分",
    "X51n0823_001:0145a16": "河飲水哉。嘗論之。性隨相轉。何性不相。設不徧達諸",
    "X51n0823_001:0145a17": "相無量差別。安知玅性具足如斯染淨功能。相本性",
    "X51n0823_001:0145a18": "融。何相不性。設不深知一性圓頓滿足。安知諸相無",
    "X51n0823_001:0145a19": "非事事無礙法界。故台宗劇談實相。必約百界千如。",
    "X51n0823_001:0145a20": "夫五位百法獨非百界千如之性相邪。百界千如無",
    "X51n0823_001:0145a21": "非實相。五位百法獨非實相邪。若不分別五位百法",
    "X51n0823_001:0145a22": "真俗假實種現差別種種不同。則所云點如明相。迤",
    "X51n0823_001:0145a23": "邐不同。一假一切假者。不幾儱侗邪。護法尅論心心",
    "X51n0823_001:0145a24": "所法各具四分。夫相分各各不同可也。見分可一向",
    "X51n0823_001:0145b01": "不同邪。即見分各各不同可也。自證分證自證分可",
    "X51n0823_001:0145b02": "一向不同邪。若使一向不同。則心王八心所五十一。",
    "X51n0823_001:0145b03": "將一人果有五十九自證證自證分。抗然角立。互不",
    "X51n0823_001:0145b04": "相知。不幾割裂紛糅邪。然使心王心所惟同一自證",
    "X51n0823_001:0145b05": "證自證分。又安得云心心所法各皆四分所成。不幾",
    "X51n0823_001:0145b06": "墮用別體同之執邪。更就相分論之。且如拈一莖華。",
    "X51n0823_001:0145b07": "此華本質。如來大圓鏡智之相分也。佛眼所見。華成",
    "X51n0823_001:0145b08": "所作智之相分也。佛智所知。華玅觀察智之相分也。",
    "X51n0823_001:0145b09": "此三為一為異。若定異。何處別有三華。若定一。佛眼",
    "X51n0823_001:0145b10": "不視時。但滅成所作智相分。餘二仍在。佛智不緣時。",
    "X51n0823_001:0145b11": "但滅玅觀察智相分。本質仍在。又眼見華時。有眼識",
    "X51n0823_001:0145b12": "相分。聞華香嘗華味覺華觸。各有鼻舌身識相分。佛",
    "X51n0823_001:0145b13": "一人既爾。迦葉復有三華四微。百萬人天各各皆有",
    "X51n0823_001:0145b14": "三華四微。如是無量三華四微。同在一處。似如一鏡。",
    "X51n0823_001:0145b15": "不雜不亂。無二無別於百萬人天中。隨拈一人相分",
    "X51n0823_001:0145b16": "時。必攝一切諸人相分。於眼等識中。隨沾一識相分",
    "X51n0823_001:0145b17": "時。必攝餘諸識相分。重重無盡。無盡重重。是可思議",
    "X51n0823_001:0145b18": "邪。不可思議邪。一華既爾。物物皆然。色塵既爾。六塵",
    "X51n0823_001:0145b19": "皆然。相分有質尚爾。見分寧獨不然。見分通三量尚",
    "X51n0823_001:0145b20": "爾。自證證自證分唯現量。豈反不然。後世弘相宗者。",
    "X51n0823_001:0145b21": "何為自設藩域。曾弗一深思也。是故習性不習相。未",
    "X51n0823_001:0145b22": "有不瞞盰者。習相不習性。未有不膠滯者。唯南嶽思",
    "X51n0823_001:0145b23": "大禪師大乘止觀一書。出識論未來前。具闡性相幽",
    "X51n0823_001:0145b24": "秘。蓋深證無師智耳。厥後欲明心要。須藉文言。當知",
    "X51n0823_001:0145c01": "成唯識論大禆性學。惜慈恩沒。疏復失傳。僅散現大",
    "X51n0823_001:0145c02": "鈔宗鏡諸書。及開蒙二卷稍存線索。國初以來竟成",
    "X51n0823_001:0145c03": "絕學。萬曆初年。紫柏大師接寂音之道。盛讚此宗。爰",
    "X51n0823_001:0145c04": "有俗詮證義集解諸書。而紹法師音義為長。音義未",
    "X51n0823_001:0145c05": "全。故不流通。基法主續補成疏。亦頗簡要。慧法主謂",
    "X51n0823_001:0145c06": "疏多譌。復出此自考錄。予謂此宗至方而至圓。至[〡*賾]",
    "X51n0823_001:0145c07": "而不亂。至深細而非幻罔。至詳明而有綱要。設非玅",
    "X51n0823_001:0145c08": "悟。莫窮底裏。諸家著述。固未立極。亦各擅所長。苟因",
    "X51n0823_001:0145c09": "是而求之。深造自得。觸著性相源頭。不離只今現前",
    "X51n0823_001:0145c10": "一念。則知三乘十二分教皆吾心識註脚。與馬鳴天",
    "X51n0823_001:0145c11": "親。同一鼻孔出氣。何竢予言而知深淺得失也。",
    "X51n0823_001:0145c17": "成唯識論自攷錄序",
    "X51n0823_001:0145c19": "相宗一教。茅塞有年。蓋耽靜者流[利-禾+((羊-三+日)/木)]。西來不立文字",
    "X51n0823_001:0145c20": "之語。謂撥除名相。便可直證菩提。於相違差別義。全",
    "X51n0823_001:0145c21": "無智眼。試思。楞伽四卷是誰携來此土。世界中種種",
    "X51n0823_001:0145c22": "名相。何者不攝。彼經云。略說有三種。廣說有八相。曰",
    "X51n0823_001:0145c23": "三。曰八。離識之外。更指何物。我聞如是。而於唯識論。",
    "X51n0823_001:0145c24": "可置弗講耶。邇時勝義上人。善根居士。藉此為究竟",
    "X51n0823_001:0146a01": "資糧者不乏。然能通其義而箋釋之者。僅僅數家。高",
    "X51n0823_001:0146a02": "原俗詮之出最先。不無異同之議。一兩之集解。王太",
    "X51n0823_001:0146a03": "史之證義。精覈詳贍。超俗詮。而上覽者自知。紹覺之",
    "X51n0823_001:0146a04": "音義。絕筆於第八卷。手澤具存。惜非完璧。然光輝之",
    "X51n0823_001:0146a05": "缺月。固賢於朦朧之全月。會須廣布原本以惠後來。",
    "X51n0823_001:0146a06": "靈源慧師自攷錄之出最晚。而義最豐而旨最正。洵",
    "X51n0823_001:0146a07": "哉其盡善矣。蓋論師之疏決文言。猶工師之造機關。",
    "X51n0823_001:0146a08": "木人脉絡。節腠張減。毫髮不得。不爾。便犯受一塵捨",
    "X51n0823_001:0146a09": "一法之過。識論揉於奘師。而比量即立於奘師。以奘",
    "X51n0823_001:0146a10": "師所立之量。證奘師所揉之論。三支圓滿。毋漏毋濫。",
    "X51n0823_001:0146a11": "方稱合轍。他家或不盡爾。而慧師獨冥契斯理。故曰",
    "X51n0823_001:0146a12": "洵哉其盡善也。蓋師受紹公衣鉢之傳。如領長者家",
    "X51n0823_001:0146a13": "業全而有之。已復駐鍚燕都。披閱大藏。凡涉相教。輙",
    "X51n0823_001:0146a14": "鏤心板。先後研究三十餘年。故能弘宣佛音。等仰完",
    "X51n0823_001:0146a15": "器。付囑學眾。類瀉異瓶。斯豈易易哉。斯豈易易哉。余",
    "X51n0823_001:0146a16": "於此道。茫如望洋。未測涯涘。而沾沾嚮往。不啻屠門",
    "X51n0823_001:0146a17": "之嚼。展是錄也。如入大官厨。嘗一臠而知為異味。[(厂@((既-旡)-日+口))*頁]",
    "X51n0823_001:0146a18": "自攷第自利而止。若曰利他。非梓弗永。會海幢卓居",
    "X51n0823_001:0146a19": "士。先獲我心。蠲金而付剞劂氏。從茲習唯識者。執此",
    "X51n0823_001:0146a20": "為指南。不至入稠林而墮惡塹。其功德豈小補耶。",
    "X51n0823_001:0146a21": "崇禎戊辰嘉平月之望瓶城居士閔夢得題",
    "X51n0823_001:0146b06": "成唯識論自攷錄序",
    "X51n0823_001:0146b08": "萬法雖賾。不離能變。能變維何。識而已矣。識與心異",
    "X51n0823_001:0146b09": "乎。生滅不生滅。和合一異。葢難言之。然三藏浩浩海",
    "X51n0823_001:0146b10": "也。七為其浪。而八王五十一所。各有二角一頭。從自",
    "X51n0823_001:0146b11": "證體。起相見用。則各以能緣託彼質。變自相為所緣。",
    "X51n0823_001:0146b12": "蒲萄暎色。卷荷暎聲。皆非能變外實有。凡小外萬法。",
    "X51n0823_001:0146b13": "以徧計執。昧圓成實。不悟依他。緣生無性。全妄即真。",
    "X51n0823_001:0146b14": "此經論大綱。性相合轍。而學者岐之。飲水分河。嘻亦",
    "X51n0823_001:0146b15": "太甚矣。成唯識論號曰相宗。然如來入楞伽解深密",
    "X51n0823_001:0146b16": "等。諸大乘修多羅。其濫觴也。婆藪盤豆始陷小乘。計",
    "X51n0823_001:0146b17": "心外有法。阿僧迦患之。為禮足。內苑而有瑜伽師地",
    "X51n0823_001:0146b18": "百卷之論。唯識大義始暢。婆藪盤豆悔於厥心。遂束",
    "X51n0823_001:0146b19": "以妙伽陀三十。而句身約矣。親勝火辯護法難陀十",
    "X51n0823_001:0146b20": "師。競加箋釋。人私十卷。靡定一尊。唐奘師西學五天。",
    "X51n0823_001:0146b21": "應護法遙記。取十論折衷之。摘其頷珠。辭其鱗爪。又",
    "X51n0823_001:0146b22": "束百以十。而十師之說。如出一人。糅眾香為丸。貫雜",
    "X51n0823_001:0146b23": "華成鬘。則今所宗成唯識論是也。靈松東指真丹。始",
    "X51n0823_001:0146b24": "有相宗之學。而慈恩一鉢。鼎峙天台賢首間。後不數",
    "X51n0823_001:0146c01": "傳。寢以微滅。開蒙一卷。魯靈光獨存。唐宋諸名家。盡",
    "X51n0823_001:0146c02": "化子虗。烏有學者。遂滋異說。如前七為第八。見分本",
    "X51n0823_001:0146c03": "質名緣。相分名所緣。相質合名所緣緣。世間人一倍",
    "X51n0823_001:0146c04": "瞻視。而不知其自[(?*(口/ㄆ))/皿]于唯識之旨。當今此事。不得不",
    "X51n0823_001:0146c05": "推我雲棲座下紹覺法師。而靈源獨得其傳。靈源師",
    "X51n0823_001:0146c06": "者。勾餘仕族。年未壯室。以優婆塞。入土橋覺師二十",
    "X51n0823_001:0146c07": "年。口輪未嘗停轉。源師入耳輒服膺。朝往暮歸。中途",
    "X51n0823_001:0146c08": "尋記其師說。必如昔人所稱。分水瀉瓶而後已。故師",
    "X51n0823_001:0146c09": "歿又幾二十年。其所傳習。獨不謬海昌。刻唯識疏。則",
    "X51n0823_001:0146c10": "辯音師補。潤覺師所為。唯識音義八卷者。以行心亦",
    "X51n0823_001:0146c11": "良苦。然大非覺師之舊矣。及門新伊玄箸諸師。每相",
    "X51n0823_001:0146c12": "顧太息。會源師游京師。未唱善來。輒以師說。教北方",
    "X51n0823_001:0146c13": "之學者。踞猊背點。石頭人益知欽其所自。一日見海",
    "X51n0823_001:0146c14": "昌疏。翩然曳杖履南旋。與誰昔同聞之士相論議。亦",
    "X51n0823_001:0146c15": "復互有失得。懼久而漸訛。師說殆將湮泯。于是獨走",
    "X51n0823_001:0146c16": "黃鶴山。發簏中故書。且讀且講且錄。尊其所聞。不敢",
    "X51n0823_001:0146c17": "一字謬戾於師說。結制三月。藁成。題以自攷。謙不敢",
    "X51n0823_001:0146c18": "居述作。仍納之簏中。挈游京師。誰昔同聞之士咸謂。",
    "X51n0823_001:0146c19": "覺師再出一披。其牘不啻覺師坐土橋與諸名雋揮",
    "X51n0823_001:0146c20": "麈尾時也。璸溝猶瞀儒妄意涅槃煑蔗之味。游先大",
    "X51n0823_001:0146c21": "師門。于覺師未嘗為役。而心嚮[遄-而+王]之。得見源師。以為",
    "X51n0823_001:0146c22": "猶見覺師矣。今年夏五。蓮居請登覺師座。以口輪代",
    "X51n0823_001:0146c23": "轉。余往聽焉。神觀高凝。辯才遐暢。土橋之聲。于是乎",
    "X51n0823_001:0146c24": "大振。謂非軍持灌口者能乎行。且擐師首左臂。為慈",
    "X51n0823_001:0147a01": "恩續一燈。而學士麋集。謀公其自攷者。源師不獲自",
    "X51n0823_001:0147a02": "閟。適棲水海幢卓居士來。一見傾槖。為剞劂之。費歷",
    "X51n0823_001:0147a03": "四三月而成。居士今之玄鑑也。留心訂讐。日與一二",
    "X51n0823_001:0147a04": "學人。析疑送難。豈獨以布金剞劂足多乎哉。嗚呼世",
    "X51n0823_001:0147a05": "之潛心法王者多矣。每至此宗。則望崖而返。富才羨",
    "X51n0823_001:0147a06": "智之士。又往往不得其傳。訛謬滋甚。魯真齊贋。孰與",
    "X51n0823_001:0147a07": "辨之。吾願師盡刊當世所為異說者。庶無負戒賢忍",
    "X51n0823_001:0147a08": "死。待奘師之意。不獨為土橋吐氣沾沾號一先生可",
    "X51n0823_001:0147a09": "也。",
    "X51n0823_001:0147a10": "崇禎元年戊辰雪夜雲棲學菩薩戒弟子大璸顧若",
    "X51n0823_001:0147a11": "羣合十和南書于湖上瑪瑙寺之精舍",
    "X51n0823_001:0147a17": "成唯識論自攷錄緣起",
    "X51n0823_001:0147a19": "重言十七。所以借重先哲之言。以發己之聞見也。余",
    "X51n0823_001:0147a20": "生三十之年。尚不知有古先聖道。偶一日步蓮居。入",
    "X51n0823_001:0147a21": "先師講室得聞觀。經上品上生章。一歷耳根。即為踊",
    "X51n0823_001:0147a22": "躍。慶佛法中有如斯之津梁。胡自甘陸沈也耶。次日",
    "X51n0823_001:0147a23": "復往。如是日。復一日。雖祁寒溽暑不輟。立雪味道。積",
    "X51n0823_001:0147a24": "十餘載。無虗日。無間時。師嘗嘉我之志。愍我之勤。縱",
    "X51n0823_001:0147b01": "雲集握麈之久。師必問慧至不慧至。而後陞座。如是",
    "X51n0823_001:0147b02": "率以為常。三際敷揚。二時慈注。性相台宗一一傳習。",
    "X51n0823_001:0147b03": "尤慨台相兩宗久沒其傳矢心。必得其旨焉。第恨神",
    "X51n0823_001:0147b04": "根暗鈍。非惟聞者。未及致精。猶懼久而缺漏。以故誦",
    "X51n0823_001:0147b05": "習師說。朝夕乾惕。向者俗緣所牽。留金臺二十載。雖",
    "X51n0823_001:0147b06": "歷塵闤。未嘗不以方策自隨。間臨講肆。凡涉相宗。輙",
    "X51n0823_001:0147b07": "多異說。皆緣相質不明法指心外。良可太息。近代即",
    "X51n0823_001:0147b08": "有註釋。諸家同異。初無準的。或云。相分為所緣。本質",
    "X51n0823_001:0147b09": "為緣。相質合說。名所緣緣。或云。根本智挾帶真如而",
    "X51n0823_001:0147b10": "緣。為親所緣緣。有漏心心所及無漏後得智見分緣",
    "X51n0823_001:0147b11": "境變相。而緣不簡有質無質。皆是變帶相狀。為疎所",
    "X51n0823_001:0147b12": "緣緣。或以前七識為第八見分。或云。七大中見識為",
    "X51n0823_001:0147b13": "第八見分。或言真如為性境。或以四緣配八識。或以",
    "X51n0823_001:0147b14": "三自性配八識。又以四分配八識。又以四分配三自",
    "X51n0823_001:0147b15": "性等。此皆難憑也。吾先師音義八卷。惜乎不獲全璧。",
    "X51n0823_001:0147b16": "門人辯音補輯成。疏刻之海昌。始余獲本喜。若復聆",
    "X51n0823_001:0147b17": "師說。讀未卒業。義或缺如。今昔有異。指眎同聞。悉知",
    "X51n0823_001:0147b18": "其有披襟處。且如釋三有為之有為相。能所倒置。前",
    "X51n0823_001:0147b19": "後文自矛盾。又如東西各有一柱。東柱承光西柱發",
    "X51n0823_001:0147b20": "影之類。其謬稍多。諸方咸目蓮居為正學。所論著固。",
    "X51n0823_001:0147b21": "若是乎。此疏實非字字出先師筆也。嗚呼同聽者尚",
    "X51n0823_001:0147b22": "自。異聞異稟者豈能共旨。今年春。余歸自京邑。寄錫",
    "X51n0823_001:0147b23": "龍居。新伊一相兩兄約余。同訂一準。則為後學之指",
    "X51n0823_001:0147b24": "南。暨諸法友亦欲余宣演所習。自惟年耄智昏。堅以",
    "X51n0823_001:0147c01": "疎漏為辭。不獲已。於一夏中。且講且錄。講錄並訖。麤",
    "X51n0823_001:0147c02": "分章節。詞鄙義疎。不搆虗文。以葢義不列繁科。以適",
    "X51n0823_001:0147c03": "時不廣引旁。而害正不騁己是。而病人惟事記。昔訂",
    "X51n0823_001:0147c04": "今用。備末年尋討。命名自攷錄。非敢舉似大方也。惴",
    "X51n0823_001:0147c05": "惴添足之誚是懼。豈爝火與二曜爭明哉。錄成閣筆",
    "X51n0823_001:0147c06": "為紀始末云爾。",
    "X51n0823_001:0147c07": "旹",
    "X51n0823_001:0147c08": "天啟丙寅重九日大惠識",
    "X51n0823_001:0148a03": "成唯識論自攷卷第一",
    "X51n0823_001:0148a05": "明武林蓮居弟子　大惠　錄",
    "X51n0823_001:0148a06": "成唯識論者。廼標宗會旨摧邪顯正之說也。明諸",
    "X51n0823_001:0148a07": "佛權實二智。開契經勸誡二門。立諸法真俗二諦。",
    "X51n0823_001:0148a08": "成菩薩自他二益。示行人邪正二解。破眾生我法",
    "X51n0823_001:0148a09": "二執。轉煩惱所知二障。證菩提涅槃二果。題中四",
    "X51n0823_001:0148a10": "字。通別合稱。言異眾典故云別。名與他同故云通。",
    "X51n0823_001:0148a11": "二題皆具教行理三。茲不繁述。就別題中。成。謂能",
    "X51n0823_001:0148a12": "成立法。略則宗因喻三支。廣有八種。一立宗。二辨",
    "X51n0823_001:0148a13": "因。三引喻。四同類。五異類。六比量。七現量。八正教",
    "X51n0823_001:0148a14": "量。要而言之。即安立義。謂安布言教。成立義理也。",
    "X51n0823_001:0148a15": "唯識。謂所成立義。即真俗二諦之理。然此二字。若",
    "X51n0823_001:0148a16": "離釋者。唯。謂獨一之稱。此外無餘。略有三義。一者",
    "X51n0823_001:0148a17": "簡持義。簡去徧計所執虗妄我法。任持依他圓成",
    "X51n0823_001:0148a18": "二性。此以理簡情故言唯。二者決定義。決無離心",
    "X51n0823_001:0148a19": "之境。定有具境之心。此約心簡境故言唯。三顯勝",
    "X51n0823_001:0148a20": "義。五位百法。一心變影故。二心自體故。三心相應",
    "X51n0823_001:0148a21": "故。四心分位故。五心實性故。五中唯心顯著。為主。",
    "X51n0823_001:0148a22": "能變。勝餘法故。此則舉識該餘故言唯。識。謂了別。",
    "X51n0823_001:0148a23": "眼等諸識各各皆能了別自分所緣境故。若合釋",
    "X51n0823_001:0148a24": "者。以唯言遮境非有。識言表心不無。心有境無。故",
    "X51n0823_001:0148b01": "名唯識。諸教所明唯識。不出十界依正。略則凡聖",
    "X51n0823_001:0148b02": "因果四位。一約凡顯唯識。如一恒河。六道各見不",
    "X51n0823_001:0148b03": "同。經云。鬼旁生人天。各隨其所應。等事心異故。許",
    "X51n0823_001:0148b04": "義非真實。境若是實。不應異見。故云唯識。二約聖",
    "X51n0823_001:0148b05": "顯唯識。如二乘人修九想等觀。隨觀一境。眾相現",
    "X51n0823_001:0148b06": "前。頌云。心意識所緣。皆非離自性。故我說一切。唯",
    "X51n0823_001:0148b07": "有識無餘。境若是實。寧隨心轉。故云唯識。三約因",
    "X51n0823_001:0148b08": "顯唯識。依定自在。心境雙寂。隨欲轉變。地等皆成。",
    "X51n0823_001:0148b09": "如頌云。菩薩於定位。觀影唯是心。義想既滅除。審",
    "X51n0823_001:0148b10": "觀唯自想。境若是實。何容隱顯。故云唯識。四約果",
    "X51n0823_001:0148b11": "顯唯識。大圓鏡智。諸處境識皆於中現。如莊嚴頌",
    "X51n0823_001:0148b12": "云。如來無垢識。是淨無漏界。解脫一切障。圓鏡智",
    "X51n0823_001:0148b13": "相應。萬境森羅。豈離鏡智。故云唯識。通題論者。較",
    "X51n0823_001:0148b14": "言旨歸。審明要會。評量本頌意趣。決了唯識宗旨。",
    "X51n0823_001:0148b15": "聖人設教垂範。無越三種方便。破法方便。袪遣餘",
    "X51n0823_001:0148b16": "乘外道情計心外我法故。立法方便。成就三種能",
    "X51n0823_001:0148b17": "變唯識性相故。饒益有情方便。令諸眾生修行斷",
    "X51n0823_001:0148b18": "障歷位證果故。論有宗。釋。本。末。今者是宗非釋。是",
    "X51n0823_001:0148b19": "末非本。此之四字。能所合標。通別兼舉。是故云也。",
    "X51n0823_001:0148b20": "護法等薩薩造",
    "X51n0823_001:0148b21": "按佛滅後九百年中。世親菩薩以慈氏瑜伽論文",
    "X51n0823_001:0148b22": "浩瀚深淵。是以提挈綱維。作唯識三十頌。同時有",
    "X51n0823_001:0148b23": "親勝火辨二師造釋。各有十卷。千一百年。繼有護",
    "X51n0823_001:0148b24": "法。安慧。陳那。德慧。難陀。淨月。勝友。智月。八師。相次",
    "X51n0823_001:0148c01": "造釋。亦各十卷。故卷有百。慈恩基師以十師制作。",
    "X51n0823_001:0148c02": "旨殊見異。稟者無依。固請奘師揉成今之十卷。然",
    "X51n0823_001:0148c03": "而文多影略。所尚者以護法為司南。故先標首。諸",
    "X51n0823_001:0148c04": "師等之。菩薩略梵語。具云菩提質諦薩埵。此云覺",
    "X51n0823_001:0148c05": "有情。稟受大乘教法。深達唯識理趣。名自覺之有",
    "X51n0823_001:0148c06": "情。以斯道覺斯民。名覺他有情。具斯二利。故稱菩",
    "X51n0823_001:0148c07": "薩。造者。如法相解。如法相說。稱理建言。故云造也。",
    "X51n0823_001:0148c08": "唐三藏法師玄奘奉詔譯",
    "X51n0823_001:0148c09": "唐。代名。三藏。謂經律論。正法自任。弘辯導他。名曰",
    "X51n0823_001:0148c10": "法師。玄奘者。大師之諱。譯者猶言易也。以唐易梵。",
    "X51n0823_001:0148c11": "以顯了義代未顯了義故。",
    "X51n0823_001:0148c12": "△論文大分有三。初宗前敬敘分。次依教廣成分。",
    "X51n0823_001:0148c13": "後釋結施願分。義當序正流通三段。初序中。先一",
    "X51n0823_001:0148c14": "偈歸敬述意。次申造論緣起。先歸敬述意。",
    "X51n0823_001:0148c15": "稽首唯識性滿分清淨者我今釋彼說利樂諸有情。",
    "X51n0823_001:0148c16": "初稽首二句。歸敬請加。稽首二字。總攝能歸三業。",
    "X51n0823_001:0148c17": "既身儀端莊。口必讚嘆。意必虔謹。一非一。舉一必",
    "X51n0823_001:0148c18": "攝三。唯識等八字。即所歸三寶。唯識性。即法寶。有",
    "X51n0823_001:0148c19": "二義。一謂徧計所遣清淨。即世俗唯識相。二謂圓",
    "X51n0823_001:0148c20": "成所證清淨。即勝義唯識性。性勝相劣。舉性該之。",
    "X51n0823_001:0148c21": "又三十頌中。初釋唯識相。次顯唯識性。後明唯識",
    "X51n0823_001:0148c22": "位。舉中以攝初後。總以一部為所歸也。滿分清淨",
    "X51n0823_001:0148c23": "者。即佛僧二寶。佛是究竟果人。十障究盡。二死永",
    "X51n0823_001:0148c24": "捐。如蓮華開。睡夢覺。名滿清淨者。三乘因位。於二",
    "X51n0823_001:0149a01": "障中斷未窮源。名分清淨者。雖別言三。三非三。言",
    "X51n0823_001:0149a02": "三體即一。豈唯三一圓融。亦復能所不二。能歸之",
    "X51n0823_001:0149a03": "外無別所歸。方成唯識歸敬。菩薩造論。恐未符頌",
    "X51n0823_001:0149a04": "意。必藉三寶冥加。故先歸敬也。我今下。述造論意。",
    "X51n0823_001:0149a05": "我。即論主自稱。彼說指天親三十頌。利。謂利益。令",
    "X51n0823_001:0149a06": "生解起行。因中得聞法之利。樂。謂安樂。斷障證果。",
    "X51n0823_001:0149a07": "果上得菩提覺法樂。涅槃寂靜樂。諸有情。即所被",
    "X51n0823_001:0149a08": "機。菩薩造論。意在於斯。",
    "X51n0823_001:0149a09": "△次申造論緣起。文三。初通彰所為。二別為凡小。",
    "X51n0823_001:0149a10": "三別破四執。今初。",
    "X51n0823_001:0149a11": "今造此論為於二空(至)所知障故得大菩提。",
    "X51n0823_001:0149a12": "今造下。初句先申起。次二句正明造論緣由。二空",
    "X51n0823_001:0149a13": "者。謂真理。理尚非一。今言二者。對所執而言也。外",
    "X51n0823_001:0149a14": "道無中執有謂之迷。餘乘心外計法謂之謬。正解",
    "X51n0823_001:0149a15": "生時。翻破迷謬。二空理顯。此作論之因緣也。生解",
    "X51n0823_001:0149a16": "等一句。明生解力用。二障謂煩惱所知。即事理二",
    "X51n0823_001:0149a17": "障。下二句。轉釋二障起滅所由。我法。二障。二空。各",
    "X51n0823_001:0149a18": "相主對起滅。隨斷者。執有雙單。障有輕重。空有淺",
    "X51n0823_001:0149a19": "深。隨分證。隨分斷。斷障等一句。明斷障功能。下二",
    "X51n0823_001:0149a20": "句。轉釋斷障所得之果。真解脫者。簡非孤調解脫。",
    "X51n0823_001:0149a21": "大菩提者。簡非二乘菩提。文中綺文互見。左右言",
    "X51n0823_001:0149a22": "之耳。此段緣起。總令一切有情解二空。斷二障。證",
    "X51n0823_001:0149a23": "二果。故此論之所以作也。",
    "X51n0823_001:0149a24": "又為開示謬執我法(至)於唯識理如實知故。",
    "X51n0823_001:0149b01": "又為下。二別為凡小。謬執我者。如下文執我體常",
    "X51n0823_001:0149b02": "周徧等。謬執法者。即數論冥諦等。勝論六句義等。",
    "X51n0823_001:0149b03": "餘乘所計離識實有色等諸法。亦是謬執。故今開",
    "X51n0823_001:0149b04": "示。令其稱實而知。了達心外無法。翳眼若除。空華",
    "X51n0823_001:0149b05": "自滅。若達二空。我法本寂。此段開示。總為凡小顯",
    "X51n0823_001:0149b06": "唯識理。",
    "X51n0823_001:0149b07": "復有迷謬唯識理者(至)或執離心無別心所。",
    "X51n0823_001:0149b08": "復有下。三別破四執。初句總標迷理。或執下。別明",
    "X51n0823_001:0149b09": "四執。初增益謗。即有宗依十二處教。執心境俱有。",
    "X51n0823_001:0149b10": "次損減謗。即清辨依密意空教。撥識亦無。三迷體",
    "X51n0823_001:0149b11": "用即大乘一類菩薩。言八識體唯是一。如一水鏡。",
    "X51n0823_001:0149b12": "多波像生。四迷王所。即經部覺天所計。以經言士",
    "X51n0823_001:0149b13": "夫六界。染淨由心。無別心所。雖於蘊中亦言心所。",
    "X51n0823_001:0149b14": "但於識上分位假立。無別實有。",
    "X51n0823_001:0149b15": "為遮此等種種異執(至)得如實解故作斯論。",
    "X51n0823_001:0149b16": "為遮下。結破。種種異執。指上四師。今明實無外境。",
    "X51n0823_001:0149b17": "唯有內心。體用條然。王所宛爾。則令四執氷釋。真",
    "X51n0823_001:0149b18": "唯識量理成。此結亦兼前迷謬二空。及謬執我法",
    "X51n0823_001:0149b19": "者。種種之言該之。令於下。總結三段作論所由。",
    "X51n0823_001:0149b20": "△第二正宗。依教廣成分。此釋天親三十頌。初二",
    "X51n0823_001:0149b21": "十四行明唯識相。次一行明唯識性。後五行明唯",
    "X51n0823_001:0149b22": "識行位。初明唯識相。先假問起。",
    "X51n0823_001:0149b23": "若唯有識云何世間及諸聖教說有我法。",
    "X51n0823_001:0149b24": "此之一問。以唯識對我法互相迭難以為問端。上",
    "X51n0823_001:0149c01": "根利智者。於此問下。即便了然。既言唯識。云何得",
    "X51n0823_001:0149c02": "有我法。悟知心外無境。如良馬見鞭影。即歸正道。",
    "X51n0823_001:0149c03": "何煩論主殷勤。秖為中下之機未契。障重執深。聞",
    "X51n0823_001:0149c04": "不能解。是以大士大悲不已。巧智無邊。假立賓主。",
    "X51n0823_001:0149c05": "互為砧鎚。舉頌拈出。此問乃一論之提綱。立義之",
    "X51n0823_001:0149c06": "關鍵。破執之前矛。邪正之權衡也。",
    "X51n0823_001:0149c07": "頌曰由假說我法(至)謂異熟思量及了別境識。",
    "X51n0823_001:0149c08": "舉頌答中。初六句先總標三能變。前三句略明所",
    "X51n0823_001:0149c09": "變我法。次三句略明能變三相。異熟。即第八識。思",
    "X51n0823_001:0149c10": "量。即第七識。了別境。即前六識。第八具有三名。阿",
    "X51n0823_001:0149c11": "賴耶。異熟。一切種。今不言餘二。獨標異熟者。異熟",
    "X51n0823_001:0149c12": "果報義最顯故。第七梵語末那。唐言意。思量。乃功",
    "X51n0823_001:0149c13": "能。今不舉名。唯標思量者。思量性相力最勝故。前",
    "X51n0823_001:0149c14": "六各有別名。了別是用。今不列諸名。總標用者。以",
    "X51n0823_001:0149c15": "總用能該六別體故。",
    "X51n0823_001:0149c16": "論曰世間聖教說有我法(至)我謂主宰法謂軌持。",
    "X51n0823_001:0149c17": "論曰下。釋頌。先釋前三句。初牒頌第一句。假字有",
    "X51n0823_001:0149c18": "二義。一無體隨情假。即外道隨自妄情計我法故。",
    "X51n0823_001:0149c19": "二隨緣施設假。即聖教隨位隨緣假施設故。我謂",
    "X51n0823_001:0149c20": "主宰者。主。謂主質。如君主。有自在力。宰。謂宰治。如",
    "X51n0823_001:0149c21": "宰輔。有斷割能。又主是我體。宰是我用。言我有體",
    "X51n0823_001:0149c22": "用故。法謂軌持者。軌。謂軌範。可生物解故。持。謂任",
    "X51n0823_001:0149c23": "持。不捨自性故。",
    "X51n0823_001:0149c24": "彼二俱有種種相轉(至)轉謂隨緣施設有異。",
    "X51n0823_001:0150a01": "彼二下。牒頌第二句。初句總標。我種種下。別釋。有",
    "X51n0823_001:0150a02": "情命者等。等十六知見。一我。二眾生。三壽者四命",
    "X51n0823_001:0150a03": "者。五生者。六養育七眾數。八人。九作者。十使作者。",
    "X51n0823_001:0150a04": "十一起者。十二使起者。十三受者。十四使受者。十",
    "X51n0823_001:0150a05": "五知者。十六見者。即世間謬立我也。預流一來等。",
    "X51n0823_001:0150a06": "等那含羅漢辟支菩薩佛。即聖教假名我也。實德",
    "X51n0823_001:0150a07": "業等。即勝論六句。并數論等所計法也。蘊處界等。",
    "X51n0823_001:0150a08": "即內典三科。并諦緣度等。世出世法也。隨緣施設",
    "X51n0823_001:0150a09": "有異者。一隨世間虗妄分別緣。二隨聖教逗機施",
    "X51n0823_001:0150a10": "設緣。我有異者。外於五蘊和合法上。妄計實有我",
    "X51n0823_001:0150a11": "人眾生有情命者等。內於斷惑淺深處。假名施設",
    "X51n0823_001:0150a12": "預流三乘等。法有異者。外論兢生。建言各別。時方",
    "X51n0823_001:0150a13": "本際。實德業等。內教被機。色心開合。三科破迷。根",
    "X51n0823_001:0150a14": "界異同。四句料揀。",
    "X51n0823_001:0150a15": "如是諸相若由假說依何得成。",
    "X51n0823_001:0150a16": "如是下。先徵釋第三句。何字。是徵辭。徵出下文能",
    "X51n0823_001:0150a17": "變識體。",
    "X51n0823_001:0150a18": "彼相皆依識所轉變(至)彼二離此無所依故。",
    "X51n0823_001:0150a19": "彼相下。次釋。初句舉頌。下轉釋。了別者。了。謂了達。",
    "X51n0823_001:0150a20": "別。謂分別。八識皆能了別自分所緣境故。定相應",
    "X51n0823_001:0150a21": "者。王所同依根故。同緣境故。定俱生滅故。和合似",
    "X51n0823_001:0150a22": "一故。如王臣主僕。不相離故。轉變有二義。初隨因",
    "X51n0823_001:0150a23": "緣變。施設我法。識體者。謂識自證分。似二分。即相",
    "X51n0823_001:0150a24": "見二分。變似能緣。謂之見分。變似所緣。謂之相分。",
    "X51n0823_001:0150b01": "相見俱依自證起者。此明用從體變。如蝸牛頭二",
    "X51n0823_001:0150b02": "角。出則似二。縮則一頭。彼二者。指我法。此者。相見",
    "X51n0823_001:0150b03": "二分。相見為所依。我法為能依。離所依無能依故",
    "X51n0823_001:0150b04": "也。相見依他起。過不在茲。我法強設。所執有咎。",
    "X51n0823_001:0150b05": "或復內識轉似外境(至)緣此執為實有外境。",
    "X51n0823_001:0150b06": "或復下。次隨分別變。執實我法。先約法釋。初一句",
    "X51n0823_001:0150b07": "標似外境者。謂似我法。非外似外。我法下二句。轉",
    "X51n0823_001:0150b08": "釋。分別熏習者。我執等三種習氣也。由無始虗妄",
    "X51n0823_001:0150b09": "熏習。令諸識生起。還變相似妄我妄法。此我下二",
    "X51n0823_001:0150b10": "句。釋妨。問云。既言內識轉變。此不在外。何由似外",
    "X51n0823_001:0150b11": "境耶。通意可知。諸有下。結過。次舉喻。以喻合法。",
    "X51n0823_001:0150b12": "愚夫所計實我實法(至)所依事故亦勝義有。",
    "X51n0823_001:0150b13": "愚夫下。結判。先約假實判。亦兼釋前頌中假字。徧",
    "X51n0823_001:0150b14": "計所執實我實法。情有理無。此虗假之假。內識所",
    "X51n0823_001:0150b15": "變似我似法。隨緣施設。此緣假之假。外境下。約有",
    "X51n0823_001:0150b16": "無判。外境非如識之有。內識非如境之無。此約外",
    "X51n0823_001:0150b17": "境內心判有無由此一句。遮過。境依下。約二諦判。",
    "X51n0823_001:0150b18": "問。情計外境是無。緣起內境是有。與識何別。釋云。",
    "X51n0823_001:0150b19": "境唯俗有。識通真俗。故云亦勝義有。事即體也。",
    "X51n0823_001:0150b20": "云何應知實無外境(至)實我實法不可得故。",
    "X51n0823_001:0150b21": "云何下。廣釋所變我法。先總徵總釋。",
    "X51n0823_001:0150b22": "如何實我不可得耶。",
    "X51n0823_001:0150b23": "如何下。別破我執。先徵。",
    "X51n0823_001:0150b24": "諸所執我略有三種(至)潛轉身中作事業故。",
    "X51n0823_001:0150c01": "諸所下。先敘我大小不定三量。文中雖列三執。即",
    "X51n0823_001:0150c02": "外道四句中。我大色小。色在我中。色大我小。我在",
    "X51n0823_001:0150c03": "色中二句。初句略標三種。三執皆敘似能立量。初",
    "X51n0823_001:0150c04": "計我量是有法。體常周徧宗。隨處造業受苦樂故",
    "X51n0823_001:0150c05": "因。喻如虗空。次計我量是有法。不定宗。隨身大小",
    "X51n0823_001:0150c06": "有卷舒故因。舒之大如修羅。卷之小如蚊蚋。取下",
    "X51n0823_001:0150c07": "破中喻。如[(索-糸)/石/木]籥風。三執我量是有法。至細宗。潛轉",
    "X51n0823_001:0150c08": "身中作事業故因。喻如一極微。潛轉身中作事業",
    "X51n0823_001:0150c09": "者。謂時乎在眼見。時乎在耳聞。或手舞或足蹈等。",
    "X51n0823_001:0150c10": "初且非理所以者何(至)所修證法一切我合故。",
    "X51n0823_001:0150c11": "先破初家。初句總斥。次徵起。先牒執。迴彼宗因。為",
    "X51n0823_001:0150c12": "我因宗。立量破之。以彼所執常徧宗。破彼後半句",
    "X51n0823_001:0150c13": "隨身受苦樂因。徧則不局身中。常則不受苦樂。又",
    "X51n0823_001:0150c14": "以彼常徧宗。破彼初半句能造業因。常則無動。徧",
    "X51n0823_001:0150c15": "應無轉。徧故如何隨身。常故如何造業。因能成宗。",
    "X51n0823_001:0150c16": "因既被破。宗義寧立。次約同異破。先立兩關。若謂",
    "X51n0823_001:0150c17": "我同。則作受應通一切。此成善惡無分過。因果相",
    "X51n0823_001:0150c18": "違過。解脫應通一切。此成凡聖混濫過。若謂我異。",
    "X51n0823_001:0150c19": "此中仍約體徧破。異若是徧。則成彼此相雜過。若",
    "X51n0823_001:0150c20": "言異不相雜。仍復徧義不成。又約一人作受應名",
    "X51n0823_001:0150c21": "一切作受。應有如前二過。一切我處無別者。無別",
    "X51n0823_001:0150c22": "即徧義。仍約彼徧義破。若作受不通一切。仍復徧",
    "X51n0823_001:0150c23": "義不成。若謂下。牒救詞。此約各屬為救。欲遮前過。",
    "X51n0823_001:0150c24": "理亦下。破。徧則必合。屬則不徧。合義即徧義。如水",
    "X51n0823_001:0151a01": "乳之難分。故約合破屬。解脫例前。凡聖混濫。",
    "X51n0823_001:0151a02": "中亦非理所以者何(至)故彼所言如童豎戲。",
    "X51n0823_001:0151a03": "次破次家。先總斥。次徵起。文中牒彼宗因更相擊",
    "X51n0823_001:0151a04": "破。先以宗破因。我體是有法。不應隨身而有舒卷",
    "X51n0823_001:0151a05": "宗常住故因。喻如虗空。次以因破宗。我體是有法。",
    "X51n0823_001:0151a06": "應非常住宗。有卷舒故因。喻如槖籥風。槖籥。鼓風",
    "X51n0823_001:0151a07": "具也。次又一量。約隨身破體一。一即常也。我體是",
    "X51n0823_001:0151a08": "有法。如何可執一宗。應可分析故因。同喻如身。下",
    "X51n0823_001:0151a09": "一句結責。童豎相撲。一起一伏。以喻宗成因破。因",
    "X51n0823_001:0151a10": "成宗破。",
    "X51n0823_001:0151a11": "後亦非理所以者何(至)諸有往來非常一故。",
    "X51n0823_001:0151a12": "三破後家。先總斥。次徵起。先牒執破。我量是有法。",
    "X51n0823_001:0151a13": "如何能令大身徧動宗。至小故因。喻如一極徵。徧",
    "X51n0823_001:0151a14": "動者。即彼所執潛轉身中作事業也。若謂下。救。以",
    "X51n0823_001:0151a15": "速巡救徧動。我雖小是有法。似徧動宗。速巡身故",
    "X51n0823_001:0151a16": "因喻如旋火輪。破中以往來因破彼常一宗。往來",
    "X51n0823_001:0151a17": "即速巡也。我體是有法非常一宗。有往來故因。喻",
    "X51n0823_001:0151a18": "如旋火輪。旋火不局一方。輪相定歸生滅。以救家",
    "X51n0823_001:0151a19": "似能立三支。迴為我真能破。",
    "X51n0823_001:0151a20": "又所執我復有三種(至)三者與蘊非即非離。",
    "X51n0823_001:0151a21": "次敘我即離俱非三種。文中雖列三執。即外道四",
    "X51n0823_001:0151a22": "句中即色是我。離色是我二句。合前大小成四句。",
    "X51n0823_001:0151a23": "五蘊展轉成二十句。三世成六十。并根本斷常。成",
    "X51n0823_001:0151a24": "六十二句也。此俱有宗犢子部中所執。諸部論師",
    "X51n0823_001:0151b01": "共推不受。呼為附法外道。",
    "X51n0823_001:0151b02": "初即蘊我理且不然(至)故彼所執實我不成。",
    "X51n0823_001:0151b03": "初破即蘊。先總斥。次立量總破五蘊。我是有法。非",
    "X51n0823_001:0151b04": "常一宗。即蘊故因。喻如五蘊。五則不一。蘊歸生滅。",
    "X51n0823_001:0151b05": "蘊非常一。我亦應爾。下別破。先立量破色蘊。內諸",
    "X51n0823_001:0151b06": "色是有法。定非實我宗。有質礙故因。喻如外諸色。",
    "X51n0823_001:0151b07": "內諸色即五根四大。外色即五塵諸法。次立量破",
    "X51n0823_001:0151b08": "受想行識四蘊。心心所法是有法。亦非實我宗。不",
    "X51n0823_001:0151b09": "恒相續。待眾緣故因。喻如電瓶。電不恒續。瓶假輪",
    "X51n0823_001:0151b10": "繩。以喻心心所法眾緣隨故。有起滅故。後立量破",
    "X51n0823_001:0151b11": "餘蘊。餘行即不相應行。餘色。即法處所攝色。此二",
    "X51n0823_001:0151b12": "猶是色行二蘊攝故。餘行餘色是有法。亦非實我",
    "X51n0823_001:0151b13": "宗。非覺性故因。喻如虗空。以喻餘行無體性。餘色",
    "X51n0823_001:0151b14": "無覺知。次立量破離蘊。離蘊我是有法。理非實我",
    "X51n0823_001:0151b15": "宗。無作受故因。喻如虗空。後立量破俱非蘊。俱非",
    "X51n0823_001:0151b16": "蘊我是有法。非實我宗。非即非離蘊故因。喻如缾。",
    "X51n0823_001:0151b17": "瓶無覺知。非即內蘊。瓶有色質。非離色蘊。瓶非即",
    "X51n0823_001:0151b18": "離非是實我。我亦應然。依蘊立者。如依杌。方疑是",
    "X51n0823_001:0151b19": "人非人。又既下。重牒破。非即蘊故。不可說有為。非",
    "X51n0823_001:0151b20": "離蘊故。不可說無為。有為是我。無為非我。例上說",
    "X51n0823_001:0151b21": "之。下一句結破。",
    "X51n0823_001:0151b22": "又諸所執實有我體(至)故所執我理俱不成。",
    "X51n0823_001:0151b23": "又諸下。四番徵覈。破彼有法宗因。無實我破有法。",
    "X51n0823_001:0151b24": "無常破宗。無作受破因。諸字。牒前大小即離等。初",
    "X51n0823_001:0151c01": "約思慮有無兩關覈之。初約有思慮立量破。有思",
    "X51n0823_001:0151c02": "慮我是有法。應是無常宗。非一切時有思慮故因。",
    "X51n0823_001:0151c03": "喻如緣慮心。次約無思慮立量破。所執實我是有",
    "X51n0823_001:0151c04": "法。不能作業不受果宗。無思慮故因。喻如虗空。下",
    "X51n0823_001:0151c05": "一句結。若有若無俱非我體。又宗因俱不成。",
    "X51n0823_001:0151c06": "又諸所執實有我體(至)故所執我二俱不成。",
    "X51n0823_001:0151c07": "二約作用有無兩關覈之。初量約有作用破。我體",
    "X51n0823_001:0151c08": "是有法。應是無常宗。有作用故因。喻如手足等。次",
    "X51n0823_001:0151c09": "量約無作用破。我體是有法。應非實我宗。無作用",
    "X51n0823_001:0151c10": "故因。喻如兔角。下一句結有無不成。又宗及有法",
    "X51n0823_001:0151c11": "俱不成。",
    "X51n0823_001:0151c12": "又諸所執實有我體(至)正見翻令沉淪生死。",
    "X51n0823_001:0151c13": "三約我見所緣是不兩關覈之。我見者。執我之見。",
    "X51n0823_001:0151c14": "即乖理謬執之心。若非所緣。寧知有我。如眼不見。",
    "X51n0823_001:0151c15": "孰別青黃。既非我見所緣。故無實我。若是所緣。如",
    "X51n0823_001:0151c16": "實知故。見應非倒。無中執有。名為顛倒。若爾下。引",
    "X51n0823_001:0151c17": "教反覆難破。先四句引教。次二句出毀讚辭。若以",
    "X51n0823_001:0151c18": "有我倒見為正。則令無我正智為邪。豈有下。反覆",
    "X51n0823_001:0151c19": "難破。豈有無我邪見能證涅槃。有我正見翻令沉",
    "X51n0823_001:0151c20": "淪生死耶。",
    "X51n0823_001:0151c21": "又諸我見不緣實我(至)隨自妄情種種計度。",
    "X51n0823_001:0151c22": "四約能所緣立量破。我見是有法。不緣實我宗。有",
    "X51n0823_001:0151c23": "所緣故因。喻如緣餘心。有所緣者。謂內識所變蘊。",
    "X51n0823_001:0151c24": "然非實我。緣餘心者。謂緣色等眼識等。我見所緣",
    "X51n0823_001:0152a01": "是有法。定非實我宗。是所緣故因。喻如所餘法。所",
    "X51n0823_001:0152a02": "餘法者。謂色等諸塵。初量破能緣我見如翳眼。次",
    "X51n0823_001:0152a03": "量破所緣實我如空華。二俱虗妄。我皆非實。是故",
    "X51n0823_001:0152a04": "下結。",
    "X51n0823_001:0152a05": "然諸我執略有二種一者俱生二者分別。",
    "X51n0823_001:0152a06": "然諸下。束廣從略。上文我執多種。今略束唯二。",
    "X51n0823_001:0152a07": "俱生我執無始時來(至)任運而轉故名俱生。",
    "X51n0823_001:0152a08": "先明俱生起相。恒與身俱者。與身俱滅俱生故。此",
    "X51n0823_001:0152a09": "正明俱生相。不待等者。簡異分別。任運而轉者。簡",
    "X51n0823_001:0152a10": "非隨緣也。",
    "X51n0823_001:0152a11": "此復二種一常相續(至)起自心相執為實我。",
    "X51n0823_001:0152a12": "此復下。明執相。常相續者。能緣所緣無間轉故。此",
    "X51n0823_001:0152a13": "執在第七識中。托第八見分為本質。變起相分影。",
    "X51n0823_001:0152a14": "執為內我。言自心相者。即四分中一也。下說準知。",
    "X51n0823_001:0152a15": "有間斷者。能緣所緣多轉易故。在第六識者。俱生",
    "X51n0823_001:0152a16": "通六七故。識所變者。謂本識所變也。單言五蘊。即",
    "X51n0823_001:0152a17": "聖教法相。今加取者。取是著義。即煩惱取也。總。謂",
    "X51n0823_001:0152a18": "總緣五蘊為實我。別。謂五中隨執一為實我。",
    "X51n0823_001:0152a19": "此二我執細故難斷(至)勝生空觀方能除滅。",
    "X51n0823_001:0152a20": "此二下。明斷位。後修道中者。二乘則須陀洹已上。",
    "X51n0823_001:0152a21": "菩薩則初地已上。數數修習者。地地重慮緣真也。",
    "X51n0823_001:0152a22": "勝生空觀者。地前緣修為劣。登地真修為勝。生空",
    "X51n0823_001:0152a23": "觀。即我執正對治。數修數滅。此言六七俱生地地",
    "X51n0823_001:0152a24": "除也。",
    "X51n0823_001:0152b01": "分別我執亦由現在(至)唯在第六意識中有。",
    "X51n0823_001:0152b02": "次明分別起相。亦由外緣者。兼上內因言也。非與",
    "X51n0823_001:0152b03": "身俱者。簡異俱生。邪教。謂外緣。邪分別。謂邪思惟。",
    "X51n0823_001:0152b04": "在第六意識者。第六能強思計度故。",
    "X51n0823_001:0152b05": "此亦二種一緣邪教(至)分別計度執為實我。",
    "X51n0823_001:0152b06": "此亦下。明執相。邪教所說蘊。即實德業等。所說我。",
    "X51n0823_001:0152b07": "即神我大小即離等。本質相分實我。例上可知。",
    "X51n0823_001:0152b08": "此二我執麤故易斷(至)生空真如即能除滅。",
    "X51n0823_001:0152b09": "此二下。明斷位。分別言麤者。俱生任運。隱密故細。",
    "X51n0823_001:0152b10": "分別對緣。相顯故麤。見道。即初果初地初心。生空",
    "X51n0823_001:0152b11": "真如。即所顯理。上約能觀觀。此約所觀理。文互見",
    "X51n0823_001:0152b12": "耳。此言分別二執極喜無也。",
    "X51n0823_001:0152b13": "如是所說一切我執(至)五取蘊相妄執為我。",
    "X51n0823_001:0152b14": "如是下。結判。初約相分本質判有無。自心外蘊者。",
    "X51n0823_001:0152b15": "指上俱生分別文中四段本質境也。或有者。謂第",
    "X51n0823_001:0152b16": "七所緣第八見分。第六緣識所變五取蘊相。二從",
    "X51n0823_001:0152b17": "緣生。故言或有。或無者。謂邪教所說蘊相。及所說",
    "X51n0823_001:0152b18": "我相。二皆妄說。故言或無。凡緣境。以本質有無不",
    "X51n0823_001:0152b19": "定故。自心內蘊者。謂四句起自心相。即心所變影。",
    "X51n0823_001:0152b20": "凡緣境。必有相分。故云一切皆有。是故下。總結。",
    "X51n0823_001:0152b21": "然諸蘊相從緣生故(至)橫計度故決定非有。",
    "X51n0823_001:0152b22": "然諸下。約依他徧計判有無。四句中前二自心外",
    "X51n0823_001:0152b23": "蘊。亦并四句自心內蘊。皆依他緣生故。是如幻有。",
    "X51n0823_001:0152b24": "四句中後二所說外蘊。并四句執為實我。徧計橫",
    "X51n0823_001:0152c01": "執故。決定是無。",
    "X51n0823_001:0152c02": "故契經說苾蒭當知(至)一切皆緣五取蘊起。",
    "X51n0823_001:0152c03": "故契下。引證。五蘊之法。約眾生界說。以智推之。五",
    "X51n0823_001:0152c04": "蘊俱空。經云。是身如聚沫。不可撮摩。即色蘊空。是",
    "X51n0823_001:0152c05": "身如泡。不得久立。即受蘊空。是身如燄。從渴愛生。",
    "X51n0823_001:0152c06": "即想蘊空。是身如芭蕉。中無有堅。即行蘊空。是身",
    "X51n0823_001:0152c07": "如幻。從顛倒起。即識蘊空。五蘊皆空。誰為主宰。良",
    "X51n0823_001:0152c08": "由眾生於五蘊中顛倒取著。妄計有我。故云所有",
    "X51n0823_001:0152c09": "我見。一切皆緣五取蘊起。",
    "X51n0823_001:0152c10": "實我若無云何得有憶識誦習恩怨等事。",
    "X51n0823_001:0152c11": "實我下。三番通妨顯理。初約憶識誦習設難。憶曾",
    "X51n0823_001:0152c12": "更境。識現在塵。誦未來事。益我損我。成恩成怨。此",
    "X51n0823_001:0152c13": "以實我對憶識等迭難。以明實我不無。",
    "X51n0823_001:0152c14": "所執實我既常無變(至)體不離用應非常故。",
    "X51n0823_001:0152c15": "所執下。牒執破。初句牒彼常執。後應如前下。申出",
    "X51n0823_001:0152c16": "常義。後。謂今時。前。謂往昔。是事。謂憶識恩怨等。如",
    "X51n0823_001:0152c17": "嬰兒未閑經史。壯年則習。未習則無。已習則有。若",
    "X51n0823_001:0152c18": "我常恒無變。則應後如前無。前如後有。以我前後",
    "X51n0823_001:0152c19": "體無別故。方成常義。今則不然。常義安在。若謂下。",
    "X51n0823_001:0152c20": "轉救。我用變易。則順現事。我體恒常。則成己宗。理",
    "X51n0823_001:0152c21": "亦下。破。體用相即。用如體常。仍違現事。體如用變。",
    "X51n0823_001:0152c22": "常義不成。",
    "X51n0823_001:0152c23": "然諸有情各有本識(至)於汝有失非於我宗。",
    "X51n0823_001:0152c24": "然諸下。顯理。本識。謂第八識。一類者。唯屬無記。相",
    "X51n0823_001:0153a01": "續者。無有間轉。任持種子。即持種義。更互為因。即",
    "X51n0823_001:0153a02": "受熏義。一切法。謂前七轉識及名言熏習等。由斯",
    "X51n0823_001:0153a03": "能所熏習力故。得有憶識等事。總不離識。何有實",
    "X51n0823_001:0153a04": "我。故所下。結責。於汝有失者。常我不成。非於我宗",
    "X51n0823_001:0153a05": "者。唯識理顯。",
    "X51n0823_001:0153a06": "若無實我誰能造業誰受果耶。",
    "X51n0823_001:0153a07": "若無下。次約造業受果設難。以實我對作受迭難。",
    "X51n0823_001:0153a08": "以成實我不無。此二誰字。意成有我。",
    "X51n0823_001:0153a09": "所執實我既無變易(至)若有變易應是無常。",
    "X51n0823_001:0153a10": "所執下。牒執立量破。無變易者。仍牒常宗。實我是",
    "X51n0823_001:0153a11": "有法。如何可能造業受果宗。無變易故因。喻如虗",
    "X51n0823_001:0153a12": "空。此以無變易因。破彼造業受果宗。次量云。實我",
    "X51n0823_001:0153a13": "是有法。應是無常宗。有變易故因。喻如電光。此以",
    "X51n0823_001:0153a14": "有變易因。破彼常宗。常宗不成。實我焉有。變易即",
    "X51n0823_001:0153a15": "作受也。",
    "X51n0823_001:0153a16": "然諸有情心心所法(至)造業受果於理無違。",
    "X51n0823_001:0153a17": "然諸下。顯理。心。謂有漏心王。心所。謂相應煩惱。煩",
    "X51n0823_001:0153a18": "惱能發業。煩惱能潤生。由此心心所力。得有作受。",
    "X51n0823_001:0153a19": "總不離識。何有實我。",
    "X51n0823_001:0153a20": "我若實無誰於生死輪迴諸趣誰復厭苦求趣涅槃。",
    "X51n0823_001:0153a21": "我若下。三約生死涅槃迭難。以成實我不無。此二",
    "X51n0823_001:0153a22": "誰字。審覈之辭。意成有我。",
    "X51n0823_001:0153a23": "所執實我既無生滅(至)故彼所言常為自害。",
    "X51n0823_001:0153a24": "所執下。牒執立量破。實我是有法。如何可說生死",
    "X51n0823_001:0153b01": "輪迴宗。無生滅故因。喻如虗空。又量云。常我是有",
    "X51n0823_001:0153b02": "法。何為厭捨求趣涅槃宗。非苦所惱故因。喻如虗",
    "X51n0823_001:0153b03": "空。此以彼所執常。破彼輪迴厭求。既許流轉還滅。",
    "X51n0823_001:0153b04": "常我不成。故結云。故彼所言常。秖為自害。",
    "X51n0823_001:0153b05": "然有情類身心相續(至)厭患苦故求趣涅槃。",
    "X51n0823_001:0153b06": "然有下。顯理。捨生趣生。謂之相續。煩惱。即根本染",
    "X51n0823_001:0153b07": "心所。業。以思為體。厭。即隨煩惱心所。由斯心心所",
    "X51n0823_001:0153b08": "力。得有輪迴厭求。亦不離識。何有實我。",
    "X51n0823_001:0153b09": "由此故知定無實我(至)愚者於中妄執為我。",
    "X51n0823_001:0153b10": "由此下。總結。結中言但有諸識者。由上三段顯理",
    "X51n0823_001:0153b11": "中。皆約心心所故也。故皆不離識。此中破我。但破",
    "X51n0823_001:0153b12": "外道。不破餘乘。且開章標敘預流一來等。此聖位",
    "X51n0823_001:0153b13": "名字我也。賢位雖未斷我。已稟如來無我教故。其",
    "X51n0823_001:0153b14": "執頗輕。雖有我衣我鉢之諍。不同外計大小即離。",
    "X51n0823_001:0153b15": "姑且置之。有云。犢子部中所計。即聖教我。不然。已",
    "X51n0823_001:0153b16": "在附法外道中收故上破我執竟。",
    "X51n0823_001:0153b17": "如何識外實有諸法(至)所執外法理非有故。",
    "X51n0823_001:0153b18": "如何下。破法執。先總徵總破。",
    "X51n0823_001:0153b19": "外道所執云何非有。",
    "X51n0823_001:0153b20": "外道下。別徵外道。",
    "X51n0823_001:0153b21": "且數論者執我是思(至)是實非假現量所得。",
    "X51n0823_001:0153b22": "先破數論。梵語僧佉。此翻為數。即慧數也。數度諸",
    "X51n0823_001:0153b23": "法。根本立名。從數起論。名為數論。論能生數。亦名",
    "X51n0823_001:0153b24": "數論。先敘執。執我是思者。我。謂神我。以思為性。即",
    "X51n0823_001:0153c01": "第二十五冥諦也。受用薩埵等所成者。謂此神我",
    "X51n0823_001:0153c02": "欲有所須。彼薩埵等隨起覺慧。造化大等為我自",
    "X51n0823_001:0153c03": "在受用也。薩埵。此云勇猛。剌闍。此云塵坌。答摩。此",
    "X51n0823_001:0153c04": "云闇昧。敵體而言。即貪嗔癡也。此三即自性三德",
    "X51n0823_001:0153c05": "亦名勝性。未生大等。但住自分。名為自性。若生大",
    "X51n0823_001:0153c06": "等。名為勝性。有勝用故。即二十五諦之初諦也。所",
    "X51n0823_001:0153c07": "成大等等者。謂此自性初生覺。覺生我執。我執生",
    "X51n0823_001:0153c08": "五微塵即聲觸色味香。五微生五大。即空風火水",
    "X51n0823_001:0153c09": "地。五大生十一根。初生五知根。謂耳身眼鼻舌。次",
    "X51n0823_001:0153c10": "生五作業根。謂語具手足大小便道。後生心平等",
    "X51n0823_001:0153c11": "根。自大至平等。即中間二十三法也。然大下。正明",
    "X51n0823_001:0153c12": "所執。謂大等二十三法。俱薩埵等三本事合成。體",
    "X51n0823_001:0153c13": "皆實有。現量之所緣。現。謂顯現。明證眾境。不帶名",
    "X51n0823_001:0153c14": "言。無籌度心。親得法體。名之為現。量。謂度量。是楷",
    "X51n0823_001:0153c15": "定之義。心於境上楷定自相不錯謬故。名之曰量。",
    "X51n0823_001:0153c16": "此中三執。一三合成。二是實有。三現量得。",
    "X51n0823_001:0153c17": "彼執非理所以者何(至)如何可說現量得耶。",
    "X51n0823_001:0153c18": "彼執下。十番破斥。初立量破所成非實。大等諸法",
    "X51n0823_001:0153c19": "是有法。應假非實宗。多事成故因。喻如軍林等。多",
    "X51n0823_001:0153c20": "事。謂三本事也。既非實有。亦非現量得。現量緣實",
    "X51n0823_001:0153c21": "不緣假故。此以彼三合成。破非實有。以非實。轉破",
    "X51n0823_001:0153c22": "非現量得。",
    "X51n0823_001:0153c23": "又大等法若是實有(至)轉變非常為例亦爾。",
    "X51n0823_001:0153c24": "又大下。二以能所互破。大等諸法是有法。非三合",
    "X51n0823_001:0154a01": "成宗。是實有故因。喻如三本事。此以能成實有。破",
    "X51n0823_001:0154a02": "所成非三合成。次量云。薩埵等三是有法。亦三合",
    "X51n0823_001:0154a03": "成宗。即大等故因。喻如大等。此以所成三合成。破",
    "X51n0823_001:0154a04": "能成亦應一二三合成。薩埵等即大等者。由數論",
    "X51n0823_001:0154a05": "家執有法與有等性是一故也。轉變非常者。謂薩",
    "X51n0823_001:0154a06": "埵等能轉變成大等諸法。所變大等果是無常。為",
    "X51n0823_001:0154a07": "例亦爾者。如上立量互破。薩埵等是有法。亦應非",
    "X51n0823_001:0154a08": "常宗。即大等故因。喻如大等。又量云。大等是有法",
    "X51n0823_001:0154a09": "亦應轉變宗。即薩埵等故因。喻如薩埵等。",
    "X51n0823_001:0154a10": "又三本事各多功能體亦應多能體一故。",
    "X51n0823_001:0154a11": "又三下。三約多功能破。謂薩埵等三本事能生大",
    "X51n0823_001:0154a12": "等諸法。則各有多功能。體亦應有多。汝宗執能體",
    "X51n0823_001:0154a13": "一故。體一於能。能多體亦應多。云何只三也。能一",
    "X51n0823_001:0154a14": "於體。體一能亦應一。云何執有能成二十三法之",
    "X51n0823_001:0154a15": "功能也。",
    "X51n0823_001:0154a16": "三體既徧一處變時餘亦應爾體無別故。",
    "X51n0823_001:0154a17": "三體下。四約體周徧破。三體既徧者。謂體既能生",
    "X51n0823_001:0154a18": "諸法。則體徧在一切處。謂此三事於一處起用變",
    "X51n0823_001:0154a19": "一法時。應一切處俱應起用頓變諸法。彼執體徧",
    "X51n0823_001:0154a20": "而無別故。今則不爾。故知體非徧也。或可云。一處",
    "X51n0823_001:0154a21": "一法變滅時。餘處餘法亦應變滅。以體徧無別故。",
    "X51n0823_001:0154a22": "許此三事體相各別(至)故不應言三合成一。",
    "X51n0823_001:0154a23": "許此下。五破三合成一。三事體相各別。不應和合",
    "X51n0823_001:0154a24": "共成一相。如三人各覇。彼此不臣。如何可執三合",
    "X51n0823_001:0154b01": "成一。不應下。破伏救。救云。未合時有三。合時變為",
    "X51n0823_001:0154b02": "一相。今破云合與未合體無別故。未合體三。合時",
    "X51n0823_001:0154b03": "寧一。若謂下。轉救。體異者。如金。銅。鍮石。相同者。色",
    "X51n0823_001:0154b04": "皆是黃。體異故有三。相同故合一。今牒破成自教",
    "X51n0823_001:0154b05": "相違之過。體相既一。體應如相。冥然是一。體異之",
    "X51n0823_001:0154b06": "義不成。冥然者。隱密難分。只應言一合成一。相應",
    "X51n0823_001:0154b07": "如體。顯然有三。相同之義不成。顯然者。彰灼可了。",
    "X51n0823_001:0154b08": "只應言三合成三。故不一句。結破。",
    "X51n0823_001:0154b09": "又三是別大等是總總別一故應非一三。",
    "X51n0823_001:0154b10": "又三下。六約總別破。總一於別。應非一。別一於總",
    "X51n0823_001:0154b11": "應非三。",
    "X51n0823_001:0154b12": "此三變時若不和合(至)應失本別相體亦應隨失。",
    "X51n0823_001:0154b13": "此三下。七約一相破。若謂不和合。如未變時應見",
    "X51n0823_001:0154b14": "三相。今不和合亦見一色。三合成一此言謬矣。若",
    "X51n0823_001:0154b15": "謂和合。則本事三體三相俱失。又與汝執三事體",
    "X51n0823_001:0154b16": "相各別相違。進退推之。二俱有咎。如何可言三合",
    "X51n0823_001:0154b17": "成一。",
    "X51n0823_001:0154b18": "不可說三各有二相(至)總亦應三如何見一。",
    "X51n0823_001:0154b19": "不可下。八約二相破。彼執三事各有總相。可成一",
    "X51n0823_001:0154b20": "大。三事各有別相。不失自體。下約總別相即破。應",
    "X51n0823_001:0154b21": "補一句云。別即總故。別亦應一。如何見三。以相即",
    "X51n0823_001:0154b22": "言之。總別二相自壞。",
    "X51n0823_001:0154b23": "若謂三體各有三相(至)體亦應各三以體即相故。",
    "X51n0823_001:0154b24": "若謂下。九約三相破。先敘執。三體各有三相者。如",
    "X51n0823_001:0154c01": "薩埵一體。即具剌闍。答摩。三相。二體各具三相亦",
    "X51n0823_001:0154c02": "然。今一體秖見一相者。和雜難知故。既有下。約見",
    "X51n0823_001:0154c03": "一破。既有三相。應當見三。寧見唯一。今秖見一。一",
    "X51n0823_001:0154c04": "體三相之義不成。復如下。約無異破。若彼彼具三。",
    "X51n0823_001:0154c05": "展轉相望。三事應無差別。體同名亦混。如何知三",
    "X51n0823_001:0154c06": "事有異。今既有異。各具三相仍復不成。若彼下。約",
    "X51n0823_001:0154c07": "待三破。既待三而成一色。以驗一中原不具三。又",
    "X51n0823_001:0154c08": "約體相相即破。若體即相故。三三應成九體。不應",
    "X51n0823_001:0154c09": "唯三。若相即體故。秖應是三相。不應言各三。",
    "X51n0823_001:0154c10": "又大等法皆三合成(至)皆應無異便為大失。",
    "X51n0823_001:0154c11": "又大下。十約諸法無異破。因。謂三本事。果。謂大等",
    "X51n0823_001:0154c12": "法。唯量。即五塵。五大。十一根。應皆無別。此則自教",
    "X51n0823_001:0154c13": "相違過。又色等諸境若皆三合成。諸塵無別。應為",
    "X51n0823_001:0154c14": "一根所得。眼等諸根若皆三合成。體無差別。眼能",
    "X51n0823_001:0154c15": "得色。耳鼻等亦能得色。此則現量相違過。又世間",
    "X51n0823_001:0154c16": "所見。現比量所知。若皆無異。此則世間相違過。",
    "X51n0823_001:0154c17": "故彼所執實法不成但是妄情計度為有。",
    "X51n0823_001:0154c18": "故彼下。總結責。",
    "X51n0823_001:0154c19": "勝論所執實等句義多實有性現量所得。",
    "X51n0823_001:0154c20": "次破勝論。梵音吠世史迦薩多羅。此云勝。立六句",
    "X51n0823_001:0154c21": "義最為勝故。先敘執。六句。一實。二德。三業。四大有",
    "X51n0823_001:0154c22": "五同異。六和合。實者。謂諸法實體。德業所依。名之",
    "X51n0823_001:0154c23": "為實。實有九種。一地。二水。三火。四風。五空。六時。七",
    "X51n0823_001:0154c24": "方。八我。九意。德者。謂道德。有二十四種。一色。二香",
    "X51n0823_001:0155a01": "三味。四觸。五數。六量。七別性。八合。九離。十彼性。十",
    "X51n0823_001:0155a02": "一此性。十二覺。十三樂。十四苦。十五欲。十六嗔。十",
    "X51n0823_001:0155a03": "七勤勇。十八重性。十九液性。二十潤。二十一行。二",
    "X51n0823_001:0155a04": "十二法。二十三非法。二十四聲。業者。謂業用。動作",
    "X51n0823_001:0155a05": "義也。有五種。謂取。捨。屈。伸。行。大有者。此唯一種。實",
    "X51n0823_001:0155a06": "德業同一有故。離實德業外別有一法為體。由此",
    "X51n0823_001:0155a07": "大有。有實等故。同異者。亦唯一也。如地望地。有其",
    "X51n0823_001:0155a08": "同義。望於水有其異義。諸句相望亦然。亦離實等",
    "X51n0823_001:0155a09": "別有自體。和合者。謂法和聚。由和合句令法和合。",
    "X51n0823_001:0155a10": "如鳥飛空。忽至樹枝住而不去。由和合句令有住",
    "X51n0823_001:0155a11": "等。多實有性者。謂此六句多分是實。及有自性。是",
    "X51n0823_001:0155a12": "現量所得之境也。彼六句中亦有非實非現量得",
    "X51n0823_001:0155a13": "故。如和合非現量得。故言多。",
    "X51n0823_001:0155a14": "彼執非理所以者何(至)應非離此有實自性。",
    "X51n0823_001:0155a15": "彼執下。破。先總破諸句。初量約能生作用。破常。此",
    "X51n0823_001:0155a16": "是法自相相違因。同品中無。異品中有故。諸句中",
    "X51n0823_001:0155a17": "常住者是有法。應是無常宗。能生有作用故因。喻",
    "X51n0823_001:0155a18": "如所生果。次量約不生果。破彼離識有性。此是能",
    "X51n0823_001:0155a19": "別不極成。諸句中常住者是有法。應非離識實有",
    "X51n0823_001:0155a20": "自性宗。不生果故因。喻如兔角等。兔角無實體。不",
    "X51n0823_001:0155a21": "離徧計心。故引為喻。以破離識實有。諸無下。約質",
    "X51n0823_001:0155a22": "礙破諸句無常實有。此亦法自相相違因。諸句中",
    "X51n0823_001:0155a23": "無常者是有法。非實有性宗。有質礙方分可分析",
    "X51n0823_001:0155a24": "故因。喻如軍林等。次量以無質礙。破其離識實有。",
    "X51n0823_001:0155b01": "此亦能別不極成。諸句中無常者是有法。應非離",
    "X51n0823_001:0155b02": "識有實自性宗。無質礙故因。喻如心心所。心心所",
    "X51n0823_001:0155b03": "無質礙。不離自心。以破彼諸句中無常法。若無質",
    "X51n0823_001:0155b04": "礙。亦非離識別有自性。",
    "X51n0823_001:0155b05": "又彼所執地水火風(至)亦非眼見實地水火風。",
    "X51n0823_001:0155b06": "又彼下。別破諸句。文中實德二句立量對破。實句",
    "X51n0823_001:0155b07": "所攝地水火風是有法。應非有礙非實句義攝宗。",
    "X51n0823_001:0155b08": "身根所觸故因。喻如堅濕煖動。復以堅濕煖動是",
    "X51n0823_001:0155b09": "有法。非無礙非德句攝宗。身根所觸故因。喻如地",
    "X51n0823_001:0155b10": "水火風。此因犯共不定過。意令實句有礙成無礙。",
    "X51n0823_001:0155b11": "德句無礙成有礙。彼此互奪。兩俱不成。則實德二",
    "X51n0823_001:0155b12": "句皆是謬立。業句兼在破中。地水火三。準上立量。",
    "X51n0823_001:0155b13": "地水火實句所攝。青色等德句所攝。立量云。地水",
    "X51n0823_001:0155b14": "火三是有法。應非有礙非實句攝宗。眼所見故因",
    "X51n0823_001:0155b15": "喻如青色等。青黃色等是有法。應非無礙非德攝",
    "X51n0823_001:0155b16": "宗。眼所見故因。喻如地水火三。此眼所見因。亦犯",
    "X51n0823_001:0155b17": "共不定過。準此者。例上。應責者。意令兩俱不成。故",
    "X51n0823_001:0155b18": "知下。結。先結前二量。次結後二量。風字是衍文。例",
    "X51n0823_001:0155b19": "上結文。應加故知無實地水火與青色等各別有",
    "X51n0823_001:0155b20": "性之文。文無者。略也。無實等者。正顯諸句皆謬立。",
    "X51n0823_001:0155b21": "又彼所執實句義中(至)如麤地等應是無常。",
    "X51n0823_001:0155b22": "又彼下。立量破實句中常法。實句中有礙常者是",
    "X51n0823_001:0155b23": "有法。應是無常宗。皆有礙故因。喻如麤地等。有礙",
    "X51n0823_001:0155b24": "者。即地水火。此是有法自相相違因。",
    "X51n0823_001:0155c01": "諸句義中色根所取(至)許色根取故如地水火風。",
    "X51n0823_001:0155c02": "次量破諸句中無質礙法。無質礙法。即實句中空",
    "X51n0823_001:0155c03": "時方我意。德句堅等。諸句中無質礙法是有法。應",
    "X51n0823_001:0155c04": "皆有礙宗。色根所取故因。喻如地水火風。此亦有",
    "X51n0823_001:0155c05": "法自相相違因。",
    "X51n0823_001:0155c06": "又彼所執非實德等(至)非有攝故如空華等。",
    "X51n0823_001:0155c07": "又彼下。立量破諸句離識外別有自性。二量如文",
    "X51n0823_001:0155c08": "可立。非實德等。謂非實所攝德業也。非有實等者。",
    "X51n0823_001:0155c09": "謂非大有所攝實等三句也。彼執諸句其體定異",
    "X51n0823_001:0155c10": "故彼此不相攝。以空華石女為同品喻者。以成實",
    "X51n0823_001:0155c11": "等離識之外本無。非謂顯唯識也。此俱所立法不",
    "X51n0823_001:0155c12": "成過。能成立有。所成立無故。",
    "X51n0823_001:0155c13": "彼所執有應離實等(至)故彼有性唯妄計度。",
    "X51n0823_001:0155c14": "彼所下。立量破大有句。初量許其有性。破其離實",
    "X51n0823_001:0155c15": "等。能別不極成過。立量可知。次量許其離實等。破",
    "X51n0823_001:0155c16": "其非有性。所依不成過。離實大有是有法。應非有",
    "X51n0823_001:0155c17": "性宗。許異實等故因。喻如畢竟無。即龜毛兔角等。",
    "X51n0823_001:0155c18": "如有下。舉例破。先一句舉能例。如有非無。離有之",
    "X51n0823_001:0155c19": "外無別有性。下一句所例。如何實等之外有別大",
    "X51n0823_001:0155c20": "有。若離下。反覆縱奪破。上句覆縱。上有法。指實等。",
    "X51n0823_001:0155c21": "下有性。指大有。下句反縱。無法。謂虗空等。彼既二",
    "X51n0823_001:0155c22": "句。奪破。下一句。結責。",
    "X51n0823_001:0155c23": "又彼所執實德業性(至)故同異性唯假施設。",
    "X51n0823_001:0155c24": "又彼下。破同異。初二句略敘外執。初文實德業性。",
    "X51n0823_001:0156a01": "即同異性也。彼言同異。即於實德業上論同論異。",
    "X51n0823_001:0156a02": "復執離實德業之外別有同異性。理定不然一句。",
    "X51n0823_001:0156a03": "總破。勿此下。牒執家量破。此亦下。全申執家似能",
    "X51n0823_001:0156a04": "立量。此字。指同異性。是有法。非實德業性宗。此言",
    "X51n0823_001:0156a05": "離實德業外別有體性。異實等故因。喻如德業等。",
    "X51n0823_001:0156a06": "勿之一字方是破辭。亦字。對上大有句而來。彼執",
    "X51n0823_001:0156a07": "離實德業之外別有大有句。今同異句如之。是故",
    "X51n0823_001:0156a08": "言亦。又應下至實等亦應無別實性等。乃舉例破。",
    "X51n0823_001:0156a09": "先舉例。又應二字。承上。若謂同異句異實德業別",
    "X51n0823_001:0156a10": "有。則同異句非同異句攝。又應實句非實句攝。異",
    "X51n0823_001:0156a11": "實性故。如德。文中字句繁疊。義似難明。今逐字立",
    "X51n0823_001:0156a12": "為有法。互為同喻。共成三個量。又應德句非德句",
    "X51n0823_001:0156a13": "攝。異德性故。如業。業句例立。地等下一行。准此實",
    "X51n0823_001:0156a14": "等復立八個三支。地等諸性。即德句所攝堅濕煖",
    "X51n0823_001:0156a15": "動。地等體。即實句所攝地水火風。以堅性為有法。",
    "X51n0823_001:0156a16": "非堅攝宗。異地體故因。同喻如濕。字字互為有法",
    "X51n0823_001:0156a17": "同喻。故云更相徵詰。准此者准上實德業句。如實",
    "X51n0823_001:0156a18": "下二句。牒例翻破。初一句牒例。由上十一量文長",
    "X51n0823_001:0156a19": "義廣。故此一句總束牒之。次一句翻破。如實性等",
    "X51n0823_001:0156a20": "外無別實等性。例而明之。實德業之外亦應無別",
    "X51n0823_001:0156a21": "同異性。若離下。反覆縱奪破。初句覆縱。次句反縱。",
    "X51n0823_001:0156a22": "彼既下二句。奪破。下一句結破。",
    "X51n0823_001:0156a23": "又彼所執和合句義(至)由前理故亦非實有。",
    "X51n0823_001:0156a24": "又彼下。立量破和合。立量可知。彼許下。況破。設執",
    "X51n0823_001:0156b01": "下。縱奪破。",
    "X51n0823_001:0156b02": "然彼實等非緣離識(至)許所知故如龜毛等。",
    "X51n0823_001:0156b03": "然彼下。總破所緣諸句非現量境。實等六句是有",
    "X51n0823_001:0156b04": "法。非緣離識實有自體現量所得宗。許所知故因。",
    "X51n0823_001:0156b05": "喻如龜毛等。彼執六句法實有自體。是離識別有。",
    "X51n0823_001:0156b06": "為我現量所緣得。今以非字破之。龜毛是妄意識",
    "X51n0823_001:0156b07": "非量所緣。用為同喻。以破彼六句法非現量得。",
    "X51n0823_001:0156b08": "又緣實智非緣離識(至)假合生故如實智等。",
    "X51n0823_001:0156b09": "又緣下。立量分破能緣之智非現量智攝。初以緣",
    "X51n0823_001:0156b10": "實智立量。餘五例立。假合生者。虗妄根塵假合生故。",
    "X51n0823_001:0156b11": "故勝論者實等句義亦是隨情妄所施設。",
    "X51n0823_001:0156b12": "下二句結責。亦字對前數論言也。",
    "X51n0823_001:0156b13": "有執有一大自在天(至)亦應頓起因常有故。",
    "X51n0823_001:0156b14": "三破大自在天。先敘執。即塗灰外道所計。彼執此",
    "X51n0823_001:0156b15": "天為萬物因。體實。周徧。常住。能生諸法。具此四德。",
    "X51n0823_001:0156b16": "破中先以能生展轉逆次而破。後破能生。先以能",
    "X51n0823_001:0156b17": "生破常。若能生果。應是無常。有作用故。次以無常",
    "X51n0823_001:0156b18": "破徧。纔生即滅。無動義故。無容從此轉至餘方。次",
    "X51n0823_001:0156b19": "以不徧破實。無為體徧。性是真實。有為不徧。性非",
    "X51n0823_001:0156b20": "真實。體既下。破能生。初句牒執。次句破。常應居一",
    "X51n0823_001:0156b21": "切時。徧應在一切處。具諸功能。應頓生一切法。待",
    "X51n0823_001:0156b22": "欲下。破救。救云。體雖常徧具諸功能。要待眾生樂",
    "X51n0823_001:0156b23": "欲及緣會方生。故無頓生之過。違一下。斥違教過。",
    "X51n0823_001:0156b24": "既待欲緣。雖免頓過。復違本宗。或欲下。破。欲緣不",
    "X51n0823_001:0156c01": "須待。亦應頓起。何以故。大自在天因常有故。因緣",
    "X51n0823_001:0156c02": "具足。法應頓生。",
    "X51n0823_001:0156c03": "餘執有一大梵時方(至)生一切法皆同此破。",
    "X51n0823_001:0156c04": "四例破餘執。先列名敘執。大梵者。即圍陀論師。計",
    "X51n0823_001:0156c05": "梵天為萬物之祖。能作一切命無命物。是故名常。",
    "X51n0823_001:0156c06": "是涅槃因。時者。即時散外道。執一切法皆從時生。",
    "X51n0823_001:0156c07": "故時是常。是萬物因。是涅槃因。方者。即方論師。方",
    "X51n0823_001:0156c08": "生人。人生天地。滅後還入於方。故方是常。是一等。",
    "X51n0823_001:0156c09": "本際者。即安茶論師計。謂世界最初。唯有大水。時",
    "X51n0823_001:0156c10": "有大安茶出。形如鷄卵。周帀金色。時熟破為二段。",
    "X51n0823_001:0156c11": "上段為天。下段為地。中生一切萬物。自然者。即無",
    "X51n0823_001:0156c12": "因論師計。一切萬物。無因無緣自然生滅。故此是",
    "X51n0823_001:0156c13": "常。生一切物。是涅槃因。虗空者。即口力論師。謂虗",
    "X51n0823_001:0156c14": "空是萬物因。別有一法是實。是常。展轉生一切法。",
    "X51n0823_001:0156c15": "故空是萬物因。我者。即計我論師。謂彼計有薩埵。",
    "X51n0823_001:0156c16": "命者。生者。養育者。數取趣者。如是等諦實常住故。",
    "X51n0823_001:0156c17": "眼能見色。耳鼻舌身意應知亦然。等者。等取宿作",
    "X51n0823_001:0156c18": "因論等。皆同此破者。例上破之。",
    "X51n0823_001:0156c19": "有餘偏執明論聲常(至)如瓶衣等待眾緣故。",
    "X51n0823_001:0156c20": "五破聲論。初敘執。明論。即五明論也。謂因明。聲明。",
    "X51n0823_001:0156c21": "內明。工巧明。醫方明。定量者。楷定不易。量度不謬。",
    "X51n0823_001:0156c22": "亘煥今古。故執為常。由聲故。表彰詮量諸法。次執",
    "X51n0823_001:0156c23": "一切聲性是常。不從緣生。待緣顯發。顯時方有詮",
    "X51n0823_001:0156c24": "表。如鐘皷待桴而響。金石待考而鳴。絲竹待指而",
    "X51n0823_001:0157a01": "出。文義待吐宣而顯。彼俱下。次破。先立量破明論。",
    "X51n0823_001:0157a02": "次立量破餘聲。如文。",
    "X51n0823_001:0157a03": "有外道執地水火風極微(至)雖是無常而體實有。",
    "X51n0823_001:0157a04": "六破路伽耶論。先敘執。即順世外道。計一切色心",
    "X51n0823_001:0157a05": "等法。皆極微成。地具四微。水具三。除香。火具色觸",
    "X51n0823_001:0157a06": "二。風唯觸一。是故四微是實是常。能生麤色。言麤",
    "X51n0823_001:0157a07": "色者。即是子微。因量者。即父母微。最初極微名為",
    "X51n0823_001:0157a08": "父母。聚生麤色名曰子微。子微雖是無常。不越父",
    "X51n0823_001:0157a09": "母。故是實有。此中四執。極微是實。是常。能生麤色。",
    "X51n0823_001:0157a10": "所生麤色不越因量。越者。超越。違越。言其不超不",
    "X51n0823_001:0157a11": "違也。",
    "X51n0823_001:0157a12": "彼亦非理所以者何(至)如何可說極微常住。",
    "X51n0823_001:0157a13": "彼亦下。九番破斥。先破因微。先立三量破三執。初",
    "X51n0823_001:0157a14": "量約有方分破實。蟻行者。行。謂行伍。即蟻陣也。次",
    "X51n0823_001:0157a15": "量約無方分破其不能生果。三量約有作用能生",
    "X51n0823_001:0157a16": "果破常。",
    "X51n0823_001:0157a17": "又所生果不越因量(至)色根所取便違自執。",
    "X51n0823_001:0157a18": "又所下。四破果不越因量。又所生果是有法。不名",
    "X51n0823_001:0157a19": "麤色宗。不越因量故因。喻如極微。則此下。出相違",
    "X51n0823_001:0157a20": "過。極微至細。非眼等色根所取。若謂麤果色不越",
    "X51n0823_001:0157a21": "因量。即同極微。亦非色根所取。此則違自宗麤色",
    "X51n0823_001:0157a22": "是色根所取。一者自教相違過。二者現量相違過。",
    "X51n0823_001:0157a23": "彼計因果各異。能生所生不同。故此下文皆約因",
    "X51n0823_001:0157a24": "果迭破。",
    "X51n0823_001:0157b01": "若謂果色量德合故(至)如麤果色處無別故。",
    "X51n0823_001:0157b02": "五約量德麤細相混破。若謂下。牒轉計。量。謂因量。",
    "X51n0823_001:0157b03": "德。謂麤德。不越因量故非麤。麤德合故似麤。由斯",
    "X51n0823_001:0157b04": "故是色根所取。所執下。立量破。所執果色是有法。",
    "X51n0823_001:0157b05": "無麤德合宗。同因量故因。喻如極微。此以同因量",
    "X51n0823_001:0157b06": "故之因。破果色麤不成麤。或應極微是有法。亦麤",
    "X51n0823_001:0157b07": "德合宗。處無別故因。喻如麤果色。此以處無別故",
    "X51n0823_001:0157b08": "因。破極微細應非細。麤細混然。因果無辨。",
    "X51n0823_001:0157b09": "若謂果色徧在自因(至)由此亦非色根所取。",
    "X51n0823_001:0157b10": "六約果徧自因破。先牒轉計。徧在自因者。謂所生",
    "X51n0823_001:0157b11": "果色徧在能生自因極微上。由因微眾多不一。故",
    "X51n0823_001:0157b12": "果可名麤。還為色根所取。則此下。立量破。果色是",
    "X51n0823_001:0157b13": "有法。體應非一宗。處各別故因。喻如所在因。處各",
    "X51n0823_001:0157b14": "別者。一一極微各住自位也。若謂果徧自因。因體",
    "X51n0823_001:0157b15": "既多非一。果體如因亦應非一。因各別故不成麤。",
    "X51n0823_001:0157b16": "果既如因。還不成麤。由此亦非色果所取。二過同",
    "X51n0823_001:0157b17": "前。",
    "X51n0823_001:0157b18": "若果多分合故成麤(至)則汝所執前後相違。",
    "X51n0823_001:0157b19": "七約多分合成破。初句牒轉計。多分。謂眾多支分。",
    "X51n0823_001:0157b20": "謂果色多分合故成麤。可成色根所緣之境。多因",
    "X51n0823_001:0157b21": "下。以因奪果。因合足成根境。何用果合成麤。既多",
    "X51n0823_001:0157b22": "下。追破本計非實。則汝下。結相違過。前云不越因",
    "X51n0823_001:0157b23": "量而體是實。今云多分合故非實。故云前後相違。",
    "X51n0823_001:0157b24": "又果與因俱有質礙(至)或應離變非一非常。",
    "X51n0823_001:0157c01": "八約俱有質礙破。有質礙。即承上多分合義。同處。",
    "X51n0823_001:0157c02": "即不越因量義。立量云。果與因是有法。應不同處",
    "X51n0823_001:0157c03": "宗。俱有質礙故因。喻如二極微。俱有質礙者。如木",
    "X51n0823_001:0157c04": "石不相過。極微雖細。猶有方分。若謂下。立量轉救",
    "X51n0823_001:0157c05": "云。因果是有法。可同處宗。體相受入故因。喻如沙",
    "X51n0823_001:0157c06": "水銅藥。果受因。如沙受水。因入果。如藥入銅。誰許",
    "X51n0823_001:0157c07": "下。直奪破。法法住自位。各各不相到。或應下。縱奪",
    "X51n0823_001:0157c08": "破。縱許能受能入。今破云。受則可離。離則非一。入",
    "X51n0823_001:0157c09": "則須變。變則非常。既非一非常。則汝宗常義自壞",
    "X51n0823_001:0157c10": "上計量德合。徧自因。多分合。二同處。總皆不越因",
    "X51n0823_001:0157c11": "量轉變計成。",
    "X51n0823_001:0157c12": "又麤色果體若是一(至)但是隨情虗妄計度。",
    "X51n0823_001:0157c13": "九約事理相違破。一分。謂少分。一切。謂全分。彼。即",
    "X51n0823_001:0157c14": "一切。此。即一分。彼此一體。得應俱得。故云彼一切。",
    "X51n0823_001:0157c15": "應如此一分。不許得一切。則違道理。許得一切。則",
    "X51n0823_001:0157c16": "違現事。世間現觸見璧等物時。唯得此邊。不得彼",
    "X51n0823_001:0157c17": "邊。故彼下。結責。進退。即許不許也。",
    "X51n0823_001:0157c18": "然諸外道品類雖多所執有法不過四種。",
    "X51n0823_001:0157c19": "然諸下。束廣從略。先總標四執。",
    "X51n0823_001:0157c20": "一執有法與有等性其體定一如數論等。",
    "X51n0823_001:0157c21": "次別破。先敘一執。有法。謂大等二十三法。有等性。",
    "X51n0823_001:0157c22": "謂薩埵等冥諦。",
    "X51n0823_001:0157c23": "彼執非理所以者何(至)色等應無青黃等異。",
    "X51n0823_001:0157c24": "彼執下。立量破。一切法是有法。體無差別宗。即有",
    "X51n0823_001:0158a01": "性故因。喻如有性。一切法。即事。有性。即理。事有千",
    "X51n0823_001:0158a02": "差。理無二致。若法即性。體則無差。便違己宗我德",
    "X51n0823_001:0158a03": "體異。此則自教相違過。亦違下。世間相違過。又若",
    "X51n0823_001:0158a04": "下。現量相違過。色若即性。色無青黃異。與眼現量",
    "X51n0823_001:0158a05": "違。聲無宮商異。香無馨臭異。味無甘辛異。觸無冷",
    "X51n0823_001:0158a06": "煖異。則與諸根識現量俱違。",
    "X51n0823_001:0158a07": "二執有法與有等性其體定異如勝論等。",
    "X51n0823_001:0158a08": "二執下。敘異執。有法。謂實等。有等性。謂大有性。",
    "X51n0823_001:0158a09": "彼執非理所以者何(至)應如聲等非眼等境。",
    "X51n0823_001:0158a10": "彼執下。立量破。一切法是有法。體不可得宗。非有",
    "X51n0823_001:0158a11": "執故因。喻如已滅無。非有性。則同無。已滅無。體類",
    "X51n0823_001:0158a12": "虗空。便違一句。責成自教相違過。亦違下。世間相",
    "X51n0823_001:0158a13": "違過。又若下。現量相違過。立量云。色等是有法。非",
    "X51n0823_001:0158a14": "眼等境宗。非色等性故因。喻如聲等。餘聲等例立。",
    "X51n0823_001:0158a15": "三執有法與有等性亦一亦異如無慚等。",
    "X51n0823_001:0158a16": "三執下。敘俱亦執。",
    "X51n0823_001:0158a17": "彼執非理所以者何(至)而執為實理定不成。",
    "X51n0823_001:0158a18": "彼執下。破。初句同前二家過。次句一異相違。如炎",
    "X51n0823_001:0158a19": "凉相別。勿執體同次句一異互奪。兩俱不成。如水",
    "X51n0823_001:0158a20": "火同器。自相陵滅。一異是有法。兩俱不成宗。體同",
    "X51n0823_001:0158a21": "互奪故。如水火一器。次句意云。二相極違可令同",
    "X51n0823_001:0158a22": "體。一切諸法皆然。便違世間差別。故以勿字破之。",
    "X51n0823_001:0158a23": "或同體故。此之一異如鏡中水火影。是假非實。量",
    "X51n0823_001:0158a24": "云。一異是有法。是假非實宗。和合同體故因。喻如",
    "X51n0823_001:0158b01": "鏡中水火影。而執下。結破。",
    "X51n0823_001:0158b02": "四執有法與有等性非一非異如邪命等。",
    "X51n0823_001:0158b03": "四執下敘俱非執。",
    "X51n0823_001:0158b04": "彼執非理所以者何(至)色等有法決定實有。",
    "X51n0823_001:0158b05": "彼執下。破。初句亦同前過。次約表遮破。表。謂表顯。",
    "X51n0823_001:0158b06": "遮。謂遮覆。如說水冷。是表詮。不熱。是遮詮。四句皆",
    "X51n0823_001:0158b07": "成有過。又非下。一異俱非。成違世過。亦違下。出違",
    "X51n0823_001:0158b08": "教過。",
    "X51n0823_001:0158b09": "是故彼言唯矯避過諸有智者勿謬許之。",
    "X51n0823_001:0158b10": "是故下。結。勿謬許者。良以內外大小。所立名言率",
    "X51n0823_001:0158b11": "多相似。須以邪正定其內外。空中甄其大小。漸頓",
    "X51n0823_001:0158b12": "分其別圓。則使名言纖毫不濫。以義定名。萬無一",
    "X51n0823_001:0158b13": "失。以名求義。萬無一得。是故勿以名同雙非。而謬",
    "X51n0823_001:0158b14": "許之謂為中道。上破外道法執竟。",
    "X51n0823_001:0158b15": "餘乘所執離識實有色等諸法如何非有。",
    "X51n0823_001:0158b16": "餘乘下。別破餘乘法執。先徵。餘者。對大而言。唯此",
    "X51n0823_001:0158b17": "一事實。餘二則非真。一執實有。二執離識。",
    "X51n0823_001:0158b18": "彼所執色不相應行及諸無為理非有故。",
    "X51n0823_001:0158b19": "彼所下。總破。小乘法相五位。別分七十五。色法十",
    "X51n0823_001:0158b20": "一。心法唯一。心所四十六。不相應行十四。無為有",
    "X51n0823_001:0158b21": "三。今但破三位者。以不執心心所法離心別有故。",
    "X51n0823_001:0158b22": "且所執色總有二種(至)二者無對非極微成。",
    "X51n0823_001:0158b23": "且所下。先列色法。有對者。對礙也。二色相對。互相",
    "X51n0823_001:0158b24": "窒礙。如木石不相過。根塵相對故。一可見有對。謂",
    "X51n0823_001:0158c01": "色塵。及能造四大。二者不可見有對。謂五色根。及",
    "X51n0823_001:0158c02": "聲香味觸。小乘有宗。謂極微所成。大乘即是識變。",
    "X51n0823_001:0158c03": "無對。謂法處所攝色。皆從對色以立其名。略有五",
    "X51n0823_001:0158c04": "種。一極略。以假想觀折須彌等至極微處。二極逈",
    "X51n0823_001:0158c05": "以假想觀析遠逈等至極微時。三受所引。從所防",
    "X51n0823_001:0158c06": "所發善惡之色得名。四徧計所執。執色為實。從所",
    "X51n0823_001:0158c07": "得色得名。五定果色。解脫定。亦魚米肉山威儀身",
    "X51n0823_001:0158c08": "等。",
    "X51n0823_001:0158c09": "彼有對色定非實有能成極微非實有故。",
    "X51n0823_001:0158c10": "彼有下。先略破有對非實有。此以能成破所成。何",
    "X51n0823_001:0158c11": "以故。能成極微非實有故。",
    "X51n0823_001:0158c12": "謂諸極微若有質礙(至)如何可集成瓶衣等。",
    "X51n0823_001:0158c13": "謂諸下。次廣破極微非實有。彼一執極微是實有。",
    "X51n0823_001:0158c14": "二執極微是能成。今初一量約有質礙破極微非",
    "X51n0823_001:0158c15": "實有。次一量約無質礙破極微不能成有對。",
    "X51n0823_001:0158c16": "又諸極微若有方分必可分析便非實有。",
    "X51n0823_001:0158c17": "又諸下。立量約有方分破。極微。便非實有。有方分",
    "X51n0823_001:0158c18": "可分折故。喻如麤色。",
    "X51n0823_001:0158c19": "若無方分則如非色云何和合承光發影。",
    "X51n0823_001:0158c20": "若無下。約無方分破。文有五段。初立量破極微無",
    "X51n0823_001:0158c21": "方分。如何成麤色。承光發影者。麤色也。此破極微",
    "X51n0823_001:0158c22": "不能成麤色。既能成麤色。此則有方分。何謂無方",
    "X51n0823_001:0158c23": "分。極微是有法。云何和合承光發影宗。無方分故",
    "X51n0823_001:0158c24": "因。喻如非色。",
    "X51n0823_001:0159a01": "日輪纔舉照柱等時(至)所執極微定有方分。",
    "X51n0823_001:0159a02": "日輪下。第二舉麤色現事破。以明極微有方分。先",
    "X51n0823_001:0159a03": "引事。日輪東升照柱壁等時。逐日光移。隨光影轉。",
    "X51n0823_001:0159a04": "東面承光。西面發影。承光下。牒事破。所成麤色光",
    "X51n0823_001:0159a05": "影處既不同。能成極微定有方分。",
    "X51n0823_001:0159a06": "又若見觸壁等物時(至)故此極微必有方分。",
    "X51n0823_001:0159a07": "又若下。第三約現量破。眼見身觸俱現量境。得此",
    "X51n0823_001:0159a08": "不得彼者。以有方分故。所成既爾。能成亦然。",
    "X51n0823_001:0159a09": "又諸極微隨所住處(至)由此極微定有方分。",
    "X51n0823_001:0159a10": "又諸下。第四約和集成麤破。不爾者。應如非色無",
    "X51n0823_001:0159a11": "質礙。如何和集成瓶衣等。又彼此相涉。亦不成麤。",
    "X51n0823_001:0159a12": "由此下。結。既許和集成麤。所執極微定有方分。",
    "X51n0823_001:0159a13": "執有對色即諸極微(至)所執極微必有方分。",
    "X51n0823_001:0159a14": "執有下。第五約名實相違疏。有對者。障隔質礙義。",
    "X51n0823_001:0159a15": "如木石不相過。若能成極微無障隔。若爾者。則有",
    "X51n0823_001:0159a16": "對色亦無障隔。則可山壁由之直度。便非障礙有",
    "X51n0823_001:0159a17": "對。此則名實相違。",
    "X51n0823_001:0159a18": "有方分故便可分析定非實有故有對色實有不成。",
    "X51n0823_001:0159a19": "有方下。結。追責本計。承上能成極微有方分故定",
    "X51n0823_001:0159a20": "非實有。故所成有對色實有不成。",
    "X51n0823_001:0159a21": "五識豈無所依緣色。",
    "X51n0823_001:0159a22": "五識下。次破離識。文先徵起。餘乘徵云。如上破有",
    "X51n0823_001:0159a23": "對非實有。豈眼等五識。無所依緣色耶。既有依緣",
    "X51n0823_001:0159a24": "之色。故知心外有法。所依。謂五根。是眼識等增上",
    "X51n0823_001:0159b01": "所依。所緣。謂五塵。是眼識等所緣。",
    "X51n0823_001:0159b02": "雖非無色而是識變(至)即以此相為所依緣。",
    "X51n0823_001:0159b03": "雖非下。總釋所依所緣唯識所變。謂眼等識雖有",
    "X51n0823_001:0159b04": "所依所緣之色。而是本識所變現。非是心外別有",
    "X51n0823_001:0159b05": "極微以成根境。但諸識生時。由內因緣種子力等。",
    "X51n0823_001:0159b06": "於第八識上變似五根五塵。眼等五識。依彼所變",
    "X51n0823_001:0159b07": "根。託彼本質境。雖不親得。要託彼五塵質上變作",
    "X51n0823_001:0159b08": "五塵相現。即以彼五根為所依。以彼及此二種五",
    "X51n0823_001:0159b09": "塵為所緣緣。五識若不託第八識所變。便無所緣",
    "X51n0823_001:0159b10": "緣。所緣緣中有親疎故。",
    "X51n0823_001:0159b11": "然眼等根非現量得(至)此為所依生眼等識。",
    "X51n0823_001:0159b12": "然眼等下。別明所依。謂眼等根雖識變現。而不同",
    "X51n0823_001:0159b13": "色等五塵是現量得。既非現量得。何以知有。以能",
    "X51n0823_001:0159b14": "發生眼等五識。由彼彼用。比知是有。此但等者。謂",
    "X51n0823_001:0159b15": "此五根雖屬色法。但是識上所現功能。非是心外",
    "X51n0823_001:0159b16": "別有大種所造之色。此功能言。即是發生五識作",
    "X51n0823_001:0159b17": "用。觀用知體。如觀芽生。比知種體。故此功能在識",
    "X51n0823_001:0159b18": "在餘雖不可說。而外求之理既非有。定應許此在",
    "X51n0823_001:0159b19": "識非餘。此能發識。名眼等根。此為增上依。生眼識",
    "X51n0823_001:0159b20": "等。",
    "X51n0823_001:0159b21": "此眼等識外所緣緣(至)自識所變為所緣緣。",
    "X51n0823_001:0159b22": "此眼下。別明所緣。初句外所緣緣理非有故者。此",
    "X51n0823_001:0159b23": "遮外本質非唯心境。宗鏡謂能緣緣不著處。此是",
    "X51n0823_001:0159b24": "疎所緣緣。下句自識所變者。此許眼等識所變相",
    "X51n0823_001:0159c01": "分境。是親所緣緣。",
    "X51n0823_001:0159c02": "謂能引生似自識者汝執彼是此所緣緣。",
    "X51n0823_001:0159c03": "謂能下。破能生為所緣緣。先牒計。謂若有法。能牽",
    "X51n0823_001:0159c04": "引生似己相識。汝執彼能引生法。是此似自識之",
    "X51n0823_001:0159c05": "所緣緣。緣似自者。以相是識之自分故。",
    "X51n0823_001:0159c06": "非但能生勿因緣等亦名此識所緣緣故。",
    "X51n0823_001:0159c07": "非但下。破。所緣緣要具二支。一能生。二帶相。非但",
    "X51n0823_001:0159c08": "能生一義可是所緣緣。如彼論云。所緣緣者。謂能",
    "X51n0823_001:0159c09": "緣識帶彼相起。及有實體。令能緣識託彼而生。今",
    "X51n0823_001:0159c10": "此雖有見託彼生。且無此識帶彼相起。若唯能生",
    "X51n0823_001:0159c11": "一義是所緣緣。則因緣。增上。等無間。此三皆有能",
    "X51n0823_001:0159c12": "生義。亦可名此識所緣緣。彼既不爾。此云何然。",
    "X51n0823_001:0159c13": "眼等五識了色等時但緣和合似彼相故。",
    "X51n0823_001:0159c14": "眼等下。破和合為所緣緣。先牒計。彼計和合者。以",
    "X51n0823_001:0159c15": "五識了色等時。帶彼和合相故。",
    "X51n0823_001:0159c16": "非和合相異諸極微(至)勿第二月等能生五識故。",
    "X51n0823_001:0159c17": "非和下。破。初明和合是假非實。謂和合相。非離極",
    "X51n0823_001:0159c18": "微外有實自體。以分析彼和合相至極微時。似彼",
    "X51n0823_001:0159c19": "相識定不生故。既可分析令識不生。故知和合是",
    "X51n0823_001:0159c20": "假非實。彼和下。承上非實。顯非識生緣。勿第下。引",
    "X51n0823_001:0159c21": "喻證。論云。和合於五識。設所緣非緣。彼體實無故。",
    "X51n0823_001:0159c22": "猶如第二月。如眼錯亂見第二月。彼無實體。不能",
    "X51n0823_001:0159c23": "生識故。",
    "X51n0823_001:0159c24": "非諸極微共和合位(至)色等極微非五識境。",
    "X51n0823_001:0160a01": "非諸下。破極微為所緣緣。先牒計。執家謂共和合",
    "X51n0823_001:0160a02": "位諸極微。以微圓實體。可與五識各各作所緣。今",
    "X51n0823_001:0160a03": "以非字非之。此識下一句。出其所以。謂眼等識上",
    "X51n0823_001:0160a04": "不帶極微相故。此約極微破。帶彼相起是所緣義。",
    "X51n0823_001:0160a05": "今既不帶。故非所緣。非諸下。破極微無和合。上計",
    "X51n0823_001:0160a06": "和合位極微有和合相。可與五識作所緣。今以非",
    "X51n0823_001:0160a07": "字破之。不和下一句。出其所以。謂不和合時無此",
    "X51n0823_001:0160a08": "和合相故。謂極微體相。合不合同。故引不合以證",
    "X51n0823_001:0160a09": "於合。非和下。牒上。若謂不和合時無和合相。已和",
    "X51n0823_001:0160a10": "合位有和合相。則應合與不合極微體相有異。今",
    "X51n0823_001:0160a11": "以非字非之。故和下。結承上體相既無有異。故合",
    "X51n0823_001:0160a12": "不合皆非識所緣境。論云。極微於五識。設緣非所",
    "X51n0823_001:0160a13": "緣。彼相識無故。猶如眼根等。色等極微設有實體",
    "X51n0823_001:0160a14": "能生五識。然非所緣。前破能生。引三緣為例。今破",
    "X51n0823_001:0160a15": "極微。舉不帶彼相之因。共成一量。以顯極微非五",
    "X51n0823_001:0160a16": "識境。",
    "X51n0823_001:0160a17": "有執色等一一極微(至)彼相實有為此所緣。",
    "X51n0823_001:0160a18": "有執下。破和集為所緣緣。先牒計。謂極微不和集",
    "X51n0823_001:0160a19": "時。體微圓故。非五識境。共和集位。彼彼相資有麤",
    "X51n0823_001:0160a20": "相生。彼相不離極微故。而是實有。為此所緣。有麤",
    "X51n0823_001:0160a21": "相生。即帶彼相起義。彼相實有。即見托彼生義。二",
    "X51n0823_001:0160a22": "支既具。故與五識作所緣緣。",
    "X51n0823_001:0160a23": "彼執不然共和集位(至)一識應緣一切境故。",
    "X51n0823_001:0160a24": "彼執下。破。初句總非。共和下。釋。謂集未集極微體",
    "X51n0823_001:0160b01": "一。寧以共集而為所緣。論云。和集如堅等。設於眼",
    "X51n0823_001:0160b02": "等識。是緣非所緣。許極微相故。瓶甌下。破轉計。彼",
    "X51n0823_001:0160b03": "計緣瓶甌等覺相復有別生。此仍救成帶彼相義。",
    "X51n0823_001:0160b04": "今破云。瓶甌等物能成極微。微圓平等體無差別。",
    "X51n0823_001:0160b05": "緣彼相識亦應無別。帶彼相義還復不成。論云。瓶",
    "X51n0823_001:0160b06": "甌等覺相。彼執應無別。非形別故別。形別非實故。",
    "X51n0823_001:0160b07": "共和下。復破轉計。彼計極微亦有差別。今牒破云。",
    "X51n0823_001:0160b08": "若共和集位極微有麤相別生。為此識境。則共和",
    "X51n0823_001:0160b09": "集位一一極微各各應捨微圓小相。何以應捨。非",
    "X51n0823_001:0160b10": "麤相識可緣細相境。何以不緣細境。勿餘境識緣",
    "X51n0823_001:0160b11": "餘境故。言餘者。諸塵互望名餘。如緣色眼識。可緣",
    "X51n0823_001:0160b12": "聲等。若餘識可緣餘。一識應緣一切境故。",
    "X51n0823_001:0160b13": "許有極微尚致此失況無識外真實極微。",
    "X51n0823_001:0160b14": "許有下。結況如文。故五識所緣緣非外色等。其理",
    "X51n0823_001:0160b15": "極成。",
    "X51n0823_001:0160b16": "由此定知自識所變(至)見託彼生帶彼相故。",
    "X51n0823_001:0160b17": "由此下。顯內所緣緣。由此者。承上而言由前外色",
    "X51n0823_001:0160b18": "理非有故。故知識變相似色塵等相。為眼等五識",
    "X51n0823_001:0160b19": "真所緣緣。以具見託彼生。帶彼相起二義故。見謂",
    "X51n0823_001:0160b20": "見分。彼。謂似色等。即有實體能生識義。帶有二義。",
    "X51n0823_001:0160b21": "一者挾帶。即能緣心親挾境而緣。二者變帶。即能",
    "X51n0823_001:0160b22": "緣心變起相分而緣。相亦有二義。一者體相相。二",
    "X51n0823_001:0160b23": "者相狀相。五識緣境。於二二義中唯是後義。謂於",
    "X51n0823_001:0160b24": "五識體上變帶色等相狀。而為眼等見分所緣。故",
    "X51n0823_001:0160c01": "論云。內色如外現。為識所緣緣。許彼相在識。及能",
    "X51n0823_001:0160c02": "生識故。",
    "X51n0823_001:0160c03": "然識變時隨量大小(至)故說極微是色邊際。",
    "X51n0823_001:0160c04": "然識下。明識所變相非極微成。謂五識變色等時。",
    "X51n0823_001:0160c05": "隨其本質量之大小。對至即現。所現形量如彼本",
    "X51n0823_001:0160c06": "質。非別變作眾多極微。然後和合共成一物。為執",
    "X51n0823_001:0160c07": "下。釋妨。妨曰。識變色等。頓現可爾。經說極微。寧不",
    "X51n0823_001:0160c08": "相違。釋云。為執麤色有實體人。佛說極微令其除",
    "X51n0823_001:0160c09": "折。非謂實有極微。諸師乘教。以假想觀七分七分",
    "X51n0823_001:0160c10": "漸除至不可析。又妨云。前說極微定有方分。是可",
    "X51n0823_001:0160c11": "分析。今何又言不可析耶。釋云。雖此極微等。故說",
    "X51n0823_001:0160c12": "下。如楞嚴云。汝觀地性。麤為大地。細為微塵。至隣",
    "X51n0823_001:0160c13": "虗塵。析彼極微色邊際相七分所成。更析隣虗。即",
    "X51n0823_001:0160c14": "實空性。故說極微是色邊際。",
    "X51n0823_001:0160c15": "由此應知諸有對色皆識變現非極微成。",
    "X51n0823_001:0160c16": "由此下。結。成已唯識。斥彼外計。",
    "X51n0823_001:0160c17": "餘無對色是此類故(至)而可說為真實色法。",
    "X51n0823_001:0160c18": "餘無下。破無對色。先例破。或無下。立量破。餘無對",
    "X51n0823_001:0160c19": "色是有法。定非實有宗。許無對故因。喻如心心所。",
    "X51n0823_001:0160c20": "表無表色豈非實有。",
    "X51n0823_001:0160c21": "表無下。破表無表色。表者。表彰。表顯也。即身口二",
    "X51n0823_001:0160c22": "業。彰顯心之善惡也。無表。即意業餘。乘徵云。有表。",
    "X51n0823_001:0160c23": "色聲二塵攝。無表。法處色攝。此諸色法豈非實有。",
    "X51n0823_001:0160c24": "此非實有所以者何且身表色若是實有以何為性。",
    "X51n0823_001:0161a01": "此非下。總破總徵。且身下。牒表色中身表徵問。",
    "X51n0823_001:0161a02": "若言是形便非實有可分析故長等極微不可得故。",
    "X51n0823_001:0161a03": "若言下。別破身表。先破形。形即長短形量。有宗計",
    "X51n0823_001:0161a04": "形為身表。分析長短形量至極微時。極微上形量",
    "X51n0823_001:0161a05": "不可得故。",
    "X51n0823_001:0161a06": "若言是動亦非實有(至)滅若待因應非滅故。",
    "X51n0823_001:0161a07": "次破動。動。謂動作。即屈伸俯仰等。正量部計動為",
    "X51n0823_001:0161a08": "身表。初生即滅。不至餘方。諸動轉義不可得故。俱",
    "X51n0823_001:0161a09": "舍云。身表許別形。非行動為體。以諸有為法。有剎",
    "X51n0823_001:0161a10": "那盡故。有為下二句。展轉釋成。云何纔生即滅耶。",
    "X51n0823_001:0161a11": "有為法滅。不待所因。譬如電光。即現即滅。云何法",
    "X51n0823_001:0161a12": "滅不待因耶。緣合名生。緣離名滅。滅若待因。應非",
    "X51n0823_001:0161a13": "滅故。",
    "X51n0823_001:0161a14": "若言有色非顯非形心所引生能動手等名身表業。",
    "X51n0823_001:0161a15": "次破心所引生。先敘計。非顯。謂非青黃等顯色。非",
    "X51n0823_001:0161a16": "形。謂非長短等形色。意謂有色非形顯攝。是心力",
    "X51n0823_001:0161a17": "用所引生者。由此能動手等。名身表業也。",
    "X51n0823_001:0161a18": "理亦不然此若是動(至)非顯香味類觸應知。",
    "X51n0823_001:0161a19": "次破。動。義如前破。動因。即風。風性無體。何所表示。",
    "X51n0823_001:0161a20": "又風屬觸。觸唯無記。不通善惡。瑜伽論云。身語表",
    "X51n0823_001:0161a21": "業通三性故。非顯下。例餘二塵亦非身表。上明色",
    "X51n0823_001:0161a22": "觸此例香味。聲唯語表。則知五塵皆非身表業也。",
    "X51n0823_001:0161a23": "故身表業定非實有。",
    "X51n0823_001:0161a24": "故身下。結破。",
    "X51n0823_001:0161b01": "然心為因令識所變(至)表示心故假名身表。",
    "X51n0823_001:0161b02": "然心下。申正義。大乘約心變。即異小乘。心。謂第六。",
    "X51n0823_001:0161b03": "識。謂第八。謂以意識為因。動身發語獨為最故。令",
    "X51n0823_001:0161b04": "本識所變手等。前滅後生。相似相續。轉至餘方。雖",
    "X51n0823_001:0161b05": "非實動。似有動作。表示心之善惡。假名身表。非謂",
    "X51n0823_001:0161b06": "離心別有也。",
    "X51n0823_001:0161b07": "語表亦非實有聲性(至)外有對色前已破故。",
    "X51n0823_001:0161b08": "語表下。次破語表。初句直破非實。一剎下。釋。一剎",
    "X51n0823_001:0161b09": "那聲雖是實有。其相至微。無詮表故。此句縱其實",
    "X51n0823_001:0161b10": "有。奪其詮表。多念下一句。縱其詮表。奪其實有。外",
    "X51n0823_001:0161b11": "有下。例前。聲屬有對。前已破竟。今不應執。",
    "X51n0823_001:0161b12": "然因心故識變似聲(至)假名語表於理無違。",
    "X51n0823_001:0161b13": "然因下。申正義。准上應知。",
    "X51n0823_001:0161b14": "表既實無無表寧實。",
    "X51n0823_001:0161b15": "表既下。破無表。以有表例破。",
    "X51n0823_001:0161b16": "然依思願善惡分限(至)現行思立故是假有。",
    "X51n0823_001:0161b17": "然依下。申正義。思。即徧行中思。願。即別境中欲。謂",
    "X51n0823_001:0161b18": "第六識相應若善若惡思欲分齊定限。動身發語",
    "X51n0823_001:0161b19": "獨為最故。依此假立無表之名。謂此下。別分釋。此",
    "X51n0823_001:0161b20": "字。謂無表。善惡身語。是所發。思種。是能發。增長。謂",
    "X51n0823_001:0161b21": "種子將發現行時。成熟位也。若發則屬有表。今於",
    "X51n0823_001:0161b22": "將發。猶名無表。此依散心通善惡位釋。定中約現",
    "X51n0823_001:0161b23": "行思造作位立者。以定中現行相不外彰。唯己獨",
    "X51n0823_001:0161b24": "知。亦名無表。此以定心善位釋。若種若現俱依思",
    "X51n0823_001:0161c01": "立。故非實有。",
    "X51n0823_001:0161c02": "世尊經中說有三業撥身語業豈不違經。",
    "X51n0823_001:0161c03": "世尊下。先設難。約三業一有二無設難。今但言心。",
    "X51n0823_001:0161c04": "撥無身口。豈不違經。",
    "X51n0823_001:0161c05": "不撥為無但言非色(至)異熟果故亦名為道。",
    "X51n0823_001:0161c06": "不撥下。釋。初二句直答。言非色者。謂皆思為性也。",
    "X51n0823_001:0161c07": "能動下。明三種思皆名為業。審。謂審慮思。決。謂決",
    "X51n0823_001:0161c08": "定思。意。謂第六識。此二思與意相應。能作動意。說",
    "X51n0823_001:0161c09": "名意業。若思體動作名業。此持業釋。若身口意三",
    "X51n0823_001:0161c10": "之業。此依主釋。起身下。釋業字義。思名業者。造作",
    "X51n0823_001:0161c11": "為義。是審下。釋異名。此之身口。是審決思遊行履",
    "X51n0823_001:0161c12": "踐故。又身口現作善不善因。能通能生未來苦樂",
    "X51n0823_001:0161c13": "之果。履故。通故。名道。道。猶路也。通也。輔行引成論",
    "X51n0823_001:0161c14": "問云。何名業道。答。意即是業。於中行故。故名業道。",
    "X51n0823_001:0161c15": "前行後三中。後行前七中。三是業非道。七亦業亦",
    "X51n0823_001:0161c16": "道。意即是業者。意地思也。於中行者。行身等也。故",
    "X51n0823_001:0161c17": "知身等為意所行。名為業道。前行等者。辯起先後。",
    "X51n0823_001:0161c18": "將教所列。對起先後。文列次第。身口居先。意三居",
    "X51n0823_001:0161c19": "後。起之次第。意三在先。身口居後。先起意地。故云",
    "X51n0823_001:0161c20": "前行。文列在後。故云後三。後動身口。故云後行。文",
    "X51n0823_001:0161c21": "列在前。故云前七。中字。但是助句而已。云在此七",
    "X51n0823_001:0161c22": "及三中耳。然論文。意三是業非道者。非身口故。亦",
    "X51n0823_001:0161c23": "業亦道者。身口二業為意業所行故。復名為道。今",
    "X51n0823_001:0161c24": "文義立意為能通。亦得名道。是故後三通至身口。",
    "X51n0823_001:0162a01": "故云而能通七。前七是業。復為意行。是故論云亦",
    "X51n0823_001:0162a02": "業亦道。",
    "X51n0823_001:0162a03": "故前七業道亦思為自性。",
    "X51n0823_001:0162a04": "故前下。結成。不唯意業思為自性。身語二業體亦",
    "X51n0823_001:0162a05": "是思。七業者。身三口四善惡業也。",
    "X51n0823_001:0162a06": "或身語表中思發故假說為業思所履故說名業道。",
    "X51n0823_001:0162a07": "或身下。復釋身語二表。上約能動身發語之思名",
    "X51n0823_001:0162a08": "業。此約所發身語表。假名為業。由內思發故。思所",
    "X51n0823_001:0162a09": "履故。雙名業道。此約依主釋。",
    "X51n0823_001:0162a10": "由此應知實無外色唯有內識變似色生。",
    "X51n0823_001:0162a11": "由此下。結色唯識變。上破色法竟。",
    "X51n0823_001:0162a12": "不相應行亦非實有(至)但依色等分位假立。",
    "X51n0823_001:0162a13": "不相下。破不相應。先釋通名。相應者。和順義。謂此",
    "X51n0823_001:0162a14": "非能緣故。不與心相應。非通善染。不與心所相應",
    "X51n0823_001:0162a15": "又非質礙。不與色相應。又有生滅。不與無為相應",
    "X51n0823_001:0162a16": "揀四位法。故名不相應。謂得。非得。同分。命根。無想",
    "X51n0823_001:0162a17": "定。滅盡定。無想異熟。生。住。異。滅。名身。句身。文身。共",
    "X51n0823_001:0162a18": "有一十四。初總破總徵。下三句釋非實所以。非如",
    "X51n0823_001:0162a19": "下一句。以明非實有體。非異下一句。以明非異色",
    "X51n0823_001:0162a20": "心別有用。由此句。結。但依下。明依色心分位假立。",
    "X51n0823_001:0162a21": "此定非異色心心所(至)如餘假法非實有體。",
    "X51n0823_001:0162a22": "此定下。約三量釋成前三義。初量云。此。指得非得",
    "X51n0823_001:0162a23": "等。是有法。非異色心心所有實體用宗。許蘊攝故",
    "X51n0823_001:0162a24": "因。如色心等喻。此以非異色心等宗。顯此非異色",
    "X51n0823_001:0162b01": "心別有用也。次量仍以此字為有法。此以心心所",
    "X51n0823_001:0162b02": "等所不攝故因。顯此定非實有體也。後量亦以此",
    "X51n0823_001:0162b03": "字為有法。此以餘假法喻。顯此依分位假立也。餘",
    "X51n0823_001:0162b04": "實法。謂色心等。餘假法。謂鏡像水月等。依形質真",
    "X51n0823_001:0162b05": "月假立也。",
    "X51n0823_001:0162b06": "且彼如何知得非得異色心等有實體用。",
    "X51n0823_001:0162b07": "且彼下。別釋得非得。先大乘問。",
    "X51n0823_001:0162b08": "契經說故如說如是(至)成不成言顯得非得。",
    "X51n0823_001:0162b09": "契經下餘乘答。補特伽羅。此云數取趣。十無學法",
    "X51n0823_001:0162b10": "者。正語。正業。正命。是戒蘊。正念。正定。是定蘊。正見。",
    "X51n0823_001:0162b11": "正思惟。正精進。是慧蘊。正解脫。是解脫蘊。正智。是",
    "X51n0823_001:0162b12": "解脫知見蘊。此十即無學五分法身也。成不成下。",
    "X51n0823_001:0162b13": "結。經所說二成言。正顯於得。二不成言。顯於非得。",
    "X51n0823_001:0162b14": "故知實有體用也。",
    "X51n0823_001:0162b15": "經不說此異色心等(至)現在必有善種等故。",
    "X51n0823_001:0162b16": "經不下。破。初句斥引經不當。亦說下。引例破。七寶",
    "X51n0823_001:0162b17": "者。主兵臣。主藏臣。女寶。象寶。馬寶。此即他身。如意",
    "X51n0823_001:0162b18": "寶。輪寶。此即非情。若謂得即成就。豈輪王實成就",
    "X51n0823_001:0162b19": "他身及非情耶。若謂下。遮救。初句牒救詞。於善下。",
    "X51n0823_001:0162b20": "斥。若謂輪王於寶有自在力。假說成就。於善惡法",
    "X51n0823_001:0162b21": "亦有自在力。何不許假說成就。而執為實得耶。若",
    "X51n0823_001:0162b22": "謂下。復遮救。初句牒救詞。寧知下。斥。若謂七寶是",
    "X51n0823_001:0162b23": "現在可假說者。寧知善等非是現在有。次句反釋",
    "X51n0823_001:0162b24": "現有。理無實法離現有故。現在一句。轉釋善等種",
    "X51n0823_001:0162c01": "是實非假。此言善惡種子是現在法。而是實有。非",
    "X51n0823_001:0162c02": "是假說。云何執七寶是現在而要假說耶。七寶現",
    "X51n0823_001:0162c03": "在而可假說。種子現在亦應是假。如何執為實得。",
    "X51n0823_001:0162c04": "又得於法有何勝用(至)若待餘因得便無用。",
    "X51n0823_001:0162c05": "又得下。推詰破。初一句詰問。若言下。詰破。若言有",
    "X51n0823_001:0162c06": "情具此得故。能起一切法者。不勞修證。應起無為",
    "X51n0823_001:0162c07": "而成聖道。又一切無情無得應永不起。如何現見",
    "X51n0823_001:0162c08": "草木春生夏長耶。又未得已失皆無得。應永不生。",
    "X51n0823_001:0162c09": "云何亦有未得而得。已失復得耶。若俱下。遮救。若",
    "X51n0823_001:0162c10": "謂未得已失雖無現得。由有無始俱生得為因。所",
    "X51n0823_001:0162c11": "以後時復起。破云。是則同彼外道一因論便違自",
    "X51n0823_001:0162c12": "教因緣二生。又得具三性。三性應頓現前。救云。雖",
    "X51n0823_001:0162c13": "具三性。須待若善若惡餘因方起。今破云。餘因自",
    "X51n0823_001:0162c14": "生。得便無用。",
    "X51n0823_001:0162c15": "若得於法是不失因(至)故得於法俱為無用。",
    "X51n0823_001:0162c16": "若得下。破不失因。轉計云。得是法之不失因。法者。",
    "X51n0823_001:0162c17": "即善惡業法。得。謂得繩。輔行七之三。準於有部立",
    "X51n0823_001:0162c18": "以得得。漸以後得。得於前得。故使往業。能至未來。",
    "X51n0823_001:0162c19": "故有部中業入過去。得至未來。身死得謝。未來報",
    "X51n0823_001:0162c20": "起。如一業成。以一大得。得於業法。又以小得。得於",
    "X51n0823_001:0162c21": "大得。第二剎那。以三大得。得前二得。及以業法。初",
    "X51n0823_001:0162c22": "念之得。俱成法故。又三小得。得前三大。并初剎那",
    "X51n0823_001:0162c23": "九法成就。第三剎那二十七法。此之得義出自法",
    "X51n0823_001:0162c24": "相釋作無作。假使百千劫。所作業不忘者。以由得",
    "X51n0823_001:0163a01": "繩不斷使之然也。故云不失。一切有情以此為因。",
    "X51n0823_001:0163a02": "成就善等諸法。諸可下。破。成法是有情成。於得何",
    "X51n0823_001:0163a03": "為。",
    "X51n0823_001:0163a04": "得實無故非得亦無。",
    "X51n0823_001:0163a05": "得實下。例破非得。",
    "X51n0823_001:0163a06": "然依有情可成諸法分位(至)三現行成就。",
    "X51n0823_001:0163a07": "然依下。申正義。初明得。三種成就。正顯於得。所有",
    "X51n0823_001:0163a08": "染汙法。諸無記法。生得善法。不由功用而現行者。",
    "X51n0823_001:0163a09": "彼諸種子。若未為奢摩他之所損伏。若未為聖道",
    "X51n0823_001:0163a10": "之所永害。若不為邪見損伏諸善。如斷善根者。如",
    "X51n0823_001:0163a11": "是名為種子成就。若加行所生善法。及一分無記",
    "X51n0823_001:0163a12": "法。生緣所攝受。增盛因種子。名自在成就。若現在",
    "X51n0823_001:0163a13": "諸法自相現前轉。名現行成就。",
    "X51n0823_001:0163a14": "翻此假立不成就名(至)於諸聖法未成就故。",
    "X51n0823_001:0163a15": "翻此下。明非得。未成就。正顯非得。如文。此類下。指",
    "X51n0823_001:0163a16": "廣結略。舉一蔽諸。",
    "X51n0823_001:0163a17": "復如何知異色心等有實同分。",
    "X51n0823_001:0163a18": "復如下。釋同分。同分者。謂彼彼處受生有情。同界。",
    "X51n0823_001:0163a19": "同趣。同生。同類。位。性。形等。由彼彼分互相似性。是",
    "X51n0823_001:0163a20": "名眾同分。亦名有情同分。先大乘問。",
    "X51n0823_001:0163a21": "契經說故如契經說此天同分此人同分乃至廣說。",
    "X51n0823_001:0163a22": "次餘乘答。",
    "X51n0823_001:0163a23": "此經不說異色心等有實同分為證不成。",
    "X51n0823_001:0163a24": "此經下。斥引經不當。",
    "X51n0823_001:0163b01": "若同智言因斯起故(至)彼既不爾此云何然。",
    "X51n0823_001:0163b02": "若同下。牒計例破。先牒計。智。謂智解。言。謂詮表。同",
    "X51n0823_001:0163b03": "分者。其境均等。若同智言因斯同分境均故起者。",
    "X51n0823_001:0163b04": "例破云。草木境均。亦應有同分。亦應起同智言。今",
    "X51n0823_001:0163b05": "草本境均而無同分。不起同智言。則眾有情不因",
    "X51n0823_001:0163b06": "境均起同智言。亦無實同分。又於下。約無窮責破。",
    "X51n0823_001:0163b07": "如文。",
    "X51n0823_001:0163b08": "若謂為因起同事欲(至)何要別執有實同分。",
    "X51n0823_001:0163b09": "若謂下。牒計破。先牒計。同事。謂同所事。同欲。謂同",
    "X51n0823_001:0163b10": "願樂。由同分為因。方起同事願樂。故知同分實有",
    "X51n0823_001:0163b11": "者。理亦下。破。習以成性。由性欲生。何須別執。",
    "X51n0823_001:0163b12": "然依有情身心相似分位差別假立同分。",
    "X51n0823_001:0163b13": "然依下。申正義。身心相似。即同義。分者。因也。分位",
    "X51n0823_001:0163b14": "差別者。謂天同類。人同類等。類各非一故。方以類",
    "X51n0823_001:0163b15": "聚。物以群分也。",
    "X51n0823_001:0163b16": "復如何知異色心等有實命根。",
    "X51n0823_001:0163b17": "復如下。釋命根。命根者。識息煖三事連持。一期果",
    "X51n0823_001:0163b18": "報不斷。名曰命根。此依第八種子假立。先大乘問。",
    "X51n0823_001:0163b19": "契經說故如契經說壽煖識三應知命根說名為壽。",
    "X51n0823_001:0163b20": "次餘乘答。",
    "X51n0823_001:0163b21": "此經不說異色心等有實壽體為證不成。",
    "X51n0823_001:0163b22": "此經下。斥引經不當。",
    "X51n0823_001:0163b23": "又先已成色不異識(至)應如受等非實命根。",
    "X51n0823_001:0163b24": "又先下。舉例破。立量比破色不異識。前已極成。煖",
    "X51n0823_001:0163c01": "是色法。應當比知命根亦不離識。先一量明若是",
    "X51n0823_001:0163c02": "命根。不離識有。命根是有法。離識無別有宗。不異",
    "X51n0823_001:0163c03": "識故因。同喻如煖。次一量明若離識有。非是命根。",
    "X51n0823_001:0163c04": "命根是有法。非實命根宗。異識有故因。喻如受想",
    "X51n0823_001:0163c05": "行。",
    "X51n0823_001:0163c06": "若爾如何經說三法(至)有此識因後當廣說。",
    "X51n0823_001:0163c07": "若爾下。三番問答釋妨。初問云。若壽煖皆識。秖應",
    "X51n0823_001:0163c08": "云識。經中何言壽煖識三耶。義別下。答。雖皆是識。",
    "X51n0823_001:0163c09": "約義言三。阿賴耶識相分色名煖。此識種子名壽。",
    "X51n0823_001:0163c10": "此識現行名識。如四正勤。約已生未生善惡二法。",
    "X51n0823_001:0163c11": "義說為四。但是一精進。住無下。次問云。義雖說三。",
    "X51n0823_001:0163c12": "但唯一識。住無心位既無有心。亦應無壽煖。云何",
    "X51n0823_001:0163c13": "經說而壽不滅。亦不離煖。豈不下。答。住無心位識",
    "X51n0823_001:0163c14": "不離身。故壽煖亦不滅。既爾下。三問云。既爾者。牒",
    "X51n0823_001:0163c15": "上識不離身。此名有心。何謂無心。彼滅下。答。無心",
    "X51n0823_001:0163c16": "位但滅轉識。非謂第八。證有此識。如後引教理。",
    "X51n0823_001:0163c17": "此識足為界趣生體(至)無勞別執有實命根。",
    "X51n0823_001:0163c18": "此識下。結。指體遮執。",
    "X51n0823_001:0163c19": "然依親生此識種子(至)住時決定假立命根。",
    "X51n0823_001:0163c20": "然依下。顯正義。此字。揀餘識種。識字。揀相應法。種",
    "X51n0823_001:0163c21": "子。揀現行。彼所揀者皆非命根。今取親生第八種",
    "X51n0823_001:0163c22": "子。此種由先善惡業所引。業既不同。所引種子亦",
    "X51n0823_001:0163c23": "有差別。住時隨因。長短決定。依此種子假立命根。",
    "X51n0823_001:0163c24": "復如何知二無心定無想異熟異色心等有實自性。",
    "X51n0823_001:0164a01": "復如下。釋二無心定及無想異熟。先大乘問。",
    "X51n0823_001:0164a02": "若無實性應不能遮心心所法令不現起。",
    "X51n0823_001:0164a03": "若無下。餘乘答。文中反答。意謂離識別有實法。方",
    "X51n0823_001:0164a04": "能遮心等不起。",
    "X51n0823_001:0164a05": "若無心位有別實法(至)如堤塘等假亦能遮。",
    "X51n0823_001:0164a06": "若無下。牒計舉例破。先牒計。應無下。舉例。彼既下。",
    "X51n0823_001:0164a07": "例破。又遮下。引假破實。",
    "X51n0823_001:0164a08": "謂修定時於定加行(至)此種善故定亦名善。",
    "X51n0823_001:0164a09": "謂修下。顯正義。先明二無心。加行者。謂定前方便",
    "X51n0823_001:0164a10": "也。正在定時。心心寂滅無復厭患期願。是以厭期",
    "X51n0823_001:0164a11": "但在加行位。二定差別者。厭期不同。若無想定。但",
    "X51n0823_001:0164a12": "厭前六不恒行心心所。若滅盡定。兼厭第七染汙",
    "X51n0823_001:0164a13": "恒行心心所故。又此二定所依不同。一依外道。一",
    "X51n0823_001:0164a14": "依聖教。界地不同。色界五地。無色究竟。作意不同。",
    "X51n0823_001:0164a15": "一欲滅除。一求暫息。依此不同。假立二定。",
    "X51n0823_001:0164a16": "無想定前求無想果(至)依異熟立得異熟名。",
    "X51n0823_001:0164a17": "無想下。次明無想異熟。此於加行位求無想果。執",
    "X51n0823_001:0164a18": "彼天以為最極寂靜真解脫處。發勝期願而希得",
    "X51n0823_001:0164a19": "故。此與無想定有別者。彼在因。此唯果。彼有修。此",
    "X51n0823_001:0164a20": "無行。彼屬心。此屬色。所有生得不恒行麤動心心",
    "X51n0823_001:0164a21": "所滅。於此分位假立。",
    "X51n0823_001:0164a22": "故此三法亦非實有。",
    "X51n0823_001:0164a23": "故此下。總結三法非實。",
    "X51n0823_001:0164a24": "成唯識論自攷卷第一"
}