{
    "X15n0306_008:0783a04": "大佛頂如來密因修證了義諸菩薩萬行首楞嚴經",
    "X15n0306_008:0783a05": "觀心定解卷第八",
    "X15n0306_008:0783a07": "○二返妄歸真淺深位立三初總明漸次二初結",
    "X15n0306_008:0783a08": "前生後二一結顛倒因。",
    "X15n0306_008:0783a09": "阿難如是眾生一一類中亦各各具十二顛倒。猶如",
    "X15n0306_008:0783a10": "揑目亂華發生。顛倒妙圓真淨明心。具足如斯虗妄",
    "X15n0306_008:0783a11": "亂想。",
    "X15n0306_008:0783a12": "此文初法。次喻。次一句釋顛倒二字。後一句合喻。",
    "X15n0306_008:0783a13": "類生是果。顛倒是因。果隔難知。因通易顯。一一類",
    "X15n0306_008:0783a14": "中各具十二顛倒。具其因也。如今胎生之人。或悖",
    "X15n0306_008:0783a15": "逆犯分即梟獍食父母想。或棄本蒸嘗承他宗祀",
    "X15n0306_008:0783a16": "即蒲蘆之類。呪詛呼召現有人為非性顛倒乎。乩",
    "X15n0306_008:0783a17": "仙巫覡幽明相結非影顛倒乎。假他有作即水母",
    "X15n0306_008:0783a18": "以蝦為目。專觀無方空境即空散鎖沉之類。尊事",
    "X15n0306_008:0783a19": "日月水火即休咎精明之類。妄想起滅或高或下",
    "X15n0306_008:0783a20": "是動顛倒。觸境趣附反覆任情是趣顛倒。離此托",
    "X15n0306_008:0783a21": "彼即新故亂想。頑如木石即枯槁亂想。胎生一類",
    "X15n0306_008:0783a22": "既具十一餘類亦然。故喻以空華亂生也。言顛倒",
    "X15n0306_008:0783a23": "妙圓真淨明心者。真心具五種功德。離縱橫為妙。",
    "X15n0306_008:0783a24": "具三諦為圓。真即是中。淨即是空。明即是假。顛倒",
    "X15n0306_008:0783b01": "此心狂華亂起。粗而非妙。偏而不圓。妄而非真。染",
    "X15n0306_008:0783b02": "而非淨。暗而非明。故云顛倒。具茲亂想安有出十",
    "X15n0306_008:0783b03": "二輪旋之期也。○二生漸次法文中先法。次喻。正",
    "X15n0306_008:0783b04": "喻三漸次也。",
    "X15n0306_008:0783b05": "汝今修證佛三摩地。於是本因元所亂想立三漸次",
    "X15n0306_008:0783b06": "方得除滅。如淨器中除去毒蜜以諸湯水并雜灰香",
    "X15n0306_008:0783b07": "洗滌其器後貯甘露。",
    "X15n0306_008:0783b08": "大論云。一切禪定心皆名三摩地。秦言正心行處。",
    "X15n0306_008:0783b09": "是心無始常曲不端入正行處心則端直。如蛇行",
    "X15n0306_008:0783b10": "常曲入筒則直。今文云。入三摩地即是修圓三觀",
    "X15n0306_008:0783b11": "之所證也。于是本因元所亂想明所觀之境也。立",
    "X15n0306_008:0783b12": "三漸次明能觀之觀也。次喻中淨器喻心性。即識",
    "X15n0306_008:0783b13": "精元明。毒蜜者。欲境可愛如蜜令人墮獄如毒。正",
    "X15n0306_008:0783b14": "同四十二章經刀。蜜之喻。吳興云。除去毒蜜喻除",
    "X15n0306_008:0783b15": "其助因及刳其正性也。吳興以後貯甘露當喻無",
    "X15n0306_008:0783b16": "生法忍故以前三所除喻毒蜜。若爾。湯水灰香洗",
    "X15n0306_008:0783b17": "滌其器當喻塵既不緣根無所偶。返流旋一六用",
    "X15n0306_008:0783b18": "不行。葢根塵既亡其器始淨。從此得無生忍是入",
    "X15n0306_008:0783b19": "初住位矣。應知所觀之境有二。亂想是事境。圓通",
    "X15n0306_008:0783b20": "常等為理境。此文中惟事境分明而不無理境。以",
    "X15n0306_008:0783b21": "淨器當之最合止觀兩重所觀之旨。又毒蜜可喻",
    "X15n0306_008:0783b22": "正使。湯水灰香喻除習氣。習氣即該塵沙無明。三",
    "X15n0306_008:0783b23": "惑既破始登初住。湯水言諸者謂或湯或水也。雜",
    "X15n0306_008:0783b24": "者謂以灰香雜湯水中也。古人云。湯水如正行灰",
    "X15n0306_008:0783c01": "香如助行其說亦是。但不必以助行對除助因。正",
    "X15n0306_008:0783c02": "行對刳正性。當增進時自有正助二行耳。有人以",
    "X15n0306_008:0783c03": "毒蜜喻十二顛倒。湯水灰香喻下五十五位觀智。",
    "X15n0306_008:0783c04": "恐未必然。此喻只喻三漸次文。○二標列正明二",
    "X15n0306_008:0783c05": "一標列。",
    "X15n0306_008:0783c06": "云何名為三種漸次。一者修習除其助因。二者真修",
    "X15n0306_008:0783c07": "刳其正性。三者增進違其現業。",
    "X15n0306_008:0783c08": "修習真修前六卷中已明。秪是三如來藏之理故",
    "X15n0306_008:0783c09": "下文別標但舉云何助因云何正性也。除其助因",
    "X15n0306_008:0783c10": "句中其字正指亂想。下二例爾。修習真修工夫雖",
    "X15n0306_008:0783c11": "在前卷。亦以望助因故但名修習。望刳正性名為",
    "X15n0306_008:0783c12": "真修。望前二故第三名為增進。五種辛菜名助因",
    "X15n0306_008:0783c13": "者殺盜婬名正性故。如經云一切眾生皆以婬欲",
    "X15n0306_008:0783c14": "而正性命。古註云現業者謂現前惑業。據幽溪疏",
    "X15n0306_008:0783c15": "以六亂妄想為現業。前文云六亂妄想成業性故。",
    "X15n0306_008:0783c16": "○二正明三初修習除其助因三一徵。",
    "X15n0306_008:0783c17": "云何助因。",
    "X15n0306_008:0783c18": "助因者謂助婬嗔。如後云。熟食發婬生噉增恚正",
    "X15n0306_008:0783c19": "是其義。○二釋二一總明四食。",
    "X15n0306_008:0783c20": "阿難。如是世界十二類生不能自全依四食住。所謂",
    "X15n0306_008:0783c21": "段食。觸食。思食。識食。是故佛說一切眾生皆依食住。",
    "X15n0306_008:0783c22": "真際云。佛初出家于外道邊六年苦行日食麻麥。",
    "X15n0306_008:0783c23": "知其非衟遂即捨之。于牧牛女邊受乳糜食。外道",
    "X15n0306_008:0783c24": "聞之生謗。佛成道後為除自餓外道苦行。乃說一",
    "X15n0306_008:0784a01": "切眾生皆依食住。正覺正說餘不能知。外道嗤曰。",
    "X15n0306_008:0784a02": "愚者亦知何言正覺正知。佛更問之食有幾種。外",
    "X15n0306_008:0784a03": "道不能答。因說四食。食以資益為義。觸食中能生",
    "X15n0306_008:0784a04": "喜樂資益諸根。思食有希望義亦能資益。識食即",
    "X15n0306_008:0784a05": "第八識執持之相。必賴前三能執持諸根大種。此",
    "X15n0306_008:0784a06": "中惟思食稍難釋。林間錄中現有引證。○二別斷",
    "X15n0306_008:0784a07": "五辛二一述意。",
    "X15n0306_008:0784a08": "阿難。一切眾生食甘故生。食毒故死。",
    "X15n0306_008:0784a09": "此舉段食之損益欲除五辛之助因。葢此五辛在",
    "X15n0306_008:0784a10": "凡俗或以為甘。若在求菩提人能損法身慧命即",
    "X15n0306_008:0784a11": "是毒也。○二正斷二一約斷顯助開。",
    "X15n0306_008:0784a12": "是諸眾生求三摩地當斷世間五種辛菜。是五種辛",
    "X15n0306_008:0784a13": "熟食發婬。生噉增恚。",
    "X15n0306_008:0784a14": "孤山云。五辛者楞伽經云葱蒜韭薤興渠也。應法",
    "X15n0306_008:0784a15": "師云。興渠梵音譌也。正云興宜。慈愍三藏云。根如",
    "X15n0306_008:0784a16": "蘿蔔出土辛臭。慈愍冬至其土不見其苗。則此方",
    "X15n0306_008:0784a17": "無故不翻也。○二約人明過患二一說法人過患。",
    "X15n0306_008:0784a18": "如是世界食辛之人縱能宣說十二部經。十方天僊",
    "X15n0306_008:0784a19": "嫌其臭穢咸皆遠離。諸餓鬼等因彼食次舐其唇吻。",
    "X15n0306_008:0784a20": "常與鬼住。福德日消。長無利益。",
    "X15n0306_008:0784a21": "咸皆遠離謂不來聽法也。○二坐禪人過患。",
    "X15n0306_008:0784a22": "是食辛人修三摩地。菩薩天僊十方善人不來守護。",
    "X15n0306_008:0784a23": "大力魔王得其方便。現作佛身來為說法。非毀禁戒",
    "X15n0306_008:0784a24": "讚婬怒癡。命終自為魔王眷屬。受魔福盡墮無間獄。",
    "X15n0306_008:0784b01": "○三結。",
    "X15n0306_008:0784b02": "阿難。修菩提者永斷五辛是則名為第一增進修行",
    "X15n0306_008:0784b03": "漸次。",
    "X15n0306_008:0784b04": "○二真修刳其正性三一徵。",
    "X15n0306_008:0784b05": "云何正性。",
    "X15n0306_008:0784b06": "此殺盜婬正是生死之體故曰正性。○二釋二初",
    "X15n0306_008:0784b07": "以戒刳性二先持小乘戒二先正明。",
    "X15n0306_008:0784b08": "阿難。如是眾生入三摩地要先嚴持清淨戒律。永斷",
    "X15n0306_008:0784b09": "淫心不[(歹*又)/食]酒肉。以火淨食無噉生氣。",
    "X15n0306_008:0784b10": "不食肉即斷殺。溫陵云。欲刳淫殺正性必持戒律。",
    "X15n0306_008:0784b11": "不飲酒防亂之至也。不噉生防殺之至也。律中五",
    "X15n0306_008:0784b12": "果皆當火淨示不噉生氣色。五果者。熏聞云。一核",
    "X15n0306_008:0784b13": "果如棗杏等。二膚果如蕈茇桑椹梨柰等。三殻果",
    "X15n0306_008:0784b14": "如椰子胡桃石榴等。四[禾*會]果([禾*會]粗糠也)如香茅蘇荏等。",
    "X15n0306_008:0784b15": "五角果如大小豆等。以比丘之法不得自手壞生。",
    "X15n0306_008:0784b16": "若有所須語淨人言汝知是汝看是等。淨入解者",
    "X15n0306_008:0784b17": "以火觸之此名火淨。律中更有爪淨揉淨等今且",
    "X15n0306_008:0784b18": "言火耳。以細況粗。生果尚順淨食。何況食肉傷慈",
    "X15n0306_008:0784b19": "乎。○次反顯。",
    "X15n0306_008:0784b20": "阿難。是修行人若不斷婬及與殺生出三界者無有",
    "X15n0306_008:0784b21": "是處。當觀婬欲猶如毒蛇如見怨賊。",
    "X15n0306_008:0784b22": "熏聞云。此中誡犯于四重中略誡前二。又于二中",
    "X15n0306_008:0784b23": "偏重淫欲。故知刳性之意斯為本歟。長水云。豈有",
    "X15n0306_008:0784b24": "具諸功德出離之體而從婬殺中得。○二持大乘",
    "X15n0306_008:0784c01": "戒。",
    "X15n0306_008:0784c02": "先持聲聞四棄八棄執身不動。後行菩薩清淨律儀",
    "X15n0306_008:0784c03": "執心不起。",
    "X15n0306_008:0784c04": "泐潭云。小乘戒律身觸為犯。大乘戒律起心即犯。",
    "X15n0306_008:0784c05": "○二持戒利益二一明利益。",
    "X15n0306_008:0784c06": "禁戒成就。則於世間永無相生相殺之業。偷劫不行",
    "X15n0306_008:0784c07": "無相負累。亦於世間不還宿債。",
    "X15n0306_008:0784c08": "洞洲云。相生相殺等如次配于四重。亦可無相負",
    "X15n0306_008:0784c09": "累至不還宿債皆由不偷劫也。但上句在因下句",
    "X15n0306_008:0784c10": "屬果。并前婬殺不行即無三種相續。○二得神通。",
    "X15n0306_008:0784c11": "是清淨人修三摩地。父母肉身不須天眼自然觀見",
    "X15n0306_008:0784c12": "十方世界。覩佛聞法親奉聖旨。得大神通遊十方界。",
    "X15n0306_008:0784c13": "宿命清淨得無艱險。",
    "X15n0306_008:0784c14": "若論持戒居第二漸次。若論得通未必能依次。究",
    "X15n0306_008:0784c15": "竟得六通時依戒得四通也。文意相連。因見十方",
    "X15n0306_008:0784c16": "界故得見佛。因見佛故聞法。見十方故遊十方界。",
    "X15n0306_008:0784c17": "是相連也。天眼天耳身如意宿命共有四通。後得",
    "X15n0306_008:0784c18": "無生忍是無漏通。雖缺他心義能兼攝。今文四通",
    "X15n0306_008:0784c19": "乃第二增進之所獲也。斷婬殺盜未必即得通。葢",
    "X15n0306_008:0784c20": "由修三昧兼持戒之力耳。此人能得六通。其中四",
    "X15n0306_008:0784c21": "通乃因持戒而得。幽溪曰。觀見十方即天眼通。覩",
    "X15n0306_008:0784c22": "佛聞法即天耳通。遊十方界即身如意通。宿命清",
    "X15n0306_008:0784c23": "淨即宿命通。惟無他心與無漏通。以其未破惑故",
    "X15n0306_008:0784c24": "也。即中云此論持戒功効。究竟因戒能獲四通。非",
    "X15n0306_008:0785a01": "必在未破惑前得此通也。如第十信云。能遊十方",
    "X15n0306_008:0785a02": "所去隨願正與今同。豈亦未破惑耶。○三結。",
    "X15n0306_008:0785a03": "是則名為第二增進修行漸次。",
    "X15n0306_008:0785a04": "○三增進違其現業三一徵。",
    "X15n0306_008:0785a05": "云何現業。",
    "X15n0306_008:0785a06": "六用不行違現業之始相也。十方國土皎然清淨",
    "X15n0306_008:0785a07": "等違現業之中相也。即獲無生法忍違現業之後",
    "X15n0306_008:0785a08": "相也。文有淺深。前二漸次俱是持戒。第三增進方",
    "X15n0306_008:0785a09": "該定慧。返流旋一六用不行詎非定乎。十方皎然",
    "X15n0306_008:0785a10": "等詎非慧乎。○三釋三一初相。",
    "X15n0306_008:0785a11": "阿難。如是清淨持禁戒人心無貪婬。於外六塵不多",
    "X15n0306_008:0785a12": "流逸。因不流逸旋元自歸。塵既不行根無所偶。返流",
    "X15n0306_008:0785a13": "全一六用不行。",
    "X15n0306_008:0785a14": "後之乾慧是其人也。前斷食五辛正為助婬旁為",
    "X15n0306_008:0785a15": "助殺。次刳其正性亦勸人永斷婬欲。故此文承上",
    "X15n0306_008:0785a16": "云心無貪婬也。淫根已空非但除男女之欲。而眼",
    "X15n0306_008:0785a17": "不奔色。耳不奔聲。六根皆然總無流逸。粗惑已斷",
    "X15n0306_008:0785a18": "細惑未除故云不多。四卷中脫黏內伏伏歸元真",
    "X15n0306_008:0785a19": "正是今義。長水云。元性之中本無根塵夫何為偶。",
    "X15n0306_008:0785a20": "根境不生六用不起惟一圓常妙覺明體。此同觀",
    "X15n0306_008:0785a21": "音圓通生滅既滅寂滅現前。長水此釋最得經旨。",
    "X15n0306_008:0785a22": "今文所明。正指性離根塵。而云返流全一所謂雖",
    "X15n0306_008:0785a23": "得六銷猶未亡一也。○二中相。",
    "X15n0306_008:0785a24": "十方國土皎然清淨。譬如琉璃內懸寶月。身心快然",
    "X15n0306_008:0785b01": "妙圓平等獲大安隱。一切如來密圓淨妙皆現其中。",
    "X15n0306_008:0785b02": "此淨極光通達也。前因明而失妙則生世界。妙明",
    "X15n0306_008:0785b03": "既冥能合如來。琉璃譬國土。明月喻正報。當以六",
    "X15n0306_008:0785b04": "解名身心快然。一亡為妙。具法為圓。身土不二為",
    "X15n0306_008:0785b05": "平等。安隱即大涅槃也。如來密圓淨妙皆現其中",
    "X15n0306_008:0785b06": "者。六用不行己之密也。而如來之密亦現其中。十",
    "X15n0306_008:0785b07": "方皎然己之淨也。而如來之淨亦現其中。妙圓可",
    "X15n0306_008:0785b08": "知。此文似可配十信。六塵清淨在十方國土皎然",
    "X15n0306_008:0785b09": "一句。○三後相。",
    "X15n0306_008:0785b10": "是人即獲無生法忍。從是漸修隨所發行安立聖位。",
    "X15n0306_008:0785b11": "獲無生忍者。一因寂照雙融。二因諸佛合體。的是",
    "X15n0306_008:0785b12": "初住境界。有以細配十信者恐未必然。聖位指初",
    "X15n0306_008:0785b13": "住已後之位。○三結。",
    "X15n0306_008:0785b14": "是則名為第三增進修行漸次。",
    "X15n0306_008:0785b15": "○二別明諸位九一乾慧。",
    "X15n0306_008:0785b16": "阿難。是善男子欲愛乾枯根境不偶。現前殘質不復",
    "X15n0306_008:0785b17": "續生。執心虗明純是智慧。慧性明圓鎣十方界。乾有",
    "X15n0306_008:0785b18": "其慧名乾慧地。欲習初乾未與如來法流水接。",
    "X15n0306_008:0785b19": "是善男子指第三漸次人也。欲愛乾枯者。由第二",
    "X15n0306_008:0785b20": "刳其正性故至第三心無貪婬。今正指第三文也。",
    "X15n0306_008:0785b21": "根境不偶者。正指前文塵既不緣根無所偶勿作",
    "X15n0306_008:0785b22": "餘釋。夫受生以婬欲為本。婬欲既斷則三界生盡",
    "X15n0306_008:0785b23": "而現前止名殘質矣。跡此似見思已斷。執心虗明",
    "X15n0306_008:0785b24": "者。岳師云。人法二執了無實性是也。即中云。根境",
    "X15n0306_008:0785c01": "不偶已入空理。又不滯空故執心虗明。而純是中",
    "X15n0306_008:0785c02": "道智慧。應知中道之觀即智慧也。慧性下正與前",
    "X15n0306_008:0785c03": "十方國土皎然清淨是同。但未證無生忍耳。問。未",
    "X15n0306_008:0785c04": "證中道何言慧性。答。圓人始終莫不以中道正觀",
    "X15n0306_008:0785c05": "觀中道理。鎣十方界不其然乎。但非真證故在信",
    "X15n0306_008:0785c06": "前。乾有其慧者。乾即承上欲愛乾枯。慧即承純是",
    "X15n0306_008:0785c07": "智慧。如來法流水者。中道妙理為法流水。圓而未",
    "X15n0306_008:0785c08": "妙故稱未接。乾慧得名其義有二。一者欲愛乾枯。",
    "X15n0306_008:0785c09": "二者未與法流相接。下文云。中中流入是法流之",
    "X15n0306_008:0785c10": "相也。○二十信。第一入真。第二照俗。第三無俗非",
    "X15n0306_008:0785c11": "真。以此為慧即第四。以此為定即第五。至第六名",
    "X15n0306_008:0785c12": "不退。第七與如來氣分交接。第八明己佛相對相",
    "X15n0306_008:0785c13": "入。第九得佛淨戒。第十能遊十方。此十信次第也。",
    "X15n0306_008:0785c14": "一信心。",
    "X15n0306_008:0785c15": "即以此心中中流入圓妙開敷。從真妙圓重發真妙。",
    "X15n0306_008:0785c16": "妙信常住一切妄想滅盡無餘。中道純真名信心住。",
    "X15n0306_008:0785c17": "乾慧地中雖修中觀未證十六剎那。今即以前之",
    "X15n0306_008:0785c18": "中觀發十六剎那。十六心皆見中道故云中中流",
    "X15n0306_008:0785c19": "入。中中二字收十六心。所見之中相續無間名為",
    "X15n0306_008:0785c20": "流入。圓妙者。釋明中體顯異但中。前圓未稱為妙。",
    "X15n0306_008:0785c21": "今十信中十界俱照為圓乃具德之假。離縱橫竝",
    "X15n0306_008:0785c22": "別為妙。亦是亡相之空也。此心一發如蓮華開敷。",
    "X15n0306_008:0785c23": "從真妙圓重發真妙正指中中流入。或云。此真妙",
    "X15n0306_008:0785c24": "真圓不同似妙似圓。未必然也。下句云中道純真。",
    "X15n0306_008:0786a01": "即知上真字之解真即中也。如釋籤云無始時來",
    "X15n0306_008:0786a02": "奚甞非真。未發心前無真不俗。俗即百界千如。真",
    "X15n0306_008:0786a03": "即同居一念。據籤此文知發心之日無俗不真。故",
    "X15n0306_008:0786a04": "後云純真。今云從真耳。妙圓之後又發真妙故是",
    "X15n0306_008:0786a05": "流入。言十六剎那者。謂四忍。四智。四比忍。四比智。",
    "X15n0306_008:0786a06": "今圓教中以一念為體。一念即煩惱之集而煩惱",
    "X15n0306_008:0786a07": "之集即菩提道諦。一念是生死之苦而生死之苦",
    "X15n0306_008:0786a08": "即涅槃滅諦。雖在一心而法忍法智比忍比智一",
    "X15n0306_008:0786a09": "一開發一一心中咸具三諦無權非實。故小乘十",
    "X15n0306_008:0786a10": "六剎那心心皆異。圓教十六剎那心心不異。所以",
    "X15n0306_008:0786a11": "前名真妙後復名真妙也。妙信等者。圓妙信心體",
    "X15n0306_008:0786a12": "是常住。思量亦有不思量亦有。提起亦有不提起",
    "X15n0306_008:0786a13": "亦有。能離作輟之病則修性皆常。一切妄想應該",
    "X15n0306_008:0786a14": "三惑。言中道純真者。體兼用冥無空假而非中也。",
    "X15n0306_008:0786a15": "而云信心住者。明此信即入住功德。孤山云。此下",
    "X15n0306_008:0786a16": "十信雖與諸經名同而于名下皆結住名故知即",
    "X15n0306_008:0786a17": "是初住分開其說是也。葢縱于住前立信而初住",
    "X15n0306_008:0786a18": "百法元是十信所成。亦可稱為分開。縱謂信心即",
    "X15n0306_008:0786a19": "信而十心才發還是初住方便豈無總別之義。今",
    "X15n0306_008:0786a20": "謂初住是總。十信是別。名初住方便不亦宜乎。涅",
    "X15n0306_008:0786a21": "槃云。第八人者不名凡夫亦此位也。前乾慧人未",
    "X15n0306_008:0786a22": "與如來法流水接。今中中流入已接如來法流是",
    "X15n0306_008:0786a23": "入聖位無疑矣。問。十六剎那經中何不顯說。答。阿",
    "X15n0306_008:0786a24": "難初果已發剎那。今以小望圓但云中中其義可",
    "X15n0306_008:0786b01": "知。又小則真真流入。圓則中中流入。○二念心。",
    "X15n0306_008:0786b02": "真信明了一切圓通。陰處界三不能為礙。如是乃至",
    "X15n0306_008:0786b03": "過去未來無數劫中捨身受身一切習氣皆現在前。",
    "X15n0306_008:0786b04": "是善男子皆能憶念得無遺忘名念心住。",
    "X15n0306_008:0786b05": "真信明了是牒上文。十心皆名信故第二心建首",
    "X15n0306_008:0786b06": "即名真信。一切圓通是真不礙俗。前心即邊而中",
    "X15n0306_008:0786b07": "今信即中而邊。陰處界三皆為真信所照故不能",
    "X15n0306_008:0786b08": "為礙乃從真入俗也。此位應入修道。修道所除正",
    "X15n0306_008:0786b09": "屬習氣。圓照三世皆憶無遺即得陀羅尼矣。大經",
    "X15n0306_008:0786b10": "十三不可思議文云。菩薩摩訶薩于一念頃悉能",
    "X15n0306_008:0786b11": "稱量一切生死即是今意。又前心破同體見惑此",
    "X15n0306_008:0786b12": "位應破同體思惑。吳興云。通指二死為捨身。總名",
    "X15n0306_008:0786b13": "五住為習氣。詎不信然。○三精進心。",
    "X15n0306_008:0786b14": "妙圓純真真精發化。無始習氣通一精明。惟以精明",
    "X15n0306_008:0786b15": "進趣真淨名精進心。",
    "X15n0306_008:0786b16": "妙圓純真指初信心。真精發化指第二信心。從真",
    "X15n0306_008:0786b17": "入俗即是發化。無始下明精顯無明即明也。唯以",
    "X15n0306_008:0786b18": "下明進。既無明即明則妄染皆為真淨豈非進乎。",
    "X15n0306_008:0786b19": "○四慧心。",
    "X15n0306_008:0786b20": "心精現前純以智慧名慧心住。",
    "X15n0306_008:0786b21": "幽溪曰。向全惑成智。今無惑唯智。此解最確。心精",
    "X15n0306_008:0786b22": "指前精進心也。○五定心。",
    "X15n0306_008:0786b23": "執持智明周徧寂湛。寂妙常凝名定心住。",
    "X15n0306_008:0786b24": "以今之定持前之智。所持之智即昏而朗。能持之",
    "X15n0306_008:0786c01": "定即散而寂。故云周徧寂湛。吳興云。周徧寂湛謂",
    "X15n0306_008:0786c02": "定之用。寂妙常凝謂定之體。又定慧不二曰妙。○",
    "X15n0306_008:0786c03": "六不退心。",
    "X15n0306_008:0786c04": "定光發明明性深入。惟進無退名不退心。",
    "X15n0306_008:0786c05": "前云執持智明則定已有光。從此發明是從定慧",
    "X15n0306_008:0786c06": "之體而發明之用也。明體從定慧發能深入法相",
    "X15n0306_008:0786c07": "見法諦當知進退之由故惟進無退。問。此與前進",
    "X15n0306_008:0786c08": "何異。答。前即惑成智故以精兼進號精進心。今定",
    "X15n0306_008:0786c09": "慧均等名從進得與前自殊。又前云。常凝似乎不",
    "X15n0306_008:0786c10": "進不退。故今發明而成不退勝前心也。又前以精",
    "X15n0306_008:0786c11": "兼進。今是深入之進。○七護法心。",
    "X15n0306_008:0786c12": "心進安然保持不失。十方如來氣分交接名護法心。",
    "X15n0306_008:0786c13": "初二句牒上文也。明從定發故曰心進安然。前云",
    "X15n0306_008:0786c14": "無退今云保持不失。定慧均等能見佛性故與如",
    "X15n0306_008:0786c15": "來氣分交接。幽溪云。菩薩為心志存護法。若有其",
    "X15n0306_008:0786c16": "心無法可護不得稱為真護法也。今氣分交接有",
    "X15n0306_008:0786c17": "法可護成第七心。補遺曰。恐取六地齊羅漢七地",
    "X15n0306_008:0786c18": "道觀雙流入假化物故與如來氣分交接。又保持",
    "X15n0306_008:0786c19": "不失是護。十方如來氣分是法。既不退則必成如",
    "X15n0306_008:0786c20": "來故氣分交接也。○八迴向心。",
    "X15n0306_008:0786c21": "覺明保持。能以妙力迴佛慈光向佛安住。猶如雙鏡",
    "X15n0306_008:0786c22": "光明相對其中妙影重重相入名迴向心。",
    "X15n0306_008:0786c23": "初句牒上護法心也。既有覺明妙不可少。明依覺",
    "X15n0306_008:0786c24": "有故曰覺明。保持是護。又覺在于果即上如來。明",
    "X15n0306_008:0787a01": "在于因即前明性深入之明。今因心契果故云妙",
    "X15n0306_008:0787a02": "力。迴佛慈光則佛對己。向佛安住則己對佛。苟非",
    "X15n0306_008:0787a03": "妙契心地豈得對佛而喻以雙鏡乎。言妙影者。因",
    "X15n0306_008:0787a04": "中有果相。果中有因相。因復現果果復現因故喻",
    "X15n0306_008:0787a05": "兩鏡影復現影重重相入。吳興云。約十方如來對",
    "X15n0306_008:0787a06": "照亦然故云重重也。○九戒心。",
    "X15n0306_008:0787a07": "心光密迴獲佛常凝無上妙淨。安住無為得無遺失",
    "X15n0306_008:0787a08": "名戒心住。",
    "X15n0306_008:0787a09": "前定心中云寂妙常凝此是己之所證。今獲佛常",
    "X15n0306_008:0787a10": "凝妙淨是佛所得。又前以常凝泯己之智。今以常",
    "X15n0306_008:0787a11": "凝泯佛之光稱為無上妙淨。是亡相之法故號無",
    "X15n0306_008:0787a12": "為。以此為戒即道共戒。荊公曰。前言迴佛慈光淺",
    "X15n0306_008:0787a13": "矣。此言心光密迴深矣。前言妙影相入淺矣。此言",
    "X15n0306_008:0787a14": "獲佛妙淨深矣。所言密迴者。機括獨連非麤浮可",
    "X15n0306_008:0787a15": "見也。安住下明行人所住無遺失則無過咎。○十",
    "X15n0306_008:0787a16": "願心。",
    "X15n0306_008:0787a17": "住戒自在。能遊十方所去隨願名願心住。",
    "X15n0306_008:0787a18": "初句牒前。上文是道共戒亦是定共戒故今云住",
    "X15n0306_008:0787a19": "戒自在。如云安住無為得無遺失即自在也。見佛",
    "X15n0306_008:0787a20": "聞法利益眾生一一如願。如前第二漸次得大神",
    "X15n0306_008:0787a21": "通遊十方界正與今合究竟依戒方得神通。吳興",
    "X15n0306_008:0787a22": "曰。準天台圓教未斷無明生同居者名為願生。正",
    "X15n0306_008:0787a23": "符此文也。又說十信出假利益眾生。今遊十方亦",
    "X15n0306_008:0787a24": "合其義。○三十住十一發心住。",
    "X15n0306_008:0787b01": "阿難。是善男子以真方便發此十心。心精發輝十用",
    "X15n0306_008:0787b02": "涉入圓成一心名發心住。",
    "X15n0306_008:0787b03": "前乾慧地中云現前殘質不復續生明是己破見",
    "X15n0306_008:0787b04": "思無牽生緣。若爾。則十信之初豈復破見當為真",
    "X15n0306_008:0787b05": "家方便無疑矣。今云以真方便發此十心總牒前",
    "X15n0306_008:0787b06": "十信心也。心精發輝是破無明之義。前破同體見",
    "X15n0306_008:0787b07": "思今正破無明惑也。因發輝故一一互相涉入。如",
    "X15n0306_008:0787b08": "帝網珠重重相入。即向十心心心各具十心而圓",
    "X15n0306_008:0787b09": "成初住一心。是除隔別見也。雖離前十心無此住",
    "X15n0306_008:0787b10": "體。而前十為別此住為總。別為方便總為住體。共",
    "X15n0306_008:0787b11": "成發心住焉。但觀經文總別宛然。初住百界作佛",
    "X15n0306_008:0787b12": "以十心互具為本。考法華疏中或以五品在十信",
    "X15n0306_008:0787b13": "前。或判五品即十信。如云初隨喜品即入信心位。",
    "X15n0306_008:0787b14": "分一品為兩心五品即十信心。即是六根鐵輪位",
    "X15n0306_008:0787b15": "也。五品既有二說十信豈無兩途。今判入真位方",
    "X15n0306_008:0787b16": "便有何不可。○二治地住。",
    "X15n0306_008:0787b17": "心中發明如淨琉璃內現精金。以前妙心履以成地",
    "X15n0306_008:0787b18": "名治地住。",
    "X15n0306_008:0787b19": "初句似承上文。喻中琉璃喻心。精金喻所發之明",
    "X15n0306_008:0787b20": "也。精金是地。即以上十用涉入之心履之。○三修",
    "X15n0306_008:0787b21": "行住。",
    "X15n0306_008:0787b22": "心地涉知俱得明了。遊履十方得無留礙名修行住。",
    "X15n0306_008:0787b23": "心之與地涉入而有相知之義。地原是心中所發",
    "X15n0306_008:0787b24": "之明故心地兩俱明了。遊履十方者。此之心地能",
    "X15n0306_008:0787c01": "徧至十方不拘一處也。得無留礙者不為無明色",
    "X15n0306_008:0787c02": "質所礙。葢無往而非心地矣。幽溪云。初住已先名",
    "X15n0306_008:0787c03": "為緣修以未見佛性故。登住以來名為真修以見",
    "X15n0306_008:0787c04": "佛性故。然初心名發心佛性現前猶未加真修功",
    "X15n0306_008:0787c05": "行也。至第二住以前妙心履以成地方以分真始",
    "X15n0306_008:0787c06": "覺照分真本覺。至第三住心地涉知俱得明了則",
    "X15n0306_008:0787c07": "始本一合始本俱忘。○四生貴住。",
    "X15n0306_008:0787c08": "行與佛同受佛氣分。如中陰身自求父母陰信冥通",
    "X15n0306_008:0787c09": "入如來種名生貴住。",
    "X15n0306_008:0787c10": "行與佛同者。山河大地皆是妙明真心唯佛為然。",
    "X15n0306_008:0787c11": "今心地徧到則行時與佛同。既似果佛豈不受彼",
    "X15n0306_008:0787c12": "氣分耶。如中下立喻顯法。前發心住如投胎一分",
    "X15n0306_008:0787c13": "識心。次治地者如中陰所行之地。三修行住如投",
    "X15n0306_008:0787c14": "胎必有所往。今生貴住如求入胎中。投胎時自求",
    "X15n0306_008:0787c15": "父母非父母求子也。中陰求父母以業同故自然",
    "X15n0306_008:0787c16": "相引。今證與佛同亦自然相引。此菩薩能覓如來",
    "X15n0306_008:0787c17": "為父母也。陰信等者。此住陰信冥密相通即自求",
    "X15n0306_008:0787c18": "之意。○五方便具足住。",
    "X15n0306_008:0787c19": "既遊道胎親奏覺胤。如胎已成人相不缺名方便具",
    "X15n0306_008:0787c20": "足住。",
    "X15n0306_008:0787c21": "初二句牒前道胎。而云遊者如遊心法界之義。親",
    "X15n0306_008:0787c22": "奉覺胤者。攬佛權實二智凝結聖胎也。如胎下正",
    "X15n0306_008:0787c23": "明今住。人相不缺當喻具佛五根。所謂五眼五耳",
    "X15n0306_008:0787c24": "五鼻等也。觀後第七住總承上五六二文云身心",
    "X15n0306_008:0788a01": "合成。則此文中必以如來五根為方便明矣。如眼",
    "X15n0306_008:0788a02": "能視耳能聞豈非方便乎。若以修習無量善根為",
    "X15n0306_008:0788a03": "方便乃權教所說。○六正心住。",
    "X15n0306_008:0788a04": "容貌如佛心相亦同名正心住。",
    "X15n0306_008:0788a05": "容貌如佛牒上具足五根。心相亦然則意根亦同",
    "X15n0306_008:0788a06": "如來。所謂真六根清淨位也。自發心來專論心體。",
    "X15n0306_008:0788a07": "譬初托胎但以一念心托未有形相第五始明形",
    "X15n0306_008:0788a08": "相。至今第六復云心相亦同名正心住。正者聖也。",
    "X15n0306_008:0788a09": "葢前明托胎之心今明安住身中之心。○七不退",
    "X15n0306_008:0788a10": "住。",
    "X15n0306_008:0788a11": "身心合成日益增長名不退住。",
    "X15n0306_008:0788a12": "身心合成牒上五六二住。日益增長者。至此則五",
    "X15n0306_008:0788a13": "眼五耳及五意等更過于前。葢無明分分破佛性",
    "X15n0306_008:0788a14": "分分顯也。既有增長定無退失。○八童真住。",
    "X15n0306_008:0788a15": "十身靈相一時具足名童真住。",
    "X15n0306_008:0788a16": "玄籤會本引舊譯華嚴云。第八地說一切佛現身",
    "X15n0306_008:0788a17": "觀。莫捨忍門勸觀常住入無功用心。是菩薩現十",
    "X15n0306_008:0788a18": "種身。謂于眾生身作己身。國土身。業報身。聲聞身。",
    "X15n0306_008:0788a19": "辟支佛身。菩薩身。佛身。智身。法身。虗空身。次國土",
    "X15n0306_008:0788a20": "身作頭亦如是。乃至虗空身作頭亦如是。熏聞云。",
    "X15n0306_008:0788a21": "彼談十身一一具十乃成百身。句記云。問。華嚴十",
    "X15n0306_008:0788a22": "身此但二三。身數既少攝義不周。是則此經攝義",
    "X15n0306_008:0788a23": "不足。答。義有通別。通義可爾別則不然。彼通云身",
    "X15n0306_008:0788a24": "故云十身盧舍那也。別釋如來故不應云業報佛",
    "X15n0306_008:0788b01": "國土佛等。若欲通收彼經十身應開為四。則以化",
    "X15n0306_008:0788b02": "身攝于業報。智即報身。虗空屬法。餘皆化攝。孤山",
    "X15n0306_008:0788b03": "復作三身收之。謂虗空屬法。智報。餘應。問。既屬三",
    "X15n0306_008:0788b04": "四何故十身皆名舍那。答。以別圓地住所現之身",
    "X15n0306_008:0788b05": "正是實報餘身皆是此身轉變。從本受稱故曰舍",
    "X15n0306_008:0788b06": "那。又盧舍那者。寶梁經翻為淨滿。以諸患都盡故",
    "X15n0306_008:0788b07": "稱淨。眾德悉圓故云滿。十身雖異淨滿是同。然于",
    "X15n0306_008:0788b08": "同中須知別相。不可三四混而無甄。然何以十身",
    "X15n0306_008:0788b09": "釋童真名。良以十身舍那翻淨滿義。童真無染與",
    "X15n0306_008:0788b10": "淨滿相當矣。○九法王子住。",
    "X15n0306_008:0788b11": "形成出胎親為佛子名法王子住。",
    "X15n0306_008:0788b12": "形成二字牒上十身具足。又破一分無明身相赫",
    "X15n0306_008:0788b13": "奕顯著名為出胎。如來所有大乘家業悉是子有",
    "X15n0306_008:0788b14": "故云親為佛子。親為太子則有問安視膳之儀佛",
    "X15n0306_008:0788b15": "子亦然。華嚴云。此菩薩修習十種觀察之事。所謂",
    "X15n0306_008:0788b16": "法王善巧。軌度。宮殿。趣入觀察。灌頂。力持。無畏。晏",
    "X15n0306_008:0788b17": "寢。乃至法王讚歎。故名法王子住。○十灌頂住。",
    "X15n0306_008:0788b18": "表以成人。如國大王以諸國事分委太子。彼剎利王",
    "X15n0306_008:0788b19": "世子長成陳列灌頂名灌頂住。",
    "X15n0306_008:0788b20": "表謂儀表。儀表既已成人即弱冠之義。補遺云。太",
    "X15n0306_008:0788b21": "子出則撫軍入則監國是分委也。在法則八相成",
    "X15n0306_008:0788b22": "道五時化物皆所優為。既以佛事委之大小逗機",
    "X15n0306_008:0788b23": "頓漸說法為國事。○四十行十一歡喜行。",
    "X15n0306_008:0788b24": "阿難。是善男子成佛子已。具足無量如來妙德十方",
    "X15n0306_008:0788c01": "隨順名歡喜行。",
    "X15n0306_008:0788c02": "上住有十而但云成佛子攝無不盡此結前也。長",
    "X15n0306_008:0788c03": "水云有二義故歡喜。一具足無量佛德故。如觀音",
    "X15n0306_008:0788c04": "云。我又獲是圓通修證無上道故又能善獲四不",
    "X15n0306_008:0788c05": "思議無作妙德。既云不思議即無量佛德也。二眾",
    "X15n0306_008:0788c06": "生受化故歡喜。十方者現十界身利眾生也。隨順",
    "X15n0306_008:0788c07": "有二。一眾生趣類不等根行有異。菩薩隨順以形",
    "X15n0306_008:0788c08": "以說此明能化隨順也。二眾生隨順。一一受化咸",
    "X15n0306_008:0788c09": "皆得益此明所化隨順也。能所既皆隨順機應俱",
    "X15n0306_008:0788c10": "生歡喜。即中云具德為隨順之本。古人以十界解",
    "X15n0306_008:0788c11": "十方其說是也。自行化他是如來妙德。而云無量",
    "X15n0306_008:0788c12": "者謂現十界身說十界法。凡戒善諦緣度二道三",
    "X15n0306_008:0788c13": "法四果一一無缺故能使眾生歡喜。○二饒益行。",
    "X15n0306_008:0788c14": "善能利益一切眾生名饒益行。",
    "X15n0306_008:0788c15": "以歡喜故生第二饒益之行。得四悉益名為利益。",
    "X15n0306_008:0788c16": "言善能者。謂是四教四門門門四悉而皆順入圓",
    "X15n0306_008:0788c17": "教。幽溪曰。前十住位明法王子自覺已圓。十行去",
    "X15n0306_008:0788c18": "明導利羣生也。或問曰。據天台所明三觀從名字",
    "X15n0306_008:0788c19": "來修從假入空觀。至七信位破見思惑為自利行。",
    "X15n0306_008:0788c20": "從八信去修從空出假觀破塵沙惑為利他行。從",
    "X15n0306_008:0788c21": "十信去修中道觀破無明惑。登初住去名自利利",
    "X15n0306_008:0788c22": "人覺行圓滿行。今楞嚴所明地位至十行位方饒",
    "X15n0306_008:0788c23": "益眾生為出假行何也。答曰。三觀破惑以分自覺",
    "X15n0306_008:0788c24": "覺他乃一往之說此是次第之義非究竟之談。何",
    "X15n0306_008:0789a01": "者圓頓行人三觀一心中修。三惑一心中破。三覺",
    "X15n0306_008:0789a02": "一心中顯。何有如此次第。如五品初心隨喜讀誦",
    "X15n0306_008:0789a03": "雖是自利。中心說法後心兼行正行兩種六度豈",
    "X15n0306_008:0789a04": "非利他覺人乎。雖然。圓頓教中不無次第。如曰理",
    "X15n0306_008:0789a05": "須頓悟乘悟併銷。則圓修圓悟之道彰。事非頓除",
    "X15n0306_008:0789a06": "因次第盡。則漸修漸破之義顯。非漸無以階頓。非",
    "X15n0306_008:0789a07": "頓無以融漸。二者兼盡而圓頓之道始備。然而有",
    "X15n0306_008:0789a08": "觀行之次第焉。五品是也。有相似之次第焉。七信",
    "X15n0306_008:0789a09": "以還破見思惑以證空理。八九信破塵沙惑以證",
    "X15n0306_008:0789a10": "俗理。十信破無明惑入初住位證中理是也。有分",
    "X15n0306_008:0789a11": "真之次第焉。十住位破十品無明住真諦理。十行",
    "X15n0306_008:0789a12": "位破二十品無明出俗諦理。十向破三十品無明",
    "X15n0306_008:0789a13": "更修四種妙圓加行登十地位證中道理是也。有",
    "X15n0306_008:0789a14": "究竟之次第焉。等覺菩薩證真理已更住千劫倒",
    "X15n0306_008:0789a15": "修凡夫之行破斷微細塵沙緣影一切法門無所",
    "X15n0306_008:0789a16": "不盡。更破一品根本微細無明入于如來妙莊嚴",
    "X15n0306_008:0789a17": "海圓滿菩提歸無所得方為究竟。今是分真中不",
    "X15n0306_008:0789a18": "次中之次序。論初住菩薩便能百界作佛導利羣",
    "X15n0306_008:0789a19": "生。豈止十行方利益眾生耶。成佛子已具足無量",
    "X15n0306_008:0789a20": "如來妙德結上灌頂住之功德也。十方隨順正明",
    "X15n0306_008:0789a21": "歡喜行之相也。即以是德一切眾生咸受利益名",
    "X15n0306_008:0789a22": "饒益行。○三無嗔恨行。",
    "X15n0306_008:0789a23": "自覺覺他得無違拒名無嗔恨行。",
    "X15n0306_008:0789a24": "幽溪以歡喜行為自覺。饒益行為覺他。其說是也。",
    "X15n0306_008:0789b01": "然自覺者無明未必不違其智。覺他者有情未必",
    "X15n0306_008:0789b02": "不拒其化。此理之常。今不拒不違則無嗔恨。○四",
    "X15n0306_008:0789b03": "無盡行。",
    "X15n0306_008:0789b04": "種類出生窮未來際。三世平等十方通達名無盡行。",
    "X15n0306_008:0789b05": "種類即四教四門門門四悉也。皆從法界出生。法",
    "X15n0306_008:0789b06": "界不窮則出生亦不窮。以皆歸佛道為平等。又達",
    "X15n0306_008:0789b07": "性具之體而出生諸法從性起修故曰種類。如摩",
    "X15n0306_008:0789b08": "尼珠雨寶不窮。苟非全性起修豈能窮未來際乎。",
    "X15n0306_008:0789b09": "三世只一性體故平等。十方只一性體故通達。以",
    "X15n0306_008:0789b10": "此度生名無盡行。○五離癡亂行。",
    "X15n0306_008:0789b11": "一切合同。種種法門得差誤名離癡亂行。",
    "X15n0306_008:0789b12": "此似承上文來。上種類不同一一出生無非平等",
    "X15n0306_008:0789b13": "之道故即云三世平等。今承上故云一切合同。孤",
    "X15n0306_008:0789b14": "山云。異名別說同歸一理是也。既歸一理即無差",
    "X15n0306_008:0789b15": "誤。皆破無明則不癡。同歸一法則不亂。○六善現行。",
    "X15n0306_008:0789b16": "則于同中顯現羣異。一一異相各各見同名善現行。",
    "X15n0306_008:0789b17": "則于下亦承上文。既應十界機說十界法豈無異",
    "X15n0306_008:0789b18": "乎。而于同中顯現葢理不礙事也。次句一一等者。",
    "X15n0306_008:0789b19": "所謂一一不失一一同趣也。索隱云。一真如心具",
    "X15n0306_008:0789b20": "足萬行而行行互顯一心。如金作器而器器皆金。",
    "X15n0306_008:0789b21": "是于同中顯現羣異。一一異相各各見同也。或以",
    "X15n0306_008:0789b22": "前之六行配前六度。恐成別義故不應爾。○七無",
    "X15n0306_008:0789b23": "著行。",
    "X15n0306_008:0789b24": "如是乃至十方虗空滿足微塵一一塵中現十方界。",
    "X15n0306_008:0789c01": "現塵現界不相留礙名無著行。",
    "X15n0306_008:0789c02": "如是下亦承上文。言不但同異互融擴而充之則",
    "X15n0306_008:0789c03": "小大相容一多無礙。十方虗空滿足微塵者。或引",
    "X15n0306_008:0789c04": "華嚴云華藏世界所有塵一一塵中現法界也。不",
    "X15n0306_008:0789c05": "相留礙者。界入塵而界不小是小不礙大。塵含界",
    "X15n0306_008:0789c06": "而界不大是大不礙小。若有一毫執著安能大小",
    "X15n0306_008:0789c07": "相容耶。又雖含十方界而塵相不失是現塵。雖止",
    "X15n0306_008:0789c08": "在一塵而現十方界是現界。上大不礙小下小不",
    "X15n0306_008:0789c09": "礙大。○八尊重行。",
    "X15n0306_008:0789c10": "種種現前咸是第一波羅蜜多名尊重行。",
    "X15n0306_008:0789c11": "種種現前者總承上歡喜以來諸行。方便位中十",
    "X15n0306_008:0789c12": "行從真入俗覆疎倒入即不名第一波羅蜜。今之",
    "X15n0306_008:0789c13": "圓位十行化物。無非一為無量無量為一。乃至現",
    "X15n0306_008:0789c14": "塵現界事事無礙。皆是圓融三德般若之所發現。",
    "X15n0306_008:0789c15": "若近承第七如長水云云。○九善法行。",
    "X15n0306_008:0789c16": "如是圓融能成十方諸佛軌則名善法行。",
    "X15n0306_008:0789c17": "十方諸佛八相成道五時說法皆用如上圓融之",
    "X15n0306_008:0789c18": "力。八相五時是軌則也。佛出淨土雖無五時。然即",
    "X15n0306_008:0789c19": "頓而漸即漸而頓亦是軌則故名善法。○十真實",
    "X15n0306_008:0789c20": "行。",
    "X15n0306_008:0789c21": "一一皆是清淨無漏一真無為性本然故名真實行。",
    "X15n0306_008:0789c22": "第十結上九行。十行圓融即一不離十十不離一。",
    "X15n0306_008:0789c23": "故最後結云一一皆是等也。權教十行但破塵沙。",
    "X15n0306_008:0789c24": "今皆破無明故曰清淨無漏。謂攝三諦十界無漏",
    "X15n0306_008:0790a01": "失也。雖度眾生皆一中道無生滅體。雖涉事用莫",
    "X15n0306_008:0790a02": "非性具。故曰本然。名真實者結上悉名真實也。",
    "X15n0306_008:0790a03": "○五十迴向十一救護一切眾生離眾生相迴向。",
    "X15n0306_008:0790a04": "阿難。是善男子滿足神通成佛事已。純潔精真遠諸",
    "X15n0306_008:0790a05": "留患當度眾生滅除度相。迴無為心向涅槃路名救",
    "X15n0306_008:0790a06": "護一切眾生離眾生相迴向。",
    "X15n0306_008:0790a07": "菩薩十信具足便成佛子。今十住又滿足即云成",
    "X15n0306_008:0790a08": "佛事也。依體起用故曰神通。純潔精真者。純潔結",
    "X15n0306_008:0790a09": "上清淨無漏。精真結上一真無為。留患已遠即行",
    "X15n0306_008:0790a10": "成就也。當度眾生下明迴向正義。若但以性相二",
    "X15n0306_008:0790a11": "空而除度相與通教偏空何異。當者正也。正度眾",
    "X15n0306_008:0790a12": "生而滅度相是即有而空。雖似同通教然通教能",
    "X15n0306_008:0790a13": "通妙所通粗。能通妙故與圓何異。所通粗故惟入",
    "X15n0306_008:0790a14": "偏空。今當度無度相葢能通妙而所通亦妙也。迴",
    "X15n0306_008:0790a15": "無為心向涅槃路者。遠離空假二邊之為作是曰",
    "X15n0306_008:0790a16": "無為。還趣空有俱非涅槃之路。前第十行云一真",
    "X15n0306_008:0790a17": "無為已有無為心矣。今迴轉此心以向大涅槃路",
    "X15n0306_008:0790a18": "是迴因向果。佛地中菩提為果涅槃為果果。今迴",
    "X15n0306_008:0790a19": "向心直向果果。○二不壞迴向。",
    "X15n0306_008:0790a20": "壞其可壞遠離諸離名不壞迴向。",
    "X15n0306_008:0790a21": "前滅除度相則壞其可壞。此壞亦離名遠離諸離。",
    "X15n0306_008:0790a22": "離壞即證不壞成第二迴向也。○三等一切佛迴",
    "X15n0306_008:0790a23": "向。",
    "X15n0306_008:0790a24": "本覺湛然覺齊佛覺名等一切佛迴向。",
    "X15n0306_008:0790b01": "前初發心住云心精發輝。二治地住云以前妙心",
    "X15n0306_008:0790b02": "履以成地。三住即云心地涉知俱得明了。今第三",
    "X15n0306_008:0790b03": "第四第五迴向與前相似。次第亦同。然前就菩薩",
    "X15n0306_008:0790b04": "說雖有行與佛同之語猶未全同。今迴向中大似",
    "X15n0306_008:0790b05": "于佛故與前異。云本覺者。前得不壞迴向所謂得",
    "X15n0306_008:0790b06": "無所離即除諸幻。故承上云本覺湛然。湛然即本",
    "X15n0306_008:0790b07": "覺之體。澄渟不動佛亦止證此本覺而已。故己覺",
    "X15n0306_008:0790b08": "齊佛覺也。○四至一切處迴向。",
    "X15n0306_008:0790b09": "精真發明地如佛地名至一切處迴向。",
    "X15n0306_008:0790b10": "四至一切處者。前治地中云心中發明明喻精金",
    "X15n0306_008:0790b11": "之地。今第四迴向中亦以明為地。既覺如佛覺則",
    "X15n0306_008:0790b12": "地如佛地。如來實相之地徧周法界。故二卷云色",
    "X15n0306_008:0790b13": "身外洎山河大地咸是妙明真心中物。據此則知",
    "X15n0306_008:0790b14": "佛實相地徧一切處。而菩薩之地與佛無殊。若前",
    "X15n0306_008:0790b15": "治地之地非必至一切處也。故前第四住但行與",
    "X15n0306_008:0790b16": "佛同。謂行時如佛而地未如佛。今則如佛地矣。○",
    "X15n0306_008:0790b17": "五無盡功德藏迴向。",
    "X15n0306_008:0790b18": "世界如來互相涉入得無罣礙名無盡功德藏迴向。",
    "X15n0306_008:0790b19": "世界如來互相涉入者。染淨依正悉皆不二。乃至",
    "X15n0306_008:0790b20": "毫端現界塵中轉法故云無盡功德藏也。天如補",
    "X15n0306_008:0790b21": "註曰。準吳興解。則世界即染如來即淨也。○六隨",
    "X15n0306_008:0790b22": "順平等善根迴向。",
    "X15n0306_008:0790b23": "於同佛地地中各各生清淨因。依因發揮取涅槃道",
    "X15n0306_008:0790b24": "名隨順平等善根迴向。",
    "X15n0306_008:0790c01": "第六迴向亦從第四文來。但前五迴向皆取所證",
    "X15n0306_008:0790c02": "之理迴因向果。今此位方明所修之行。前十行是",
    "X15n0306_008:0790c03": "從住所生功德。今之功德乃從同佛地中所生。以",
    "X15n0306_008:0790c04": "地有能生之義也。各各之言所該最廣。從佛地生",
    "X15n0306_008:0790c05": "是清淨因。既從佛地則因當依。發揮從依因來是",
    "X15n0306_008:0790c06": "修習之義耳。清淨之因能取涅槃之道。孤山曰。行",
    "X15n0306_008:0790c07": "從理起名隨順平等。能生道果名為善根。○七隨",
    "X15n0306_008:0790c08": "順等觀一切眾生迴向。",
    "X15n0306_008:0790c09": "真根既成十方眾生皆我本性。性圓成就不失眾生",
    "X15n0306_008:0790c10": "名隨順等觀一切眾生迴向。",
    "X15n0306_008:0790c11": "前云隨順平等善根故今牒云真根。真根即清淨",
    "X15n0306_008:0790c12": "因也。恐謂惟生淨因不及染法。故今云眾生皆我",
    "X15n0306_008:0790c13": "本性則染淨不二明矣。桐洲云。十方眾生皆我本",
    "X15n0306_008:0790c14": "性非有眾生也。性圓成就不失眾生非無眾生也。",
    "X15n0306_008:0790c15": "六七二向咸明生法俱從第四迴向發來。隨順者。",
    "X15n0306_008:0790c16": "謂能順理。從真根得自他無殊是等觀也。○八真",
    "X15n0306_008:0790c17": "如相迴向。",
    "X15n0306_008:0790c18": "即一切法離一切相。惟即與離二無所著名真如相",
    "X15n0306_008:0790c19": "迴向。",
    "X15n0306_008:0790c20": "前云不失眾生是即一切法。眾生皆本性是離一",
    "X15n0306_008:0790c21": "切相。然真如之體畢竟非即非離二無所著。孤山",
    "X15n0306_008:0790c22": "曰。即一切法假也。離一切相空也。二無所著中也。",
    "X15n0306_008:0790c23": "據此則三諦皆名真如也。○九無縛解脫迴向。",
    "X15n0306_008:0790c24": "真得所如十方無礙名無縛解脫迴向。",
    "X15n0306_008:0791a01": "真是理體。云得所如者。當指十界依正皆即真理",
    "X15n0306_008:0791a02": "故云所知。然真得所如之言牒上文也。如是則十",
    "X15n0306_008:0791a03": "方依正有何礙乎。前三諦約體。今十方約用。葢指",
    "X15n0306_008:0791a04": "起用時十方皆無礙耳。○十法界無量迴向。",
    "X15n0306_008:0791a05": "性德圓成法界量滅名法界無量迴向。",
    "X15n0306_008:0791a06": "十住證理。十行涉事。今十迴向為迴因向果。瓔珞",
    "X15n0306_008:0791a07": "經云。迴者迴易轉變。初位救護眾生離眾生相迴",
    "X15n0306_008:0791a08": "向即迴易轉變也。既離眾生相得無所離即第二",
    "X15n0306_008:0791a09": "不壞迴向。此二豈非迴因向果乎。第三云等一切",
    "X15n0306_008:0791a10": "佛者證不壞體即是本覺而此本覺齊于佛覺名",
    "X15n0306_008:0791a11": "等一切佛迴向。本覺之體履以成地第四即云地",
    "X15n0306_008:0791a12": "如佛地名至一切處迴向。佛地徧到第五即云世",
    "X15n0306_008:0791a13": "界如來互相涉入名無盡功德藏迴向。回者回互。",
    "X15n0306_008:0791a14": "上三位多是己心與佛交互亦回因向果之義也。",
    "X15n0306_008:0791a15": "前五迴向多論證體。第六起行乃云於同佛地地",
    "X15n0306_008:0791a16": "中各各生清淨因。各各之言所該廣矣。第七云十",
    "X15n0306_008:0791a17": "方眾生皆我本性合前五向是心佛眾生三無差",
    "X15n0306_008:0791a18": "別皆交互之義也。第八三諦無著第九十方無礙。",
    "X15n0306_008:0791a19": "亦約理事以論回互。上九大意多明三無差別。因",
    "X15n0306_008:0791a20": "果自他依正無殊則本性之德圓滿成就。既事理",
    "X15n0306_008:0791a21": "迴互融成一體彼此限量皆忘亦不必言己心佛",
    "X15n0306_008:0791a22": "心己地佛地乃為第十法界無量迴向矣。○六四",
    "X15n0306_008:0791a23": "加行二一總標。",
    "X15n0306_008:0791a24": "阿難是善男子盡是清淨四十一心次成四種妙圓",
    "X15n0306_008:0791b01": "加行。",
    "X15n0306_008:0791b02": "擕李曰。據瓔珞等經皆不別列四加行位。若惟識",
    "X15n0306_008:0791b03": "等論則以地前四十心為外凡資粮位。十迴向後",
    "X15n0306_008:0791b04": "則明暖等為內凡加行位。吳興曰。今四加行正如",
    "X15n0306_008:0791b05": "惟識所說也。而彼于地前分內外凡位者乃別教",
    "X15n0306_008:0791b06": "一途之義。以登地是菩薩聖位。聖位難入故開此",
    "X15n0306_008:0791b07": "加行耳。問。今經圓教何用別義乎。答。借別名圓斯",
    "X15n0306_008:0791b08": "有其例。如仁王云。三賢十聖住果報是也。敏師謂",
    "X15n0306_008:0791b09": "此經未必純圓應兼別義其失甚哉。○二別列四",
    "X15n0306_008:0791b10": "一煖位。",
    "X15n0306_008:0791b11": "即以佛覺用為己心若出未出。猶如讚火欲然其木",
    "X15n0306_008:0791b12": "名為煖地。",
    "X15n0306_008:0791b13": "前十迴向皆是迴因向果而因不即果。今加行中",
    "X15n0306_008:0791b14": "乃以佛覺為己心。天如曰。前之佛覺雖曰能齊未",
    "X15n0306_008:0791b15": "能正證。今將趣聖果故即用佛覺為己因心其說",
    "X15n0306_008:0791b16": "是也。言佛覺者。如雜華云。心佛眾生三無差別。法",
    "X15n0306_008:0791b17": "華中百界千如即空假中正是其義。問。前經云本",
    "X15n0306_008:0791b18": "覺湛然覺齊佛覺而以得無所離即除諸幻釋之。",
    "X15n0306_008:0791b19": "則佛覺似但精真之體今何作此釋耶。答。前文明",
    "X15n0306_008:0791b20": "覺齊佛覺地如佛地。後即云世界如來互相涉入。",
    "X15n0306_008:0791b21": "至第七迴向云十方眾生皆我本性。豈非心佛眾",
    "X15n0306_008:0791b22": "生三無差別耶。又豈非十界依正在一心中耶。第",
    "X15n0306_008:0791b23": "八三諦無著。第九十方無礙。第十結云性德圓成。",
    "X15n0306_008:0791b24": "皆深明十界一心即空假中之旨。此等皆是佛覺",
    "X15n0306_008:0791c01": "與法華十如無異。雖不明言三千而三千在其中",
    "X15n0306_008:0791c02": "矣。但猶是所向之佛覺。今以此覺用為己心是入",
    "X15n0306_008:0791c03": "地方便也。若出者。謂佛覺欲從心出而猶未出。喻",
    "X15n0306_008:0791c04": "如鑽火欲然先有煖相。火喻初地之智。木喻所破",
    "X15n0306_008:0791c05": "無明。鑽喻加行。煖喻初地聖火前相。亦得以火喻",
    "X15n0306_008:0791c06": "佛覺木喻己心。○二頂位。",
    "X15n0306_008:0791c07": "又以己心成佛所履若依非依。如登高山身入虗空",
    "X15n0306_008:0791c08": "下有微礙名為頂地。",
    "X15n0306_008:0791c09": "此義三現。前初住云心精發輝。二住即云以前妙",
    "X15n0306_008:0791c10": "心履以成地。第三迴向云覺齊佛覺。第四迴向即",
    "X15n0306_008:0791c11": "云地如佛地。當知地亦是所履也。此加行中前煖",
    "X15n0306_008:0791c12": "地云即以佛覺用為己心。覺亦是地故今即云又",
    "X15n0306_008:0791c13": "以己心成佛所履。夫佛覺為佛所履以在己心中",
    "X15n0306_008:0791c14": "故己心亦成所履。舊解云。佛者即自心中所達果",
    "X15n0306_008:0791c15": "人之智。自覺齊佛覺地如佛地以來佛智洞然久",
    "X15n0306_008:0791c16": "矣。若依者佛智還依己心之地也。非依者佛超己",
    "X15n0306_008:0791c17": "心之外也。心相將盡故若依非依。此唯登高山可",
    "X15n0306_008:0791c18": "以喻之。身入虗空以喻非依。下有微礙以喻若依。",
    "X15n0306_008:0791c19": "良由己心未盡故有微礙也。○三忍位。",
    "X15n0306_008:0791c20": "心佛二同善得中道。如忍事人非懷非出名為忍地。",
    "X15n0306_008:0791c21": "己心與佛雖未合一。其體不隔故曰二同。須知雖",
    "X15n0306_008:0791c22": "至此地己心猶未盡也。中道者是佛所證。善得者",
    "X15n0306_008:0791c23": "勝前以佛覺為己心之時故云善得。如忍下喻也。",
    "X15n0306_008:0791c24": "忍事者如喜怒不形。非懷非出者究竟當出而未",
    "X15n0306_008:0792a01": "出也。時似欲吐名非懷。藏之于心故非出。正喻善",
    "X15n0306_008:0792a02": "得之狀。○四世第一位。",
    "X15n0306_008:0792a03": "數量銷滅。迷覺中道二無所目名世第一地。",
    "X15n0306_008:0792a04": "此承上忍地來。心佛或二數也。同異量也。今皆消",
    "X15n0306_008:0792a05": "滅則迷中道與覺中道二無所目。至此情見俱忘",
    "X15n0306_008:0792a06": "雖非真證中道已為世間第一流矣。",
    "X15n0306_008:0792a07": "○七十地十一歡喜地。",
    "X15n0306_008:0792a08": "阿難。是善男子於大菩提善得通達覺通如來盡佛",
    "X15n0306_008:0792a09": "境界名歡喜地。",
    "X15n0306_008:0792a10": "十地中前之五地皆屬覺體。初地云覺通如來。後",
    "X15n0306_008:0792a11": "之四地皆承其義。後之五地皆論真如。真離生滅",
    "X15n0306_008:0792a12": "故以涅槃結之。應知覺體離妄即名真如非有二",
    "X15n0306_008:0792a13": "義。又菩提名大涅槃名海者以是如來二轉依號",
    "X15n0306_008:0792a14": "故也。三智一心中得名大菩提。此如來寂滅道場",
    "X15n0306_008:0792a15": "所得今入初地善能了達。前文云。三有眾生及出",
    "X15n0306_008:0792a16": "世間聲聞緣覺不能測佛無上菩提。至初住後始",
    "X15n0306_008:0792a17": "能得之。猶未名善。今始名善。孤山曰。覺通如來智",
    "X15n0306_008:0792a18": "同佛智也。今謂既至無疑之地則覺體通于如來",
    "X15n0306_008:0792a19": "何必以智釋覺乎。如前所云。惟妙覺明圓照法界",
    "X15n0306_008:0792a20": "初地已得此境界。猶是菩薩故云通如來耳。言佛",
    "X15n0306_008:0792a21": "境界者。所謂一念三千即空假中正是其旨。故法",
    "X15n0306_008:0792a22": "華經云惟佛與佛乃能究盡諸法實相。今云盡佛",
    "X15n0306_008:0792a23": "境界豈非一念中能窮百界千如之旨乎。舍此而",
    "X15n0306_008:0792a24": "談佛境界大槩皆菩薩境界耳。名歡喜者。既通極",
    "X15n0306_008:0792b01": "果自生法喜故得此名。○二離垢地。",
    "X15n0306_008:0792b02": "異性入同同性亦滅名離垢地。",
    "X15n0306_008:0792b03": "本經所云同異。如前云世界為異虗空為同。後識",
    "X15n0306_008:0792b04": "陰文云。于十方界已獲其同。今何必不用此義。由",
    "X15n0306_008:0792b05": "前云覺通如來故今明世界之異入于虗空之同。",
    "X15n0306_008:0792b06": "并空亦滅惟歸覺體。所謂一人發真歸元十方虗",
    "X15n0306_008:0792b07": "空悉銷殞也。夫覺體有垢良由空界未除。已離空",
    "X15n0306_008:0792b08": "界則離垢矣。○三發光地。",
    "X15n0306_008:0792b09": "淨極明生名發光地。",
    "X15n0306_008:0792b10": "離垢則淨故承上文而云淨極。言明生者覺體之",
    "X15n0306_008:0792b11": "明也。前云晦昧為空空晦暗中結暗為色。今覺體",
    "X15n0306_008:0792b12": "既離空界明豈不生。以覺有妙明之德覺不淨則",
    "X15n0306_008:0792b13": "明不生也。明既云生必是般若智光。所謂諸法不",
    "X15n0306_008:0792b14": "生而般若生非歟。○四燄慧地。",
    "X15n0306_008:0792b15": "明極覺滿名燄慧地。",
    "X15n0306_008:0792b16": "明極之言躡上發光。光明既極覺無所隱故云覺",
    "X15n0306_008:0792b17": "滿。三四地名俱從明得。然三地承覺有明。四地明",
    "X15n0306_008:0792b18": "還顯覺。名燄慧者從喻得名。最後燒無明惑也。○",
    "X15n0306_008:0792b19": "五難勝地。",
    "X15n0306_008:0792b20": "一切同異所不能至名難勝地。",
    "X15n0306_008:0792b21": "上云明極覺滿。覺體畢竟離同異故復云同異不",
    "X15n0306_008:0792b22": "能至也。不但空界泯亡并無同異之有為法咸滅。",
    "X15n0306_008:0792b23": "前文云同異發明因此復立無同無異。據此知無",
    "X15n0306_008:0792b24": "同異亦同異所攝也。如是則世界眾生虗空三種",
    "X15n0306_008:0792c01": "相續咸皆遠離。此菩薩最是超出豈可勝乎。幽溪",
    "X15n0306_008:0792c02": "云前雖離同異猶有異同緣影者在。至發光燄慧",
    "X15n0306_008:0792c03": "之後同異緣影悉皆銷滅。故一切所不能立。○六",
    "X15n0306_008:0792c04": "現前地。",
    "X15n0306_008:0792c05": "無為真如性淨明露名現前地。",
    "X15n0306_008:0792c06": "三種相續既離則非有為故曰無為。言真如者。覺",
    "X15n0306_008:0792c07": "體離染轉名真如。所以云性淨明露也。如是則真",
    "X15n0306_008:0792c08": "如現前矣。○七遠行地。",
    "X15n0306_008:0792c09": "盡真如際名遠行地。",
    "X15n0306_008:0792c10": "前位真如雖露或有未盡。更加功以盡之逈超極",
    "X15n0306_008:0792c11": "造名為遠行。此兼前後四位咸從真如得稱。吳興",
    "X15n0306_008:0792c12": "曰。盡真如際者斯是無際之際。理既無際行豈近",
    "X15n0306_008:0792c13": "乎。○八不動地。",
    "X15n0306_008:0792c14": "一真如心名不動地。",
    "X15n0306_008:0792c15": "前窮盡真如之際尚有功用。今只一真如心更無",
    "X15n0306_008:0792c16": "功用。所以名不動也。○九善慧地二一正明。",
    "X15n0306_008:0792c17": "發真如用名善慧地。",
    "X15n0306_008:0792c18": "前三位得真如之體。此位發真如用。資中曰華嚴",
    "X15n0306_008:0792c19": "名此菩薩具四無礙智作大法師演說無量阿僧",
    "X15n0306_008:0792c20": "祇句義無有窮盡。故云發真如用。即中云真如即",
    "X15n0306_008:0792c21": "法身。用屬解脫。以善慧為用又屬般若。三德備矣。",
    "X15n0306_008:0792c22": "此經所明十地皆證入精真之體。較之地前語意",
    "X15n0306_008:0792c23": "不同。有以檀度等名配諸地。恐兼別之說不合今",
    "X15n0306_008:0792c24": "經也。○二結顯。",
    "X15n0306_008:0793a01": "阿難是諸菩薩從此已往修習畢功功德圓滿。亦目",
    "X15n0306_008:0793a02": "此地名修習位。",
    "X15n0306_008:0793a03": "已往者此去也。此去不須修習則修習之功至九",
    "X15n0306_008:0793a04": "地而畢。十地悲智兼圓故曰功德圓滿。即目九地",
    "X15n0306_008:0793a05": "為修習之位焉。應知十地乃菩薩習果也。幽溪云",
    "X15n0306_008:0793a06": "古疑既無修習安有斷障。然修習與斷障之義一",
    "X15n0306_008:0793a07": "往則相齊。再往則九地前有即修習即斷障之義。",
    "X15n0306_008:0793a08": "十地去惟斷障而無修習。葢悲智功終唯在利人。",
    "X15n0306_008:0793a09": "而利人未及如來亦名微細無明障也。○十法雲",
    "X15n0306_008:0793a10": "地。",
    "X15n0306_008:0793a11": "慈陰妙雲覆涅槃海名法雲地。",
    "X15n0306_008:0793a12": "欲以菩提涅槃之樂而與眾生是名慈陰。不加功",
    "X15n0306_008:0793a13": "行而澤周法界喻為妙雲。覆者藏也。涅槃海即具",
    "X15n0306_008:0793a14": "三德。葢雲有形質陰庇。形質喻身輪。陰庇喻意輪。",
    "X15n0306_008:0793a15": "雲有聲喻口輪。菩薩現此三輪廣度眾生。已證三",
    "X15n0306_008:0793a16": "德涅槃而尚未入有覆藏之義。故涅槃稱祕密藏",
    "X15n0306_008:0793a17": "名法雲地結。三智三德為法。慈陰名雲。前初地云",
    "X15n0306_008:0793a18": "得大菩提。今十地云覆涅槃海。聖位垂終將入果",
    "X15n0306_008:0793a19": "果。二轉依號具矣。○八等覺二一正明等覺。",
    "X15n0306_008:0793a20": "如來逆流。如是菩薩順行而至。覺際入交名為等覺。",
    "X15n0306_008:0793a21": "入流已來有進無出。若在如來從真複俗出同萬",
    "X15n0306_008:0793a22": "物是逆流也。菩薩順聖位之流而入。一出一入覺",
    "X15n0306_008:0793a23": "際恰好相交俱到此地名為等覺。謂如來初出之",
    "X15n0306_008:0793a24": "處菩薩方入之地二際相交。如一人出門一人入",
    "X15n0306_008:0793b01": "門俱在一門之中豈不等耶。又須知如來已入還",
    "X15n0306_008:0793b02": "出初出之處菩薩亦到。非謂已到究竟之地。○二",
    "X15n0306_008:0793b03": "金剛後心。",
    "X15n0306_008:0793b04": "阿難從乾慧心至等覺已。是覺始獲金剛心中初乾",
    "X15n0306_008:0793b05": "慧地。",
    "X15n0306_008:0793b06": "金剛心者即是等覺。華嚴十地品後十定品中云。",
    "X15n0306_008:0793b07": "普賢菩薩以金剛慧普入法界。彼之文義正屬等",
    "X15n0306_008:0793b08": "覺。彼此咸有金剛慧名則屬等覺可知也。以能破",
    "X15n0306_008:0793b09": "最後無明喻如金剛故得此名。詳夫是覺與信前",
    "X15n0306_008:0793b10": "乾慧名同義異。前是欲愛初乾乾有其慧名乾慧",
    "X15n0306_008:0793b11": "地。今是無明初乾乾有其慧名乾慧地。豈可同年",
    "X15n0306_008:0793b12": "語耶。或引發心畢竟二不別以釋此文恐未必然。",
    "X15n0306_008:0793b13": "此位諸師或合入等覺。或另立一位。溫陵謂于等",
    "X15n0306_008:0793b14": "覺後心別開此位。誠亦有義。以證十地後更破一",
    "X15n0306_008:0793b15": "品無明方入等覺。等覺後心又破一品無明方入",
    "X15n0306_008:0793b16": "妙覺。則等覺後無明初破。未入法流亦名乾慧。今",
    "X15n0306_008:0793b17": "正指此時得乾慧地名也。但宜合入等覺不可云",
    "X15n0306_008:0793b18": "更有一位。吳興辨之。天如評之。其說詳矣。有謂等",
    "X15n0306_008:0793b19": "覺入重玄門倒修凡夫事。重歷前之乾慧是重歷",
    "X15n0306_008:0793b20": "信前乾慧。而不以無明初乾為義。俟再攷之。○九",
    "X15n0306_008:0793b21": "妙覺位。",
    "X15n0306_008:0793b22": "如是重重單複十二方盡妙覺成無上道。",
    "X15n0306_008:0793b23": "結上諸位并明妙覺。重重單複十二者。如後文云。",
    "X15n0306_008:0793b24": "六十聖位即有五重十二故曰重重。言單複者。秪",
    "X15n0306_008:0793c01": "是雙隻亦是奇偶。如初番為奇。次番為偶。三番為",
    "X15n0306_008:0793c02": "奇。四番為偶。至第五重又為偶也。前之妄見既各",
    "X15n0306_008:0793c03": "具十二類生。今翻此妄亦名十二。葢以妙覺一位",
    "X15n0306_008:0793c04": "足前菩薩位而成六十之數。斯具重重單複十二",
    "X15n0306_008:0793c05": "焉。然但數妙覺不名妙覺所證者。以前問。云何名",
    "X15n0306_008:0793c06": "為乾慧之地四十四心。至何漸次得修行目。詣何",
    "X15n0306_008:0793c07": "方所名入地中。云何名為等覺菩薩。今已具答。問",
    "X15n0306_008:0793c08": "既但至等覺。答亦至等覺而止。復數妙覺以終前",
    "X15n0306_008:0793c09": "之位焉。即中云十二者。一乾。二信。三住。四行。五向。",
    "X15n0306_008:0793c10": "六煖。七頂。八忍。九世第一。十地。十一等覺。十二妙",
    "X15n0306_008:0793c11": "覺。此十二中有單有複。乾慧等妙只有一位是單。",
    "X15n0306_008:0793c12": "信位行加行地是複。隨人用之。恐不如前說為妥。",
    "X15n0306_008:0793c13": "○三總結諸位三一以止觀結。",
    "X15n0306_008:0793c14": "是種種地。皆以金剛觀察如幻十種深喻。奢摩他中",
    "X15n0306_008:0793c15": "用諸如來毗婆舍那清淨修證漸次深入。",
    "X15n0306_008:0793c16": "金剛是能觀。十種喻是所觀。長水云。於一一地皆",
    "X15n0306_008:0793c17": "用金剛如幻三昧觀察諸法。據此。則金剛及十種",
    "X15n0306_008:0793c18": "深喻皆屬觀照。金剛喻能破之智。如幻喻所破之",
    "X15n0306_008:0793c19": "法也。奢摩他是止。毗婆舍那是觀。于止發觀則無",
    "X15n0306_008:0793c20": "謬矣。止能伏結觀能斷惑。成清淨修證。漸次者位",
    "X15n0306_008:0793c21": "不躐等也。深入者直階妙覺也。問。十種深喻云何",
    "X15n0306_008:0793c22": "觀察。或即喻而觀乎。為合法而觀乎。答。觀經大意",
    "X15n0306_008:0793c23": "正須約法。約法修觀有通有別。通則直觀諸法悉",
    "X15n0306_008:0793c24": "如幻燄水月空華。似有實無了無所得則分別之",
    "X15n0306_008:0794a01": "心自止。別則各有配屬。應觀一切業如幻。一切法",
    "X15n0306_008:0794a02": "如燄。一切性如水中月。妙色如空中華。妙音如谷",
    "X15n0306_008:0794a03": "中響。諸佛國土如乾闥婆城。一切佛事如夢。佛身",
    "X15n0306_008:0794a04": "如影。報身如像。法身如化。何則。不可取捨畢竟空",
    "X15n0306_008:0794a05": "故。若以喻為法亦有理焉。葢凡所分別皆因著相。",
    "X15n0306_008:0794a06": "著相之病在于謂實若對鏡觀像及觀水中月時",
    "X15n0306_008:0794a07": "謂實之心自無。著相之心亦息。是以正對鏡而分",
    "X15n0306_008:0794a08": "別義疎。過去則了罔陳習。未對而心無預緣。如是",
    "X15n0306_008:0794a09": "了知三際本平等雖有心念如虗空。此可與觀象",
    "X15n0306_008:0794a10": "得意者言。難與散心粗浮者說也。○二以漸次結。",
    "X15n0306_008:0794a11": "阿難。如是皆以三增進故善能成就五十五位真菩",
    "X15n0306_008:0794a12": "提路。",
    "X15n0306_008:0794a13": "如上所明地位雖深。推厥所由皆由三種漸次。故",
    "X15n0306_008:0794a14": "知從戒生定從定生慧。戒定前茅斷不可缺。根境",
    "X15n0306_008:0794a15": "不偶修行要門。吳興曰。三增進者即漸次也。前三",
    "X15n0306_008:0794a16": "文下皆結示云是名增進修行漸次。又云從是漸",
    "X15n0306_008:0794a17": "修隨所發行安立聖位。或指金剛奢摩毗婆為三",
    "X15n0306_008:0794a18": "者非也。五十五位者。除前乾慧。由信至等覺是也。",
    "X15n0306_008:0794a19": "問。何故舍乾慧而又不取妙覺耶。答既言真菩提",
    "X15n0306_008:0794a20": "路。則顯乾慧非真。妙覺非路。今謂吳興所解至當。",
    "X15n0306_008:0794a21": "然善能成就之言意該乾慧。凡求佛者。不患不得",
    "X15n0306_008:0794a22": "菩提但患不得其路。故特言之。況前阿難所請實",
    "X15n0306_008:0794a23": "至等覺而止。○三以邪正結。",
    "X15n0306_008:0794a24": "作是觀者名為正觀。若他觀者名為邪觀。",
    "X15n0306_008:0794b01": "長水云。行人若能依此修證。不斷而斷。無到而到。",
    "X15n0306_008:0794b02": "此則名為真修行者故云正觀。若言都無地位但",
    "X15n0306_008:0794b03": "尚理是。斯同邪見撥無因果故名邪見。仁王經中",
    "X15n0306_008:0794b04": "亦此料簡。說地位竟即云若言越此而成佛者是",
    "X15n0306_008:0794b05": "魔所說。吳興云。五十五位既由三增進故而得成",
    "X15n0306_008:0794b06": "就。今簡邪正所以約觀言之。須知圓教之外三乘",
    "X15n0306_008:0794b07": "所修皆屬邪觀。愚謂如上六十聖位皆觀法也。○",
    "X15n0306_008:0794b08": "二結顯經名。此科從初正觀總無明心以明修證",
    "X15n0306_008:0794b09": "中來。正觀中兩大章。一正明修證。二結顯經名。已",
    "X15n0306_008:0794b10": "上約解行證法委明一期修證已竟。理當結名以",
    "X15n0306_008:0794b11": "便流通。此結名中宛是五重玄義略無增減。則知",
    "X15n0306_008:0794b12": "此經。不惟起盡觀道懸符止觀。即所結名義冥契",
    "X15n0306_008:0794b13": "一家。東土釋迦於茲益信。具如釋題中明。今為二。",
    "X15n0306_008:0794b14": "一問。",
    "X15n0306_008:0794b15": "爾時文殊師利法王子在大眾中即從座起頂禮佛",
    "X15n0306_008:0794b16": "足而白佛言。當何名是經。我及眾生云何奉持。",
    "X15n0306_008:0794b17": "孤山曰。此經發起為救阿難。是故先開圓解。次顯",
    "X15n0306_008:0794b18": "圓行。行成入位極乎妙覺。垂範後世有始有卒。於",
    "X15n0306_008:0794b19": "是文殊請問經名及奉持法。奉持即流通也。○次",
    "X15n0306_008:0794b20": "答五一定經體。",
    "X15n0306_008:0794b21": "佛告文殊師利。是經名大佛頂悉怛多般囉怛無上",
    "X15n0306_008:0794b22": "寶印。十方如來清淨海眼。",
    "X15n0306_008:0794b23": "法華中文殊偈文大師以證名體宗用釋四伏疑。",
    "X15n0306_008:0794b24": "今經五名亦應該五重玄義。第一名是定經體。大",
    "X15n0306_008:0794c01": "佛頂。雖是呪名。亦是經名。如來藏心遍一切處為",
    "X15n0306_008:0794c02": "大。佛尊而頂更為超出羣有無相可得非經體乎。",
    "X15n0306_008:0794c03": "然大即法身。佛即般若。頂即解脫。此三字如次可",
    "X15n0306_008:0794c04": "配體宗用三章。但約性恒開對修須合。今對下文",
    "X15n0306_008:0794c05": "如來密因是宗救護親因是用獨名為體。葢體兼",
    "X15n0306_008:0794c06": "用冥一切無相稱大佛頂。合三離九不其然乎。然",
    "X15n0306_008:0794c07": "今名二十一字。首三字今題所存。餘十八字皆隱。",
    "X15n0306_008:0794c08": "則十八字不出大佛頂之義明矣。悉怛多等。亦是",
    "X15n0306_008:0794c09": "密名而通於顯。性本無染覆含法界名大白傘葢。",
    "X15n0306_008:0794c10": "小乘經以無常無我為前印。涅槃寂滅為後印。印",
    "X15n0306_008:0794c11": "是佛說。今則三如來藏為無上寶印。印定諸法法",
    "X15n0306_008:0794c12": "法全真。又如來以此而照窮法界無一相可得名",
    "X15n0306_008:0794c13": "清淨海眼。正如妙玄取佛所見為實相正體也。○",
    "X15n0306_008:0794c14": "二定經力用。",
    "X15n0306_008:0794c15": "亦名救護親因。度脫阿難及此會中性比丘尼。得菩",
    "X15n0306_008:0794c16": "提心入徧知海。",
    "X15n0306_008:0794c17": "夫歷劫親因以愛相纏。今能斷愛與無明父母別",
    "X15n0306_008:0794c18": "是真救護。度脫下舉二人以例餘也。則親因為總",
    "X15n0306_008:0794c19": "標。二人為別顯矣。阿難為親。摩登為因。得菩提心",
    "X15n0306_008:0794c20": "等者。此經斷愛窮見相之本。推至山河忽生之故。",
    "X15n0306_008:0794c21": "故佛果菩提可證。照徹三界正徧知海從茲入矣。",
    "X15n0306_008:0794c22": "則此經以斷愛顯真為用也。得菩提心亦可名宗。",
    "X15n0306_008:0794c23": "入徧知海亦可名體。對餘二章今但屬用。幽溪云",
    "X15n0306_008:0794c24": "文殊提獎名為救護。佛示三如來藏名為度脫。如",
    "X15n0306_008:0795a01": "是則顯密咸該而經題全隱此名也。又救護親因",
    "X15n0306_008:0795a02": "從上傘葢得名。得菩提心從佛頂來。因也。入徧知",
    "X15n0306_008:0795a03": "海從清淨海眼來果也。○三定經宗。",
    "X15n0306_008:0795a04": "亦名如來密因修證了義。",
    "X15n0306_008:0795a05": "圓修三止三觀是密因也。阿難首請妙奢摩他三",
    "X15n0306_008:0795a06": "摩禪那乃十方如來得成菩提之法正是密因。如",
    "X15n0306_008:0795a07": "來說三如來藏以酬其請權乘不識故稱為密。或",
    "X15n0306_008:0795a08": "解為疎密之密。一觀為疎。三觀為密。未必然也。如",
    "X15n0306_008:0795a09": "涅槃中明如來初說無常次說常住。以無常隱常",
    "X15n0306_008:0795a10": "故常住為祕密藏。樂我淨等無不咸然。今經以不",
    "X15n0306_008:0795a11": "生不滅為本修因。雖用別教正顯圓常豈非密乎。",
    "X15n0306_008:0795a12": "依此而修為了義之修。如二十五圓通中獨選耳",
    "X15n0306_008:0795a13": "根是也。依此而證為了義之證。如六十聖位是也。",
    "X15n0306_008:0795a14": "然此經開解起行俱帶方便。明證惟圓。以阿難初",
    "X15n0306_008:0795a15": "請三觀有最初方便之言故解行帶權。殊費揀選。",
    "X15n0306_008:0795a16": "後明地位是旨歸之處其義純圓。而帶別明圓亦",
    "X15n0306_008:0795a17": "所以引別教也。則經宗在一乘明矣。據密因有三",
    "X15n0306_008:0795a18": "止觀亦可分配三章。對餘二事此惟屬宗。是開合",
    "X15n0306_008:0795a19": "之義。餘具如釋題中解。○四定經教相。",
    "X15n0306_008:0795a20": "亦名大方廣妙蓮華王。十方佛母陀羅尼呪。",
    "X15n0306_008:0795a21": "大方廣之言似同華嚴然但義同而已。約時而論",
    "X15n0306_008:0795a22": "不可判屬華嚴正可冠于妙蓮華之上耳。然方等",
    "X15n0306_008:0795a23": "時經題中多有此名。吳興曰。大方廣所說之法也。",
    "X15n0306_008:0795a24": "大方是體。廣是其用。即空如來藏具不空之用也。",
    "X15n0306_008:0795b01": "又常遍曰大。軌持曰方。包富曰廣。如次配法身般",
    "X15n0306_008:0795b02": "若解脫。亦如來藏之三德也。即中云三字可配體",
    "X15n0306_008:0795b03": "宗用三。三者合則可論教相矣。妙蓮華王名同法",
    "X15n0306_008:0795b04": "華。今經自四卷來最多開顯之言。如各說圓通後",
    "X15n0306_008:0795b05": "佛云此等修行實無優劣。豈非各賜大車與法華",
    "X15n0306_008:0795b06": "無異耶。指權即實是蓮華喻中意。於權實法一切",
    "X15n0306_008:0795b07": "自在故稱王也。云十方佛母陀羅尼呪者乃是呪",
    "X15n0306_008:0795b08": "名。如方等陀羅尼經云。此陀羅尼呪乃可為父。乃",
    "X15n0306_008:0795b09": "可為母。又云諸佛道皆從此生是佛父母。今題正",
    "X15n0306_008:0795b10": "與彼同。又應屬方等矣。總判此經必是方等被開",
    "X15n0306_008:0795b11": "成醍醐為教相也。然一經成二味者。開顯之後前",
    "X15n0306_008:0795b12": "四時教皆入醍醐。今經亦然。又楞嚴與餘經不同。",
    "X15n0306_008:0795b13": "餘經各有當機懷疑叩佛佛為除疑。結經者據一",
    "X15n0306_008:0795b14": "時問答記集成經足明利益。餘人續聞法華悟解",
    "X15n0306_008:0795b15": "轉深得益在心非阿難能記。今經當機即是阿難",
    "X15n0306_008:0795b16": "是結經人。親為侍者常得咨疑。佛獨為阿難親弟",
    "X15n0306_008:0795b17": "說此楞嚴歷二十餘年但成一部。據經中說密同",
    "X15n0306_008:0795b18": "法華。據法華意以法華開方等。如前歎德之文是",
    "X15n0306_008:0795b19": "也。但開楞嚴餘可例知。亦由密同之故方得顯同。",
    "X15n0306_008:0795b20": "問。既開權顯實。亦開迹顯本否。答。經初云。佛子住",
    "X15n0306_008:0795b21": "持善超諸有能於國土成就威儀此明阿難大眾",
    "X15n0306_008:0795b22": "已住首楞嚴三昧不起滅定現諸威儀。即是開迹",
    "X15n0306_008:0795b23": "顯本。阿難侍佛日久能集諸經。苟不露開權開迹",
    "X15n0306_008:0795b24": "之意何以為後人之式耶。此名題中全隱。○五別",
    "X15n0306_008:0795c01": "定經名。",
    "X15n0306_008:0795c02": "亦名灌頂章句。諸菩薩萬行首楞嚴。汝當奉持。",
    "X15n0306_008:0795c03": "此名共十二字。灌頂章句四字今題則隱。餘八字",
    "X15n0306_008:0795c04": "則存。灌頂章句者。中天竺國大乘秘典有五部。東",
    "X15n0306_008:0795c05": "方金剛部阿閦鞞佛以為部主。南方寶生部寶生",
    "X15n0306_008:0795c06": "佛以為部主。西方蓮華部無量壽佛以為部主。北",
    "X15n0306_008:0795c07": "方羯磨部不空成就佛以為部主。中央灌頂部毗",
    "X15n0306_008:0795c08": "盧遮那佛以為部主。吳興曰。此經從灌頂部中流",
    "X15n0306_008:0795c09": "出。葢約密言名灌頂章句。有誦持者則如來智水",
    "X15n0306_008:0795c10": "灌其心頂。亦如剎利之受職也。菩薩由此受佛職",
    "X15n0306_008:0795c11": "位。故諸菩薩萬行首楞嚴當是經名。然上句從密",
    "X15n0306_008:0795c12": "呪立稱。而密與顯等。此句從經得名而顯與密等。",
    "X15n0306_008:0795c13": "菩薩萬行不出三觀。三觀一心萬行具矣。涅槃云。",
    "X15n0306_008:0795c14": "首楞者一切事竟。嚴者堅固。一切究竟而得堅固",
    "X15n0306_008:0795c15": "名首楞嚴。今經三卷中明性水性火等豈非一切",
    "X15n0306_008:0795c16": "事竟。又云妙覺明心先非水火豈非堅固。葢今經",
    "X15n0306_008:0795c17": "之宗雖具眾因果而意在以因該果。所以最後一",
    "X15n0306_008:0795c18": "名獨標菩薩。如阿難所請在最初方便。如來徵問",
    "X15n0306_008:0795c19": "圓通亦云最初從何方便入三摩地。經末亦云并",
    "X15n0306_008:0795c20": "初發心大力鬼神皆大歡喜。故知意重于因。又此",
    "X15n0306_008:0795c21": "名在釋題中判屬于用。但是宗家之用非用家之",
    "X15n0306_008:0795c22": "用。而萬行之言可攝用家之用故以配用。茲五名",
    "X15n0306_008:0795c23": "中救護親因別當力用。今不須配用而以為經名",
    "X15n0306_008:0795c24": "之要不亦宜乎。如一卷云。有三摩提名大佛頂首",
    "X15n0306_008:0796a01": "楞嚴王。又云首楞嚴王世希有。其為別顯經名無",
    "X15n0306_008:0796a02": "疑矣。問。五題皆是經名。何獨以此屬名。答五名既",
    "X15n0306_008:0796a03": "多稱者不能盡舉。名中之要莫過于此。如今世人",
    "X15n0306_008:0796a04": "名此經為楞嚴亦聖旨也。如上所說五重既備足",
    "X15n0306_008:0796a05": "堪受持。遂結云汝當奉持。五重次第者。經體既要",
    "X15n0306_008:0796a06": "故居其首。有體則有用用居其次。依經修行有因",
    "X15n0306_008:0796a07": "果之宗故居其三。三章既備須定教相。五者既俱",
    "X15n0306_008:0796a08": "能該別文則五重玄義皆總名也。○二約別能招",
    "X15n0306_008:0796a09": "報心以明修證。一經正宗為兩大章。初正觀總無",
    "X15n0306_008:0796a10": "明心以明修證。次約別能招報心以明修證。葢眾",
    "X15n0306_008:0796a11": "生一念不覺即為障理無明。此是根本名惑障而",
    "X15n0306_008:0796a12": "不牽生三有。所謂總無明心是也。故凡行人修證。",
    "X15n0306_008:0796a13": "急須破顯此本以開一念三千三如來藏而直還",
    "X15n0306_008:0796a14": "本覺。既近復要如根如穴。根本既去枝末自消。如",
    "X15n0306_008:0796a15": "上七卷半經文明破明顯論修論證已竟。其如眾",
    "X15n0306_008:0796a16": "生既迷之後日趨日下如江湖之趨直至尾閭。因",
    "X15n0306_008:0796a17": "根本無明而即分成六種和合。所謂五識五意識",
    "X15n0306_008:0796a18": "受想行三心。此等諸心或貪或嗔或詐或諂與外",
    "X15n0306_008:0796a19": "塵相應以架造無邊巨業。業即招報受七趣苦果。",
    "X15n0306_008:0796a20": "是為枝末牽生能招報心也。且眾生過現習成習",
    "X15n0306_008:0796a21": "久自然時時發現。故雖觀根本或有證入或不相",
    "X15n0306_008:0796a22": "宜。如輔行云。初觀總無明心未必是宜。即當仍用",
    "X15n0306_008:0796a23": "前觀歷餘一心。或貪心。嗔心。慢心。更例餘陰入用",
    "X15n0306_008:0796a24": "十乘四運而推破開顯之。但能招報心有二種。一",
    "X15n0306_008:0796b01": "是現行能招報。即止觀揀境內於第六中取能招",
    "X15n0306_008:0796b02": "報及破法遍中歷例餘心或貪或嗔等心。輔行云",
    "X15n0306_008:0796b03": "過現習生是也。二是發得能招報。因正觀總無明",
    "X15n0306_008:0796b04": "心以發起多生宿習障定牽生。即止觀內所列煩",
    "X15n0306_008:0796b05": "惱病業九境。輔行云因觀發習是也。今如來既因",
    "X15n0306_008:0796b06": "當機之請以普示正觀總無明心竟。惟恐眾生機",
    "X15n0306_008:0796b07": "宜不同根器中下正觀難入則滯於二種能招報",
    "X15n0306_008:0796b08": "內仍入生死輪迴。故一一詳示不令住著。分二章。",
    "X15n0306_008:0796b09": "一示現行能招報心。即十習因招七趣報是。二詳",
    "X15n0306_008:0796b10": "發得能招報心。即五十種禪那現境是。今經貪習",
    "X15n0306_008:0796b11": "詐習等十心即止觀輔行中貪心嗔心等。委如大",
    "X15n0306_008:0796b12": "綱中明。但止觀唯明能招報之因心而如來復詳",
    "X15n0306_008:0796b13": "所招報之苦果。尤為章明較著也。經中顯然至文",
    "X15n0306_008:0796b14": "點示。至於明示兩種能招報心已而不明破。顯解",
    "X15n0306_008:0796b15": "行證法者。現行能招報例上可知。如止觀歷例餘",
    "X15n0306_008:0796b16": "心俱即三觀亦即三諦也。發得能招報因修觀發",
    "X15n0306_008:0796b17": "習不知是過一生住著即入輪迴。既已示明不生",
    "X15n0306_008:0796b18": "住著自然流入薩婆若海歸無所得矣。然而總科",
    "X15n0306_008:0796b19": "亦名約別能招報以明修證者。倘一住著例得為",
    "X15n0306_008:0796b20": "觀。即四種三昧內隨自意三昧。縱任三性於中覺",
    "X15n0306_008:0796b21": "察。及依經行法也。初為二一請問二開示初又二",
    "X15n0306_008:0796b22": "一經家敘悟。",
    "X15n0306_008:0796b23": "說是語已即時阿難及諸大眾得蒙如來開示密印",
    "X15n0306_008:0796b24": "般怛囉義。兼聞此經了義名目。頓悟禪那修進聖位",
    "X15n0306_008:0796c01": "增上妙理。心慮虗凝斷除三界修心六品微細煩惱。",
    "X15n0306_008:0796c02": "前定經名共有五重玄義顯密相織。今敘聞名得",
    "X15n0306_008:0796c03": "益故云說是語已及諸大眾等。開示密印者。自建",
    "X15n0306_008:0796c04": "壇聞呪已來雖知呪力未聞呪是實相之印。今始",
    "X15n0306_008:0796c05": "聞之亦初聞境智相如是呪之義似專指初名也。",
    "X15n0306_008:0796c06": "此經了義等即顯說之名也。頓悟禪那者。禪那此",
    "X15n0306_008:0796c07": "云靜慮。乃止觀一心之道。奢摩他三摩在一心中",
    "X15n0306_008:0796c08": "即是其義。如云奢摩他中用諸如來毗婆舍那是",
    "X15n0306_008:0796c09": "也。良由阿難大眾本是圓機故能頓悟中道耳。阿",
    "X15n0306_008:0796c10": "難已入初果茲入修道故云修進聖位。妙理指所",
    "X15n0306_008:0796c11": "證之理。二果所證之理較初果為增上也。心慮等",
    "X15n0306_008:0796c12": "者。虗謂惑空。凝是凝寂。乃能證之心。增上妙理是",
    "X15n0306_008:0796c13": "慧。心慮虗凝是定。正合禪那靜慮之義。縱在小乘",
    "X15n0306_008:0796c14": "欲入聖位必由定慧。今悟中道與偏小不同。正定",
    "X15n0306_008:0796c15": "慧均等之時也。小乘定慧秪名為定。偏教定慧秪",
    "X15n0306_008:0796c16": "名為慧。若入圓乘始能均耳。斷除等者。阿難亦是",
    "X15n0306_008:0796c17": "超斷之人。如小乘所明證初果後更歷六番生死",
    "X15n0306_008:0796c18": "方斷欲界前六品惑。今此頓斷即超義也。云微細",
    "X15n0306_008:0796c19": "者思惑比見為細。而阿難是大乘二果之人更斷",
    "X15n0306_008:0796c20": "所知惑破無明豈可測乎。據其示迹且在思惑。○",
    "X15n0306_008:0796c21": "二起禮陳疑二一起禮述益。",
    "X15n0306_008:0796c22": "即從座起。頂禮佛足合掌恭敬而白佛言。大威德世",
    "X15n0306_008:0796c23": "尊。慈音無遮善開眾生微細沉惑。令我今日身心快",
    "X15n0306_008:0796c24": "然得大饒益。",
    "X15n0306_008:0797a01": "長水曰。修道所斷行相難了故云微細。無始俱生",
    "X15n0306_008:0797a02": "故曰沉惑。疑網消除故身心快然。增進聖位故曰",
    "X15n0306_008:0797a03": "饒益。考俱生煩惱其數甚多。今但依小乘則三界",
    "X15n0306_008:0797a04": "四諦下八十八使名分別粗惑。貪瞋癡慢是俱生",
    "X15n0306_008:0797a05": "細惑。又見思是枝末無明。今以根本無明名為沉",
    "X15n0306_008:0797a06": "惑。○二對佛陳疑二一雙問能所。",
    "X15n0306_008:0797a07": "世尊。若此妙明真淨妙心本來遍圓。如是乃至大地",
    "X15n0306_008:0797a08": "草木蝡動含靈本元真如即是如來成佛真體。佛體",
    "X15n0306_008:0797a09": "真實云何復有地獄餓鬼畜生修羅人天等道。世尊。",
    "X15n0306_008:0797a10": "此道為復本來自有。為是眾生妄習生起。",
    "X15n0306_008:0797a11": "初問六道是所招苦報。為是下即問能招報心。此",
    "X15n0306_008:0797a12": "聲聞法中見苦果而問習因。從粗及細之意也。故",
    "X15n0306_008:0797a13": "科名雙問能所。向下如來開示趣趣皆結云由妄",
    "X15n0306_008:0797a14": "想業之所招引亦能所雙答。明文宛在。真心具五",
    "X15n0306_008:0797a15": "種功德。所謂妙圓真淨明也。如卷初說。今先言其",
    "X15n0306_008:0797a16": "四。妙字疊見以三諦本離縱橫故云妙明真淨。而",
    "X15n0306_008:0797a17": "此妙德在一心中故稱妙心。次句方云徧圓。徧至",
    "X15n0306_008:0797a18": "無情有情。圓謂圓具。如是乃至正言一切即是真",
    "X15n0306_008:0797a19": "體。佛體下方明問意。此問與富那問似同而異。前",
    "X15n0306_008:0797a20": "問山河忽生。是問所以生起之故。謂清淨本然中",
    "X15n0306_008:0797a21": "何故生諸依正法也。今問佛體真寔云何復有諸",
    "X15n0306_008:0797a22": "趣苦果。為是性本有耶。為是眾生由五識五意識",
    "X15n0306_008:0797a23": "受想行諸心與外相應搆業而生起耶。此正能所",
    "X15n0306_008:0797a24": "雙疑而重在所招報果。如來之答則廣詳能招報",
    "X15n0306_008:0797b01": "因。謂一切眾生寔本真淨。因彼妄見遂成十種能",
    "X15n0306_008:0797b02": "招苦報之因。由有妄因生起七趣之果。則今問意",
    "X15n0306_008:0797b03": "正在能招所招因果來由。真淨之說却是帶起之",
    "X15n0306_008:0797b04": "傍也。故與前不同。然此文所以詳明七趣者。他經",
    "X15n0306_008:0797b05": "以四生六道括盡羣生。今經廣四生為十二類生。",
    "X15n0306_008:0797b06": "亦應廣六道為七趣也。○二別問所招。前雖能所",
    "X15n0306_008:0797b07": "雙問而疑在所招苦報。故別問之。是阿難重在所",
    "X15n0306_008:0797b08": "招七趣。而如來詳在能招十習明矣。",
    "X15n0306_008:0797b09": "世尊。如寶蓮香比丘尼持菩薩戒私行婬欲。妄言行",
    "X15n0306_008:0797b10": "婬非殺非偷無有業報。發是語已。先於女根生大猛",
    "X15n0306_008:0797b11": "火後於節節猛火燒然墮無間獄。琉璃大王。善星比",
    "X15n0306_008:0797b12": "丘。琉璃為誅瞿曇族姓。善星妄說一切法空。生身陷",
    "X15n0306_008:0797b13": "入阿鼻地獄。此諸地獄為有定處為復自然。彼彼發",
    "X15n0306_008:0797b14": "業各各私受。惟垂大慈發開童蒙。令諸一切持戒眾",
    "X15n0306_008:0797b15": "生聞決定義歡喜頂戴謹潔無犯。",
    "X15n0306_008:0797b16": "私行婬是行壞。妄言等是見壞。意謂殺盜有對。邪",
    "X15n0306_008:0797b17": "婬無對故云無報。為復自然者。別業別報不假他",
    "X15n0306_008:0797b18": "力故云自然。吳興云。問意有二。謂別業同報。別業",
    "X15n0306_008:0797b19": "別報。初問婬殺妄三即別業也。為有定處即同報",
    "X15n0306_008:0797b20": "也。為復自然下次問別業別報。據下答意皆是別",
    "X15n0306_008:0797b21": "業同報耳。文云。循造惡業雖則自招。眾同分中兼",
    "X15n0306_008:0797b22": "有元地。乃至云不斷三業各各有私。因各各私眾",
    "X15n0306_008:0797b23": "私同分非無定處。惟垂下請答。長水曰。幼小曰童。",
    "X15n0306_008:0797b24": "情昧曰蒙。阿難自鄙無有大智願垂開發也。若聞",
    "X15n0306_008:0797c01": "因果虗妄猶如空華則持戒何益。苟聞決定義門",
    "X15n0306_008:0797c02": "必令謹潔無犯。桐洲云。善惡因果雖皆虗妄。受報",
    "X15n0306_008:0797c03": "好醜終不差忒。又云。一念幻惡長劫沉淪。一念幻",
    "X15n0306_008:0797c04": "善遠階佛果。即中云。此即決定之義。辨地獄受報",
    "X15n0306_008:0797c05": "之事使知決定。不持戒者聞則恐懼。持戒眾生聞",
    "X15n0306_008:0797c06": "則歡喜。此阿難正在所招報苦也。○二開示二一",
    "X15n0306_008:0797c07": "讚許。",
    "X15n0306_008:0797c08": "佛告阿難。快哉此問。令諸眾生不入邪見。汝今諦聽",
    "X15n0306_008:0797c09": "當為汝說。",
    "X15n0306_008:0797c10": "地獄固由邪見而入。乃至天仙修羅亦是修行岐",
    "X15n0306_008:0797c11": "徑即屬邪見。如圓通疏說。○二正示二。初約總別",
    "X15n0306_008:0797c12": "雙答能所。二結示勸斷。初又二。一總示能招所招",
    "X15n0306_008:0797c13": "因果。二別詳能招所招因果。初又二。一能招報因",
    "X15n0306_008:0797c14": "二。一約迷真雙標。",
    "X15n0306_008:0797c15": "阿難。一切眾生寔本真淨。因彼妄見有妄習生。因此",
    "X15n0306_008:0797c16": "分開內分外分。",
    "X15n0306_008:0797c17": "長水云諸法本真未嘗生起。由念分別見諸法生。",
    "X15n0306_008:0797c18": "苟能離念即見眾生山河國土本來成佛。故云實",
    "X15n0306_008:0797c19": "本真淨。由念分別見諸法生即妄見也。前問云為",
    "X15n0306_008:0797c20": "是眾生妄習生起故佛云有妄習生。妄習即輔行",
    "X15n0306_008:0797c21": "所謂過現習生。五識五意識受想行心與外相應",
    "X15n0306_008:0797c22": "而成能招七趣之業因。一切眾生實本真淨則阿",
    "X15n0306_008:0797c23": "難所問本元真如即是成佛真體。其言不謬。然真",
    "X15n0306_008:0797c24": "淨之言獨舉空中。淨即空。真即中也。下內外分應",
    "X15n0306_008:0798a01": "屬俗諦。阿難止問妄習。今明妄習之先已有妄見。",
    "X15n0306_008:0798a02": "此正指一念不覺而有動之總無明心為根本惑。",
    "X15n0306_008:0798a03": "由此妄本生起十習。彼此相應以搆業。乃現行能",
    "X15n0306_008:0798a04": "招報之牽生枝末。所謂境界為緣長六粗是也。○",
    "X15n0306_008:0798a05": "二約內外別示二一內分。",
    "X15n0306_008:0798a06": "阿難。內分即是眾生分內。因諸愛染發起妄情。情積",
    "X15n0306_008:0798a07": "不休能生愛水。是故眾生心憶珍羞口中水出。心憶",
    "X15n0306_008:0798a08": "前人或憐或恨目中淚盈。貪求財寶心發愛涎舉體",
    "X15n0306_008:0798a09": "光潤。心著行婬男女二根自然流液。阿難。諸愛雖別",
    "X15n0306_008:0798a10": "流結是同。潤濕不升自然從墜。此名內分。",
    "X15n0306_008:0798a11": "前以內外而分兩分故云內分外分。今釋云內分",
    "X15n0306_008:0798a12": "是本分之內。謂不能超越于常情之外也。交光云。",
    "X15n0306_008:0798a13": "貪戀本趣名為分內。非本趣者即稱分外。愛為情",
    "X15n0306_008:0798a14": "欲之本故先舉愛。珍羞財寶有種種可愛名諸愛",
    "X15n0306_008:0798a15": "染。妄情即憐恨喜怒等也。或云無可著而生著故",
    "X15n0306_008:0798a16": "名妄情。憶著貪求名情。情積不休口中水出即生",
    "X15n0306_008:0798a17": "愛水也。問。從情積而生水何生水之難乎。答。如人",
    "X15n0306_008:0798a18": "情輕安肯下淚。必情重方淚。然但觀口中水出則",
    "X15n0306_008:0798a19": "其人情積久矣。心憶珍羞豈非因愛染而起妄情",
    "X15n0306_008:0798a20": "乎。口中水出豈非情積而生愛水乎。貪求財寶應",
    "X15n0306_008:0798a21": "是有財之人故舉體光潤。流結是同者。流則向下。",
    "X15n0306_008:0798a22": "結則重滯。如土得水則結而不散也。○二外分。",
    "X15n0306_008:0798a23": "阿難。外分即是眾生分外。因諸渴仰發明虗想。想積",
    "X15n0306_008:0798a24": "不休能生勝氣。是故眾生心持禁戒舉身輕清。心持",
    "X15n0306_008:0798b01": "呪印顧盻雄毅。心欲生天夢想飛舉。心存佛國聖境",
    "X15n0306_008:0798b02": "冥現。事善知識自輕身命。阿難。諸想雖別輕舉是同。",
    "X15n0306_008:0798b03": "飛動不沉自然超越。此名外分。",
    "X15n0306_008:0798b04": "以超越為外分。持戒生天等非止一事名諸渴仰。",
    "X15n0306_008:0798b05": "虗想謂清虗之想。即指持戒持呪之心。想積不休",
    "X15n0306_008:0798b06": "亦是習也。如持禁戒。非指暫時必歷歲月之久方",
    "X15n0306_008:0798b07": "名為持。勝氣者超勝之氣。氣必向上與水之潤下",
    "X15n0306_008:0798b08": "相反。然上之妄情亦心。今之虗想亦心。三界無別",
    "X15n0306_008:0798b09": "法惟是一心作。成此經惟心之旨。是故下舉善法",
    "X15n0306_008:0798b10": "以騐能生勝氣之相。心持禁戒豈非因渴仰而發",
    "X15n0306_008:0798b11": "明清虗之想乎。舉身輕清豈非想積不休而生勝",
    "X15n0306_008:0798b12": "氣乎。呪印者。如今經無上寶印亦呪名也。毅者雄",
    "X15n0306_008:0798b13": "猛之相。熏聞云。如銷伏毒害呪是三世諸佛陀羅",
    "X15n0306_008:0798b14": "尼印。若呪龍等惡律儀事非其義也。聖境冥現。葢",
    "X15n0306_008:0798b15": "于想中冥默得見諸佛淨土。或于夢中潛通此相。",
    "X15n0306_008:0798b16": "想既飛動不沉眾生自然超越。此約不墮三塗名",
    "X15n0306_008:0798b17": "超勝也。○二所招報果二一牒二習因。",
    "X15n0306_008:0798b18": "阿難。一切世間生死相續。生從順習。死從變流。臨命",
    "X15n0306_008:0798b19": "終時未捨煖觸。一生善惡俱時頓現。死逆生順二習",
    "X15n0306_008:0798b20": "相交。",
    "X15n0306_008:0798b21": "欲騐升墜當于生死。生則順其習氣。死則變其流",
    "X15n0306_008:0798b22": "類。前文云情積不休。又云想積不休。亦輔行過現",
    "X15n0306_008:0798b23": "習生之現行心是其習也。然其關要不過在將終",
    "X15n0306_008:0798b24": "之時善惡俱現業也。死則逆其習。生則順其習。故",
    "X15n0306_008:0798c01": "云二習相交。然此二習相交一句總該下文二習",
    "X15n0306_008:0798c02": "相然二習相吞等諸句。諸師于下文更作餘解尚",
    "X15n0306_008:0798c03": "當參酌。如貪婬人見地獄苦具為欲境是順其習",
    "X15n0306_008:0798c04": "也。隨受鐵牀銅柱之苦是逆其習也。故云二習相",
    "X15n0306_008:0798c05": "交也。問。墮獄雖爾生天何如。答。據臨終時必有愛",
    "X15n0306_008:0798c06": "生惡死之念亦是二習。大凡解經不可拘一途也。",
    "X15n0306_008:0798c07": "或死逆生順多就受惡報者言之。幽溪曰。臨命終",
    "X15n0306_008:0798c08": "時未捨煖觸者。人稟識息煖三法為命。生時識先",
    "X15n0306_008:0798c09": "投胎。摶父精母血而為種子。故有息而後有煖。三",
    "X15n0306_008:0798c10": "事相合而有生。三事相離而有死。死時先捨煖而",
    "X15n0306_008:0798c11": "後捨息。捨息而後識去。所謂去後來先作主翁者",
    "X15n0306_008:0798c12": "是也。○二所招五果五一純想。",
    "X15n0306_008:0798c13": "純想即飛必生天上。若飛心中兼福兼慧及與淨願。",
    "X15n0306_008:0798c14": "自然心開見十方佛。一切淨土隨願往生。",
    "X15n0306_008:0798c15": "當知此等亦現行心能招淨善之報也。必生天上",
    "X15n0306_008:0798c16": "應在四王以上。既居天宮與暫遊者不同。故天上",
    "X15n0306_008:0798c17": "之言該三界諸天也。下云遊于四天即暫遊也。兼",
    "X15n0306_008:0798c18": "福慧等雖在七趣之外。亦是現行善心心數相應",
    "X15n0306_008:0798c19": "造作淨善之業。能招淨善之果。兼福謂前五度。兼",
    "X15n0306_008:0798c20": "慧即般若。淨願即要期之心。欲生淨土此三缺一",
    "X15n0306_008:0798c21": "不可。吳興云。於飛心中旁論福慧故皆云兼。幽溪",
    "X15n0306_008:0798c22": "曰。純想中有二路。一生天。一生淨土。生天之想以",
    "X15n0306_008:0798c23": "上品十善為業。生淨土則四義俱備。而云隨願往",
    "X15n0306_008:0798c24": "生者。葢淨土法門以信行願三法為之主。而三法",
    "X15n0306_008:0799a01": "中又以淨願為之約也。四義謂純想福慧及淨願。",
    "X15n0306_008:0799a02": "○二情少想多。",
    "X15n0306_008:0799a03": "情少想多輕舉非遠。即為飛仙。大力鬼王。飛行夜叉。",
    "X15n0306_008:0799a04": "地行羅剎。遊行四天所去無礙。其中若有善願善心",
    "X15n0306_008:0799a05": "護持我法。或護禁戒隨持戒人。或護神呪隨持呪者。",
    "X15n0306_008:0799a06": "或護禪定保綏法忍。是等親住如來座下。",
    "X15n0306_008:0799a07": "夜叉有三種。一在地。二在虗空。三在天。地夜叉但",
    "X15n0306_008:0799a08": "以財施不能飛行。空天夜叉以車馬施故能飛行。",
    "X15n0306_008:0799a09": "善願即護法之願。善心即皈向六度之心。禁戒法",
    "X15n0306_008:0799a10": "忍等皆如來法故住如來座下也。法忍必由禪定",
    "X15n0306_008:0799a11": "而得。交光云。輕舉非遠者。謂豎不越四天。橫不越",
    "X15n0306_008:0799a12": "輪圍。遊者暫到而已。不同生天者常得居住。去者",
    "X15n0306_008:0799a13": "往也。保綏法忍。綏是安義。法忍即無生忍之類。真",
    "X15n0306_008:0799a14": "際云。情少想多此通舉也。理宜等降四類分之。一",
    "X15n0306_008:0799a15": "情九想即為飛仙。二情八想為大力鬼王。三情七",
    "X15n0306_008:0799a16": "想為飛行夜叉。四情六想為地行羅剎。幽溪云。情",
    "X15n0306_008:0799a17": "少想多四等中亦分二路。一無善願善心者但以",
    "X15n0306_008:0799a18": "下品十善為行。二有善願善心者多是乘急戒緩",
    "X15n0306_008:0799a19": "之人。故得親住如來座下聽聞大法也。○三情想",
    "X15n0306_008:0799a20": "均等。",
    "X15n0306_008:0799a21": "情想均等不飛不墜生於人間。想明斯聰。情幽斯鈍。",
    "X15n0306_008:0799a22": "不飛為天仙。不墜為三塗。五情五想名為均也。以",
    "X15n0306_008:0799a23": "想明故人報聰于三塗。以情幽故鈍于天仙。孤山",
    "X15n0306_008:0799a24": "曰。由昔情想感今聰鈍。是知言均等者總報之業",
    "X15n0306_008:0799b01": "也。言幽明者別報之業也。由所習情想各有強弱",
    "X15n0306_008:0799b02": "致有聰鈍之異。幽溪曰。情想均等亦分二路。想雖",
    "X15n0306_008:0799b03": "五分明暗不同。明者斯聰故多睿智。情雖五分亦",
    "X15n0306_008:0799b04": "分輕重。重者斯鈍故多愚蒙。○四情多想少。",
    "X15n0306_008:0799b05": "情多想少流入橫生。重為毛羣輕為羽族。七情三想",
    "X15n0306_008:0799b06": "沉下水輪生于火際。受氣猛火身為餓鬼常被焚燒。",
    "X15n0306_008:0799b07": "水能害己無食無飲經百千劫。九情一想下洞火輪。",
    "X15n0306_008:0799b08": "身入風火二交過地。輕生有間重生無間二種地獄。",
    "X15n0306_008:0799b09": "長水云。橫生旁生也。然有輕重。若情稍重報為走",
    "X15n0306_008:0799b10": "獸故曰毛羣。若想稍強身為飛禽故曰羽族。沉下",
    "X15n0306_008:0799b11": "水輪生於火際者。古解以為近於地獄其說甚是。",
    "X15n0306_008:0799b12": "然水中有火故水輪向下是火輪際。即前云火光",
    "X15n0306_008:0799b13": "上蒸故有水輪含十方界。據前文所說水下有火",
    "X15n0306_008:0799b14": "無疑矣。水能害己者。古解云縱得水飲亦化為火。",
    "X15n0306_008:0799b15": "最是。葢鬼雖受氣猛火以火為受生之因而復以",
    "X15n0306_008:0799b16": "火助之必致大害。如此則雖有所食噉悉成猛火。",
    "X15n0306_008:0799b17": "其無飲食可知。洞者徹也。所居最下名風火二交",
    "X15n0306_008:0799b18": "過地。大地極下乃是風輪。今既洞火輪便與風輪",
    "X15n0306_008:0799b19": "相近。前文云堅覺寶成搖明風出故有火光為變",
    "X15n0306_008:0799b20": "化性。據此則風火必接。可知此地尚非風輪但稱",
    "X15n0306_008:0799b21": "風火二交過地。謂風火於此交際經過也。受風害",
    "X15n0306_008:0799b22": "者當為八寒。受火害者當為八熱。須知地獄雖有",
    "X15n0306_008:0799b23": "猛風大火而亦因地勢之自然建立地獄。所以云",
    "X15n0306_008:0799b24": "眾同分中兼有元地。若寒獄得煖熱獄得凉即是",
    "X15n0306_008:0799c01": "有間。一向受苦即是無間。孤山云。只此七熱地獄",
    "X15n0306_008:0799c02": "自有輕重。而此無間非五無間。下文阿鼻方是第",
    "X15n0306_008:0799c03": "八熱獄名五無間也。又古解謂此非地下三輪。如",
    "X15n0306_008:0799c04": "俱舍云。大地最下有金水風輪。有八寒八熱地獄",
    "X15n0306_008:0799c05": "在三輪之上。此文云沉下水火風輪又似地獄在",
    "X15n0306_008:0799c06": "三輪之下。疑此所指非地下三輪乃地獄三輪也。",
    "X15n0306_008:0799c07": "竊研此。此文與前四卷火光上蒸搖明風出等合。",
    "X15n0306_008:0799c08": "即是世界安立本來如此。何必非地下三輪耶。況",
    "X15n0306_008:0799c09": "既云地獄三輪何故餓鬼亦生此中。恐此說未確。",
    "X15n0306_008:0799c10": "若與俱舍不合葢經部不同例多如此。幽溪曰。情",
    "X15n0306_008:0799c11": "多想少分四類。論其趣生但有三種。于三種中各",
    "X15n0306_008:0799c12": "分輕重以論受報。二則明開。一則義隱。若分別者",
    "X15n0306_008:0799c13": "則輕為有財。重為無財也。○五純情。",
    "X15n0306_008:0799c14": "純情則沉入阿鼻獄。若沉心中有謗大乘。毀佛禁戒",
    "X15n0306_008:0799c15": "誑妄說法。虗貪信施。濫膺恭敬。五逆十惡。更生十方",
    "X15n0306_008:0799c16": "阿鼻地獄。",
    "X15n0306_008:0799c17": "溫陵云。阿鼻此云無間。謂受罪苦具身量劫數壽",
    "X15n0306_008:0799c18": "命五者皆無遮間名五無間。此惟情業至重者墜",
    "X15n0306_008:0799c19": "入至劫壞乃出。若兼謗大乘等罪。則此劫雖壞更",
    "X15n0306_008:0799c20": "入十方阿鼻無有出期。雨公云。謗法者。令無窮人",
    "X15n0306_008:0799c21": "生邪見。毀佛禁戒如寶蓮香比丘尼之類。誑妄說",
    "X15n0306_008:0799c22": "法如善星妄說法空之類。無功而貪人之信施。無",
    "X15n0306_008:0799c23": "德而當人之恭敬。乃至犯五逆十重。皆十方阿鼻",
    "X15n0306_008:0799c24": "之種也。幽溪曰。純情無間亦分二類。一不謗大乘",
    "X15n0306_008:0800a01": "等至劫壞出可盡之無間也。一若謗大乘等劫壞",
    "X15n0306_008:0800a02": "不出不可盡之無間也。謗大乘及五逆十重則事",
    "X15n0306_008:0800a03": "兼道俗。毀佛禁戒等四罪性在于道。故在道之士",
    "X15n0306_008:0800a04": "未空乎想宜先空乎情。一涉乎情便為失足之階",
    "X15n0306_008:0800a05": "漸。況純情至于不可盡之無間乎。○二別詳能招",
    "X15n0306_008:0800a06": "所招因果七一地獄趣三一結前標起。",
    "X15n0306_008:0800a07": "循造惡業雖則自招。眾同分中兼有元地。阿難。此等",
    "X15n0306_008:0800a08": "皆是彼諸眾生自業所感造十習因。受六交報。",
    "X15n0306_008:0800a09": "循者順也。隨業招報不關他人。而眾人同感一報",
    "X15n0306_008:0800a10": "非無定處。長水云。眾名不一同名為一。眾有相似",
    "X15n0306_008:0800a11": "之同分。若造業同者共中共變。苕溪云。此結情多",
    "X15n0306_008:0800a12": "想少及純情之類也。然橫生者非有元地。以毛羣",
    "X15n0306_008:0800a13": "羽族散在諸趣故。是則正言鬼獄二道。斯略酬阿",
    "X15n0306_008:0800a14": "難所問以結前也。十習因六交報乃是起後。雙標",
    "X15n0306_008:0800a15": "能招報因所招報果。十習因。即止觀所揀於第六",
    "X15n0306_008:0800a16": "中取能招報之餘一心。所謂貪心嗔心慢心。及例",
    "X15n0306_008:0800a17": "餘陰入之五識五意識。受想行三心。此等心使與",
    "X15n0306_008:0800a18": "根塵相應。共造大業能招七趣報苦。六交報。即所",
    "X15n0306_008:0800a19": "招報果也。經雖雙標能所佛意重在能招習因故",
    "X15n0306_008:0800a20": "先詳十種習因。能招習因既除則所招六交報苦",
    "X15n0306_008:0800a21": "自消也。次詳辨因果二。一能招十習因。二所招六",
    "X15n0306_008:0800a22": "交報。即釋明上二也。初中二一總徵。",
    "X15n0306_008:0800a23": "云何十因。",
    "X15n0306_008:0800a24": "○二別示十。一婬習。淫習中一順習已含逆習。二",
    "X15n0306_008:0800b01": "二習相交之狀。三聖賢訶棄(此科準後文第七冤習以分)。",
    "X15n0306_008:0800b02": "阿難一者婬習交接發於相摩。研磨不休如是故有",
    "X15n0306_008:0800b03": "大猛火光于中發動。如人以手自相摩觸煖相現前。",
    "X15n0306_008:0800b04": "交者謂兩相交也。下文例之。淫之始起于兩人相",
    "X15n0306_008:0800b05": "接而發為相摩此名如是作。研磨不休成習名如",
    "X15n0306_008:0800b06": "是性。大猛火光乃是因中具果。何必專屬順習必",
    "X15n0306_008:0800b07": "是逆習名如是相。亦是摧折色心為體。交光云。交",
    "X15n0306_008:0800b08": "者結搆之始。發者臨時之動。既云婬習是積久為",
    "X15n0306_008:0800b09": "習何云結搆之始(或云淫之始發于相磨。或云淫習發為相磨兩說皆可)。○",
    "X15n0306_008:0800b10": "二二習相交之狀。",
    "X15n0306_008:0800b11": "二習相然故有鐵牀銅柱諸事。",
    "X15n0306_008:0800b12": "順習發逆習之火。逆習還燒順習之身。故云相然。",
    "X15n0306_008:0800b13": "此名因緣果報。亦兼如是力。然火猶是順習所生",
    "X15n0306_008:0800b14": "反加于身燒然自體則逆習也。既生地獄則順逆",
    "X15n0306_008:0800b15": "二習共相燒然。順習故鐵牀可臥。銅柱可抱。逆習",
    "X15n0306_008:0800b16": "故還燒自身。皆習心所現寧有外境哉。○三聖賢",
    "X15n0306_008:0800b17": "訶棄。",
    "X15n0306_008:0800b18": "是故十方一切如來色目行婬同名欲火。菩薩見欲",
    "X15n0306_008:0800b19": "如遐火坑。",
    "X15n0306_008:0800b20": "欲火之言正是本末相等。補遺云。內分淫生愛水。",
    "X15n0306_008:0800b21": "今十習中淫生火而貪生水者。淫有二義。一者貪",
    "X15n0306_008:0800b22": "愛故亦生水。二者男女二根相磨生煖故受火報。",
    "X15n0306_008:0800b23": "上文內分通取愛義故淫生愛水。今十習義淫取",
    "X15n0306_008:0800b24": "研磨則生火報。十習各具性作力相體因緣果報",
    "X15n0306_008:0800c01": "本末等也。如此等心皆能招於七趣六交報果。此",
    "X15n0306_008:0800c02": "等心習若起即當覺察。用四運推其不在內外中",
    "X15n0306_008:0800c03": "間東西南北以破其妄。妄因既破妄果自亡。然後",
    "X15n0306_008:0800c04": "開顯三千會入性藏。而修證事畢矣。○二貪習三",
    "X15n0306_008:0800c05": "一順習已含逆習。",
    "X15n0306_008:0800c06": "二者貪習交計發于相吸。吸攬不止如是故有積寒",
    "X15n0306_008:0800c07": "堅氷於中凍冽。如人以口吸縮風氣有冷觸生。",
    "X15n0306_008:0800c08": "計秪是計較。而其體發于相吸。吸之不止是稱貪",
    "X15n0306_008:0800c09": "習。貪元是水積令成氷。吸攬是順習。積寒堅氷即",
    "X15n0306_008:0800c10": "是逆習已成之狀。此表報為相也。云積寒堅氷亦",
    "X15n0306_008:0800c11": "是因中具果。於中凍冽者氷結于貪習之中非外",
    "X15n0306_008:0800c12": "法也。口吸成冷觸。心吸成堅氷。可不懼耶。○二二",
    "X15n0306_008:0800c13": "習相交之狀。",
    "X15n0306_008:0800c14": "二習相陵故有吒吒波波羅羅。青赤白蓮寒氷等事。",
    "X15n0306_008:0800c15": "俱舍云。頞部陀此云疱。尼剌部陀此云疱裂。此二",
    "X15n0306_008:0800c16": "從相。阿哳吒唬唬婆嚯嚯婆此三從聲。鬱鉢羅等",
    "X15n0306_008:0800c17": "三即青白紅蓮。此三從色。以寒彌甚身色同之。今",
    "X15n0306_008:0800c18": "之善作家者觀此宜知所懼。相陵者陵是高舉之",
    "X15n0306_008:0800c19": "意。氷者嵯峨之勢。貪人多以財勢陵人故也。○三",
    "X15n0306_008:0800c20": "聖賢訶棄。",
    "X15n0306_008:0800c21": "是故十方一切如來色目多求同名貪水。菩薩見貪",
    "X15n0306_008:0800c22": "如避瘴海。",
    "X15n0306_008:0800c23": "氷由水結名之貪水。瘴癘止是不和之氣。而人所",
    "X15n0306_008:0800c24": "以謹避之者以其遍也。貪心亦然。遍滿世間故云",
    "X15n0306_008:0801a01": "瘴海。○三慢習三一順習已含逆習。",
    "X15n0306_008:0801a02": "三者慢習交陵發於相恃。馳流不息如是故有騰逸",
    "X15n0306_008:0801a03": "奔波積波為水。如人口舌自相綿味因而水發。",
    "X15n0306_008:0801a04": "交光云。陵者欺義。相恃如倚財倚勢。竊謂相恃者。",
    "X15n0306_008:0801a05": "謂對物而有自恃之心。自恃而至陵他是放逸之",
    "X15n0306_008:0801a06": "至也。故曰馳流不息。騰者騰上。水之奔放者勢必",
    "X15n0306_008:0801a07": "騰上。故云騰逸奔波。愛著元屬水故感奔波。奔逸",
    "X15n0306_008:0801a08": "是放恣所致。積波為水謂積波為江河之水。亦是",
    "X15n0306_008:0801a09": "因中具果。綿味者纏綿味著。交光云。是絞[口*敕]之狀。",
    "X15n0306_008:0801a10": "蓋綿味則不停故生水也。○次二習相交之狀。",
    "X15n0306_008:0801a11": "二習相鼓故有血河灰河熱砂毒海融銅灌吞諸事。",
    "X15n0306_008:0801a12": "慢從貪嗔而有。荊公云愛已掉動故積波為水。令",
    "X15n0306_008:0801a13": "他傷惱故感血灰熱砂等。即中云血河等是貪嗔",
    "X15n0306_008:0801a14": "和合之象。順逆二習互相鼓動成此地獄相而還",
    "X15n0306_008:0801a15": "害其身。○三聖賢訶棄。",
    "X15n0306_008:0801a16": "是故十方一切如來色目我慢名飲癡水。菩薩見慢",
    "X15n0306_008:0801a17": "如避巨溺。",
    "X15n0306_008:0801a18": "慢發于貪嗔二分得癡力最全故云癡水。一說西",
    "X15n0306_008:0801a19": "域有水飲之發狂名為癡水。如此方貪泉之類。見",
    "X15n0306_008:0801a20": "慢者。交光云。謂見己心之慢非見他慢也。下倣此。",
    "X15n0306_008:0801a21": "慢中具貪瞋癡名巨溺。即積波為水之處。又溺者。",
    "X15n0306_008:0801a22": "以水兼泥易陷難拔。巨溺良可畏夫。○四瞋習三",
    "X15n0306_008:0801a23": "一順習已含逆習。",
    "X15n0306_008:0801a24": "四者瞋習交衝發於相忤。忤結不息心熱發火鑄氣",
    "X15n0306_008:0801b01": "為金。如是故有刀山鐵橛劒樹劒林斧鉞鎗鋸。如人",
    "X15n0306_008:0801b02": "銜冤殺氣飛動。",
    "X15n0306_008:0801b03": "衝突也。結者鬱結。瞋習以交衝為相。而其始也發",
    "X15n0306_008:0801b04": "于相忤。溫陵云。心屬火。氣屬金。心火轉盛氣金轉",
    "X15n0306_008:0801b05": "剛故云鑄氣為金也。補遺云。煩熱不息氣忿成堅",
    "X15n0306_008:0801b06": "故感金石等事。銜冤顯瞋習。銜冤則忿氣鬱結。瞋",
    "X15n0306_008:0801b07": "既成習濃積亦然。○二二習相交之狀。",
    "X15n0306_008:0801b08": "二習相擊故有宮割斬斫剉刺槌擊諸事。",
    "X15n0306_008:0801b09": "二習者。以瞋害他人為順習。以瞋反害自身名逆",
    "X15n0306_008:0801b10": "習。斫則斬首。剉乃碎尸。孤山曰。宮割古五刑之一。",
    "X15n0306_008:0801b11": "吳興曰。五刑謂墨劓剕宮辟。刺即古之墨刑。槌擊",
    "X15n0306_008:0801b12": "笞杖之類。○三聖賢訶棄。",
    "X15n0306_008:0801b13": "是故十方一切如來色目瞋恚名利刀劒。菩薩見瞋",
    "X15n0306_008:0801b14": "如避誅戮。",
    "X15n0306_008:0801b15": "名利刀劒直以果名因耳。○五詐習三一順習已",
    "X15n0306_008:0801b16": "含逆習。",
    "X15n0306_008:0801b17": "五者詐習交誘發于相調。引起不住如是故有繩木",
    "X15n0306_008:0801b18": "絞校。如水浸田草木生長。",
    "X15n0306_008:0801b19": "詐者詐現親附。長水云。詐謂諂曲罔冐于他。矯說",
    "X15n0306_008:0801b20": "異儀險曲為性。調亦勾引之意。引起者。或使其親",
    "X15n0306_008:0801b21": "己。或使其作惡。皆是引起。造因之時。以術制人而",
    "X15n0306_008:0801b22": "所感報亦為繩木等制。水性至柔而浸潤不已成",
    "X15n0306_008:0801b23": "草木之堅質。詐術亦至柔而堅固不解成繩木等",
    "X15n0306_008:0801b24": "報。義實相肖故以例之。○次二習相交之狀。",
    "X15n0306_008:0801c01": "二習相延故有杻械枷鎖鞭杖檛棒諸事。",
    "X15n0306_008:0801c02": "其初也以術智延致他人。逆習一起還延致此順",
    "X15n0306_008:0801c03": "習之體故云二習相延。○三聖賢訶棄。",
    "X15n0306_008:0801c04": "是故十方一切如來色目奸偽同名讒賊。菩薩見詐",
    "X15n0306_008:0801c05": "如畏豺狼。",
    "X15n0306_008:0801c06": "讒者譖也。佞也。讒賊本欲害人詐亦害人。雖不直",
    "X15n0306_008:0801c07": "害究竟還同。豺狼。狗足羣行舌有逆刺。狼銳首白",
    "X15n0306_008:0801c08": "頰大尾長胡。似犬。二獸能卜事出必有獲。奸偽之",
    "X15n0306_008:0801c09": "人外示親善中懷讒賊。實豺狼之心。佛與大士即",
    "X15n0306_008:0801c10": "以其心而定名。畏避也。○六誑習三一順習已含",
    "X15n0306_008:0801c11": "逆習。",
    "X15n0306_008:0801c12": "六者誑習交欺發于相罔。誣罔不止飛心造奸。如是",
    "X15n0306_008:0801c13": "故有塵土屎尿穢污不淨。如塵隨風各無所見。",
    "X15n0306_008:0801c14": "誑者。若就言語即是見言不見。若就行止即是虗",
    "X15n0306_008:0801c15": "現有德。此中云誑似妄言以陷人之意。交欺之因",
    "X15n0306_008:0801c16": "發于相罔。罔是暗昧之義即相瞞也。誣是誣陷。飛",
    "X15n0306_008:0801c17": "心者。言其從空而起無因而至也。志在瞞人故感",
    "X15n0306_008:0801c18": "塵土。以惡名加于良善陷人于罪故感屎尿。類顯",
    "X15n0306_008:0801c19": "云如塵等者。造因之時使人無所見。感果之時己",
    "X15n0306_008:0801c20": "身亦不可見。故云各無所見。○次二習相交之狀",
    "X15n0306_008:0801c21": "習相加故有沒溺騰擲飛墜漂淪諸事。",
    "X15n0306_008:0801c22": "以逆習加于順習名相加。誑能陷人故受沒溺。飛",
    "X15n0306_008:0801c23": "心所造故受騰擲。誑語或天或淵故遭飛墜。或此",
    "X15n0306_008:0801c24": "或彼故受漂淪。其中有風故曰飛曰漂也。○三聖",
    "X15n0306_008:0802a01": "賢訶棄。",
    "X15n0306_008:0802a02": "是故十方一切如來色目欺誑同名劫殺。菩薩見誑",
    "X15n0306_008:0802a03": "如踐蛇虺。",
    "X15n0306_008:0802a04": "殺人之術誑為最便。又造誑之意必欲殺人。故最",
    "X15n0306_008:0802a05": "毒者無過于此。妙樂云。蝮者。爾雅云虺長三寸大",
    "X15n0306_008:0802a06": "如指。江南謂虺為蝮。有牙毒。鼻上有針。餘如桐洲",
    "X15n0306_008:0802a07": "註。○七冤習三一順習已含逆習。",
    "X15n0306_008:0802a08": "七者冤習交嫌發於銜恨。如是故有飛石投礰匣貯",
    "X15n0306_008:0802a09": "車檻甕盛囊撲如陰毒人懷抱畜惡。",
    "X15n0306_008:0802a10": "冤古本作怨。長水云。怨即恨也。由忿為先。懷惡不",
    "X15n0306_008:0802a11": "捨結怨為性。今謂冤是讐義不共戴天。如嚴仲子",
    "X15n0306_008:0802a12": "之刺韓相。子胥鞭平王尸即名冤習。冤習是交嫌",
    "X15n0306_008:0802a13": "所致而其相發為銜恨。銜者含也。時時懷恨必欲",
    "X15n0306_008:0802a14": "暗傷之也。此是順習中已有逆習非指感果。飛石",
    "X15n0306_008:0802a15": "投礰是不意其忽至。礰亦石也。匣貯即匣牀。車檻",
    "X15n0306_008:0802a16": "即囚車。甕盛如請君入甕。囊撲囊藏而撲殺之。史",
    "X15n0306_008:0802a17": "記載秦始皇囊撲二弟。以因中銜恨殺人故招藏",
    "X15n0306_008:0802a18": "匿受苦之報。交光云。陰毒喻能感之心。畜惡喻所",
    "X15n0306_008:0802a19": "感之境。此解未善。今謂此是類顯。如素性陰毒之",
    "X15n0306_008:0802a20": "人中藏惡念。若銜恨者雖非素性而畜惡適與相",
    "X15n0306_008:0802a21": "類即似其因。桐洲云。畜惡在懷其猶匣貯車檻等。",
    "X15n0306_008:0802a22": "陰毒傷人如飛石投礰等即似其果。○二二習相",
    "X15n0306_008:0802a23": "交之狀。",
    "X15n0306_008:0802a24": "二習相吞故有投擲擒捉擊射拋撮諸事。",
    "X15n0306_008:0802b01": "前之含冤必報猶是順習。至死後受報乃以逆習",
    "X15n0306_008:0802b02": "還吞順習。以報怨時必欲相害。故感投擲擊射等。",
    "X15n0306_008:0802b03": "必欲相報故感擒捉等。拋是拋擲。撮是捉撮。古本",
    "X15n0306_008:0802b04": "作挽。長水云挽撮是牽繫罪人之狀。作拋者悞也。",
    "X15n0306_008:0802b05": "○三聖賢訶棄。",
    "X15n0306_008:0802b06": "是故十方一切如來色目怨家名違害鬼。菩薩見怨",
    "X15n0306_008:0802b07": "如飲酖酒。",
    "X15n0306_008:0802b08": "補遺云。違害鬼者。宿有相違今為禍害。身子曾遭",
    "X15n0306_008:0802b09": "其事。孤山云。酖鳥名。其羽有毒。以畫酒飲之則死。",
    "X15n0306_008:0802b10": "其鳥似鶚。食蛇蝮。雄名運目。雌名陰諧。即中云。鬼",
    "X15n0306_008:0802b11": "似無形而能害人。酒似可飲而藏酖毒。皆藏恨殺",
    "X15n0306_008:0802b12": "物之情狀耳。○八見習三一順習已含逆習。",
    "X15n0306_008:0802b13": "八者見習交明如薩迦耶見戒禁取邪悟諸業發於",
    "X15n0306_008:0802b14": "違拒。出生相反。如是故有王使主吏證執文籍。如行",
    "X15n0306_008:0802b15": "路人來往相見。",
    "X15n0306_008:0802b16": "見謂惡見。非一朝一夕之故亦名見習。照鏡為交。",
    "X15n0306_008:0802b17": "見有邪光故曰交明。見有五。一身見。執身有我因",
    "X15n0306_008:0802b18": "身計我故名身見。二見取。如執非想為涅槃是非",
    "X15n0306_008:0802b19": "果計果。三戒取。如執牛狗戒為生天涅槃之因是",
    "X15n0306_008:0802b20": "非因計因。四邊見執常非斷執斷非常。五邪見。謂",
    "X15n0306_008:0802b21": "撥無因果。初執斷常但屬邊見。若至撥無因果即",
    "X15n0306_008:0802b22": "成邪見。是邪能攝邊故今文不言邊見也。順邪反",
    "X15n0306_008:0802b23": "正故云發于違拒。執有非無執無非有故曰出生",
    "X15n0306_008:0802b24": "相反。有王必有使。有主必有吏。皆自心所見。手執",
    "X15n0306_008:0802c01": "文籍以正其非。行路人不過生出來往二字。自謂",
    "X15n0306_008:0802c02": "其是復見其非。如一往一來面目無可迯也。又如",
    "X15n0306_008:0802c03": "行路言其無情。○次二習相交之狀。",
    "X15n0306_008:0802c04": "二習相交故有勘問權詐考訊推鞠察訪披究照明。",
    "X15n0306_008:0802c05": "善惡童子手執文簿辭辯諸事。",
    "X15n0306_008:0802c06": "勘問是總標。權詐考訊者。如考訊時必用權數也。",
    "X15n0306_008:0802c07": "推鞠察訪者。推鞠其根由。察訪其所言也。披究照",
    "X15n0306_008:0802c08": "明者。披究其理。照明使知邪偽也。見中有善有惡",
    "X15n0306_008:0802c09": "須二童子。○三聖賢訶棄。",
    "X15n0306_008:0802c10": "是故十方一切如來色目惡見同名見坑。菩薩見諸",
    "X15n0306_008:0802c11": "虗妄偏執如臨毒壑。",
    "X15n0306_008:0802c12": "此惡見由人情偏執故是情多想少所攝。見是陷",
    "X15n0306_008:0802c13": "人之處。謂陷入三塗故曰坑。諸毒之中見毒最深",
    "X15n0306_008:0802c14": "能損法身故以壑喻。○九枉習三一順習已含逆",
    "X15n0306_008:0802c15": "習。",
    "X15n0306_008:0802c16": "九者枉習交加發于誣謗。如是故有合山合石碾磑",
    "X15n0306_008:0802c17": "耕磨。如讒賊人逼枉良善。",
    "X15n0306_008:0802c18": "前云誑者妄言以陷人。此同類加謗亦能害人故",
    "X15n0306_008:0802c19": "招惡報。今云枉者。似官長有權枉害良善加之罪",
    "X15n0306_008:0802c20": "譴。故云與誑習有異。交加者加于人也。合山謂見",
    "X15n0306_008:0802c21": "兩山來合罪人無迯避處也。合石如之。碾磑耕磨",
    "X15n0306_008:0802c22": "皆逼害之狀。因時欲使人為虀粉故招此報。讒賊",
    "X15n0306_008:0802c23": "等者謂感果如其因也。○二二習相交之狀。",
    "X15n0306_008:0802c24": "二習相排故有押捺搥按蹙漉衡度諸事。",
    "X15n0306_008:0803a01": "相排者以逆習排順習也。押捺者。謂心不服強押",
    "X15n0306_008:0803a02": "之而遏捺也。搥按者。謂意不甘強按之而槌擊也。",
    "X15n0306_008:0803a03": "蹙漉者謂攢其手足壓之而漉其血也。索隱云。衡",
    "X15n0306_008:0803a04": "度者衡較輕重度較長短。皆是定其罪狀使無迯",
    "X15n0306_008:0803a05": "避之意。○三聖賢訶棄。",
    "X15n0306_008:0803a06": "是故十方一切如來色目怨謗同名讒虎。菩薩見枉",
    "X15n0306_008:0803a07": "如遭霹靂。",
    "X15n0306_008:0803a08": "以言害人曰讒。讒能傷人曰虎。不知所從而甚為",
    "X15n0306_008:0803a09": "可畏為霹靂。○十訟習三一順習已含逆習。",
    "X15n0306_008:0803a10": "十者訟習交諠發于藏覆。如是故有鑒見照燭。如於",
    "X15n0306_008:0803a11": "日中不能藏影。",
    "X15n0306_008:0803a12": "我既藏覆彼必發之名訟。故藏覆正是訟習。我欲",
    "X15n0306_008:0803a13": "隱而人發之遂成諠訟。是順情中已生逆情之境。",
    "X15n0306_008:0803a14": "鑑見照明俗稱業鏡臺者是已。日中不能藏影但",
    "X15n0306_008:0803a15": "喻所感之境。○二二習相交之狀。",
    "X15n0306_008:0803a16": "二習相陳故有惡友業鏡火珠披露宿業對驗諸事。",
    "X15n0306_008:0803a17": "二習相陳以逆習陳露順習也。惡友即證明人言。",
    "X15n0306_008:0803a18": "同類惡人證其訟事也。業鏡火珠皆能照其是非。",
    "X15n0306_008:0803a19": "○三聖賢訶棄。",
    "X15n0306_008:0803a20": "是故十方一切如來色目覆藏同名陰賊。菩薩見覆",
    "X15n0306_008:0803a21": "如戴高山履于巨海。",
    "X15n0306_008:0803a22": "補遺云。陰賊者謂陰謀賊害。戴高山者。意欲覆藏",
    "X15n0306_008:0803a23": "適以自壓。下臨無底之淵無立身之地矣。溫陵云。",
    "X15n0306_008:0803a24": "十習發于十惑通根本而兼隨。隨煩惱二十。初曰",
    "X15n0306_008:0803b01": "忿恨惱覆誑諂憍害。今詐習即諂也。怨即恨也。枉",
    "X15n0306_008:0803b02": "即害也。訟即覆也。略例而已。幽溪曰。十習既屬根",
    "X15n0306_008:0803b03": "隨。煩惱根本有六。謂貪瞋癡慢疑不正見。或開為",
    "X15n0306_008:0803b04": "五。隨有二十。隨忿恨惱覆誑諂憍害嫉慳無慚無",
    "X15n0306_008:0803b05": "愧不信懈怠放逸昏沉掉舉失念不正知散亂。今",
    "X15n0306_008:0803b06": "婬習即所發之業具足貪癡。詐習即諂。冤習即恨。",
    "X15n0306_008:0803b07": "見即五見。枉即逼壓良善害所攝。亦瞋類。訟謂相",
    "X15n0306_008:0803b08": "論得失。恨為先惱之一法性相應故。已上十習。即",
    "X15n0306_008:0803b09": "約能招報以明修證之境也。境雖有十秪是現行。",
    "X15n0306_008:0803b10": "貪嗔癡開合之異耳。用觀當依止觀第四非行非",
    "X15n0306_008:0803b11": "坐三昧。縱任三性於中覺察。但使起心即可用觀",
    "X15n0306_008:0803b12": "以顯不思議境。不必懼其盛大。所謂但使有魚多",
    "X15n0306_008:0803b13": "大維嘉也。詳答能招報十習因竟。○二所招六交",
    "X15n0306_008:0803b14": "報二一總明。",
    "X15n0306_008:0803b15": "云何六報。阿難一切眾生。六識造業。所招惡報從六",
    "X15n0306_008:0803b16": "根出。",
    "X15n0306_008:0803b17": "現行習因。准輔行只五識五意識。今言六識者。非",
    "X15n0306_008:0803b18": "心王也。即意識心數。及受想行心亦能起惡。與六",
    "X15n0306_008:0803b19": "根相應造罪者。夫識從根出既是根造還從根受。",
    "X15n0306_008:0803b20": "吳興云。造業招報根識必俱。今以識為業而報從",
    "X15n0306_008:0803b21": "根者。葢業竝由心報多約色故也。所名六交報者。",
    "X15n0306_008:0803b22": "濬師云因與果交。今則不爾。但是果時六根與惡",
    "X15n0306_008:0803b23": "報相涉也。幽溪曰。下文一一各明一根受報五根",
    "X15n0306_008:0803b24": "與之同受者六亂妄想使之然也。前不云乎。是故",
    "X15n0306_008:0803c01": "世界因動有聲。因聲有色。因色有香。因香有味。因",
    "X15n0306_008:0803c02": "味有觸。因觸知法。六亂妄想成業性故十二區分",
    "X15n0306_008:0803c03": "由此輪轉。彼明十二類生之根本故曰窮十二變",
    "X15n0306_008:0803c04": "為一旋復。今六交報乃彼化生一類。方其造十習",
    "X15n0306_008:0803c05": "因時必一根造罪而六亂妄想趣外奔逸與之同",
    "X15n0306_008:0803c06": "造。故一根受報而五根與之同受。但互為主賓不",
    "X15n0306_008:0803c07": "同以明六交差別。此的是所招報果也。○二別示",
    "X15n0306_008:0803c08": "二一徵。",
    "X15n0306_008:0803c09": "云何惡報從六根出。",
    "X15n0306_008:0803c10": "前云所招惡報從六根出則根與報交故名六交",
    "X15n0306_008:0803c11": "報。今即徵云云何惡報從六根出六交之義益更",
    "X15n0306_008:0803c12": "顯然。又云一者見報招引惡果果即屬報亦是根",
    "X15n0306_008:0803c13": "與報交之義。雖云此見業交乃是業與根交。然業",
    "X15n0306_008:0803c14": "變成報故接云先見猛火元是報與根交。若云業",
    "X15n0306_008:0803c15": "與果交義似未順。○二示六一見報二一標。",
    "X15n0306_008:0803c16": "一者見報招引惡果。",
    "X15n0306_008:0803c17": "○二釋三一臨終見相。",
    "X15n0306_008:0803c18": "此見業交則臨終時先見猛火滿十方界。",
    "X15n0306_008:0803c19": "溫陵云見覺屬火故感猛火。吳興云先見猛火即",
    "X15n0306_008:0803c20": "現報。亡者神識等即生報。○二入獄初相。",
    "X15n0306_008:0803c21": "亡者神識飛墜乘烟入無間獄。",
    "X15n0306_008:0803c22": "火元騰上故先飛後墜也。溫陵云。六交皆直入無",
    "X15n0306_008:0803c23": "間者就重言耳。成論云。極善極惡皆無中陰所以",
    "X15n0306_008:0803c24": "直入。○三入獄後相又二一發二相。",
    "X15n0306_008:0804a01": "發明二相。一者明見。則能徧見種種惡物生無量畏。",
    "X15n0306_008:0804a02": "二者暗見。寂然不見生無量恐。",
    "X15n0306_008:0804a03": "前辨見中明暗俱見今入獄亦爾。雨公云。由人間",
    "X15n0306_008:0804a04": "明目張膽造諸惡業了無畏心。故在此中徧見惡",
    "X15n0306_008:0804a05": "物生無量畏。言惡物者。如鐵蛇銅狗劒樹刀山牛",
    "X15n0306_008:0804a06": "頭阿旁之類。由在人間暗地瞞人作諸惡業恬不",
    "X15n0306_008:0804a07": "介意。故在此間寂無所見生無量恐。葢畏生于境",
    "X15n0306_008:0804a08": "而恐藏于心也。○二交六根。",
    "X15n0306_008:0804a09": "如是見火。燒聽能為鑊湯洋銅。燒息能為黑烟紫燄。",
    "X15n0306_008:0804a10": "燒味能為焦丸鐵糜。燒觸能為熱灰爐炭。燒心能生",
    "X15n0306_008:0804a11": "星火逆洒煽鼓空界。",
    "X15n0306_008:0804a12": "溫陵云。聞聽屬水故燒聽能為鑊湯洋銅。鼻嗅主",
    "X15n0306_008:0804a13": "氣故燒息能為黑烟紫燄。舌主味丸糜味類也。身",
    "X15n0306_008:0804a14": "主觸灰炭觸類也。心正屬火燒之轉熾故迸洒空",
    "X15n0306_008:0804a15": "界。即中云。心元屬火念慮紛雜燒之遂成星火。迸",
    "X15n0306_008:0804a16": "洒者一時盡洒也。字書云。迸者走逸也。一根造業",
    "X15n0306_008:0804a17": "六根助之。故一見火遍燒六根。○二聞報二一標。",
    "X15n0306_008:0804a18": "二者聞報招引惡果。",
    "X15n0306_008:0804a19": "○二釋三一臨終見相。",
    "X15n0306_008:0804a20": "此聞業交。則臨終時先見波濤沒溺天地。",
    "X15n0306_008:0804a21": "據此是業與根交。而業變為報即報與根交。○二",
    "X15n0306_008:0804a22": "入獄初相。",
    "X15n0306_008:0804a23": "亡者神識降注乘流入無間獄。",
    "X15n0306_008:0804a24": "降注下流也。○三入獄後相二一發二相。",
    "X15n0306_008:0804b01": "發明二相。一者開聽。聽種種鬧精神愗亂。二者閉聽。",
    "X15n0306_008:0804b02": "寂無所聞幽魄沉沒。",
    "X15n0306_008:0804b03": "桐洲云。耳根所取動靜二境造種種業。今受其報",
    "X15n0306_008:0804b04": "亦緣此二。開即動。閉即靜也。熏聞云。亂者怐愗。上",
    "X15n0306_008:0804b05": "音寇。下音質。愚也。(文)幽冥中似有形質受沉溺之",
    "X15n0306_008:0804b06": "苦。故云幽魄沉沒。○二交六根。",
    "X15n0306_008:0804b07": "如是聞波。注聞則能為責為詰。注見則能為雷為吼",
    "X15n0306_008:0804b08": "為惡毒氣。注息則能為雨為霧洒諸毒蟲周遍身體。",
    "X15n0306_008:0804b09": "注味則能為膿為血種種雜穢。注觸則能為畜為鬼",
    "X15n0306_008:0804b10": "為糞為尿。注意則能為電為雹摧碎心魄。",
    "X15n0306_008:0804b11": "言洒毒蟲者。謂雨霧中散洒毒蟲也。水中之畜如",
    "X15n0306_008:0804b12": "魚鱉等。水中亦有鬼此水隨形變皆是惡觸。吳興",
    "X15n0306_008:0804b13": "云。上云見火此云聞波諸說弗明。今以近義詳之。",
    "X15n0306_008:0804b14": "如易云。離為目為火。坎為耳為水。將恐見聞本乎",
    "X15n0306_008:0804b15": "水火之性故發燒注之相也。溫陵云。聞聽屬水故",
    "X15n0306_008:0804b16": "觀聽旋復則水不能溺。依之造業則能感波濤。注",
    "X15n0306_008:0804b17": "聞發聲故為責罪詰情之事。注見能為雷吼者。聞",
    "X15n0306_008:0804b18": "波屬陰見火為陽。陰陽相薄而成雷故也。注息為",
    "X15n0306_008:0804b19": "雨霧水隨氣變也。注味為膿血水隨味變也。注觸",
    "X15n0306_008:0804b20": "為畜鬼水隨形變也。注意為雷雹意出于心水火",
    "X15n0306_008:0804b21": "交感也。一切物理莫不因五行乘陰陽以變化。故",
    "X15n0306_008:0804b22": "今隨根轉變之事皆不出此。○三齅報二一標。",
    "X15n0306_008:0804b23": "三者齅報招引惡果。",
    "X15n0306_008:0804b24": "○二釋三一臨終見相。",
    "X15n0306_008:0804c01": "此齅業交。則臨終時先見毒氣充塞遠近。",
    "X15n0306_008:0804c02": "資中曰。鼻根造業貪嗅諸香。故招毒氣以受其報。",
    "X15n0306_008:0804c03": "○二入獄初相。",
    "X15n0306_008:0804c04": "亡者神識從地涌出入無間獄。",
    "X15n0306_008:0804c05": "從地涌出者肖鼻有孔也。氣息必從下而上故從",
    "X15n0306_008:0804c06": "地涌出。又必從上而下故入無間獄。○三入獄後",
    "X15n0306_008:0804c07": "相二一發二相。",
    "X15n0306_008:0804c08": "發明二相。一者通聞。被諸惡氣熏極心擾。二者塞聞。",
    "X15n0306_008:0804c09": "氣掩不通悶絕于地。",
    "X15n0306_008:0804c10": "○二交六根。",
    "X15n0306_008:0804c11": "如是齅氣。衝息則能為質為履。衝見則能為火為炬。",
    "X15n0306_008:0804c12": "衝聽則能為沒為溺為洋為沸。衝味則能為餒為爽。",
    "X15n0306_008:0804c13": "衝觸則能為綻為爛。為大肉山有百千眼無量咂食。",
    "X15n0306_008:0804c14": "衝思則能為灰為瘴。為飛沙礰擊碎身體。",
    "X15n0306_008:0804c15": "洋水盛貌。觸身也。為大肉山者謂身為大肉山。有",
    "X15n0306_008:0804c16": "百千孔無量蟲咂食之。為灰等者。心思紛雜得毒",
    "X15n0306_008:0804c17": "氣而為灰沙。瘴亦毒氣也。孤山云。魚敗曰餒。羮敗",
    "X15n0306_008:0804c18": "曰爽。溫陵云。質礙也。履通也。嗅業所依不離通塞。",
    "X15n0306_008:0804c19": "故衝息能為質履也。衝見為火炬。衝聽為沒溺洋",
    "X15n0306_008:0804c20": "沸。則見覺屬火聞聽屬水明矣。為餒為爽味隨氣",
    "X15n0306_008:0804c21": "變也。綻拆爛壞體隨氣變也。衝思為灰沙依土感",
    "X15n0306_008:0804c22": "也。溫陵云依土感者。謂脾主思。脾屬土也。○四味",
    "X15n0306_008:0804c23": "報二一標。",
    "X15n0306_008:0804c24": "四者味報招引惡果。",
    "X15n0306_008:0805a01": "長水曰舌根作罪最廣。一貪味為罪殺戮必多。二",
    "X15n0306_008:0805a02": "發語造業其罪又廣。然既云味報多是貪味之報。",
    "X15n0306_008:0805a03": "長水引妄語等特旁義耳。然不可少宜雙用之。○",
    "X15n0306_008:0805a04": "二釋三一臨終見相。",
    "X15n0306_008:0805a05": "此味業交則臨終時先見鐵網猛燄熾烈周覆世界。",
    "X15n0306_008:0805a06": "舌根造罪猶若網羅無所不覆。故臨終先見鐵網。",
    "X15n0306_008:0805a07": "猶大火無不被燒故復見猛燄。此則似於妄語報",
    "X15n0306_008:0805a08": "也。○二入獄初相。",
    "X15n0306_008:0805a09": "亡者神識下透掛網倒懸其頭入無間獄。",
    "X15n0306_008:0805a10": "下透掛網倒懸其頭似神識沉埋于滋味中也。亦",
    "X15n0306_008:0805a11": "是發言顛倒之報。○三入獄後相二一發二相。",
    "X15n0306_008:0805a12": "發明二相。一者吸氣。結成寒氷凍裂身肉。二者吐氣。",
    "X15n0306_008:0805a13": "飛為猛火焦爛骨髓。",
    "X15n0306_008:0805a14": "長水云。吸氣則取味所招。吐氣則發語所致。今謂",
    "X15n0306_008:0805a15": "不應偏取。發語亦有忽冷忽熱之勢。彼貪味者或",
    "X15n0306_008:0805a16": "貪其冷或貪其熱。如鯖魚沉李沸羮熱臛味別樂",
    "X15n0306_008:0805a17": "殊。故吸氣為陰屬寒氷。吐氣屬陽為猛火也。○二",
    "X15n0306_008:0805a18": "歷六根。",
    "X15n0306_008:0805a19": "如是甞味。歷甞則能為承為忍。歷見則能為然金石。",
    "X15n0306_008:0805a20": "歷聽則能為利兵刃。歷息則能為大鐵籠彌覆國土。",
    "X15n0306_008:0805a21": "歷觸則能為弓為箭為弩為射。歷思則能為飛熱鐵",
    "X15n0306_008:0805a22": "從空雨下。",
    "X15n0306_008:0805a23": "承忍者。謂承領忍受一切惡味。見覺屬火為然金",
    "X15n0306_008:0805a24": "石。語云眾口鑠金據此則是謗人之報。利兵刃者",
    "X15n0306_008:0805b01": "取利兵相擊之聲。息本虗浮能為鐵網。此羅織人",
    "X15n0306_008:0805b02": "之報。亦網取羣味之報。溫陵云。觸味傷物故感弓",
    "X15n0306_008:0805b03": "箭以自傷。發言亦爾。弩亦弓也。黃帝始作弩。弩怒",
    "X15n0306_008:0805b04": "也。其柄曰臂。鉤弦曰牙。牙外有郭。下曰懸力。合名",
    "X15n0306_008:0805b05": "曰機。如機之巧也。射即從弩所發之箭。飛熱鐵者。",
    "X15n0306_008:0805b06": "造語從空。緣味之思亦從空發。故感飛鐵從空而",
    "X15n0306_008:0805b07": "雨。○五觸報二一標。",
    "X15n0306_008:0805b08": "五者觸報招引惡果。",
    "X15n0306_008:0805b09": "○二釋三一臨終見相。",
    "X15n0306_008:0805b10": "此觸業交。則臨終時先見大山四面來合無復出路。",
    "X15n0306_008:0805b11": "五歷皆是依報而觸為依報最著。如宮殿房宇皆",
    "X15n0306_008:0805b12": "是依報之觸。凉煖稱意人共求之。依此造業故臨",
    "X15n0306_008:0805b13": "終見四山來合。古人以男女身分為觸義豈不然。",
    "X15n0306_008:0805b14": "然此乃觸之至近者耳。無出路者無迯避也。○二",
    "X15n0306_008:0805b15": "入獄初相。",
    "X15n0306_008:0805b16": "亡者神識見大鐵城火蛇火狗虎狼師子牛頭獄卒",
    "X15n0306_008:0805b17": "馬頭羅剎手執鎗矟驅入城門向無間獄。",
    "X15n0306_008:0805b18": "古人稱為惡觸雜感。生前求遊居之樂。可意之人。",
    "X15n0306_008:0805b19": "玩好之物。今見入獄初相如此。○三入獄後相二",
    "X15n0306_008:0805b20": "一發二相。",
    "X15n0306_008:0805b21": "發明二相。一者合觸。合山逼體骨肉血潰。二者離觸。",
    "X15n0306_008:0805b22": "刀劒觸身心肝屠裂。",
    "X15n0306_008:0805b23": "溫陵云觸業所依不出離合。屠裂即離相也。○二",
    "X15n0306_008:0805b24": "交六根。",
    "X15n0306_008:0805c01": "如是合觸。歷觸則能為道為觀為廳為案。歷見則能",
    "X15n0306_008:0805c02": "為燒為熱。歷聽則能為撞為擊為剚為射。歷息則能",
    "X15n0306_008:0805c03": "為括為袋為考為縛。歷甞則能為耕為鉗為斬為截。",
    "X15n0306_008:0805c04": "歷思則能為墜為飛為煎為炙。",
    "X15n0306_008:0805c05": "前貪房宇之觸凉燠稱意。今見趣獄之路治罪之",
    "X15n0306_008:0805c06": "處。觀此文則道途房宇為觸審矣。谷響云。古者每",
    "X15n0306_008:0805c07": "門樹兩觀于前以標表宮其上可居。登之可以遠",
    "X15n0306_008:0805c08": "觀故謂之觀。人臣將朝至此則思其所闕故謂之",
    "X15n0306_008:0805c09": "闕。燒熱為眼家之觸。燒為眼所見。熱為身所受。撞",
    "X15n0306_008:0805c10": "擊等為耳家之觸。剚音恣。插刃于身也。射插箭于",
    "X15n0306_008:0805c11": "身也。括袋等為鼻家之觸。括結也。括袋使氣不通。",
    "X15n0306_008:0805c12": "息本依身與身最切變為考縛。耕鉗等為口家之",
    "X15n0306_008:0805c13": "觸。耕鉗其舌。斬截其齒。飛墜等為意家之觸。以思",
    "X15n0306_008:0805c14": "或升或降或熱惱故。○六思報二一標。",
    "X15n0306_008:0805c15": "六者思報招引惡果。",
    "X15n0306_008:0805c16": "○二釋三一臨終見相。",
    "X15n0306_008:0805c17": "此思業交。則臨終時先見惡風吹壞國土。",
    "X15n0306_008:0805c18": "妄念動于中則風輪起于外。思之能感惡風明矣。",
    "X15n0306_008:0805c19": "○二入獄初相。",
    "X15n0306_008:0805c20": "亡者神識被吹上空旋落乘風墮無間獄。",
    "X15n0306_008:0805c21": "或上或下是隨風飄蕩。○三入獄後相二一發二",
    "X15n0306_008:0805c22": "相。",
    "X15n0306_008:0805c23": "發明二相。一者不覺。迷極則荒奔走不息。二者不迷。",
    "X15n0306_008:0805c24": "覺知則苦無量煎燒痛深難忍。",
    "X15n0306_008:0806a01": "意根所對有昏明二種。不覺即昏。覺即明也。荒者",
    "X15n0306_008:0806a02": "神思亂也。由迷悶而致荒亂理之自然。奔走雖身",
    "X15n0306_008:0806a03": "實意根中所現之象。上句以不覺顯迷。下句以不",
    "X15n0306_008:0806a04": "迷顯覺。意能遍緣五根所覺既遍痛深餘根也。○",
    "X15n0306_008:0806a05": "二交六根。",
    "X15n0306_008:0806a06": "如是邪思。結思則能為方為所。結見則能為鑑為證。",
    "X15n0306_008:0806a07": "結聽則能為大合石。為氷為霜為土為霧。結息則能",
    "X15n0306_008:0806a08": "為大火車火船火檻。結甞則能為大呌喚為悔為泣。",
    "X15n0306_008:0806a09": "結觸則能為大為小。為一日中萬生萬死為偃為仰。",
    "X15n0306_008:0806a10": "長水云惡習所成皆是邪思。思以分別為義。意中",
    "X15n0306_008:0806a11": "現象通是結成。結為方所分別成矣。方所與鑑證",
    "X15n0306_008:0806a12": "相連恐是造罪之方故下即鑑證罪人事也。大合",
    "X15n0306_008:0806a13": "石等。溫陵以為水土交感是也。前文云。山石擊則",
    "X15n0306_008:0806a14": "成燄融則成水其義明矣。又云。火騰水降交發立",
    "X15n0306_008:0806a15": "堅。濕為巨海乾為洲潬。今氷霜亦水類。為土者。約",
    "X15n0306_008:0806a16": "雨言之。即霾也。霜別本作霿。與雺同。音蒙。天氣下",
    "X15n0306_008:0806a17": "地不應曰雺。息通出入故為火車船檻皆運行之",
    "X15n0306_008:0806a18": "象。呌喚悔泣必有言詞亦舌根事。忽覺身大。忽覺",
    "X15n0306_008:0806a19": "身小。生死偃仰皆身觸受苦之相。葢萬生非萬遍",
    "X15n0306_008:0806a20": "受形。即是一身而一日中萬生萬死也。詳示所招",
    "X15n0306_008:0806a21": "報竟。○三總結顯妄二一由妄所成二非真本有",
    "X15n0306_008:0806a22": "一又二一總結由妄所成。",
    "X15n0306_008:0806a23": "阿難。是名地獄十因六果。皆是眾生迷妄所造。",
    "X15n0306_008:0806a24": "問。據六交報所墮之獄皆云無間。然則十習因悉",
    "X15n0306_008:0806b01": "是阿鼻之業耶。答。如貪習所感八寒地獄非阿鼻",
    "X15n0306_008:0806b02": "也。乃至訟習所感業鏡火珠等是受報前事亦通",
    "X15n0306_008:0806b03": "鑑照入獄之人。經云無間恐是對彼輕獄則八寒",
    "X15n0306_008:0806b04": "八熱等皆名無間非定指阿鼻也。但阿鼻亦名大",
    "X15n0306_008:0806b05": "無間耳。眾生若悟自心一切苦報皆同幻化。因迷",
    "X15n0306_008:0806b06": "自心妄見諸苦豈實有哉。○二別結能所因果五",
    "X15n0306_008:0806b07": "一阿鼻獄因果。",
    "X15n0306_008:0806b08": "若諸眾生惡業同造。入阿鼻獄受無量苦經無量劫。",
    "X15n0306_008:0806b09": "同造者謂同造十習因也。惡心重故受苦經劫皆",
    "X15n0306_008:0806b10": "多。古人謂六根十習一時同造。今謂不然。但是一",
    "X15n0306_008:0806b11": "生具諸惡耳。○二八無間獄因果。",
    "X15n0306_008:0806b12": "六根各造及彼所作兼境兼根。是人則入八無間獄。",
    "X15n0306_008:0806b13": "各造者六根各造。如眼造眼家之惡。乃至意造意",
    "X15n0306_008:0806b14": "家之惡。兼境等者謂十因所造之事。十因雖兼而",
    "X15n0306_008:0806b15": "根不兼但名兼境。或造惡時能造之根雖兼而境",
    "X15n0306_008:0806b16": "不兼但名兼根。兼境在十因中或兼二三至八九。",
    "X15n0306_008:0806b17": "兼根在六根中或兼二三至四五。各造為六。兼境",
    "X15n0306_008:0806b18": "為七。兼根為八。則有八因能招八無間獄之苦。八",
    "X15n0306_008:0806b19": "因所招故名八無間獄不必定是何獄也。而無間",
    "X15n0306_008:0806b20": "獄名非寒即熱亦不定指何獄。然此因縱入阿鼻",
    "X15n0306_008:0806b21": "不至經無量劫矣。此中云八獄當是八種人入。",
    "X15n0306_008:0806c01": "即中附評無間獄名。",
    "X15n0306_008:0806c02": "據經云。九情一想下洞火輪身入風火二交過地。",
    "X15n0306_008:0806c03": "輕生有間重生無間二種地獄。純情即沉入阿鼻",
    "X15n0306_008:0806c04": "獄。是則阿鼻似在無間之外。又云惡業同造入阿",
    "X15n0306_008:0806c05": "鼻獄受無量苦經無量劫。六根各造及彼所作兼",
    "X15n0306_008:0806c06": "境兼根是人則入八無間獄。則無間似亦在阿鼻",
    "X15n0306_008:0806c07": "之外。但八熱獄中從古以阿鼻為第八獄。偈云。等",
    "X15n0306_008:0806c08": "活黑繩三眾合。噑叫大叫六炎熱。七極熱下八阿",
    "X15n0306_008:0806c09": "鼻。此八寒熱根本獄。二說如何會通。孤山解前段",
    "X15n0306_008:0806c10": "經去。輕生有間重生無間者。秪前七獄自有輕重。",
    "X15n0306_008:0806c11": "應以第六為有間。第七為無間。此說較妥。但後段",
    "X15n0306_008:0806c12": "經未有會通之釋。以偈語本出俱舍論及長阿含",
    "X15n0306_008:0806c13": "經不可違也。若謂阿鼻定在八無間外於今經似",
    "X15n0306_008:0806c14": "順而違阿含俱舍。恐非通方之論。○三十八地獄",
    "X15n0306_008:0806c15": "因果。",
    "X15n0306_008:0806c16": "身口意三作殺盜婬。是人則入十八地獄。",
    "X15n0306_008:0806c17": "言身口意三則六根不全明矣。作殺盜婬則十因",
    "X15n0306_008:0806c18": "不全明矣。須知殺盜婬業世人多犯。十習非大惡",
    "X15n0306_008:0806c19": "人不能兼也。言十八獄者。身作殺盜婬。口作殺盜",
    "X15n0306_008:0806c20": "婬。意作殺盜婬。所造有九。能造有九。二九十八以",
    "X15n0306_008:0806c21": "為能招報因感十八地獄所招報果。有一因必有",
    "X15n0306_008:0806c22": "一果理之自然無足疑者。此現行能招報名所招",
    "X15n0306_008:0806c23": "報明文歷然。例之前後皆可知也。",
    "X15n0306_008:0807a04": "○四三十六獄因果。",
    "X15n0306_008:0807a05": "三業不兼中間或為一殺一盜。是人則入三十六地獄。",
    "X15n0306_008:0807a06": "三業不兼即是複也。此有九句三十六因。一身口",
    "X15n0306_008:0807a07": "作殺盜。二身口作殺婬。三身口作盜婬。四身意犯",
    "X15n0306_008:0807a08": "殺盜。五身意犯殺婬。六身意犯盜婬。七口意犯殺",
    "X15n0306_008:0807a09": "盜。八口意犯殺婬。九口意犯盜婬。既有三十六因",
    "X15n0306_008:0807a10": "定招三十六獄。云中間或為一殺一盜者。亦有九",
    "X15n0306_008:0807a11": "句三十六因。一身口作殺。二身口作盜。三身口作",
    "X15n0306_008:0807a12": "婬。四身意犯殺。五身意犯盜。六身意犯婬。七口意",
    "X15n0306_008:0807a13": "犯殺。八口意犯盜。九口意犯婬。其中能作既有十",
    "X15n0306_008:0807a14": "八所作之業亦有十八。是三十六能招之因招三",
    "X15n0306_008:0807a15": "十六地獄之果也。是人者不止一人。如身口犯殺",
    "X15n0306_008:0807a16": "盜便感四獄。其入獄多少惟人所感。○五一百八",
    "X15n0306_008:0807a17": "地獄因果。",
    "X15n0306_008:0807a18": "見見一根單犯一業。是人則入一百八地獄。",
    "X15n0306_008:0807a19": "見見之言古解不一。即中曰見見可攝六根。前六",
    "X15n0306_008:0807a20": "交報中聞根云先見波濤。鼻根亦先見毒氣。則餘",
    "X15n0306_008:0807a21": "根受報必先有見。煩惱數有一百八獄亦如之。雖",
    "X15n0306_008:0807a22": "名數未詳義則可準。然根境相對便成兩獄。今但",
    "X15n0306_008:0807a23": "根犯未涉于境。如妄言謗人人未受害。造謀殺人",
    "X15n0306_008:0807a24": "人不被殺。眼耳犯故往觀聽等。故于一百八中止",
    "X15n0306_008:0807b01": "墮一獄也。○二非真本有。",
    "X15n0306_008:0807b02": "由是眾生別作別造於世界中入同分地。妄想發生",
    "X15n0306_008:0807b03": "非本來有。",
    "X15n0306_008:0807b04": "別作別造。謂別作此業。別造此果。熏聞云。前阿難",
    "X15n0306_008:0807b05": "問此諸地獄為有定處為復自然。彼彼發業各各",
    "X15n0306_008:0807b06": "私受。故今答于世界中入同分地。又前問此道為",
    "X15n0306_008:0807b07": "復本來自有為是眾生妄習生起。故今答妄想發",
    "X15n0306_008:0807b08": "生非本來有。夫眾生性具十界則地獄亦性中本",
    "X15n0306_008:0807b09": "有。但性具之法融成一理無相可得是為三諦一",
    "X15n0306_008:0807b10": "心中具。豈得云實有地獄乎。故云非本來有。由眾",
    "X15n0306_008:0807b11": "生妄想見有地獄耳。地獄中能招所招因果既詳。",
    "X15n0306_008:0807b12": "下六趣可例知。總是現行相應心中所感相也。○",
    "X15n0306_008:0807b13": "二鬼趣三一總標。",
    "X15n0306_008:0807b14": "復次阿難。是諸眾生非破律儀。犯菩薩戒。毀佛涅槃。",
    "X15n0306_008:0807b15": "諸餘雜業。歷劫燒然。後還罪畢受諸鬼形。",
    "X15n0306_008:0807b16": "破戒毀法是于佛法中起罪。諸餘雜業是于世法",
    "X15n0306_008:0807b17": "中起罪。此總結能招苦報之十因。歷劫燒然即總",
    "X15n0306_008:0807b18": "結所招六報。後還下起後之詞。若不經地獄直入",
    "X15n0306_008:0807b19": "鬼趣者。如前云七情三想沉下水輪生于火際。畜",
    "X15n0306_008:0807b20": "趣例之。熏聞云。非破律儀謂聲聞戒也。撥無曰非。",
    "X15n0306_008:0807b21": "違犯曰破。○二別顯十一怪鬼。",
    "X15n0306_008:0807b22": "若於本因貪物為罪。是人罪畢遇物成形名為怪鬼。",
    "X15n0306_008:0807b23": "十因皆曰貪者。情多墮獄即皆以貪為本因也。本",
    "X15n0306_008:0807b24": "因貪求財物。今遇金銀鏡劒等還成怪鬼。言遇物",
    "X15n0306_008:0807c01": "遇風等者。如後文云。風銷報盡。畜死報盡。乃至人",
    "X15n0306_008:0807c02": "亡報盡。是全仗此十法成形。○二魃鬼。",
    "X15n0306_008:0807c03": "貪色為罪。是人罪畢遇風成形名為魃鬼。",
    "X15n0306_008:0807c04": "魃鬼如補遺所釋。遇風則合其放逸之性故成形",
    "X15n0306_008:0807c05": "也。神異經云。南方有人長二三尺。袒身而目在頂",
    "X15n0306_008:0807c06": "上。行走如風名魃。所見之國大旱。豈非地獄猛火",
    "X15n0306_008:0807c07": "之餘報乎。愚謂貪婬屬火故致大旱。甚則燒然。如",
    "X15n0306_008:0807c08": "慾火燒祆廟等。○三魅鬼。",
    "X15n0306_008:0807c09": "貪惑為罪。是人罪畢遇畜成形名為魅鬼。",
    "X15n0306_008:0807c10": "詐習以甘言諂惑于人。今為鬼遇狐猿猪犬亦現",
    "X15n0306_008:0807c11": "美色媚人名魅。○四蠱毒鬼。",
    "X15n0306_008:0807c12": "貪恨為罪。是人罪畢遇蟲成形名蠱毒鬼。",
    "X15n0306_008:0807c13": "前云怨習交嫌發于銜恨。遇蟲成形者。謂附毒虫",
    "X15n0306_008:0807c14": "而成形害人。南方有妖術令人成蠱病者此鬼主",
    "X15n0306_008:0807c15": "之。○五癘鬼。",
    "X15n0306_008:0807c16": "貪憶為罪。是人罪畢遇衰成形名為癘鬼。",
    "X15n0306_008:0807c17": "前云忤結不息故知貪憶為瞋習。癘鬼多求飲食",
    "X15n0306_008:0807c18": "與毒不同。值人勢衰為瘧癘鬼。○六餓鬼。",
    "X15n0306_008:0807c19": "貪慠為罪。是人罪畢遇氣成形名為餓鬼。",
    "X15n0306_008:0807c20": "慢者虗憍恃氣則不得食。唯鬼亦然。餓鬼無飲食",
    "X15n0306_008:0807c21": "充身止存懨懨氣息。遇氣者謂受氣猛火。○七魘鬼。",
    "X15n0306_008:0807c22": "貪罔為罪。是人罪畢遇幽為形名為魘鬼。",
    "X15n0306_008:0807c23": "前云誑習交欺發于相罔罔謂相瞞。今為魘寐使",
    "X15n0306_008:0807c24": "人無知。○八罔兩鬼。",
    "X15n0306_008:0808a01": "貪明為罪。是人罪畢遇精為形名魍魍鬼。",
    "X15n0306_008:0808a02": "前云見習交明。今云遇精即日月精曜山澤靈氣",
    "X15n0306_008:0808a03": "凡木石怪為魍魎。亦鬼中之偉大精明者也。○九",
    "X15n0306_008:0808a04": "役使鬼。",
    "X15n0306_008:0808a05": "貪成為罪。是人罪畢遇明為形名役使鬼。",
    "X15n0306_008:0808a06": "凡人欲成名利必致顛倒是非不分黑白誣陷良",
    "X15n0306_008:0808a07": "善。故是枉習其人必為有力驅使。今遇明神亦為",
    "X15n0306_008:0808a08": "所役。名利之處皆有光明。既在明中則為天神所",
    "X15n0306_008:0808a09": "役而彼亦樂于奔走。○十傳送鬼。",
    "X15n0306_008:0808a10": "貪黨為罪。是人罪畢遇人為形名傳送鬼。",
    "X15n0306_008:0808a11": "傳送者附巫覡而傳吉凶也。訟者必有同黨。發人",
    "X15n0306_008:0808a12": "隱微。傳送亦所以發人之覆藏也。人有貪知吉凶",
    "X15n0306_008:0808a13": "者今亦黨之。○三總結。",
    "X15n0306_008:0808a14": "阿難。是人皆以純情墜落業火燒乾上出為鬼。此等",
    "X15n0306_008:0808a15": "皆是自妄想業之所招引。若悟菩提則妙圓明本無",
    "X15n0306_008:0808a16": "所有。",
    "X15n0306_008:0808a17": "自妄想業即結現行能招十習因。所招引即結所",
    "X15n0306_008:0808a18": "招報果也。前阿鼻乃是純情。餘有九情一想者。今",
    "X15n0306_008:0808a19": "以重該輕耳。孤山曰。純情墜落者愛水下流。業火",
    "X15n0306_008:0808a20": "燒乾者燒乾愛水也。補遺云。非謂愛情已除滅也",
    "X15n0306_008:0808a21": "但燒愛心中所感業水耳。",
    "X15n0306_008:0808a22": "○三畜趣三一總明。",
    "X15n0306_008:0808a23": "復次阿難。鬼業既盡則情與想二俱成空。方於世間",
    "X15n0306_008:0808a24": "與元負人怨對相值。身為畜生酬其宿債。",
    "X15n0306_008:0808b01": "雨公云。此躡前鬼業盡而生畜趣也。情想俱空者。",
    "X15n0306_008:0808b02": "但恐阿鼻之純情。無間之九情一想。有間之八情",
    "X15n0306_008:0808b03": "二想。餓鬼之七情三想。尚留六情四想為潤生而",
    "X15n0306_008:0808b04": "生毛羣羽族中與元負人酬宿債也。元負人即債",
    "X15n0306_008:0808b05": "主。○二別顯十一梟類。",
    "X15n0306_008:0808b06": "物怪之鬼物銷報盡生于世間多為梟類。",
    "X15n0306_008:0808b07": "始貪習為怪鬼今報盡作梟倫。附塊葢貪物之餘",
    "X15n0306_008:0808b08": "習也。又梟為不孝鳥生食父母即大怪事。故為怪",
    "X15n0306_008:0808b09": "鬼餘習。又貪利者必不孝。○二異類。",
    "X15n0306_008:0808b10": "風魃之鬼風銷報盡生于世間多為咎徵一切異類。",
    "X15n0306_008:0808b11": "婬乃衰敗不祥之事。今為咎徵以報災。魃亦能報",
    "X15n0306_008:0808b12": "旱也。一切異類四字應在咎徵之下。交光置之下",
    "X15n0306_008:0808b13": "句之首未是。○三狐類。",
    "X15n0306_008:0808b14": "畜魅之鬼畜死報盡生于世間多為狐類。",
    "X15n0306_008:0808b15": "魅鬼多憑狐亦卒為狐。○四毒類。",
    "X15n0306_008:0808b16": "蟲蠱之鬼蠱滅報盡生于世間多為毒類。",
    "X15n0306_008:0808b17": "蟲蠱之鬼多集于毒故卒為毒。○五蛔類。",
    "X15n0306_008:0808b18": "衰癘之鬼衰窮報盡生于世間多為蛔類。",
    "X15n0306_008:0808b19": "癘鬼乘衰多求飲食今依臟而消食名蛔。○六食類。",
    "X15n0306_008:0808b20": "受氣之鬼氣銷報盡生于世間多為食類。",
    "X15n0306_008:0808b21": "餓鬼無食今為食類。如雞豚等自既無食須人畜",
    "X15n0306_008:0808b22": "養卒為人所食也。○七服類。",
    "X15n0306_008:0808b23": "綿幽之鬼幽銷報盡生于世間多為服類。",
    "X15n0306_008:0808b24": "詐習為魘稱綿幽之鬼。其始發于相瞞。今為蠶類",
    "X15n0306_008:0808c01": "作繭自瞞。又綿者著也。魘必附著于人為綿幽之",
    "X15n0306_008:0808c02": "鬼。古註云。綿即綿密不明露也。○八應類。",
    "X15n0306_008:0808c03": "和精之鬼和銷報盡生于世間多為應類。",
    "X15n0306_008:0808c04": "因見習作罔兩為和精之鬼。言與精曜相和也。今",
    "X15n0306_008:0808c05": "為社燕寒鴻亦明見之習耳。○九休徵。",
    "X15n0306_008:0808c06": "明靈之鬼明滅報盡生于世間多為休徵一切諸類。",
    "X15n0306_008:0808c07": "貪成後為明靈之鬼。今預報休徵亦貪成名利而",
    "X15n0306_008:0808c08": "已。○十循類。",
    "X15n0306_008:0808c09": "依人之鬼人亡報盡生于世間多為循類。",
    "X15n0306_008:0808c10": "依人之鬼如世乩仙。變為畜類多順人意如猫犬",
    "X15n0306_008:0808c11": "等。循者順也。○三總結二一正結虗妄。",
    "X15n0306_008:0808c12": "阿難。是等皆以業火乾枯酬其宿債傍為畜生。此等",
    "X15n0306_008:0808c13": "亦皆自虗妄業之所招引。若悟菩提則此妄緣本無",
    "X15n0306_008:0808c14": "所有。",
    "X15n0306_008:0808c15": "○二引前重示。",
    "X15n0306_008:0808c16": "如汝所言寶蓮香等及琉璃王善星比丘。如是惡業",
    "X15n0306_008:0808c17": "本自發明。非從天降亦非地出亦非人與。自妄所招",
    "X15n0306_008:0808c18": "還自來受。菩提心中皆為浮虗妄想凝結。",
    "X15n0306_008:0808c19": "熏聞云。問。此事本是地獄惡業之相那于畜生後",
    "X15n0306_008:0808c20": "結示耶。答。前阿難所舉三人且約惡趣極重者示",
    "X15n0306_008:0808c21": "之。今佛于畜趣後說者。葢明鬼畜皆是地獄業火",
    "X15n0306_008:0808c22": "燒乾愛水出生其趣。則知寶蓮香等一業備歷三",
    "X15n0306_008:0808c23": "趣也。歷至畜趣罪案已畢宜結前文。自妄所招者。",
    "X15n0306_008:0808c24": "自妄即結能招習因。所招即結所招報果。",
    "X15n0306_008:0809a01": "○四人趣三初總明二一反徵其剩。",
    "X15n0306_008:0809a02": "復次阿難。從是畜生酬償先債。若彼酬者分越所酬。",
    "X15n0306_008:0809a03": "此等眾生還復為人反徵其剩。如彼有力兼有福德。",
    "X15n0306_008:0809a04": "則於人中不捨人身酬還彼力。若無福者還為畜生",
    "X15n0306_008:0809a05": "償彼餘直。",
    "X15n0306_008:0809a06": "畜生為六情四想所感亦為償債。分越者猶言過",
    "X15n0306_008:0809a07": "分。謂驅使則晝夜不息。烹庖則殺害無己。所取過",
    "X15n0306_008:0809a08": "于先債也。徵如徵稅之徵。剩餘也。有力之語最寬。",
    "X15n0306_008:0809a09": "但指為有善業力甚妥。不但不失人身兼有福德",
    "X15n0306_008:0809a10": "而處富貴。為彼用財用力可酬所剩。若善業不勝",
    "X15n0306_008:0809a11": "福德不兼。後轉為畜以酬剩負而已。酬還彼力。力",
    "X15n0306_008:0809a12": "字即上有力之力。故知言有力者謂有財力及身",
    "X15n0306_008:0809a13": "力也。彼酬者彼有力二彼字指元負人。後二彼字",
    "X15n0306_008:0809a14": "則指還復為人者耳。○二酬償難息。",
    "X15n0306_008:0809a15": "阿難當知。若用錢物或役其力償足自停。如於中間",
    "X15n0306_008:0809a16": "殺彼身命或食其肉。如是乃至經微塵劫相食相誅。",
    "X15n0306_008:0809a17": "猶如轉輪互為高下無有休息。除奢摩他及佛出世",
    "X15n0306_008:0809a18": "不可停寢。",
    "X15n0306_008:0809a19": "或償債或徵剩但宜用錢役力酬足則自停止。若",
    "X15n0306_008:0809a20": "殺身食肉便成怨仇。雖但償宿債猶為殺食之因。",
    "X15n0306_008:0809a21": "況分越所酬者耶。在喻則互為高下。在法則互為",
    "X15n0306_008:0809a22": "強弱。奢摩他成自出生死。佛出世則解冤釋結故。",
    "X15n0306_008:0809a23": "除此二外必不能停息也。○二別顯十一參頑類。",
    "X15n0306_008:0809a24": "汝今應知。彼梟倫者酬足復形生人道中參合頑類。",
    "X15n0306_008:0809b01": "貪習為怪鬼。怪鬼為梟倫。梟為不孝之鳥。酬債已",
    "X15n0306_008:0809b02": "畢復得人形。傳曰心不則德義之經曰頑。正與梟",
    "X15n0306_008:0809b03": "合。參合者。雨公云。帶畜生之餘習而參雜混合于",
    "X15n0306_008:0809b04": "人中也。若不作此解。當云人中自分十類今從傍",
    "X15n0306_008:0809b05": "生來者各以其類而參合之。所以後之三類云參",
    "X15n0306_008:0809b06": "而不云合。以人中惡多善少。善惟有三。彼得之未",
    "X15n0306_008:0809b07": "全但參雜耳。又人道元五情五想所招。帶彼餘習",
    "X15n0306_008:0809b08": "故分十類。天如云。是等皆非正報。乃餘習所偶故",
    "X15n0306_008:0809b09": "云參合。正此意也。○二參異類。",
    "X15n0306_008:0809b10": "彼咎徵者酬足復形生人道中參合異類。",
    "X15n0306_008:0809b11": "淫習為魃鬼。魃鬼為咎徵異類。或云愚類。未知孰",
    "X15n0306_008:0809b12": "是。前咎徵中亦云一切異類。生在人中亦能致災。",
    "X15n0306_008:0809b13": "眾皆擯逐而成異類。若作愚類者。如長水云。欲多",
    "X15n0306_008:0809b14": "者。不別習善但專一境。由不習善故于善業成愚",
    "X15n0306_008:0809b15": "鈍也。○三參庸類。",
    "X15n0306_008:0809b16": "彼狐倫者酬足復形生人道中參於庸類。",
    "X15n0306_008:0809b17": "詐習為媚鬼。媚鬼為狐倫。雨公云。昔為狐媚今復",
    "X15n0306_008:0809b18": "人形惟曲情飾貌搖尾乞憐不能卓然自立。所謂",
    "X15n0306_008:0809b19": "因人成事碌碌庸人也。○四參狠類。",
    "X15n0306_008:0809b20": "彼毒倫者酬足復形生人道中參合狠類。",
    "X15n0306_008:0809b21": "冤習為蠱鬼。蠱鬼為毒倫。狠者敢于害人無慈之",
    "X15n0306_008:0809b22": "稱。○五參微類。",
    "X15n0306_008:0809b23": "彼蛔倫者酬足復形生人道中叅合微類。",
    "X15n0306_008:0809b24": "瞋習為癘鬼。癘鬼為蛔倫。蛔者畜類之微趣。今為",
    "X15n0306_008:0809c01": "人亦不蒙齒錄。○六參柔類。",
    "X15n0306_008:0809c02": "彼食倫者酬足復形生人道中參合柔類。",
    "X15n0306_008:0809c03": "慢習為餓鬼。餓鬼為食倫。窮餓被食之餘唯能柔",
    "X15n0306_008:0809c04": "怯。至剛者變為至柔。輪迴之事豈可測乎。○七參",
    "X15n0306_008:0809c05": "勞類。",
    "X15n0306_008:0809c06": "彼服倫者酬足復形生人道中參合勞類。",
    "X15n0306_008:0809c07": "誑習為魘鬼。魘鬼為服倫。服類纏綿于人。今必被",
    "X15n0306_008:0809c08": "人役使故勞。○八參文類。",
    "X15n0306_008:0809c09": "彼應倫者酬足復形生人道中參于文類。",
    "X15n0306_008:0809c10": "見習為罔兩。受畜為應倫能知節序。今為人亦文",
    "X15n0306_008:0809c11": "采可觀。○九參明類。",
    "X15n0306_008:0809c12": "彼休徵者酬足復形生人道中參合明類。",
    "X15n0306_008:0809c13": "枉習為役使。役使為休徵。知有道而為休徵是其",
    "X15n0306_008:0809c14": "明矣。今為人亦識善惡知去就也。○十參達類。",
    "X15n0306_008:0809c15": "彼循倫者酬足復形生人道中參于達類。",
    "X15n0306_008:0809c16": "訟習為傳送。傳送為循倫。葢始為乩仙後為猫犬",
    "X15n0306_008:0809c17": "必知人意。故曰達也。○三結示。",
    "X15n0306_008:0809c18": "阿難。是等皆以宿債畢酬復形人道。皆無始來業計",
    "X15n0306_008:0809c19": "顛倒相生相殺。不遇如來不聞正法于塵勞中法爾",
    "X15n0306_008:0809c20": "輪轉。此輩名為可憐愍者。",
    "X15n0306_008:0809c21": "皆無等者。業惑非始今日故言無始。彼多從徵剩",
    "X15n0306_008:0809c22": "而來故云業計。計即是惑。惑償命為實有故是顛",
    "X15n0306_008:0809c23": "倒。為徵債而相生。為索命而相殺。似牒前相食相",
    "X15n0306_008:0809c24": "誅互為高下之文而結為可憐愍也。長水云。欲息",
    "X15n0306_008:0810a01": "顛倒唯戒定慧。無此三種不息輪迴。佛若不出誰",
    "X15n0306_008:0810a02": "說此法。○五仙趣三一總明。",
    "X15n0306_008:0810a03": "阿難。復有從人不依正覺修三摩地。別修妄念存想",
    "X15n0306_008:0810a04": "固形遊于山林人不及處有十種仙。",
    "X15n0306_008:0810a05": "妄想即能招報因。十仙即所招報果。不依正覺等",
    "X15n0306_008:0810a06": "者。言無正慧正定。別修妄念似于慧。存想固形似",
    "X15n0306_008:0810a07": "于定。另成一種仙趣。正覺。如長水云。三乘行法皆",
    "X15n0306_008:0810a08": "佛所教。今經尚斥二乘云不識生死根本錯亂修",
    "X15n0306_008:0810a09": "習。況修仙道耶。(文)彼謂雙修性命即妄念能招報",
    "X15n0306_008:0810a10": "也。如下十種各別即所招報也。存想固形十種所",
    "X15n0306_008:0810a11": "共。如廣成子云。神將守形形乃長生。○二別顯。",
    "X15n0306_008:0810a12": "阿難。彼諸眾生堅固服餌而不休息食道圓成名地",
    "X15n0306_008:0810a13": "行仙。堅固草木而不休息藥道圓成名飛行仙。堅固",
    "X15n0306_008:0810a14": "金石而不休息化道圓成名遊行仙。堅固動止而不",
    "X15n0306_008:0810a15": "休息氣精圓成名空行仙。堅固津液而不休息潤德",
    "X15n0306_008:0810a16": "圓成名天行仙。堅固精色而不休息吸粹圓成名通",
    "X15n0306_008:0810a17": "行仙。堅固呪禁而不休息術法圓成名道行仙。堅固",
    "X15n0306_008:0810a18": "思念而不休息思憶圓成名照行仙。堅固交遘而不",
    "X15n0306_008:0810a19": "休息感應圓成名精行仙。堅固變化而不休息覺悟",
    "X15n0306_008:0810a20": "圓成名絕行仙。",
    "X15n0306_008:0810a21": "形之堅固由于服餌故云堅固服餌。下皆倣此。若",
    "X15n0306_008:0810a22": "云堅持此服餌之法其說恐非。長水云。服餌者即",
    "X15n0306_008:0810a23": "服麻仁草木之實。其說是也。但食草木似類第二。",
    "X15n0306_008:0810a24": "交光以為生熟之分。服餌謂炮煉方服。草木即飡",
    "X15n0306_008:0810b01": "松噉栢。遊行者。真際云。精窮變化察物性元。點鐵",
    "X15n0306_008:0810b02": "成金恤貧哀苦。又鍊金石可以化骨故能遊行人",
    "X15n0306_008:0810b03": "間。堅固動止。如熊經鳥伸宜動而動宜止而止。真",
    "X15n0306_008:0810b04": "精力久。可以遊于虗空。天行者。溫陵云。皷天池。[口*敕]",
    "X15n0306_008:0810b05": "精液。冰雪綽約不交世欲與天無異。或云此天非",
    "X15n0306_008:0810b06": "六欲天。如張蹇至崑崙頂得見天宮也。通行者。古",
    "X15n0306_008:0810b07": "云。吸乎日氣潤益姿容。吞彼霞光將延世表。此其",
    "X15n0306_008:0810b08": "精神流注而與造化交通也。道行乃呪術之道。堅",
    "X15n0306_008:0810b09": "固思念者。如桓先生修默朝之道豈非思念。照行",
    "X15n0306_008:0810b10": "者謂精神有所注照。谷響云交遘者。易云男女遘",
    "X15n0306_008:0810b11": "精萬物化生是也。神仙傳云。彭祖修房中之術葢",
    "X15n0306_008:0810b12": "此類矣真誥中再三呵赤白之氣穢惡之事。夫精",
    "X15n0306_008:0810b13": "行仙若是其類。應如下文云于邪婬中心不流逸",
    "X15n0306_008:0810b14": "者方與斯趣。溫陵云。內以坎男離女配匹夫妻其",
    "X15n0306_008:0810b15": "說最是。兩物相交即名感應。攝精自固名精行仙。",
    "X15n0306_008:0810b16": "變化不息如尸解之類。按真誥云。道有陰度陽度。",
    "X15n0306_008:0810b17": "若鍊形道合呼吸純陽秪自肉身次第變蛻。蛻而",
    "X15n0306_008:0810b18": "愈妙。身入無形。所蛻之皮宛同蟬殻解變之後因",
    "X15n0306_008:0810b19": "無骸骨。雖葬墳塚惟劒舄杖履存焉。此陽度也。若",
    "X15n0306_008:0810b20": "陰度者即陸仙也。言覺悟圓成者。謂絕于視聽令",
    "X15n0306_008:0810b21": "如槁木等。行字溫陵皆作去聲讀。交光以前五為",
    "X15n0306_008:0810b22": "平聲。後五為去聲。然平則皆平。去則皆去。荊公云。",
    "X15n0306_008:0810b23": "地行仙能壽而不能飛。飛行仙能飛而不能遊。遊",
    "X15n0306_008:0810b24": "行仙能轉化而遊也。即中云。前三皆有待于外物",
    "X15n0306_008:0810c01": "不能入空。若乘陰陽動止之氣而自鍊氣精則能",
    "X15n0306_008:0810c02": "入空矣。堅固津液亦求之內耳。天一生水水德合",
    "X15n0306_008:0810c03": "天名為天行。通行者。吸日月吞雲霞與造物相通。",
    "X15n0306_008:0810c04": "呪術能役鬼神遣風雷是道術也。交遘既云感應",
    "X15n0306_008:0810c05": "必是坎離會合為交。若鍊精成氣。鍊氣成神。鍊神",
    "X15n0306_008:0810c06": "成虗。名為變化。覺悟超物故云絕行。○三結示。",
    "X15n0306_008:0810c07": "阿難是等皆于人中鍊心不修正覺。別得生理壽千",
    "X15n0306_008:0810c08": "萬歲。休止深山或大海島絕于人境。斯亦輪迴妄想",
    "X15n0306_008:0810c09": "流轉。不修三昧報盡還來散入諸趣。",
    "X15n0306_008:0810c10": "妄想流轉。散入諸趣。結出能招所招報相盡矣。神",
    "X15n0306_008:0810c11": "將守形是煉心也。始在人中不依正覺修心忽成",
    "X15n0306_008:0810c12": "仙趣別得依正二報。如蟬蛻鳩變頓改人趣。不修",
    "X15n0306_008:0810c13": "三昧終有報盡之期耳。云別得生理。則始而為人",
    "X15n0306_008:0810c14": "既而為仙固無疑也。長水云。言于人中者。以仙趣",
    "X15n0306_008:0810c15": "無別總報。即于人身總報之上加于前來十種修",
    "X15n0306_008:0810c16": "煉轉成仙也。吳興云。前文情少想多輕舉非遠即",
    "X15n0306_008:0810c17": "為飛仙。葢約命終隨業受生而說。下文云精研七",
    "X15n0306_008:0810c18": "趣。皆是昏沉諸有為相妄想受生妄想隨業。而云",
    "X15n0306_008:0810c19": "仙趣無別總報者此義不然。況復今云深山海島",
    "X15n0306_008:0810c20": "絕于人境豈非別乎。應知人中鍊心者非止服餌",
    "X15n0306_008:0810c21": "養生而已。必兼戒善方曰煉心。別得生理者。正由",
    "X15n0306_008:0810c22": "人中之業別感仙趣之報也。以其業種之性經生",
    "X15n0306_008:0810c23": "不失故曰生理。縱于人間現得長生久視之理其",
    "X15n0306_008:0810c24": "數幾何。若生仙趣則千萬歲信有之矣。如山海經",
    "X15n0306_008:0811a01": "云。崑崙之山廣都之野軒轅之丘不死之國氣不",
    "X15n0306_008:0811a02": "寒暑人皆數千歲。此亦眾私同分非無定處。若但",
    "X15n0306_008:0811a03": "固形而不鍊心便希千歲。是猶見卵而求時夜不",
    "X15n0306_008:0811a04": "太早計乎。(文)即中云復有從人總結云人中鍊心",
    "X15n0306_008:0811a05": "顯然即生成仙。吳興以為命終方生非也。",
    "X15n0306_008:0811a06": "○六天趣二初別示諸天三一欲界二一正釋為",
    "X15n0306_008:0811a07": "六一四天王天。六天之欲有輕重者。婬是因緣生",
    "X15n0306_008:0811a08": "法。然從內心起者則重。從外緣感者則輕。初二天",
    "X15n0306_008:0811a09": "因是內心取境。初天之因已除邪淫。非時非處一",
    "X15n0306_008:0811a10": "切不犯。但未捨妻子恩愛。次天云。於己妻房婬愛",
    "X15n0306_008:0811a11": "微薄。則內心猶未除也。第三第四以外緣而感內",
    "X15n0306_008:0811a12": "心。第三云逢欲暫交去無思憶。淫心既不自起但",
    "X15n0306_008:0811a13": "為外緣所成。第四云有應觸來未能違戾。前之逢",
    "X15n0306_008:0811a14": "欲實有交感。今但不違其情轉薄。應觸者。是應理",
    "X15n0306_008:0811a15": "之觸。如父母為嫁娶故不指老年之人。老者精力",
    "X15n0306_008:0811a16": "既衰中歲心多灰冷。今少年好靜故足奇耳。第五",
    "X15n0306_008:0811a17": "第六內心已忘惟應外境。故第五云。我無欲心應",
    "X15n0306_008:0811a18": "汝行事。葢迫于不得已而味如嚼蠟。第六云。了然",
    "X15n0306_008:0811a19": "超越。不但嚼蠟兼起厭患。故此二天唯有外緣也。",
    "X15n0306_008:0811a20": "但觀其因六天階級槩可知矣。",
    "X15n0306_008:0811a21": "阿難諸世間人不求常住。未能捨諸妻妾恩愛。于邪",
    "X15n0306_008:0811a22": "淫中心不流逸澄瑩生明。命終之後鄰于日月。如是",
    "X15n0306_008:0811a23": "一類名四天王天。",
    "X15n0306_008:0811a24": "不求常住一句總貫下文。世人修善秪希福報是",
    "X15n0306_008:0811b01": "不求常住。初四王中妻妾為正淫非己妻為邪淫。",
    "X15n0306_008:0811b02": "但舉不淫十善可知。是人具足妻妾但不犯非己",
    "X15n0306_008:0811b03": "之色。不但身遠心更無邪。如水之澄。如玉之瑩。瑩",
    "X15n0306_008:0811b04": "潔也。從此身心皆有光明。然必命終生天與前仙",
    "X15n0306_008:0811b05": "道異矣。鄰于日月明所居地也。此是欲界初天為",
    "X15n0306_008:0811b06": "清昇之首。居須彌山半去地高四萬二千由旬。東",
    "X15n0306_008:0811b07": "方黃金埵城名上賢持國天王所居。南方琉璃埵",
    "X15n0306_008:0811b08": "城名善見增長天王所居。西方白銀埵城名周羅",
    "X15n0306_008:0811b09": "廣目天王所居。北方水晶埵城名天敬多聞天王",
    "X15n0306_008:0811b10": "所居。身長半里。衣重半兩。壽五百歲。以人間五十",
    "X15n0306_008:0811b11": "歲為一晝夜。今經則惟以十善中持邪淫戒心不",
    "X15n0306_008:0811b12": "流逸澄瑩生明為因。以居鄰日月為果。夫日月人",
    "X15n0306_008:0811b13": "間世之光明至圓滿矣。苟無戒明焉能與鄰。慶喜",
    "X15n0306_008:0811b14": "以邪淫致墮而啟教葢有由也。○二忉利天。",
    "X15n0306_008:0811b15": "於己妻房淫愛微薄。于淨居時不得全味。命終之後",
    "X15n0306_008:0811b16": "超日月明居人間頂。如是一類名忉利天。",
    "X15n0306_008:0811b17": "是人但有一妻與前有殊。前未捨其妻妾恩愛今",
    "X15n0306_008:0811b18": "于一妻愛又微薄。但非全無。故清淨自居之時未",
    "X15n0306_008:0811b19": "全清淨之味。謂間有愛念起也。超日月者。以善增",
    "X15n0306_008:0811b20": "故愛心又減身則又昇。考日天子是觀世音應作",
    "X15n0306_008:0811b21": "月天子大勢至應作豈應超勝。今居地則超因修",
    "X15n0306_008:0811b22": "善之力也。忉利此云三十三。帝釋統焉。竊謂日月",
    "X15n0306_008:0811b23": "是菩薩變現。然日是太陽。月是太陰。遍統世間夫",
    "X15n0306_008:0811b24": "婦之事。葢順凡情而現此象也。今已超世間夫婦",
    "X15n0306_008:0811c01": "故反越日月。桐洲云。淨居即坐禪。以上二天為地",
    "X15n0306_008:0811c02": "居天。葢三十三天居須彌之極頂。去地高八萬四",
    "X15n0306_008:0811c03": "千由旬。善見大城周萬由旬。極世間之莊嚴。身長",
    "X15n0306_008:0811c04": "一里。衣重六銖。壽一千歲。以人間百歲為一晝夜。",
    "X15n0306_008:0811c05": "今經以正淫微薄為因。超日月明為果。前適與隣",
    "X15n0306_008:0811c06": "今則超之。可見淫為沉墜之本戒為昇濟之因也。",
    "X15n0306_008:0811c07": "○三須燄摩天。",
    "X15n0306_008:0811c08": "逢欲暫交去無思憶。于人間世動少靜多。命終之後",
    "X15n0306_008:0811c09": "于虗空中朗然安住。日月光明上照不及。是諸人等",
    "X15n0306_008:0811c10": "自有光明。如是一類名須燄摩天。",
    "X15n0306_008:0811c11": "言逢欲者顯未逢時心則不起。逢欲不免暫交去",
    "X15n0306_008:0811c12": "則但有悔心更無追憶。又勝于淫愛微薄者矣。此",
    "X15n0306_008:0811c13": "人于淨居時已得全味。不同前人靜中間有愛念",
    "X15n0306_008:0811c14": "起也。長水云。逢欲暫交故云動少。去無思憶故云",
    "X15n0306_008:0811c15": "靜多。即中云。動少靜多何必專指欲境。葢寡欲之",
    "X15n0306_008:0811c16": "人每事淡泊故紛動時少靜攝時多。孤山云。須焰",
    "X15n0306_008:0811c17": "摩此云時分。時時唱快樂故。此天為空居之首。身",
    "X15n0306_008:0811c18": "長一里半。衣重三銖。壽二千歲。以人間二百歲為",
    "X15n0306_008:0811c19": "一晝夜。今經以逢欲暫交去無思憶為因。身有光",
    "X15n0306_008:0811c20": "明不借日月為果。謂欲情又薄于前也。此天加修",
    "X15n0306_008:0811c21": "未到定。由其未入根本定故。如止觀云。若端坐攝",
    "X15n0306_008:0811c22": "身調和氣息泯然澄靜身如雲影虗豁清淨。而猶",
    "X15n0306_008:0811c23": "見有身心之相是則名為欲界定也。從此已去忽",
    "X15n0306_008:0811c24": "然不見欲界定中身首衣服牀鋪等事。猶如虗空",
    "X15n0306_008:0812a01": "冏冏安隱。身是事障事障未來。障去身空未來得",
    "X15n0306_008:0812a02": "發。如是名為未到定相。以此而言則前之二天已",
    "X15n0306_008:0812a03": "有欲界定。故初天云澄瑩生明。次天云于淨居時",
    "X15n0306_008:0812a04": "不得全味。豈非約一分好修禪者漸窒欲而然乎。",
    "X15n0306_008:0812a05": "今天則云動少靜多豈非欲界定已成兼坐未到",
    "X15n0306_008:0812a06": "定將成之相乎。第四天云。一切時靜則兼後二天",
    "X15n0306_008:0812a07": "已成未到定。而根本禪亦兼修之者也。○四兜率",
    "X15n0306_008:0812a08": "陀天。",
    "X15n0306_008:0812a09": "一切時靜。有應觸來未能違戾。命終之後上昇精微",
    "X15n0306_008:0812a10": "不接下界諸人天境。乃至劫壞三災不及。如是一類",
    "X15n0306_008:0812a11": "名兜率陀天。",
    "X15n0306_008:0812a12": "一切時靜對前動少靜多。應觸如前。前云暫交乃",
    "X15n0306_008:0812a13": "實有交感之情。今但未能違戾謂尚有和順之心",
    "X15n0306_008:0812a14": "也。生天之後以笑為欲。今未捨報時逢欲未免隨",
    "X15n0306_008:0812a15": "順。上天定多下天欲多。兜率處中是補處所居故",
    "X15n0306_008:0812a16": "曰精微。謂中道之境粗心不能至耳。三災不及約",
    "X15n0306_008:0812a17": "內院言之。如云我淨土不毀而眾見燒盡。兜率陀",
    "X15n0306_008:0812a18": "此云知足。於五欲知止足故。佛地論名為喜足。謂",
    "X15n0306_008:0812a19": "後身菩薩于中教化多修喜足。幽溪曰。此空居第",
    "X15n0306_008:0812a20": "二天。身長二里。衣重一銖半。壽四千歲。以人間四",
    "X15n0306_008:0812a21": "百歲為一晝夜。有內院外院。今云上昇精微不接",
    "X15n0306_008:0812a22": "下界是約內院言之。凡求生內院者不可單約事",
    "X15n0306_008:0812a23": "善。應修禪定至未到定然後可生。故求生內院欲",
    "X15n0306_008:0812a24": "見補處菩薩者當修三法。一上品十善。二大乘禪",
    "X15n0306_008:0812b01": "定。三發往生深願。如此三法缺一不可。苟以片善",
    "X15n0306_008:0812b02": "而欲往生。是猶見彈而求鴞炙也。或問。何必禪定",
    "X15n0306_008:0812b03": "及以發願。答。若無未到或恐不及。不及則生下天",
    "X15n0306_008:0812b04": "及以外院。若無深願或恐過之生于上天。○五樂",
    "X15n0306_008:0812b05": "變化天。",
    "X15n0306_008:0812b06": "我無欲心應汝行事。於橫陳時味如嚼蠟。命終之後",
    "X15n0306_008:0812b07": "生越化地。如是一類名樂變化天。",
    "X15n0306_008:0812b08": "前未能違戾猶有和順之心。今但酬應且無隨順",
    "X15n0306_008:0812b09": "之念。喻如嚼蠟故勝前也。橫陳是父母強為婚配。",
    "X15n0306_008:0812b10": "溫陵云。此無心而境自至曰橫陳。如此解之最妥。",
    "X15n0306_008:0812b11": "不必用宋玉賦及古詩也。泐潭云。下之諸天衣食",
    "X15n0306_008:0812b12": "所須尚假自化。此天所受用思念即生。珙鈔云。諸",
    "X15n0306_008:0812b13": "天用異熟境此天不爾。雖有異熟五塵樂自變化",
    "X15n0306_008:0812b14": "而以受用也。是則越下而化名為越化。此空居第",
    "X15n0306_008:0812b15": "三天。身長二里半。衣重一銖。壽八千歲。以人間八",
    "X15n0306_008:0812b16": "百歲為一晝夜。今經以欲情味如嚼蠟為因。樂境",
    "X15n0306_008:0812b17": "自變化受用為果。葢欲情轉薄定力轉勝故因果",
    "X15n0306_008:0812b18": "皆越于下天也。○六他化自在天。",
    "X15n0306_008:0812b19": "無世間心同世行事。于行事交了然超越。命終之後",
    "X15n0306_008:0812b20": "徧能出超化無化境。如是一類名他化自在天。",
    "X15n0306_008:0812b21": "前如嚼蠟是無淫情。今更起厭欲之心反增持戒",
    "X15n0306_008:0812b22": "之念故云超越。不免行事因生欲天。溫陵云。化即",
    "X15n0306_008:0812b23": "第五天。無化即下天也。諸欲樂境不勞自化。皆由",
    "X15n0306_008:0812b24": "他化而自在受用名他化自在也。吳興云。準天台",
    "X15n0306_008:0812c01": "說六欲天業皆以十善為本。若兼護法心是四天",
    "X15n0306_008:0812c02": "王業。若兼慈化人是忉利天業。若兼不惱眾生善",
    "X15n0306_008:0812c03": "巧純熟是燄摩天業。若兼修禪定粗住細住是兜",
    "X15n0306_008:0812c04": "率天業。欲界定是變化天業。未到定是他化天業。",
    "X15n0306_008:0812c05": "今經止約欲事輕重而分六天者應有二義。一是",
    "X15n0306_008:0812c06": "阿難發起之緣故。二是欲界受生之本故。此是空",
    "X15n0306_008:0812c07": "居第四天。身長三里。衣重半銖。壽一萬六千歲。以",
    "X15n0306_008:0812c08": "人間一千六百歲為一晝夜。今經以於行事交了",
    "X15n0306_008:0812c09": "然超越為因。徧超化無化境為果。前三天修未到",
    "X15n0306_008:0812c10": "定或深或淺俱未成就。至于此天方乃成之。此中",
    "X15n0306_008:0812c11": "應有二天。一正一邪。正則未到定成更加修根本",
    "X15n0306_008:0812c12": "能生色界初禪。邪即魔羅波旬。壽三萬二千歲。躭",
    "X15n0306_008:0812c13": "著欲境住而不前。報盡還來散入諸趣。問。諸天壽",
    "X15n0306_008:0812c14": "命定耶不定耶。報盡定散入諸趣耶。答。經論多約",
    "X15n0306_008:0812c15": "一分住果報不更進修者言之。若進修者隨禪上",
    "X15n0306_008:0812c16": "生壽應無定。若不上生散入諸趣何疑。○二結示。",
    "X15n0306_008:0812c17": "阿難。如是六天形雖出動心迹尚交。自此以還名為",
    "X15n0306_008:0812c18": "欲界。",
    "X15n0306_008:0812c19": "交光云。欲字謂欲界躁動之心。其說是也。長水云。",
    "X15n0306_008:0812c20": "此之六天身有光明飛行自在。不同下之人趣故",
    "X15n0306_008:0812c21": "云出動。前四天尚兼心欲以有味故。後二天但是",
    "X15n0306_008:0812c22": "迹交以無味故。俱舍頌曰。六受欲交抱。執手笑視",
    "X15n0306_008:0812c23": "淫。此言地居兩天則形交。燄摩則勾抱。兜率則執",
    "X15n0306_008:0812c24": "手。變化則對笑。他化則相視。葢彼文各據六天受",
    "X15n0306_008:0813a01": "欲而說。今經則就人中辨欲事輕重用顯六天感",
    "X15n0306_008:0813a02": "報不同。內心六欲是現行能招之因。六天即所招",
    "X15n0306_008:0813a03": "報果也。",
    "X15n0306_008:0813a04": "首楞嚴經觀心定解卷第八"
}