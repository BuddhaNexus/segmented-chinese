{
    "X61n1165_005:0799c01": "西方合論卷之五",
    "X61n1165_005:0799c03": "第五理諦門",
    "X61n1165_005:0799c04": "夫即性即相非有非空理事之門不礙遮表之詮互",
    "X61n1165_005:0799c05": "用言無者如水月鏡花不同龜毛兔角言有者似風",
    "X61n1165_005:0799c06": "起雲行不同金堅石礙是故若滯名著相即有漏凡",
    "X61n1165_005:0799c07": "夫若撥果排因即空見外道夢中佛國咸願往生泡",
    "X61n1165_005:0799c08": "影聖賢誓同瞻仰說真說相似完膚之加瘡道有道",
    "X61n1165_005:0799c09": "無類紅鑪之點雪爰約真諦分別四門。",
    "X61n1165_005:0799c10": "一即相即心門二即心即相門",
    "X61n1165_005:0799c11": "三非心非相門四離即離非門",
    "X61n1165_005:0799c12": "一即相即心門者淨土境觀要門曰經云心包太虗",
    "X61n1165_005:0799c13": "量周沙界又云心如工畵師造種種五陰一切世間",
    "X61n1165_005:0799c14": "中莫不從心造是故極樂國土寶樹寶地寶池彌陀",
    "X61n1165_005:0799c15": "海眾正報之身三十二相等皆是我心本具皆是我",
    "X61n1165_005:0799c16": "心造作不從他得不向外來能了此者方可論于即",
    "X61n1165_005:0799c17": "心觀佛故觀經云諸佛如來是法界身入一切眾生",
    "X61n1165_005:0799c18": "心想中至八十隨形好句天台大師作二義釋一約",
    "X61n1165_005:0799c19": "感應道交釋二約解行相應釋若無初釋則觀非觀",
    "X61n1165_005:0799c20": "佛若無次釋則心外有佛至釋是心作佛是心是佛",
    "X61n1165_005:0799c21": "從修觀邊說名為心作從本具邊說名為心是義徧",
    "X61n1165_005:0799c22": "初後例合云是心作日是心是日乃至是心作勢至",
    "X61n1165_005:0799c23": "是心是勢至以至九品之中隨境作觀莫不咸然又",
    "X61n1165_005:0799c24": "曰觀心觀佛皆屬妄境意在了妄即真(了知其妄即此是真)不須破妄然",
    "X61n1165_005:0800a01": "後顯真故荊溪云唯心之言豈惟真心須知煩惱心",
    "X61n1165_005:0800a02": "徧子尚不知煩惱心徧安能了知生死色徧色何以",
    "X61n1165_005:0800a03": "徧色即心故若爾不須攝佛歸心方名約心觀佛如",
    "X61n1165_005:0800a04": "此明之非但深得佛意亦乃逈出常情宗鏡錄曰自",
    "X61n1165_005:0800a05": "心徧一切處所以若見他佛即是自佛不壞自他之",
    "X61n1165_005:0800a06": "境惟是一心眾生如像上之模若除模既見自佛亦",
    "X61n1165_005:0800a07": "見他佛何者雖見他佛即是自佛以自鑄出故亦不",
    "X61n1165_005:0800a08": "壞他佛以於彼本質上雖變起他佛之形即是自相",
    "X61n1165_005:0800a09": "分故又曰自心感現佛身來迎佛身常寂無有去來",
    "X61n1165_005:0800a10": "眾生識心託本佛功德勝力有來有去如面鏡像似",
    "X61n1165_005:0800a11": "夢施為鏡中之形非內非外夢裡之質非有非無但",
    "X61n1165_005:0800a12": "是自心非關佛化故知淨業純熟目睹佛身惡果將",
    "X61n1165_005:0800a13": "成心現地獄如福德之者執礫成金業貧之人變金",
    "X61n1165_005:0800a14": "成礫礫非金而金現金非礫而礫生金生但是心生",
    "X61n1165_005:0800a15": "礫現唯從心現轉變是我金礫何從正法念處經云",
    "X61n1165_005:0800a16": "黠慧善巧畵師取種種彩色取白作白取赤作赤取",
    "X61n1165_005:0800a17": "黃作黃若取鴿色則為鴿色取黑作黑心業畵師亦",
    "X61n1165_005:0800a18": "復如是緣白取白(緣想白業則能取白)於天人中則成白色何義名白欲",
    "X61n1165_005:0800a19": "等漏垢所不染汙故名白色又復如是心業畵師取",
    "X61n1165_005:0800a20": "赤彩色于天人中能作赤色何義名赤所謂愛聲味",
    "X61n1165_005:0800a21": "觸香色又復如是心業畵師取黃彩色於畜生道能",
    "X61n1165_005:0800a22": "作黃色何義名黃彼此遞互飲血噉肉貪欲嗔癡更",
    "X61n1165_005:0800a23": "相殺害故名黃色又復如是心業畵師取鴿彩色攀",
    "X61n1165_005:0800a24": "緣觀察於餓鬼道作垢鴿色何義名鴿彼身猶如火",
    "X61n1165_005:0800b01": "燒林樹饑渴所惱種種苦逼又復如是心業畫師取",
    "X61n1165_005:0800b02": "黑彩色於地獄中畫作黑色何義名黑以黑業故生",
    "X61n1165_005:0800b03": "地獄中有黑鐵壁被然被縛得黑色身如是乃至心",
    "X61n1165_005:0800b04": "業畫師善治禪彩攀緣明淨如彼畫師善治彩色畫",
    "X61n1165_005:0800b05": "作好色皆是自心非他所作是故當知心業畫師以",
    "X61n1165_005:0800b06": "純淨色畫作淨土亦復如是又如般舟三昧中說菩",
    "X61n1165_005:0800b07": "薩得是三昧便于是間坐見阿彌陀佛譬如有人聞",
    "X61n1165_005:0800b08": "毗耶離國有婬女人名菴羅婆利舍衛國有婬女人",
    "X61n1165_005:0800b09": "名須曼那王舍城婬女人名憂鉢羅槃那有三人各",
    "X61n1165_005:0800b10": "各聞人讚三女人端正無比晝夜專念心著不捨便",
    "X61n1165_005:0800b11": "于夢中夢與從事覺已心念彼女不來我亦不往而",
    "X61n1165_005:0800b12": "婬事得辦因是而悟一切諸法皆如是耶往告跋陀",
    "X61n1165_005:0800b13": "惒菩薩菩薩答言諸法實爾皆從念生如是種種為",
    "X61n1165_005:0800b14": "三人說三人即得不退轉地菩薩於是間國土聞阿",
    "X61n1165_005:0800b15": "彌陀佛數數念用是念故見阿彌陀佛譬如人遠出",
    "X61n1165_005:0800b16": "到他郡國念本鄉里家室親屬財產其人於夢中歸",
    "X61n1165_005:0800b17": "到故鄉里見家室親屬喜共言語於夢中見已覺為",
    "X61n1165_005:0800b18": "知識說之我歸到故鄉里見我家室親屬菩薩如是",
    "X61n1165_005:0800b19": "其所向方聞佛名常念所向方欲見佛菩薩一切見",
    "X61n1165_005:0800b20": "佛譬如比丘觀死人骨著前有觀青時有觀白時有",
    "X61n1165_005:0800b21": "觀赤時有觀黑時其骨無有持來者亦無有是骨亦",
    "X61n1165_005:0800b22": "無所從來是意所作菩薩如是欲見何方佛即見何",
    "X61n1165_005:0800b23": "以故持佛威神力持佛三昧力持本(指自心)功德力用是三",
    "X61n1165_005:0800b24": "事故得見佛譬如年少之人端正姝好以持淨器盛",
    "X61n1165_005:0800c01": "好麻油及盛淨水或新磨鏡或無瑕水精於是自照",
    "X61n1165_005:0800c02": "悉自見影何以故以明淨故自見其影其影亦不從",
    "X61n1165_005:0800c03": "中出亦不從外入菩薩以善清淨心隨意悉見諸佛",
    "X61n1165_005:0800c04": "見已歡喜作是念言佛從何所來我身亦不去即時",
    "X61n1165_005:0800c05": "便知佛無所從來我亦無所去復作是念三界所有",
    "X61n1165_005:0800c06": "皆心所作何以故隨心所念悉皆得見以心見佛以",
    "X61n1165_005:0800c07": "心作佛心即是佛心即我身心不自知亦不自見若",
    "X61n1165_005:0800c08": "取心相悉皆無智心亦虗誑皆從無明出因是心相",
    "X61n1165_005:0800c09": "即入諸法實相是故當知心外見佛即成魔境何以",
    "X61n1165_005:0800c10": "故以心外無一法可得故。",
    "X61n1165_005:0800c11": "二即心即相門者謂諸法畢竟空故則有諸法若諸",
    "X61n1165_005:0800c12": "法有決定性者則一切不立般若經曰若諸法不空",
    "X61n1165_005:0800c13": "即無道無果法句經曰菩薩于畢竟空中熾然建立",
    "X61n1165_005:0800c14": "華嚴經曰菩薩摩訶薩了達自身及以眾生本來寂",
    "X61n1165_005:0800c15": "滅而勤修福智無有厭足於諸境界永離貪欲而常",
    "X61n1165_005:0800c16": "樂瞻奉諸佛色知佛國土皆如虗空而常莊嚴佛剎",
    "X61n1165_005:0800c17": "以是義故菩薩樂修淨土羣疑論問曰諸佛國土亦",
    "X61n1165_005:0800c18": "復皆空觀眾生如第五大何得取著有相捨此生彼",
    "X61n1165_005:0800c19": "答諸佛說法不離二諦經云成就一切法而離諸法",
    "X61n1165_005:0800c20": "相成就一切法者世諦諸法也離諸法者第一義諦",
    "X61n1165_005:0800c21": "無相也又云雖知諸佛國及與眾生空常修淨土行",
    "X61n1165_005:0800c22": "教化諸群生汝但見說圓成實相之教破徧計所報",
    "X61n1165_005:0800c23": "畢竟空無之文不信說依他起性因緣之教即是不",
    "X61n1165_005:0800c24": "信因果之人說于諸法斷滅相者是為邪見外道又",
    "X61n1165_005:0801a01": "十疑論曰夫不生不滅者於生緣中諸法和合不守",
    "X61n1165_005:0801a02": "自性求于生體亦不可得此生生時無所從來故名",
    "X61n1165_005:0801a03": "不生諸法散時不守自性此散滅時去無所至故言",
    "X61n1165_005:0801a04": "不滅非因緣生滅外別有不生不滅亦非不求生淨",
    "X61n1165_005:0801a05": "土喚作無生偈云因緣所生法我說即是空亦名為",
    "X61n1165_005:0801a06": "假名亦名中道義又云諸法不自生亦不從他生不",
    "X61n1165_005:0801a07": "共不無因是故說無生又云譬如有人造立宮室若",
    "X61n1165_005:0801a08": "依空地隨意無礙若依虛空終不能成諸佛說法常",
    "X61n1165_005:0801a09": "依二諦不壞假名而說諸法實相智者熾然求生淨",
    "X61n1165_005:0801a10": "土達生體不可得即是真無生此謂心淨故佛土淨",
    "X61n1165_005:0801a11": "愚者為生所縛聞生即作生解聞無生即作無生解",
    "X61n1165_005:0801a12": "不知生即無生無生即生不達此理橫想是非嗔他",
    "X61n1165_005:0801a13": "求生淨土幾許誣(言許多誣)哉長蘆曰以生為生者常見之所",
    "X61n1165_005:0801a14": "失也以無生為無生者斷見之所惑也生而無生無",
    "X61n1165_005:0801a15": "生而生者第一義諦也永明曰即相之性用不離體",
    "X61n1165_005:0801a16": "即性之相體不離用若欲讚性即是讚相若欲毀相",
    "X61n1165_005:0801a17": "祇是毀性天如曰性能現相無生即生相由性現生",
    "X61n1165_005:0801a18": "即無生是則無聲聲中風枝水响非色色裏寶樹欄",
    "X61n1165_005:0801a19": "干豈同灰飛煙滅之頑空與撥無因果之魔屬哉。",
    "X61n1165_005:0801a20": "三非心非相門者婆沙論明新發意菩薩先念佛色",
    "X61n1165_005:0801a21": "相相體相業相果相用得下勢力次念佛四十不共",
    "X61n1165_005:0801a22": "法心得中勢力次念實相佛得上勢力不著色法二",
    "X61n1165_005:0801a23": "身偈云不貪著色身法身亦不著善知一切法永寂",
    "X61n1165_005:0801a24": "如虗空寶性論曰依佛義故經云佛告阿難言如來",
    "X61n1165_005:0801b01": "者非可見法是故眼識不得見故依法義故經云所",
    "X61n1165_005:0801b02": "言法者非可說事是故非耳識所聞故依僧義故經",
    "X61n1165_005:0801b03": "云所言僧者名無為是故不可身心供養禮拜讚歎",
    "X61n1165_005:0801b04": "故摩訶般若經曰菩薩摩訶薩念佛不以色念不以",
    "X61n1165_005:0801b05": "受想行識念以諸法自性空故不應以三十二相八",
    "X61n1165_005:0801b06": "十隨形好念不應以戒定慧解脫解脫知見而念不",
    "X61n1165_005:0801b07": "以十力四無所畏四無礙智十八不共法而念何以",
    "X61n1165_005:0801b08": "故是諸法自性空故自性空則無所念無所念故是",
    "X61n1165_005:0801b09": "為念佛智度論曰若菩薩于過去諸佛取相分別回",
    "X61n1165_005:0801b10": "向是不名回向何以故有相是一邊無相是一邊離",
    "X61n1165_005:0801b11": "是二邊行中道是諸佛實相是故說諸過去佛墮相",
    "X61n1165_005:0801b12": "數中若不取相數回向是為不顛倒佛藏經曰見諸",
    "X61n1165_005:0801b13": "法實相名為見佛何等名為諸法實相所謂諸法畢",
    "X61n1165_005:0801b14": "竟空無所有以是畢竟空無所有法念佛乃至又念",
    "X61n1165_005:0801b15": "佛者離諸想諸想不生心無分別無名字無障礙無",
    "X61n1165_005:0801b16": "欲無得不起覺觀何以故舍利弗隨所念起一切諸",
    "X61n1165_005:0801b17": "想皆是邪見舍利弗隨無所有無覺無觀無生無滅",
    "X61n1165_005:0801b18": "通達是者名為念佛如是念中無貪無著無逆無順",
    "X61n1165_005:0801b19": "無名無想舍利弗無想無語乃名念佛是中乃至無",
    "X61n1165_005:0801b20": "微細小念何況麤身口意業無身口意業處無取無",
    "X61n1165_005:0801b21": "攝無諍無訟無念無分別空寂無性滅諸覺觀是名",
    "X61n1165_005:0801b22": "念佛舍利弗若人成就如是念者欲轉四天下地隨",
    "X61n1165_005:0801b23": "意能轉亦能降伏百千億魔況弊無明從虗誑緣起",
    "X61n1165_005:0801b24": "無決定相是法如是無想無戲論無生無滅不可說",
    "X61n1165_005:0801c01": "不可分別無暗無明魔若魔民所不能測但以世俗",
    "X61n1165_005:0801c02": "言說有所教化而作是言汝念佛時莫取小想莫生",
    "X61n1165_005:0801c03": "戲論莫有分別何以故是法皆空無有體性不可念",
    "X61n1165_005:0801c04": "一相所謂無相是名真實念佛又止觀明念佛三昧",
    "X61n1165_005:0801c05": "者當云何念為復念我當從心得佛從身得佛佛不",
    "X61n1165_005:0801c06": "用心得不用身得不用心得佛色不用色得佛心何",
    "X61n1165_005:0801c07": "以故心者佛無心色者佛無色故不用色心得三菩",
    "X61n1165_005:0801c08": "提佛色已盡乃至識已盡佛所說盡者是癡人不知",
    "X61n1165_005:0801c09": "智者曉了不用身口得佛不用智慧得佛何故智慧",
    "X61n1165_005:0801c10": "索不可得自索我了不可得亦無所見一切法本無",
    "X61n1165_005:0801c11": "所有壞本絕本若如是念者是名實相念佛之門亦",
    "X61n1165_005:0801c12": "名絕待門。",
    "X61n1165_005:0801c13": "四離即離非門者永明曰若執言內力即是自性若",
    "X61n1165_005:0801c14": "言他力即成他性若云機感相投即是共性若云非",
    "X61n1165_005:0801c15": "因非緣即無因性皆滯閡執未入圓成當知佛力難",
    "X61n1165_005:0801c16": "思玄通罕測譬如阿迦叔樹女人摩觸花為之出是",
    "X61n1165_005:0801c17": "樹無覺觸非無覺觸菩薩摩訶薩不思議念觸亦復",
    "X61n1165_005:0801c18": "如是又如象齒因雷生花是齒非耳云何有聞若無",
    "X61n1165_005:0801c19": "聞者花云何生又若雷能生花者諸物應有菩薩摩",
    "X61n1165_005:0801c20": "訶薩不思議聲塵亦復如是又如勇士疑石為虎箭",
    "X61n1165_005:0801c21": "至沒鏇箭非尅石石非受矢菩薩摩訶薩不思議精",
    "X61n1165_005:0801c22": "進亦復如是又如有人遠行獨宿空舍夜中有鬼擔",
    "X61n1165_005:0801c23": "一死人來著其前復有一鬼隨逐瞋罵云是我物先",
    "X61n1165_005:0801c24": "鬼言我自持來後鬼言實我擔來二鬼各執一手爭",
    "X61n1165_005:0802a01": "之前鬼言此中有人可問後鬼即問是誰擔來是人",
    "X61n1165_005:0802a02": "思惟二鬼力大妄語亦死何若實語即言前鬼擔來",
    "X61n1165_005:0802a03": "後鬼大嗔捉此人手拔斷著地前鬼取死人一臂附",
    "X61n1165_005:0802a04": "之即著如是兩臂兩脚頭脅舉身皆易於是二鬼共",
    "X61n1165_005:0802a05": "食所易人身拭口而去其人思惟眼見我身被鬼食",
    "X61n1165_005:0802a06": "盡今此我身盡是他肉即于一切時作他身想乃至",
    "X61n1165_005:0802a07": "五欲亦不貪著是他身故不應供養乃至妻子亦不",
    "X61n1165_005:0802a08": "生染是他身故不應有染乃至種種訶斥苦辱亦皆",
    "X61n1165_005:0802a09": "順受是他身故無復憍慢後忽自計若是他者不應",
    "X61n1165_005:0802a10": "有我若非他者他身現在是中非他非非他非我非",
    "X61n1165_005:0802a11": "非我我亦不可得他亦不可得從本已來恒自如是",
    "X61n1165_005:0802a12": "即時得知一切法是我非我皆為妄計菩薩摩訶薩",
    "X61n1165_005:0802a13": "不思議觀力見佛自他亦復如是又如貧人商丘開",
    "X61n1165_005:0802a14": "信富者言入火不燒入水不溺投高不折乃至隨諸",
    "X61n1165_005:0802a15": "誑語皆得實寶物而是貧人無他術故菩薩摩訶薩",
    "X61n1165_005:0802a16": "不思議貪欲獲佛寶王亦復如是又如空谷隨聲發",
    "X61n1165_005:0802a17": "響此響不從空來不從谷來不從聲來若從空來者",
    "X61n1165_005:0802a18": "空應有響若從谷來者應時時響若從聲來者呼平",
    "X61n1165_005:0802a19": "地時此響亦傳乃至非和合來非因緣來非自然來",
    "X61n1165_005:0802a20": "菩薩摩訶薩不思議聲相非來非去亦復如是又如",
    "X61n1165_005:0802a21": "幻人幻長者所愛馬入小瓶中瓶不加大而馬跳躍",
    "X61n1165_005:0802a22": "如常長者為設食已馬繫柱如故菩薩摩訶薩不思",
    "X61n1165_005:0802a23": "議幻法變現佛剎亦復如是又如訶宅迦藥人或得",
    "X61n1165_005:0802a24": "之以其一兩變千兩銅悉成真金非千兩銅能變此",
    "X61n1165_005:0802b01": "藥菩薩摩訶薩不思議大丹點穢成淨亦復如是又",
    "X61n1165_005:0802b02": "如有人得安繕那藥以塗其目雖行人中人所不見",
    "X61n1165_005:0802b03": "菩薩摩訶薩不思議藥力於念念生中得無生身亦",
    "X61n1165_005:0802b04": "復如是又如無能勝香若以塗鼓其聲發時一切敵",
    "X61n1165_005:0802b05": "軍皆自退散又轉輪王有香名海藏若燒一丸王及",
    "X61n1165_005:0802b06": "四軍皆騰虗空菩薩摩訶薩不思議正念香伏諸魔",
    "X61n1165_005:0802b07": "軍超越三界亦復如是是故當知念佛三昧不可思",
    "X61n1165_005:0802b08": "議如普賢毛孔不可思議如摩耶夫人腹不可思議",
    "X61n1165_005:0802b09": "如淨名丈室不可思議如具足優婆夷小器不可思",
    "X61n1165_005:0802b10": "議何以故一切法皆不可思議故若有一毛頭許可",
    "X61n1165_005:0802b11": "思議者即非法界性海如上言心言境言有相無相",
    "X61n1165_005:0802b12": "者皆是思議法若入此不思議解脫即知一切分別",
    "X61n1165_005:0802b13": "念佛皆為戲論。",
    "X61n1165_005:0802b15": "西方合論卷之五"
}