{
    "T04n0200_008:0238b20": "撰集百緣經卷第八",
    "T04n0200_008:0238b22": "吳月支優婆塞支謙譯",
    "T04n0200_008:0238b23": "比丘尼品第八",
    "T04n0200_008:0238b24": "（七一）◎寶珠比丘尼生時光照城內緣",
    "T04n0200_008:0238b25": "佛在舍衛國祇樹給孤獨園。時彼城中，有",
    "T04n0200_008:0238b26": "一長者，名曰善賢，財寶無量，不可稱計",
    "T04n0200_008:0238b27": "選擇族望，娉以為婦，作諸音樂，以娛樂",
    "T04n0200_008:0238b28": "之。其婦懷妊足滿十月，生一女兒，端政",
    "T04n0200_008:0238b29": "殊妙，世所希有，頂上自然有一寶珠，光曜",
    "T04n0200_008:0238c01": "城內，父母歡喜，因為立字名曰寶光。年漸",
    "T04n0200_008:0238c02": "長大，體性調順，好喜惠施，頂上寶珠，有來",
    "T04n0200_008:0238c03": "乞者，即取施與，尋復還生。父母歡喜，將詣",
    "T04n0200_008:0238c04": "佛所，女見佛已，心生喜樂，求索入道。佛即",
    "T04n0200_008:0238c05": "告言：「善來比丘尼！」頭髮自落，法服著身，成比",
    "T04n0200_008:0238c06": "丘尼。精懃修習，得阿羅漢果，三明六通，具",
    "T04n0200_008:0238c07": "八解脫，諸天世人所見敬仰。時諸比丘見",
    "T04n0200_008:0238c08": "是事已，前白佛言：「今此寶光比丘尼，宿",
    "T04n0200_008:0238c09": "殖何福，生便頂上有此寶珠，值佛世尊，",
    "T04n0200_008:0238c10": "得獲道果？」爾時世尊，告諸比丘：「汝等諦",
    "T04n0200_008:0238c11": "聽！吾當為汝分別解說。乃往過去九十一",
    "T04n0200_008:0238c12": "劫，波羅奈國有佛出世，號毘婆尸，化緣周",
    "T04n0200_008:0238c13": "訖，遷神涅槃。有王名曰梵摩達多，收其舍",
    "T04n0200_008:0238c14": "利，起四寶塔，而供養之。時有一人，入此塔",
    "T04n0200_008:0238c15": "中，持一寶珠，繫著棖頭，發願而去。緣是",
    "T04n0200_008:0238c16": "功德，九十一劫，不墮惡趣，天上人中，常有",
    "T04n0200_008:0238c17": "寶珠隨共俱生，受天快樂，乃至今者，遭值",
    "T04n0200_008:0238c18": "於我，出家得道。」爾時諸比丘，聞佛所說，",
    "T04n0200_008:0238c19": "歡喜奉行。",
    "T04n0200_008:0238c20": "（七二）◎善愛比丘尼生時有自然食緣",
    "T04n0200_008:0238c21": "佛在王舍城迦蘭陀竹林。時彼城中，有一",
    "T04n0200_008:0238c22": "長者，名曰修伽，財寶無量，不可稱計，選",
    "T04n0200_008:0238c23": "擇族望，娉以為婦，作倡伎樂，以娛樂之。其",
    "T04n0200_008:0238c24": "婦懷妊，足滿十月，生一女兒，尋即能語，",
    "T04n0200_008:0238c25": "家中自然，百味飲食，皆悉備有。時女父母，",
    "T04n0200_008:0239a01": "見其如是，謂是非人毘舍闍鬼，畏不敢",
    "T04n0200_008:0239a02": "近。時彼女子，見其怖畏，合掌向母，而說偈",
    "T04n0200_008:0239a03": "言：",
    "T04n0200_008:0239a04": "「願母聽我語，　　今當如實說，",
    "T04n0200_008:0239a05": "　實非毘舍闍，　　及諸餘鬼等。",
    "T04n0200_008:0239a06": "　我今實是人，　　業行相逐隨，",
    "T04n0200_008:0239a07": "　善業因緣故，　　今獲如是報。」",
    "T04n0200_008:0239a08": "爾時父母，聞女說偈，喜不自勝，尋前抱",
    "T04n0200_008:0239a09": "取，乳哺養育，因為立字，名曰善愛。時彼",
    "T04n0200_008:0239a10": "女子，見母歡悅，合掌白言：「為我請佛及比",
    "T04n0200_008:0239a11": "丘僧。」尋即與請，百味飲食皆悉充足，即於",
    "T04n0200_008:0239a12": "佛前，渴仰聞法，佛即為其說四諦法，心開",
    "T04n0200_008:0239a13": "意解，得須陀洹果。年漸長大便白父母，求",
    "T04n0200_008:0239a14": "索入道。父母愛念，不能違逆，將詣佛所，求",
    "T04n0200_008:0239a15": "索出家。佛即告言：「善來比丘尼！」頭髮自落，法",
    "T04n0200_008:0239a16": "服著身，成比丘尼。精懃修習，得阿羅漢",
    "T04n0200_008:0239a17": "果，三明六通，具八解脫，諸天世人，所見敬",
    "T04n0200_008:0239a18": "仰。爾時世尊，將千二百五十比丘，詣於他",
    "T04n0200_008:0239a19": "邦，到曠野中，食時已至，告善愛比丘尼",
    "T04n0200_008:0239a20": "言：「汝今可設飲食供養佛僧。」尋取佛鉢，",
    "T04n0200_008:0239a21": "擲虛空中，百味飲食，自然盈滿。如是次第，",
    "T04n0200_008:0239a22": "取千二百五十比丘鉢，飯亦皆滿，都令豐",
    "T04n0200_008:0239a23": "足。爾時阿難，見是事已，歎未曾有，前白",
    "T04n0200_008:0239a24": "佛言：「今此善愛比丘尼，宿值何福，乃能",
    "T04n0200_008:0239a25": "有是奇特妙事，百味飲食應念即至，又",
    "T04n0200_008:0239a26": "值世尊，出家得道？」",
    "T04n0200_008:0239a27": "爾時佛告阿難：「汝今諦聽！吾當為汝分",
    "T04n0200_008:0239a28": "別解說。此賢劫中，波羅奈國，有佛出世，號",
    "T04n0200_008:0239a29": "曰迦葉，著衣持鉢，將諸比丘，入城乞食。",
    "T04n0200_008:0239b01": "次第到一大長者家，設諸餚饍，欲請賓",
    "T04n0200_008:0239b02": "客。客未至頃，有一婢使，見佛及僧在於門",
    "T04n0200_008:0239b03": "外，乞食立住，不白大家，取其飲食，盡持",
    "T04n0200_008:0239b04": "施與佛及眾僧。後客來坐，勅彼婢言：『辦",
    "T04n0200_008:0239b05": "設食來。』婢答大家：『今有佛僧在其門外，",
    "T04n0200_008:0239b06": "乞食立住，我持此食，用布施盡。』大家聞已，",
    "T04n0200_008:0239b07": "尋用歡喜，即語婢言：『我等今者，值是福田，",
    "T04n0200_008:0239b08": "汝能持此飯食施與，快不可言。我今放",
    "T04n0200_008:0239b09": "汝，隨意所求。』婢答大家：『若見放者，聽在",
    "T04n0200_008:0239b10": "道次。』尋即聽許，作比丘尼。一萬歲中，精懃",
    "T04n0200_008:0239b11": "無替，便取命終，不墮惡趣，天上人中，百",
    "T04n0200_008:0239b12": "味飲食應念即至。」佛告諸比丘：「欲知彼時",
    "T04n0200_008:0239b13": "婢使比丘尼者，今此善愛比丘尼是。由於",
    "T04n0200_008:0239b14": "彼時精懃持戒，今得值我出家得道。」爾時",
    "T04n0200_008:0239b15": "諸比丘，聞佛所說，歡喜奉行。",
    "T04n0200_008:0239b16": "（七三）◎白淨比丘尼衣裹身生緣",
    "T04n0200_008:0239b17": "佛在迦毘羅衛國尼拘陀樹下。時彼城中，",
    "T04n0200_008:0239b18": "有一長者，名曰瞿沙，選擇族望，娉以為",
    "T04n0200_008:0239b19": "婦，作諸音樂，以娛樂之。其婦懷妊，足滿",
    "T04n0200_008:0239b20": "十月，生一女兒，端政殊妙，有白淨衣，裹",
    "T04n0200_008:0239b21": "身而生，因為立字，名曰白淨。年漸長大，",
    "T04n0200_008:0239b22": "衣亦隨大，鮮白淨潔，不煩浣染。眾人見",
    "T04n0200_008:0239b23": "之，競共求索。白父母言：「我今不貪世俗榮",
    "T04n0200_008:0239b24": "華，願樂出家。」父母愛念，不能違逆，尋將佛",
    "T04n0200_008:0239b25": "所，求索入道。佛即告言：「善來比丘尼！」頭髮",
    "T04n0200_008:0239b26": "自落，身上白衣，化為袈裟，成比丘尼。精懃",
    "T04n0200_008:0239b27": "修習，得阿羅漢果，三明六通，具八解脫，",
    "T04n0200_008:0239b28": "諸天世人，所見敬仰。爾時阿難，見是事",
    "T04n0200_008:0239b29": "已，白佛言：「世尊！今此白淨比丘尼，宿殖",
    "T04n0200_008:0239c01": "何福，生時自然有好淨衣裹身而生，出家",
    "T04n0200_008:0239c02": "未久，得獲道跡？」爾時世尊，告阿難言：",
    "T04n0200_008:0239c03": "「汝今諦聽！吾當為汝分別解說。此賢劫中，",
    "T04n0200_008:0239c04": "波羅奈國，有佛出世，號曰迦葉，將諸比",
    "T04n0200_008:0239c05": "丘，遊行聚落，教化眾生。時有女人，見佛及",
    "T04n0200_008:0239c06": "僧，心懷歡喜，持一張[疊*毛]，布施佛僧，發願",
    "T04n0200_008:0239c07": "而去。緣是功德，天上人中，常有淨衣裹身",
    "T04n0200_008:0239c08": "而生，乃至今者，遭值於我，出家得道。」佛告",
    "T04n0200_008:0239c09": "阿難：「欲知彼時布施[疊*毛]者，今此白淨比",
    "T04n0200_008:0239c10": "丘尼是。」爾時諸比丘，聞佛所說，歡喜奉",
    "T04n0200_008:0239c11": "行。",
    "T04n0200_008:0239c12": "（七四）◎須漫比丘尼辯才緣",
    "T04n0200_008:0239c13": "佛在舍衛國祇樹給孤獨園。時彼城中有一",
    "T04n0200_008:0239c14": "婆羅門，名曰梵摩，多聞辯才，明解經論，",
    "T04n0200_008:0239c15": "四韋陀典無不鑒達，選擇高門，娉以為",
    "T04n0200_008:0239c16": "婦。足滿十月，產一女兒，端政殊妙，智慧",
    "T04n0200_008:0239c17": "辯才，無有及者。聞諸婆羅門共父論議，",
    "T04n0200_008:0239c18": "悉能受持，一言不失，如是展轉，所聞甚",
    "T04n0200_008:0239c19": "多。耆舊長宿，皆來諮啟，無不通達。聞世有",
    "T04n0200_008:0239c20": "佛，始成正覺，教化眾生，諮受法味，尋自莊",
    "T04n0200_008:0240a01": "嚴，著諸瓔珞，往詣佛所，見佛世尊，三十",
    "T04n0200_008:0240a02": "二相、八十種好，光明普曜，如百千日，前禮",
    "T04n0200_008:0240a03": "佛足，却坐一面。佛即為其說四諦法，心",
    "T04n0200_008:0240a04": "開意解，得須陀洹果，求索出家。佛即告言：",
    "T04n0200_008:0240a05": "「善來比丘尼！」頭髮自落，法服著身，成比丘",
    "T04n0200_008:0240a06": "尼。精懃修習，得阿羅漢果。爾時阿難，見",
    "T04n0200_008:0240a07": "是事已，白佛言：「世尊！今此須漫比丘尼，宿",
    "T04n0200_008:0240a08": "殖何福，雖受女身，多聞第一，又值世尊，",
    "T04n0200_008:0240a09": "出家得道？」爾時世尊告阿難言：「汝今善",
    "T04n0200_008:0240a10": "聽！吾當為汝分別解說。此賢劫中，波羅",
    "T04n0200_008:0240a11": "奈國有佛出世，號曰迦葉，化緣周訖，遷神",
    "T04n0200_008:0240a12": "涅槃。於像法中，有一比丘尼，心常喜樂，說",
    "T04n0200_008:0240a13": "法教化，精懃無替，因發誓願：『使我來世釋",
    "T04n0200_008:0240a14": "迦牟尼佛法之中明解經論。』發是願已，便",
    "T04n0200_008:0240a15": "取命終，生天人中，聰明智慧，無有及者。」",
    "T04n0200_008:0240a16": "佛告阿難：「欲知彼時說法教化比丘尼者，",
    "T04n0200_008:0240a17": "今得值我出家得道多聞第一者是。」爾時",
    "T04n0200_008:0240a18": "諸比丘，聞佛所說，歡喜奉行。",
    "T04n0200_008:0240a19": "（七五）◎舞師女作比丘尼緣",
    "T04n0200_008:0240a20": "佛在王舍城迦蘭陀竹林。時彼城中，豪富",
    "T04n0200_008:0240a21": "長者，各相率合，設大節會，作諸伎樂，而",
    "T04n0200_008:0240a22": "自娛樂。時有舞師夫婦二人，從南方來，",
    "T04n0200_008:0240a23": "將一美女，字青蓮華，端政殊妙，世所希",
    "T04n0200_008:0240a24": "有，聰明智慧，難可詶對。婦人所有六十四",
    "T04n0200_008:0240a25": "藝，皆悉備知，善解舞法，迴轉俯仰，曲得節",
    "T04n0200_008:0240a26": "解，作是唱言：「今此城中，頗有能舞如我者",
    "T04n0200_008:0240a27": "不？明解經論，能問答不？」時人答曰：「有佛世",
    "T04n0200_008:0240a28": "尊，在迦蘭陀竹林，善能問答，使汝無疑。」舞",
    "T04n0200_008:0240a29": "女聞已，尋將諸人共相隨逐，且歌且舞到",
    "T04n0200_008:0240b01": "竹林中，見佛世尊，猶故憍慢放逸戲笑，不",
    "T04n0200_008:0240b02": "敬如來。爾時世尊見其如是，即以神力",
    "T04n0200_008:0240b03": "變此舞女，如百歲老母，髮白面皺，牙齒疏",
    "T04n0200_008:0240b04": "缺，俯僂而行。時彼舞女，自觀其身形狀極",
    "T04n0200_008:0240b05": "老，而作是言：「今我此身，以何因緣，卒有",
    "T04n0200_008:0240b06": "如是衰老相現？今者必是佛之威神，使我故",
    "T04n0200_008:0240b07": "爾。」即於佛前，深生慚愧，前白佛言：「我於今",
    "T04n0200_008:0240b08": "者，在世尊前，憍慢自大，放情縱意。唯願世",
    "T04n0200_008:0240b09": "尊！當見原恕。」爾時世尊知此舞女心中調",
    "T04n0200_008:0240b10": "伏，以神通力，變舞女身如前無異。時諸大",
    "T04n0200_008:0240b11": "眾，見此舞女，卒老卒壯，無有常定，各生",
    "T04n0200_008:0240b12": "厭離，解悟非常，心開意解。有得須陀洹",
    "T04n0200_008:0240b13": "者、斯陀含者、阿那含者、阿羅漢者，有發辟",
    "T04n0200_008:0240b14": "支佛心者，有發無上菩提心者。時彼舞女，",
    "T04n0200_008:0240b15": "及其父母，即於佛前求索出家。佛即告言：",
    "T04n0200_008:0240b16": "「善來比丘尼！」頭髮自落，法服著身，成比丘",
    "T04n0200_008:0240b17": "尼。精懃修習，得阿羅漢果，三明六通，具",
    "T04n0200_008:0240b18": "八解脫，諸天世人，所見敬仰。時諸大眾，見",
    "T04n0200_008:0240b19": "是事已，前白佛言：「乃能化此放逸妖姿",
    "T04n0200_008:0240b20": "不信之人，使令開悟出家得道。」爾時世尊，",
    "T04n0200_008:0240b21": "告諸大眾：「非但今者能化彼耶！過去世時，",
    "T04n0200_008:0240b22": "我亦化彼。」時諸大眾，聞是語已，復白佛",
    "T04n0200_008:0240b23": "言：「不審，世尊！過去世時，其事云何？唯願世",
    "T04n0200_008:0240b24": "尊！敷演解說。」爾時世尊告諸大眾：「汝等",
    "T04n0200_008:0240b25": "諦聽！吾當為汝分別解說。乃往過去無量世",
    "T04n0200_008:0240b26": "時，波羅奈國王，有太子，字孫陀利，入山",
    "T04n0200_008:0240b27": "學道，獲五神通。見緊那羅女，端政殊",
    "T04n0200_008:0240b28": "妙，狀如諸天，作諸姿態，且歌且舞，鼓",
    "T04n0200_008:0240b29": "動我心，望使染著退失仙道。我於彼時，心",
    "T04n0200_008:0240c01": "遂堅固，無有欲想，語彼女言：『一切有為，",
    "T04n0200_008:0240c02": "無有常定，我今觀汝，形體臭穢充滿其中，",
    "T04n0200_008:0240c03": "薄皮覆上，不可久保。正爾當有髮白面",
    "T04n0200_008:0240c04": "皺俯僂而行。汝今何為憍慢放恣乃至",
    "T04n0200_008:0240c05": "如是？向者歌聲，其音以變，何故在此，作",
    "T04n0200_008:0240c06": "諸姿態？』於是緊那羅女，聞是語已，尋向仙",
    "T04n0200_008:0240c07": "人，懺悔罪咎，因發願言：『使我來世得斷生",
    "T04n0200_008:0240c08": "死，我於汝邊得獲道果。』」佛告大眾：「欲知",
    "T04n0200_008:0240c09": "彼時王子學仙道者，則我身是；彼時緊那羅",
    "T04n0200_008:0240c10": "女，今青蓮花比丘尼是。由於彼時發願力",
    "T04n0200_008:0240c11": "故，今得值我出家得道。」爾時諸比丘，聞",
    "T04n0200_008:0240c12": "佛所說，歡喜奉行。",
    "T04n0200_008:0240c13": "（七六）◎伽尸比丘尼生時身披袈裟緣",
    "T04n0200_008:0240c14": "佛在波羅奈國鹿野苑中。爾時梵摩達",
    "T04n0200_008:0240c15": "王，其婦懷妊，足滿十月，生一女兒，身",
    "T04n0200_008:0240c16": "披袈裟，端政殊妙，世所希有。召諸相",
    "T04n0200_008:0240c17": "師，占相此女。相師觀已，問其父王：「此女",
    "T04n0200_008:0240c18": "生時，有何瑞相？」父王答曰：「此女生時，身",
    "T04n0200_008:0240c19": "披袈裟，因為立字，名伽尸孫陀利。」年漸",
    "T04n0200_008:0240c20": "長大，衣亦隨大，稟性賢善，慈仁孝順。將諸",
    "T04n0200_008:0241a01": "侍衛，出城遊戲，漸次往到鹿野苑中，見",
    "T04n0200_008:0241a02": "佛世尊，三十二相、八十種好，光明普曜，",
    "T04n0200_008:0241a03": "如百千日，心懷喜悅，前禮佛足，却坐",
    "T04n0200_008:0241a04": "一面，佛即為其說四諦法，心開意解，得",
    "T04n0200_008:0241a05": "須陀洹果。歸白父王：「我於今者，出城觀",
    "T04n0200_008:0241a06": "看，到鹿野苑中，見佛世尊，百福相好，莊",
    "T04n0200_008:0241a07": "嚴其身，威儀庠序，容貌可觀。願王今者，慈",
    "T04n0200_008:0241a08": "哀憐愍，聽在道次。」於時父王，愍此女故，",
    "T04n0200_008:0241a09": "不能違逆，將詣佛所，求索出家。佛即告",
    "T04n0200_008:0241a10": "言：「善來比丘尼！」頭髮自落，法服著身，成比",
    "T04n0200_008:0241a11": "丘尼。精懃修習，得阿羅漢果，三明六通，",
    "T04n0200_008:0241a12": "具八解脫，諸天世人，所見敬仰。時諸比丘，",
    "T04n0200_008:0241a13": "見是事已，前白佛言：「今此迦尸孫陀利比",
    "T04n0200_008:0241a14": "丘尼，宿殖何福，生於豪族，有此袈裟著",
    "T04n0200_008:0241a15": "身而生，及獲道果？」爾時世尊，告諸比",
    "T04n0200_008:0241a16": "丘：「汝等諦聽！吾當為汝分別解說。乃往過",
    "T04n0200_008:0241a17": "去無量世時，波羅奈國，有佛出世，號加",
    "T04n0200_008:0241a18": "那加牟尼，將諸比丘，遊行教化。時有王女，",
    "T04n0200_008:0241a19": "值行見佛，心懷憙悅，前禮佛足，請佛",
    "T04n0200_008:0241a20": "及僧：『唯願世尊！受我三月四事供養。』佛即然",
    "T04n0200_008:0241a21": "可。三月之中，受供養已，復以妙衣，各施一",
    "T04n0200_008:0241a22": "領。緣是功德，天上人中，尊榮豪貴，常有袈",
    "T04n0200_008:0241a23": "裟隨身而生。」佛告諸比丘：「欲知彼時王女",
    "T04n0200_008:0241a24": "者，今孫陀利比丘尼是。」爾時諸比丘，聞",
    "T04n0200_008:0241a25": "佛所說，歡喜奉行。",
    "T04n0200_008:0241a26": "（七七）◎額上有真珠鬘比丘尼緣",
    "T04n0200_008:0241a27": "佛在舍衛國祇樹給孤獨園。時彼城中，有",
    "T04n0200_008:0241a28": "一長者，名曰沸疏，財寶無量，不可稱計，",
    "T04n0200_008:0241a29": "選擇族望，娉以為婦，作諸伎樂，以娛樂",
    "T04n0200_008:0241b01": "之。其婦懷妊，足滿十月，生一女兒，端政",
    "T04n0200_008:0241b02": "殊妙，世所希有，額上自然，有真珠鬘。父",
    "T04n0200_008:0241b03": "母見之，甚懷欣慶，召諸相師，占相此女。",
    "T04n0200_008:0241b04": "相師覩已，問其父母：「此女生時，有何瑞相？」",
    "T04n0200_008:0241b05": "父母答言：「此女生時，額上自然，有真珠鬘。」",
    "T04n0200_008:0241b06": "因為立字，名曰真珠鬘。年漸長大，稟性",
    "T04n0200_008:0241b07": "賢善，慈愍孤窮，有來乞者，脫此珠鬘，尋以",
    "T04n0200_008:0241b08": "施之，續復還生，如前無異。時須達長者，",
    "T04n0200_008:0241b09": "聞彼沸疏有此好女，通致信命，求索珠",
    "T04n0200_008:0241b10": "鬘，欲為其子娉以為婦。時真珠鬘，聞",
    "T04n0200_008:0241b11": "須達多為兒求索，前白父母：「慈哀憐愍，若",
    "T04n0200_008:0241b12": "欲持我與彼兒者，當作要誓必共出家，",
    "T04n0200_008:0241b13": "然後與彼。若不爾者，我不貪著世俗榮華。」",
    "T04n0200_008:0241b14": "時女父母，愛念女故，不能違逆，尋即往至，",
    "T04n0200_008:0241b15": "語須達言，具陳女意。時須達多，聞是語",
    "T04n0200_008:0241b16": "已，共相然可，即為納娶。未經幾時，俱生厭",
    "T04n0200_008:0241b17": "心，尋共相將，往詣佛所，求索出家。佛即告",
    "T04n0200_008:0241b18": "言：「善來比丘尼！」頭髮自落，法服著身，成比",
    "T04n0200_008:0241b19": "丘尼。精懃修習，各獲道果，三明六通，具八",
    "T04n0200_008:0241b20": "解脫，諸天世人，所見敬仰。時諸比丘，見是",
    "T04n0200_008:0241b21": "事已，前白佛言：「今此真珠鬘夫婦，宿殖",
    "T04n0200_008:0241b22": "何福，生時自然，有此珠鬘，著頭而生，出",
    "T04n0200_008:0241b23": "家未久獲阿羅漢果？」爾時世尊，告諸比",
    "T04n0200_008:0241b24": "丘：「汝等諦聽！吾當為汝分別解說。此賢",
    "T04n0200_008:0241b25": "劫中，波羅奈國，有佛出世，號曰迦葉，將",
    "T04n0200_008:0241b26": "諸比丘，鹿野苑中，轉正法輪，度脫眾生。時",
    "T04n0200_008:0241b27": "有長者，名阿沙羅，聞佛在彼化度眾生，",
    "T04n0200_008:0241b28": "而作是言：『我當勸化城中民眾，為佛及",
    "T04n0200_008:0241b29": "僧，作般遮于瑟。』作是語已，上白國王，乘",
    "T04n0200_008:0241c01": "大白象，行於市肆，處處道頭勸化諸人，作",
    "T04n0200_008:0241c02": "般遮于瑟。時有婦女，見其勸化，頂上有珠，",
    "T04n0200_008:0241c03": "尋即解與。夫從外來，見婦頭上無有珠",
    "T04n0200_008:0241c04": "鬘，尋即問言：『汝此珠鬘，為當與誰？』婦答夫",
    "T04n0200_008:0241c05": "曰：『今阿沙羅長者，來至此中，勸化諸人；我",
    "T04n0200_008:0241c06": "解此珠，持用施與。』夫即歡喜，更取寶珠，持",
    "T04n0200_008:0241c07": "用布施，因發願言：『使我來世莫墮惡趣，",
    "T04n0200_008:0241c08": "天上人中，常有珠鬘隨我俱生。』」佛告諸",
    "T04n0200_008:0241c09": "比丘：「由於彼時布施珠故，今得值我出家",
    "T04n0200_008:0241c10": "得道。」爾時諸比丘，聞佛所說，歡喜奉行。◎",
    "T04n0200_008:0241c11": "（七八）◎差摩比丘尼生時二王和解緣",
    "T04n0200_008:0241c12": "佛在舍衛國祇樹給孤獨園。爾時波斯匿",
    "T04n0200_008:0241c13": "王及梵摩達王，常共忿諍，各將兵眾，象兵",
    "T04n0200_008:0241c14": "馬兵車兵步兵，住河兩岸，各立[標*寸]相。夫人",
    "T04n0200_008:0241c15": "月滿，各生男女，端政殊妙。王大歡喜，擊鼓",
    "T04n0200_008:0241c16": "唱令，集諸兵眾，賞賜財物，等同歡慶。求",
    "T04n0200_008:0241c17": "相和解，「共為姻婚，令我二國從今以去",
    "T04n0200_008:0241c18": "更莫相犯，乃至子孫。」作是要已，各還本國。",
    "T04n0200_008:0241c19": "時梵摩王子，年始七歲，齎持珍寶種種雜物，",
    "T04n0200_008:0241c20": "送與波斯匿王，求欲納娶。時女聞已，白父",
    "T04n0200_008:0241c21": "王言：「人身難得，我今已得；諸根難具，我今",
    "T04n0200_008:0241c22": "已具；信心難生，我今信生；佛世難值，我今",
    "T04n0200_008:0242a01": "得值。唯願大王！莫置女身在諸難中，令",
    "T04n0200_008:0242a02": "女永離諸善知識。唯願慈愍，聽我出家。」王",
    "T04n0200_008:0242a03": "答女言：「汝在胎時，吾以許彼；由汝之故，二",
    "T04n0200_008:0242a04": "國和善，不相侵[夌*欠]。吾今若當不稱彼",
    "T04n0200_008:0242a05": "者則負言信，彼必當還與我作讐，諸天嫌",
    "T04n0200_008:0242a06": "我，不加擁護，大臣人民，都不見信，亦違",
    "T04n0200_008:0242a07": "先王宿舊法制。汝叵曾聞，阿闍世王、波瞿",
    "T04n0200_008:0242a08": "利王，如是等比數十諸王，皆由妄語，墮地",
    "T04n0200_008:0242a09": "獄中。汝今云何，欲令使我同彼諸王，受",
    "T04n0200_008:0242a10": "地獄苦，而作妄語？汝今不宜請辭於我。」時",
    "T04n0200_008:0242a11": "波斯匿王作是語已，即便遣使，語梵摩達",
    "T04n0200_008:0242a12": "王，七日之內，速來納娶。使者奉教，速往到",
    "T04n0200_008:0242a13": "彼，語梵摩王：「七日之中，我當成婚。」爾",
    "T04n0200_008:0242a14": "時王女，聞王遣使催喚，彼女心懷憂惱，",
    "T04n0200_008:0242a15": "著垢膩衣，捨諸瓔珞，毀悴其形，即上高",
    "T04n0200_008:0242a16": "樓，長跪合掌，遙向祇洹而作是言：「如來世",
    "T04n0200_008:0242a17": "尊！慈悲憐愍一切眾生，一念之中能知",
    "T04n0200_008:0242a18": "三世。我今苦厄，願垂哀愍而見救濟。」爾",
    "T04n0200_008:0242a19": "時世尊，遙知王女精誠求哀，求索救濟，恍",
    "T04n0200_008:0242a20": "惚之間，即現女前種種說法，心開意解，得",
    "T04n0200_008:0242a21": "阿那含果。至七日頭，梵摩王子，將諸侍從",
    "T04n0200_008:0242a22": "數千萬人，齎其珍寶種種服飾，欲來娶婦。",
    "T04n0200_008:0242a23": "至其宮中，欲共妻娶，不覺女身，在虛空中，",
    "T04n0200_008:0242a24": "作十八變，東踊西沒，南踊北沒，行住坐",
    "T04n0200_008:0242a25": "臥，變化自在，還從空下。時波斯匿王，見女",
    "T04n0200_008:0242a26": "如是，深生惶怖，而語女言：「我今愚冥，都不",
    "T04n0200_008:0242a27": "知汝有是神變，而以污穢塵染於汝。懺",
    "T04n0200_008:0242a28": "悔罪咎，聽汝出家。」其夫王子，亦生信敬，而",
    "T04n0200_008:0242a29": "作是言：「我亦愚癡，無所識別，作如是意。",
    "T04n0200_008:0242b01": "願亦聽我懺悔其罪，聽汝出家。」爾時王",
    "T04n0200_008:0242b02": "女，聞是語已，尋詣祇洹，見佛世尊，求索",
    "T04n0200_008:0242b03": "出家。佛即聽許，作比丘尼，精懃修習，得阿",
    "T04n0200_008:0242b04": "羅漢果。時諸比丘見是事已，白佛言：「世",
    "T04n0200_008:0242b05": "尊！今此差摩比丘尼，宿殖何福，生在王家，",
    "T04n0200_008:0242b06": "無有欲想，出家得道？」爾時世尊，告諸比",
    "T04n0200_008:0242b07": "丘：「汝等諦聽，吾當為汝分別解說。此賢",
    "T04n0200_008:0242b08": "劫中波羅奈國，有佛出世，號曰迦葉。於其",
    "T04n0200_008:0242b09": "法中，有一婦女，與其夫主，心不相憐，常",
    "T04n0200_008:0242b10": "共忿諍。每於一日，各相勸勉，詣比丘所，",
    "T04n0200_008:0242b11": "受八關齋，因共求願：『使我等輩，在所生處，",
    "T04n0200_008:0242b12": "尊榮豪貴，於鬪諍中，常共和解。』發是願已，",
    "T04n0200_008:0242b13": "隨壽長短，各取命終，共生王家。」佛告諸比",
    "T04n0200_008:0242b14": "丘：「欲知彼時夫主公者，今梵摩王是；彼時",
    "T04n0200_008:0242b15": "婦公者，今波斯匿王是；彼時夫主者，今王",
    "T04n0200_008:0242b16": "子是；彼時婦者，今王女是。」爾時諸比丘，",
    "T04n0200_008:0242b17": "聞佛所說，歡喜奉行。",
    "T04n0200_008:0242b18": "（七九）波斯匿王醜女緣",
    "T04n0200_008:0242b19": "佛在舍衛國祇樹給孤獨園。爾時波斯匿",
    "T04n0200_008:0242b20": "王摩利夫人，生一女兒，面貌極醜，身體麤",
    "T04n0200_008:0242b21": "澁，猶如蛇皮，頭髮麤強，猶如馬尾。王見",
    "T04n0200_008:0242b22": "此女，無一喜心，便勅內宮：「懃加守護，勿",
    "T04n0200_008:0242b23": "令出外使人得見。」王自念言：「此女雖醜形",
    "T04n0200_008:0242b24": "不似人，然是末利夫人所生，而養育之。」年",
    "T04n0200_008:0242b25": "漸長大，任當嫁娶。時王憂愁，知當奈何？",
    "T04n0200_008:0242b26": "無餘方計，便告一臣：「卿可推求，本是豪族",
    "T04n0200_008:0242b27": "種姓家者，今若貧乏無錢財者，便可將來。」",
    "T04n0200_008:0242b28": "臣即受教，遍往求覓，得一貧窮豪族之子，",
    "T04n0200_008:0242b29": "使便喚之，將來詣王。王見此人，共至屏",
    "T04n0200_008:0242c01": "處，密共私語：「聞卿豪族今者貧窮，當相供",
    "T04n0200_008:0242c02": "給。我有一女，面貌極醜，幸卿不逆，當納",
    "T04n0200_008:0242c03": "受之。」時此貧人，長跪白王：「當奉教勅。正",
    "T04n0200_008:0242c04": "使大王以狗見賜，我亦當受，不違王教；",
    "T04n0200_008:0242c05": "何況今者，末利夫人所生之女。今設見賜，奉",
    "T04n0200_008:0242c06": "命納之。」王即以女，妻彼貧人，為起舍宅，",
    "T04n0200_008:0242c07": "牢閉門戶，令有七重。王囑女夫：「自捉戶",
    "T04n0200_008:0242c08": "排，若欲出行，而自閉之。我女醜惡，勿令外",
    "T04n0200_008:0242c09": "人見其面狀。常牢閉戶，幽關在內。」王出",
    "T04n0200_008:0242c10": "財物，隨其所須，供給女壻，使無乏短。王",
    "T04n0200_008:0242c11": "即跪拜，授為大臣。於後時間，多財饒寶，無",
    "T04n0200_008:0242c12": "所乏少。與諸豪族，共為邑會，月月更作。",
    "T04n0200_008:0242c13": "會同之時，夫婦共來，男女雜合，共相娛樂。諸",
    "T04n0200_008:0242c14": "來會者，各將自婦，共來赴會，唯彼大臣，獨",
    "T04n0200_008:0242c15": "不將來。眾人疑怪：「彼人婦者，儻能端政，顏",
    "T04n0200_008:0242c16": "色暉耀；或能極醜，不中顯現。是以彼人，不",
    "T04n0200_008:0242c17": "將婦來。今當設計，往觀彼婦。」即各同心，密",
    "T04n0200_008:0242c18": "共相語，以酒勸之，令醉臥地，解取門鈎，",
    "T04n0200_008:0242c19": "使令五人，往至其家，開其門戶，欲觀其",
    "T04n0200_008:0242c20": "婦。當於爾時，彼女心惱，自責罪咎：「我種",
    "T04n0200_008:0242c21": "何罪，為夫所憎，恒見幽閉處在闇室，",
    "T04n0200_008:0242c22": "不覩日月及與諸人？」復自念言：「今佛在世，",
    "T04n0200_008:0243a01": "常以慈悲觀諸眾生，有苦厄者即往度之。」",
    "T04n0200_008:0243a02": "爾時此女，即便至心遙禮世尊：「唯願哀",
    "T04n0200_008:0243a03": "愍！來到我前，暫見教訓。」其女精誠，敬心",
    "T04n0200_008:0243a04": "純篤，佛知其意，即到其家，於其女前，地中",
    "T04n0200_008:0243a05": "踊出紺髮相現。其女舉頭，見佛髮相，倍",
    "T04n0200_008:0243a06": "加歡喜，敬心極深，其女頭髮，自然細軟，紺",
    "T04n0200_008:0243a07": "青色相。佛漸現面，女便見之，心懷歡喜，",
    "T04n0200_008:0243a08": "面復端政，惡相麤皮，自然化滅。佛漸現",
    "T04n0200_008:0243a09": "身，金色晃昱，令女見之。女見佛身，益增",
    "T04n0200_008:0243a10": "歡喜，身體端嚴，猶如天女。佛便為說種",
    "T04n0200_008:0243a11": "種法要，心開意解，得須陀洹果，心懷踊悅，",
    "T04n0200_008:0243a12": "與世無比。時佛還去。爾時五人，開門入內，",
    "T04n0200_008:0243a13": "見其端政，殊妙少雙。時彼五人，各相謂言：",
    "T04n0200_008:0243a14": "「我怪此人不將婦來，見婦端政，乃至若是。」",
    "T04n0200_008:0243a15": "觀覩已竟，牢閉門戶，還繫戶鈎彼人帶頭",
    "T04n0200_008:0243a16": "本處。會同各罷，其人還家，入其舍內，見婦",
    "T04n0200_008:0243a17": "端政殊特過人，欣然問言：「汝是何人？」婦答",
    "T04n0200_008:0243a18": "夫言：「我是汝婦。」夫即問言：「汝前極醜，今者",
    "T04n0200_008:0243a19": "何緣端政乃爾？」其婦具以上事答夫：「緣佛",
    "T04n0200_008:0243a20": "神德，使我今得如是身體。」婦復白夫：「今我",
    "T04n0200_008:0243a21": "意欲與王相見，汝當為我通其意情。」夫",
    "T04n0200_008:0243a22": "受其言，即往白王：「女郎今者，欲來相見。」",
    "T04n0200_008:0243a23": "王答女夫：「莫道此事，急當牢閉慎勿令",
    "T04n0200_008:0243a24": "出。」女夫答王：「何以乃爾？女郎今者，蒙佛",
    "T04n0200_008:0243a25": "威神，便得端政，天女無異。」王聞是已：「審",
    "T04n0200_008:0243a26": "如是者，速往將來。」即莊嚴車，迎女入宮。王",
    "T04n0200_008:0243a27": "見女身，端政殊特，世無等雙，歡喜無量，",
    "T04n0200_008:0243a28": "不能自勝。王即告勅，嚴駕車乘，共詣佛",
    "T04n0200_008:0243a29": "所，頂禮佛足，却坐一面，長跪白佛言：「世",
    "T04n0200_008:0243b01": "尊！不審此女，宿種何福，乃生豪貴富樂之",
    "T04n0200_008:0243b02": "家？復造何業，受醜陋形，皮毛麤強，劇於",
    "T04n0200_008:0243b03": "畜生？唯願世尊！當見開示。」爾時世尊，告",
    "T04n0200_008:0243b04": "大王夫人：「汝今善聽當為汝說。乃往過去",
    "T04n0200_008:0243b05": "無量世時，有一大國，名波羅奈，有一長",
    "T04n0200_008:0243b06": "者，財寶無量，不可稱計。時彼長者，合其",
    "T04n0200_008:0243b07": "家內，常恒供養一辟支佛，身體麤惡，形狀",
    "T04n0200_008:0243b08": "醜陋憔悴叵看。時長者家，有一小女，見辟",
    "T04n0200_008:0243b09": "支佛來，惡心輕慢，呵罵毀言：『面貌醜陋，身皮",
    "T04n0200_008:0243b10": "麤惡，何其可憎！』時辟支佛，數至其家，受其",
    "T04n0200_008:0243b11": "供養，在世經久，欲入涅槃，即便為其，現",
    "T04n0200_008:0243b12": "大神變，踊身虛空，身出水火，東踊西沒，",
    "T04n0200_008:0243b13": "南踊北沒，於虛空中，行住坐臥，隨意變現，",
    "T04n0200_008:0243b14": "令長者家一切覩見。還從空下，至長者家，",
    "T04n0200_008:0243b15": "長者歡喜，不能自勝。其女即時悔過自",
    "T04n0200_008:0243b16": "責：『唯願慈哀！當見開恕，我前惡心，罪舋過",
    "T04n0200_008:0243b17": "厚，幸不在懷，今聽懺悔，勿令有罪。』」佛告",
    "T04n0200_008:0243b18": "大王：「欲知爾時彼長者女，毀呰辟支佛",
    "T04n0200_008:0243b19": "故，於後生處，常受醜形。後見神變，向其悔",
    "T04n0200_008:0243b20": "過，故今得端政，超世奇特，無有及者。由",
    "T04n0200_008:0243b21": "是供養辟支佛故，在所生處，常生富家，尊",
    "T04n0200_008:0243b22": "榮豪貴，無所乏少，又值於我，脫其憂苦。」",
    "T04n0200_008:0243b23": "爾時波斯匿王，及諸臣民，聞佛說是業報",
    "T04n0200_008:0243b24": "因緣，心開意解，有得須陀洹者、斯陀含者、",
    "T04n0200_008:0243b25": "阿那含者、阿羅漢者，有發辟支佛心者，有",
    "T04n0200_008:0243b26": "發無上菩提心者。爾時諸比丘，聞佛所",
    "T04n0200_008:0243b27": "說，歡喜奉行。",
    "T04n0200_008:0243b28": "（八〇）盜賊人緣",
    "T04n0200_008:0243b29": "佛在毘舍離國重閣講堂。時彼城中，有一愚",
    "T04n0200_008:0243c01": "人，心常憘樂偷盜為業，以自存活，其土人",
    "T04n0200_008:0243c02": "民，咸皆聞知。又於一時，聞僧坊中有好銅",
    "T04n0200_008:0243c03": "瓨，規欲盜取，即便與諸行人，入於僧坊，",
    "T04n0200_008:0243c04": "欲盜取瓨，竟不獲得；聞諸比丘說一四句",
    "T04n0200_008:0243c05": "偈，論說諸天眼眴極遲、世人速疾。時彼偷人，",
    "T04n0200_008:0243c06": "聞是語已，憶在心懷，尋即出去。於其彼時，",
    "T04n0200_008:0243c07": "有諸商客，從他邦來，持一上價摩尼寶珠，",
    "T04n0200_008:0243c08": "奉獻上王。王得珠已，尋即遣人，繫著塔頭。",
    "T04n0200_008:0243c09": "時彼偷人，聞王繫珠著塔棖頭，密在心懷，",
    "T04n0200_008:0243c10": "即便偷取，匿而不出。時王聞已塔棖失珠，",
    "T04n0200_008:0243c11": "生大瞋恚，即募國中：「設有見者，密來糺語，",
    "T04n0200_008:0243c12": "我當重賞。」遂致數時，無敢應募。時王怨禱，",
    "T04n0200_008:0243c13": "無以為計。時有智臣，啟白王言：「今王境",
    "T04n0200_008:0243c14": "都，豐樂無極，盜者甚少，唯此一人偷盜為業，",
    "T04n0200_008:0243c15": "以用自活，舉國聞知。今此寶珠，必是彼人，見",
    "T04n0200_008:0243c16": "為偷取。今若繫縛，搒笞鞭打，必不肯首。王",
    "T04n0200_008:0243c17": "當設計，策謀彼人為當虛實？」王問智臣：",
    "T04n0200_008:0243c18": "「當設何計？」智臣答曰：「密遣餘人，請喚偷人，",
    "T04n0200_008:0243c19": "各勸酒食，極令使醉，輿著殿上，密使不覺。",
    "T04n0200_008:0243c20": "莊嚴殿堂，及諸伎女，極令殊妙，作眾音樂，",
    "T04n0200_008:0243c21": "以娛樂之。偷人於是必當驚覺。勅諸伎女，",
    "T04n0200_008:0243c22": "普各語言：『以汝閻浮提中偷塔棖頭珠",
    "T04n0200_008:0243c23": "故，今得生此忉利天上，我諸伎女作唱音",
    "T04n0200_008:0243c24": "樂，共侍衛汝。汝實爾不？』」時彼偷人，[夢夕+登]瞢故",
    "T04n0200_008:0244a01": "醉，正欲道實，恐畏不是；正欲不道，復為",
    "T04n0200_008:0244a02": "諸女逼切使語。時彼偷人，卒自憶念：「我昔",
    "T04n0200_008:0244a03": "曾聞沙門所說講論，諸天眼眴極遲，世人速",
    "T04n0200_008:0244a04": "疾，今者伎女眴皆速疾，必非是天。」尋即低",
    "T04n0200_008:0244a05": "頭而不肯道。於是未久，便得醒悟，官不",
    "T04n0200_008:0244a06": "問罪，脫得不死。時彼智臣，復更白王：「當",
    "T04n0200_008:0244a07": "更設計策謀偷人。」王復問言：「以何策謀？」智",
    "T04n0200_008:0244a08": "臣答曰：「王可詐親，喚彼偷人，賜為大臣，一",
    "T04n0200_008:0244a09": "切庫藏，密計頭數，悉委付之。於其後時王",
    "T04n0200_008:0244a10": "可軟語：『今者更無如卿所親，好守庫藏，無",
    "T04n0200_008:0244a11": "令失脫。』偷人聞已，必懷歡喜。王可徐問：『我",
    "T04n0200_008:0244a12": "前所著摩尼寶珠，繫塔棖者，卿為知不？』其",
    "T04n0200_008:0244a13": "偷人者，必當首實。何以知之？今者為王，所",
    "T04n0200_008:0244a14": "見貴重，一切財寶見為任信，必向王首。」時",
    "T04n0200_008:0244a15": "波斯匿王，如臣所道，設計規略。於是偷",
    "T04n0200_008:0244a16": "人，如智臣語，向王首實：「此寶珠者，奴實盜",
    "T04n0200_008:0244a17": "取，畏不敢出。」王復問言：「卿前醉臥，在我殿",
    "T04n0200_008:0244a18": "上，諸女詰問。汝在天上，以何不首？」偷臣白",
    "T04n0200_008:0244a19": "言：「我昔曾入僧坊之中，聞諸比丘講四句",
    "T04n0200_008:0244a20": "偈，云道諸天眼瞬極遲，世人速疾。尋自憶",
    "T04n0200_008:0244a21": "念，是故知非生在天上，以是不首。」於是",
    "T04n0200_008:0244a22": "波斯匿王還得寶珠，甚懷歡喜，不問偷臣",
    "T04n0200_008:0244a23": "所作罪咎。時彼偷臣，既得脫已，前白王言：",
    "T04n0200_008:0244a24": "「願恕罪咎，聽奴出家。」王告偷臣：「汝今尊榮，",
    "T04n0200_008:0244a25": "富貴快樂，極可正爾；今以何故，必欲出家？」",
    "T04n0200_008:0244a26": "偷臣白王：「由我曾聞沙門所說一四句偈，脫",
    "T04n0200_008:0244a27": "得不死，如是厄難；況復多聞讀誦修習，如",
    "T04n0200_008:0244a28": "說修行，必獲大利。是故今者，願欲出家。」精",
    "T04n0200_008:0244a29": "懃修習，得阿羅漢果，三明六通，具八解脫，",
    "T04n0200_008:0244b01": "諸天世人，所見敬仰。爾時諸比丘，聞佛所",
    "T04n0200_008:0244b02": "說，歡喜奉行。",
    "T04n0200_008:0244b03": "撰集百緣經卷第八"
}