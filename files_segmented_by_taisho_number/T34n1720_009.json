{
    "T34n1720_009:0433b10": "法華玄論卷第九",
    "T34n1720_009:0433b12": "胡吉藏撰",
    "T34n1720_009:0433b13": "寶塔品密開本迹義",
    "T34n1720_009:0433b14": "河西道朗云。上來開三顯一明法華體竟。從",
    "T34n1720_009:0433b15": "此去辨果門。謂法身常住理非存沒。注解云",
    "T34n1720_009:0433b16": "道非存亡古今一揆。然則裂地誦塔以表雙",
    "T34n1720_009:0433b17": "林非滅。交莚接嚮微顯丈六非真。生公意",
    "T34n1720_009:0433b18": "亦同矣。印法師云。上來明三乘之教為權。",
    "T34n1720_009:0433b19": "一乘之言為實。自此以下至神力品。明形權",
    "T34n1720_009:0433b20": "身實。王宮非生雙樹非滅。此品始開其端。又",
    "T34n1720_009:0433b21": "亦證上所說至當之極。亦督時會宣通上之",
    "T34n1720_009:0433b22": "所說也。光宅云此品證上所說不虛。命覓",
    "T34n1720_009:0433b23": "弘經人也。評曰。初三師但為開後。光宅唯",
    "T34n1720_009:0433b24": "為成前。印公則兩而兼之謂結前開後。考經",
    "T34n1720_009:0433b25": "始終印釋為長矣。問。云何證前云何開後耶。",
    "T34n1720_009:0433b26": "答。成前者證上所說不虛。上三周說明一",
    "T34n1720_009:0433b27": "乘體竟。法師品明受持乃至書寫生無邊之",
    "T34n1720_009:0433b28": "福。謂一乘用。體用既周宜證說。又三周說",
    "T34n1720_009:0433b29": "明慧。五法師明福。福慧既圓故須證也。又",
    "T34n1720_009:0433c01": "三周辨所通之法。五法師明能通之人。人",
    "T34n1720_009:0433c02": "法既圓須證說也。問。證有幾種。答。一切證",
    "T34n1720_009:0433c03": "說凡有二種。一人證二瑞相證。多寶浮空分",
    "T34n1720_009:0433c04": "身嚮集即人證。靈塔涌現謂瑞相證。華嚴中",
    "T34n1720_009:0433c05": "諸菩薩說法竟亦有二證。十方菩薩來謂人",
    "T34n1720_009:0433c06": "證。雨華動地為相證。今佛說經竟。還以佛",
    "T34n1720_009:0433c07": "依正二果為證成也。問。何故須證耶。答。一",
    "T34n1720_009:0433c08": "乘難信。恐釋迦化偏。故古佛證顯諸佛道同",
    "T34n1720_009:0433c09": "非釋迦偏化也。又既說窮理之法必感非常",
    "T34n1720_009:0433c10": "之瑞。瑞中之大者莫過三世佛集。時會見之",
    "T34n1720_009:0433c11": "則未信者信已信堅明。又多寶涌現及十方",
    "T34n1720_009:0433c12": "佛集。共嘆經福重。命人弘宣則始心終行莫",
    "T34n1720_009:0433c13": "不受旨。如是等義故證前也。開後者上來",
    "T34n1720_009:0433c14": "開三顯一明教權實已竟。今次顯如來身方",
    "T34n1720_009:0433c15": "便身真實。從現塔至壽量略明三義。一者",
    "T34n1720_009:0433c16": "明多寶滅既不滅。則知釋迦生亦非生。欲",
    "T34n1720_009:0433c17": "顯不生不滅為實身。生滅為方便。則開身",
    "T34n1720_009:0433c18": "方便門顯身真實義。二者集分身開本一迹",
    "T34n1720_009:0433c19": "多。既互相為分身。則知彼此皆是迹。彼此",
    "T34n1720_009:0433c20": "皆是迹必有統一之本。故本一而迹多。迹多",
    "T34n1720_009:0433c21": "故開身方便門。本一故顯身真實也。三者命",
    "T34n1720_009:0433c22": "覓弘經之人。因此則有持品。乃至他方菩薩",
    "T34n1720_009:0433c23": "奉命弘經。如來便得止其宣持。顯下方菩薩",
    "T34n1720_009:0433c24": "廣開壽量久已證常也。問。何故但明此三。",
    "T34n1720_009:0433c25": "答。顯身是常必具三義。一者體無生滅。二唯",
    "T34n1720_009:0433c26": "一法身。三本來是有。備此三門常義乃圓矣。",
    "T34n1720_009:0433c27": "此據理釋之。又雖有三義束而成兩。體無",
    "T34n1720_009:0433c28": "生滅唯一法身。則常義已。現但未知為始",
    "T34n1720_009:0433c29": "證常為久證常。故說壽量明久已成佛也。",
    "T34n1720_009:0434a01": "問。但明現塔證所說不虛。唯應如光宅所明。",
    "T34n1720_009:0434a02": "云何用此開於本迹。答。下偈云多寶如來及",
    "T34n1720_009:0434a03": "與我身。所集化佛當知此意者。夫聖人言",
    "T34n1720_009:0434a04": "近而意遠不可齊事。而求之佛恐尋言失旨。",
    "T34n1720_009:0434a05": "故唱當知此意以驚悟之耳。若意唯存受持",
    "T34n1720_009:0434a06": "弘宣者。則已顯之於言。豈曰此意難知。復",
    "T34n1720_009:0434a07": "何煩唱言當知此意也。又若現塔但為證前",
    "T34n1720_009:0434a08": "說者。何煩放光集佛開塔並坐。意在何耶。",
    "T34n1720_009:0434a09": "故知皆為開本迹耳。問。此乃是多寶本願。",
    "T34n1720_009:0434a10": "開我塔必須集分身佛。亦非表本迹義也。",
    "T34n1720_009:0434a11": "答。若不詑多寶願。何由得集分身佛明本迹",
    "T34n1720_009:0434a12": "義耶。當知此意顯於茲矣。又多寶實有此願",
    "T34n1720_009:0434a13": "所以然者。諸佛各有誓願。如身子成佛願於",
    "T34n1720_009:0434a14": "淨土而說三乘。多寶本願因此塔以開本迹。",
    "T34n1720_009:0434a15": "以惑者皆謂。居在塔者必是身已滅亡。故寄",
    "T34n1720_009:0434a16": "塔以表法身常住也。問。若爾一切佛皆得以",
    "T34n1720_009:0434a17": "塔涌開於本迹。何止多寶耶。答。實如所問。",
    "T34n1720_009:0434a18": "但多寶即以此事為願故開本迹也。又所以",
    "T34n1720_009:0434a19": "明多寶願者。以塔現故寄古佛以明法身常。",
    "T34n1720_009:0434a20": "以本願故集化身以顯本一。以事約而理周。",
    "T34n1720_009:0434a21": "蓋是至人之善巧也。又示多寶因果願行皆",
    "T34n1720_009:0434a22": "悉益物。明塔現謂果益物。舉本願謂因利",
    "T34n1720_009:0434a23": "緣。又涌塔讚嘆謂。行益物稱於本願謂願利",
    "T34n1720_009:0434a24": "緣。又多寶塔涌現則古佛降莚。以本願故化",
    "T34n1720_009:0434a25": "身雲集。時會奉覩則起奇特心。尊敬法華廣",
    "T34n1720_009:0434a26": "植諸善。有斯大益故稱本願也。問。何以之",
    "T34n1720_009:0434a27": "證涌塔是密開本迹耶。答。初但尋法華文義",
    "T34n1720_009:0434a28": "已顯。後見華嚴法界品四十一卷。善知識中",
    "T34n1720_009:0434a29": "有安住長者。得不滅度法門。見過去諸佛皆",
    "T34n1720_009:0434b01": "不滅度。開栴檀佛塔戶即得三昧智。過去佛",
    "T34n1720_009:0434b02": "不滅。即法華開塔不滅宜為符契。論舍利",
    "T34n1720_009:0434b03": "有無義。問。首楞嚴經云本願力故現法。盡",
    "T34n1720_009:0434b04": "三昧力故示碎身舍利。大品即釋此經云。",
    "T34n1720_009:0434b05": "如來碎金剛身作末舍利。此二經明有舍利。",
    "T34n1720_009:0434b06": "新金光明云。假使水蛭虫口中生白齒。如",
    "T34n1720_009:0434b07": "來身舍利畢竟不可得。乃至鼠登兔角梯食",
    "T34n1720_009:0434b08": "月除修羅。如來身舍利畢竟不可得。此經無",
    "T34n1720_009:0434b09": "舍利。有無相違云何領會耶。答。有無之言",
    "T34n1720_009:0434b10": "既是佛說。理無違背。初明有者據佛迹身。",
    "T34n1720_009:0434b11": "後明無者就法身也。又前明有者示同凡夫",
    "T34n1720_009:0434b12": "二乘。故明此身從業報起故有舍利。後明無",
    "T34n1720_009:0434b13": "者不同凡夫二乘。明如來之身是幻化。身非",
    "T34n1720_009:0434b14": "實業報生無身骨也。又大經云。吾今此身即",
    "T34n1720_009:0434b15": "是法身。非是血肉之所成立。若不二而二故",
    "T34n1720_009:0434b16": "開二身。法身無舍利應身有舍利。二而不二。",
    "T34n1720_009:0434b17": "即此身名為法身。故無舍利也。問。大經金",
    "T34n1720_009:0434b18": "剛身品云。雖不常住非念念滅。此是何身。",
    "T34n1720_009:0434b19": "若是法身即應常住。若是應身應念念滅。",
    "T34n1720_009:0434b20": "云何而言雖不常住非念念滅耶。答。以此問",
    "T34n1720_009:0434b21": "二身義者難可會通。今所明者以四義通之。",
    "T34n1720_009:0434b22": "一者明如來身者即是中道。非念念滅故非",
    "T34n1720_009:0434b23": "無常。亦非常住故非是常。非常非無常即中",
    "T34n1720_009:0434b24": "道身也。又非常故不同虛空。下云常法無知",
    "T34n1720_009:0434b25": "猶如虛空。如來有知。是故非常。非念念滅不",
    "T34n1720_009:0434b26": "同有為。故如來身非為無為也。又同眾生故",
    "T34n1720_009:0434b27": "非是常住。異眾生故非念念滅。故如來之",
    "T34n1720_009:0434b28": "身不可思議也。又存不為有故非常住。亡",
    "T34n1720_009:0434b29": "不為無故非念念滅。故如來之身非有非無",
    "T34n1720_009:0434c01": "也。問。小乘明舍利是金剛。與大乘何異。",
    "T34n1720_009:0434c02": "答。小乘謂骨是金剛。肉非金剛以傷出血故。",
    "T34n1720_009:0434c03": "大乘明一切堅滿故皆是金剛。無有能傷佛",
    "T34n1720_009:0434c04": "身肉者也。問。世間金剛以羊角碎之。舍利",
    "T34n1720_009:0434c05": "金剛可得爾耶。答。不也。唯有如來入金剛",
    "T34n1720_009:0434c06": "三昧。出世間道力能破此身耳。世間之物無",
    "T34n1720_009:0434c07": "能壞者。問。全身碎身何所表耶。答。此事適",
    "T34n1720_009:0434c08": "緣。但多寶全身欲表法身常恒。釋迦碎質",
    "T34n1720_009:0434c09": "示應身滅度也。次論塔表義。問。多寶佛開",
    "T34n1720_009:0434c10": "本迹二身。塔何所表耶。答。就事中明依正",
    "T34n1720_009:0434c11": "二果。如前說也。言所表者塔表成人之萬德。",
    "T34n1720_009:0434c12": "佛表萬德所成人。問。涌出表何義耶。答。略",
    "T34n1720_009:0434c13": "明二義。一表能化隱顯適緣。緣感則顯緣謝",
    "T34n1720_009:0434c14": "則隱。如日喻品明山障故隱無障故顯。此經",
    "T34n1720_009:0434c15": "云。時我及眾僧俱出靈鷲山即緣感故出。",
    "T34n1720_009:0434c16": "是諸眾生類過阿僧祇劫不聞三寶名。無感",
    "T34n1720_009:0434c17": "故隱。與大經不異。不應云彼經明常住此教",
    "T34n1720_009:0434c18": "無常也。二者所化眾生佛性涅槃本自有之。",
    "T34n1720_009:0434c19": "如塔在地下裂地而出。涅槃本有。煩惱覆",
    "T34n1720_009:0434c20": "故不見。煩惱地裂則便顯現。如生公之說也。",
    "T34n1720_009:0434c21": "論集化佛。問。何故放光通照十方。然後化",
    "T34n1720_009:0434c22": "佛乃集。答。不光照而忽集即是當時化作。",
    "T34n1720_009:0434c23": "而十方無有實佛便不得顯迹多本一義也。",
    "T34n1720_009:0434c24": "又若不放光照即無因緣。故佛不得集。今",
    "T34n1720_009:0434c25": "會集佛必有因緣也。問。何不集餘十方佛。",
    "T34n1720_009:0434c26": "而集釋迦分身耶。答。集餘佛者不得顯釋迦",
    "T34n1720_009:0434c27": "是應迹也。又欲顯二種本迹。以多寶竝坐",
    "T34n1720_009:0434c28": "顯十方諸佛如來同共一法身。又集釋迦分",
    "T34n1720_009:0434c29": "身故顯一佛自有本迹。問。集分身佛為顯釋",
    "T34n1720_009:0435a01": "迦之與化佛皆是迹。為偏顯釋迦是迹耶。",
    "T34n1720_009:0435a02": "答。通具二義。別則正顯釋迦為迹。所以然者。",
    "T34n1720_009:0435a03": "自昔已來執二乘為實教。丈六為真身。上已",
    "T34n1720_009:0435a04": "明二乘非實教。今次顯丈六非真身。淨土中",
    "T34n1720_009:0435a05": "不必有此二執。故偏顯釋迦也。問。云何以",
    "T34n1720_009:0435a06": "化佛顯釋迦為迹耶。答。上已說之今當更",
    "T34n1720_009:0435a07": "解尋本迹義者必本妙而迹麁。而今乃以釋",
    "T34n1720_009:0435a08": "迦之麁為本。淨土之妙為迹者。則知釋迦非",
    "T34n1720_009:0435a09": "復本矣。釋迦既非復本則丈六非真身也。又",
    "T34n1720_009:0435a10": "一事之中得雙顯二義。以釋迦指淨土為化",
    "T34n1720_009:0435a11": "迹。則淨土佛非實身。釋迦之麁必非妙身。則",
    "T34n1720_009:0435a12": "知釋迦亦為迹矣。是以二身皆悉是迹。然後",
    "T34n1720_009:0435a13": "始知法身妙極為化之本也。論變土義。問。",
    "T34n1720_009:0435a14": "何故不但一集佛一變土。而三集三變耶。",
    "T34n1720_009:0435a15": "答。就事言之一集一變則昧不覺土曠佛多。",
    "T34n1720_009:0435a16": "今令覺知佛多土曠。故三集三變也。又諸佛",
    "T34n1720_009:0435a17": "常用三事如三試等。又有所表者。以心垢土",
    "T34n1720_009:0435a18": "穢心淨故土淨。三根眾生心垢應淨故三變",
    "T34n1720_009:0435a19": "土也。問。是何等心垢耶。答。謂丈六為實身",
    "T34n1720_009:0435a20": "生滅為至極。此二乘曲見即是垢也。問。何",
    "T34n1720_009:0435a21": "故唯留此會移諸天人置於他方耶。答。此會",
    "T34n1720_009:0435a22": "之眾有三因緣。一者久積淨心應見淨土。二",
    "T34n1720_009:0435a23": "積見佛因緣應見多佛。三應聞本迹皆得領",
    "T34n1720_009:0435a24": "悟。如分別功德品十二種利益。故留此會也。",
    "T34n1720_009:0435a25": "其餘人天無三因緣故移之也。問。何故不即",
    "T34n1720_009:0435a26": "令在座不見淨土。如華嚴入法界品廣明淨",
    "T34n1720_009:0435a27": "土。二乘不見耶。答。亦是顯有因緣者故住。",
    "T34n1720_009:0435a28": "無因緣者故移之。若不移之則此義不顯也。",
    "T34n1720_009:0435a29": "華嚴欲顯二乘不能見故留之在會。若移之者",
    "T34n1720_009:0435b01": "或言二乘能見菩薩事也。問。今亦應留人天",
    "T34n1720_009:0435b02": "令在會不見。答。華嚴中二乘人初不見。後承",
    "T34n1720_009:0435b03": "佛力故見。今此人天都無見義。故移之欲顯",
    "T34n1720_009:0435b04": "四淨義。一化主淨。二土淨。三教淨。四徒眾",
    "T34n1720_009:0435b05": "淨。不移人天者則眾不淨也。問。明土淨既變",
    "T34n1720_009:0435b06": "土令淨。何不變眾令淨耶。如淨名會一切大",
    "T34n1720_009:0435b07": "眾悉皆得見坐寶蓮華。答。此眾罪垢何由得",
    "T34n1720_009:0435b08": "然。維摩之會此是應悟者耳。問。壽量品云吾",
    "T34n1720_009:0435b09": "淨土不毀。今何故三變而成淨土耶。答。淨土",
    "T34n1720_009:0435b10": "多門下明異質同處義。故淨土不毀。穢土",
    "T34n1720_009:0435b11": "被燒。今明同質同處義。故三變而成淨。同",
    "T34n1720_009:0435b12": "質者一淨質。一處者無兩質共處也。問。何",
    "T34n1720_009:0435b13": "故爾耶。答。今表眾生心垢應變而成淨故土",
    "T34n1720_009:0435b14": "變。又表佛身既非復實身。則正果變故依果",
    "T34n1720_009:0435b15": "亦變。以依果既變表正果將變也。下時眾謂",
    "T34n1720_009:0435b16": "佛無常國土磨滅。故明常在靈鷲山淨土不",
    "T34n1720_009:0435b17": "毀。明義不同故有變不變也。又有四句。一",
    "T34n1720_009:0435b18": "土淨人淨。如化佛將一菩薩來淨土中也。",
    "T34n1720_009:0435b19": "二者土淨人雜。如娑婆土淨而會有五乘之",
    "T34n1720_009:0435b20": "眾。三土雜人雜。四土雜人淨。此已如身子",
    "T34n1720_009:0435b21": "章明也。問。將一菩薩及在樹下居獅子座皆",
    "T34n1720_009:0435b22": "何所表耶。答。世界悉檀法應如是同來影",
    "T34n1720_009:0435b23": "嚮。座以安身樹以覆體。遣使問訊故將一侍",
    "T34n1720_009:0435b24": "者。若有所表者法身不二。故侍者唯一。問。",
    "T34n1720_009:0435b25": "若爾下云地涌既有多眾。應表法身是多不",
    "T34n1720_009:0435b26": "耶。答。下方明眾多者顯久已成佛。故所化眾",
    "T34n1720_009:0435b27": "多也。樹以立為義。今明開寶塔樹立法身",
    "T34n1720_009:0435b28": "也。昔懼物起謗故不得顯壽長遠。今道緣既",
    "T34n1720_009:0435b29": "發故喜無畏。所以居樹師子座也。問。此品多",
    "T34n1720_009:0435c01": "寶三過發言。有何益耶。答。初明塔涌。欲表",
    "T34n1720_009:0435c02": "非是孤墳有靈覺故發聲也。次開塔竟復發",
    "T34n1720_009:0435c03": "聲者。前雖發聲猶未見形。恐前所發者非是",
    "T34n1720_009:0435c04": "佛聲。故現形表口自發聲。最後發聲者。多",
    "T34n1720_009:0435c05": "寶不滅雖彰釋迦不生未顯。故携之並坐欲",
    "T34n1720_009:0435c06": "顯釋迦不生故復發聲也。次論提婆達多品。",
    "T34n1720_009:0435c07": "有人疑此品都應非次第。或非佛說。今明",
    "T34n1720_009:0435c08": "不然。定是次第亦是佛說。晚見論云。為調",
    "T34n1720_009:0435c09": "達受記顯如來無怨心。故當知是佛說也。",
    "T34n1720_009:0435c10": "次寶塔品後者密開本迹。有二種。一者就",
    "T34n1720_009:0435c11": "佛事而開本迹。即是寶塔現分身集也。二",
    "T34n1720_009:0435c12": "舉例密開本迹。即此品是也。調達迹身惡而",
    "T34n1720_009:0435c13": "本非惡者。釋迦迹示生滅本實不生滅也。又",
    "T34n1720_009:0435c14": "此經云開方便門示真實義。非但開一種方",
    "T34n1720_009:0435c15": "便門。通開一切方便門示一切真實義。從",
    "T34n1720_009:0435c16": "經初來至寶塔品明約善開方便門顯真實",
    "T34n1720_009:0435c17": "義。今就惡明開方便門云真實義。一切三世",
    "T34n1720_009:0435c18": "十方佛菩薩不出善惡違順二方便。如釋迦",
    "T34n1720_009:0435c19": "等為善方便用。調達為惡方便用者。不言",
    "T34n1720_009:0435c20": "昔是方便。故方便門閉。今開是方便門。故",
    "T34n1720_009:0435c21": "方便門開惡既是方便。善即是真實也。如此",
    "T34n1720_009:0435c22": "善惡皆欲引眾生歸善。故若違若順皆順也。",
    "T34n1720_009:0435c23": "又大品云有威儀非威儀。非威儀即變常合",
    "T34n1720_009:0435c24": "道。攝大乘論中明菩薩作。具足十惡五逆。",
    "T34n1720_009:0435c25": "問。菩薩作十惡五逆為實作為變化作耶。答。",
    "T34n1720_009:0435c26": "具二作也。一者化殺。如金剛神殺童子。二",
    "T34n1720_009:0435c27": "者實殺。如殺五百婆羅門。所以須實殺者。",
    "T34n1720_009:0435c28": "攝大乘論云。菩薩更無餘方便度之。唯應有",
    "T34n1720_009:0435c29": "殺可以度之。故行殺等事也。又束此二方便",
    "T34n1720_009:0436a01": "歸非善非惡不可示也。而能善能惡即妙法",
    "T34n1720_009:0436a02": "華用也。又以三種方便。一者凡夫方便。二者",
    "T34n1720_009:0436a03": "二乘方便。三者大乘方便。調達為重惡謂凡",
    "T34n1720_009:0436a04": "夫方便。富樓那等現聲聞為二乘方便。釋迦",
    "T34n1720_009:0436a05": "為佛方便。上來已開二方便門。今次開凡夫",
    "T34n1720_009:0436a06": "方便門故說此品。又發三迹。初發多寶滅迹",
    "T34n1720_009:0436a07": "明不滅。次發釋迦生迹明不生。後發調達惡",
    "T34n1720_009:0436a08": "迹明非惡。又難曰。言釋迦昔無常今無常。",
    "T34n1720_009:0436a09": "亦應調達昔惡今猶惡也。若昔說調達惡今",
    "T34n1720_009:0436a10": "發迹故明非惡者。釋迦亦然矣。又昔記調達",
    "T34n1720_009:0436a11": "當成辟支佛。今開調達久為大行。則昔方",
    "T34n1720_009:0436a12": "便示小而實是大者。當知釋迦實常示現無",
    "T34n1720_009:0436a13": "常耳。又說此品者為欲成嘆經勸人弘宣故",
    "T34n1720_009:0436a14": "來。上品已明往古多寶佛自來俱共說法華。",
    "T34n1720_009:0436a15": "明福深功重勸人弘宣。今釋迦復引調達為",
    "T34n1720_009:0436a16": "證。明調達過去世為我說法華經。故今得",
    "T34n1720_009:0436a17": "成佛。是故法華功用難思議。應須受持。提",
    "T34n1720_009:0436a18": "婆達多此言天熱。提婆言天達多名熱。初",
    "T34n1720_009:0436a19": "生之時天人心熱。以其將造逆罪故。斛飯王",
    "T34n1720_009:0436a20": "之子阿難之兄。從所說之人為名。故以目品",
    "T34n1720_009:0436a21": "也。問。昔明調達造三逆罪。其事云何。答。",
    "T34n1720_009:0436a22": "釋論云。佛初成道度結髮梵志千人。後還本",
    "T34n1720_009:0436a23": "國。諸弟子雖得道跡而苦行。來久容色燋悴",
    "T34n1720_009:0436a24": "不光顯。世尊父王即勅國中豪貴子等應盡",
    "T34n1720_009:0436a25": "資之身並令出家。調達於時入道而無信心。",
    "T34n1720_009:0436a26": "但欲學通不欲求佛道。得通已後遂便失之。",
    "T34n1720_009:0436a27": "求徒眾佛不許之。於是遂造逆罪。初則破",
    "T34n1720_009:0436a28": "僧。以犯戒人不得破僧。故知前未犯餘罪而",
    "T34n1720_009:0436a29": "前破僧破。僧已後次推巖厭佛。金剛神以杵",
    "T34n1720_009:0436b01": "擲石。石破傷佛大指出血。故次出佛身血。",
    "T34n1720_009:0436b02": "華色比丘尼得羅漢果見其傷佛指而呵責",
    "T34n1720_009:0436b03": "之。調達以拳打比丘尼。尼眼出血死。故次殺",
    "T34n1720_009:0436b04": "羅漢。具三逆羅。次第如是也。此中釋調達",
    "T34n1720_009:0436b05": "造逆次第。與律中明不異也。論本迹義釋",
    "T34n1720_009:0436b06": "壽量信解等品。問曰。信解品云。長者居師",
    "T34n1720_009:0436b07": "子座眷屬圍繞。乃至脫珍御服著弊垢衣。",
    "T34n1720_009:0436b08": "此約何義明於本迹耶。答。有人言嚴飾上服",
    "T34n1720_009:0436b09": "譬法身。著弊垢衣喻隱本垂迹。評曰。今以",
    "T34n1720_009:0436b10": "四義推之非法身也。一者大士。入法身之",
    "T34n1720_009:0436b11": "境形不可以像測。心不可以智知。今明眷",
    "T34n1720_009:0436b12": "屬宗待則形有方所。羅列寶物譬闡揚道教。",
    "T34n1720_009:0436b13": "既是言像之域知非法身。二者舊經師云。",
    "T34n1720_009:0436b14": "中止一城譬垂迹作佛不廢家業化諸高行。",
    "T34n1720_009:0436b15": "若是法身斯言失矣。三者喚子不得遠領方",
    "T34n1720_009:0436b16": "便品一乘化物不從。上既顯迹今何猶領本。",
    "T34n1720_009:0436b17": "四者喚子不得近領譬喻求子不得。前既是",
    "T34n1720_009:0436b18": "門內長者今云何喻城外法身。以此詳之義",
    "T34n1720_009:0436b19": "可知矣。復有人言長者處師子座喻壽量之",
    "T34n1720_009:0436b20": "本。著弊垢衣譬從本垂迹。評曰。雖有新通",
    "T34n1720_009:0436b21": "猶滯故難。舊明中止一城既是應迹作佛。",
    "T34n1720_009:0436b22": "今處師子座云何乃喻壽量本耶。請更研辨",
    "T34n1720_009:0436b23": "之。求子不得而家業不廢。家業不廢正是迹",
    "T34n1720_009:0436b24": "身化物。非本地導緣。又此譬忍土成聖。不可",
    "T34n1720_009:0436b25": "遙指他方。又今明。即世垂應復非前世作佛。",
    "T34n1720_009:0436b26": "進退往論竟是何身。今所明者凡有三身。一",
    "T34n1720_009:0436b27": "法身二舍那身。三釋迦身。其父先來求子",
    "T34n1720_009:0436b28": "不得。譬法身覓大機不得也。中止一城家業",
    "T34n1720_009:0436b29": "不廢。譬舍那身初成道時。二乘大機雖復未",
    "T34n1720_009:0436c01": "熱。而菩薩道緣已成故初登正覺化諸高行。",
    "T34n1720_009:0436c02": "如文廣說之。宗親侍衛乃至羅列寶物者。皆",
    "T34n1720_009:0436c03": "指華嚴為諸菩薩說大法也。脫珍御服著垢",
    "T34n1720_009:0436c04": "弊衣者。隱舍那之本示釋迦迹化於二乘也。",
    "T34n1720_009:0436c05": "此三身即是次第。前明法身。法身次垂舍那",
    "T34n1720_009:0436c06": "之迹化諸大行。舍那次示釋迦之化引於二",
    "T34n1720_009:0436c07": "乘。問。何以知有三身。答。即以前推義可知",
    "T34n1720_009:0436c08": "也。又梵網云我今盧舍那方座蓮華臺謂舍",
    "T34n1720_009:0436c09": "那身。周匠千華上復現千釋迦謂釋迦身。必",
    "T34n1720_009:0436c10": "知有法身。此同信解品意也。又攝大乘論明",
    "T34n1720_009:0436c11": "三身。一法身二應身三化身。法身唯佛見。",
    "T34n1720_009:0436c12": "應身應菩薩。化身化二乘。與法華信解全同。",
    "T34n1720_009:0436c13": "又像法決疑經具明三身。上已引竟。亦同",
    "T34n1720_009:0436c14": "信解。又華嚴性起品譬如日出前照高山次",
    "T34n1720_009:0436c15": "及中下。如來出世前化菩薩。次化二乘。與",
    "T34n1720_009:0436c16": "信解相符。又大經日喻品明。日有三時冬日",
    "T34n1720_009:0436c17": "最短。喻二乘所見。春日處中譬大士所覩。",
    "T34n1720_009:0436c18": "夏日最長喻明唯佛覩佛其壽無量。亦有三",
    "T34n1720_009:0436c19": "身之義與前大同。問。未開近顯遠。云何已",
    "T34n1720_009:0436c20": "領三身。答。上三周佛已略開三身。三根聲",
    "T34n1720_009:0436c21": "聞亦略領本迹。如釋名中辨之。又法華之前",
    "T34n1720_009:0436c22": "已明本迹。如淨名佛身無為無漏之說。大品",
    "T34n1720_009:0436c23": "去來無去來之文。但昔聞未悟。今因法華始",
    "T34n1720_009:0436c24": "知領解。故作此述。之如昔聞大品付財不",
    "T34n1720_009:0436c25": "悟。今因此教方復領解。又昔在華嚴座有類",
    "T34n1720_009:0436c26": "盲聾。今悟一乘方得淨眼。故見舍那。又化",
    "T34n1720_009:0436c27": "菩薩名舍那。今成菩薩云何不見。又以理言",
    "T34n1720_009:0436c28": "之此等皆為權行。又是化人為欲調伏眾生。",
    "T34n1720_009:0436c29": "顯發密教恐實行之流聞後長遠乖其本情。",
    "T34n1720_009:0437a01": "故豫領本迹二身。逆聞壽量故託領解密助",
    "T34n1720_009:0437a02": "闡揚。例如初品彌勒之疑文殊之決。明古",
    "T34n1720_009:0437a03": "佛說之於前釋迦將敷之於後。逆杜疑謗之",
    "T34n1720_009:0437a04": "萌豫開一乘之旨。論壽量佛義。問。信解品",
    "T34n1720_009:0437a05": "明三身者。壽量品論何等佛耶。答。有人言",
    "T34n1720_009:0437a06": "是金剛心耳。猶未成佛但任持三昧故延之",
    "T34n1720_009:0437a07": "使長。為廣度物也。故下文云。神通力如是",
    "T34n1720_009:0437a08": "於阿僧祇劫。評曰。經言久已成佛而言未成",
    "T34n1720_009:0437a09": "佛。公於我前違反我語。如來三誡恐時會驚",
    "T34n1720_009:0437a10": "疑。豈徒然哉。又昔尚明已登大覺。今言猶",
    "T34n1720_009:0437a11": "未成聖則昔勝今劣。豈可然。問。若非後聖",
    "T34n1720_009:0437a12": "則應凝然常住。下云復倍上數猶是無常。",
    "T34n1720_009:0437a13": "故知應未成也。難曰。若未常住則未度五百",
    "T34n1720_009:0437a14": "何故聞度五百而即信。明已成而未受。又難",
    "T34n1720_009:0437a15": "若度五百而未常。亦應未度五百即是常。若",
    "T34n1720_009:0437a16": "未度非常。則已度是常矣。又經言佛度五百。",
    "T34n1720_009:0437a17": "而言未度者。昔明佛度三百。亦應未度。若",
    "T34n1720_009:0437a18": "昔言廣三百佛實度者。今亦應實度五百也。",
    "T34n1720_009:0437a19": "若順經故遂度五百。則已免三相。何事非常。",
    "T34n1720_009:0437a20": "今所釋者。壽量品亦具則三身。法華論云。",
    "T34n1720_009:0437a21": "王宮現生伽耶成佛名為化佛。久已成佛乃",
    "T34n1720_009:0437a22": "至復倍上數故名為報佛。如實知見三界之",
    "T34n1720_009:0437a23": "相。無有生死若退若出。明法身佛。但三身",
    "T34n1720_009:0437a24": "不同。若法華論明三身者。以佛性為法身。",
    "T34n1720_009:0437a25": "修行顯佛性為報身。化眾生義為化身。若攝",
    "T34n1720_009:0437a26": "大乘論所明。隱名如來藏。顯名為法身。則此",
    "T34n1720_009:0437a27": "二皆名法身。就應身中自開為二。化菩薩名",
    "T34n1720_009:0437a28": "報身。化二乘名化身。或云化地上名報身。",
    "T34n1720_009:0437a29": "化地前名化身。地論法華論是菩提留支所",
    "T34n1720_009:0437b01": "出。攝大乘是真諦三藏所翻。此三部皆天親",
    "T34n1720_009:0437b02": "之所述作。而明義有異者。或當譯人不體其",
    "T34n1720_009:0437b03": "意。今欲融會者。眾經及論或二身或三身或",
    "T34n1720_009:0437b04": "四身。今總束為四句。一合本合迹。如金光明",
    "T34n1720_009:0437b05": "但辨一本一迹也。故云佛真法身猶如虛空。",
    "T34n1720_009:0437b06": "應物現形如水中月。二開本開迹。如五凡",
    "T34n1720_009:0437b07": "夫論明有四佛。開本為二身。一法身二報身。",
    "T34n1720_009:0437b08": "法身即佛性。報身謂修因滿顯出佛性。開迹",
    "T34n1720_009:0437b09": "為二身。化菩薩名舍那。化二乘名釋迦也。",
    "T34n1720_009:0437b10": "三開本合迹。如地論法華論所明。開本謂二",
    "T34n1720_009:0437b11": "身。謂佛性是法身。佛性顯為報身。四開迹合",
    "T34n1720_009:0437b12": "本。如攝大乘論所明。合佛性及佛性顯皆名",
    "T34n1720_009:0437b13": "法身。開迹為二。化菩薩名舍那。化二乘名",
    "T34n1720_009:0437b14": "釋迦。此皆經論隨義說之。悉不相違。眾師不",
    "T34n1720_009:0437b15": "體其意故起諍論耳。問。常無常云何。答。亦",
    "T34n1720_009:0437b16": "四句。開本合迹即是開常合無常。合本開迹",
    "T34n1720_009:0437b17": "合常開無常。本迹俱開即常無常俱開。常有",
    "T34n1720_009:0437b18": "法報二身無常有應化兩佛。本迹俱合即常",
    "T34n1720_009:0437b19": "無常俱合也。問。經說云何。答。華嚴梵網像",
    "T34n1720_009:0437b20": "法決疑大涅槃及法華信解品。此等諸文皆",
    "T34n1720_009:0437b21": "明法身常應化身無常。與攝大乘論同。法華",
    "T34n1720_009:0437b22": "壽量品可具二義。壽命無量劫久修業所得。",
    "T34n1720_009:0437b23": "此是報佛。即名常樂法身也。純化菩薩名為",
    "T34n1720_009:0437b24": "舍那者。如化千世界微塵菩薩無有凡夫二",
    "T34n1720_009:0437b25": "乘。此可名舍那。無常身也。若化二乘及三",
    "T34n1720_009:0437b26": "乘雜眾名釋迦。化佛也。撿眾經與諸論皆不",
    "T34n1720_009:0437b27": "相違也。問。三身有幾名耶。答。經論列名不",
    "T34n1720_009:0437b28": "同。或法身舍那身釋迦身。又名法身報身化",
    "T34n1720_009:0437b29": "身。又名法身應身化身。又名佛所見身菩薩",
    "T34n1720_009:0437c01": "所見身二乘凡夫所見身。問。此等名字出何",
    "T34n1720_009:0437c02": "文耶。答。初出梵網經。次出像法決疑金剛",
    "T34n1720_009:0437c03": "波若論。次出攝大乘論說。次出涅槃日喻品。",
    "T34n1720_009:0437c04": "三時短長之異如佛菩薩二乘所見不同。經",
    "T34n1720_009:0437c05": "說異名意猶一也。問。何故但明三身。不多",
    "T34n1720_009:0437c06": "不小耶。答。若就法華論明三身者。佛性隱顯",
    "T34n1720_009:0437c07": "為二身。化他為化身。二身為自德。一身化他",
    "T34n1720_009:0437c08": "德。又約攝大乘論明三身義。員不得多小。",
    "T34n1720_009:0437c09": "法身為自德餘二身化他德。化他中自有二。",
    "T34n1720_009:0437c10": "一者化菩薩身總名舍那身。二者化二乘身",
    "T34n1720_009:0437c11": "名釋迦身。所化雖多不出大小也。又化淨",
    "T34n1720_009:0437c12": "土緣為舍那。化穢土緣為釋迦。化處雖多淨",
    "T34n1720_009:0437c13": "穢攝盡。又純化菩薩為舍那。雜化三乘為",
    "T34n1720_009:0437c14": "釋迦。所化雖多不出斯二也。又華臺世界為",
    "T34n1720_009:0437c15": "舍那。華葉國土為釋迦。又本為舍那迹為釋",
    "T34n1720_009:0437c16": "迦。能化雖多攝唯本迹。又酬因義名舍那。",
    "T34n1720_009:0437c17": "舍那名報佛。化物既名釋迦。釋迦化佛。又",
    "T34n1720_009:0437c18": "初成道為舍那。成道已後為釋迦。問。何故",
    "T34n1720_009:0437c19": "爾耶。答。初成道時大緣已熱堪受大化。故",
    "T34n1720_009:0437c20": "現舍那在前化之。小乘未熱待後方化。又",
    "T34n1720_009:0437c21": "化時長為舍那化時短為釋迦。問。云何爾耶。",
    "T34n1720_009:0437c22": "答。經師皆言華嚴是頓教。唯初成道說之故",
    "T34n1720_009:0437c23": "化時短也。後從鹿苑至雙林皆是漸教。故漸",
    "T34n1720_009:0437c24": "教時長。今請難之。華嚴七處八會。初一會可",
    "T34n1720_009:0437c25": "言初成道說之。七會六處云何亦是初成道",
    "T34n1720_009:0437c26": "說耶。又第八會入法界品在祇洹說之。初成",
    "T34n1720_009:0437c27": "道時未有祇洹。亦無聲聞。云何第八會在",
    "T34n1720_009:0437c28": "祇洹說之。又列五百聲聞耶。今所明者。釋",
    "T34n1720_009:0437c29": "迦化短舍那化長。可具五義。一者釋迦化",
    "T34n1720_009:0438a01": "身住世八十。舍那報身壽命無量。二者釋迦",
    "T34n1720_009:0438a02": "穢土劫火所燒。舍那淨土三災不毀。三者釋",
    "T34n1720_009:0438a03": "迦但化雜緣。雜緣壽短。舍那純化高行。高",
    "T34n1720_009:0438a04": "行壽長。四者釋迦說教小。舍那說教多。五",
    "T34n1720_009:0438a05": "者釋迦劫短。舍那劫長。如云忍土劫短彌勒",
    "T34n1720_009:0438a06": "劫長。此出華嚴文五事推之。則釋迦化短舍",
    "T34n1720_009:0438a07": "那化長。以舍那化長故從初成道乃至釋迦",
    "T34n1720_009:0438a08": "涅槃而舍那不滅。若爾豈但初成道說華嚴",
    "T34n1720_009:0438a09": "耶。此是不二。二開二身不同。又隨二緣故見",
    "T34n1720_009:0438a10": "兩佛為異也。像法決疑言。或見我涅槃或見",
    "T34n1720_009:0438a11": "我為報佛為百千釋迦之所圍繞。則知釋迦",
    "T34n1720_009:0438a12": "涅槃時舍那猶存也。問。大經云。我初成道",
    "T34n1720_009:0438a13": "時已有菩薩曾問此義。當知初成道時即是",
    "T34n1720_009:0438a14": "釋迦云何以長者喻舍那。答。二佛有一義有",
    "T34n1720_009:0438a15": "異義。一義者如華嚴名號說。或名釋迦或",
    "T34n1720_009:0438a16": "名舍那。兩佛異義者。如梵網本迹不同。又",
    "T34n1720_009:0438a17": "華嚴中二乘但見釋迦不見舍那。又如像法",
    "T34n1720_009:0438a18": "決疑。明二佛為異也。問。既具有一異義。",
    "T34n1720_009:0438a19": "何故偏以長者喻舍那耶。答。已如前說。窮",
    "T34n1720_009:0438a20": "子所見著弊垢衣。正就隱本垂迹。故偏就二",
    "T34n1720_009:0438a21": "佛異義論之。若是一佛則失斯意也。問。若",
    "T34n1720_009:0438a22": "以長者喻舍那者。付財之時見長者豪貴。",
    "T34n1720_009:0438a23": "二乘之人應見舍那不耶。答。譬意不同不",
    "T34n1720_009:0438a24": "可一例。初就隱本顯迹故分二佛之異。付",
    "T34n1720_009:0438a25": "財之時欲以大法密教二乘。不明本迹。不得",
    "T34n1720_009:0438a26": "為例。問。付財長者不喻舍那譬何等佛耶。",
    "T34n1720_009:0438a27": "答。還譬釋迦。所以然者。本以菩薩所見名舍",
    "T34n1720_009:0438a28": "那。付財時二乘未悟。猶是釋迦也。問。若是",
    "T34n1720_009:0438a29": "釋迦與著弊垢衣長者何異。答。前譬釋迦",
    "T34n1720_009:0438b01": "說小乘教。今譬釋迦說大乘教是故異也。",
    "T34n1720_009:0438b02": "問。何初成道時喻舍那。今喻釋迦耶。答。垂",
    "T34n1720_009:0438b03": "釋迦迹有漸化之義。初說人天乘次說二乘",
    "T34n1720_009:0438b04": "後說大乘。若初成道具足說大法者名舍那。",
    "T34n1720_009:0438b05": "故初譬舍那後喻釋迦也。問。前云化二乘為",
    "T34n1720_009:0438b06": "釋迦。化菩薩名舍那。若爾釋迦不應化菩薩。",
    "T34n1720_009:0438b07": "何得波若已上至法華皆明化菩薩耶。答。前",
    "T34n1720_009:0438b08": "云化二乘名釋迦。化菩薩名舍那者。此一義",
    "T34n1720_009:0438b09": "耳。又雜化三乘為釋迦。純化菩薩名舍那。",
    "T34n1720_009:0438b10": "故無過也。問。唯是一長者何故三種喻耶。",
    "T34n1720_009:0438b11": "初明長者豪貴等此喻舍那。次明長者著弊",
    "T34n1720_009:0438b12": "垢衣喻釋迦偏化二乘。後明長者付財喻說",
    "T34n1720_009:0438b13": "大乘法耶。答。此三皆有其義。初明化菩薩",
    "T34n1720_009:0438b14": "故喻舍那。次偏明化二乘故喻小乘佛。付財",
    "T34n1720_009:0438b15": "之時正明說大乘義故喻大乘中釋迦也。問。",
    "T34n1720_009:0438b16": "大乘中釋迦何故非舍那耶。答。純化菩薩為",
    "T34n1720_009:0438b17": "舍那耳。大乘佛有三乘雜眾。復是對小明大",
    "T34n1720_009:0438b18": "故猶是釋迦也。又示唯是一長者隨緣所見。如",
    "T34n1720_009:0438b19": "唯一佛。或見舍那或見。為釋迦或見二佛異。",
    "T34n1720_009:0438b20": "或見猶是一佛或見是應身或見為法身。二乘",
    "T34n1720_009:0438b21": "之人昔並未悟今方解了耳。是故此文或作",
    "T34n1720_009:0438b22": "二佛異譬或作同譬也。問。前文明法身不說",
    "T34n1720_009:0438b23": "法。何故釋論云法身亦說法耶。答。釋論明。",
    "T34n1720_009:0438b24": "法身者望華臺舍那丈六釋迦為法身耳。若",
    "T34n1720_009:0438b25": "望究竟法身猶屬迹身。何以知然。經云隱名",
    "T34n1720_009:0438b26": "如來藏。顯名法身。唯佛能見十地不覩。釋",
    "T34n1720_009:0438b27": "論所明猶化菩薩。則菩薩見之故知屬應身。",
    "T34n1720_009:0438b28": "問。法身佛何故不說法耶。答。唯有二緣。一",
    "T34n1720_009:0438b29": "菩薩則報身化之。二聲聞則應身化之。法",
    "T34n1720_009:0438c01": "身唯佛能見故不說法也。又法身名相斯絕",
    "T34n1720_009:0438c02": "豈有音聲說法。說法之事皆是應身。問。法",
    "T34n1720_009:0438c03": "身既不化物何為法身用。答。法身為化物之",
    "T34n1720_009:0438c04": "本故有大用。又三身為二德。法身是自行德。",
    "T34n1720_009:0438c05": "餘二是化物德。要具自德後能化物也。問。",
    "T34n1720_009:0438c06": "依像法決疑及攝大乘論。何故法身不名報",
    "T34n1720_009:0438c07": "耶。答。法身不生不滅本自有之如經言。隱",
    "T34n1720_009:0438c08": "名如來藏。顯則名法身。法身豈修因所得耶。",
    "T34n1720_009:0438c09": "故知法身非報。今示行因得果果起酬因故",
    "T34n1720_009:0438c10": "名為報也。問。化身亦修因得。何故非報耶。",
    "T34n1720_009:0438c11": "答。通義亦然。但化身從報身起故非正酬",
    "T34n1720_009:0438c12": "因義。報身正酬因義故名報也。又化身既為",
    "T34n1720_009:0438c13": "化二乘。此身既劣非是勝報。故不名報身也。",
    "T34n1720_009:0438c14": "問。報佛定是常為無常耶。答。前已論之。",
    "T34n1720_009:0438c15": "今當更說。地論師云。報身是常。所以然者。法",
    "T34n1720_009:0438c16": "身即是本有佛性。報佛為修因所得。佛性顯",
    "T34n1720_009:0438c17": "故名報身。即是始有。亦是性淨方便淨義。",
    "T34n1720_009:0438c18": "若據此明報身。報身是常者此不違法華論。",
    "T34n1720_009:0438c19": "地論金剛波若論等宜用之。若云舍那是報",
    "T34n1720_009:0438c20": "佛而言舍那常者。五義不可。一者像法決疑",
    "T34n1720_009:0438c21": "經云。或見我為報身為千萬釋迦之所圍",
    "T34n1720_009:0438c22": "繞。則舍那為報身。既云為千萬釋迦圍繞。",
    "T34n1720_009:0438c23": "豈是常身耶。二者菩薩戒經明。我今盧舍那",
    "T34n1720_009:0438c24": "方坐蓮華臺。周匝千華上復現千釋迦。常無",
    "T34n1720_009:0438c25": "方所豈偏在華臺。三者華嚴經盛明。舍那坐",
    "T34n1720_009:0438c26": "道場菩提樹下成佛眷屬圍繞。云何是常身",
    "T34n1720_009:0438c27": "耶。四者法華經明。長者尊豪宗親侍衛。然",
    "T34n1720_009:0438c28": "後脫珍御服著弊垢衣。示釋迦形。云何長",
    "T34n1720_009:0438c29": "者實是常身。五攝大乘論化菩薩故示報身。",
    "T34n1720_009:0439a01": "化二乘故示化身。法身佛不化云何以化菩",
    "T34n1720_009:0439a02": "薩身為常身耶。問。云何通耶。答。有二種報",
    "T34n1720_009:0439a03": "佛。法華論明報佛是常。攝論及眾經明報佛",
    "T34n1720_009:0439a04": "是無常。故不應偏用。問。餘二身但是無常。",
    "T34n1720_009:0439a05": "亦得是常耶。答。義有通別。通而為論三身",
    "T34n1720_009:0439a06": "皆常。法身無始終不生滅故常。以有法身常",
    "T34n1720_009:0439a07": "化菩薩而無息時故應身亦常。化二乘亦無",
    "T34n1720_009:0439a08": "息時故化身亦常。但於此緣息彼緣不息故",
    "T34n1720_009:0439a09": "言滅而實不滅也。如華嚴云。譬如大火遍燒",
    "T34n1720_009:0439a10": "諸草。此處草盡故言火滅。彼處草不盡故言",
    "T34n1720_009:0439a11": "不滅也。問。報身何故一化身則多。如舍那",
    "T34n1720_009:0439a12": "唯一釋迦則多耶。答。通則例也。而今舍那",
    "T34n1720_009:0439a13": "唯一釋迦則多者。略明三義。一者據本迹",
    "T34n1720_009:0439a14": "分之。舍那為本故不二。釋迦是迹故不一。",
    "T34n1720_009:0439a15": "如菩薩戒經說也。二者欲顯根本一義示唯",
    "T34n1720_009:0439a16": "有一道。故云一切無畏人一道出生死。所體",
    "T34n1720_009:0439a17": "之道既一。體道之人亦一。故唯一化主一國",
    "T34n1720_009:0439a18": "土一教門一菩薩眾。根本為論唯有四種一",
    "T34n1720_009:0439a19": "也。如法華云十方佛土中唯有一乘法。即是",
    "T34n1720_009:0439a20": "一化主一土一教一緣也。但為眾生不堪受",
    "T34n1720_009:0439a21": "道故開四異。以不堪道故作多道說之。或大",
    "T34n1720_009:0439a22": "小乘道或三乘道或四道。謂三乘道福樂道。",
    "T34n1720_009:0439a23": "或五乘道。以五道既不一故化主亦不一。故",
    "T34n1720_009:0439a24": "有多釋迦多國土多教門多徒眾。為此義故",
    "T34n1720_009:0439a25": "舍那唯一釋迦則多也。三者舍那是報佛。報",
    "T34n1720_009:0439a26": "則無二。所以然者。示因有差別果無差別。因",
    "T34n1720_009:0439a27": "有差別故有十信乃至等覺五十一位不同。",
    "T34n1720_009:0439a28": "示果無差別唯得舍那。故報佛不二也。又唯",
    "T34n1720_009:0439a29": "有一道行一道故唯得一。報佛不二也。化則",
    "T34n1720_009:0439b01": "從緣不定。故有多釋迦。問。為橫論三身為",
    "T34n1720_009:0439b02": "竪論三身耶。答。具二義。一者橫論以法身",
    "T34n1720_009:0439b03": "為本。應彼二緣故有二身。二者竪論即是傳。",
    "T34n1720_009:0439b04": "望從法身垂舍那之迹。次從舍那之本復起",
    "T34n1720_009:0439b05": "釋迦之應。如梵網云我今盧舍那示現千釋",
    "T34n1720_009:0439b06": "迦。亦如法華脫珍御服著弊垢衣也。問。經",
    "T34n1720_009:0439b07": "有種種說。或言虛空法身。或言實相法身。或",
    "T34n1720_009:0439b08": "言感應法身。或言法性生身。或言功德法身。",
    "T34n1720_009:0439b09": "有何等異耶。答。言其大網則彌綸太虛故言",
    "T34n1720_009:0439b10": "虛空法身。語其妙則無相無為。故云實相法",
    "T34n1720_009:0439b11": "身。辨其能應則無感不形。故云感應法身。說",
    "T34n1720_009:0439b12": "其生則本之法性。故云法性生身。明其體則",
    "T34n1720_009:0439b13": "眾德所成。故云功德法身。約其義異故有眾",
    "T34n1720_009:0439b14": "名不同。考而論之一法身也。問。從法性生",
    "T34n1720_009:0439b15": "故名法性生身者。釋論云二乘人及法身菩",
    "T34n1720_009:0439b16": "薩亦是法性生身。與佛何異耶。答。佛照窮",
    "T34n1720_009:0439b17": "法性故名真法性生身。菩薩二乘隨分受秤",
    "T34n1720_009:0439b18": "也。問。直就佛法性身中自得論真應不耶。",
    "T34n1720_009:0439b19": "答。得也。妙窮法性即是法身。若隱法性身菩",
    "T34n1720_009:0439b20": "薩所見。如前引釋論法身佛者。此是法性身",
    "T34n1720_009:0439b21": "中應身也。次明本迹四句。遍通眾經異說。",
    "T34n1720_009:0439b22": "一者開而不合。開本迹二身。法身無生滅。",
    "T34n1720_009:0439b23": "應身有生滅。法身壽無量。應身壽有量也。二",
    "T34n1720_009:0439b24": "者合而不開。昔說此身近成。今說此身久成。",
    "T34n1720_009:0439b25": "同指一身更無有二。又昔指久為近。今指",
    "T34n1720_009:0439b26": "近為久。更無有二也。問。云何是指近為久",
    "T34n1720_009:0439b27": "耶。答。涌出云。我於伽耶城爾乃化度之。豈",
    "T34n1720_009:0439b28": "非則近指伽耶以為久遠。既指伽耶為久。亦",
    "T34n1720_009:0439b29": "指久為伽耶。生公正用此意云。極決彼長壽",
    "T34n1720_009:0439c01": "則伽耶是也。伽耶是者非復伽耶。伽耶既非",
    "T34n1720_009:0439c02": "彼長何獨是乎。欲顯不長不短長短斯亡。然",
    "T34n1720_009:0439c03": "後久近適化也。又大經迦葉頻難。現見此身",
    "T34n1720_009:0439c04": "無常。如來還答此身是常。又云吾今此身即",
    "T34n1720_009:0439c05": "是法身。非血肉之所成立。淨名云。佛身者",
    "T34n1720_009:0439c06": "即法身也。如此等經皆是合而不開。三者亦",
    "T34n1720_009:0439c07": "合亦開。明法身無生滅迹身有生滅。豈非開",
    "T34n1720_009:0439c08": "二身耶。即生者不生。不生者生。多寶釋迦即",
    "T34n1720_009:0439c09": "是其事。豈非合耶。四者本迹是因緣義。不可",
    "T34n1720_009:0439c10": "一故不合。不可異故不開也。問。何故明四",
    "T34n1720_009:0439c11": "句耶。答。如來法身言辭寂滅。為欲出處眾",
    "T34n1720_009:0439c12": "生故開本迹二身。所以有第一句。而眾生聞",
    "T34n1720_009:0439c13": "說二。多依起二見。謂法身自無生滅。應身",
    "T34n1720_009:0439c14": "自是生滅。欲泯其二見故云。只生者不生。",
    "T34n1720_009:0439c15": "不生者何處別有二身耶。故有第二句也。",
    "T34n1720_009:0439c16": "或者聞二身不二便作一解。一則不得二。",
    "T34n1720_009:0439c17": "聞二便作二解。二則不得一。為破此礙心故",
    "T34n1720_009:0439c18": "明雖一而二。雖二而一。一不礙二。二不礙一。",
    "T34n1720_009:0439c19": "故有第三亦開亦合句也。迷情復謂捨定一",
    "T34n1720_009:0439c20": "定二。便取亦一亦二。今欲雙斥兩病。故明因",
    "T34n1720_009:0439c21": "緣本迹不可一異。由本有迹由迹有本。非本",
    "T34n1720_009:0439c22": "無以垂迹。非迹無以顯本。故說第四非開非",
    "T34n1720_009:0439c23": "合不一不二義也。問。開此四句意何所在耶。",
    "T34n1720_009:0439c24": "答。欲令因四悟不四之身耳。次論近遠開",
    "T34n1720_009:0439c25": "覆義。問。為是破近明遠。為是開近顯遠。為",
    "T34n1720_009:0439c26": "是覆近開遠。為是廢近立遠耶。答。具四義。",
    "T34n1720_009:0439c27": "一者破近明遠。故文云一切世間天人阿修",
    "T34n1720_009:0439c28": "羅皆謂。釋迦始成正覺。然我成佛甚大久",
    "T34n1720_009:0439c29": "遠。此破近明壽遠也。二開近顯遠。明開方",
    "T34n1720_009:0440a01": "便門顯真實義。昔明近遠是方便。今明遠是",
    "T34n1720_009:0440a02": "實說。此二皆佛方便非眾生橫執也。三者覆",
    "T34n1720_009:0440a03": "近開遠。如二鳥雙遊不相捨離。但昔覆遠以",
    "T34n1720_009:0440a04": "開近。今則覆近開遠也。四者廢近立遠。如",
    "T34n1720_009:0440a05": "廢三立一也。問。四義之中初一是緣迷。後",
    "T34n1720_009:0440a06": "三明佛教。昔自說近云何言緣。謂佛近耶。",
    "T34n1720_009:0440a07": "答。以是義故文中明祕密神通之力。昔日說",
    "T34n1720_009:0440a08": "近而密為開遠。言雖在近昔在於遠。乃至今",
    "T34n1720_009:0440a09": "日言雖在遠意為開不近不遠無始無終。而",
    "T34n1720_009:0440a10": "惑者聞近遂守近不能悟遠。乃至聞遠不能",
    "T34n1720_009:0440a11": "悟不遠不近。故名迷也。又雖聞非近非遠不",
    "T34n1720_009:0440a12": "能悟近遠雙遊。皆失佛旨也。又昔說近者此",
    "T34n1720_009:0440a13": "是因緣遠近。義近遠無礙。昔以遠為近。今",
    "T34n1720_009:0440a14": "以近為遠。以不遠近為近遠。近遠為不近遠。",
    "T34n1720_009:0440a15": "如來是無礙之人。故有無礙之身無礙之說。",
    "T34n1720_009:0440a16": "以眾生乖道不能有無礙之悟。故皆失佛旨。",
    "T34n1720_009:0440a17": "又如來非近非遠。昔能結為近用。乃至非",
    "T34n1720_009:0440a18": "遠非近。今結為遠用。昔結以為近用。故此",
    "T34n1720_009:0440a19": "近於佛。欲開非近非遠而眾生執近乃覆非",
    "T34n1720_009:0440a20": "近非遠也。近義既爾遠義亦然。若能悟如此",
    "T34n1720_009:0440a21": "近遠義者。方識一化始終意也。問。開近顯遠",
    "T34n1720_009:0440a22": "開無常顯常。開短顯長何異。答。有人言開",
    "T34n1720_009:0440a23": "無常顯常。但在涅槃餘二通兩教。今明三事",
    "T34n1720_009:0440a24": "互通。但開近顯遠明久已成佛。開無常顯常",
    "T34n1720_009:0440a25": "者。此通久近。何以知之。證常有二種。一者",
    "T34n1720_009:0440a26": "久已證常。二今始證常。是故通也。開短顯長",
    "T34n1720_009:0440a27": "此復通上二義也。次論三世義。舊云壽量",
    "T34n1720_009:0440a28": "品正明三世益物。既是三世益物。故皆是無",
    "T34n1720_009:0440a29": "常。評曰。今品但明三世益物。未究此章之",
    "T34n1720_009:0440b01": "美。下文亦無多人得道。今依法華論具明三",
    "T34n1720_009:0440b02": "身。可有三義。一者法身無始終即是無三世",
    "T34n1720_009:0440b03": "義。二者修因得果以為報佛。此有始無終義。",
    "T34n1720_009:0440b04": "以修因滿初證法身故名為始。證法身已後",
    "T34n1720_009:0440b05": "無復生滅。所以無終。三化身有始有終。就化",
    "T34n1720_009:0440b06": "身中自開二身。化菩薩名舍那。如化千世界",
    "T34n1720_009:0440b07": "麻數菩薩。無凡夫二乘等眾是也。次化二乘",
    "T34n1720_009:0440b08": "名釋迦。如生王宮伽耶成佛是也。亦如信",
    "T34n1720_009:0440b09": "解品菩薩所見二乘所覩兩身不同也。問。法",
    "T34n1720_009:0440b10": "身無始終化身有始終。此義易明。云何報身",
    "T34n1720_009:0440b11": "有始無終。無終云何有始耶。答。此經云。壽",
    "T34n1720_009:0440b12": "命無量劫久修業所得。則知初發菩提心。中",
    "T34n1720_009:0440b13": "修菩薩行。後得法身。故知有始。既證法身無",
    "T34n1720_009:0440b14": "復生滅。故無有終。此須解大經純陀難及佛",
    "T34n1720_009:0440b15": "舉本有今無偈釋之。方見此義意耳。若就此",
    "T34n1720_009:0440b16": "中釋之於文義為繁。問。此中有三世益物義",
    "T34n1720_009:0440b17": "不耶。答。從初證法身已來。垂迹化物竟王",
    "T34n1720_009:0440b18": "宮之前名過去世。託生王宮乃至雙林滅度",
    "T34n1720_009:0440b19": "謂現在世。自爾已後為未來世。此皆是迹",
    "T34n1720_009:0440b20": "身有三世。本身無三世義由來。但明有三世",
    "T34n1720_009:0440b21": "唯明成迹身。三身之中但得其一。問。明報",
    "T34n1720_009:0440b22": "身何故言復倍上數耶。答。初證法身已不可",
    "T34n1720_009:0440b23": "知。證法身已復倍上數者此明不可知。不可",
    "T34n1720_009:0440b24": "知如華嚴不可說不可說。此顯無復有終義",
    "T34n1720_009:0440b25": "耳。問。本迹義中云。逸多不見其始。補處",
    "T34n1720_009:0440b26": "不測其終。此明無始終。今何言有始無終",
    "T34n1720_009:0440b27": "耶。答。前就法身義釋之。以因位之人不知",
    "T34n1720_009:0440b28": "其始終。故是無始終。所以是法身常義。今據",
    "T34n1720_009:0440b29": "報身故有始無終。又初證法身二義。一初證",
    "T34n1720_009:0440c01": "義故有始。二者同法身義者故無始無終也。",
    "T34n1720_009:0440c02": "又此是以報身顯法身。初得報身因位人尚",
    "T34n1720_009:0440c03": "不見其始終。況法身而可知耶。問。作此釋",
    "T34n1720_009:0440c04": "者應是地論及舊義耳。答。法華論有此文不",
    "T34n1720_009:0440c05": "應違也。但今讀論與舊意不同。舊義但如前",
    "T34n1720_009:0440c06": "釋之。今所明者義起有由。正為二乘人謂釋",
    "T34n1720_009:0440c07": "迦王宮始生雙林終滅。如大經云。是名二乘",
    "T34n1720_009:0440c08": "邪曲之見。今為破此病故云。久已成佛非",
    "T34n1720_009:0440c09": "始伽耶。復倍上數非終雙樹。為破始終故言",
    "T34n1720_009:0440c10": "無始終耳。然如來豈是始終無始終等四句",
    "T34n1720_009:0440c11": "可取耶。問。等是破始終明無始終。何故無",
    "T34n1720_009:0440c12": "終則長而言復倍。無始則短但云補處不知。",
    "T34n1720_009:0440c13": "答。斯言亦有深旨。二義之中正取無終。",
    "T34n1720_009:0440c14": "所以然者證常有二。一者久證二者始證。",
    "T34n1720_009:0440c15": "此二但得明常。唯無終義是常。有終義非常。",
    "T34n1720_009:0440c16": "正取無終顯常。斥二乘無常。故言復倍。所",
    "T34n1720_009:0440c17": "以無終則長無始則短也。若法身無始無",
    "T34n1720_009:0440c18": "終此義無長短也。但自攝嶺相傳有二河",
    "T34n1720_009:0440c19": "之說。一者菩薩在佛性河中行。二者佛在",
    "T34n1720_009:0440c20": "佛河中行。菩薩在佛性河中行者。此欲",
    "T34n1720_009:0440c21": "顯三世無三世義。所以然者。菩薩猶是無",
    "T34n1720_009:0440c22": "常未免三世之法。故就三世中修行。欲顯",
    "T34n1720_009:0440c23": "中道佛性非三世法。是故菩薩三世欲顯",
    "T34n1720_009:0440c24": "無三世義也。如來已離三世法。今作三世",
    "T34n1720_009:0440c25": "者此是無三世。為眾生故作三世方便。故佛",
    "T34n1720_009:0440c26": "河中明無三世義也。今此中明三世益物者。",
    "T34n1720_009:0440c27": "皆是佛河中行無三世三世益物。過去則不",
    "T34n1720_009:0440c28": "滅而滅。現在不生而生。未來不至而至。既",
    "T34n1720_009:0440c29": "不滅而滅。雖滅不滅。不生而生雖生不起。",
    "T34n1720_009:0441a01": "如此三世宛然而無起動。無三世三世即是",
    "T34n1720_009:0441a02": "三世無三世。然無三世三世豈是三世。三世",
    "T34n1720_009:0441a03": "無三世豈是無三世。故非三世非無三世而",
    "T34n1720_009:0441a04": "三世無三世。雖三世無三世而非三世無三",
    "T34n1720_009:0441a05": "世。所以如來之身不可思議絕凡夫二乘境",
    "T34n1720_009:0441a06": "界也。次[打丁+堇]論三世無礙義。三不一一不三。",
    "T34n1720_009:0441a07": "不三不一得為三一。故華嚴經云。現在為",
    "T34n1720_009:0441a08": "過去過去為現在。過去名現在過去。現在",
    "T34n1720_009:0441a09": "名過去現在。未來名現在未來。故三世皆是",
    "T34n1720_009:0441a10": "因緣。以過去是現在過去過去得為現在。以",
    "T34n1720_009:0441a11": "現在是過去現在現在得為過去。未來亦爾。",
    "T34n1720_009:0441a12": "又三世得為一世一世得為三世。此是一三",
    "T34n1720_009:0441a13": "名為三一。三一得為不三一。如現在現在為",
    "T34n1720_009:0441a14": "未來。未來為現在。又云過去劫攝現在劫。",
    "T34n1720_009:0441a15": "現在劫攝未來劫。長劫攝短劫。短劫攝長劫。",
    "T34n1720_009:0441a16": "有佛劫攝無佛劫。無佛劫攝有佛劫。乃至一",
    "T34n1720_009:0441a17": "劫攝一切劫。一切劫攝一劫。以有因緣無礙",
    "T34n1720_009:0441a18": "故得如此也。若有定性何猶能爾。即此經",
    "T34n1720_009:0441a19": "說滅為不滅不滅為滅。不生為生生為不生。",
    "T34n1720_009:0441a20": "故多寶滅而不滅。並釋迦生而不生。此皆",
    "T34n1720_009:0441a21": "三世自在無礙之義也。問。一世云何得是三",
    "T34n1720_009:0441a22": "世。三世云何得是一世。三世時節相礙云何",
    "T34n1720_009:0441a23": "得爾耶。答。華嚴云。無量劫一念一念無量",
    "T34n1720_009:0441a24": "劫。無來無積聚而現諸劫事。以法無定性故。",
    "T34n1720_009:0441a25": "菩薩得諸法實相所以能如此也。問。此猶未",
    "T34n1720_009:0441a26": "明請示其相。答。無量劫亦是正道。一念亦",
    "T34n1720_009:0441a27": "是正道。正道既不異。無量劫一念豈異哉。復",
    "T34n1720_009:0441a28": "何失一念無量劫。亦非無量劫聚來。一念亦",
    "T34n1720_009:0441a29": "爾。無量劫一念事恒不失也。肇云如動而靜",
    "T34n1720_009:0441b01": "似去來相。可以神會不可以事求也。次論",
    "T34n1720_009:0441b02": "三根義。問。何故明三根義耶。答。能化之佛",
    "T34n1720_009:0441b03": "有三世益物。所化眾生有於三根。故文云其",
    "T34n1720_009:0441b04": "人多諸子息。若十二十乃至百數。問。此三",
    "T34n1720_009:0441b05": "根與譬喻品三根何異。答。彼明三乘為三",
    "T34n1720_009:0441b06": "根。此中直取利鈍判三根。何以知然。文云",
    "T34n1720_009:0441b07": "諸子之中有失心者則是鈍根。不失心者即",
    "T34n1720_009:0441b08": "是利根。問。約何物論利鈍耶。答。就三世分",
    "T34n1720_009:0441b09": "者。若過去久習無所得觀。觀強而煩惱弱者。",
    "T34n1720_009:0441b10": "於過去值釋迦得了悟名為上根。二者於過",
    "T34n1720_009:0441b11": "去習無所得觀。觀弱而煩惱小強。故值惡",
    "T34n1720_009:0441b12": "知識流浪五趣。乃至漸習善根。今日釋迦出",
    "T34n1720_009:0441b13": "世從初生至聞說法華皆得領悟名為中根",
    "T34n1720_009:0441b14": "也。若過去習善弱而煩惱強。亦流浪五趣。",
    "T34n1720_009:0441b15": "然後稍習善根感釋迦出世。從初生乃至法",
    "T34n1720_009:0441b16": "華歷聞諸教不悟。至涅槃唱滅方得悟解。",
    "T34n1720_009:0441b17": "如此之人名為下根也。然譬喻但明後之二",
    "T34n1720_009:0441b18": "人。就前法說中明過去久已成佛。導利眾生",
    "T34n1720_009:0441b19": "如千世界涌出菩薩等。皆是釋迦過去化得",
    "T34n1720_009:0441b20": "之名上根人也。問。何故從初生至法華悟為",
    "T34n1720_009:0441b21": "中根。至涅槃解復為下根人耶。答。初成道",
    "T34n1720_009:0441b22": "時開一為三。至法華之前求子猶未得。從",
    "T34n1720_009:0441b23": "法華始會三歸一覓子始得。故一化之終盡",
    "T34n1720_009:0441b24": "在法華。故有無量世界塵數人皆得悟道。",
    "T34n1720_009:0441b25": "所以至此時結束為一根也。於法華中復未",
    "T34n1720_009:0441b26": "得了悟。如來更復唱滅至涅槃方得領解。",
    "T34n1720_009:0441b27": "故名為下根人義也。問。三世益物化三根人",
    "T34n1720_009:0441b28": "不耶。答。過去益物上根人。現在益物為中",
    "T34n1720_009:0441b29": "下根人。三根眾生於二世皆領悟也。所以",
    "T34n1720_009:0441c01": "文中正明二世益物。不正明未來益物者。為",
    "T34n1720_009:0441c02": "化三根人盡也。若未來益物者更餘緣耳。",
    "T34n1720_009:0441c03": "次論淨土義。問。經云餘眾生見燒盡吾淨土",
    "T34n1720_009:0441c04": "不毀。是何淨土耶。答。羅什云是異質同處",
    "T34n1720_009:0441c05": "義。淨穢二質同在一處。謂穢在淨處淨在穢",
    "T34n1720_009:0441c06": "處。故云同在一處。問。何由得爾耶。答。淨",
    "T34n1720_009:0441c07": "穢麁妙不同故不相礙。如首真天子身不礙",
    "T34n1720_009:0441c08": "於地。又如無間地獄雖百千共處亦不為妨。",
    "T34n1720_009:0441c09": "又如提胡不礙麁器。況淨穢二質而相妨耶。",
    "T34n1720_009:0441c10": "故燒穢不燒淨。如欲界火不能燒淨居天身。",
    "T34n1720_009:0441c11": "況淨土耶。問。既有淨土何故無有淨火能燒",
    "T34n1720_009:0441c12": "耶。答。穢土有三災淨土無三災也。問。穢土",
    "T34n1720_009:0441c13": "為三災所燒可是無常。淨土既無三災云何",
    "T34n1720_009:0441c14": "得壞耶。答。第四禪勉三災而有始起終滅。",
    "T34n1720_009:0441c15": "故無常。復有念念無常。淨土亦具斯二也。",
    "T34n1720_009:0441c16": "問。穢土有劫數淨土亦然。何故不同有三災",
    "T34n1720_009:0441c17": "耶。答。劫直是時節。名三災。必為過患故穢",
    "T34n1720_009:0441c18": "土有。淨土無。如五濁例也。生法師釋淨土不",
    "T34n1720_009:0441c19": "毀云。夫佛之不在者良以眾生穢惡故也。以",
    "T34n1720_009:0441c20": "穢故不在無穢必在。無穢故寄七寶以明之",
    "T34n1720_009:0441c21": "者。明無土砂之穢耳。雖有寶土之淨比於",
    "T34n1720_009:0441c22": "無形亦何異穢質耶。以理論之乃是無土義。",
    "T34n1720_009:0441c23": "既寄土言無故云淨土。無土之淨豈非法身",
    "T34n1720_009:0441c24": "所託。至於穢土被燒者自眾生罪報。亦何",
    "T34n1720_009:0441c25": "傷於無不淨乎。是以眾生見燒。淨土不毀",
    "T34n1720_009:0441c26": "也。評曰。佛或開三身。或名為本迹二身。",
    "T34n1720_009:0441c27": "以身例土亦有三土及與二土。法身栖中道",
    "T34n1720_009:0441c28": "第一義土。如瓔珞所辨。又如仁王云三賢十",
    "T34n1720_009:0441c29": "聖住果報。唯佛一人居淨土。又攝大乘論明。",
    "T34n1720_009:0442a01": "真如即是佛所住土也。晚見法華論亦明真",
    "T34n1720_009:0442a02": "如常住為土也。二舍那報身化諸菩薩處於",
    "T34n1720_009:0442a03": "淨土。故有四淨。化主淨國土淨徒眾淨教門",
    "T34n1720_009:0442a04": "淨。此四皆由菩薩心器淨故有此四淨。故舍",
    "T34n1720_009:0442a05": "那化菩薩也。三者釋迦化二乘即是穢土。",
    "T34n1720_009:0442a06": "謂二乘人天心器不淨。故感四種不淨也。若",
    "T34n1720_009:0442a07": "合三身為本迹二身者。法身託本土餘二託",
    "T34n1720_009:0442a08": "迹土也。若然者什公以土沙為穢。寶玉為淨。",
    "T34n1720_009:0442a09": "明異質同處者此是迹身淨土耳。生公著七",
    "T34n1720_009:0442a10": "珍論此是法身無淨土論。今請評之。若言",
    "T34n1720_009:0442a11": "法身不託土沙之穢。復不在寶玉之淨。故云",
    "T34n1720_009:0442a12": "無土者如前所判也。若取法身栖形實相中",
    "T34n1720_009:0442a13": "道之法。亦無此土者是義不然。詳生公意",
    "T34n1720_009:0442a14": "但是無寶玉之土也。非無中道之土也。若",
    "T34n1720_009:0442a15": "爾生公得法身土則失迹土。什公得於迹土",
    "T34n1720_009:0442a16": "失於本土。若二師各明一義者無所失。以今",
    "T34n1720_009:0442a17": "文具明三身。則具明三土。以昔未開三身今",
    "T34n1720_009:0442a18": "始開之。三土亦然也。問。經云一質異見。",
    "T34n1720_009:0442a19": "是何物一質耶。如人見水如鬼見火。此為是",
    "T34n1720_009:0442a20": "水質而見火。火質而見水。為非水非火而見",
    "T34n1720_009:0442a21": "水火耶。答。淨名華嚴初已廣明此義難解。",
    "T34n1720_009:0442a22": "今略決之。但一質多種。今具詳之。若以一實",
    "T34n1720_009:0442a23": "相為一質。以失實相故有六道異見。如大經",
    "T34n1720_009:0442a24": "云。是一味藥隨其流處有六種差別。則其事",
    "T34n1720_009:0442a25": "也。如人見水則有三塵。知見於火但有色觸。",
    "T34n1720_009:0442a26": "皆是倒心所感。故成水火二見也。如人見恒",
    "T34n1720_009:0442a27": "河為水。鬼見為火。淨穢亦爾。皆是眾生二業",
    "T34n1720_009:0442a28": "不同故有二見。實無如此淨穢也。問。此得",
    "T34n1720_009:0442a29": "是一中道土質淨穢二緣故見二不耶。答。是",
    "T34n1720_009:0442b01": "矣。亦名為土亦名實相也。二者就迹中論一",
    "T34n1720_009:0442b02": "質二見者。身子見釋迦土穢。梵王見釋迦",
    "T34n1720_009:0442b03": "土淨。身子見為人土。梵王見為天土。而釋",
    "T34n1720_009:0442b04": "迦淨土非如此人天土。故釋迦土如寶莊嚴",
    "T34n1720_009:0442b05": "土。而人天緣自見人天二土。故名一質二見",
    "T34n1720_009:0442b06": "也。問。身子自見穢。梵王自見淨。何開一質",
    "T34n1720_009:0442b07": "二見。答。經說身子自云我見釋迦土穢。梵王",
    "T34n1720_009:0442b08": "云我見釋迦土淨。佛復云我此土淨而汝不",
    "T34n1720_009:0442b09": "見。三種皆云釋迦土。故知二緣見釋迦土",
    "T34n1720_009:0442b10": "是天人土。而釋迦土非天人土也。三者云一",
    "T34n1720_009:0442b11": "質二見者。於一淨質見穢。於穢質見淨。故云",
    "T34n1720_009:0442b12": "一質二見也。問。前明一質二見可然。後於",
    "T34n1720_009:0442b13": "淨質見穢。穢被燒淨燒不耶。答。以惡業故",
    "T34n1720_009:0442b14": "於淨見穢。而淨實非穢。惡業故見不淨者而",
    "T34n1720_009:0442b15": "燒。而淨實不燒也。問。淨質壞者穢亦壞不",
    "T34n1720_009:0442b16": "耶。答。穢隨壞也。何以知然。淨質屬淨業所",
    "T34n1720_009:0442b17": "起。於淨寄見穢耳。以淨壞故則穢緣無所見。",
    "T34n1720_009:0442b18": "如鬼本於恒河水見火。恒河水竭鬼則不見",
    "T34n1720_009:0442b19": "火也。問。於穢質見淨復云何耶。答。例此可",
    "T34n1720_009:0442b20": "知也。問。像法決疑經云。或見此土為土沙。",
    "T34n1720_009:0442b21": "或見此土為七寶。或見純黃金等。此土定是",
    "T34n1720_009:0442b22": "何物質耶。答。此是隨業所見。可得是異質",
    "T34n1720_009:0442b23": "同處。此明報土也。又得是明應土義。根緣",
    "T34n1720_009:0442b24": "應見穢。以得悟示之以穢。乃至淨等亦爾。",
    "T34n1720_009:0442b25": "故不相礙也。",
    "T34n1720_009:0442b26": "次論淨穢土教門義。凡有四句。一者前說一",
    "T34n1720_009:0442b27": "後說三。如舍那前為菩薩說一乘竟。後隱舍",
    "T34n1720_009:0442b28": "那之本垂釋迦之迹說於三乘。如長者脫珍",
    "T34n1720_009:0442b29": "御服著弊垢衣也。二者前說三乘後明一乘。",
    "T34n1720_009:0442c01": "即是釋迦前說三後明一。明一此即是隱釋",
    "T34n1720_009:0442c02": "迦之教顯舍那之教。息釋迦之迹顯舍那之",
    "T34n1720_009:0442c03": "本。此二句要相成。初明以本垂迹。次明以迹",
    "T34n1720_009:0442c04": "顯本。初脫珍御服著垢弊衣。次脫垢弊衣著",
    "T34n1720_009:0442c05": "珍御服也。三者始終常說一乘。如釋論云七",
    "T34n1720_009:0442c06": "寶世界純諸菩薩。乃至不聞二乘名字。四者",
    "T34n1720_009:0442c07": "但說二乘不說大乘。如釋論云黃金世界純",
    "T34n1720_009:0442c08": "羅漢白銀土皆求緣覺也。問。經文云。世尊",
    "T34n1720_009:0442c09": "法久後要當說真實純羅漢皆辟支佛。此中",
    "T34n1720_009:0442c10": "云何得說一乘。答。不必一期出世要前說三",
    "T34n1720_009:0442c11": "後說一乘。但諸佛久後必說真實。以無有",
    "T34n1720_009:0442c12": "畢竟住二乘永不作佛故也。復有四句。一者",
    "T34n1720_009:0442c13": "但說一乘不說三乘。二但說三乘不說一乘。",
    "T34n1720_009:0442c14": "三者亦說三亦說一。即釋迦教。初三後一是",
    "T34n1720_009:0442c15": "也。四不說三不說一。如無言世界不說三一",
    "T34n1720_009:0442c16": "也。又有四句。一者土淨而乘一。如七寶世界",
    "T34n1720_009:0442c17": "但化菩薩。二土穢乘三。如五濁剎。三土淨",
    "T34n1720_009:0442c18": "乘三。如身子成佛及中下根人淨土成佛有",
    "T34n1720_009:0442c19": "三乘教。四土穢乘一。未見別文。阿輸闍國七",
    "T34n1720_009:0442c20": "歲已上皆學大乘亦其事也。次明四句。一者",
    "T34n1720_009:0442c21": "為三緣說三乘。二為一緣說一乘。此事易明。",
    "T34n1720_009:0442c22": "三為三緣說一。可具二義。一者本是三乘緣",
    "T34n1720_009:0442c23": "會歸一乘。二者命三乘緣說於大法。四者為",
    "T34n1720_009:0442c24": "一乘緣說三乘。令一乘緣識三。是權知一為",
    "T34n1720_009:0442c25": "實。如勝鬘。七歲為學大乘者說三乘。二者為",
    "T34n1720_009:0442c26": "一乘緣說三。令傳化餘三乘緣也。緣悟復有",
    "T34n1720_009:0442c27": "四句。聞一悟一。聞三悟三。聞三悟一。聞一悟",
    "T34n1720_009:0442c28": "三。前已說之也。",
    "T34n1720_009:0442c29": "法華玄論卷第九"
}