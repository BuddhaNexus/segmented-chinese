{
    "X61n1162_001:0524a02": "淨土資糧全集(前集)",
    "X61n1162_001:0524a03": "桐邑淨業弟子　莊廣還　輯",
    "X61n1162_001:0524a04": "西方淨土圖(一名極樂世界亦云安養亦云安樂亦云清泰亦云妙意總名淨土)",
    "X61n1162_001:0528a02": "附中峯大師懷淨土詩(詳見徃生章略舉尊宿中)",
    "X61n1162_001:0528a04": "　七重密覆真珠網　　三級平鋪瑪瑙堦",
    "X61n1162_001:0528a05": "　安養導師悲願切　　遙伸金臂接人來",
    "X61n1162_001:0528a06": "　藕池無日不華開　　四色光明映寶臺",
    "X61n1162_001:0528a07": "　金臂遙伸垂念切　　眾生何事不思來",
    "X61n1162_001:0528a08": "　七重行樹影交加　　晝夜開敷白藕華",
    "X61n1162_001:0528a09": "　佛手自來遮不得　　眾生何事覔無涯",
    "X61n1162_001:0528a10": "　鸚鵡頻伽遶樹鳴　　好音和雅正堪聽",
    "X61n1162_001:0528a11": "　慇懃不斷緣何事　　曲為勞生昧己靈",
    "X61n1162_001:0528a12": "　六時不斷雨天華　　風味新奇孰有加",
    "X61n1162_001:0528a13": "　清旦滿盛衣裓裏　　歸來重獻佛袈裟",
    "X61n1162_001:0528a14": "　世界何緣稱極樂　　只因眾苦不能侵",
    "X61n1162_001:0528a15": "　道人若要尋歸路　　但向塵中了自心",
    "X61n1162_001:0528a16": "　十萬餘程不隔塵　　休將迷悟自疎親",
    "X61n1162_001:0528a17": "　剎那念盡恒沙佛　　便是蓮華國裏人",
    "X61n1162_001:0528a19": "附西齋禪師懷淨土詩(諱梵琦字楚石詳見徃生集)",
    "X61n1162_001:0528a21": "　將參法會禮金僊　　漸逐香風出寶蓮",
    "X61n1162_001:0528a22": "　紅肉髻光流不盡　　紫金身相照無邊",
    "X61n1162_001:0528a23": "　重重烟樹垂平地　　一一華臺接遠天",
    "X61n1162_001:0528a24": "　諸佛界中希有事　　了如明鏡現吾前",
    "X61n1162_001:0528b01": "　遙指家鄉落日邊　　一條歸路直如絃",
    "X61n1162_001:0528b02": "　空中韻奏般般樂　　水上華開朵朵蓮",
    "X61n1162_001:0528b03": "　襍樹枝莖成百寶　　羣居服食勝諸天",
    "X61n1162_001:0528b04": "　吾師有願當垂接　　不枉翹勤五十年",
    "X61n1162_001:0528b05": "　一朵蓮含一聖胎　　一生功就一華開",
    "X61n1162_001:0528b06": "　稱身瓔珞隨心現　　盈器酥酡逐念來",
    "X61n1162_001:0528b07": "　金殿有光含日月　　玉樓無地著塵埃",
    "X61n1162_001:0528b08": "　法王為我譚真諦　　直得虗空笑滿腮",
    "X61n1162_001:0528b09": "　池上藕華花上人　　佛光來照紫金身",
    "X61n1162_001:0528b10": "　更聞妙法除心垢　　盡救迷情出苦輪",
    "X61n1162_001:0528b11": "　舉步遍遊塵點國　　利生終滿涅槃因",
    "X61n1162_001:0528b12": "　娑婆界上光陰短　　極樂知經幾劫春",
    "X61n1162_001:0528b13": "　放下身心佛身前　　尋常盈耳法音宣",
    "X61n1162_001:0528b14": "　風柯但奏無生曲　　日觀長開不夜天",
    "X61n1162_001:0528b15": "　行趂玉階雲冉冉　　坐依珠樹月娟娟",
    "X61n1162_001:0528b16": "　凡夫到此皆成聖　　不歷僧祇大果圓",
    "X61n1162_001:0528b17": "　珠王宮殿玉園林　　坐臥經行地是金",
    "X61n1162_001:0528b18": "　舍利時時宣妙響　　頻伽歷歷奏僊音",
    "X61n1162_001:0528b19": "　返聞頓悟無生理　　常住周圓不動心",
    "X61n1162_001:0528b20": "　觸目皆為清淨土　　來從曠劫到如今",
    "X61n1162_001:0528b21": "　一寸光陰一寸金　　勸君念佛早回心",
    "X61n1162_001:0528b22": "　直饒鳳閣龍樓貴　　難免雞皮鶴髮侵",
    "X61n1162_001:0528b23": "　鼎內香烟初未散　　空中法駕已遙臨",
    "X61n1162_001:0528b24": "　塵塵剎剎雖清淨　　獨有彌陀願力深",
    "X61n1162_001:0528c01": "(還)謹按二師之詩雖多。不過稱贊勸勉二義。今所",
    "X61n1162_001:0528c02": "述者雖七首。二義備矣。如中峯之前五首。所以讚",
    "X61n1162_001:0528c03": "淨土之勝。第六首。勉人以了自心。何以了自心。非",
    "X61n1162_001:0528c04": "念佛不能也。故第七首勸人以念佛。如西齋之前",
    "X61n1162_001:0528c05": "五首。亦讚淨土之勝。第六首。勉人以悟無生。何以",
    "X61n1162_001:0528c06": "悟無生。非念佛不能也。故第七首勸人以念佛。此",
    "X61n1162_001:0528c07": "還纂述二詩之意也。俾淨業之士。功課之餘。咏嘆",
    "X61n1162_001:0528c08": "淫佚。意洽義融。有不手舞而足蹈者乎。往生資糧。",
    "X61n1162_001:0528c09": "造端於此矣。",
    "X61n1162_001:0528c11": "淨土資糧全集序",
    "X61n1162_001:0528c13": "莊居士集古今淨土經論。擇要語類編之。而間附以",
    "X61n1162_001:0528c14": "己意。既成帙。踵門而告予曰。茲淨土資糧全集也。說",
    "X61n1162_001:0528c15": "者謂淨土著述。簡冊相望。盖篋有餘資。囊有餘糧矣。",
    "X61n1162_001:0528c16": "復何藉此。予曰不然。今夫遊萬里外。未聞厭資糧之",
    "X61n1162_001:0528c17": "多者。是故旅途而遭困乏。則文錢斗金。粒米廩粟。況",
    "X61n1162_001:0528c18": "夫以百千劫未歸之窮子。適十萬億難至之寶邦。何",
    "X61n1162_001:0528c19": "嫌乎功德法財之殷且富。披輿圖。問道路之頻煩耶。",
    "X61n1162_001:0528c20": "殊鄉僻邑。購一經一論。不勝其艱。使是編廣布。人得",
    "X61n1162_001:0528c21": "而讀之。一代時教。粗知其大端矣。雖然。不挾文錢。不",
    "X61n1162_001:0528c22": "齎粒米。如一念頃。生極樂國。世寧無是人乎。如是人",
    "X61n1162_001:0528c23": "前。說如是編。誠為贅語。苟不盡然。是編與淨土諸書",
    "X61n1162_001:0528c24": "並行。安知其無補云。",
    "X61n1162_001:0529a01": "大明萬曆歲次甲午春正月吉旦雲棲袾宏識",
    "X61n1162_001:0529a02": "(還)謹按不挾文錢不賷粒米之說。或者疑之。謂五",
    "X61n1162_001:0529a03": "臺居士。則曰頓漸二門。皆必藉於資糧。今蓮師所",
    "X61n1162_001:0529a04": "云不侔。何也。予曰。蓮師所指。上智之人也。上智之",
    "X61n1162_001:0529a05": "資糧。生知安行者也。豈復藉於此集乎。今曰挾。曰",
    "X61n1162_001:0529a06": "賷。是有執持力守之意。學知利行事也。豈可以語",
    "X61n1162_001:0529a07": "上智乎。故曰不挾文錢。不賷粒米。非真無資糧之",
    "X61n1162_001:0529a08": "謂。讀者不以辭害意可也。",
    "X61n1162_001:0529a11": "淨土資糧全集序",
    "X61n1162_001:0529a13": "歸元直指云。欲生淨土。須辦資糧。夫淨土一途。誠出",
    "X61n1162_001:0529a14": "世捷徑。",
    "X61n1162_001:0529a15": "釋迦慈尊。最大方便。特為拈出。反覆囑示。不啻三令",
    "X61n1162_001:0529a16": "五申。而古來萬聖千賢。讚歎垂訓。如出一口。末教眾",
    "X61n1162_001:0529a17": "生。欲超生死。舍淨土之外。更覔何處往生哉。第淨土",
    "X61n1162_001:0529a18": "之遊。窮子豈能垂槖徒往。雖有頓漸二門。皆必藉于",
    "X61n1162_001:0529a19": "資糧。一念頓生者。譬諸大局幹人。萬斛之裝。咄嗟可",
    "X61n1162_001:0529a20": "辦。漸機之士。譬諸材力綿寡。斗儲升積。假以歲月。世",
    "X61n1162_001:0529a21": "鮮上智。資糧殆不可不預講也。資糧者何。曰信。曰願。",
    "X61n1162_001:0529a22": "曰行。是已。此三者。能于二六時中預辦。則出門隨用",
    "X61n1162_001:0529a23": "隨足。雖歷恒河沙剎土。亦無艱難困苦。況十萬億之",
    "X61n1162_001:0529a24": "淨土耶。吾友蓮池禪師。得佛心印。弘法東南。所接學",
    "X61n1162_001:0529b01": "人。不論根器利鈍。俱孜孜以淨土為言。而其高足莊",
    "X61n1162_001:0529b02": "居士。恐枵腹西行者。勢難前進。乃手集一書。而三刻",
    "X61n1162_001:0529b03": "之。特為漸機同志設大緣法。其終刻者。名曰淨土資",
    "X61n1162_001:0529b04": "糧全集。盖取歸元直指之意而廣演之也。余觀其大",
    "X61n1162_001:0529b05": "較。不出所謂信向願力戒行三者。而蒐稽往事。愽採",
    "X61n1162_001:0529b06": "格言。比之厚積富藏。幾于千斯倉。萬斯箱矣。慕樂邦",
    "X61n1162_001:0529b07": "者。循此以往。何安養之不可得哉。慨自唯心淨土之",
    "X61n1162_001:0529b08": "旨不明于世。好異者。往往右禪那而薄往生。蓮池禪",
    "X61n1162_001:0529b09": "師既導其迷津。居士此錄。復資其利涉。隱然西方聖",
    "X61n1162_001:0529b10": "人度盡眾生。方登正覺之遺意也。淨名經謂法施大",
    "X61n1162_001:0529b11": "于財施。居士以往生法作資糧。廣施法界。即用三千",
    "X61n1162_001:0529b12": "大千七寶布施。功德寧復過此。葢不持善承蓮池師",
    "X61n1162_001:0529b13": "之志。而亦深報",
    "X61n1162_001:0529b14": "釋迦慈尊之恩矣。有事淨土者。尚無忘居士嘉惠之",
    "X61n1162_001:0529b15": "心乎。居士名廣還。字復真。端雅有道之士也。",
    "X61n1162_001:0529b16": "明萬曆歲次乙未春三月十日當湖五臺居士陸光",
    "X61n1162_001:0529b17": "祖識",
    "X61n1162_001:0529b20": "淨土資糧全集自敘",
    "X61n1162_001:0529b22": "天下事。有定於命。而幾非在我者。不可以倖致。有",
    "X61n1162_001:0529b23": "出於天。而作不由人者。不可以強求。識此而予之",
    "X61n1162_001:0529b24": "終身可知。予之得師為不偶矣。予少承儒業。未幾",
    "X61n1162_001:0529c01": "以母疾學醫。二者兼之。殆二十餘載。奈數奇不偶。",
    "X61n1162_001:0529c02": "四十無聞。猶夫人也。遂棄其所學。而從事於玄。卒",
    "X61n1162_001:0529c03": "之口訣無傳。幾成奇疾。乃喟然曰。獨不能為天地",
    "X61n1162_001:0529c04": "間一閒人乎。遂搆小園。栽花壘石。日吟咏偃息於",
    "X61n1162_001:0529c05": "其間。每見花榮花悴。倐爾成空。因悟盈虗消息。物",
    "X61n1162_001:0529c06": "理然也。吾獨非物乎。他日亦當如是。即毀園閉戶。",
    "X61n1162_001:0529c07": "習靜求禪。取金剛諸經而誦之。至萬曆乙酉。泛舟",
    "X61n1162_001:0529c08": "武林。旅遇一翁。見予作佛語。遽問曰。子學佛。誰所",
    "X61n1162_001:0529c09": "師。對曰未也。乃曰吾聞雲棲有",
    "X61n1162_001:0529c10": "蓮池禪師者。聲稱洽乎於茲。有年矣。盍往師之。且柳",
    "X61n1162_001:0529c11": "宗元與李睦州服氣書。不可不讀。言訖別去。莫知",
    "X61n1162_001:0529c12": "其為誰也。予歎曰。服氣書。予少時所讀。今為寇公",
    "X61n1162_001:0529c13": "之霍光傳矣。其教我甚殷。烏容負。遂徒步雲棲。扣",
    "X61n1162_001:0529c14": "關謁",
    "X61n1162_001:0529c15": "師。師欣然攝納。教以淨業。授以五戒。名以廣還。溫溫",
    "X61n1162_001:0529c16": "若素相知者。臨別請益。",
    "X61n1162_001:0529c17": "師曰。釋典充棟。何以教子。約而言之。見性其體也。度",
    "X61n1162_001:0529c18": "生其用也。文殊謂修行莫如念佛。正今日之急務。",
    "X61n1162_001:0529c19": "子其勉之。還敬受而歸。日課阿彌陀佛五萬聲。不",
    "X61n1162_001:0529c20": "遑暇食。未半朞而此心寂然。恍若有得。因思執此",
    "X61n1162_001:0529c21": "以往。見性無難。但生何以度。忽記金剛經有曰。以",
    "X61n1162_001:0529c22": "七寶布施。不若以四句偈等為人解脫。其福勝彼。",
    "X61n1162_001:0529c23": "言法施愈於財施明矣。還不自揣。遂閱淨土經論。",
    "X61n1162_001:0529c24": "掇其要語。分門別類。始以往生定其趨。次以起信",
    "X61n1162_001:0530a01": "迴其向。又以誓願決其志。乃以齋戒成其德。日課",
    "X61n1162_001:0530a02": "達其材。終以兼禪詣其極。分為六卷。名曰淨土資",
    "X61n1162_001:0530a03": "糧。既梓行矣。復加補輯。更名全集。就正於",
    "X61n1162_001:0530a04": "師。師曰。非此無以度生。遂重為之校。因乞一言弁諸",
    "X61n1162_001:0530a05": "首。",
    "X61n1162_001:0530a06": "師唯唯。更授以菩薩戒而歸。中道俛而思。仰而噓。忽",
    "X61n1162_001:0530a07": "忽如喪神守。舟人恠之。中有一客問予曰奚自。予",
    "X61n1162_001:0530a08": "曰自雲棲。因具道前緣。客曰。得受戒。則念佛不虗。",
    "X61n1162_001:0530a09": "見性之道也。正資糧。則法施有具。度生之端也。二",
    "X61n1162_001:0530a10": "者足以自慰。而先生似有隱憂。何居。予曰。吾追憶",
    "X61n1162_001:0530a11": "往時。始以儒而兼以醫。繼以玄。而又更以閒。一無",
    "X61n1162_001:0530a12": "成而鬢絲矣。設使當時舍此數端。而早以學釋。則",
    "X61n1162_001:0530a13": "今日之造就。殆未可量。顧不為此而為彼。老大徒",
    "X61n1162_001:0530a14": "傷悲耳。客笑曰。先生悞矣。非儒無以識佛之理。非",
    "X61n1162_001:0530a15": "醫無以達佛之心。非玄無以肇佛之寂。非閒無以",
    "X61n1162_001:0530a16": "築佛之基。先生殆藉是數者以學釋。不以為幸。而",
    "X61n1162_001:0530a17": "反以為悲。何也。雖然。未也。設使儒而用世。則爵祿",
    "X61n1162_001:0530a18": "縻其身。醫而大行。則貨利溺其志。玄得口訣。則他",
    "X61n1162_001:0530a19": "岐迷其往。閒不反觀。則草木同其腐。求為淨土之",
    "X61n1162_001:0530a20": "資糧。烏可得哉。先生以此數者啟佛之機。而終不",
    "X61n1162_001:0530a21": "以此數者為佛之障。其殆定於命而不移於我。由",
    "X61n1162_001:0530a22": "於天而不參以人者乎。先生殆有出世之緣。而非",
    "X61n1162_001:0530a23": "強求倖致者也。予起謝曰。客所言。誠為確論。但知",
    "X61n1162_001:0530a24": "其一。未知其二。予之終身經歷。命矣天矣。今之以",
    "X61n1162_001:0530b01": "教立命而不委於命。盡人合天而不任於天者。伊",
    "X61n1162_001:0530b02": "誰之功。噫其資糧之全集乎。非",
    "X61n1162_001:0530b03": "蓮師之啟廸。何以有此。然而究其所以。亦莫非命也。",
    "X61n1162_001:0530b04": "天也。不然。曩時之旅邸邂逅。指教慇懃。若或遣之",
    "X61n1162_001:0530b05": "以告予者。豈無故哉。於是而知吾之得",
    "X61n1162_001:0530b06": "師為不偶。吾之見性度生為有受。而非若服氣書之",
    "X61n1162_001:0530b07": "云云矣。昔河汾王氏有言曰。通於夫子受罔極之",
    "X61n1162_001:0530b08": "恩。還於",
    "X61n1162_001:0530b09": "蓮師亦云。客瞿然曰。予鄙人。不足以及此。先生可謂",
    "X61n1162_001:0530b10": "知本矣。請敘其說以識。",
    "X61n1162_001:0530b11": "大明萬曆歲次庚子春正月穀旦菩薩戒弟子八十",
    "X61n1162_001:0530b12": "翁復真莊廣還謹識",
    "X61n1162_001:0530b15": "募刻淨土資糧全集疏",
    "X61n1162_001:0530b17": "佛道為出世間法。尚矣。然盡大藏中法門。無如修",
    "X61n1162_001:0530b18": "西方之徑捷者。故廬山遠祖。歷代名師。洪源浚流。",
    "X61n1162_001:0530b19": "其來已久。迨今末法。邪說橫行。或妄稱三教之祖。",
    "X61n1162_001:0530b20": "或偽造五部之書。或密授十六字經。或秘傳七箇",
    "X61n1162_001:0530b21": "字佛。或身中運氣存神而號公案。或闇夜聞聲見",
    "X61n1162_001:0530b22": "物而作奇徵。或本無悟入。而誑說禪宗。或撥無因",
    "X61n1162_001:0530b23": "果。而誹謗正法。千科萬徑。莫可具陳。誠有如蓮池",
    "X61n1162_001:0530b24": "禪師所云者。師於是懼佛法之將衰。為中流之砥",
    "X61n1162_001:0530c01": "柱。主張淨土。開剎雲棲。聲稱洽乎於茲。三十餘年",
    "X61n1162_001:0530c02": "矣。但師教雖共由於通邑大都。而或間隔於殊鄉",
    "X61n1162_001:0530c03": "僻地。雖流行於叢林蘭若。而或阻滯於閭巷村居。",
    "X61n1162_001:0530c04": "師盖有不勝其憫者。還雖不材。忝列弟子。斯道污",
    "X61n1162_001:0530c05": "隆。與有責焉。固知涓滴無補於江河。亦以借光可",
    "X61n1162_001:0530c06": "破諸幽暗。遂忘固陋。輯此資糧。集羣經之要言。會",
    "X61n1162_001:0530c07": "諸師之確論。分門別類。比事屬辭。既正於師。復辨",
    "X61n1162_001:0530c08": "諸友。稿凡三易。全集乃成。誠往生之捷法。出世之",
    "X61n1162_001:0530c09": "要典也。若藏諸篋而不廣其傳。固非普度眾生之",
    "X61n1162_001:0530c10": "意。專於己而不兼乎眾。又非善與人同之心。重興",
    "X61n1162_001:0530c11": "鋟梓之工。再循募緣之例。或多助。或寡助。既同植",
    "X61n1162_001:0530c12": "往生之勝因。或出家。或在家。必同證往生之勝果。",
    "X61n1162_001:0530c13": "盖以資糧一具。眾善攸歸。上可以隆出世之佛法。",
    "X61n1162_001:0530c14": "下可以遏邪說之橫流。遠可以續廬山之正傳。近",
    "X61n1162_001:0530c15": "可以廣雲棲之聲教。皆一善念為之造端也。具此",
    "X61n1162_001:0530c16": "功德。往生何疑。所謂春種一粒粟。秋收萬顆子者。",
    "X61n1162_001:0530c17": "古人之言。豈欺我哉。噫。四方清信士女。當知予言",
    "X61n1162_001:0530c18": "之非妄矣。尚其圖之。",
    "X61n1162_001:0530c19": "大明萬曆歲次己亥秋八月吉旦莊廣還謹疏",
    "X61n1162_001:0530c20": "(還)謹按蓮師偽造五部之說。或者疑之。謂五部之",
    "X61n1162_001:0530c21": "書為羅教。羅號悟空老人。既曰悟空。是得金剛般",
    "X61n1162_001:0530c22": "若之義。而以為偽造。何也。予曰。汝獨不聞僧肇之",
    "X61n1162_001:0530c23": "論乎。論云。性空者。謂諸法實相也。實相者。言不有",
    "X61n1162_001:0530c24": "不無。不有不無者。不如有見常見之有。邪見斷見",
    "X61n1162_001:0531a01": "之無耳。若以有為有。則以無為無。有既不有。則無",
    "X61n1162_001:0531a02": "無也。夫不存無以觀法者。可謂識法實相矣。今五",
    "X61n1162_001:0531a03": "部之書。雖不若有見常見之有。不免墮於邪見斷",
    "X61n1162_001:0531a04": "見之無。與諸法實相。邪正懸隔。般若之義。果如是",
    "X61n1162_001:0531a05": "乎。謂之偽造非耶。今人多宗是書。殆未明乎此耳。",
    "X61n1162_001:0531a09": "淨土資糧全集目錄",
    "X61n1162_001:0531a11": "前集",
    "X61n1162_001:0531a12": "西方淨土圖(附懷淨土詩一十四首)",
    "X61n1162_001:0531a13": "資糧全集序(三篇自敘一篇)募刻資糧全集疏",
    "X61n1162_001:0531a14": "資糧全集目錄纂輯資糧大意",
    "X61n1162_001:0531a15": "卷之一",
    "X61n1162_001:0531a16": "淨土往生章(有圖)",
    "X61n1162_001:0531a17": "三聖因地篇願偈攝生篇",
    "X61n1162_001:0531a18": "諸聖同歸篇三九往生篇",
    "X61n1162_001:0531a19": "往生勝相篇往生勝果篇",
    "X61n1162_001:0531a20": "卷之二",
    "X61n1162_001:0531a21": "淨土起信章(有圖)",
    "X61n1162_001:0531a22": "大阿彌陀經疑城胎生分",
    "X61n1162_001:0531a23": "淨土指歸論十種信心",
    "X61n1162_001:0531a24": "龍舒王居士淨土起信文",
    "X61n1162_001:0531b01": "永明壽禪師戒人勿輕淨土文",
    "X61n1162_001:0531b02": "丞相鄭清之勸修淨土文",
    "X61n1162_001:0531b03": "雲棲蓮池禪師淨土疑辯",
    "X61n1162_001:0531b04": "附論因果篇",
    "X61n1162_001:0531b05": "總論因果論十業善報",
    "X61n1162_001:0531b06": "論十業惡報",
    "X61n1162_001:0531b07": "卷之三",
    "X61n1162_001:0531b08": "淨土誓願章(有圖)",
    "X61n1162_001:0531b09": "論淨業人宜發願西方願文",
    "X61n1162_001:0531b10": "論發願人宜發誓西文誓文",
    "X61n1162_001:0531b11": "卷之四",
    "X61n1162_001:0531b12": "淨土齋戒章(有圖)",
    "X61n1162_001:0531b13": "總論齋戒",
    "X61n1162_001:0531b14": "持齋篇",
    "X61n1162_001:0531b15": "總論持齋",
    "X61n1162_001:0531b16": "持齋四事圖",
    "X61n1162_001:0531b17": "論不食肉論不飲酒",
    "X61n1162_001:0531b18": "論不婬慾論不食五辛",
    "X61n1162_001:0531b19": "短齋圖說",
    "X61n1162_001:0531b20": "持戒篇",
    "X61n1162_001:0531b21": "總論持戒",
    "X61n1162_001:0531b22": "身三業圖說",
    "X61n1162_001:0531b23": "論不殺生(附放生)論不偷盜(附弭盜)",
    "X61n1162_001:0531b24": "論不邪婬(俱有迴向文)",
    "X61n1162_001:0531c01": "口四業圖說",
    "X61n1162_001:0531c02": "論不妄言(有迴向文攝下三業)論不綺語",
    "X61n1162_001:0531c03": "論不兩舌論不惡口",
    "X61n1162_001:0531c04": "意三業圖說",
    "X61n1162_001:0531c05": "論不貪欲論不嗔恨",
    "X61n1162_001:0531c06": "論不邪見(俱有迴向文)",
    "X61n1162_001:0531c07": "意三業二偈",
    "X61n1162_001:0531c08": "附十業自考圖式",
    "X61n1162_001:0531c09": "卷之五",
    "X61n1162_001:0531c10": "淨土日課章(有圖)",
    "X61n1162_001:0531c11": "六時對越篇",
    "X61n1162_001:0531c12": "佛說阿彌陀經往生真言",
    "X61n1162_001:0531c13": "讚佛偈(念佛隨願)迴向文(禮佛隨願)",
    "X61n1162_001:0531c14": "六時念佛篇",
    "X61n1162_001:0531c15": "論念佛正因論念佛持法",
    "X61n1162_001:0531c16": "論念佛勝利論臨終念佛",
    "X61n1162_001:0531c17": "六時觀想篇",
    "X61n1162_001:0531c18": "論一心三觀論觀想白毫",
    "X61n1162_001:0531c19": "論十六觀想論帝網無盡觀",
    "X61n1162_001:0531c20": "論臨睡觀想(并願文)",
    "X61n1162_001:0531c21": "附情想篇",
    "X61n1162_001:0531c22": "附六齋日加課篇(兼十齋日)",
    "X61n1162_001:0531c23": "禮三寶法三祝願法",
    "X61n1162_001:0531c24": "迴向十業戒持誦大乘經典",
    "X61n1162_001:0532a01": "卷之六",
    "X61n1162_001:0532a02": "淨土兼禪章(有圖二)",
    "X61n1162_001:0532a03": "論淨土禪宗豫行篇",
    "X61n1162_001:0532a04": "正修篇",
    "X61n1162_001:0532a05": "攝心念佛法數息念佛法",
    "X61n1162_001:0532a06": "參究念佛法實相念佛法",
    "X61n1162_001:0532a07": "調和篇(附六種料揀)",
    "X61n1162_001:0532a08": "明宗篇上明宗篇下",
    "X61n1162_001:0532a09": "附禦魔法",
    "X61n1162_001:0532a10": "後集",
    "X61n1162_001:0532a11": "淨土資糧全集後序(一篇自敘一篇)",
    "X61n1162_001:0532a12": "淨土資糧全集跋",
    "X61n1162_001:0532a13": "直音略訓(全卷)",
    "X61n1162_001:0532a14": "復真居士像圖復真居士像贊",
    "X61n1162_001:0532a15": "復真居士像記復真居士像說",
    "X61n1162_001:0532a16": "復真四偈",
    "X61n1162_001:0532a18": "目錄(終)",
    "X61n1162_001:0532a22": "纂輯資糧全集大意",
    "X61n1162_001:0532a24": "歸元直指曰。欲生淨土。須辦資糧。何謂資糧。信願",
    "X61n1162_001:0532b01": "行三字也。三字具足。淨土必生。今此書有往生章。",
    "X61n1162_001:0532b02": "起信章。信也。誓願章。願也。齋戒章。日課章。兼禪章。",
    "X61n1162_001:0532b03": "行也。三者已備。故曰淨土資糧。噫。未能自利。先欲",
    "X61n1162_001:0532b04": "利人者。菩薩發心。故不忍獨善其身。心懷兼利也。",
    "X61n1162_001:0532b05": "兼利之道。弘法為先。此資糧之所以作歟。",
    "X61n1162_001:0532b06": "或問君子明道不計功。今開卷未覩資糧之說。而",
    "X61n1162_001:0532b07": "先閱往生之圖。無乃啟其計功之心乎。曰不然。智",
    "X61n1162_001:0532b08": "者大師云。先以欲鈎牽。後令入佛道。又云。由因感",
    "X61n1162_001:0532b09": "果。應先因而後果。今教門引物為便。故皆先果而",
    "X61n1162_001:0532b10": "後因。由此二說觀之。則是圖之作。乃教化度脫之",
    "X61n1162_001:0532b11": "初機。潛孚默導之微權也。計功云乎哉。",
    "X61n1162_001:0532b12": "古云知止而后有定。故先之以淨土往生。知止矣。",
    "X61n1162_001:0532b13": "而無信心。則佛法如海。其何能入。故繼之以起信。",
    "X61n1162_001:0532b14": "向善矣。而無決定心。能不退轉乎。故繼之以誓願。",
    "X61n1162_001:0532b15": "既決定矣。而不能動心忍性。何以修行。故繼之以",
    "X61n1162_001:0532b16": "齋戒。既齋戒矣。而無程規。何所從事乎。故繼之以",
    "X61n1162_001:0532b17": "日課。又不有所謂最上乘。而為修行第一義者乎。",
    "X61n1162_001:0532b18": "此明心見性之功。所當顧諟而不可須臾離者也。",
    "X61n1162_001:0532b19": "故以兼禪篇終焉。",
    "X61n1162_001:0532b20": "或問兼禪見性篇。既為修行第一義。何不冠於卷",
    "X61n1162_001:0532b21": "首。而乃置於卷末乎。曰。法華經已言之矣。經云初",
    "X61n1162_001:0532b22": "說三乘。引導眾生。然後但以大乘而度脫之。若驟",
    "X61n1162_001:0532b23": "語以心性之說。則扞格不入。有不駭而逃焉者幾",
    "X61n1162_001:0532b24": "希矣。噫。其竊取法華之意乎。",
    "X61n1162_001:0532c01": "經文本不當去取。但此書既別類分門。則纂輯不",
    "X61n1162_001:0532c02": "得不尋章摘句。勢使之然也。或云昔昭明分金剛",
    "X61n1162_001:0532c03": "經為分數。尚嬰重罪。今子襍引諸經。支離甚矣。罪",
    "X61n1162_001:0532c04": "當何如。予曰不然。昭明之得罪。分柝全經故耳。今",
    "X61n1162_001:0532c05": "予之引經語。即金剛經所謂以四句偈等。為人解",
    "X61n1162_001:0532c06": "說之意。於全經固無損也。何罪之有。況蓮師諸聖",
    "X61n1162_001:0532c07": "同歸篇。亦雜引諸經者。豈蓮師不足法歟。或人色",
    "X61n1162_001:0532c08": "赧而退。",
    "X61n1162_001:0532c09": "或問淨土經論甚多。子所引證。不過數部數集而",
    "X61n1162_001:0532c10": "已。恐所遺者尚多也。予曰。子獨不聞黃檗之言乎。",
    "X61n1162_001:0532c11": "言今人只欲多知多解。廣求文義。喚作修行。不知",
    "X61n1162_001:0532c12": "知解不消。翻成壅塞。盡向生滅中取。真如之中。都",
    "X61n1162_001:0532c13": "無此事。三乘學道人。俱是此樣。予恐淨業之士亦",
    "X61n1162_001:0532c14": "罹此病。故不敢泛及耳。",
    "X61n1162_001:0532c15": "經論之後。間附己意。非敢於續貂。盖以書不盡言。",
    "X61n1162_001:0532c16": "言不盡意。初學讀之。恐不知其旨趣。故以己意時",
    "X61n1162_001:0532c17": "發揚之。所以啟初學。非敢為高明者道也。",
    "X61n1162_001:0532c18": "或問考證之設。皆人所共知者。似亦為贅。曰不然。",
    "X61n1162_001:0532c19": "初學者經論未諳。檢閱甚難。此書本為便初學。非",
    "X61n1162_001:0532c20": "為老師宿儒也。何得為贅。",
    "X61n1162_001:0532c21": "或問明宗篇多隱語。既為初學。何不發明。寧非缺",
    "X61n1162_001:0532c22": "典耶。予曰。達觀禪師不云乎。纔涉唇吻。便落意思。",
    "X61n1162_001:0532c23": "盡是死門。終非活路。若之何發明之。或人有省。乃",
    "X61n1162_001:0532c24": "喟然曰。吾誠門外漢也。",
    "X61n1162_001:0533a01": "或問前有往生圖矣。後復有必生圖。豈不為贅。予",
    "X61n1162_001:0533a02": "曰。不然。前之往生圖。所以欣動行人之心。欲生彼",
    "X61n1162_001:0533a03": "淨土。須辦此淨業。俾其慕果修因。如諺之所謂臨",
    "X61n1162_001:0533a04": "淵羨魚。不如退而結網之意也。後之必生圖。所以",
    "X61n1162_001:0533a05": "贊美行人之功。既辦此淨業。必生彼淨土。是謂修",
    "X61n1162_001:0533a06": "因證果。如經之所謂舟筏具。而速登彼岸者是也。",
    "X61n1162_001:0533a07": "其往生雖同。立義則異。烏得為贅。",
    "X61n1162_001:0533a08": "經典頂格書之。古今傳論。則低一字。而膚說又低",
    "X61n1162_001:0533a09": "一字。乃士希賢。賢希聖。雖位殊品列。思齊義也。又",
    "X61n1162_001:0533a10": "如父而子。子而孫。實交參共濟。圓融義也。",
    "X61n1162_001:0533a12": "淨土資糧全集(前集終)",
    "X61n1162_001:0533a18": "淨土資糧全集卷之一",
    "X61n1162_001:0533a20": "古杭雲棲寺蓮池禪師　袾宏　校正",
    "X61n1162_001:0533a21": "[橘-矛+隹]李桐邑淨業弟子　莊廣還　輯",
    "X61n1162_001:0533a22": "淨土往生章(西方淨土極樂世界也)",
    "X61n1162_001:0533a23": "考證　疏鈔云。十方世界。皆有淨土。何為獨示",
    "X61n1162_001:0533a24": "西方。良由心無二用。功戒雜施。上都儀云。歸命",
    "X61n1162_001:0533b01": "三寶。要指方立相。住心取境。以凡夫繫心。尚乃",
    "X61n1162_001:0533b02": "不得。況離相耶。故偏指西方者。定趨向故。西方",
    "X61n1162_001:0533b03": "偏指極樂者。不止於無苦有樂。如隨願往生經",
    "X61n1162_001:0533b04": "云。佛國無量。專求極樂者何。一以因勝。十念為",
    "X61n1162_001:0533b05": "因。即得往生故。一以緣勝。四十八願。普度眾生",
    "X61n1162_001:0533b06": "故。",
    "X61n1162_001:0533b07": "三聖因地篇",
    "X61n1162_001:0533b08": "阿彌陀佛因地",
    "X61n1162_001:0533b09": "悲華經曰。往昔有轉輪王。名無諍念。王四天下。王有",
    "X61n1162_001:0533b10": "大臣。名曰寶海。生一子。出家成佛。號寶藏如來。王請",
    "X61n1162_001:0533b11": "佛供養。佛入三昧。放大光明。現十方世界。或淨或穢。",
    "X61n1162_001:0533b12": "王白佛言。何故世界有淨有不淨。佛言。菩薩以願力",
    "X61n1162_001:0533b13": "故。取清淨土。復有菩薩以願力故。取不淨國。王言我",
    "X61n1162_001:0533b14": "今發願。願成佛時。國中無三惡道。皆真金色。種種莊",
    "X61n1162_001:0533b15": "嚴。佛告王言。汝於西方。過一恒河沙阿僧祗劫。是時",
    "X61n1162_001:0533b16": "世界。轉名安樂。汝當作佛號無量壽如來。",
    "X61n1162_001:0533b17": "考證四天下即四洲也。",
    "X61n1162_001:0533b18": "菩薩願力悲華經曰。往昔劫中。有轉輪王。名",
    "X61n1162_001:0533b19": "無諍念。大臣寶海。為善知識。同於寶藏佛所。發",
    "X61n1162_001:0533b20": "菩提心。輪王發願云。我作佛時。在於清淨安樂",
    "X61n1162_001:0533b21": "世界。攝受一切眾生。大臣發願云。我作佛時。在",
    "X61n1162_001:0533b22": "於五濁苦惱世界。脫度一切眾生。無諍念王者",
    "X61n1162_001:0533b23": "阿彌陀佛是也。寶海大臣者。釋迦牟尼佛是也。",
    "X61n1162_001:0533b24": "以此君臣道合。名為折攝二門○淨土或問曰。",
    "X61n1162_001:0533c01": "兩土聖人。示居淨穢。以折攝二門調服眾生。此",
    "X61n1162_001:0533c02": "以穢。以苦。以促。以多魔惱而折之。俾知所厭。彼",
    "X61n1162_001:0533c03": "以淨。以樂。以延。以不退轉而攝之。俾知所欣。即",
    "X61n1162_001:0533c04": "厭且欣。可以知化道之相關也。",
    "X61n1162_001:0533c05": "不淨國即今五濁惡世也。",
    "X61n1162_001:0533c06": "阿僧祗劫阿。無也。僧祗數也。言無數劫也○",
    "X61n1162_001:0533c07": "佛祖統紀要略曰。初閻浮提。人八萬四千歲。身",
    "X61n1162_001:0533c08": "長八丈四尺。凡過百歲。身減一寸。如是減至十",
    "X61n1162_001:0533c09": "歲。身長一尺。則減劫極耳。以後復入增劫。凡過",
    "X61n1162_001:0533c10": "百年。命增一歲。身增一寸。如是增至八萬四千",
    "X61n1162_001:0533c11": "歲。身長八丈四尺。則增劫之極也。如是一減一",
    "X61n1162_001:0533c12": "增。共計一千六百萬年。名一轆轤劫。今當第九",
    "X61n1162_001:0533c13": "減劫。今人只可六尺。壽六十也。一轆轤劫滿。遇",
    "X61n1162_001:0533c14": "小三灾。刀兵。瘟疫。凶荒也。至二十轆轉滿。則壞",
    "X61n1162_001:0533c15": "劫到來。遇大三灾水火風起。大地天宮俱壞。大",
    "X61n1162_001:0533c16": "灾之後。入成劫。凡十方三世一切世界。皆悉具",
    "X61n1162_001:0533c17": "此四種相劫。謂成住壞空也。成而即住。住而續",
    "X61n1162_001:0533c18": "壞。壞而又空。空而又成。八十轆轤。總計一十三",
    "X61n1162_001:0533c19": "萬四千四百萬年。為始終之極數。此名小劫。曠",
    "X61n1162_001:0533c20": "大劫來。世界成壞。不可盡窮者也。",
    "X61n1162_001:0533c21": "鼓音王經曰。過去劫中。有國名妙喜。王名憍尸迦。祖",
    "X61n1162_001:0533c22": "父清泰國王。父月上轉輪王。母殊勝妙顏。生三子。長",
    "X61n1162_001:0533c23": "曰月明。次曰憍尸迦。三曰帝眾。時有一佛出世。名曰",
    "X61n1162_001:0533c24": "世自在王。憍尸迦心發道意。棄捨國位。投佛出家。號",
    "X61n1162_001:0534a01": "曰法藏比丘。廣發四十八願。若不爾者。誓不成佛。是",
    "X61n1162_001:0534a02": "時大地震動。天雨妙華。空中同聲讚言決定成佛。",
    "X61n1162_001:0534a03": "考證　疏鈔云。阿彌陀佛因地。不但如上二因。",
    "X61n1162_001:0534a04": "有多種因。一。法華經。大通智勝如來時。十六王",
    "X61n1162_001:0534a05": "子出家。常樂說是法華經。後悉成佛。第九王子。",
    "X61n1162_001:0534a06": "今阿彌陀佛是。二。大乘方等總持經云。無垢焰",
    "X61n1162_001:0534a07": "稱起王如來時。有淨比丘。總持諸經。十四億部。",
    "X61n1162_001:0534a08": "隨眾生願樂。廣為說法。彼比丘者。今阿彌陀佛",
    "X61n1162_001:0534a09": "是。三。賢劫經云。雲雷吼如來時。有王子。名淨福",
    "X61n1162_001:0534a10": "報眾音。供養彼佛。彼王子者。今阿彌陀佛是。四",
    "X61n1162_001:0534a11": "彼經又云。金龍決光佛時。有法師名無限量寶",
    "X61n1162_001:0534a12": "音行。力弘經法。彼法師者。今阿彌陀佛是。五。觀",
    "X61n1162_001:0534a13": "佛三昧第九經云。空王佛時。有四比丘。煩惱覆",
    "X61n1162_001:0534a14": "心。空中教令觀佛。遂得念佛三昧。彼第三比丘。",
    "X61n1162_001:0534a15": "今阿彌陀佛是。六。如幻三摩地無量印法門經",
    "X61n1162_001:0534a16": "云。獅子遊戲金光如來時。有國王名勝威。尊重",
    "X61n1162_001:0534a17": "供養彼佛。修禪定行。彼國王者。今阿彌陀佛是。",
    "X61n1162_001:0534a18": "七。一向出生菩薩經云。昔有太子。聞此微妙法",
    "X61n1162_001:0534a19": "門。奉持精進。復教化八千萬億人。得不退轉。彼",
    "X61n1162_001:0534a20": "太子者。今阿彌陀佛是。已上略舉數端。若其多",
    "X61n1162_001:0534a21": "劫多因。亦應無量。",
    "X61n1162_001:0534a22": "大阿彌陀經曰。佛言。爾時法藏比丘發斯弘誓。於是",
    "X61n1162_001:0534a23": "住真實慧。勇猛精進。修習無量功德以莊嚴其國。功",
    "X61n1162_001:0534a24": "德圓滿。威神熾盛。方得成就所願而入佛位。",
    "X61n1162_001:0534b01": "考證　龍舒淨土文曰。法藏發此願已。乃精進",
    "X61n1162_001:0534b02": "以了生死。次入菩薩地。了生死者。乃生死自如",
    "X61n1162_001:0534b03": "也。入菩薩地者。內則修慧。外則修福也。修慧者。",
    "X61n1162_001:0534b04": "使慧性日廣於一日。至成佛時。則慧性含虗空",
    "X61n1162_001:0534b05": "世界。無所不知。無所不見也。修福者。乃託生於",
    "X61n1162_001:0534b06": "一切眾生中。同其形體。同其言語。以設教化。夫",
    "X61n1162_001:0534b07": "設化眾生者。無非得福也。得福而不受用。故其",
    "X61n1162_001:0534b08": "福愈積而愈大。福大則威神大。是以威神無所",
    "X61n1162_001:0534b09": "不可。方得成就所願而入佛位。",
    "X61n1162_001:0534b10": "佛說阿彌陀經曰。爾時佛告長老舍利弗。從是西方",
    "X61n1162_001:0534b11": "過十萬億佛土。有世界名曰極樂。其土有佛號阿彌",
    "X61n1162_001:0534b12": "陀。今現在說法。",
    "X61n1162_001:0534b13": "疏云。萬里百城。為參知識。梯山航海。云禮道場。豈",
    "X61n1162_001:0534b14": "可萬德如來。現在說法。漠然不顧。甘墮城東。是則",
    "X61n1162_001:0534b15": "名為可憐憫者。",
    "X61n1162_001:0534b16": "考證　鈔云。萬里者。僧問大隨。劫火洞然。未審",
    "X61n1162_001:0534b17": "這箇壞不壞。答云。壞。僧云。恁麼則隨他去也。答",
    "X61n1162_001:0534b18": "云。隨他去。僧疑不決。往還萬里。廣參知識。始得",
    "X61n1162_001:0534b19": "大悟。百城者。善財南遊百一十城。參五十三善",
    "X61n1162_001:0534b20": "知識。引此以況阿彌陀佛。是最上知識也。梯山",
    "X61n1162_001:0534b21": "航海。如峨嵋普陀等。引此以況西方極樂世界。",
    "X61n1162_001:0534b22": "是最勝道場也。然古之跋涉。盖為親炙聖賢。今",
    "X61n1162_001:0534b23": "日奔馳。祇是遙瞻影像。而且俻經險阻。不憚劬",
    "X61n1162_001:0534b24": "勞。何得現在慈尊。捨之不往。城東老母。與佛同",
    "X61n1162_001:0534c01": "生而不見佛。非此之流耶。過未之佛。勢所難逢。",
    "X61n1162_001:0534c02": "現在空過。故可憐憫。",
    "X61n1162_001:0534c03": "觀世音菩薩大勢至菩薩因地",
    "X61n1162_001:0534c04": "悲華經曰。爾時寶藏如來。復告第一不眴太子(即前轉輪",
    "X61n1162_001:0534c05": "王太子也)。今當號汝為觀世音。無量壽佛般涅槃後。當成",
    "X61n1162_001:0534c06": "佛道。號普光功德山王如來。又告第二尼摩太子。次",
    "X61n1162_001:0534c07": "當作佛。號善住功德寶王如來。汝以願力取清淨土。",
    "X61n1162_001:0534c08": "復號汝為大勢至。",
    "X61n1162_001:0534c09": "考證涅槃正訛集曰。梵語涅槃。此云寂滅。",
    "X61n1162_001:0534c10": "寂滅者。生滅既滅。寂滅現前。盖是無生無滅。無",
    "X61n1162_001:0534c11": "去無來。真常獨露。苦樂雙亡。故曰寂滅為樂。六",
    "X61n1162_001:0534c12": "祖云。無上大涅槃。圓明常寂照。正明照之極。何",
    "X61n1162_001:0534c13": "世人乃錯認為死耶。唯是化緣既畢。示同凡滅。",
    "X61n1162_001:0534c14": "使知萬物無常。莫生貪著耳○肇論曰。涅槃之",
    "X61n1162_001:0534c15": "為道也。寂寥虗曠。不可以形名得。微妙無相。不",
    "X61n1162_001:0534c16": "可以有心知。超羣有以幽昇。量太虗而永久。經",
    "X61n1162_001:0534c17": "論曰。涅槃非有。亦復非無。言語道斷。心行處滅。",
    "X61n1162_001:0534c18": "尋夫經論之作。豈虗搆哉。果有其所以不有。故",
    "X61n1162_001:0534c19": "不可得而有。有其所以不無。故不可得而無耳。",
    "X61n1162_001:0534c20": "何者。本之有境。則五陰永滅。推之無鄉。而幽靈",
    "X61n1162_001:0534c21": "不竭。幽靈不竭。則抱一湛然。五陰永滅。則萬累",
    "X61n1162_001:0534c22": "多捐。萬累多捐。故與道通洞。抱一湛然。故神而",
    "X61n1162_001:0534c23": "無功。神而無功。故至功常存。與道通洞。故冲而",
    "X61n1162_001:0534c24": "不改。冲而不改。故不可為有。至功常存。故不可",
    "X61n1162_001:0535a01": "為無。斯乃希夷之境。太玄之鄉。而欲以有無語",
    "X61n1162_001:0535a02": "其神道者。不亦邈哉。",
    "X61n1162_001:0535a03": "大阿彌陀經曰。佛言。彼佛至般泥洹時。觀世音菩薩",
    "X61n1162_001:0535a04": "乃當作佛。掌握化權。教化度脫十方世界諸天人民。",
    "X61n1162_001:0535a05": "以至蜎飛蠕動之類。皆令得泥洹之道。轉相教化度",
    "X61n1162_001:0535a06": "脫。一如大師阿彌陀佛。無有窮極。復住無央數劫。乃",
    "X61n1162_001:0535a07": "般泥洹。其次大勢至作佛。掌握化權。教化度脫。一如",
    "X61n1162_001:0535a08": "阿彌陀佛。經歷劫數。永無般泥洹時。",
    "X61n1162_001:0535a09": "考證泥洹肇論曰。泥洹涅槃。此二名前後",
    "X61n1162_001:0535a10": "異出。盖是楚夏不同耳。云涅槃。音正也。梵語泥",
    "X61n1162_001:0535a11": "洹涅槃者。秦言無為。亦名滅度。無為者。取乎虗",
    "X61n1162_001:0535a12": "無寂寞。妙絕於有為。滅度者。言其大患永滅。超",
    "X61n1162_001:0535a13": "度四流○涅槃泥洹。有加般字者。何也。即金剛",
    "X61n1162_001:0535a14": "經所謂我皆令入無餘涅槃而滅度之。般即入",
    "X61n1162_001:0535a15": "也。又瑞應經云。安那般那。華言出息入息。觀此。",
    "X61n1162_001:0535a16": "而般之為入。又可知矣。",
    "X61n1162_001:0535a17": "常氏法起跋大彌陀經。略曰。現在會中二法王子。",
    "X61n1162_001:0535a18": "於彼佛土。智慧威神。德業輝光。最為第一。入則坐",
    "X61n1162_001:0535a19": "侍正論。出則揚化他方。於彼剎中。不失現在。次補",
    "X61n1162_001:0535a20": "佛處。相繼出興。到此。則安樂舊號。轉而為眾寶善",
    "X61n1162_001:0535a21": "集莊嚴矣。約其依報住處。盖在彼界第四兜率天",
    "X61n1162_001:0535a22": "宮。而此書之所未及言者。",
    "X61n1162_001:0535a23": "願偈攝生篇",
    "X61n1162_001:0535a24": "攝生七願(見大阿彌陀經四十八願分)",
    "X61n1162_001:0535b01": "第一願。我作佛時。我剎中無婦女。無央數世界諸天",
    "X61n1162_001:0535b02": "人民。以至蜎飛蠕動之類。來生我剎者。皆於七寶水",
    "X61n1162_001:0535b03": "池。蓮華中化生。不得是願。終不作佛。",
    "X61n1162_001:0535b04": "第二十三願。我作佛時。名號聞於十方無央數世界。",
    "X61n1162_001:0535b05": "諸佛各於大眾中稱我功德。及國土之勝。諸天人民。",
    "X61n1162_001:0535b06": "以至蜎飛蠕動之類。聞我名號。乃慈心喜悅者。皆令",
    "X61n1162_001:0535b07": "來生我國。不得是願。終不作佛。",
    "X61n1162_001:0535b08": "第二十五願。我作佛時。光明照諸無央數世界。幽冥",
    "X61n1162_001:0535b09": "之處皆當大明。諸天人民。以至蜎飛蠕動。見我光明。",
    "X61n1162_001:0535b10": "莫不慈心作善。皆令來生我國。不得是願。終不作佛。",
    "X61n1162_001:0535b11": "第二十七願。我作佛時。十方無央數世界。諸天人民。",
    "X61n1162_001:0535b12": "有發菩提心。奉持齋戒。行六波羅蜜。脩諸功德。至心",
    "X61n1162_001:0535b13": "發願。欲生我剎。臨壽終時。與我大眾現其人前。引至",
    "X61n1162_001:0535b14": "來生。作不退轉地菩薩。不得是願。終不作佛。",
    "X61n1162_001:0535b15": "第二十八願。我作佛時。無央數世界。諸天人民。聞我",
    "X61n1162_001:0535b16": "名號。燒香散華。然燈懸繒。飯食沙門。起立塔寺。齋戒",
    "X61n1162_001:0535b17": "清淨。益作諸善。一心繫念於我。雖止於一晝夜不絕。",
    "X61n1162_001:0535b18": "亦必生我剎。不得是願。終不作佛。",
    "X61n1162_001:0535b19": "第二十九願。我作佛時。十方無央數世界。諸天人民。",
    "X61n1162_001:0535b20": "至心信樂。欲生我剎。十聲念我名號。必遂來生。唯除",
    "X61n1162_001:0535b21": "五逆。誹謗正法。不得是願。終不作佛。",
    "X61n1162_001:0535b22": "第三十願。我作佛時。十方無央數世界。諸天人民。以",
    "X61n1162_001:0535b23": "至蜎飛蠕動之類。前世作惡。聞我名號。即懺悔為善。",
    "X61n1162_001:0535b24": "奉持經戒。願生我剎。壽終皆不經三惡道。徑遂來生。",
    "X61n1162_001:0535c01": "一切所欲。無不如意。不得是願。終不作佛。",
    "X61n1162_001:0535c02": "願後說偈",
    "X61n1162_001:0535c03": "略云。我至成佛時。名聲超十方。人天欣得聞。俱來生",
    "X61n1162_001:0535c04": "我剎。我以智慧光。廣照無央界。除滅諸有情。貪嗔煩",
    "X61n1162_001:0535c05": "惱暗。地獄鬼畜生。亦生我剎中。",
    "X61n1162_001:0535c06": "(還)謹按阿彌陀佛四十八願。固皆所以度眾生。",
    "X61n1162_001:0535c07": "唯此七願。乃所以攝引往生者故特表章之耳。",
    "X61n1162_001:0535c08": "蓮師疏鈔　眾生沒於苦趣。佛援之。如垂手深淵。",
    "X61n1162_001:0535c09": "眾生背覺合塵。佛念之。如倚門望子。援之雖殷。念",
    "X61n1162_001:0535c10": "之雖切。深沉不起。遠逝無還。是孤佛願也。可慨也",
    "X61n1162_001:0535c11": "夫。",
    "X61n1162_001:0535c12": "考證蓮華化生蓮師疏云。是蓮華者。乃卸",
    "X61n1162_001:0535c13": "凡殻之玄宮。安慧命之神宅。修淨土者。若禮佛",
    "X61n1162_001:0535c14": "時。當想己身在蓮華中作禮。佛在蓮華中受我",
    "X61n1162_001:0535c15": "禮敬。若念佛時。當想己身在蓮華中結跏趺坐。",
    "X61n1162_001:0535c16": "佛在蓮華中接引於我。然後一心持名。昔有二",
    "X61n1162_001:0535c17": "僧。作蓮華開合想。遂得往生。況復加之一心持",
    "X61n1162_001:0535c18": "名。而有不生者乎。",
    "X61n1162_001:0535c19": "蜎飛蠕動龍舒淨土文曰。蜎飛。微細飛虫也。",
    "X61n1162_001:0535c20": "蠕動。微細蛆虫也。若此者。佛尚化度。況於人乎。",
    "X61n1162_001:0535c21": "故人一念皈依。遂生其國。無足疑也○或問虫",
    "X61n1162_001:0535c22": "類佛何能度之。答。泥洹經云。佛在世時。迦羅池",
    "X61n1162_001:0535c23": "中有一泥蛤。聞佛說法。即從池起。隱草根下。聽",
    "X61n1162_001:0535c24": "聞佛法。有牧牛人。前詣佛所。以杖插地。誤傷蛤",
    "X61n1162_001:0536a01": "死。即生忉利天宮。乃自述其生天之故。由此觀",
    "X61n1162_001:0536a02": "之。則泥蛤之上生。仗佛力也。蜎飛蠕動之類。獨",
    "X61n1162_001:0536a03": "不能仗佛力以往生乎。",
    "X61n1162_001:0536a04": "六波羅蜜法界次第初門曰。此西土之言。今",
    "X61n1162_001:0536a05": "略出三翻。一云事究竟。一云到彼岸。一云度無",
    "X61n1162_001:0536a06": "極○一。檀波羅蜜。檀那。秦言布施。若內有信心。",
    "X61n1162_001:0536a07": "外有福田。有財物。三事和合時。心生捨法。能破",
    "X61n1162_001:0536a08": "慳貪。是為檀布施。有二種。一財施。一法施也○",
    "X61n1162_001:0536a09": "二。尸羅波羅蜜。尸羅。秦言好行善道。不自放逸。",
    "X61n1162_001:0536a10": "是名尸羅。或受戒行善。或不受戒行善。皆名尸",
    "X61n1162_001:0536a11": "羅○三。羼提波羅蜜。秦言忍辱。內心能安外所",
    "X61n1162_001:0536a12": "辱境。故名忍辱。有二種。一者生忍。二者法忍。生",
    "X61n1162_001:0536a13": "忍有二種。一於恭敬供養中。能忍不著。不生憍",
    "X61n1162_001:0536a14": "逸。二於嗔罵打害中。能忍不生嗔恨怨惱。法忍",
    "X61n1162_001:0536a15": "有二種。一非心法。謂忍寒熱風雨饑渴老病死",
    "X61n1162_001:0536a16": "等。二心法。謂忍恚憂愁疑婬慾憍慢諸邪見等",
    "X61n1162_001:0536a17": "○四。毗黎耶波羅蜜。毗黎耶。秦言精進。勤行善",
    "X61n1162_001:0536a18": "法。不自放逸。謂之精進。有二種。一者身精進。勤",
    "X61n1162_001:0536a19": "行善法。行道禮誦講說勸助開化。二者心精進。",
    "X61n1162_001:0536a20": "勤行善道。心心相續。復次。勤脩施戒善法。是為",
    "X61n1162_001:0536a21": "身精進。勤行忍辱禪定智慧。是為心精進○五。",
    "X61n1162_001:0536a22": "禪波羅蜜。禪。秦言思惟修。一切攝心繫念。學諸",
    "X61n1162_001:0536a23": "三昧。皆名思惟修也。有三種。一者世間禪。即是",
    "X61n1162_001:0536a24": "凡夫所行禪。二者出世間禪。亦名二乘共禪。三",
    "X61n1162_001:0536b01": "者出世間上上禪。亦名不共禪。不與凡夫二乘",
    "X61n1162_001:0536b02": "共也○六。般若波羅蜜。般若。秦言智慧。照了一",
    "X61n1162_001:0536b03": "切諸法皆不可得。而能通達一切無礙。名為智",
    "X61n1162_001:0536b04": "慧。有三種。一者聲聞智慧。二者辟支佛智慧。三",
    "X61n1162_001:0536b05": "者佛智慧○菩薩以質直清淨心。行三種施。故",
    "X61n1162_001:0536b06": "名為檀。若於檀中能具五種心者。是時布施名",
    "X61n1162_001:0536b07": "波羅蜜。何等為五。一者知施實相。布施時。施人",
    "X61n1162_001:0536b08": "受人及財物三事。皆空不可得。入實相正觀。以",
    "X61n1162_001:0536b09": "無所捨法。而隨他有所須者。能捨不吝。是為知",
    "X61n1162_001:0536b10": "施實相。二者起慈悲心。若菩薩雖知實相無所",
    "X61n1162_001:0536b11": "有。而起大慈大悲。欲因此施與一切樂。拔一切",
    "X61n1162_001:0536b12": "苦。是為起慈悲心。三者發願。願施時。願因此施",
    "X61n1162_001:0536b13": "得無上佛果。不求凡夫二乘果報。是為發願。四",
    "X61n1162_001:0536b14": "者迴向。隨所施時。迴此施功德。向薩婆若。及施",
    "X61n1162_001:0536b15": "一切眾生。是為迴向。五者具足方便。所謂能於",
    "X61n1162_001:0536b16": "布施一法。旋轉通達一切佛法。徧修諸行。是為",
    "X61n1162_001:0536b17": "具足方便。菩薩若於施時。具此五種心者。因中",
    "X61n1162_001:0536b18": "說果。亦名事究竟。亦名到彼岸。亦名度無極也。",
    "X61n1162_001:0536b19": "餘五波羅蜜所知實相。各以類推。餘四心。類如",
    "X61n1162_001:0536b20": "檀中分別○問何名六度。曰。檀破餓鬼。尸救地",
    "X61n1162_001:0536b21": "獄。忍濟畜生。進拔修羅。禪靜人中。慧照天眾。發",
    "X61n1162_001:0536b22": "隱曰。檀屬餓鬼者。慳貪獨食。不肯施故。尸屬地",
    "X61n1162_001:0536b23": "獄者。十惡五逆。不持戒故。忍屬畜生者。強弱吞",
    "X61n1162_001:0536b24": "噬。不能忍故。進屬修羅者。貢高自負。不修進故。",
    "X61n1162_001:0536c01": "乃至人習攀緣。失定意故。天迷欲樂。喪慧心故。",
    "X61n1162_001:0536c02": "菩薩故各以此六者分度之也。故曰六度○戒",
    "X61n1162_001:0536c03": "疏發隱曰。問。六度滿相。行所難行。功德如斯。云",
    "X61n1162_001:0536c04": "何屬小。謂之偏菩薩。答。此是事六度。漸行漸滿。",
    "X61n1162_001:0536c05": "有齊限故。尸毗割肉飼鷹。施而至身分血肉。施",
    "X61n1162_001:0536c06": "斯極矣。普明視死如歸。以全其信。捨身不捨戒。",
    "X61n1162_001:0536c07": "戒斯極矣。羼提仙人忍支解。心不動搖。忍斯極",
    "X61n1162_001:0536c08": "矣。大施太子以失珠故。抒海欲乾。心無退倦。進",
    "X61n1162_001:0536c09": "斯極矣。尚闍黎入定。而鵲巢頂上。出定乃知。禪",
    "X61n1162_001:0536c10": "斯極矣。劬嬪均分閻浮提城邑山川為七分。諸",
    "X61n1162_001:0536c11": "國息爭。智巧方便而至於此。慧斯極矣。然不出",
    "X61n1162_001:0536c12": "因果生滅之法。故屬偏屬小也。",
    "X61n1162_001:0536c13": "唯除五逆或謂觀經言五逆得生。唯除五逆。",
    "X61n1162_001:0536c14": "則濟度功狹矣。不知唯除五逆下。有誹謗正法",
    "X61n1162_001:0536c15": "四字。五逆而兼謗法。乃在所除。雖具五逆。不謗",
    "X61n1162_001:0536c16": "法者。未必不生也。良由謗則不信。不信不生故。",
    "X61n1162_001:0536c17": "所謂疑則華不開是也。觀經不言謗法。如兼謗",
    "X61n1162_001:0536c18": "者亦不生矣○五逆者。弒父。弒母。弒阿羅漢。出",
    "X61n1162_001:0536c19": "佛身血。皆屬身業。破羯磨轉法輪僧。屬語業。",
    "X61n1162_001:0536c20": "懺悔願生問蜎飛蠕動之類。何能懺悔願生。",
    "X61n1162_001:0536c21": "蓮師云。性在含靈。不可思議。安期畜類終無覺",
    "X61n1162_001:0536c22": "心。如蛤之生天。鵬之敬律。虎之弭耳避地。蟒之",
    "X61n1162_001:0536c23": "垂淚革心。海魚之再世而興崇法門。飛鳥之次",
    "X61n1162_001:0536c24": "生而還為弟子。如斯之類。枚舉曷勝。由此觀之。",
    "X61n1162_001:0537a01": "烏知蜎飛蠕動之類。不能懺悔願生乎。",
    "X61n1162_001:0537a02": "諸聖同歸篇(見蓮師徃生集)",
    "X61n1162_001:0537a03": "擇生極樂",
    "X61n1162_001:0537a04": "觀無量壽佛經云。爾時韋提希。號泣。白佛言。世尊。願",
    "X61n1162_001:0537a05": "為我廣說無憂惱處。我當往生。不樂閻浮濁惡世也。",
    "X61n1162_001:0537a06": "於是世尊。放眉間光。徧照十方世界。諸佛國土。皆於",
    "X61n1162_001:0537a07": "中現。時韋提希見已。向佛言。是諸佛土。雖復清淨。皆",
    "X61n1162_001:0537a08": "有光明。我今唯願生於極樂世界。阿彌陀佛所。",
    "X61n1162_001:0537a09": "考證韋提希見第五卷十六觀想註。",
    "X61n1162_001:0537a10": "往生無數",
    "X61n1162_001:0537a11": "大無量壽佛經云。彌勒白佛言。於此界。有幾菩薩往",
    "X61n1162_001:0537a12": "生極樂。佛告彌勒。於此世界。有六十二億不退菩薩。",
    "X61n1162_001:0537a13": "往生彼國。小行菩薩。不可稱計。不但此國。他方佛土。",
    "X61n1162_001:0537a14": "如遠照佛剎。有八十億菩薩皆當往生。乃至十方佛",
    "X61n1162_001:0537a15": "剎。往生者甚多無數。我若具說。一劫猶未能盡。",
    "X61n1162_001:0537a16": "蓮師讚(後同)曰。此界他方。往生無量。淨土何以容之。",
    "X61n1162_001:0537a17": "噫。滄海尚納百川。虗空猶含萬象。而無邊剎海。不",
    "X61n1162_001:0537a18": "出普賢一毛孔中。然則淨土鍼鋒之地。而容無盡",
    "X61n1162_001:0537a19": "之往生。不亦恢恢乎有餘&#;哉。",
    "X61n1162_001:0537a20": "考證　鈔云。他方世界。第一光遠照佛所。有八",
    "X61n1162_001:0537a21": "十億菩薩。皆當往生。第二寶藏佛所。有九十億。",
    "X61n1162_001:0537a22": "第三無量音佛所。有二百二十億。展轉至十四",
    "X61n1162_001:0537a23": "佛剎。以及無量佛剎。往生者不可復計○淨名",
    "X61n1162_001:0537a24": "經云。維摩丈室。容八萬四千師子之座。今此淨",
    "X61n1162_001:0537b01": "土。十方往生。猶如雨點。皆生七寶池中。曾無窄",
    "X61n1162_001:0537b02": "隘。即淨名義。",
    "X61n1162_001:0537b03": "面見彌陀",
    "X61n1162_001:0537b04": "觀佛三昧經。佛記文殊當生極樂。文殊發願偈云。願",
    "X61n1162_001:0537b05": "我命終時。滅除諸障礙。面見彌陀佛。往生安樂剎。生",
    "X61n1162_001:0537b06": "彼佛國已。滿足我大願。阿彌陀如來。現前授我記。",
    "X61n1162_001:0537b07": "十願求生",
    "X61n1162_001:0537b08": "華嚴經普賢菩薩發十種大願。普為法界眾生求生",
    "X61n1162_001:0537b09": "淨土。偈云。願我臨欲命終時。盡除一切諸障礙。面見",
    "X61n1162_001:0537b10": "彼佛阿彌陀。即得往生安樂剎。又云。彼佛眾會咸清",
    "X61n1162_001:0537b11": "淨。我時於勝蓮華生。親覩如來無量光。現前授我菩",
    "X61n1162_001:0537b12": "提記。",
    "X61n1162_001:0537b13": "贊曰。文殊七佛之祖。普賢萬行攸宗。而淨土往生。",
    "X61n1162_001:0537b14": "諄諄如出一口。娑婆良弼。即安養親臣。明亦甚矣。",
    "X61n1162_001:0537b15": "外淨土而不願往生。謬哉。",
    "X61n1162_001:0537b16": "攷證七佛法寶壇經曰。過去莊嚴劫。毗婆",
    "X61n1162_001:0537b17": "尸佛。尸棄佛。毗舍浮佛。今賢劫拘留孫佛。拘那",
    "X61n1162_001:0537b18": "含牟尼佛。迦葉佛。釋迦文佛。是為七佛。",
    "X61n1162_001:0537b19": "十願即行願品十願。",
    "X61n1162_001:0537b20": "偈論淨土",
    "X61n1162_001:0537b21": "天親菩薩。天竺人。廣造諸論。昇兜率內院。禮覲彌",
    "X61n1162_001:0537b22": "勒。復著無量壽論。及淨土偈。五門修法。普勸往生。",
    "X61n1162_001:0537b23": "請佛形儀(見感通傳)",
    "X61n1162_001:0537b24": "天竺雞頭摩寺。五通菩薩。以神力往安樂國。見阿",
    "X61n1162_001:0537c01": "彌陀佛。陳云。娑婆眾生。願生淨土。無佛形儀。請垂",
    "X61n1162_001:0537c02": "降許。佛言汝應先行。尋當現彼。五通還。聖儀已至。",
    "X61n1162_001:0537c03": "一佛五十菩薩。各坐蓮華。在樹葉上。遂取葉。傳寫",
    "X61n1162_001:0537c04": "流布。",
    "X61n1162_001:0537c05": "造論起信",
    "X61n1162_001:0537c06": "馬鳴菩薩。西天第十二祖。嘗著起信論。後明求生",
    "X61n1162_001:0537c07": "淨土。最為切要。",
    "X61n1162_001:0537c08": "考證　西天竺二十八祖。第一祖摩訶迦葉。乃",
    "X61n1162_001:0537c09": "至第二十八祖菩提達磨。",
    "X61n1162_001:0537c10": "龍樹記生",
    "X61n1162_001:0537c11": "楞伽經云。大慧汝當知。善逝涅槃後。未來世當有持",
    "X61n1162_001:0537c12": "於我法者。大名德比丘。厥號為龍樹。能破有無宗。世",
    "X61n1162_001:0537c13": "間中顯我無上大乘法。得初歡喜地。往生安樂國。",
    "X61n1162_001:0537c14": "考證善逝如來十號之第五號也。",
    "X61n1162_001:0537c15": "歡喜地華嚴十地之初地也。",
    "X61n1162_001:0537c16": "集善往生",
    "X61n1162_001:0537c17": "大悲經曰。佛言。我滅度後。北天竺國有比丘。名祁婆",
    "X61n1162_001:0537c18": "迦。修習無量種種最勝菩提善根。已而命終。生於西",
    "X61n1162_001:0537c19": "方。過百千億世界無量壽國。於彼佛所種諸善根。後",
    "X61n1162_001:0537c20": "當作佛。號無垢光。",
    "X61n1162_001:0537c21": "得忍往生",
    "X61n1162_001:0537c22": "菩薩持地經云。佛言。時摩差竭。得不起法忍。五百清",
    "X61n1162_001:0537c23": "信士。二十五清信女。皆得不退轉地。壽終俱生無量",
    "X61n1162_001:0537c24": "壽佛清淨國。",
    "X61n1162_001:0538a01": "贊曰。求生西方。為欲悟無生忍。登不退地也。已得",
    "X61n1162_001:0538a02": "忍。已得不退。而復求生。菩薩之樂近如來乃如此。",
    "X61n1162_001:0538a03": "今具縛凡夫。忍力未充。退緣無限。而不刻心淨土。",
    "X61n1162_001:0538a04": "謂之何哉。是則名為可憐憫者。",
    "X61n1162_001:0538a05": "攷證無生忍仁王經五忍。一伏忍。十信也。",
    "X61n1162_001:0538a06": "二信忍。十住也。三順忍。十行也。四無生忍。十地",
    "X61n1162_001:0538a07": "也。五寂滅忍。妙覺也○王龍舒曰。往生淨土者。",
    "X61n1162_001:0538a08": "必證無生法忍。無生法忍者。了生死也。了生死",
    "X61n1162_001:0538a09": "者。雖入生死界中。此一性已不昧矣。一性既不",
    "X61n1162_001:0538a10": "昧。何由而為惡乎。論其理。固無墜墮。況又仗佛",
    "X61n1162_001:0538a11": "力。墜墮必無。是以生淨土者。非徒長生不老。又",
    "X61n1162_001:0538a12": "生死自如也。",
    "X61n1162_001:0538a13": "第二大願",
    "X61n1162_001:0538a14": "菩薩內戒經云。菩薩有三願。其第二願。願我命終。往",
    "X61n1162_001:0538a15": "生阿彌陀佛前。",
    "X61n1162_001:0538a16": "念佛滅罪",
    "X61n1162_001:0538a17": "大智度論云。有諸菩薩。自言謗大般若。墮惡道。歷",
    "X61n1162_001:0538a18": "無量劫。雖脩餘行。不能滅罪。後遇知識。教念阿彌",
    "X61n1162_001:0538a19": "陀佛。乃得滅障。超生淨土。",
    "X61n1162_001:0538a20": "贊曰。至心念佛一聲。滅八十億劫重罪。此其明徵",
    "X61n1162_001:0538a21": "乎。所以者何。至心故也。若匪至心。罪則不滅。毋曰",
    "X61n1162_001:0538a22": "聖訓之無稽哉。",
    "X61n1162_001:0538a23": "勝會書名",
    "X61n1162_001:0538a24": "長蘆賾禪師。遵遠祖遺範。建蓮華勝會。普勸念佛。",
    "X61n1162_001:0538b01": "一夕夢一人烏巾白衣。風貌清美。揖而曰。欲入公",
    "X61n1162_001:0538b02": "蓮華勝會。乞書一名。賾問何名。答曰普慧。書已又",
    "X61n1162_001:0538b03": "云。家兄普賢。亦乞併書。賾覺而檢華嚴離世間品。",
    "X61n1162_001:0538b04": "有二菩薩名。遂以為會首云。",
    "X61n1162_001:0538b05": "贊曰。凡僧結社。古聖書名。甚哉淨土之非小緣也。",
    "X61n1162_001:0538b06": "良由事出真誠。則冥通靈應。一有偽焉。人世自好",
    "X61n1162_001:0538b07": "者不屑。而況古聖乎。今之所謂佛會者。賾公見之。",
    "X61n1162_001:0538b08": "當為太息矣。",
    "X61n1162_001:0538b09": "略舉尊宿(此篇興雲棲勒修西方章合併故比往生集為多耳)",
    "X61n1162_001:0538b10": "廬山遠法師。豁悟般若深旨。號東方護法菩薩。而",
    "X61n1162_001:0538b11": "六時念佛。三覩聖像。往生淨土。",
    "X61n1162_001:0538b12": "天台智者大師。妙悟法華一家教觀。萬代宗祖。而",
    "X61n1162_001:0538b13": "生即面西。辯十種疑。疏十六觀。極談淨土。",
    "X61n1162_001:0538b14": "百丈海禪師。馬祖傳道嫡子。萬世叢林大宗。其立",
    "X61n1162_001:0538b15": "法。祈禱病僧。化送亡僧。悉歸淨土。",
    "X61n1162_001:0538b16": "清凉國師。紹華嚴祖位。稱文殊後身。而指示彌陀",
    "X61n1162_001:0538b17": "即盧舍那。亦疏觀經。弘揚淨土。",
    "X61n1162_001:0538b18": "黃龍新禪師。參覺老得旨。繼席黃龍。宗風大振。而",
    "X61n1162_001:0538b19": "切意淨業。有勸念佛文行世。令人發哀起信。",
    "X61n1162_001:0538b20": "永明壽禪師。得無礙辯材。柱石宗門。而作四料簡。",
    "X61n1162_001:0538b21": "偏贊西方。上上品生。敬及冥府。",
    "X61n1162_001:0538b22": "真歇了禪師。嗣丹霞淳公。洞下一宗。至師大顯。後",
    "X61n1162_001:0538b23": "卓庵補陀。庵名孤絕。專意西方。有淨土說以勸四",
    "X61n1162_001:0538b24": "眾。",
    "X61n1162_001:0538c01": "慈受深禪師。得法於長蘆信公。專修淨土。謂脩行",
    "X61n1162_001:0538c02": "捷徑。無越淨邦。建西方道場。苦口勸眾。翕然化之。",
    "X61n1162_001:0538c03": "石芝曉法師。嗣月堂詢公。洞徹教部。以淨業化人。",
    "X61n1162_001:0538c04": "甞集大藏諸書。有樂邦文類行世。",
    "X61n1162_001:0538c05": "寂堂元禪師。學禪於密庵傑公。篤行念佛三昧。感",
    "X61n1162_001:0538c06": "金甲神自天而降。夢紅蓮花從地而出。由是十洲",
    "X61n1162_001:0538c07": "蓮宗大行。",
    "X61n1162_001:0538c08": "圓照本禪師。道續天衣。宗弘雪竇。法雷振地。師表",
    "X61n1162_001:0538c09": "兩朝。而淨業兼修。華開上品。兩僧神遊樂國。親見",
    "X61n1162_001:0538c10": "標名。",
    "X61n1162_001:0538c11": "中峯本禪師。得法於高峯妙公。人仰之如山斗。有",
    "X61n1162_001:0538c12": "懷淨土詩百首。盛傳于世。",
    "X61n1162_001:0538c13": "王以寧侍制。自稱彌陀弟子。",
    "X61n1162_001:0538c14": "晁悅之翰林。答趙子昂書。稱西方淨土。是真語實",
    "X61n1162_001:0538c15": "語。",
    "X61n1162_001:0538c16": "陳瓘侍制。作延慶寺淨土院記。極贊念佛。",
    "X61n1162_001:0538c17": "優曇宗主。廬山東林善法堂也。著蓮宗寶鑑。奉旨",
    "X61n1162_001:0538c18": "板行。為淨土中興云。",
    "X61n1162_001:0538c19": "贊曰。始遠師。終優曇。略紀歷代尊宿。無不奉行淨",
    "X61n1162_001:0538c20": "土者。嗚呼盛哉。",
    "X61n1162_001:0538c21": "總論",
    "X61n1162_001:0538c22": "天如禪師。謂今人鄙視淨土。非鄙愚夫愚婦也。是",
    "X61n1162_001:0538c23": "鄙文殊普賢馬鳴龍樹也。吾故集群經以實其說。",
    "X61n1162_001:0538c24": "或者猶疑菩薩道大。似已不必求生。噫。自非位登",
    "X61n1162_001:0539a01": "玅覺。雖等地大聖。不能一日離佛。況其下者乎。盖",
    "X61n1162_001:0539a02": "甞譬之。爵彌尊。則覲主彌密。彼荷擔挾鋤之輩。侶",
    "X61n1162_001:0539a03": "漁樵以自足。絕望於九重。而囂囂然曰。明主之不",
    "X61n1162_001:0539a04": "足親也。可哂也夫。",
    "X61n1162_001:0539a05": "考證等地妙覺發隱曰。地者。住持佛智。荷",
    "X61n1162_001:0539a06": "負眾生。名地。等覺者有二義。一云與佛無間。一",
    "X61n1162_001:0539a07": "云猶去一等。今兼之。言雖齊等。未極於妙。猶稍",
    "X61n1162_001:0539a08": "隔一等也。妙覺者。朗然大覺。妙智窮源。無明習",
    "X61n1162_001:0539a09": "盡。翛然無累。寂而常照。名妙覺也。",
    "X61n1162_001:0539a10": "三九往生篇",
    "X61n1162_001:0539a11": "三輩往生",
    "X61n1162_001:0539a12": "大阿彌陀經曰。佛言十方世界諸天人民。有至心欲",
    "X61n1162_001:0539a13": "生阿彌陀佛剎者。別有三輩。其上輩者。捨家棄欲而",
    "X61n1162_001:0539a14": "作沙門。心無貪慕。持守經戒。行六波羅蜜。修菩薩業。",
    "X61n1162_001:0539a15": "一向專念阿彌陀佛。脩諸功德。是人則於夢中見佛。",
    "X61n1162_001:0539a16": "及諸菩薩聲聞。其命欲終時。佛與聖眾。悉來迎致。即",
    "X61n1162_001:0539a17": "於七寶水池。蓮華中化生。為不退轉地菩薩。智慧威",
    "X61n1162_001:0539a18": "力。神通自在。所居七寶宮宇。在於空中。去佛所為近。",
    "X61n1162_001:0539a19": "是為上輩生者。其中輩者。雖不能往作沙門。大修功",
    "X61n1162_001:0539a20": "德。常信受佛語。深發無上菩提之心。一向專念此佛",
    "X61n1162_001:0539a21": "隨力修善。奉持齋戒。起立塔像。飯食沙門。懸繒然燈。",
    "X61n1162_001:0539a22": "散華燒香。以此迴向。願生其剎。命欲終時。佛亦化現",
    "X61n1162_001:0539a23": "其身。光明相好。與諸大眾在其人前。即得往生。亦住",
    "X61n1162_001:0539a24": "不退轉地。功德智慧。次於上輩生者。其下輩者。不能",
    "X61n1162_001:0539b01": "作諸功德。不發無上菩提之心。一向專念。每日十聲",
    "X61n1162_001:0539b02": "念佛。願生其剎。命欲終時。亦夢見此佛。遂得往生。所",
    "X61n1162_001:0539b03": "居七寶宮宇。惟在於地。去佛所為遠。功德智慧。又次",
    "X61n1162_001:0539b04": "於中輩生者。",
    "X61n1162_001:0539b05": "考證　蓮師疏云。王氏大本。去取舊文。亦有未",
    "X61n1162_001:0539b06": "盡如三輩往生。魏譯皆曰發菩提心。而王氏唯",
    "X61n1162_001:0539b07": "中輩發菩提心。下曰不發。上竟不言。則高下失",
    "X61n1162_001:0539b08": "次。且文中多善根。全在發菩提心。而三輩不同。",
    "X61n1162_001:0539b09": "同一發心。正往生要旨。乃反略之。故云未盡。",
    "X61n1162_001:0539b10": "九品往生(詳見觀無量壽佛經)",
    "X61n1162_001:0539b11": "讚佛偈有云。四十八願度眾生。九品咸令登彼岸。",
    "X61n1162_001:0539b12": "上品上生(大智律師元照頌)",
    "X61n1162_001:0539b13": "　三心圓發　　諦理深明　　金臺隨往　　即證無生",
    "X61n1162_001:0539b14": "上品中生",
    "X61n1162_001:0539b15": "　達諸法空　　了無驚動　　有願即生　　不必讀誦",
    "X61n1162_001:0539b16": "上品下生",
    "X61n1162_001:0539b17": "　但發道心　　未窮妙理　　到彼開明　　獲菩提記",
    "X61n1162_001:0539b18": "中品上生",
    "X61n1162_001:0539b19": "　諸戒久持　　往生如願　　聞說苦空　　得阿羅漢",
    "X61n1162_001:0539b20": "中品中生",
    "X61n1162_001:0539b21": "　一日一夜　　奉戒願求　　蓮開見佛　　即預聖流",
    "X61n1162_001:0539b22": "中品下生",
    "X61n1162_001:0539b23": "　孝友仁慈　　知識開悟　　遇二菩薩　　聞法得度",
    "X61n1162_001:0539b24": "下品上生",
    "X61n1162_001:0539c01": "　平生積惡　　死遇良師　　一稱佛號　　生寶蓮池",
    "X61n1162_001:0539c02": "下品中生",
    "X61n1162_001:0539c03": "　毀戒業深　　獄火俱至　　聞法回心　　眾聖迎去",
    "X61n1162_001:0539c04": "下品下生",
    "X61n1162_001:0539c05": "　十惡五逆　　臨終苦逼　　教稱十念　　蓮華金色",
    "X61n1162_001:0539c06": "攷證三輩九品鈔云。三輩九品。以心分事",
    "X61n1162_001:0539c07": "理。事理亦復各分勝劣。後得往生。如其本因而",
    "X61n1162_001:0539c08": "為品位也。九品者。觀經所云上三品。有生彼即",
    "X61n1162_001:0539c09": "得百千陀羅尼門者。有經一小劫。得無生忍者。",
    "X61n1162_001:0539c10": "有經三小劫。得百法明門。住歡喜地者。配前。則",
    "X61n1162_001:0539c11": "雙得事理一心而有深淺。故成三品。例上輩也。",
    "X61n1162_001:0539c12": "中之三品。有生彼國。即得阿羅漢者。有生彼半",
    "X61n1162_001:0539c13": "劫。得阿羅漢者。有生彼一劫。得阿羅漢者。配前。",
    "X61n1162_001:0539c14": "則事盈理歉。亦以深淺。故成三品。例中輩也。下",
    "X61n1162_001:0539c15": "之三品。有往生彼國。經十小劫。得入初地者。有",
    "X61n1162_001:0539c16": "經於六劫。蓮華乃開。發無上道心者。有十二大",
    "X61n1162_001:0539c17": "劫。發菩提心者。配前則有事無理。亦以深淺。故",
    "X61n1162_001:0539c18": "成三品。例下輩也。孤山謂大本三輩。止齊觀經",
    "X61n1162_001:0539c19": "六品。以三輩純明善行。不及惡人也。靈芝判三",
    "X61n1162_001:0539c20": "輩止對上品。諸說稍異。草庵輔正解曰。天台以",
    "X61n1162_001:0539c21": "九品同三輩者。乃約位次相同。不約行因。孤山",
    "X61n1162_001:0539c22": "靈芝唯約行因。則齊中上。取義各不同耳。剋實",
    "X61n1162_001:0539c23": "而論。則煩惱不異菩提。三九正相配合。又何疑",
    "X61n1162_001:0539c24": "焉。",
    "X61n1162_001:0540a01": "三心見上品上生觀章。",
    "X61n1162_001:0540a02": "下品往生淨土或問曰。逆惡得生者。觀經疏",
    "X61n1162_001:0540a03": "云。以念佛除滅罪障故。佘詳之有三義。一者雖",
    "X61n1162_001:0540a04": "以少時心力。而其力猛利。是心勇決。名為大心。",
    "X61n1162_001:0540a05": "以捨身事急故。如人入陣。不惜身命。名為犍人",
    "X61n1162_001:0540a06": "也。二者亦是宿種今熟。以宿善業強故。臨終得",
    "X61n1162_001:0540a07": "遇知識。十念功成也。三者若非宿種則其念佛",
    "X61n1162_001:0540a08": "之時。必有重悔。故永明曰。善惡無定。因緣體空。",
    "X61n1162_001:0540a09": "迹有升沉。事分優劣。真金一兩。勝百兩之疊華。",
    "X61n1162_001:0540a10": "爝火微光。爇萬仞之[卄/積]草○龍舒淨土文曰。下",
    "X61n1162_001:0540a11": "品往生者。譬如鉄石雖重。賴舟舡力。可以渡江。",
    "X61n1162_001:0540a12": "一針雖輕。不賴舟舡。江不可渡。盖謂人有重罪。",
    "X61n1162_001:0540a13": "仗佛力者。可生淨土。罪惡雖輕。不仗佛力。亦不",
    "X61n1162_001:0540a14": "得生。又如平生不善。一日招安。遂為良民。仗佛",
    "X61n1162_001:0540a15": "力而消罪惡者。亦復如是。切勿疑也。有罪惡念",
    "X61n1162_001:0540a16": "佛而不可以往生。但起見佛得道。還度一切冤",
    "X61n1162_001:0540a17": "親之心。則無不生也。",
    "X61n1162_001:0540a18": "往生勝相篇見往生集。各舉二三事以例其",
    "X61n1162_001:0540a19": "餘耳。非曰止於此也。",
    "X61n1162_001:0540a20": "(還)謹按阿彌陀佛願後之偈。則佛之所度者。豈",
    "X61n1162_001:0540a21": "特三輩九品而已哉。但恐世人障重惑深。不願",
    "X61n1162_001:0540a22": "往生耳。若肯至心發願。黽勉精脩。則是篇不為",
    "X61n1162_001:0540a23": "虗文矣。今略開十相。而以往跡證之。庶乎觀者",
    "X61n1162_001:0540a24": "知所迴向云。",
    "X61n1162_001:0540b01": "標名金地",
    "X61n1162_001:0540b02": "宋可久居明州。常誦法華。願生淨土。元祐八年坐",
    "X61n1162_001:0540b03": "化。越三日。還謂人曰。吾見淨土境。與經符契。蓮華",
    "X61n1162_001:0540b04": "臺上。皆標合生者名。一金臺標成都府廣教院勳",
    "X61n1162_001:0540b05": "公。一標明州孫十二郎。一標可久。一銀臺。標明州",
    "X61n1162_001:0540b06": "徐道姑。言訖。復化去。五年徐道姑亡。異香滿室。十",
    "X61n1162_001:0540b07": "二年孫十二郎亡。天樂迎空。皆如久所云。",
    "X61n1162_001:0540b08": "(還)謹按往生之事。人多疑焉。今觀可久。不亦信",
    "X61n1162_001:0540b09": "而有徵乎。較之冥府提額者。又為捷徑矣。",
    "X61n1162_001:0540b10": "攷證冥府提額宋江公望。官諫議。蔬食清",
    "X61n1162_001:0540b11": "修。述念佛方便文。以勸道俗。有子早亡。託夢云。",
    "X61n1162_001:0540b12": "大人修道。功業已成。冥府有金字額云。嚴州府",
    "X61n1162_001:0540b13": "江公望。身居言責。志慕苦空。躬事薰脩。心無愛",
    "X61n1162_001:0540b14": "染。動靜不違佛法。語默時契宗風。名已脫乎閻",
    "X61n1162_001:0540b15": "浮。身必歸于淨土。宣和末。一旦無疾。面西而化。",
    "X61n1162_001:0540b16": "投種蓮胎",
    "X61n1162_001:0540b17": "宋荊王夫人王氏。與婢妾精修淨業。一妾忽無疾",
    "X61n1162_001:0540b18": "而逝。俄而夫人夢與亡妾同遊寶池。見紅白蓮華",
    "X61n1162_001:0540b19": "或榮或悴。夫人問何以如此。妾云。此皆世間發念",
    "X61n1162_001:0540b20": "修西方人也。纔發一念。池內便發蓮華一朵。若願",
    "X61n1162_001:0540b21": "心精進。則華日日敷榮。以至大如車輪。若念心退",
    "X61n1162_001:0540b22": "轉。則華日日萎悴。以至殞滅。次見一人坐蓮華上。",
    "X61n1162_001:0540b23": "夫人問何人。妾云楊傑也。又見一人坐於華上。妾",
    "X61n1162_001:0540b24": "云此馬圩也。又望見一金壇。金碧照耀。妾云。此夫",
    "X61n1162_001:0540c01": "人化生處也。夫人既覺。訪問楊馬所在。則傑已亡。",
    "X61n1162_001:0540c02": "而圩無恙。是知精進不退者。雖身在娑婆之內。其",
    "X61n1162_001:0540c03": "神識已在淨土矣。夫人於是彌加精進。年八十一。",
    "X61n1162_001:0540c04": "立化。",
    "X61n1162_001:0540c05": "龍舒居士曰。或者疑云。此間念佛。西方七寶池中。",
    "X61n1162_001:0540c06": "如何便生蓮華一朵。予告曰。此不難知也。譬如大",
    "X61n1162_001:0540c07": "明鏡。凡有物來。便見其形。鏡何容心哉。以其(明而)自",
    "X61n1162_001:0540c08": "然耳。阿彌陀佛國中。清淨明潔。自然照見十方世",
    "X61n1162_001:0540c09": "界。猶如明鏡。覩其面像。故此間念佛。七寶池自然",
    "X61n1162_001:0540c10": "生蓮華一朵。無足疑也。",
    "X61n1162_001:0540c11": "(還)謹按夫人夢中之說。或疑其未真。殊不知有",
    "X61n1162_001:0540c12": "道者之夢。非世人之夢幻也。況以法照之華臺。",
    "X61n1162_001:0540c13": "宗本之華麗。合而觀之。夫人之言。益可信矣。豈",
    "X61n1162_001:0540c14": "曰幻妄云乎哉。",
    "X61n1162_001:0540c15": "攷證華臺唐法照。憶文殊無如念佛之言。",
    "X61n1162_001:0540c16": "乃一心念佛。忽見梵僧佛陀波利。謂曰。汝華臺",
    "X61n1162_001:0540c17": "已就。後三年華開矣。至期。端坐而逝。",
    "X61n1162_001:0540c18": "華麗宋宗本。住慈淨寺。密修淨業。雷峯才法",
    "X61n1162_001:0540c19": "師。神遊淨土。見一華殊麗。問之。曰。待淨慈本禪",
    "X61n1162_001:0540c20": "師耳。",
    "X61n1162_001:0540c21": "三聖接引",
    "X61n1162_001:0540c22": "晉慧遠。住廬山東林。三十年跡不入俗。刻志西方。",
    "X61n1162_001:0540c23": "太元十九年。七月晦夕。於般若臺。方從定起。見阿",
    "X61n1162_001:0540c24": "彌陀佛身滿虗空。圓光之中。無量化佛。觀音勢至。",
    "X61n1162_001:0541a01": "左右侍立。佛言。我以本願力。故來安慰汝。汝七日",
    "X61n1162_001:0541a02": "後。當生我國。至期。端坐入寂。",
    "X61n1162_001:0541a03": "宗鏡錄曰。問。心外有他佛來迎。云何證自心是佛。",
    "X61n1162_001:0541a04": "答。一是如來慈悲。本願功德種子。增上緣力。令曾",
    "X61n1162_001:0541a05": "與佛有緣眾生。念佛修觀。集諸福智。種種萬善功",
    "X61n1162_001:0541a06": "德力。以為因緣。則自心感現佛身來迎。不是佛實",
    "X61n1162_001:0541a07": "遣化身而來迎接。佛身湛然常寂。無有去來。眾生",
    "X61n1162_001:0541a08": "自心變化。有來有去。是知淨業純熟。自覩佛身。惡",
    "X61n1162_001:0541a09": "果將成。心現地獄。",
    "X61n1162_001:0541a10": "(還)謹按遠師東林三十載。淨業已久。宜佛之接",
    "X61n1162_001:0541a11": "引也。儻無遠師之久。何以致佛之迎。曰不然。僧",
    "X61n1162_001:0541a12": "衒九十。始迴心念佛。明瞻晚歲。方剋志安養。俱",
    "X61n1162_001:0541a13": "感三聖來迎。又奚在久近乎。顧人之所修何如",
    "X61n1162_001:0541a14": "耳。",
    "X61n1162_001:0541a15": "考證九十迴心唐僧衒。年九十。遇道綽禪",
    "X61n1162_001:0541a16": "師。得聞淨土。始迴心念佛。日禮千拜。一心無怠。",
    "X61n1162_001:0541a17": "後有疾。告弟子曰。阿彌陀佛授我香衣。觀音勢",
    "X61n1162_001:0541a18": "至。示我寶手。吾其行矣。言訖而逝。",
    "X61n1162_001:0541a19": "晚歲剋志唐明瞻。晚歲剋志安養。或譏其遲",
    "X61n1162_001:0541a20": "暮。曰。十念功成。猶得見佛。吾何慮乎。後因疾。遽",
    "X61n1162_001:0541a21": "曰。佛來矣。竦身合掌而化。",
    "X61n1162_001:0541a22": "金臺迎往",
    "X61n1162_001:0541a23": "晉慧恭。酆城人。與慧蘭僧光等同學。蘭光先化去。",
    "X61n1162_001:0541a24": "後恭病篤。誓心安養。念不少間。見阿彌陀佛以金",
    "X61n1162_001:0541b01": "臺來迎。恭乘其上。又見蘭等於臺上光明中告曰。",
    "X61n1162_001:0541b02": "長者受生。已居上品。吾等不勝喜慰。恭欣然奮迅",
    "X61n1162_001:0541b03": "而逝。他如懷玉之以銀臺而易以金臺。又甚異矣。",
    "X61n1162_001:0541b04": "蓮師贊曰。或謂銀臺至而復隱。金臺誓而重來。何",
    "X61n1162_001:0541b05": "得果報無憑。由人揀擇。通曰。此正所謂萬法由心。",
    "X61n1162_001:0541b06": "隨感而應者也。且火車已現。十念而得往生。天眾",
    "X61n1162_001:0541b07": "來迎。矢心而歸淨土。善惡聖凡之相隔。尚可轉業",
    "X61n1162_001:0541b08": "須臾。況金銀幾希間耶。",
    "X61n1162_001:0541b09": "考證易金臺唐懷玉。台州人。誦彌陀經三",
    "X61n1162_001:0541b10": "十萬遍。日課佛號五萬聲。天寶元年。見佛菩薩",
    "X61n1162_001:0541b11": "滿虗空。一人持銀臺來迎。玉曰。吾一生念佛誓",
    "X61n1162_001:0541b12": "取金臺。何為不然。眾聖隨隱。玉彌加精進。三七",
    "X61n1162_001:0541b13": "日後。向擎臺者來云。師以精進。得升上品。宜趺",
    "X61n1162_001:0541b14": "坐以俟。三日已後。謂弟子曰。吾升上品。金臺至",
    "X61n1162_001:0541b15": "矣。含笑而逝。太守叚公以偈贊曰。我師一念登",
    "X61n1162_001:0541b16": "初地。佛國笙歌兩度來。唯有門前古槐樹。枝低",
    "X61n1162_001:0541b17": "只為掛金臺。",
    "X61n1162_001:0541b18": "天樂迎空",
    "X61n1162_001:0541b19": "唐元子才。居潤州觀音寺。誦彌陀經。念佛。夜聞空",
    "X61n1162_001:0541b20": "中樂音。似有人云。粗樂已過。細樂續來。君當行矣。",
    "X61n1162_001:0541b21": "念佛而化。",
    "X61n1162_001:0541b22": "(還)謹按天樂之迎也。或旋環頂上。見而知之。或",
    "X61n1162_001:0541b23": "嘹喨空中。聞而知之。而此則似有人言。又不止",
    "X61n1162_001:0541b24": "於尋常之聞見也。非神靈之翊贊而何哉。噫。精",
    "X61n1162_001:0541c01": "誠之極。一至此歟。",
    "X61n1162_001:0541c02": "考證旋環頂上唐道昂。志結西方。願生安",
    "X61n1162_001:0541c03": "養。至八月朔日。無所患。問齋時至未。即昇高座。",
    "X61n1162_001:0541c04": "舉目高視。見西方香華伎樂。充塞如雲。飛湧而",
    "X61n1162_001:0541c05": "來。旋環頂上。舉眾皆見。昂即於高座而逝。",
    "X61n1162_001:0541c06": "嘹喨空中宋晤恩。徧誨人以西方淨業。雍熈",
    "X61n1162_001:0541c07": "二年。八月朔日。端坐而化。人聞管絃鈴鐸之音。",
    "X61n1162_001:0541c08": "嘹喨空中。漸久漸遠。自西而去。",
    "X61n1162_001:0541c09": "旛盖布列",
    "X61n1162_001:0541c10": "元鄞縣周婆。精修淨土。既而微疾。鄰人夜見幢旛",
    "X61n1162_001:0541c11": "寶盖來入其家。黎明。婆合掌念佛逝矣。",
    "X61n1162_001:0541c12": "(還)謹按旛盖之至。或夢於淨嚴尼。或見於弟子",
    "X61n1162_001:0541c13": "護。固難悉數。要之大丈夫當如此矣。孰謂周婆",
    "X61n1162_001:0541c14": "以婦人而有是哉。噫。男兒可不自強耶。",
    "X61n1162_001:0541c15": "考證淨嚴尼晉慧虔。投山陰嘉祥寺。苦身",
    "X61n1162_001:0541c16": "率眾。後寢疾。屬想安養。祈誠觀音。北寺有淨嚴",
    "X61n1162_001:0541c17": "尼者。宿德篤行。夜夢觀音從西郭門入。幢幡華",
    "X61n1162_001:0541c18": "盖。七寶莊嚴。尼驚問大士何往。答云。往嘉祥迎",
    "X61n1162_001:0541c19": "虔公耳。虔雖疾。神色如常。泊然而化。",
    "X61n1162_001:0541c20": "僧護唐智欽。專習禪業。求生淨土。弟子僧護。",
    "X61n1162_001:0541c21": "夜半見庭前光。問誰秉炬。空中聲曰。來迎欽禪",
    "X61n1162_001:0541c22": "師耳。護急啟空。見佛身光明。旛華寶盖滿虗空",
    "X61n1162_001:0541c23": "中。欽隨佛。冉冉而去。",
    "X61n1162_001:0541c24": "光明照耀",
    "X61n1162_001:0542a01": "隋法智。晚歲精勤念佛。一日忽辭道俗云。某生西",
    "X61n1162_001:0542a02": "方去也。中夜無疾而化。時有金色光明。照數百里。",
    "X61n1162_001:0542a03": "江上漁人。謂是天曉。遲遲方明。始知智之往生云。",
    "X61n1162_001:0542a04": "(還)謹按光明有二。一者佛光攝引往生。如法智",
    "X61n1162_001:0542a05": "之金光數百里。如道喻之光明滿室。是也。二者",
    "X61n1162_001:0542a06": "身心瑩徹所致。如法祥之鏡光。嚴公之月光。是",
    "X61n1162_001:0542a07": "也。是雖光有大小。但身心未抵於瑩徹。則佛光",
    "X61n1162_001:0542a08": "決難以攝生。二者之成功一也。往生者。勿以鏡",
    "X61n1162_001:0542a09": "光月光為少。而以百里滿室為多歟。",
    "X61n1162_001:0542a10": "考證光明滿室隋道喻。居開覺寺。念佛日",
    "X61n1162_001:0542a11": "夜不廢。後佛來迎。光明滿室。遂坐而化。",
    "X61n1162_001:0542a12": "鏡光唐法祥。三十年修安養之業。因疾。弟子",
    "X61n1162_001:0542a13": "見房西壁。有光若鏡。現淨土相。頻伽鼓翼。乃倐",
    "X61n1162_001:0542a14": "然而化。",
    "X61n1162_001:0542a15": "月光宋有嚴。平生篤修淨業。建中靖國元年。",
    "X61n1162_001:0542a16": "跏趺而化。塔上有光如月。三夕而隱。",
    "X61n1162_001:0542a17": "異香旋繞",
    "X61n1162_001:0542a18": "唐大行。晚歲入大藏陳願。隨手取卷。得彌陀經。晝",
    "X61n1162_001:0542a19": "夜詠誦。至三七日。覩瑠璃地上。佛及二大士現身。",
    "X61n1162_001:0542a20": "後一年。瑠璃地復現。即日而終。異香經旬。肉身不",
    "X61n1162_001:0542a21": "壞。",
    "X61n1162_001:0542a22": "蓮師贊曰。慧永僧衒。異香七日。行今浹旬。孰非梵",
    "X61n1162_001:0542a23": "行之芬芳也哉。至僧濟以聖師指示而生淨土。臨",
    "X61n1162_001:0542a24": "終。留龕溽暑。體發異香。梵行之精堅極矣。",
    "X61n1162_001:0542b01": "考證慧永晉慧永。河南人。駐錫廬山西林。",
    "X61n1162_001:0542b02": "絕志塵囂。標心安養。後義熈十年示疾。謂眾曰。",
    "X61n1162_001:0542b03": "佛來迎我。言訖而化。異香七日方滅。",
    "X61n1162_001:0542b04": "僧衒見前三聖接引○及近。七日異香不散。",
    "X61n1162_001:0542b05": "僧濟晉僧濟。入廬山。從遠公學。後疾篤。遠遺",
    "X61n1162_001:0542b06": "燭一枝。曰。汝可運心安養。濟執燭憑几。停想無",
    "X61n1162_001:0542b07": "亂。又集眾諷淨土經。明夕忽起立。如有所見。謂",
    "X61n1162_001:0542b08": "傍人曰。吾行矣。右脅而逝。時方炎暑。三日而體",
    "X61n1162_001:0542b09": "不變。異香郁然。",
    "X61n1162_001:0542b10": "化鳥呈祥",
    "X61n1162_001:0542b11": "隋智舜入廬山。踵遠法師淨業。大業初。即示疾。見",
    "X61n1162_001:0542b12": "鸚鵡孔雀念佛法僧。出微妙音。告弟子曰。我今日",
    "X61n1162_001:0542b13": "往生矣。安然而逝。",
    "X61n1162_001:0542b14": "蓮師贊曰。智舜見鸚鵡孔雀。法祥弟子。又見頻伽",
    "X61n1162_001:0542b15": "鼓翼。不見佛而見眾鳥何耶。經云。是諸眾鳥。皆阿",
    "X61n1162_001:0542b16": "彌陀佛變化所作。故知正報依報。皆淨土相也。幸",
    "X61n1162_001:0542b17": "無疑焉。",
    "X61n1162_001:0542b18": "考證　法祥法祥見前光明照耀下。",
    "X61n1162_001:0542b19": "妙華顯瑞",
    "X61n1162_001:0542b20": "宋宗利。居新城碧沼。修念佛三昧。後忽謂弟子曰。",
    "X61n1162_001:0542b21": "吾見碧蓮華徧滿空中。三日復曰。佛來矣。奄然而",
    "X61n1162_001:0542b22": "化。",
    "X61n1162_001:0542b23": "(還)謹按見蓮華者甚眾。猶疑想念所致也。他如",
    "X61n1162_001:0542b24": "道綽之天花下散。僧叡之榻前金蓮。太公之棺",
    "X61n1162_001:0542c01": "上蓮華。眾皆見之。想念云乎哉。近有[橘-矛+隹]李陶氏",
    "X61n1162_001:0542c02": "棺生青蓮五華。又甚奇矣。",
    "X61n1162_001:0542c03": "考證道綽唐道綽。并州人。篤志淨土。六時",
    "X61n1162_001:0542c04": "禮敬不缺。念佛日以七萬為限。貞觀二年。四月",
    "X61n1162_001:0542c05": "初八日。歸寂。聞而赴者。見化佛住空。天花下散",
    "X61n1162_001:0542c06": "焉。",
    "X61n1162_001:0542c07": "僧叡晉僧叡。冀州人。預廬山蓮社。宋元嘉十",
    "X61n1162_001:0542c08": "六年。合掌而化。眾見叡榻前。一金蓮華。倐爾而",
    "X61n1162_001:0542c09": "隱。五色香烟。從其房出。",
    "X61n1162_001:0542c10": "太公大明蓮華太公者。越人。晝夜念佛不絕。",
    "X61n1162_001:0542c11": "命終之後。棺上忽生蓮華一枝。親里驚嘆。因號",
    "X61n1162_001:0542c12": "蓮華太公云。",
    "X61n1162_001:0542c13": "陶氏大明萬曆二十三年事也。",
    "X61n1162_001:0542c14": "往生勝果篇",
    "X61n1162_001:0542c15": "大阿彌陀經曰。佛言。無央數世界。諸天人民。往生阿",
    "X61n1162_001:0542c16": "彌陀佛剎者。皆於七寶池。蓮華中化生。自然長大。亦",
    "X61n1162_001:0542c17": "無乳養之者。皆食自然之食。其容貌形色。端正淨好。",
    "X61n1162_001:0542c18": "固非世人所比。亦非天人可比。皆受清虗自然之身。",
    "X61n1162_001:0542c19": "無極之壽。",
    "X61n1162_001:0542c20": "淨土十易(見淨土指歸)",
    "X61n1162_001:0542c21": "一常得見佛二常聞法音三聖賢會集",
    "X61n1162_001:0542c22": "四遠離魔事五不受輪迴六永離惡道",
    "X61n1162_001:0542c23": "七勝緣助道八壽命無量九入正定聚",
    "X61n1162_001:0542c24": "十一生行滿",
    "X61n1162_001:0543a01": "考證淨土十易慈雲云。五濁得道為難。淨",
    "X61n1162_001:0543a02": "土修行則易。今以淨土十易揀示之○淨土指",
    "X61n1162_001:0543a03": "歸。一。常得見佛。無量壽佛成道已來。經十大劫。",
    "X61n1162_001:0543a04": "常住不滅故。二。常聞法音。佛及菩薩。樹林水鳥。",
    "X61n1162_001:0543a05": "常宣法故。三。聖賢集會。觀音勢至。為其勝友。諸",
    "X61n1162_001:0543a06": "上善人俱會一處故。四。遠離魔事。雖有天魔。皆",
    "X61n1162_001:0543a07": "護佛法。令修行人。速成就故。五。不受輪迴。蓮華",
    "X61n1162_001:0543a08": "化生。無復輪轉生死苦趣故。六。永離惡道。彼佛",
    "X61n1162_001:0543a09": "國土。無三惡道。名字尚不聞故。七。勝緣助道。瓊",
    "X61n1162_001:0543a10": "樓玉殿。珍衣美饌。皆為助道之資具故。八。壽命",
    "X61n1162_001:0543a11": "無量。眾生壽量。與佛齊等。人天凡夫盡其智力",
    "X61n1162_001:0543a12": "莫知其數故。九。入正定聚。眾生生者。皆是阿鞞",
    "X61n1162_001:0543a13": "跋致。無退轉故。十。一生行滿。常隨佛學。一生當",
    "X61n1162_001:0543a14": "得無上菩提故。",
    "X61n1162_001:0543a15": "生淨土三十種益(見教乘法數)",
    "X61n1162_001:0543a16": "一往生佛土二得大法樂",
    "X61n1162_001:0543a17": "三親近諸佛四遊十方供佛",
    "X61n1162_001:0543a18": "五親聞佛說六(福慧資糧速得圓滿)",
    "X61n1162_001:0543a19": "七速證菩提八(諸天人等同會一處)",
    "X61n1162_001:0543a20": "九無退轉十無量行願增進",
    "X61n1162_001:0543a21": "十一珍禽說法十二風樹樂音",
    "X61n1162_001:0543a22": "十三水演苦空十四樂奏妙音",
    "X61n1162_001:0543a23": "十五四十八願十六真金色身",
    "X61n1162_001:0543a24": "十七形無醜陋十八具足六通",
    "X61n1162_001:0543b01": "十九常住定聚二十無諸不善",
    "X61n1162_001:0543b02": "二十一壽命長遠二十二衣食自然",
    "X61n1162_001:0543b03": "二十三唯受眾樂二十四三十二相",
    "X61n1162_001:0543b04": "二十五實無女人二十六無有小乘",
    "X61n1162_001:0543b05": "二十七離於八難二十八得三法忍",
    "X61n1162_001:0543b06": "二十九身常有光三十得那羅延力",
    "X61n1162_001:0543b07": "考證往生佛土大阿彌陀經云。我作佛時。",
    "X61n1162_001:0543b08": "凡生我剎。欲往他方設化眾生。修菩薩行。供養",
    "X61n1162_001:0543b09": "諸佛。即自在往生。",
    "X61n1162_001:0543b10": "十方供佛大阿彌陀經云。佛言。阿彌陀佛剎",
    "X61n1162_001:0543b11": "中諸菩薩。承佛威神。遍至十方無量世界。供養",
    "X61n1162_001:0543b12": "諸佛。隨心所欲。華香伎樂。衣盖幢旛。無數供養",
    "X61n1162_001:0543b13": "之具。自然化現在前。輙以奉佛。聽受經法。喜悅",
    "X61n1162_001:0543b14": "無量。既供養已。忽然輕舉。還至本剎。猶為未食",
    "X61n1162_001:0543b15": "之前。",
    "X61n1162_001:0543b16": "親聞佛說無量壽佛經云。見諸佛所出音聲。",
    "X61n1162_001:0543b17": "皆演妙法。與十二部經合。",
    "X61n1162_001:0543b18": "福慧資糧龍舒淨土文曰。人不可不兼脩福",
    "X61n1162_001:0543b19": "慧。種種利物。皆行方便。作一切善。戒一切惡。所",
    "X61n1162_001:0543b20": "謂修福也。知因果。識罪福。觀釋氏書。內明性理。",
    "X61n1162_001:0543b21": "觀儒家書。外明世道。所謂修慧也。修福得富貴。",
    "X61n1162_001:0543b22": "脩慧得明了。二者皆不修。愚癡而窮困。故偈云。",
    "X61n1162_001:0543b23": "修福不修慧。象身掛瓔珞。修慧不修福。羅漢應",
    "X61n1162_001:0543b24": "供薄。必不得已。寧使慧勝於福。則知罪福而戒",
    "X61n1162_001:0543c01": "慎。故無墜墮。若福勝於慧。則因受福而作惡。故",
    "X61n1162_001:0543c02": "有墜墮。偈云。兼修福與慧。又復念彌陀。九品蓮",
    "X61n1162_001:0543c03": "華裏。第一更何疑。",
    "X61n1162_001:0543c04": "諸天人等同會一處大阿彌陀經云。佛言阿",
    "X61n1162_001:0543c05": "彌佛剎中。皆諸菩薩聲聞諸上善人。皆洞視徹",
    "X61n1162_001:0543c06": "聽。遙相瞻見。遙相聞語聲。皆求善道者。其面目",
    "X61n1162_001:0543c07": "皆端正淨好。無有醜陋。其材性皆智慧勇犍。無",
    "X61n1162_001:0543c08": "復庸愚。其所欲言。皆預相知意。心所存念。無非",
    "X61n1162_001:0543c09": "道德。形於言說。無非正事。皆相愛敬。無或憎嫉。",
    "X61n1162_001:0543c10": "皆相順序。無或差池。動合禮義。穆若弟兄。言語",
    "X61n1162_001:0543c11": "誠實。轉相教令。欽悅承受。不相違戾。神氣和靜。",
    "X61n1162_001:0543c12": "體力輕清。世人如此。諸天可知矣。",
    "X61n1162_001:0543c13": "無退轉十疑論云。有五因緣。能令不退。一者。",
    "X61n1162_001:0543c14": "阿彌陀佛大悲願力攝持。故不退。二者。佛光常",
    "X61n1162_001:0543c15": "照菩提心常增長。故不退。三者。水鳥樹林。風聲",
    "X61n1162_001:0543c16": "樂響。皆說苦空。聞者常起念佛念法念僧之心。",
    "X61n1162_001:0543c17": "故不退。四者。彼國純諸菩薩以為良友。無惡緣",
    "X61n1162_001:0543c18": "境外無鬼神邪魔。內無三毒等。煩惱畢竟不起。",
    "X61n1162_001:0543c19": "故不退。五者。但生彼國。則壽命永劫。與菩薩佛",
    "X61n1162_001:0543c20": "等。故不退也。又古人云。不願生淨土則已。願生",
    "X61n1162_001:0543c21": "則無不生不生。則已生則定不退轉。",
    "X61n1162_001:0543c22": "珍禽說法無量壽佛經云。如意珠王。涌出金",
    "X61n1162_001:0543c23": "色微妙光明。其光化為百寶色鳥。和鳴哀雅。常",
    "X61n1162_001:0543c24": "讚念佛念法念僧。",
    "X61n1162_001:0544a01": "風樹樂音大阿彌陀經云。阿彌陀佛剎中。自",
    "X61n1162_001:0544a02": "然微風徐動。吹諸寶樹。或作音樂。或作法音。吹",
    "X61n1162_001:0544a03": "諸寶華成異香。散諸菩薩聲聞大眾之上○佛",
    "X61n1162_001:0544a04": "言世間有萬種音樂。不如諸天一音之美百千",
    "X61n1162_001:0544a05": "萬倍。諸天萬種音樂。不如阿彌陀佛剎中。諸七",
    "X61n1162_001:0544a06": "寶樹一音之美百千萬倍。",
    "X61n1162_001:0544a07": "水演苦空無量壽佛經云。摩尼水流注花間。",
    "X61n1162_001:0544a08": "尋樹上下。其聲微妙。演說苦空無常無我之音。",
    "X61n1162_001:0544a09": "四十八願文長難以盡述。當於大阿彌陀經",
    "X61n1162_001:0544a10": "考之。",
    "X61n1162_001:0544a11": "真金色身形無醜陋大阿彌陀經云。我作佛",
    "X61n1162_001:0544a12": "時。我剎中人。雖有諸天與眾人之異。而其形容",
    "X61n1162_001:0544a13": "皆一類金色。面目端正淨好。無復醜異。",
    "X61n1162_001:0544a14": "具足六通初門曰。一天眼通。見六道眾生死",
    "X61n1162_001:0544a15": "此生彼。及見世間種種形色。二天耳通。能聞六",
    "X61n1162_001:0544a16": "道眾生語言。及世間種種音聲。三知佗心通。能",
    "X61n1162_001:0544a17": "知六道眾生心及教法。種種所緣念事。四宿命",
    "X61n1162_001:0544a18": "通。知自過去一世二世百千萬世。乃至八萬大",
    "X61n1162_001:0544a19": "刧宿命。及所作之事。五身如意通。有二種。一者",
    "X61n1162_001:0544a20": "飛行速到。山障無礙。二能轉變自身他身。及世",
    "X61n1162_001:0544a21": "間所有。隨意自在。六漏盡通。能發見思真智。則",
    "X61n1162_001:0544a22": "三漏永盡。",
    "X61n1162_001:0544a23": "常住定聚妙宗鈔云。此土愽地凡夫屬邪定",
    "X61n1162_001:0544a24": "聚。發心修行。未得不退者。屬不定聚。已得不退",
    "X61n1162_001:0544b01": "者。屬正定聚。若生安養。不論高下。五逆罪人臨",
    "X61n1162_001:0544b02": "終十念。得往生者。亦得不退。故云皆正定聚。",
    "X61n1162_001:0544b03": "無諸不善大阿彌陀經云。我作佛時。我剎中",
    "X61n1162_001:0544b04": "人皆不聞不善之名。況有其實。又云。我作佛時。",
    "X61n1162_001:0544b05": "我剎中人。盡無淫泆嗔怒愚痴之心。",
    "X61n1162_001:0544b06": "壽命長遠大阿彌陀經云。佛言。悉令十方無",
    "X61n1162_001:0544b07": "央數世界諸天人民。皆作緣覺聲聞。共坐禪一",
    "X61n1162_001:0544b08": "心。合其智慧為一智慧。以計數彼剎中諸菩薩",
    "X61n1162_001:0544b09": "聲聞。及諸天世人壽命。幾千億萬劫。無有能知",
    "X61n1162_001:0544b10": "者。彼佛壽命。浩渺無窮。誰能信知。惟佛知耳。",
    "X61n1162_001:0544b11": "衣食自然大阿彌陀經云。我作佛時。我剎中",
    "X61n1162_001:0544b12": "人欲食時。七寶鉢中百味飲食。化現在前。所欲",
    "X61n1162_001:0544b13": "衣服。隨念即至。不假裁縫擣染浣濯。",
    "X61n1162_001:0544b14": "三十二相初門曰。如來現此相。使見者愛敬。",
    "X61n1162_001:0544b15": "知有勝德可崇耳。一。足下安平如奩底。二。足下",
    "X61n1162_001:0544b16": "千輻輪相。三。手足指長勝餘人。四。手足柔軟。勝",
    "X61n1162_001:0544b17": "餘身分。五。手足指合縵網勝餘人。六。足跟具足",
    "X61n1162_001:0544b18": "滿好。七。足趺高好。根相稱。八。如伊尼延鹿王腨",
    "X61n1162_001:0544b19": "纖好。九。立。手摩膝。十。陰藏相如馬蝗。十一。身縱",
    "X61n1162_001:0544b20": "廣等。十二。一一毛孔生青色柔軟。十三。毛上向。",
    "X61n1162_001:0544b21": "青色柔軟右旋。十四。金色光。其相微妙。十五。身",
    "X61n1162_001:0544b22": "光面光各一丈。十六。皮膚薄細滑。不受塵水。不",
    "X61n1162_001:0544b23": "停蚊蚋。十七。兩足下兩手兩肩項中七處滿。十",
    "X61n1162_001:0544b24": "八兩腋下滿。十九。身上如師子二十。身端直。二",
    "X61n1162_001:0544c01": "十一。肩圓好。二十二。四十齒俱足。二十三。齒白",
    "X61n1162_001:0544c02": "淨。齊密而根深。二十四。身最白而大。二十五。頰",
    "X61n1162_001:0544c03": "車如師子。二十六。咽中津液。得味中上味。二十",
    "X61n1162_001:0544c04": "七。舌大薄。覆面至髮際。二十八。梵音深遠。如迦",
    "X61n1162_001:0544c05": "陵頻伽聲。二十九。眼色如金精。三十。眼睫如牛",
    "X61n1162_001:0544c06": "王。三十一。眉間白毛相如兜羅綿。三十二。頂肉",
    "X61n1162_001:0544c07": "髻成。",
    "X61n1162_001:0544c08": "實無女人大阿彌陀經云。第二願。我作佛時。",
    "X61n1162_001:0544c09": "我剎中無婦女。又云。我作佛時。十方無央數世",
    "X61n1162_001:0544c10": "界。有女人聞我名號。喜悅信樂。發菩提心。厭惡",
    "X61n1162_001:0544c11": "女身。壽終之後。其身不復為女。由此觀之。往生",
    "X61n1162_001:0544c12": "者豈復有女人乎。",
    "X61n1162_001:0544c13": "離於八難佛祖統紀要略曰。八難者。以惡逆",
    "X61n1162_001:0544c14": "故。墮地獄。以慳貪故。墮餓鬼趣。愚癡故。墮畜生",
    "X61n1162_001:0544c15": "趣。頑嚚故。生北俱蘆洲。憍慢故。生在佛前。懶惰",
    "X61n1162_001:0544c16": "故。生在佛後。謗法故。盲聾瘖瘂。闡提故。世智聰",
    "X61n1162_001:0544c17": "明。難處雖多。八者為最。",
    "X61n1162_001:0544c18": "得三法忍大阿彌陀經曰。彼剎世人。見道場",
    "X61n1162_001:0544c19": "寶樹。高一千六百由旬。一切眾寶。自然合成。華",
    "X61n1162_001:0544c20": "果敷榮。作無量百千殊麗之色。彼剎諸天人世",
    "X61n1162_001:0544c21": "人。見此樹者。得三法忍。一者音響忍。二者柔順",
    "X61n1162_001:0544c22": "忍。三者無生法忍。",
    "X61n1162_001:0544c23": "得那羅延力大阿彌陀經曰。第三十□願。我",
    "X61n1162_001:0544c24": "作佛時。我剎中菩薩。得金剛那羅延力○那羅",
    "X61n1162_001:0545a01": "延。此云堅固。",
    "X61n1162_001:0545a02": "阿彌陀經曰。彼土何故名為極樂。其土眾生。無有眾",
    "X61n1162_001:0545a03": "苦。但受諸樂。故名極樂。",
    "X61n1162_001:0545a04": "生淨土二十四種樂事(見教乘法數)",
    "X61n1162_001:0545a05": "一欄楯遮防二寶網羅空",
    "X61n1162_001:0545a06": "三樹蔭通衢四七寶浴池",
    "X61n1162_001:0545a07": "五八水澄清六下見金沙",
    "X61n1162_001:0545a08": "七階際光明八樓臺淩空",
    "X61n1162_001:0545a09": "九四蓮華香十黃金為地",
    "X61n1162_001:0545a10": "十一八音常奏十二晝夜雨華",
    "X61n1162_001:0545a11": "十三清晨策勵十四嚴持妙華",
    "X61n1162_001:0545a12": "十五供養他方十六經行本國",
    "X61n1162_001:0545a13": "十七眾鳥和鳴十八六時聞法",
    "X61n1162_001:0545a14": "十九存念三寶二十無三惡道",
    "X61n1162_001:0545a15": "二十一有佛變化二十二樹搖羅網",
    "X61n1162_001:0545a16": "二十三千國同聲二十四聲聞發心",
    "X61n1162_001:0545a17": "考證欄楯遮防鈔云。此土欄楯。一防物損。",
    "X61n1162_001:0545a18": "二示美觀。彼土雖牛羊絕牧。玩好無心。而萬行",
    "X61n1162_001:0545a19": "功德之所莊嚴。任運成就也。",
    "X61n1162_001:0545a20": "寶網羅空大阿彌陀經曰。佛言阿彌陀佛剎",
    "X61n1162_001:0545a21": "中。有無量寶網彌覆其剎。皆以金銀真珠。百千",
    "X61n1162_001:0545a22": "襍寶。奇妙珍異。莊嚴校飾。周匝四面。垂以寶網。",
    "X61n1162_001:0545a23": "光色晃曜。盡極嚴麗。又有自然德風徐動。吹諸",
    "X61n1162_001:0545a24": "寶網。及諸寶樹。演發無量微妙法音。流布萬種",
    "X61n1162_001:0545b01": "清雅德香。其有聞者。塵勞垢惡。自然不生。風觸",
    "X61n1162_001:0545b02": "其身皆得快樂。",
    "X61n1162_001:0545b03": "七寶浴池大阿彌陀經曰。佛言阿彌陀佛剎",
    "X61n1162_001:0545b04": "中。諸菩薩聲聞諸上善人。若七寶池中澡雪形",
    "X61n1162_001:0545b05": "體。意欲令水沒足。水即沒足。欲令至腰。水即至",
    "X61n1162_001:0545b06": "腰。欲令至腋。至頸。水亦如是。淋灌其身。悉如其",
    "X61n1162_001:0545b07": "意。調和冷煖。無不順適。開神悅體。滌蕩情慮。清",
    "X61n1162_001:0545b08": "明澄潔。瑩若無形。各出浴已。各坐於一蓮華之",
    "X61n1162_001:0545b09": "上。各往進修。有在地。有在虗空。講經誦經說經",
    "X61n1162_001:0545b10": "聽經。各隨其質而有所得。未得四果者。因得四",
    "X61n1162_001:0545b11": "果未得不退轉地菩薩。得不退轉是水不但以",
    "X61n1162_001:0545b12": "可浴為功。又能利益於既浴之後也。",
    "X61n1162_001:0545b13": "八水澄清鈔云。八功德者。一澄淨。謂澄渟潔",
    "X61n1162_001:0545b14": "淨。離污濁故。二清冷。謂清湛涼冷。無煩熱故。三",
    "X61n1162_001:0545b15": "甘美。謂甘旨美妙。具至味故。四輕軟。謂輕揚柔",
    "X61n1162_001:0545b16": "軟。可上下故。五潤澤。謂津潤滑澤。不枯澁故。六",
    "X61n1162_001:0545b17": "安和。謂安靜和緩。絕迅汎故。七除飢渴。謂水僅",
    "X61n1162_001:0545b18": "止渴。今兼療飢。有勝力故。八長養諸根。謂增長",
    "X61n1162_001:0545b19": "養育身心內外故。問甘美輕軟除飢長根。此方",
    "X61n1162_001:0545b20": "所無。則誠然矣。凡水悉皆清冷潤澤。何彼水以",
    "X61n1162_001:0545b21": "二者獨稱功德。答。此水雖亦清冷。逢日則炎。遇",
    "X61n1162_001:0545b22": "火則沸。彼縱劫火臨之。清冷自如。終不炎沸故。",
    "X61n1162_001:0545b23": "此水雖亦潤澤。日晒則乾。火逼則涸。彼縱劫火",
    "X61n1162_001:0545b24": "臨之。潤澤自如。終不乾涸故。",
    "X61n1162_001:0545c01": "樓臺淩空鈔云。重屋曰樓。岑樓曰閣。大阿彌",
    "X61n1162_001:0545c02": "陀經云。我作佛時。我剎中自地以上。至於虗空。",
    "X61n1162_001:0545c03": "皆有宅宇宮殿樓閣。悉以無量雜寶。百千種香。",
    "X61n1162_001:0545c04": "而共合成。嚴飾奇妙。殊勝超絕。又云。是諸樓閣。",
    "X61n1162_001:0545c05": "有隨意高大。浮於空中若雲氣者。有不能隨意",
    "X61n1162_001:0545c06": "高大。止在地上者。以求道時。德有厚薄所致。",
    "X61n1162_001:0545c07": "四蓮花香疏云。大如車輪。言其形也。大小無",
    "X61n1162_001:0545c08": "定。不可局以人世常所御車而為限量。由其因",
    "X61n1162_001:0545c09": "地。念佛功德勝劣。機感自致耳。微妙香潔。言其",
    "X61n1162_001:0545c10": "德也。詳見疏鈔。文長不述。是蓮華者。往詣之國。",
    "X61n1162_001:0545c11": "號曰蓮邦。同修之人。號曰蓮社。約禪誦之期。號",
    "X61n1162_001:0545c12": "曰蓮漏。定趨向之極。號曰蓮宗。重其事也。",
    "X61n1162_001:0545c13": "八音常奏大阿彌陀經云。四天王天。及諸天",
    "X61n1162_001:0545c14": "人。百千音樂以供養佛。清暢嘹喨。微妙明雅。一",
    "X61n1162_001:0545c15": "切音聲所不能及。觀經云。無量諸天作天伎樂。",
    "X61n1162_001:0545c16": "又有樂器懸處虗空。如天寶幢。不鼓自鳴。常奏",
    "X61n1162_001:0545c17": "而無間歇者。世樂須人。有作有輟。天樂自鳴。故",
    "X61n1162_001:0545c18": "云常奏也。",
    "X61n1162_001:0545c19": "晝夜雨華鈔云。彼國無日月。常明不昏。晝夜",
    "X61n1162_001:0545c20": "無辨。唯以華開鳥鳴而為晝。華合鳥棲而為夜",
    "X61n1162_001:0545c21": "也。天華從天而下。樹華隨風四散。華墮地積厚",
    "X61n1162_001:0545c22": "四寸。極目明麗。芳香無比。及至小萎。自然亂風",
    "X61n1162_001:0545c23": "吹去。",
    "X61n1162_001:0545c24": "供養他方疏云。此言天所雨華。眾生持取供",
    "X61n1162_001:0546a01": "佛。供畢返國。猶在食前。以神足故○華嚴經云。",
    "X61n1162_001:0546a02": "八住菩薩。一剎那頃遊行無數世界。則今之神",
    "X61n1162_001:0546a03": "足。豈易及哉。",
    "X61n1162_001:0546a04": "經行本國疏云。返已而食。食已而行。徜徉自",
    "X61n1162_001:0546a05": "適也。鈔云。世人食已。非奔走塵務。則增長睡魔。",
    "X61n1162_001:0546a06": "本國飯食經行。解脫之風。逍遙之狀。可想見也。",
    "X61n1162_001:0546a07": "六時聞法大阿彌陀經云。我剎中。隨其志願",
    "X61n1162_001:0546a08": "所欲聞法。皆自然得聞。",
    "X61n1162_001:0546a09": "樹搖羅網無量壽佛經曰。觀寶樹者。作七重",
    "X61n1162_001:0546a10": "行樹想。一一樹高八千由旬。其諸寶樹。妙真珠",
    "X61n1162_001:0546a11": "網彌覆其上。有七重網。行行相當。葉葉相次。於",
    "X61n1162_001:0546a12": "眾葉間生諸妙華。華上自然有七寶果。",
    "X61n1162_001:0546a13": "千國同聲靈芝云。佛說阿彌陀經。六方諸佛",
    "X61n1162_001:0546a14": "同讚。非千國同聲乎。",
    "X61n1162_001:0546a15": "(還)謹按勝果之說。經舉其網。傳張其目。所謂指",
    "X61n1162_001:0546a16": "其掌者是也。噫。觀淨土之易。可以知娑婆之難",
    "X61n1162_001:0546a17": "矣。觀淨土之樂。可以知娑婆之苦矣。觀淨土之",
    "X61n1162_001:0546a18": "益。可以知娑婆之損矣。修淨業者。遊折攝之門。",
    "X61n1162_001:0546a19": "尚不發欣厭之念。亦獨何哉。",
    "X61n1162_001:0546a20": "考證娑婆十難淨土指歸曰。一。不常值佛。",
    "X61n1162_001:0546a21": "二。不聞說法。三惡友牽纏。四。羣魔惱亂。五。輪迴",
    "X61n1162_001:0546a22": "不息。六。難迯惡趣。七。塵緣障道。八。壽命短促。九。",
    "X61n1162_001:0546a23": "修行退失。十。塵劫難成○所謂修行退失者。此",
    "X61n1162_001:0546a24": "土修行。斷見思惑。方能不退初心。行人未免退",
    "X61n1162_001:0546b01": "墮。故云。魚子。菴羅華。菩薩初發心。三事因中多。",
    "X61n1162_001:0546b02": "及其結果少。所謂塵劫難成者。如大通佛世。聞",
    "X61n1162_001:0546b03": "法之徒。退大執小。經塵點劫。住聲聞地。雖涉長",
    "X61n1162_001:0546b04": "時。未成大道故。",
    "X61n1162_001:0546b05": "娑婆八苦佛言六道輪迴。受苦無量。六道之",
    "X61n1162_001:0546b06": "中。惟人天最為樂道。而人有八苦。生居胎獄。老",
    "X61n1162_001:0546b07": "厭龍鍾。病受痛痾。死悲分散。愛則欲合偏離。冤",
    "X61n1162_001:0546b08": "則欲迯偏遇。求則欲得偏失。乃至五陰熾盛。總",
    "X61n1162_001:0546b09": "成上七。名八苦也。其難苦如此。損當何如哉。",
    "X61n1162_001:0546b10": "欣厭蓮師疏云。若據平等法門。非垢非淨。則",
    "X61n1162_001:0546b11": "欣厭無地。折攝何施。但今生死凡夫。迷心逐境。",
    "X61n1162_001:0546b12": "備歷輪迴。甘心忍受。曾無一念省發。求願出離。",
    "X61n1162_001:0546b13": "而復遮其欣厭。欲令直悟自心。是猶田蛙井鮒。",
    "X61n1162_001:0546b14": "不與之水。而反責以冲霄。祇益沉淪。於事何濟。",
    "X61n1162_001:0546b15": "於是無苦樂中。示苦示樂。苦以折伏。樂以攝受。",
    "X61n1162_001:0546b16": "折則激其頑迷。而令起厭離。攝則揚其懈怠。而",
    "X61n1162_001:0546b17": "俾生欣樂。然後久在泥塗。始嫌穢污。乍聞淨妙。",
    "X61n1162_001:0546b18": "浚起願求。此大火聚。彼清涼池。炎燒眾生。不得",
    "X61n1162_001:0546b19": "不避此而趨彼矣。方便度生。法自應爾。生彼國",
    "X61n1162_001:0546b20": "已。見佛聞法。得無生忍。方悟此心本來平等○",
    "X61n1162_001:0546b21": "淨土指歸曰。欣淨厭穢。取舍未忘。豈聖人以二",
    "X61n1162_001:0546b22": "見之道化人耶。曰。經不云乎。雖知諸佛國及與",
    "X61n1162_001:0546b23": "眾生空。而常修淨土。教化諸羣生。盖熾然欣厭。",
    "X61n1162_001:0546b24": "而不見有欣厭之相。斯為得矣。",
    "X61n1162_001:0546c02": "淨土資糧全集卷之一"
}