{
    "X19n0347_003:0553b14": "維摩詰所說經卷三",
    "X19n0347_003:0553b15": "弟子品",
    "X19n0347_003:0553b16": "爾時長者維摩詰。自念寢疾於牀。世尊大慈。寧",
    "X19n0347_003:0553b17": "不垂愍。佛知其意。即告舍利弗。汝行詣維摩詰",
    "X19n0347_003:0553b18": "問疾。舍利弗白佛言世尊。我不堪任詣彼問疾。",
    "X19n0347_003:0553b19": "所以者何。憶念我昔。曾於林中宴坐樹下。時維",
    "X19n0347_003:0553b20": "摩詰。來謂我言。唯舍利弗。不必是坐。為宴坐也。",
    "X19n0347_003:0553b21": "夫宴坐者。不於三界現身意。是為宴坐。不起滅",
    "X19n0347_003:0553b22": "定而現諸威儀。是為宴坐。不捨道法而現凡夫",
    "X19n0347_003:0553b23": "事。是為宴坐。心不住內。亦不在外。是為宴坐。於",
    "X19n0347_003:0553b24": "諸見不動而修行三十七道品。是為宴坐。不斷",
    "X19n0347_003:0553c01": "煩惱而入涅槃。是為宴坐。若能如是坐者。佛所",
    "X19n0347_003:0553c02": "印可。時我世尊。聞是語。默然而止。不能加報。故",
    "X19n0347_003:0553c03": "我不任詣彼問疾。",
    "X19n0347_003:0553c04": "佛告大目犍連。汝行詣維摩詰問疾。目連白佛",
    "X19n0347_003:0553c05": "言。世尊。我不堪任詣彼問疾。所以者何。憶念我",
    "X19n0347_003:0553c06": "昔。入毗耶離大城。於里巷中。為諸居士說法。時",
    "X19n0347_003:0553c07": "維摩詰。來謂我言。唯大目連。為白衣居士說法。",
    "X19n0347_003:0553c08": "不當如仁者所說。夫說法者。當如法說。法無眾",
    "X19n0347_003:0553c09": "生。離眾生垢故。法無有我。離我垢故。法無壽命。",
    "X19n0347_003:0553c10": "離生死故。法無有人。前後際斷故。法常寂然。滅",
    "X19n0347_003:0553c11": "諸相故。法離於相。無所緣故。法無名字。言語斷",
    "X19n0347_003:0553c12": "故。法無有說。離覺觀故。法無形相。如虗空故。法",
    "X19n0347_003:0554a01": "無戲論。畢竟空故。法無我所。離我所故。法無分",
    "X19n0347_003:0554a02": "別。離諸識故。法無有比。無相待故。法不屬因。不",
    "X19n0347_003:0554a03": "在緣故。法同法性。入諸法故。法隨於如。無所隨",
    "X19n0347_003:0554a04": "故。法住實際。諸邊不動故。法無動搖。不依六塵",
    "X19n0347_003:0554a05": "故。法無去來。常不住故。法順空。隨無相。應無作。",
    "X19n0347_003:0554a06": "法離好醜。法無增損。法無生滅。法無所歸。法過",
    "X19n0347_003:0554a07": "眼耳鼻舌身心。法無高下。法常住不動。法離一",
    "X19n0347_003:0554a08": "切觀行。唯大目連。法相如是。豈可說乎。夫說法",
    "X19n0347_003:0554a09": "者。無說無示。其聽法者。無聞無得。譬如幻士。為",
    "X19n0347_003:0554a10": "幻人說法。當建是意而為說法。當了眾生根有",
    "X19n0347_003:0554a11": "利鈍。善於知見。無所罣礙。以大悲心。讚於大乘。",
    "X19n0347_003:0554a12": "念報佛恩。不斷三寶。然後說法。維摩詰說是法",
    "X19n0347_003:0554a13": "時。八百居士。發阿耨多羅三藐三菩提心。我無",
    "X19n0347_003:0554a14": "此辯。是故不任詣彼問疾。",
    "X19n0347_003:0554a15": "佛告大迦葉。汝行詣維摩詰問疾。迦葉白佛言",
    "X19n0347_003:0554a16": "世尊。我不堪任詣彼問疾。所以者何。憶念我昔",
    "X19n0347_003:0554a17": "於貧里而行乞。時維摩詰。來謂我言。唯大迦葉。",
    "X19n0347_003:0554a18": "有慈悲心。而不能普。捨豪富從貧乞。迦葉住平",
    "X19n0347_003:0554a19": "等法應次行乞食。為不食故。應行乞食。為壞和",
    "X19n0347_003:0554a20": "合相故。應取摶食。為不受故。應受彼食。以空聚",
    "X19n0347_003:0554a21": "想(凡入聚落宜存此相)。入於聚落。所見色與盲等。所聞聲與響等。所",
    "X19n0347_003:0554a22": "齅香與風等。所食味不分別。受諸觸如智證。知",
    "X19n0347_003:0554a23": "諸法如幻相。無自性無他性。本自不然。今則無",
    "X19n0347_003:0554a24": "滅。迦葉若能不捨八邪。入八解脫。以邪相入正",
    "X19n0347_003:0554b01": "法。以一食施一切。供養諸佛及眾賢聖。然後可",
    "X19n0347_003:0554b02": "食。如是食者。非有煩惱。非離煩惱。非入定意。非",
    "X19n0347_003:0554b03": "起定意。非住世間。非住涅槃。其有施者。無大福。",
    "X19n0347_003:0554b04": "無小福。不為益。不為損。是為正入佛道。不依聲",
    "X19n0347_003:0554b05": "聞。迦葉若如是食。為不空食人之施也時我世",
    "X19n0347_003:0554b06": "尊聞說是語。得未曾有。即於一切菩薩。深起敬",
    "X19n0347_003:0554b07": "心。復作是念。斯有家名。辯才智慧。乃能如是。其",
    "X19n0347_003:0554b08": "誰不發阿耨多羅三藐三菩提心。我從是來。不",
    "X19n0347_003:0554b09": "復勸人以聲聞辟支佛行。是故不任詣彼問疾",
    "X19n0347_003:0554b10": "佛告須菩提。汝行詣維摩詰問疾。須菩提白佛",
    "X19n0347_003:0554b11": "言世尊。我不堪任詣彼問疾。所以者何。憶念我",
    "X19n0347_003:0554b12": "昔入其舍從乞食。時維摩詰取我鉢。盛滿飯。謂",
    "X19n0347_003:0554b13": "我言。唯須菩提。若能於食等者。諸法亦等。諸法",
    "X19n0347_003:0554b14": "等者。於食亦等。如是行乞。乃可取食。若須菩提。",
    "X19n0347_003:0554b15": "不斷婬怒痴。亦不與俱。不壞於身而隨一相。不",
    "X19n0347_003:0554b16": "滅癡愛。起於明脫。以五逆相而得解脫。亦不解",
    "X19n0347_003:0554b17": "不縛。不見四諦。非不見諦。非得果。非不得果。非",
    "X19n0347_003:0554b18": "凡夫。非離凡夫法。非聖人。非不聖人。雖成就一",
    "X19n0347_003:0554b19": "切法而離諸法相。乃可取食。若須菩提。不見佛。",
    "X19n0347_003:0554b20": "不聞法。彼外道六師。富蘭那迦葉。末伽梨拘賖",
    "X19n0347_003:0554b21": "梨子。刪闍夜毗羅胝子。阿耆多翅舍欽婆羅。迦",
    "X19n0347_003:0554b22": "羅鳩馱迦旃延。尼犍陀若提子等。是汝之師。因",
    "X19n0347_003:0554b23": "其出家。彼師所墮。汝亦隨墮。乃可取食。若須菩",
    "X19n0347_003:0554b24": "提。入諸邪見。不到彼岸。住於八難。不得無難。同",
    "X19n0347_003:0554c01": "於煩惱。離清淨法。汝得無諍三昧。一切眾生。亦",
    "X19n0347_003:0554c02": "得是定。其施汝者。不名福田。供養汝者。墮三惡",
    "X19n0347_003:0554c03": "道。為與眾魔。共一手作諸勞侶。汝與眾魔及諸",
    "X19n0347_003:0554c04": "塵勞。等無有異。於一切眾生。而有怨心。謗諸佛。",
    "X19n0347_003:0554c05": "毀於法。不入眾數。終不得滅度。汝若如是。乃可",
    "X19n0347_003:0554c06": "取食。時我世尊聞此茫然。不識是何言。不知以",
    "X19n0347_003:0554c07": "何答。便置鉢欲出其舍。維摩詰言。唯須菩提。取",
    "X19n0347_003:0554c08": "鉢勿懼。於意云何。如來所作化人。若以是事詰。",
    "X19n0347_003:0554c09": "寧有懼不。我言不也。維摩詰言。一切諸法。如幻",
    "X19n0347_003:0554c10": "化相。汝今不應有所懼也。所以者何。一切言說",
    "X19n0347_003:0554c11": "不離是相。至於智者。不著文字。故無所懼。何以",
    "X19n0347_003:0554c12": "故。文字性離。無有文字。是則解脫。解脫相者。即",
    "X19n0347_003:0555a01": "諸法也。維摩詰說是法時。二百天子得法眼淨。",
    "X19n0347_003:0555a02": "故我不任詣彼問疾。",
    "X19n0347_003:0555a03": "佛告富樓那彌多羅尼子。汝行詣維摩詰問疾。",
    "X19n0347_003:0555a04": "富樓那白佛言世尊。我不堪任詣彼問疾。所以",
    "X19n0347_003:0555a05": "者何。憶念我昔於大林中。在一樹下。為諸新學",
    "X19n0347_003:0555a06": "比丘說法。時維摩詰來謂我言。唯富樓那。先當",
    "X19n0347_003:0555a07": "入定觀此人心。然後說法。無以穢食置於寶器。",
    "X19n0347_003:0555a08": "當知是比丘心之所念。無以瑠璃同於水精。汝",
    "X19n0347_003:0555a09": "不能知眾生根源。無得發起以小乘法。彼自無",
    "X19n0347_003:0555a10": "瘡。勿傷之也。欲行大道。莫示小徑。無以大海內",
    "X19n0347_003:0555a11": "於牛跡。無以日光等彼螢火。富樓那。此比丘久",
    "X19n0347_003:0555a12": "發大乘心。中忘此意。如何以小乘法而教導之。",
    "X19n0347_003:0555a13": "我觀小乘。智慧微淺。猶如盲人。不能分別一切",
    "X19n0347_003:0555a14": "眾生根之利鈍。時維摩詰。即入三昧。令此比丘",
    "X19n0347_003:0555a15": "自識宿命。曾於五百佛所。植眾德本。迴向阿耨",
    "X19n0347_003:0555a16": "多羅三藐三菩提。即時豁然。還得本心。於是諸",
    "X19n0347_003:0555a17": "比丘。稽首禮維摩詰足。時維摩詰因為說法。於",
    "X19n0347_003:0555a18": "阿耨多羅三藐三菩提。不復退轉。我念聲聞不",
    "X19n0347_003:0555a19": "觀人根。不應說法。是故不任詣彼問疾。",
    "X19n0347_003:0555a20": "佛告摩訶迦旃延。汝行詣維摩詰問疾。迦旃延",
    "X19n0347_003:0555a21": "白佛言世尊。我不堪任詣彼問疾。所以者何。憶",
    "X19n0347_003:0555a22": "念昔者。佛為諸比丘。略說法要。我即於後。敷演",
    "X19n0347_003:0555a23": "其義。謂無常義。苦義。空義。無我義。寂滅義。時維",
    "X19n0347_003:0555a24": "摩詰。來謂我言。唯迦旃延。無以生滅心行。說實",
    "X19n0347_003:0555b01": "相法。迦旃延。諸法畢竟不生不滅。是無常義。五",
    "X19n0347_003:0555b02": "受陰洞達。空無所起。是苦義。諸法究竟無所有。",
    "X19n0347_003:0555b03": "是空義。於我無我而不二。是無我義。法本不然。",
    "X19n0347_003:0555b04": "今則無滅。是寂滅義。說是法時。彼諸比丘。心得",
    "X19n0347_003:0555b05": "解脫。故我不任詣彼問疾。",
    "X19n0347_003:0555b06": "佛告阿那律。汝行詣維摩詰問疾。阿那律白佛",
    "X19n0347_003:0555b07": "言世尊。我不堪任詣彼問疾。所以者何。憶念我",
    "X19n0347_003:0555b08": "昔於一處經行。時有梵王名曰嚴淨。與萬梵俱。",
    "X19n0347_003:0555b09": "放淨光明。來詣我所。稽首作禮。問我言。幾何阿",
    "X19n0347_003:0555b10": "那律天眼所見。我即答言。仁者。吾見此釋迦牟",
    "X19n0347_003:0555b11": "尼佛土三千大千世界。如觀掌中菴摩勒果(形似檳榔)。時",
    "X19n0347_003:0555b12": "維摩詰。來謂我言。唯阿那律。天眼所見。為作相",
    "X19n0347_003:0555b13": "耶。無作相耶。假使作相。則與外道五通等。若無",
    "X19n0347_003:0555b14": "作相。即是無為。不應有見。世尊。我時默然。彼諸",
    "X19n0347_003:0555b15": "梵聞其言。得未曾有。即為作禮而問曰。世孰有",
    "X19n0347_003:0555b16": "真天眼者。維摩詰言。有佛世尊。得真天眼。常在",
    "X19n0347_003:0555b17": "三昧。悉見諸佛國。不以二相。於是嚴淨梵王。及",
    "X19n0347_003:0555b18": "其眷屬五百梵天。皆發阿耨多羅三藐三菩提",
    "X19n0347_003:0555b19": "心。禮維摩詰足已。忽然不現。故我不任詣彼問",
    "X19n0347_003:0555b20": "疾。",
    "X19n0347_003:0555b21": "佛告優波離。汝行詣維摩詰問疾。優波離白佛",
    "X19n0347_003:0555b22": "言。世尊我不堪任詣彼問疾。所以者何。憶念昔",
    "X19n0347_003:0555b23": "者有二比丘。犯律行以為耻。不敢問佛。來問我",
    "X19n0347_003:0555b24": "言。唯優波離。我等犯律。誠以為耻。不敢問佛。願",
    "X19n0347_003:0555c01": "解疑悔。得免斯咎。我即為其如法解說。時維摩",
    "X19n0347_003:0555c02": "詰。來謂我言。唯優波離。無重增此二比丘罪。當",
    "X19n0347_003:0555c03": "直除滅。勿擾其心。所以者何。彼罪性不在內。不",
    "X19n0347_003:0555c04": "在外。不在中間。如佛所說。心垢故眾生垢。心淨",
    "X19n0347_003:0555c05": "故眾生淨。心亦不在內。不在外。不在中間。如其",
    "X19n0347_003:0555c06": "心然。罪垢亦然。諸法亦然。不出於如。如優波離。",
    "X19n0347_003:0555c07": "以心相得解脫時。寧有垢不。我言不也。維摩詰",
    "X19n0347_003:0555c08": "言。一切眾生。心相無垢。亦復如是。唯優波離。妄",
    "X19n0347_003:0555c09": "想是垢。無妄想是淨。顛倒是垢。離顛倒是淨。取",
    "X19n0347_003:0555c10": "我是垢。不取我是淨。優波離。一切法。生滅不住。",
    "X19n0347_003:0555c11": "如幻如電。諸法不相待。乃至一念不住。諸法皆",
    "X19n0347_003:0555c12": "妄見。如夢如燄。如水中月。如鏡中像。以妄想生。",
    "X19n0347_003:0556a01": "其知此者。是名奉律。其知此者。是名善解。於是",
    "X19n0347_003:0556a02": "二比丘言上智哉。是優波離所不能及。持律之",
    "X19n0347_003:0556a03": "上而不能說。我答言。自捨如來。未有聲聞及菩",
    "X19n0347_003:0556a04": "薩。能制其樂說之辯。其智慧明達為若此也。時",
    "X19n0347_003:0556a05": "二比丘疑悔(應前)即除。發阿耨多羅三藐三菩提心。",
    "X19n0347_003:0556a06": "作是願言。令一切眾生皆得是辯。故我不任詣",
    "X19n0347_003:0556a07": "彼問疾。",
    "X19n0347_003:0556a08": "佛告羅睺羅。汝行詣維摩詰問疾。羅睺羅白佛",
    "X19n0347_003:0556a09": "言世尊。我不堪任詣彼問疾。所以者何。憶念昔",
    "X19n0347_003:0556a10": "時。毗耶離諸長者子。來詣我所。稽首作禮。問我",
    "X19n0347_003:0556a11": "言。唯羅睺羅。汝佛之子。捨轉輪王位。出家為道。",
    "X19n0347_003:0556a12": "其出家者。有何等利。我即如法。為說出家功德",
    "X19n0347_003:0556a13": "之利。時維摩詰。來謂我言。唯羅睺羅。不應說出",
    "X19n0347_003:0556a14": "家功德之利。所以者何。無利無功德。是為出家。",
    "X19n0347_003:0556a15": "有為法者。可說有利有功德。夫出家者。為無為",
    "X19n0347_003:0556a16": "法。無為法中。無利無功德。羅睺羅。夫出家者。無",
    "X19n0347_003:0556a17": "彼無此。亦無中間。離六十二見。處於涅槃。智者",
    "X19n0347_003:0556a18": "所受。聖所行處。降伏眾魔。度五道。淨五眼。得五",
    "X19n0347_003:0556a19": "力。立五根。不惱於彼。離眾雜惡。摧諸外道。超越",
    "X19n0347_003:0556a20": "假名出淤泥。無繫著。無我所。無所受。無擾亂。內",
    "X19n0347_003:0556a21": "懷喜(道法內充)。護彼意(獎順眾生)。隨禪定。離眾過。若能如是。是真出",
    "X19n0347_003:0556a22": "家。於是維摩詰。語諸長者子。汝等於正法中。宜",
    "X19n0347_003:0556a23": "共出家。所以者何。佛世難值。諸長者子言。居士。",
    "X19n0347_003:0556a24": "我聞佛言。父母不聽。不得出家。維摩詰言然。汝",
    "X19n0347_003:0556b01": "等便發阿耨多羅三藐三菩提心。是即出家。是",
    "X19n0347_003:0556b02": "即具足。爾時三十二長者子。皆發阿耨多羅三",
    "X19n0347_003:0556b03": "藐三菩提心。故我不任詣彼問疾。",
    "X19n0347_003:0556b04": "佛告阿難。汝行詣維摩詰問疾。阿難白佛言世",
    "X19n0347_003:0556b05": "尊。我不堪任詣彼問疾。所以者何。憶念昔時。世",
    "X19n0347_003:0556b06": "尊身小有疾。當用牛乳。我即持鉢。詣大婆羅門",
    "X19n0347_003:0556b07": "家門下立。時維摩詰。來謂我言。唯阿難。何為晨",
    "X19n0347_003:0556b08": "朝持鉢住此。我言居士。世尊身小有疾。當用牛",
    "X19n0347_003:0556b09": "乳。故來至此。維摩詰言。止止阿難莫作是語。如",
    "X19n0347_003:0556b10": "來身者。金剛之體。諸惡已斷。眾善普會。當有何",
    "X19n0347_003:0556b11": "疾。當有何惱。默往阿難。勿謗如來。莫使異人聞",
    "X19n0347_003:0556b12": "此麤言。無令大威德諸天。及他方淨土諸來菩",
    "X19n0347_003:0556b13": "薩。得聞斯語。阿難。轉輪聖王。以少福故。尚得無",
    "X19n0347_003:0556b14": "病。豈況如來無量福會普勝者哉。行矣。阿難。勿",
    "X19n0347_003:0556b15": "使我等受斯耻也。外道梵志。若聞此語。當作是",
    "X19n0347_003:0556b16": "念。何名為師。自疾不能救。而能救諸疾人。可密",
    "X19n0347_003:0556b17": "速去。勿使人聞。當知阿難。諸如來身。即是法身。",
    "X19n0347_003:0556b18": "非思欲身。佛為世尊。過於三界。佛身無漏。諸漏",
    "X19n0347_003:0556b19": "已盡。佛身無為。不墮諸數。如此之身。當有何疾。",
    "X19n0347_003:0556b20": "時我世尊。實懷慚愧。得無近佛而謬聽耶。即聞",
    "X19n0347_003:0556b21": "空中聲曰。阿難。如居士言。但為佛出五濁惡世。",
    "X19n0347_003:0556b22": "現行斯法。度脫眾生。行矣。阿難。取乳勿慚。世尊。",
    "X19n0347_003:0556b23": "維摩詰。智慧辯才。為若此也。是故不任詣彼問",
    "X19n0347_003:0556b24": "疾。如是五百大弟子。各各向佛。說其本緣。稱述"
}