{
    "X44n0744_018:0536a19": "四分律名義標釋卷第十八",
    "X44n0744_018:0536a20": "明　廣州沙門釋　弘贊在犙　輯",
    "X44n0744_018:0536a21": "　　新安沙門釋　弘麗羅峰　校",
    "X44n0744_018:0536a22": "齊整著涅槃僧",
    "X44n0744_018:0536a23": "(廣如律文釋)內法傳云。其著裙法式。聊陳大況。即如有",
    "X44n0744_018:0536a24": "部裙製。橫五肘。豎兩肘。絁絹及布。隨有作之。西國",
    "X44n0744_018:0536b01": "並悉單為。神州任情複作。橫豎隨意。繞身既訖。擡",
    "X44n0744_018:0536b02": "使過臍。右手牽其左邊上角。在內牽向腰之右邊。",
    "X44n0744_018:0536b03": "左邊上裾。取外邊而掩左畔(近右手邊為右裾。近左手邊為左裾)。兩",
    "X44n0744_018:0536b04": "手二畔。舉使正平。中間矗直。即成三襵。後以兩手",
    "X44n0744_018:0536b05": "各蹙至腰。俱將三疊向後掩之。兩角各擡三指。俱",
    "X44n0744_018:0536b06": "插向脊。使下入腰間。可三指許。斯則縱未繫絛。亦",
    "X44n0744_018:0536b07": "乃著身不落。後以腰絛。長五肘許。鉤取正中。舉向",
    "X44n0744_018:0536b08": "臍下。抹裙上緣。向後雙排交度前抽。傍牽左右。各",
    "X44n0744_018:0536b09": "以一手牢擪兩邊。纏彼兩絛。可令三度。有長割却。",
    "X44n0744_018:0536b10": "少則更添。絛帶之頭。不合緝綵。斯謂圓整著裙。成",
    "X44n0744_018:0536b11": "薩婆多之部別。鉢履曼茶羅著泥婆娑。即其真也。",
    "X44n0744_018:0536b12": "譯為圓整著裙矣。其絛濶如指面。則靴絛韈帶之",
    "X44n0744_018:0536b13": "流。或方或圓。雙亦無損。麻繩之流。律文不許。凡踞",
    "X44n0744_018:0536b14": "坐小牀。及枯之時。牽裙上。裙下角急抹裙緣。擪於",
    "X44n0744_018:0536b15": "胯下。但掩雙膝。露脛無傷。高須上蓋臍輪。下至踝",
    "X44n0744_018:0536b16": "上四指。斯乃俗舍之儀。若在寺中。半腨亦得。此之",
    "X44n0744_018:0536b17": "劑限。佛自親制。非是人意輒為高下。寧合故違教",
    "X44n0744_018:0536b18": "旨。自順凡情。所著裙衣。長伸拂地。一則損信心之",
    "X44n0744_018:0536b19": "淨施。二乃慢大師之格言。設若慇懃。誰能見用。萬",
    "X44n0744_018:0536b20": "人之內。頗一存心。西國裙衣。並皆橫著。彼方白[疊*毛]。",
    "X44n0744_018:0536b21": "幅寬二肘。若其半故。貧者難求。即須縫兩頭令相",
    "X44n0744_018:0536b22": "合。割內開以充事。此著衣儀。律文具有其制。但且",
    "X44n0744_018:0536b23": "略陳綱要。細論非面不可。然四部之殊。以著裙表",
    "X44n0744_018:0536b24": "異。一切有部。則兩邊向外雙襵。大眾部。則右裙蹙",
    "X44n0744_018:0536c01": "在左邊。向內插之。不令其墮。西方婦女。著裙與大",
    "X44n0744_018:0536c02": "眾部無別。上座正量。制亦同斯。但以向外直翻。傍",
    "X44n0744_018:0536c03": "插為異。腰絛之製。亦復不殊。尼則準部如僧。全無",
    "X44n0744_018:0536c04": "別體(四部者。一大眾部。二上座部。三根本說一切有部。四正量部。西國相承。多此四部)。",
    "X44n0744_018:0536c05": "襵皺",
    "X44n0744_018:0536c06": "襵。質涉切。音摺。衣襵也。皺。側救切。音縐。蹙也。襵皺",
    "X44n0744_018:0536c07": "者。謂多作細襵也。",
    "X44n0744_018:0536c08": "脚[跳兆+專]",
    "X44n0744_018:0536c09": "亦作腨。同柱兗切。音傳。字林云。腓腸也。即足肚也。",
    "X44n0744_018:0536c10": "齊整著三衣",
    "X44n0744_018:0536c11": "(備如律文)爾時舍利弗。入白衣舍。患風吹割截衣墮肩。",
    "X44n0744_018:0536c12": "佛言。聽角頭安鉤紐。內法傳云。其著法衣。及施[巾*勾]",
    "X44n0744_018:0536c13": "紐法式。依律陳之。可取五肘之衣。疊作三襵。其肩",
    "X44n0744_018:0536c14": "頭疊處。去緣四五指許。安其方帖。可方五指。周刺",
    "X44n0744_018:0536c15": "四邊。當中以錐穿為小孔。用安衣[巾*勾]。其[巾*勾]或絛或",
    "X44n0744_018:0536c16": "帛。麤細如衫[巾*勾]相似。可長兩指。結作固心。餘者截",
    "X44n0744_018:0536c17": "却。將[巾*勾]穿孔。向外牽出。十字交繫。便成兩[巾*勾]。內紐",
    "X44n0744_018:0536c18": "此中。其胸前疊處。緣邊安紐。亦如衫紐。即其法也。",
    "X44n0744_018:0536c19": "先呈本制。略準大綱。若欲妙體其法。終須對面而",
    "X44n0744_018:0536c20": "授。衣之下畔。[巾*勾]紐亦施。隨意倒披。是聖開許。兩頭",
    "X44n0744_018:0536c21": "去角。可八指許。各施一[巾*勾]一紐。此為食時所須。反",
    "X44n0744_018:0536c22": "襵胸前。紐使相合。此成要也。凡在寺內。或時對眾。",
    "X44n0744_018:0536c23": "必無帶紐。及籠肩披法若向外遊行。并入俗舍。方",
    "X44n0744_018:0536c24": "須帶紐。餘時但可搭肩而已。屏私執務。隨意反抄",
    "X44n0744_018:0537a01": "若對尊容。事須齊整。以衣右角。寬搭左肩。垂之背",
    "X44n0744_018:0537a02": "後。勿安肘上。若欲帶紐。即須通肩披已。將紐內[巾*勾]",
    "X44n0744_018:0537a03": "迴向肩後。勿令其脫。以角搭肩。衣便繞頸。雙手下",
    "X44n0744_018:0537a04": "出。一角前垂。阿育王像。正當其式。出行執傘。形儀",
    "X44n0744_018:0537a05": "可愛。即是依教齊整著上衣也。其傘可用竹織之。",
    "X44n0744_018:0537a06": "薄如竹簟。一重便得大小隨情。寬二三尺。頂中複",
    "X44n0744_018:0537a07": "作。擬施其柄。其柄長短。量如蓋濶。或可薄拂以漆。",
    "X44n0744_018:0537a08": "或可織葦為之。或如藤帽之流。夾紙亦成牢矣。神",
    "X44n0744_018:0537a09": "州雖不先行。為之亦是其要。驟雨則不霑衣服。赫",
    "X44n0744_018:0537a10": "熱則實可招涼。既依律而益身。擎之固亦無損。斯",
    "X44n0744_018:0537a11": "等所論。要事益多。並神州不行。袈裟角垂。正當象",
    "X44n0744_018:0537a12": "鼻。梵僧縱至。皆亦雷同。良為絹滑墮肩。遂令正則",
    "X44n0744_018:0537a13": "譌替。後唐三藏來。傳搭肩法。然而古德嫌者尚多。",
    "X44n0744_018:0537a14": "黨舊之迷。在處皆有。其三衣若安短紐。而截長絛。",
    "X44n0744_018:0537a15": "則違教之愆現免。著橫裙而去腰緣。乃鍼線之勞",
    "X44n0744_018:0537a16": "交息。所有瓶鉢。各挂兩肩。纔至腋下。不合交絡。其",
    "X44n0744_018:0537a17": "襻不長。但容穿膊而已。若交絡胸前。令人氣急。元",
    "X44n0744_018:0537a18": "非本制。即不可行。北方速利諸人。多行交絡。隨方",
    "X44n0744_018:0537a19": "變改。實非佛制。設有餘衣。長搭肩上。然後通披。覆",
    "X44n0744_018:0537a20": "其衣鉢。若其向寺。及詣俗家。要至房舍。安置傘蓋。",
    "X44n0744_018:0537a21": "方始解紐。挂其衣鉢。房前壁上。多置象牙。勿使臨",
    "X44n0744_018:0537a22": "時安物無處。然其薄絹為袈裟者。多滑不肯著肩。",
    "X44n0744_018:0537a23": "禮拜之時。遂便落地。任取不墮物為之。絁紬白[疊*毛]",
    "X44n0744_018:0537a24": "即其要也。其僧脚崎衣。即是覆膊。更加一肘。始合",
    "X44n0744_018:0537b01": "本儀。其披著法。應出右肩。交搭左膊。房中恒著。唯",
    "X44n0744_018:0537b02": "此與裙。出外禮尊。任加餘服(其著僧脚崎法式。如尼戒中詳釋)。",
    "X44n0744_018:0537b03": "入白衣舍",
    "X44n0744_018:0537b04": "母經云。比丘入檀越家之所行法。不應調戲。不應",
    "X44n0744_018:0537b05": "自恃憍慢。不應輕躁。不應無忌難所說。不應雜亂",
    "X44n0744_018:0537b06": "無端緒語。不應坐處遠故。低身就他共語。復不應",
    "X44n0744_018:0537b07": "相逼坐共談。不偏蹲跪坐。不大喚而坐。雖執威儀。",
    "X44n0744_018:0537b08": "不應示現有德相貌而坐。不應累髀而坐。不應累",
    "X44n0744_018:0537b09": "膝而坐。不應累脚而坐。不應用手左右撈摸而坐。",
    "X44n0744_018:0537b10": "不應動脚不住而坐。不大甕器上而坐。不與比丘",
    "X44n0744_018:0537b11": "尼獨靜房內而坐。不與女人獨房內坐。不得下處",
    "X44n0744_018:0537b12": "坐。為高坐人說法。比丘應一切衰利中。常應忍辱。",
    "X44n0744_018:0537b13": "是名入家中比丘坐法。又比丘有九事。知檀越心。",
    "X44n0744_018:0537b14": "不應坐說法。一若比丘入他舍時。檀越雖為禮拜。",
    "X44n0744_018:0537b15": "知不實生恭敬心者。不應坐。二雖往迎逆。心不慇",
    "X44n0744_018:0537b16": "重。亦不應坐。三雖讓令坐。知心不實。亦不應坐。四",
    "X44n0744_018:0537b17": "雖請令坐。安不恭敬處。復不應坐。五設有所說法",
    "X44n0744_018:0537b18": "言。及非法言。心不採錄。亦不應坐。六雖聞有德。不",
    "X44n0744_018:0537b19": "信受之。亦不應坐。七若有所求索。知有甚多。而少",
    "X44n0744_018:0537b20": "與者。亦不應坐。八到其舍時。設有美食。不施設之。",
    "X44n0744_018:0537b21": "而辦麤食。亦不應坐。九雖供給所須。如市易法與。",
    "X44n0744_018:0537b22": "亦不應坐(反上九事。應坐為說法)。比丘若入白衣舍時。如月",
    "X44n0744_018:0537b23": "光喻攝心。若入聚落行時。應卑恭慚愧而行。不應",
    "X44n0744_018:0537b24": "高心放逸。無有慚愧。散亂而行。攝心之法。譬如人",
    "X44n0744_018:0537c01": "足蹈高山。懸巖。絕嶮。方寸之處。念念生怖。更無餘",
    "X44n0744_018:0537c02": "念。亦如有人於峻極之處。臨於深淵。但生怖心。更",
    "X44n0744_018:0537c03": "無餘念。入聚落時。攝心不散。亦應如此。諸比丘。汝",
    "X44n0744_018:0537c04": "等攝心。入聚落時。如迦葉入聚落行也。如世尊說。",
    "X44n0744_018:0537c05": "若有比丘欲入聚落時。生如是念。檀越所有盡施",
    "X44n0744_018:0537c06": "於我。莫與餘人處。願多與我。莫與我少。願施好者。",
    "X44n0744_018:0537c07": "莫與我惡。心恭敬故施。莫不恭敬而與。作是念已。",
    "X44n0744_018:0537c08": "入聚落中。所求種種。皆不如願。於所求處。皆生退",
    "X44n0744_018:0537c09": "心。愁憂慚愧。苦惱不樂。若有比丘。欲入聚落乞時。",
    "X44n0744_018:0537c10": "不作如此念。所得多少好惡。如此等。不生愁憂慚",
    "X44n0744_018:0537c11": "愧苦惱之心。諸比丘。迦葉入聚落時。終不生如此",
    "X44n0744_018:0537c12": "等念。不生此念。故於好惡多少。一切事中。不生退",
    "X44n0744_018:0537c13": "心。乃至不生苦惱不樂之心。世尊即時動手於空。",
    "X44n0744_018:0537c14": "告諸比丘言。此手今空中迴轉。無礙。無繫縛。諸比",
    "X44n0744_018:0537c15": "丘行世。心無礙無繫縛。亦應如此。若人求財者。作",
    "X44n0744_018:0537c16": "心制身。然後乃得。若欲求福。繫心苦身。後乃得報。",
    "X44n0744_018:0537c17": "若有比丘。於好於惡。心生平等。見他得利。如己所",
    "X44n0744_018:0537c18": "得。心生隨喜。如此比丘。堪為世人作師。諸比丘。迦",
    "X44n0744_018:0537c19": "葉入聚落時。不礙。不縛。不取。欲得利者求利。欲得",
    "X44n0744_018:0537c20": "福者求福。如自己得利歡喜。見他得利歡喜。亦復",
    "X44n0744_018:0537c21": "同之。如手空中轉。無礙無繫縛。",
    "X44n0744_018:0537c22": "脅肋",
    "X44n0744_018:0537c23": "脅。虗業切。險入聲。謂身左右腋下也。肋。歷德切。音",
    "X44n0744_018:0537c24": "勒。骨也。釋名云。肋勒也。所以檢勒五藏也。",
    "X44n0744_018:0538a01": "　　●律藏卷第二十",
    "X44n0744_018:0538a02": "惡獸",
    "X44n0744_018:0538a03": "舒救切。收去聲。飛曰禽。走曰獸。又在野曰獸。在家",
    "X44n0744_018:0538a04": "曰畜。惡獸者。謂一切惡牛馬犬虎狼獅象等。",
    "X44n0744_018:0538a05": "蹲坐",
    "X44n0744_018:0538a06": "徂尊切。音存。踞也。謂尻不至地也。梵云嗢屈竹迦。",
    "X44n0744_018:0538a07": "此譯為蹲居。即是雙足履地。兩膝皆豎也(尻苦高切。考平",
    "X44n0744_018:0538a08": "聲。脽也。乃脊梁盡處是也)。",
    "X44n0744_018:0538a09": "驕奢",
    "X44n0744_018:0538a10": "驕。堅姚切。音嬌。逸也。恣也。傲也。自矜也。奢。詩遮切。",
    "X44n0744_018:0538a11": "音賖。侈也。泰也。",
    "X44n0744_018:0538a12": "[月*匡]肘",
    "X44n0744_018:0538a13": "[月*匡]。區亮切。匡去聲。應法師云。相承區放切。橫舉肘",
    "X44n0744_018:0538a14": "也。未詳字出。禮記云。並坐不橫肱是也。",
    "X44n0744_018:0538a15": "戾身",
    "X44n0744_018:0538a16": "力霽切。音例。斜也。曲也。字從犬出戶。而身曲戾也。",
    "X44n0744_018:0538a17": "律云。不得搖身行。搖身者。左右戾身趨行。比丘尼",
    "X44n0744_018:0538a18": "犯波逸提。",
    "X44n0744_018:0538a19": "趨行",
    "X44n0744_018:0538a20": "逡須切。音咀。釋名云。疾行曰趨。疾趨曰走。",
    "X44n0744_018:0538a21": "暴象",
    "X44n0744_018:0538a22": "或作暴。同蒲報切。庖去聲。猛也。驟也。猝急也。",
    "X44n0744_018:0538a23": "摶飯",
    "X44n0744_018:0538a24": "摶。徒官切。音團。以手圜之也。",
    "X44n0744_018:0538b01": "時噎",
    "X44n0744_018:0538b02": "於歇切。音謁。食窒氣不通也。若噎時索水。應語須",
    "X44n0744_018:0538b03": "水。僧祇律云。若食上二師上座喚時。咽未盡。能使",
    "X44n0744_018:0538b04": "聲不異者。得應。若不能得者。咽已然後應。若前人",
    "X44n0744_018:0538b05": "嫌者。應答言。我口中有食。是故不即應。若放恣諸",
    "X44n0744_018:0538b06": "根。含食語者。越學法。",
    "X44n0744_018:0538b07": "齧半食",
    "X44n0744_018:0538b08": "或作囓。同魚列切。音孽。噬也。僧祗云。若餅若麨團",
    "X44n0744_018:0538b09": "大。當手中分。齊令可口。",
    "X44n0744_018:0538b10": "菴婆羅果",
    "X44n0744_018:0538b11": "或云菴羅。或云菴羅婆利。正云菴沒羅。此云柰也。",
    "X44n0744_018:0538b12": "肇師注云。其果似桃而非桃。苑師云。狀貌似此土",
    "X44n0744_018:0538b13": "柰。其味如梨也。纂要云。舊譯為柰。誤也。此果多華。",
    "X44n0744_018:0538b14": "子甚少。其葉似柳。而長一尺餘。廣三指許。果形似",
    "X44n0744_018:0538b15": "梨。而底鉤曲。生熟難知。可以療疾。彼國名為王樹。",
    "X44n0744_018:0538b16": "謂在王城種之。或翻為難分別。大經云。如菴羅果。",
    "X44n0744_018:0538b17": "生熟難分。此總有四句。釋難分義。一內外俱生。二",
    "X44n0744_018:0538b18": "外熟內生。三外生內熟。四內外俱熟。又云菴羅樹。",
    "X44n0744_018:0538b19": "及閻浮樹。一年三變。有時生華。光色敷榮。有時生",
    "X44n0744_018:0538b20": "葉。滋茂蓊鬱。有時凋落。狀似枯死。",
    "X44n0744_018:0538b21": "閻蔔果",
    "X44n0744_018:0538b22": "亦作閻婆。中本起經云。閻逼果。此方無。故不翻。若",
    "X44n0744_018:0538b23": "依閻婆音翻之。此云雙。",
    "X44n0744_018:0538b24": "蘂葉心",
    "X44n0744_018:0538c01": "蘂。如累切。誰上聲。華心鬚也。華外曰蕚。華內曰蘂。",
    "X44n0744_018:0538c02": "亦作蕊。",
    "X44n0744_018:0538c03": "　　●律藏卷第二十一",
    "X44n0744_018:0538c04": "犍度",
    "X44n0744_018:0538c05": "或云乾度。或云婆犍圖。此云法聚。謂以氣類相從",
    "X44n0744_018:0538c06": "之法。聚為一段也。今此一部律藏中。義類相從者。",
    "X44n0744_018:0538c07": "分為二十聚。初從受戒聚。乃至雜聚。僧祇律云。跋",
    "X44n0744_018:0538c08": "渠。跋渠此翻品。品者法也。類也。亦謂其法義相同",
    "X44n0744_018:0538c09": "者。聚在一處。名為品也。",
    "X44n0744_018:0538c10": "胡桃",
    "X44n0744_018:0538c11": "梵云播囉師。此云胡桃。漢。張騫。使西域。還至羗胡。",
    "X44n0744_018:0538c12": "持其種歸。植之秦中。後漸生東土。故曰胡桃。其樹",
    "X44n0744_018:0538c13": "株大。厚葉多陰。結實有房。秋冬熟時。收採碎殻。取",
    "X44n0744_018:0538c14": "肉食之。頻食健身生髮。多食動風生痰。實上外包",
    "X44n0744_018:0538c15": "青皮。染髮及帛皆黑。樹皮染褐色甚奇(俗云核桃)。",
    "X44n0744_018:0538c16": "椑桃",
    "X44n0744_018:0538c17": "布眉切。音悲。又音卑。亦名椑柹。其葉似柹。而更大",
    "X44n0744_018:0538c18": "更厚。實有毛。開華黃白。結實似柹。而青黑長大。狀",
    "X44n0744_018:0538c19": "似牛心。南土有青黃兩種。荊州謂之烏椑。食之則",
    "X44n0744_018:0538c20": "潤心肺。止渴。久服令人寒也。亦可為膠漆。嶺南謂",
    "X44n0744_018:0538c21": "之牛心柹。",
    "X44n0744_018:0538c22": "風梨",
    "X44n0744_018:0538c23": "按梨種類甚多。名亦不一。所謂鵝梨。乳葉梨。消梨。",
    "X44n0744_018:0538c24": "桀煤梨。赤梨。鹿梨。桑梨。紫梨。青皮梨。香水梨。棠梨。",
    "X44n0744_018:0539a01": "[卄/喿]梨等。凡梨之症。皆屬冷利。勿恣噉之。令人寒中。",
    "X44n0744_018:0539a02": "稱食則消風。逐熱。除煩。除渴。兼以去痰。多食又能",
    "X44n0744_018:0539a03": "動脾。故曰。梨者利也。流利下行之謂也。",
    "X44n0744_018:0539a04": "噏飯",
    "X44n0744_018:0539a05": "歙噏二形。同許及切。音吸。亦與吸同。氣出為吹。氣",
    "X44n0744_018:0539a06": "入為吸。引也。飲也。謂引食入也。廣雅云。吸飯也。律",
    "X44n0744_018:0539a07": "云。噏飯者。張口遙呼噏。老子曰。將欲歙之。必故張",
    "X44n0744_018:0539a08": "之。是也。",
    "X44n0744_018:0539a09": "蘇毗羅漿",
    "X44n0744_018:0539a10": "毗尼母經云。治風病法。當用蘇毗勒漿。此漿作法。",
    "X44n0744_018:0539a11": "先遣淨人。擣大麥。器盛之。著水。經二三日小酢也。",
    "X44n0744_018:0539a12": "淨濾飲之。但不聽灌著瘡上。摩得勒伽云。取根莖",
    "X44n0744_018:0539a13": "華果葉藥。著一器中。酢已。澄清無濁。朝受乃至初",
    "X44n0744_018:0539a14": "夜飲。後夜亦如前說。僧祇律云。作蘇毗羅漿法者。",
    "X44n0744_018:0539a15": "取[麩夫+廣]麥輕擣。却芒塵土。勿令頭破。以水七遍淨淘。",
    "X44n0744_018:0539a16": "置淨器中。臥此漿時。不得著東及北。應著南邊。西",
    "X44n0744_018:0539a17": "邊。開通風道勿使臭氣來。不得安著塔院中。及顯",
    "X44n0744_018:0539a18": "現處。以呵梨勒。鞞醯勒。阿摩勒。胡椒。蓽苃羅。如是",
    "X44n0744_018:0539a19": "比。盡壽藥等。置中。以淨[疊*毛]覆之。以繩雞足繫。以木",
    "X44n0744_018:0539a20": "蓋上。受此漿時。隨漿多少。以水中解。然後飲。不解。",
    "X44n0744_018:0539a21": "不聽飲。若麥頭不破。時及非時得飲。若破。時得。非",
    "X44n0744_018:0539a22": "時不得也。善見律云。先取阿摩羅。呵羅勒。鞞醯勒。",
    "X44n0744_018:0539a23": "穀者。七穀。取粇米為初作。餘甘。蕉子。一切木果。一",
    "X44n0744_018:0539a24": "切笋。魚。肉。蜜。沙糖。石鹽。三蘇。如此之物。悉和合為",
    "X44n0744_018:0539b01": "一。或內堈。或內小器皿。頭蓋泥。置三四年中。待其",
    "X44n0744_018:0539b02": "熟。熟時色如蜜色。以此治病。風癩。如是病為初。若",
    "X44n0744_018:0539b03": "服此藥。飲食時。皆須肥味。一切諸藥。無過此藥最",
    "X44n0744_018:0539b04": "為第一。過中得服。若無病者。以水和得服。但不得",
    "X44n0744_018:0539b05": "灌著瘡上(已上諸藥果名。釋在藥犍度。及餘處。此不瑣注)。",
    "X44n0744_018:0539b06": "苦酒",
    "X44n0744_018:0539b07": "即醋也。因有苦味。俗呼為苦酒。按醋。應作酢。而造",
    "X44n0744_018:0539b08": "有多種。故著多名。謂米醋蜜醋麴醋麥醋麵醋桃",
    "X44n0744_018:0539b09": "醋葡萄醋。大棗蘡薁諸襍果醋。及糟糠等醋。諸醋",
    "X44n0744_018:0539b10": "中。惟米醋是正也。此等醋物。飲用之時。應以少水",
    "X44n0744_018:0539b11": "滴之作淨。絹[疊*毛]羅濾之。色如竹荻。察知無蟲者。時",
    "X44n0744_018:0539b12": "與非時。病及無病。隨意飲用。",
    "X44n0744_018:0539b13": "舐飯",
    "X44n0744_018:0539b14": "俗作舐。同上紙切。時上聲。以舌取食也。僧祇律云。",
    "X44n0744_018:0539b15": "不得反覆舐手食。若酥。油。蜜。石蜜。著手者。當就鉢",
    "X44n0744_018:0539b16": "緣上摡。聚著一處。然後取食。不得[口*數]指食。若食羮",
    "X44n0744_018:0539b17": "臛甜膩物著指。不得[口*數]。如上摡聚。取食之。蜜石蜜",
    "X44n0744_018:0539b18": "鹽著指頭。得[口*數]。無罪(摡音戲。拭也)。",
    "X44n0744_018:0539b19": "汙手捉食器",
    "X44n0744_018:0539b20": "凡一切飲食器。不得汙手執捉。若現為垢行。後受",
    "X44n0744_018:0539b21": "穢殃。當須慎重。如護淨經說。五百問云。昔有一執",
    "X44n0744_018:0539b22": "事比丘。恒知處分。當作飲食。常手拄器言。取是。用",
    "X44n0744_018:0539b23": "是。日日常爾。不懺。命終墮餓鬼中。有一比丘名無",
    "X44n0744_018:0539b24": "著。於夜上廁。聞呻喚聲。問曰。汝是誰。答言。我是餓",
    "X44n0744_018:0539c01": "鬼。問曰。本作何行。墮餓鬼中。答言。於此寺中。為僧",
    "X44n0744_018:0539c02": "執事。問曰。汝本精進。何由墮此。答言。不淨食。與眾",
    "X44n0744_018:0539c03": "僧。問曰。云何不淨。答言。眾僧有種種甕器盛食。見",
    "X44n0744_018:0539c04": "以指拄器。教取是。用是物。犯墮罪。三說教誡。而不",
    "X44n0744_018:0539c05": "悔。轉至重。以是故墮餓鬼中。兩手擘胸。烈皮肉。摶",
    "X44n0744_018:0539c06": "喉吹[口*孫]。問曰。何以擘胸。答言。蟲噉身痛故。復問。何",
    "X44n0744_018:0539c07": "以呻喚。答言。餓極欲死故。問曰。欲食何物。答言。意",
    "X44n0744_018:0539c08": "欲食糞。而不能得。問曰。何故不得。答言。以諸餓鬼",
    "X44n0744_018:0539c09": "推排。不能前。無著言。我知奈何。鬼言。願僧見為呪",
    "X44n0744_018:0539c10": "願。無著即還。向眾俱說。眾問曰。彼本精進。何墮惡",
    "X44n0744_018:0539c11": "趣。答言。以不淨食與僧。而不悔故。願與呪願。後便",
    "X44n0744_018:0539c12": "得糞食。不復呻喚。以是證之。故知大比丘。不得手",
    "X44n0744_018:0539c13": "造飲食。及拄觸僧器物。若非僧器。手受得行與僧。",
    "X44n0744_018:0539c14": "無犯。",
    "X44n0744_018:0539c15": "棄洗鉢水",
    "X44n0744_018:0539c16": "僧祇律云。若洗鉢時。不得一粒瀉棄地。若有者。應",
    "X44n0744_018:0539c17": "聚著板上葉上。若細粒。若麨。不可得聚者。無罪。五",
    "X44n0744_018:0539c18": "分律云。有諸白衣。新作屋。欲得比丘鉢中水灑地。",
    "X44n0744_018:0539c19": "以為吉祥。比丘不敢灑。佛言。聽諸比丘以鉢中無",
    "X44n0744_018:0539c20": "食水灑地。根本律云。佛言。若有人來乞鉢水時。應",
    "X44n0744_018:0539c21": "洗淨鉢。置清淨水。誦阿利沙伽陀。呪之三徧。授與",
    "X44n0744_018:0539c22": "彼人。或洗或飲。能除萬病。注云。阿利沙伽陀者。謂",
    "X44n0744_018:0539c23": "是佛所說頌。出聖教中。若讀誦時。有大威力。但是",
    "X44n0744_018:0539c24": "餘處。令誦伽陀者。皆此類也。即如河池井處。洗浴",
    "X44n0744_018:0540a01": "飲水之時。或暫於樹下偃息取涼而去。或止客舍。",
    "X44n0744_018:0540a02": "或入神堂。蹈曼荼羅。踐佛塔影。或時己影障蔽尊",
    "X44n0744_018:0540a03": "容。或大眾散時。或入城聚落。或晨朝日暮禮拜尊",
    "X44n0744_018:0540a04": "儀。或每食罷時。或灑掃塔廟。諸如此事。其類實繁。",
    "X44n0744_018:0540a05": "皆須口誦伽陀。奉行獲福。若故心違慢。咸得惡作",
    "X44n0744_018:0540a06": "之罪。但以東川法眾。比先不行。故因註言。知聖教",
    "X44n0744_018:0540a07": "之有在。其伽陀者。如有頌云。",
    "X44n0744_018:0540a08": "　世間五欲樂　　或復諸天樂　　若比愛盡樂",
    "X44n0744_018:0540a09": "　千分不及一　　由集能生苦　　因苦復生集",
    "X44n0744_018:0540a10": "　八聖道能超　　至妙涅槃處　　所為布施者",
    "X44n0744_018:0540a11": "　必獲其義利　　若為樂故施　　後必得安樂",
    "X44n0744_018:0540a12": "涕唾",
    "X44n0744_018:0540a13": "涕。應作洟。他計切。音剃。鼻液也。涕。他禮切。音體。淚",
    "X44n0744_018:0540a14": "也。非此義。唾。吐臥切。拖去聲。口液也。律云。不得生",
    "X44n0744_018:0540a15": "草菜上。大小便涕唾。僧祇律云。當在無草地。若夏",
    "X44n0744_018:0540a16": "月生草普茂。無空缺處者。當在駱駝牛馬等行處。",
    "X44n0744_018:0540a17": "及甎瓦石上。乾草葉上。如上次第無者。當以木枝",
    "X44n0744_018:0540a18": "承。令糞先墮木上。後墮地。若大小便涕唾汙手脚。",
    "X44n0744_018:0540a19": "得拭生草。不得大小便涕唾水中。若雨時。水卒浮",
    "X44n0744_018:0540a20": "滿。當在土塊上。及瓦石上。若竹木上。先墮木上。然",
    "X44n0744_018:0540a21": "後水中。若汙手脚。得水洗。水中洗大小行。無罪。若",
    "X44n0744_018:0540a22": "入水浴時。不得唾中。若遠岸者。當唾手中。然後棄。",
    "X44n0744_018:0540a23": "善見律云。若水人所不用。或海水。不犯。水雖中用。",
    "X44n0744_018:0540a24": "曠遠無人用。不犯。律攝云。若棘刺叢處無犯。若大",
    "X44n0744_018:0540b01": "林中行。枝葉交茂。應離人行處。若涉生草田間。無",
    "X44n0744_018:0540b02": "空處。應持乾草葉布上。便利。若無可得者。無犯。凡",
    "X44n0744_018:0540b03": "洟唾時。勿作大聲。亦不應數為洟唾。若性多洟唾",
    "X44n0744_018:0540b04": "者。應向屏處。比丘尼生草菜上。大小便涕唾。波逸",
    "X44n0744_018:0540b05": "提。",
    "X44n0744_018:0540b06": "不立大小便",
    "X44n0744_018:0540b07": "五天竺人。小行之時。並是蹲踞。至於蕃胡諸國。亦",
    "X44n0744_018:0540b08": "多符此。其惟東夏方處不同。事非一定。而立者多。",
    "X44n0744_018:0540b09": "蹲者寡。若非蹲鄉。而蹲者。嗤為不男。設非立方。而",
    "X44n0744_018:0540b10": "立者。見之亦不為怪。且如律制。不律為覆頭著屣",
    "X44n0744_018:0540b11": "者說法。然而此處。以嚴冠備履者為恭。五天則却",
    "X44n0744_018:0540b12": "之是敬。據此二途。如何得不違聖禁。即宜順時方。",
    "X44n0744_018:0540b13": "如五分。及說一切有部。俱有略教。是佛臨將涅槃。",
    "X44n0744_018:0540b14": "乃為說之。故五分律云。雖是我所制。而於餘方不",
    "X44n0744_018:0540b15": "以為清淨者。皆不應用。雖非我所制。而於餘方必",
    "X44n0744_018:0540b16": "應行者。皆不得不行。準此教意。則宜從方為淨。無",
    "X44n0744_018:0540b17": "逆聖意。免被俗譏。持者得無留難。脫有纔聞此說。",
    "X44n0744_018:0540b18": "不深思察。妄符聖旨。取餘定禁。雷同斯教。此則非",
    "X44n0744_018:0540b19": "制而制。是制而開。廢教之罪難免。智者深須慎之。",
    "X44n0744_018:0540b20": "故行宗云。大千界內。佛為法王。律是佛敕。唯聖制",
    "X44n0744_018:0540b21": "立。自餘下位。但可依承。良以如來行果圓極。窮盡",
    "X44n0744_018:0540b22": "眾生輕重業性。等覺已下。猶非所堪。況餘小聖。輒",
    "X44n0744_018:0540b23": "敢擬議。猶如國家賞罰號令。必從王出。臣下僭越。",
    "X44n0744_018:0540b24": "庶民失信。亡敗無日。佛法亦爾。若容他說。羣生不",
    "X44n0744_018:0540c01": "奉。法不久住故也。",
    "X44n0744_018:0540c02": "木屐",
    "X44n0744_018:0540c03": "竭戟切。音極。草曰扉。皮曰履。麻曰屩。木曰屐。或有",
    "X44n0744_018:0540c04": "帛屐。謂以帛為之。僧祇律云。若比丘為塔。為僧事。",
    "X44n0744_018:0540c05": "詣王。若地主。彼言。為我說法。不應語令脫屐。恐生",
    "X44n0744_018:0540c06": "疑故。若邊有淨人者。應作意為淨人說。玉聽無罪。",
    "X44n0744_018:0540c07": "五分律云。若多人著屐。革屣。不能令脫。但因不著",
    "X44n0744_018:0540c08": "者為說。不犯(屝音費屩音覺)。",
    "X44n0744_018:0540c09": "富羅",
    "X44n0744_018:0540c10": "或言腹羅。或作福羅。應法師云。正言布羅。此譯為",
    "X44n0744_018:0540c11": "短靿靴。五分云。不應深作[革*雍]。聽至踝上。不得[革*雍]如",
    "X44n0744_018:0540c12": "靴。應開前(靿音拗。[革*雍]音雍)。",
    "X44n0744_018:0540c13": "佛塔",
    "X44n0744_018:0540c14": "塔。託甲切。音榻。戒壇圖經云。原夫塔字。此方字書。",
    "X44n0744_018:0540c15": "乃是物墮聲(謂物墮落聲也)。本非西土之號。若依梵本。瘞",
    "X44n0744_018:0540c16": "佛骨所。名曰塔婆。新言窣堵波。是也。西域記云。窣",
    "X44n0744_018:0540c17": "堵波。所謂浮圖也。舊曰鍮婆。又曰塔婆。又曰私鍮",
    "X44n0744_018:0540c18": "簸。又曰數斗波。皆譌也。有翻為方墳。又翻為圓[冗几+豕]。",
    "X44n0744_018:0540c19": "或翻高顯。義翻為靈廟。魏書釋老志云。佛既謝往。",
    "X44n0744_018:0540c20": "香木焚屍。靈骨分碎。大小如粒。擊之不壞。焚亦不",
    "X44n0744_018:0540c21": "焦。而有光明神驗。謂之舍利。王臣収奉。竭香華。致",
    "X44n0744_018:0540c22": "敬慕。建宮宇。謂之為塔。猶宗廟也。故時稱為塔廟",
    "X44n0744_018:0540c23": "者。是矣。今以浮圖。翻為聚相。又名制底。亦名支提。",
    "X44n0744_018:0540c24": "或云支微。或云脂帝。或云制多。此皆梵音輕重之",
    "X44n0744_018:0541a01": "譌轉也。舊翻為可供養處。或翻滅惡生善處。雜心",
    "X44n0744_018:0541a02": "論。與僧祇律云。有舍利名塔。無舍利名支提。文句",
    "X44n0744_018:0541a03": "云。支提無骨身者也。按此亦不可以有無別立其",
    "X44n0744_018:0541a04": "名。凡西方佛及聲聞說法入滅諸處。皆造立之。名",
    "X44n0744_018:0541a05": "窣堵波。及名制底。淨法師云。大師世尊。既涅槃後。",
    "X44n0744_018:0541a06": "人天並集。以火焚之。眾聚香柴。遂成大[卄/積]。即名此",
    "X44n0744_018:0541a07": "處。以為制底。是積聚義。據從生理。遂有制底之名。",
    "X44n0744_018:0541a08": "又云一想世尊眾德俱聚於此。二乃積甎土而成",
    "X44n0744_018:0541a09": "之。詳傳字義如是。或名窣堵波。義亦同此。舊總云",
    "X44n0744_018:0541a10": "塔。別道支提。斯皆譌矣。或可俱是眾共了名。不論",
    "X44n0744_018:0541a11": "其義。西方釋名。略有二種。一有義名。二無義名。有",
    "X44n0744_018:0541a12": "義名者。立名有由。即依名義而釋也。名體一向相",
    "X44n0744_018:0541a13": "稱。如釋善入之名者。初依德跡。即是依義立名。次",
    "X44n0744_018:0541a14": "云。或共了知。即是不論其義。但據世人共喚為善",
    "X44n0744_018:0541a15": "入。即是無義之名。阿含經。明四支微。謂佛生處。得",
    "X44n0744_018:0541a16": "道處。轉法輪。入滅處也。目得迦云。給孤長者。請世",
    "X44n0744_018:0541a17": "尊曰。我以如來髮爪。造窣堵波。若佛聽者。我當營",
    "X44n0744_018:0541a18": "造。佛告長者。隨意應作。不知云何而作。佛言。始從",
    "X44n0744_018:0541a19": "覩史多天下生贍部。化導有情。乃至涅槃。本生聖",
    "X44n0744_018:0541a20": "跡。隨意應作。八大靈塔經云。世尊告諸苾芻。我今",
    "X44n0744_018:0541a21": "稱揚八大靈塔名號。汝當諦聽。何等為八。所謂第",
    "X44n0744_018:0541a22": "一。迦毗羅城龍彌你園。是佛生處。第二。摩伽陀國。",
    "X44n0744_018:0541a23": "泥連河邊。菩提樹下。佛證道果處。第三。迦尸國。波",
    "X44n0744_018:0541a24": "羅奈城。轉大法輪處。第四。舍衛國。祗陀園。現大神",
    "X44n0744_018:0541b01": "通處。第五曲女城。從忉利天下降處。第六。王舍城。",
    "X44n0744_018:0541b02": "聲聞分別。佛為化度處。第七。廣嚴城。靈塔思念壽",
    "X44n0744_018:0541b03": "量處。第八拘尸那城。娑羅林內大雙樹間。入涅槃",
    "X44n0744_018:0541b04": "處。如是八大靈塔。若有善男子。善女人等。發大信",
    "X44n0744_018:0541b05": "心。修建塔廟。承事供養。是人得大利益。獲大果報。",
    "X44n0744_018:0541b06": "具足稱讚。名聞普徧。甚深廣大。乃至諸苾芻。亦應",
    "X44n0744_018:0541b07": "當學(龍彌你。即嵐毗尼)。",
    "X44n0744_018:0541b08": "都子婆羅門村",
    "X44n0744_018:0541b09": "或云都夷婆羅門聚落。元是迦葉佛本生處(此村及起",
    "X44n0744_018:0541b10": "塔法。詳如雜犍度中)。",
    "X44n0744_018:0541b11": "高座",
    "X44n0744_018:0541b12": "徂臥切。坐去聲。坐位也。廣韻云。牀座也。僧祇律云。",
    "X44n0744_018:0541b13": "高牀。卑牀。有二種。一者下牀。名卑。二者麤弊。亦名",
    "X44n0744_018:0541b14": "卑。高者二種。高大名高。妙好者亦名高。",
    "X44n0744_018:0541b15": "持鉾",
    "X44n0744_018:0541b16": "鉾。古文作矛。今作矛。三形同莫侯切。音謀。兵器。如",
    "X44n0744_018:0541b17": "鋋。而三廉也。酋矛長二丈。殳矛長丈二尺。而無刃。",
    "X44n0744_018:0541b18": "又夷矛長二丈四尺。僧祗律云。若比丘險道恐怖",
    "X44n0744_018:0541b19": "處行。時防衛人言。尊者。為我說法。為說。無罪(鋋音禪。小",
    "X44n0744_018:0541b20": "矛也。殳音殊)。",
    "X44n0744_018:0541b21": "持蓋",
    "X44n0744_018:0541b22": "僧祇律云。蓋者。樹皮蓋。多羅葉蓋。多梨葉蓋。竹傘",
    "X44n0744_018:0541b23": "蓋。疊傘蓋。孔雀尾蓋。如是種種。能遮雨日者。皆名",
    "X44n0744_018:0541b24": "傘蓋。若法師律師。風雨寒雪大熱時。捉蓋。為說法。",
    "X44n0744_018:0541c01": "無罪。",
    "X44n0744_018:0541c02": "　　○七滅諍法",
    "X44n0744_018:0541c03": "　夫欲滅四諍　　備俱七種法　　隨事以消殄",
    "X44n0744_018:0541c04": "　當須善觀察　　言競二法除　　覓罪四可息",
    "X44n0744_018:0541c05": "　犯愆應用三　　事鬬與一切　　斯是牟尼尊",
    "X44n0744_018:0541c06": "　善知諍論式　　若有訟言興　　此實能除滅",
    "X44n0744_018:0541c07": "　勿以諍止諍　　令諍轉熾盛　　如欲息炬火",
    "X44n0744_018:0541c08": "　豈可復添薪　　諸有黠慧人　　順從世尊誡",
    "X44n0744_018:0541c09": "　常修六和敬　　詾諍自然解　　愚闇盲冥者",
    "X44n0744_018:0541c10": "　違訓而含瞋　　堅懷癡惡習　　棄捨五停心",
    "X44n0744_018:0541c11": "　忿恨既不捐　　累劫覓酬殃　　苦集異熟時",
    "X44n0744_018:0541c12": "　果報如影響　　欲滅怨結者　　應修和忍教",
    "X44n0744_018:0541c13": "　毗婆尸佛說　　是為第一道　　觀彼忍辱仙",
    "X44n0744_018:0541c14": "　歌利割其體　　得道誓先度　　鹿園初唱知",
    "X44n0744_018:0541c15": "　既云釋迦子　　當持無我智　　鬬諍結長冤",
    "X44n0744_018:0541c16": "　焉稱釋子義　　要除生死業　　護戒守靜慮",
    "X44n0744_018:0541c17": "　慧日彰四諦　　涅槃圓寂備　　若求正覺果",
    "X44n0744_018:0541c18": "　常懷赤子行　　永劫與同伴　　至共轉法輪",
    "X44n0744_018:0541c19": "若有諍事起。當以七法。順大師教。如法如律。而除",
    "X44n0744_018:0541c20": "滅之。尼皆共學。",
    "X44n0744_018:0541c21": "　　　△現前第一",
    "X44n0744_018:0541c22": "現前毗尼",
    "X44n0744_018:0541c23": "時諸比丘。人不現前。便作羯磨。佛言。不應人不現",
    "X44n0744_018:0541c24": "前。而作羯磨。若作羯磨。不成。得突吉羅。云何現前。",
    "X44n0744_018:0542a01": "法。毗尼。人。僧界。云何法現前。所持法滅諍者是。云",
    "X44n0744_018:0542a02": "何毗尼現前。所持毗尼滅諍者是。云何人現前。言",
    "X44n0744_018:0542a03": "義往返者是。云何僧現前。同羯磨和集一處。不來",
    "X44n0744_018:0542a04": "者囑授。在現前得訶。而不訶者是。云何界現前。在",
    "X44n0744_018:0542a05": "界內羯磨。作制限者是。若諍事滅。更發起者。波逸",
    "X44n0744_018:0542a06": "提。若後來比丘。新受戒者。謂是初諍。而更發起者。",
    "X44n0744_018:0542a07": "與欲已。後悔者。皆波逸提。摩得勒伽論。有十種不",
    "X44n0744_018:0542a08": "現前作羯磨。一覆鉢。二捨覆鉢(謂俗人罵謗比丘等。僧應與作羯磨",
    "X44n0744_018:0542a09": "治罰。不相往來。若自見過。行隨順心。求僧乞解。僧應羯磨。為解)。三學家。四捨學家",
    "X44n0744_018:0542a10": "(如悔過法中釋)。五作房(謂以故廢寺地。羯磨與居士。任其更為僧作房舍也)。六沙彌",
    "X44n0744_018:0542a11": "(謂擯惡見沙彌。已上皆謂未受具人。不得聞羯磨法故。惟二解。及作房沙彌。但令在眼見耳不聞處立)。",
    "X44n0744_018:0542a12": "七狂(謂無知故。不須現前)。八不禮拜。九不共語。十不供養(謂比",
    "X44n0744_018:0542a13": "丘為非法。觸惱比丘尼。尼不得面治比丘。但為遙作不禮拜等。三種羯磨)。",
    "X44n0744_018:0542a14": "　　　△憶念第二",
    "X44n0744_018:0542a15": "憶念毗尼",
    "X44n0744_018:0542a16": "時有比丘不犯重罪。諸比丘皆言犯。問言。汝憶犯",
    "X44n0744_018:0542a17": "重不。彼不憶犯。答言。我不憶犯。長老。莫數詰問我。",
    "X44n0744_018:0542a18": "諸比丘故詰問不止。佛聽僧為作憶念毗尼。白四",
    "X44n0744_018:0542a19": "羯磨。云何憶念毗尼。彼比丘此罪。更不應舉。不應",
    "X44n0744_018:0542a20": "作憶念。薩婆多論云。此是守護毗尼。餘比丘不應",
    "X44n0744_018:0542a21": "出其罪過。不應令憶念。此謂由他數數令其憶念。",
    "X44n0744_018:0542a22": "故佛今聽作憶念毗尼。使不復更問也。",
    "X44n0744_018:0542a23": "　　　△不癡第三",
    "X44n0744_018:0542a24": "不癡毗尼",
    "X44n0744_018:0542b01": "時有比丘癡狂心亂。多犯眾罪。後還得心。諸比丘",
    "X44n0744_018:0542b02": "詰問不止。佛聽僧與作不癡毗尼。白四羯磨。云何",
    "X44n0744_018:0542b03": "不癡毗尼。彼比丘此罪。更不應舉。不應作憶念者",
    "X44n0744_018:0542b04": "是。薩婆多云。此是守護毗尼。",
    "X44n0744_018:0542b05": "　　　△自言第四",
    "X44n0744_018:0542b06": "自言治",
    "X44n0744_018:0542b07": "時比丘以天眼。見他比丘犯戒。不取自言。便牽出",
    "X44n0744_018:0542b08": "門外。佛言。不應如是。若於異時。亦不應如是。令彼",
    "X44n0744_018:0542b09": "伏罪。然後與罪。云何自言。說罪名罪種。懺悔者是。",
    "X44n0744_018:0542b10": "云何治。語言。自責汝心。生厭離者是。",
    "X44n0744_018:0542b11": "　　　△覓罪第五",
    "X44n0744_018:0542b12": "覓罪相",
    "X44n0744_018:0542b13": "時比丘犯罪。前後相違。佛言。聽僧與彼比丘作罪",
    "X44n0744_018:0542b14": "處所。白四羯磨。應如是與。集僧已。為作舉。作舉已。",
    "X44n0744_018:0542b15": "為作憶念。作憶念已。與罪(作法。如滅諍犍度)。作羯磨已。行",
    "X44n0744_018:0542b16": "三十五行。云何罪處所。彼比丘此罪。與作舉作憶",
    "X44n0744_018:0542b17": "念者是。根本律云。求罪自性。摩得勒伽云。實覔罪",
    "X44n0744_018:0542b18": "者。先犯罪。已發露。後覆藏。薩婆多云。此是折伏毗",
    "X44n0744_018:0542b19": "尼(三十五行。如律文出)。",
    "X44n0744_018:0542b20": "　　　△多人語第六",
    "X44n0744_018:0542b21": "多人覓罪",
    "X44n0744_018:0542b22": "若諸比丘。諍事現前。不能滅者。應多求知法比丘。",
    "X44n0744_018:0542b23": "行籌滅諍。以籌多表語。云何多人語。若用多人說。",
    "X44n0744_018:0542b24": "持法。持毗尼。持摩夷者。是。薩婆多云。多覓毗尼者。",
    "X44n0744_018:0542c01": "多求因緣斷。多處求斷。從多處斷故。名多覓毗尼。",
    "X44n0744_018:0542c02": "　　　△草覆地第七",
    "X44n0744_018:0542c03": "如草覆地",
    "X44n0744_018:0542c04": "時諸比丘共諍。多犯眾戒。非沙門法。亦作亦說。出",
    "X44n0744_018:0542c05": "入無限。彼諸比丘。後自作是念。我曹若還共問此",
    "X44n0744_018:0542c06": "事。或能令此諍事轉深重。經歷年月。不得滅除。令",
    "X44n0744_018:0542c07": "僧不得安樂。以是白佛。佛言。應滅此諍。猶如草覆",
    "X44n0744_018:0542c08": "地(作法如律文)。云何草覆地。此罪。更不稱說罪名罪種",
    "X44n0744_018:0542c09": "懺悔者是。鼻奈耶律云。有所犯過。於比丘僧中。如",
    "X44n0744_018:0542c10": "草布地悔過。重悔過。五分律云。彼鬬諍比丘。應來",
    "X44n0744_018:0542c11": "至僧中。偏袒胡跪。陳說其事。乞草布地悔過。三乞",
    "X44n0744_018:0542c12": "已。皆舒手脚。伏地。向羯磨師。一心聽受羯磨。何謂",
    "X44n0744_018:0542c13": "草布地。彼諸比丘。不復說鬬原。僧亦不更問事根",
    "X44n0744_018:0542c14": "本。十誦律釋云。布草有二種義。一鬬諍數起。諍人",
    "X44n0744_018:0542c15": "亦多。其事轉眾。推其原本。難可知處。佛聽布草除",
    "X44n0744_018:0542c16": "滅。如亂草難可整理。亂來棄之。二者。有聽上座勸",
    "X44n0744_018:0542c17": "諭諍者。使向兩眾。羊皮四布悔過。二眾者。各有所",
    "X44n0744_018:0542c18": "助。故令各在一處。母經云。若比丘共諍。欲除罪者。",
    "X44n0744_018:0542c19": "先共鬬者懺悔。如草敷泥上。令人過不汙。共和合",
    "X44n0744_018:0542c20": "懺悔。覆惡上。得生善。然後悔過所犯也。律攝云。若",
    "X44n0744_018:0542c21": "彼此兩朋。共相紛競。各執己見。恃怙慢情。有善苾",
    "X44n0744_018:0542c22": "芻。於彼此朋。各令息諍。更相懺謝。說悔其罪。起卑",
    "X44n0744_018:0542c23": "下心。不相舉發。以草敷法。而除滅之(此七滅諍法。詳見滅諍犍",
    "X44n0744_018:0542c24": "度中)。",
    "X44n0744_018:0543a01": "所言諍者。律云。有四種諍。言諍。覓諍。犯諍。事諍。云",
    "X44n0744_018:0543a02": "何言諍。比丘共比丘諍言。引十八事。法非法。乃至",
    "X44n0744_018:0543a03": "說不說。若以如是相共諍言語。遂彼此共鬬。是為",
    "X44n0744_018:0543a04": "言諍。云何覓諍(五分云。教誡)。比丘與比丘覓罪。以三舉",
    "X44n0744_018:0543a05": "事。破戒。破見。破威儀。見。聞。疑。作如是相覓罪。是為",
    "X44n0744_018:0543a06": "覓諍。云何犯諍。犯七種罪。波羅夷乃至惡說。是為",
    "X44n0744_018:0543a07": "犯諍。云何事諍。言諍中事作。覓諍中事作。犯諍中",
    "X44n0744_018:0543a08": "事作。是為事諍。是中云何除滅。其言諍者。以二毗",
    "X44n0744_018:0543a09": "尼滅。謂現前。多人語。或一毗尼滅(謂現前也)覓諍。以四",
    "X44n0744_018:0543a10": "毗尼滅。謂現前。憶念。不癡。罪處所(或現前憶念。或現前不癡。或現",
    "X44n0744_018:0543a11": "前罪處所)。犯諍。以三毗尼滅。謂現前。自言治。草覆地(或現",
    "X44n0744_018:0543a12": "前自言治。或現前草覆地)。事諍。以一切毗尼滅。隨所犯。律攝云。",
    "X44n0744_018:0543a13": "於四諍事。七法能除。是故名為七滅諍法。既識諍",
    "X44n0744_018:0543a14": "事。及除滅法。苾芻要行。當總言之。此別解脫戒經。",
    "X44n0744_018:0543a15": "統明首末。體義大綱。要有其十事。謂遮止。不忍。不",
    "X44n0744_018:0543a16": "證。依仗僧伽。淨信女人。受用資具。苾芻。苾芻尼。俗",
    "X44n0744_018:0543a17": "人相涉。取食。受請。威儀軌範。共相詰問。若苾芻依",
    "X44n0744_018:0543a18": "此十相。修行之時。有二種煩惱。或客生起。由忘正",
    "X44n0744_018:0543a19": "念。便憶曾經遠境。起染愛心。造眾過失。復由觀前",
    "X44n0744_018:0543a20": "近境。起染愛心。而犯眾罪。苾芻了知起犯緣已。即",
    "X44n0744_018:0543a21": "於此事。生對治心。令其除滅。若染緣強盛。不能除",
    "X44n0744_018:0543a22": "遣。應就尊宿。及閑三藏有德行者所。請受教誡。作",
    "X44n0744_018:0543a23": "意蠲除。若仍不息者。勤於晝夜。讀誦聞思。簡擇深",
    "X44n0744_018:0543a24": "義。於三寶所。至誠供養。師長等處。忘自劬勞。盡心",
    "X44n0744_018:0543b01": "供給。或遊他方。或復滅食。於時時中。制斷飲食。或",
    "X44n0744_018:0543b02": "往屍林。獨居蘭若。修不淨觀等。或為四念住。或作",
    "X44n0744_018:0543b03": "無常死想。冀令煩惱。因斯除滅。若仍不除者。應生",
    "X44n0744_018:0543b04": "慚恥。作如是念。我所為非。戒不清淨。犯小隨小。不",
    "X44n0744_018:0543b05": "能一一如法護持。而復受他信心施主。四事供養。",
    "X44n0744_018:0543b06": "又復諸佛世尊。及有天眼。同梵行者。并諸天神。悉",
    "X44n0744_018:0543b07": "觀見我。知我破戒。為此不應造眾惡業。當自尅責。",
    "X44n0744_018:0543b08": "如救頭然。於清淨境。說除其罪。勿致後悔。如上所",
    "X44n0744_018:0543b09": "說。不能依行。及受信心所有衣食。皆得惡作罪。若",
    "X44n0744_018:0543b10": "作如前對治行時。性多煩惱。未能殄息。雖受信施",
    "X44n0744_018:0543b11": "者。無犯。然應審自觀察。雖作種種折伏方便。仍煩",
    "X44n0744_018:0543b12": "惱不能除者。即應捨戒。而為白衣。勿令有罪受他",
    "X44n0744_018:0543b13": "信施。由受用時。更造眾多罪惡之業。定感當來苦",
    "X44n0744_018:0543b14": "異熟果。如經廣說。應善修持(如是比丘。復有修行。解脫綱要。如律本五",
    "X44n0744_018:0543b15": "二十卷。大小犍度。并增一法中。當為修學。此不繁述。言異熟者。一切不善有漏法為因。能感無記之果。因",
    "X44n0744_018:0543b16": "果種別。名異。任運酬因。名熟。果異因熟。故名異熟。又因感果時。勢力成熟。異於前位。名為異熟。舊言果報",
    "X44n0744_018:0543b17": "者。是也)。",
    "X44n0744_018:0543b19": "四分律名義標釋卷第十八"
}