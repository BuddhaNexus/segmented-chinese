{
    "T07n0220_503:0560a22": "大般若波羅蜜多經卷第五百三",
    "T07n0220_503:0560a24": "三藏法師玄奘奉　詔譯",
    "T07n0220_503:0560a25": "第三分稱揚功德品第六之二",
    "T07n0220_503:0560a26": "爾時，天帝釋白佛言：「世尊！是善男子、善女人",
    "T07n0220_503:0560a27": "等，以何驗知有此三千大千國土及餘十方",
    "T07n0220_503:0560a28": "無邊世界天、龍、藥叉、阿素洛等來至其處，觀禮、",
    "T07n0220_503:0560a29": "讀誦彼所書持甚深般若波羅蜜多，供養恭",
    "T07n0220_503:0560b01": "敬、尊重讚歎，合掌右遶、歡喜護念？」爾時，佛告",
    "T07n0220_503:0560b02": "天帝釋言：「是善男子、善女人等，若見般若波",
    "T07n0220_503:0560b03": "羅蜜多甚深經典所在之處有妙光明，或聞",
    "T07n0220_503:0560b04": "其處異香氛郁，或復聞有微細樂音，當知爾",
    "T07n0220_503:0560b05": "時有大神力威德熾盛諸天、龍等來至其處，",
    "T07n0220_503:0560b06": "觀禮、讀誦彼所書持甚深般若波羅蜜多，供",
    "T07n0220_503:0560b07": "養恭敬、尊重讚歎，合掌右遶、歡喜護念。「復次，",
    "T07n0220_503:0560b08": "憍尸迦！是善男子、善女人等修鮮淨行嚴麗",
    "T07n0220_503:0560b09": "其處，至心供養甚深般若波羅蜜多，當知爾",
    "T07n0220_503:0560b10": "時有大神力威德熾盛諸天、龍等來至其處，",
    "T07n0220_503:0560b11": "觀禮、讀誦彼所書持甚深般若波羅蜜多，供",
    "T07n0220_503:0560b12": "養恭敬、尊重讚歎，合掌右遶、歡喜護念。「憍尸",
    "T07n0220_503:0560b13": "迦！隨有如是具大神力威德熾盛諸天、龍等",
    "T07n0220_503:0560b14": "來至其處，此中所有惡鬼、邪神驚怖退散無",
    "T07n0220_503:0560b15": "敢住者。由此因緣，是善男子、善女人等心便",
    "T07n0220_503:0560b16": "廣大起淨勝解，所修善業倍復增明，諸有所",
    "T07n0220_503:0560b17": "為皆無障礙。「以是故，憍尸迦！甚深般若波羅",
    "T07n0220_503:0560b18": "蜜多隨所在處，應當周匝除去糞穢，掃拭、塗",
    "T07n0220_503:0560b19": "治、香水散灑，敷設寶座而安置之；燒香、散花、",
    "T07n0220_503:0560b20": "張施幰蓋，寶幢、幡鐸間飾其中，眾妙、珍奇、金",
    "T07n0220_503:0560b21": "銀寶器、衣服、瓔珞、伎樂、燈明，種種雜綵莊嚴",
    "T07n0220_503:0560b22": "其處。若能如是供養般若波羅蜜多甚深經",
    "T07n0220_503:0560b23": "典，便有無量具大神力威德熾盛諸天、龍等",
    "T07n0220_503:0560b24": "來至其處，觀禮、讀誦彼所書持甚深般若波",
    "T07n0220_503:0560b25": "羅蜜多，供養恭敬、尊重讚歎，合掌右遶、歡喜",
    "T07n0220_503:0560b26": "護念。「復次，憍尸迦！是善男子、善女人等若能",
    "T07n0220_503:0560b27": "如是供養恭敬、尊重讚歎甚深般若波羅蜜",
    "T07n0220_503:0560b28": "多，決定當得身心無倦、身心安樂、身心調柔、",
    "T07n0220_503:0560b29": "身心輕利。繫心般若波羅蜜多，夜寢息時無",
    "T07n0220_503:0560c01": "諸惡夢唯得善夢，謂見如來、應、正等覺身真",
    "T07n0220_503:0560c02": "金色相好莊嚴，放大光明普照一切，聲聞、菩",
    "T07n0220_503:0560c03": "薩前後圍遶，身處眾中，聞佛為說布施、淨戒、",
    "T07n0220_503:0560c04": "安忍、精進、靜慮、般若波羅蜜多乃至無上正等",
    "T07n0220_503:0560c05": "菩提相應之法，復聞分別布施、淨戒、安忍、精",
    "T07n0220_503:0560c06": "進、靜慮、般若波羅蜜多乃至無上正等菩提",
    "T07n0220_503:0560c07": "相應之義。或於夢中見菩提樹，其量高廣眾",
    "T07n0220_503:0560c08": "寶莊嚴，有菩薩摩訶薩往詣其下結跏趺坐，",
    "T07n0220_503:0560c09": "證得無上正等菩提，轉妙法輪度有情眾。或",
    "T07n0220_503:0560c10": "於夢中見有無量百千俱胝那庾多數大菩薩",
    "T07n0220_503:0560c11": "眾，論議決擇種種法義，謂應如是成熟有情、",
    "T07n0220_503:0560c12": "嚴淨佛土，修菩薩行降伏魔軍，斷煩惱習趣",
    "T07n0220_503:0560c13": "證無上正等菩提。或復夢中見十方界各有",
    "T07n0220_503:0560c14": "無量百千俱胝那庾多佛，亦聞其聲，謂某世",
    "T07n0220_503:0560c15": "界有某如來、應、正等覺，若干百千俱胝那庾",
    "T07n0220_503:0560c16": "多菩薩摩訶薩聲聞弟子恭敬圍遶說如是",
    "T07n0220_503:0560c17": "法。或復夢中見十方界各有無量百千俱胝",
    "T07n0220_503:0560c18": "那庾多佛入般涅槃，彼一一佛般涅槃後，各",
    "T07n0220_503:0560c19": "有施主為供養佛設利羅故，以妙七寶各起",
    "T07n0220_503:0560c20": "無量百千俱胝那庾多數大窣堵波，復於一",
    "T07n0220_503:0560c21": "一窣堵波所，各以無量上妙花鬘、塗散等香、",
    "T07n0220_503:0560c22": "衣服、瓔珞、寶幢、幡蓋、眾妙、珍奇、伎樂、燈明，經",
    "T07n0220_503:0560c23": "無量劫供養恭敬、尊重讚歎。「憍尸迦！是善男",
    "T07n0220_503:0560c24": "子、善女人等見如是類諸善夢相，若睡若",
    "T07n0220_503:0560c25": "覺身心安樂，諸天神等益其精氣，令彼自覺",
    "T07n0220_503:0560c26": "身體輕便。由此因緣，不多貪著飲食、醫藥、衣",
    "T07n0220_503:0560c27": "服、臥具，於四供養其心輕微，如瑜伽師入勝",
    "T07n0220_503:0560c28": "妙定，由彼定力滋潤身心，從定出已雖遇美",
    "T07n0220_503:0560c29": "饍而心輕微，此亦如是。何以故？憍尸迦！是",
    "T07n0220_503:0561a01": "善男子、善女人等，由此三千大千國土及餘十",
    "T07n0220_503:0561a02": "方無邊世界，一切如來應正等覺、聲聞、菩薩、",
    "T07n0220_503:0561a03": "天、龍、藥叉、阿素洛等具大神力勝威德者慈",
    "T07n0220_503:0561a04": "悲護念，以妙精氣冥注身心，令其志勇體充",
    "T07n0220_503:0561a05": "盛故。「憍尸迦！若善男子、善女人等，欲得如是",
    "T07n0220_503:0561a06": "現在種種功德勝利，應發一切智智心，以無",
    "T07n0220_503:0561a07": "所得為方便，於此般若波羅蜜多甚深經典，",
    "T07n0220_503:0561a08": "至心聽聞、受持、讀誦、精勤修學、如理思惟、書寫、",
    "T07n0220_503:0561a09": "解說、廣令流布。「憍尸迦！若善男子、善女人等，",
    "T07n0220_503:0561a10": "雖於般若波羅蜜多甚深經典，不能聽聞、受",
    "T07n0220_503:0561a11": "持、讀誦、精勤修學、如理思惟，廣為有情宣說流",
    "T07n0220_503:0561a12": "布，而但書寫眾寶嚴飾，復持無量上妙花鬘",
    "T07n0220_503:0561a13": "乃至燈明供養恭敬、尊重讚歎，亦得如前所",
    "T07n0220_503:0561a14": "說種種功德勝利。何以故？憍尸迦！是善男子、",
    "T07n0220_503:0561a15": "善女人等，能廣利樂無量無邊諸有情故。「復",
    "T07n0220_503:0561a16": "次，憍尸迦！若善男子、善女人等以應一切智",
    "T07n0220_503:0561a17": "智心，用無所得為方便，於此般若波羅蜜多",
    "T07n0220_503:0561a18": "甚深經典，至心聽聞、受持、讀誦、精勤修學、如",
    "T07n0220_503:0561a19": "理思惟、書寫、解說、廣令流布，復持種種上妙",
    "T07n0220_503:0561a20": "花鬘乃至燈明而為供養。是善男子、善女人",
    "T07n0220_503:0561a21": "等所獲福聚無量無邊，勝餘有情盡其形壽，",
    "T07n0220_503:0561a22": "以無量種上妙飲食、衣服、臥具、醫藥資緣，供",
    "T07n0220_503:0561a23": "養十方一切世界諸佛菩薩及聲聞眾，亦勝",
    "T07n0220_503:0561a24": "十方佛及弟子般涅槃後，有為供養設利羅",
    "T07n0220_503:0561a25": "故，以妙七寶起窣堵波高廣嚴麗，復以無量",
    "T07n0220_503:0561a26": "天妙花鬘乃至燈明，盡其形壽供養恭敬、尊",
    "T07n0220_503:0561a27": "重讚歎。何以故？憍尸迦！十方諸佛及弟子眾，",
    "T07n0220_503:0561a28": "皆因如是甚深般若波羅蜜多而生長故。」",
    "T07n0220_503:0561a29": "第三分佛設利羅品第七",
    "T07n0220_503:0561b01": "爾時，佛告天帝釋言：「憍尸迦！假使充滿此贍",
    "T07n0220_503:0561b02": "部洲佛設利羅以為一分，有書般若波羅蜜",
    "T07n0220_503:0561b03": "多甚深經典復為一分，此二分中汝取何者？」",
    "T07n0220_503:0561b04": "天帝釋言：「我意寧取甚深般若波羅蜜多。所",
    "T07n0220_503:0561b05": "以者何？我於諸佛設利羅所非不信樂、供養",
    "T07n0220_503:0561b06": "恭敬、尊重讚歎，然諸佛身及設利羅，皆因般",
    "T07n0220_503:0561b07": "若波羅蜜多甚深經典而出生故，皆由般若",
    "T07n0220_503:0561b08": "波羅蜜多功德勢力所熏修故，乃為一切世",
    "T07n0220_503:0561b09": "間天、人、阿素洛等供養恭敬、尊重讚歎。」時，舍",
    "T07n0220_503:0561b10": "利子謂帝釋言：「憍尸迦！甚深般若波羅蜜多，",
    "T07n0220_503:0561b11": "無色、無見、無對、一相，所謂無相，無相之法既",
    "T07n0220_503:0561b12": "不可取，汝云何取？何以故？憍尸迦！甚深般若",
    "T07n0220_503:0561b13": "波羅蜜多無取無捨、無增無減、無聚無散、無",
    "T07n0220_503:0561b14": "益無損、無染無淨，不與諸佛、菩薩、獨覺、聲聞",
    "T07n0220_503:0561b15": "之法，不棄愚夫異生之法，不與無為界，不棄",
    "T07n0220_503:0561b16": "有為界，不與諸空，不棄諸有，不與波羅蜜多",
    "T07n0220_503:0561b17": "乃至一切相智，不棄一切雜染之法。」爾時，天",
    "T07n0220_503:0561b18": "帝釋報舍利子言：「如是！如是！誠如所說。大德！",
    "T07n0220_503:0561b19": "若如實知甚深般若波羅蜜多，無色、無見、無",
    "T07n0220_503:0561b20": "對、一相，所謂無相，無取無捨乃至不與一切",
    "T07n0220_503:0561b21": "相智，不棄一切雜染之法，是為真取甚深般",
    "T07n0220_503:0561b22": "若波羅蜜多，亦真修行甚深般若波羅蜜多。",
    "T07n0220_503:0561b23": "所以者何？般若、靜慮、精進、安忍、淨戒、布施波",
    "T07n0220_503:0561b24": "羅蜜多不隨二行，無二相故。」爾時，佛讚天帝",
    "T07n0220_503:0561b25": "釋言：「善哉！善哉！如汝所說。甚深般若波羅蜜",
    "T07n0220_503:0561b26": "多乃至布施波羅蜜多不隨二行，無二相故。",
    "T07n0220_503:0561b27": "憍尸迦！諸有欲令甚深般若波羅蜜多乃至",
    "T07n0220_503:0561b28": "布施波羅蜜多有二相者，則為欲令真如乃至",
    "T07n0220_503:0561b29": "不思議界亦有二相。何以故？憍尸迦！甚深般",
    "T07n0220_503:0561c01": "若波羅蜜多乃至布施波羅蜜多，與真如乃",
    "T07n0220_503:0561c02": "至不思議界皆無二、無二分故。」時，天帝釋復",
    "T07n0220_503:0561c03": "白佛言：「甚深般若波羅蜜多，世間天、人、阿素",
    "T07n0220_503:0561c04": "洛等皆應至誠禮拜右遶，供養恭敬、尊重讚",
    "T07n0220_503:0561c05": "歎。所以者何？一切菩薩摩訶薩眾皆於般",
    "T07n0220_503:0561c06": "若波羅蜜多，精勤修學證得無上正等菩提。",
    "T07n0220_503:0561c07": "「世尊！如我坐在三十三天善法殿中天帝座",
    "T07n0220_503:0561c08": "上，為諸天眾宣說正法時，有無量諸天子等",
    "T07n0220_503:0561c09": "來至我所聽我所說，供養恭敬、尊重讚歎，右",
    "T07n0220_503:0561c10": "遶禮拜合掌而去。我若不在彼法座時，諸天",
    "T07n0220_503:0561c11": "子等亦來其處，雖不見我，如我在時恭敬供",
    "T07n0220_503:0561c12": "養，咸言：『此處是天帝釋為諸天等說法之座，",
    "T07n0220_503:0561c13": "我等皆應如天主在，供養右遶禮拜而去。』世",
    "T07n0220_503:0561c14": "尊！如是般若波羅蜜多，若有書寫、受持、讀誦、",
    "T07n0220_503:0561c15": "廣為有情宣說流布，當知是處恒有此土并",
    "T07n0220_503:0561c16": "餘十方無邊世界無量無數天、龍、藥叉、阿素洛",
    "T07n0220_503:0561c17": "等皆來集會。設無說者，敬重法故，亦於是處",
    "T07n0220_503:0561c18": "供養恭敬、尊重讚歎，禮拜而去。何以故？一切",
    "T07n0220_503:0561c19": "如來、應、正等覺及諸菩薩摩訶薩眾、獨覺、聲",
    "T07n0220_503:0561c20": "聞、一切有情所有樂具，皆依般若波羅蜜多",
    "T07n0220_503:0561c21": "而得有故。佛設利羅，亦由般若波羅蜜多功",
    "T07n0220_503:0561c22": "德熏修受供養故。「世尊！甚深般若波羅蜜多，",
    "T07n0220_503:0561c23": "與諸菩薩摩訶薩行及所證得一切智智為因",
    "T07n0220_503:0561c24": "為緣，為所依止，為能引發，是故我說：假使充",
    "T07n0220_503:0561c25": "滿此贍部洲佛設利羅以為一分，有書般若",
    "T07n0220_503:0561c26": "波羅蜜多甚深經典復為一分，此二分中我",
    "T07n0220_503:0561c27": "意寧取甚深般若波羅蜜多。「世尊！我若於此",
    "T07n0220_503:0561c28": "甚深般若波羅蜜多，受持、讀誦、正憶念時，心",
    "T07n0220_503:0561c29": "契法故，都不見有諸怖畏相。所以者何？甚深",
    "T07n0220_503:0562a01": "般若波羅蜜多無相無狀無言無說。由深般",
    "T07n0220_503:0562a02": "若波羅蜜多無相無狀無言無說，靜慮等五",
    "T07n0220_503:0562a03": "波羅蜜多廣說乃至一切相智亦無相無狀",
    "T07n0220_503:0562a04": "無言無說。世尊！若深般若波羅蜜多有相有",
    "T07n0220_503:0562a05": "狀有言有說，非無相狀及言說者，不應如來、",
    "T07n0220_503:0562a06": "應、正等覺，知一切法無相無狀無言無說，證",
    "T07n0220_503:0562a07": "得無上正等菩提，為諸有情說一切法無相",
    "T07n0220_503:0562a08": "無狀無言無說。世尊！由深般若波羅蜜多無",
    "T07n0220_503:0562a09": "相無狀無言無說，非有相狀及有言說，是故",
    "T07n0220_503:0562a10": "如來、應、正等覺，知一切法無相無狀無言無",
    "T07n0220_503:0562a11": "說，證得無上正等菩提，為諸有情說一切法",
    "T07n0220_503:0562a12": "無相無狀無言無說。「世尊！是故般若波羅蜜",
    "T07n0220_503:0562a13": "多甚深經典，應受一切世間天、人、阿素洛等，",
    "T07n0220_503:0562a14": "以無量種上妙花鬘乃至燈明供養恭敬、尊",
    "T07n0220_503:0562a15": "重讚歎。世尊！若有於此甚深般若波羅蜜多，",
    "T07n0220_503:0562a16": "至心聽聞、受持、讀誦、精勤修學、如理思惟、書",
    "T07n0220_503:0562a17": "寫、解說、廣令流布，復以無量上妙花鬘乃至",
    "T07n0220_503:0562a18": "燈明供養恭敬、尊重讚歎，決定不復墮諸惡",
    "T07n0220_503:0562a19": "趣、邊鄙、達絮、蔑戾車中，不墮聲聞、獨覺等地，",
    "T07n0220_503:0562a20": "必趣無上正等菩提，常見諸佛、恒聞正法、不",
    "T07n0220_503:0562a21": "離善友，嚴淨佛土、成熟有情，從一佛國至一",
    "T07n0220_503:0562a22": "佛國，以無量種上妙供具，供養恭敬、尊重讚",
    "T07n0220_503:0562a23": "歎諸佛世尊及諸菩薩摩訶薩眾。",
    "T07n0220_503:0562a24": "「復次，世尊！假使充滿三千世界佛設利羅以",
    "T07n0220_503:0562a25": "為一分，有書般若波羅蜜多甚深經典復為",
    "T07n0220_503:0562a26": "一分，此二分中我意寧取甚深般若波羅蜜",
    "T07n0220_503:0562a27": "多。何以故？一切如來、應、正等覺及三千界佛",
    "T07n0220_503:0562a28": "設利羅，皆從般若波羅蜜多而出生故；又三",
    "T07n0220_503:0562a29": "千界佛設利羅，皆由般若波羅蜜多功德勢",
    "T07n0220_503:0562b01": "力所熏修故，得諸天、人、阿素洛等供養恭敬、",
    "T07n0220_503:0562b02": "尊重讚歎。由此因緣，若善男子、善女人等，供",
    "T07n0220_503:0562b03": "養恭敬、尊重讚歎佛設利羅，決定不生諸險",
    "T07n0220_503:0562b04": "惡趣，常生善趣受諸富樂，隨心所願乘三乘",
    "T07n0220_503:0562b05": "法，畢竟證得三乘涅槃。「復次，世尊！諸善男子、",
    "T07n0220_503:0562b06": "善女人等若見如來、應、正等覺，若見般若波",
    "T07n0220_503:0562b07": "羅蜜多甚深經典，此二功德平等無異。何以",
    "T07n0220_503:0562b08": "故？甚深般若波羅蜜多與諸如來、應、正等覺",
    "T07n0220_503:0562b09": "平等無二、無二分故。「復次，世尊！若有如來、應、",
    "T07n0220_503:0562b10": "正等覺住三示導，為諸有情宣說正法，所謂",
    "T07n0220_503:0562b11": "契經乃至論議，若善男子、善女人等於深般",
    "T07n0220_503:0562b12": "若波羅蜜多，受持、讀誦、廣為他說，此二功德",
    "T07n0220_503:0562b13": "平等無異。何以故？若彼如來、應、正等覺，若三",
    "T07n0220_503:0562b14": "示導，若所宣說十二分教，皆依般若波羅蜜",
    "T07n0220_503:0562b15": "多而出生故。「復次，世尊！若十方界如殑伽沙",
    "T07n0220_503:0562b16": "諸佛世尊住三示導，為諸有情宣說正法，所",
    "T07n0220_503:0562b17": "謂契經乃至論議，若善男子、善女人等於深",
    "T07n0220_503:0562b18": "般若波羅蜜多，受持、讀誦、廣為他說。此二功",
    "T07n0220_503:0562b19": "德平等無異。何以故？若十方界如殑伽沙諸",
    "T07n0220_503:0562b20": "佛世尊，若三示導，若所宣說十二分教，皆依",
    "T07n0220_503:0562b21": "般若波羅蜜多而出生故。「復次，世尊！若善男",
    "T07n0220_503:0562b22": "子、善女人等以無量種上妙花鬘乃至燈明，",
    "T07n0220_503:0562b23": "供養恭敬、尊重讚歎十方世界如殑伽沙諸佛",
    "T07n0220_503:0562b24": "世尊；有善男子、善女人等，書持般若波羅蜜",
    "T07n0220_503:0562b25": "多甚深經典，復以種種上妙花鬘乃至燈明",
    "T07n0220_503:0562b26": "供養恭敬、尊重讚歎。此二功德平等無異。何",
    "T07n0220_503:0562b27": "以故？諸佛世尊皆依般若波羅蜜多而出生",
    "T07n0220_503:0562b28": "故。「復次，世尊！若善男子、善女人等於深般若",
    "T07n0220_503:0562b29": "波羅蜜多，至心聽聞、受持、讀誦、精勤修學、如",
    "T07n0220_503:0562c01": "理思惟、書寫、解說、廣令流布，彼於當來不墮",
    "T07n0220_503:0562c02": "地獄、傍生、鬼界，不墮聲聞及獨覺地。何以",
    "T07n0220_503:0562c03": "故？是善男子、善女人等決定當住不退轉地，",
    "T07n0220_503:0562c04": "遠離一切災橫、疾疫、衰惱、怖畏。如負債人怖畏",
    "T07n0220_503:0562c05": "債主，即便親近奉事國王，依王勢力得免怖",
    "T07n0220_503:0562c06": "畏。王喻般若波羅蜜多，彼負債人喻善男子、",
    "T07n0220_503:0562c07": "善女人等，依恃般若波羅蜜多得離一切衰惱",
    "T07n0220_503:0562c08": "怖畏。世尊！譬如有人依附王故，王攝受故，為",
    "T07n0220_503:0562c09": "諸世人供養恭敬、尊重讚歎；佛設利羅亦復",
    "T07n0220_503:0562c10": "如是，由深般若波羅蜜多所熏修故，為諸天、",
    "T07n0220_503:0562c11": "人、阿素洛等供養恭敬、尊重讚歎。王喻般若",
    "T07n0220_503:0562c12": "波羅蜜多，佛設利羅喻依王者。「世尊！諸佛所",
    "T07n0220_503:0562c13": "得一切智智，亦依般若波羅蜜多而得成就，",
    "T07n0220_503:0562c14": "是故我說假使充滿此三千界佛設利羅以為",
    "T07n0220_503:0562c15": "一分，有書般若波羅蜜多甚深經典復為一",
    "T07n0220_503:0562c16": "分，此二分中我意寧取甚深般若波羅蜜多。",
    "T07n0220_503:0562c17": "何以故？佛設利羅堅踰金剛具種種色，三十",
    "T07n0220_503:0562c18": "二相八十隨好所莊嚴身，如來十力廣說乃至",
    "T07n0220_503:0562c19": "一切相智，皆由般若波羅蜜多而成辦故。布",
    "T07n0220_503:0562c20": "施等五波羅蜜多，皆由般若波羅蜜多名到",
    "T07n0220_503:0562c21": "彼岸。何以故？若無般若波羅蜜多，施等不能",
    "T07n0220_503:0562c22": "到彼岸故。「復次，世尊！若此三千大千世界或",
    "T07n0220_503:0562c23": "餘世界所有王都、城邑、聚落，其中若有受持、",
    "T07n0220_503:0562c24": "讀誦、書寫、解說、供養恭敬甚深般若波羅蜜",
    "T07n0220_503:0562c25": "多，是處有情不為一切人、非人等之所惱害，",
    "T07n0220_503:0562c26": "唯除決定惡業應受，此中有情漸次修學三",
    "T07n0220_503:0562c27": "乘正行，隨其所願乃至證得三乘涅槃。「復次，",
    "T07n0220_503:0562c28": "世尊！甚深般若波羅蜜多於三千界作大饒",
    "T07n0220_503:0562c29": "益具大神力，隨所在處則為有佛作諸佛事，",
    "T07n0220_503:0563a01": "所謂利樂一切有情。世尊！譬如無價大寶神",
    "T07n0220_503:0563a02": "珠，具無量種勝妙威德，隨所住處有此神珠，",
    "T07n0220_503:0563a03": "人及非人終無惱害。設有男子或復女人，為",
    "T07n0220_503:0563a04": "鬼所執身心苦惱，若有持此神珠示之，由珠",
    "T07n0220_503:0563a05": "威力鬼便捨去。諸有熱病或風、或痰、或熱風",
    "T07n0220_503:0563a06": "痰合集為病，若有繫此神珠著身，如是諸病",
    "T07n0220_503:0563a07": "無不除愈。此珠在闇能作照明，熱時能涼、寒",
    "T07n0220_503:0563a08": "時能暖，隨地方所有此神珠，時節調和不寒",
    "T07n0220_503:0563a09": "不熱。若地方所有此神珠，蛇蝎等毒無敢停",
    "T07n0220_503:0563a10": "止。設有男子或復女人，為毒所中楚痛難忍，",
    "T07n0220_503:0563a11": "若有持此神珠令見，珠威勢故毒即消滅。若",
    "T07n0220_503:0563a12": "諸有情身嬰癩疾、惡瘡、腫疱、目眩、瞖等、眼病、",
    "T07n0220_503:0563a13": "耳病、鼻病、舌病、喉病、身病、諸肢節病，帶此神",
    "T07n0220_503:0563a14": "珠眾病皆愈。若諸池沼泉井等中，其水濁穢",
    "T07n0220_503:0563a15": "或將枯涸，以珠投之水便盈滿，香潔澄淨具",
    "T07n0220_503:0563a16": "八功德；若以青黃赤白紅紫碧綠雜綺種種",
    "T07n0220_503:0563a17": "色衣，裹此神珠投之於水，水隨衣綵作種種",
    "T07n0220_503:0563a18": "色。如是無價大寶神珠，威德無邊說不能盡，",
    "T07n0220_503:0563a19": "若置箱篋亦令其器具足成就無邊威德，設",
    "T07n0220_503:0563a20": "空箱篋由曾置珠，其器仍為眾人愛重。」具壽",
    "T07n0220_503:0563a21": "慶喜問帝釋言：「如是神珠為天獨有，人亦有",
    "T07n0220_503:0563a22": "耶？」天帝釋言：「人中、天上俱有此珠，若在人中",
    "T07n0220_503:0563a23": "形小而重，若在天上形大而輕。又人中珠相",
    "T07n0220_503:0563a24": "不具足，在天上者其相周圓，天上神珠威德",
    "T07n0220_503:0563a25": "殊勝無量倍數過人所有。」時，天帝釋復白佛",
    "T07n0220_503:0563a26": "言：「甚深般若波羅蜜多亦復如是，為眾德本，",
    "T07n0220_503:0563a27": "能滅無量惡不善法，隨所在處，令諸有情身",
    "T07n0220_503:0563a28": "心苦惱皆悉除滅，人、非人等不能為害。「世尊！",
    "T07n0220_503:0563a29": "所說無價大寶神珠，非但喻於甚深般若波",
    "T07n0220_503:0563b01": "羅蜜多，亦喻如來一切智智，亦喻靜慮乃至",
    "T07n0220_503:0563b02": "布施波羅蜜多，亦喻內空乃至無性自性空，",
    "T07n0220_503:0563b03": "亦喻四念住乃至十八佛不共法，亦喻真如",
    "T07n0220_503:0563b04": "乃至不思議界，亦喻無忘失法、恒住捨性，亦",
    "T07n0220_503:0563b05": "喻一切智、道相智、一切相智，亦喻一切陀羅",
    "T07n0220_503:0563b06": "尼門、三摩地門，亦喻無量無邊佛法。何以故？",
    "T07n0220_503:0563b07": "如是功德皆由般若波羅蜜多大神呪王之所",
    "T07n0220_503:0563b08": "引顯，功德深廣無量無邊，佛設利羅由諸功",
    "T07n0220_503:0563b09": "德所熏修故，佛涅槃後堪受一切世間天、人、阿",
    "T07n0220_503:0563b10": "素洛等供養恭敬、尊重讚歎。「復次，世尊！佛設",
    "T07n0220_503:0563b11": "利羅是極圓滿最勝清淨般若、靜慮、精進、安忍、",
    "T07n0220_503:0563b12": "淨戒、布施波羅蜜多廣說乃至永斷煩惱習氣",
    "T07n0220_503:0563b13": "相續及餘無量無邊佛法所依器故，佛涅槃",
    "T07n0220_503:0563b14": "後，堪受一切世間天、人、阿素洛等供養恭敬、尊",
    "T07n0220_503:0563b15": "重讚歎。「復次，世尊！佛設利羅是極圓滿最勝",
    "T07n0220_503:0563b16": "清淨功德珍寶波羅蜜多所依器故，是極圓",
    "T07n0220_503:0563b17": "滿最勝清淨、無染無淨、無生無滅、無入無出、",
    "T07n0220_503:0563b18": "無增無減、無來無去、無動無止、無此無彼波",
    "T07n0220_503:0563b19": "羅蜜多所依器故，是極圓滿最勝清淨諸法",
    "T07n0220_503:0563b20": "實性波羅蜜多所依器故，佛涅槃後堪受一切",
    "T07n0220_503:0563b21": "世間天、人、阿素洛等供養恭敬、尊重讚歎。「復",
    "T07n0220_503:0563b22": "次，世尊！置三千界佛設利羅，假使充滿十方",
    "T07n0220_503:0563b23": "各如殑伽沙界佛設利羅以為一分，有書般",
    "T07n0220_503:0563b24": "若波羅蜜多甚深經典復為一分，此二分中",
    "T07n0220_503:0563b25": "我意寧取甚深般若波羅蜜多。何以故？一切",
    "T07n0220_503:0563b26": "如來、應、正等覺及設利羅，皆因般若波羅蜜",
    "T07n0220_503:0563b27": "多而出生故，皆由般若波羅蜜多所熏修故，",
    "T07n0220_503:0563b28": "皆為般若波羅蜜多所依器故，堪受一切世",
    "T07n0220_503:0563b29": "間天、人、阿素洛等供養恭敬、尊重讚歎。「世尊！",
    "T07n0220_503:0563c01": "若善男子、善女人等供養恭敬、尊重讚歎佛",
    "T07n0220_503:0563c02": "設利羅，天上、人中受諸富樂無有窮盡。人中",
    "T07n0220_503:0563c03": "所謂剎帝利大族乃至居士大族，天上所謂",
    "T07n0220_503:0563c04": "四大王眾天乃至他化自在天，即由如是殊",
    "T07n0220_503:0563c05": "勝善根至最後身得盡苦際。「世尊！若善男子、",
    "T07n0220_503:0563c06": "善女人等於深般若波羅蜜多，至心聽聞、受",
    "T07n0220_503:0563c07": "持、讀誦、書寫、解說、如理思惟，甚深般若波羅",
    "T07n0220_503:0563c08": "蜜多速得圓滿。甚深般若波羅蜜多得圓滿",
    "T07n0220_503:0563c09": "故，復令靜慮波羅蜜多乃至布施波羅蜜多",
    "T07n0220_503:0563c10": "乃至三十七菩提分法乃至十八佛不共法",
    "T07n0220_503:0563c11": "亦得圓滿。由此復能超諸聲聞及獨覺地，證",
    "T07n0220_503:0563c12": "入菩薩正性離生，獲得菩薩勝妙神通。乘此",
    "T07n0220_503:0563c13": "神通遊諸佛國，從一佛土至一佛土，供養恭",
    "T07n0220_503:0563c14": "敬、尊重讚歎諸佛世尊，成熟有情、嚴淨佛土，",
    "T07n0220_503:0563c15": "發勝思願受種種身；為欲饒益諸有情故，或",
    "T07n0220_503:0563c16": "作大輪王，或作小輪王，或作大國王，或作小",
    "T07n0220_503:0563c17": "國王，或作剎帝利，或作婆羅門，或作毘沙門，",
    "T07n0220_503:0563c18": "或作天帝釋，或作梵王，或作餘類，利益安樂",
    "T07n0220_503:0563c19": "無量有情。是故，世尊！我於諸佛設利羅所，非",
    "T07n0220_503:0563c20": "不信樂供養恭敬、尊重讚歎，然於般若波羅",
    "T07n0220_503:0563c21": "蜜多甚深經典供養恭敬、尊重讚歎，所獲功",
    "T07n0220_503:0563c22": "德甚多於彼，由此因緣，我意寧取甚深般若",
    "T07n0220_503:0563c23": "波羅蜜多。「世尊！若善男子、善女人等，供養恭",
    "T07n0220_503:0563c24": "敬、尊重讚歎甚深般若波羅蜜多，則為增長",
    "T07n0220_503:0563c25": "一切佛法，亦為攝受世、出世間富樂自在，如",
    "T07n0220_503:0563c26": "是已為供養恭敬、尊重讚歎佛設利羅及諸如",
    "T07n0220_503:0563c27": "來、應、正等覺。」爾時，佛告天帝釋言：「如是！如是！",
    "T07n0220_503:0563c28": "如汝所說。」",
    "T07n0220_503:0563c29": "第三分福聚品第八之一",
    "T07n0220_503:0564a01": "爾時，天帝釋白佛言：「世尊！若善男子、善女人",
    "T07n0220_503:0564a02": "等，欲得常見十方無量無數世界一切如來、",
    "T07n0220_503:0564a03": "應、正等覺法身、色身，當於般若波羅蜜多甚",
    "T07n0220_503:0564a04": "深經典至心聽聞、受持、讀誦、精勤修學、如理",
    "T07n0220_503:0564a05": "思惟、書寫、解說、廣令流布。是善男子、善女人",
    "T07n0220_503:0564a06": "等，既得常見十方無量無數世界一切如來、應、",
    "T07n0220_503:0564a07": "正等覺法身、色身，漸次修行甚深般若波羅",
    "T07n0220_503:0564a08": "蜜多令速圓滿，是時應以法性修習觀佛隨",
    "T07n0220_503:0564a09": "念。「世尊！一切法性略有二種：一者、有為。二者、",
    "T07n0220_503:0564a10": "無為。云何名為有為法性？謂內空乃至無性",
    "T07n0220_503:0564a11": "自性空智，若四念住乃至十八佛不共法智，",
    "T07n0220_503:0564a12": "若善非善法智，若有記無記法智，若有漏無",
    "T07n0220_503:0564a13": "漏法智，若有為無為法智，若有罪無罪法智，",
    "T07n0220_503:0564a14": "若世間出世間法智，若雜染清淨法智，諸如",
    "T07n0220_503:0564a15": "是等無量門智，皆悉說名有為法性。云何名",
    "T07n0220_503:0564a16": "為無為法性？謂一切法無生無滅、無住無異、",
    "T07n0220_503:0564a17": "無染無淨、無增無減、無相無為、無性自性，如",
    "T07n0220_503:0564a18": "是說名無為法性。是善男子、善女人等，應以",
    "T07n0220_503:0564a19": "如是二種法性，於諸如來、應、正等覺修佛隨",
    "T07n0220_503:0564a20": "念。」爾時，佛告天帝釋言：「如是！如是！如汝所說。",
    "T07n0220_503:0564a21": "憍尸迦！過去未來現在諸佛，皆依般若波羅",
    "T07n0220_503:0564a22": "蜜多，已證當證現證無上正等菩提；過去未",
    "T07n0220_503:0564a23": "來現在諸佛聲聞弟子，皆依般若波羅蜜多，",
    "T07n0220_503:0564a24": "已得當得現得預流、一來、不還、阿羅漢果；過",
    "T07n0220_503:0564a25": "去未來現在獨覺，皆依般若波羅蜜多，已現",
    "T07n0220_503:0564a26": "當證獨覺菩提。何以故？憍尸迦！甚深般若波",
    "T07n0220_503:0564a27": "羅蜜多祕密藏中，廣說三乘相應法故。然此",
    "T07n0220_503:0564a28": "所說以無所得為方便故，無性無相為方便",
    "T07n0220_503:0564a29": "故，無生無滅為方便故，無染無淨為方便故，",
    "T07n0220_503:0564b01": "無造無作為方便故，無入無出為方便故，無",
    "T07n0220_503:0564b02": "增無減為方便故，無取無捨為方便故，如是",
    "T07n0220_503:0564b03": "所說皆依世俗，不依勝義。所以者何？甚深般",
    "T07n0220_503:0564b04": "若波羅蜜多非般若波羅蜜多、非非般若波",
    "T07n0220_503:0564b05": "羅蜜多，非此岸非彼岸非中流、非陸非水、",
    "T07n0220_503:0564b06": "非高非下、非平等非不平等、非有相非無相、",
    "T07n0220_503:0564b07": "非世間非出世間、非有漏非無漏、非有為非",
    "T07n0220_503:0564b08": "無為、非善非非善、非有記非無記、非過去非",
    "T07n0220_503:0564b09": "未來非現在。「憍尸迦！甚深般若波羅蜜多，不",
    "T07n0220_503:0564b10": "與諸佛法，不與菩薩法，不與獨覺法，不與聲",
    "T07n0220_503:0564b11": "聞法，亦不棄捨異生諸法。」時，天帝釋復白佛",
    "T07n0220_503:0564b12": "言：「甚深般若波羅蜜多是大波羅蜜多，是無",
    "T07n0220_503:0564b13": "上波羅蜜多，是無等等波羅蜜多。諸菩薩摩",
    "T07n0220_503:0564b14": "訶薩修行如是甚深般若波羅蜜多時，雖知",
    "T07n0220_503:0564b15": "一切有情心行境界差別，而不得我，不得有",
    "T07n0220_503:0564b16": "情乃至不得知者、見者，亦不得色、受、想、行、識，",
    "T07n0220_503:0564b17": "乃至不得六觸為緣所生諸受，亦復不得布",
    "T07n0220_503:0564b18": "施波羅蜜多乃至般若波羅蜜多，如是乃至",
    "T07n0220_503:0564b19": "不得十八佛不共法及餘無量無邊佛法。何",
    "T07n0220_503:0564b20": "以故？非深般若波羅蜜多於一切法，依有所得",
    "T07n0220_503:0564b21": "而出現故。所以者何？甚深般若波羅蜜多都",
    "T07n0220_503:0564b22": "無自性亦不可得，能得、所得及二依處性相",
    "T07n0220_503:0564b23": "皆空不可得故。」爾時，佛告天帝釋言：「如是！如",
    "T07n0220_503:0564b24": "是！如汝所說。憍尸迦！諸菩薩摩訶薩以無所",
    "T07n0220_503:0564b25": "得而為方便，長夜修學甚深般若波羅蜜多，",
    "T07n0220_503:0564b26": "尚不得菩提及薩埵，況得菩薩摩訶薩！既不",
    "T07n0220_503:0564b27": "得菩薩摩訶薩，豈得菩薩摩訶薩法！尚不得",
    "T07n0220_503:0564b28": "菩薩摩訶薩法，況得諸佛無上正等菩提！」",
    "T07n0220_503:0564b29": "時，天帝釋復白佛言：「諸菩薩摩訶薩為但應",
    "T07n0220_503:0564c01": "修甚深般若波羅蜜多，為亦應修餘五波羅",
    "T07n0220_503:0564c02": "蜜多耶？」爾時，佛告天帝釋言：「諸菩薩摩訶薩",
    "T07n0220_503:0564c03": "以無所得而為方便，具修六種波羅蜜多。修",
    "T07n0220_503:0564c04": "布施時，不得布施，不得施者，不得受者；修淨",
    "T07n0220_503:0564c05": "戒時，不得淨戒，不得持戒者，不得犯戒者；修",
    "T07n0220_503:0564c06": "安忍時，不得安忍，不得安忍者，不得忿恚者；",
    "T07n0220_503:0564c07": "修精進時，不得精進，不得精進者，不得懈怠",
    "T07n0220_503:0564c08": "者，不得精進所應作事，不得能作若身若心；",
    "T07n0220_503:0564c09": "修靜慮時，不得靜慮，不得靜慮者，不得散亂",
    "T07n0220_503:0564c10": "者；修般若時，不得般若，不得具妙慧者，不得",
    "T07n0220_503:0564c11": "具惡慧者，不得般若所觀諸法性相差別。「復",
    "T07n0220_503:0564c12": "次，憍尸迦！諸菩薩摩訶薩，甚深般若波羅蜜",
    "T07n0220_503:0564c13": "多為明為導，修習一切波羅蜜多，無所執著令",
    "T07n0220_503:0564c14": "速圓滿。「復次，憍尸迦！諸菩薩摩訶薩於一切法，",
    "T07n0220_503:0564c15": "以無所得而為方便，甚深般若波羅蜜多為",
    "T07n0220_503:0564c16": "明為導，雖觀諸法而無所著，令所修習速得",
    "T07n0220_503:0564c17": "圓滿，謂無所得而為方便，甚深般若波羅蜜",
    "T07n0220_503:0564c18": "多為明為導，雖觀諸蘊、諸處、諸界廣說乃至一",
    "T07n0220_503:0564c19": "切相智而無所著。由此因緣，令所修習速得",
    "T07n0220_503:0564c20": "圓滿。憍尸迦！如贍部洲所有諸樹枝條、莖幹、",
    "T07n0220_503:0564c21": "花葉、果實，雖有種種形色不同，而其蔭影都",
    "T07n0220_503:0564c22": "無差別，具大功德眾所歸依，如是前五波羅",
    "T07n0220_503:0564c23": "蜜多雖各有異，而由般若波羅蜜多攝受，迴",
    "T07n0220_503:0564c24": "向一切智智，以無所得為方便故，諸差別相都",
    "T07n0220_503:0564c25": "不可得，具大功德眾所歸依。」時，天帝釋復白",
    "T07n0220_503:0564c26": "佛言：「甚深般若波羅蜜多成就廣大殊勝功",
    "T07n0220_503:0564c27": "德，成就一切殊勝功德，成就圓滿殊勝功德，成",
    "T07n0220_503:0564c28": "就無量殊勝功德，成就無數殊勝功德，成就",
    "T07n0220_503:0564c29": "無邊殊勝功德，成就無等殊勝功德，成就無",
    "T07n0220_503:0565a01": "盡殊勝功德。若善男子、善女人等書寫如是",
    "T07n0220_503:0565a02": "甚深般若波羅蜜多，眾寶莊嚴受持，讀誦、供",
    "T07n0220_503:0565a03": "養恭敬、尊重讚歎，依此經說如理思惟。有善",
    "T07n0220_503:0565a04": "男子、善女人等書寫如是甚深般若波羅蜜",
    "T07n0220_503:0565a05": "多，施他、受持、廣令流布。此二福聚何者為多？」",
    "T07n0220_503:0565a06": "爾時，佛告天帝釋言：「我還問汝，當隨意答。若",
    "T07n0220_503:0565a07": "善男子、善女人等從他請得佛設利羅，盛以",
    "T07n0220_503:0565a08": "寶函置高勝處，復持種種上妙花鬘乃至燈",
    "T07n0220_503:0565a09": "明供養恭敬、尊重讚歎；有善男子、善女人等",
    "T07n0220_503:0565a10": "從他請得佛設利羅，分施與他如芥子許，令",
    "T07n0220_503:0565a11": "彼敬受如法安置，復以無量上妙花鬘乃至",
    "T07n0220_503:0565a12": "燈明供養恭敬、尊重讚歎。於意云何？此二福",
    "T07n0220_503:0565a13": "聚何者為勝？」天帝釋言：「如我解佛所說義者，",
    "T07n0220_503:0565a14": "此二福聚後者為勝。何以故？以諸如來、應、正",
    "T07n0220_503:0565a15": "等覺以大悲心為有情類應於諸佛設利羅",
    "T07n0220_503:0565a16": "所供養恭敬而得度者，將涅槃時以金剛喻",
    "T07n0220_503:0565a17": "三摩地力，碎金剛身令如芥子，復以深廣大",
    "T07n0220_503:0565a18": "悲神力加持如是佛設利羅，令於如來般涅",
    "T07n0220_503:0565a19": "槃後，有得一粒如芥子量供養恭敬獲福無",
    "T07n0220_503:0565a20": "邊，於天、人中受多勝樂，乃至最後得盡苦際，",
    "T07n0220_503:0565a21": "故施他者其福為勝。」爾時，佛讚天帝釋言：「善",
    "T07n0220_503:0565a22": "哉！善哉！如汝所說。憍尸迦！於深般若波羅",
    "T07n0220_503:0565a23": "蜜多，若自受持供養恭敬，若轉施他廣令流",
    "T07n0220_503:0565a24": "布，此二福聚後者為多。何以故？由施他者能",
    "T07n0220_503:0565a25": "令無量無數有情得利樂故。",
    "T07n0220_503:0565a26": "「復次，憍尸迦！若有於此甚深般若波羅蜜多",
    "T07n0220_503:0565a27": "所說義趣，如實為他分別解說令得正解，所",
    "T07n0220_503:0565a28": "獲福聚復勝施他流布功德多百千倍。敬此",
    "T07n0220_503:0565a29": "法師當如敬佛，亦如奉事尊梵行者。所以者",
    "T07n0220_503:0565b01": "何？甚深般若波羅蜜多即是諸佛，諸佛即是",
    "T07n0220_503:0565b02": "甚深般若波羅蜜多，甚深般若波羅蜜多不",
    "T07n0220_503:0565b03": "異諸佛，諸佛不異甚深般若波羅蜜多。何以",
    "T07n0220_503:0565b04": "故？三世諸佛皆依般若波羅蜜多精勤修學，",
    "T07n0220_503:0565b05": "證得無上正等菩提；尊梵行者當知即是住",
    "T07n0220_503:0565b06": "不退轉地菩薩摩訶薩，是菩薩摩訶薩亦依",
    "T07n0220_503:0565b07": "般若波羅蜜多精勤修學，證得無上正等菩",
    "T07n0220_503:0565b08": "提；聲聞種性補特伽羅亦依般若波羅蜜多",
    "T07n0220_503:0565b09": "精勤修學，得阿羅漢果，獨覺種性補特伽羅",
    "T07n0220_503:0565b10": "亦依般若波羅蜜多精勤修學，得獨覺菩提；",
    "T07n0220_503:0565b11": "菩薩種性補特伽羅亦依般若波羅蜜多精",
    "T07n0220_503:0565b12": "勤修學，超諸聲聞、獨覺等地，證入菩薩正性",
    "T07n0220_503:0565b13": "離生，漸次修行諸菩薩行，得住菩薩不退轉",
    "T07n0220_503:0565b14": "地。以是故，憍尸迦！若善男子、善女人等欲以",
    "T07n0220_503:0565b15": "無量上妙花鬘乃至燈明供養恭敬、尊重讚歎",
    "T07n0220_503:0565b16": "現在佛者，當書般若波羅蜜多甚深經典，以",
    "T07n0220_503:0565b17": "無量種上妙花鬘乃至燈明供養恭敬、尊重讚",
    "T07n0220_503:0565b18": "歎。「憍尸迦！我觀是義初得無上正等覺時，作",
    "T07n0220_503:0565b19": "是思惟：『我依誰住？誰堪受我供養恭敬？』作是",
    "T07n0220_503:0565b20": "念時，都不見有諸天、魔、梵、人非人等與我等者，",
    "T07n0220_503:0565b21": "況當有勝！復自思惟：『我依此法已證無上正",
    "T07n0220_503:0565b22": "等菩提，此法甚深寂靜微妙，我當還依此法",
    "T07n0220_503:0565b23": "而住，供養恭敬謂深般若波羅蜜多。』「憍尸迦！",
    "T07n0220_503:0565b24": "我已成佛，尚依般若波羅蜜多供養恭敬，況",
    "T07n0220_503:0565b25": "善男子、善女人等欲求無上正等菩提，而不",
    "T07n0220_503:0565b26": "依此甚深般若波羅蜜多精勤修學，供養恭敬、",
    "T07n0220_503:0565b27": "尊重讚歎！何以故？憍尸迦！甚深般若波羅蜜",
    "T07n0220_503:0565b28": "多能生菩薩摩訶薩眾，從此菩薩摩訶薩眾",
    "T07n0220_503:0565b29": "生諸如來、應、正等覺，依諸如來、應、正等覺，聲",
    "T07n0220_503:0565c01": "聞、獨覺而得生故。以是故，憍尸迦！若菩薩乘、",
    "T07n0220_503:0565c02": "若獨覺乘、若聲聞乘諸善男子、善女人等，皆",
    "T07n0220_503:0565c03": "於般若波羅蜜多應勤修學，以無量種上妙",
    "T07n0220_503:0565c04": "花鬘乃至燈明供養恭敬、尊重讚歎。所以者",
    "T07n0220_503:0565c05": "何？聲聞、獨覺及菩薩乘，要依般若波羅蜜多，",
    "T07n0220_503:0565c06": "精勤修學得至究竟。「復次，憍尸迦！若善男子、",
    "T07n0220_503:0565c07": "善女人等教贍部洲諸有情類，皆令安住十",
    "T07n0220_503:0565c08": "善業道，於意云何？是善男子、善女人等由此",
    "T07n0220_503:0565c09": "因緣得福多不？」天帝釋言：「甚多！世尊！甚多！善",
    "T07n0220_503:0565c10": "逝！」佛告憍尸迦：「若善男子、善女人等，書寫般",
    "T07n0220_503:0565c11": "若波羅蜜多甚深經典，施他、讀誦，若轉書寫、",
    "T07n0220_503:0565c12": "廣令流布，是善男子、善女人等所獲福聚甚",
    "T07n0220_503:0565c13": "多於前。何以故？憍尸迦！甚深般若波羅蜜多",
    "T07n0220_503:0565c14": "祕密藏中，廣說一切無漏之法，諸善男子、善",
    "T07n0220_503:0565c15": "女人等於中已學今學當學；或有已入今入",
    "T07n0220_503:0565c16": "當入聲聞種性正性離生，漸次乃至已正當",
    "T07n0220_503:0565c17": "得阿羅漢果；或有已入今入當入獨覺種性",
    "T07n0220_503:0565c18": "正性離生，漸次乃至已正當得獨覺菩提；或",
    "T07n0220_503:0565c19": "有已入今入當入菩薩種性正性離生，漸次",
    "T07n0220_503:0565c20": "修行諸菩薩行，已得今得當得無上正等菩",
    "T07n0220_503:0565c21": "提。「憍尸迦！甚深般若波羅蜜多祕密藏中所",
    "T07n0220_503:0565c22": "說一切無漏法者，謂布施波羅蜜多乃至般",
    "T07n0220_503:0565c23": "若波羅蜜多，若內空乃至無性自性空，若真",
    "T07n0220_503:0565c24": "如乃至不思議界，若斷界乃至無為界，若苦、",
    "T07n0220_503:0565c25": "集、滅、道聖諦，若四念住乃至八聖道支，若四",
    "T07n0220_503:0565c26": "靜慮、四無量、四無色定，若八解脫、九次第定，",
    "T07n0220_503:0565c27": "若空、無相、無願解脫門，若淨觀地乃至如來",
    "T07n0220_503:0565c28": "地，若極喜地乃至法雲地，若五眼、六神通。若",
    "T07n0220_503:0565c29": "如來十力乃至十八佛不共法，若無忘失法、",
    "T07n0220_503:0566a01": "恒住捨性，若一切陀羅尼門、三摩地門，若一",
    "T07n0220_503:0566a02": "切智、道相智、一切相智，若餘無量無邊佛法，",
    "T07n0220_503:0566a03": "皆是此中所說一切無漏之法。",
    "T07n0220_503:0566a04": "大般若波羅蜜多經卷第五百三"
}