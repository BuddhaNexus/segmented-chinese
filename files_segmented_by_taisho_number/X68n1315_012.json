{
    "X68n1315_012:0069a07": "古尊宿語錄卷第十二",
    "X68n1315_012:0069a09": "池州南泉普願禪師語要(南嶽下二世嗣馬祖一)",
    "X68n1315_012:0069a10": "師諱普願。鄭州王氏子也。示眾云。王老師賣身去也。",
    "X68n1315_012:0069a11": "還有人買麼。　時有僧出眾云。某甲買。　師云。不作貴。不",
    "X68n1315_012:0069a12": "作賤。你作麼生買。僧無對。　師同魯祖．歸宗．杉山喫茶",
    "X68n1315_012:0069a13": "次。祖提起盞子云。世界未成時便有這箇。　師云。今時",
    "X68n1315_012:0069a14": "只識這箇。且不識世界。　宗云。是。　師云。師兄莫同此見",
    "X68n1315_012:0069a15": "麼。　宗提起盞子云。向世界未成時道得麼。師作掌勢。",
    "X68n1315_012:0069a16": "宗以面作受掌勢。　師與魯祖．杉山．歸宗辭馬祖。各謀",
    "X68n1315_012:0069a17": "住庵。中路分袂次。師插下拄杖云。道得也被這箇礙。",
    "X68n1315_012:0069a18": "道不得也被這箇礙。　宗拽拄杖便打云。也只是這箇。",
    "X68n1315_012:0069a19": "王老師說甚麼礙不礙。　魯祖云。只此一句。大播天下。",
    "X68n1315_012:0069a20": "　宗云。還有不播底麼。　祖云。有。　宗云。作麼生是不播底。",
    "X68n1315_012:0069a21": "祖作掌勢。　師寄書與茱萸云。理隨事變。寬廓非外。事",
    "X68n1315_012:0069a22": "得理融。寂寥非內。　僧問茱萸。如何是寬廓非外。　茱萸",
    "X68n1315_012:0069a23": "云。問一答百也無妨。　云。如何是寂寥非內。　萸云。覩對",
    "X68n1315_012:0069a24": "聲色不是好手。　又問趙州。州作喫飯勢。僧進後語。州",
    "X68n1315_012:0069b01": "作拭口勢。又問長沙岑。岑瞪目視之。僧進後語。岑閉",
    "X68n1315_012:0069b02": "目示之。僧舉似師。師云。此三人不謬為吾弟子。　趙州",
    "X68n1315_012:0069b03": "問。和尚百年後向甚麼處去。　師云。山下作一頭水牯",
    "X68n1315_012:0069b04": "牛去。　州云。謝師指示。　師云。昨夜三更月到窻。　師刈茆",
    "X68n1315_012:0069b05": "次。有僧問。南泉路向甚麼處去。　師竪起鎌云。我這鎌",
    "X68n1315_012:0069b06": "子是三十文買。　僧云。我不問這箇。南泉路向甚麼處",
    "X68n1315_012:0069b07": "去。　師云。我用得最快。　師住庵時。有一僧來。師云。某甲",
    "X68n1315_012:0069b08": "上山作務。齋時上座做飯喫了。却送一分來。其僧齋",
    "X68n1315_012:0069b09": "時做飯喫了。將家具一時打破。就床而臥。師伺不來。",
    "X68n1315_012:0069b10": "遂歸。見僧偃臥。師亦去身邊臥。僧便起去。　師云。得恁",
    "X68n1315_012:0069b11": "麼靈利。　師住後云。我往前住庵時。有箇靈利道者。直",
    "X68n1315_012:0069b12": "至如今不見。　師問僧。夜來好風。　云。夜來好風。　師云。吹",
    "X68n1315_012:0069b13": "折門前一株松。　僧云。吹折門前一株松。　又問一僧云。",
    "X68n1315_012:0069b14": "夜來好風。　云。是甚麼風。　師云。吹折門前一株松。　云。是",
    "X68n1315_012:0069b15": "甚麼松。　師云。一得一失。　有一庵主。人謂之曰。南泉近",
    "X68n1315_012:0069b16": "日出世。何不去禮拜。　主云。非但南泉。直饒千佛出興",
    "X68n1315_012:0069b17": "亦不去。　師聞。令趙州往勘之。州纔見庵主。便作禮。主",
    "X68n1315_012:0069b18": "不顧。州從西過東。從東過西而立。主亦不顧。州云。草",
    "X68n1315_012:0069b19": "賊大敗。拽下簾子便行。　舉似師。師云。我從來疑著這",
    "X68n1315_012:0069b20": "漢。　僧問。牛頭未見四祖時。為甚麼百鳥銜花獻。　師云。",
    "X68n1315_012:0069b21": "為渠步步踏佛階梯。　云。見後為甚麼不銜花獻。　師云。",
    "X68n1315_012:0069b22": "直饒不來。猶較王老師一線道。　師問座主。講甚麼經。",
    "X68n1315_012:0069b23": "　云。彌勒下生經。　師云。彌勒幾時下生。　云。現在天宮未",
    "X68n1315_012:0069b24": "來。　師云。天上無彌勒。地下無彌勒。",
    "X68n1315_012:0069c01": "上堂云。諸子。老僧十八上解作活計。有解作活計者",
    "X68n1315_012:0069c02": "出來。共你商量。是住山人始得。良久。顧視大眾。合掌",
    "X68n1315_012:0069c03": "曰。珍重。無事各自修行。大眾不去。　師曰。如聖果大可",
    "X68n1315_012:0069c04": "畏。勿量大人尚不奈何。我且不是渠。渠且不是我。渠",
    "X68n1315_012:0069c05": "爭奈我何。他經論家說法身為極則。喚作理盡三昧．",
    "X68n1315_012:0069c06": "義盡三昧。似老僧向前被人教返本還源去。幾恁麼",
    "X68n1315_012:0069c07": "會。禍事。　兄弟。近日禪師太多。覓箇癡鈍人不可得。不",
    "X68n1315_012:0069c08": "道全無。於中還少。若有。出來共你商量。如空劫時。有",
    "X68n1315_012:0069c09": "修行人否。有無作麼不道。阿你尋常巧脣薄舌。及乎",
    "X68n1315_012:0069c10": "問著。總皆不道。何不出來。莫論佛出世時事。　兄弟。今",
    "X68n1315_012:0069c11": "時人擔佛著肩上行。聞老僧言心不是佛。智不是道。",
    "X68n1315_012:0069c12": "便聚頭擬推。老僧無你推處。你若束得虗空。作棒打",
    "X68n1315_012:0069c13": "得老僧著。一任推。　時有僧問。從上祖師至江西大師",
    "X68n1315_012:0069c14": "皆云。即心是佛。平常心是道。今和尚云。心不是佛。智",
    "X68n1315_012:0069c15": "不是道。學人悉生疑惑。請和尚慈悲指示。　師乃抗聲",
    "X68n1315_012:0069c16": "答曰。你若是佛。休更涉疑。却問老僧。何處有恁麼傍",
    "X68n1315_012:0069c17": "家疑佛來。老僧且不是佛。亦不曾見祖師。你恁麼道。",
    "X68n1315_012:0069c18": "自覓祖師去。　曰。和尚恁麼道。教學人如何扶持得。　師",
    "X68n1315_012:0069c19": "曰。你急手托虗空著。　曰。虗空無動相。云何托。　師云。你",
    "X68n1315_012:0069c20": "言無動相。早是動也。虗空何曾解道我無動相。此皆",
    "X68n1315_012:0069c21": "是你情見。　曰。虗空無動相。尚是情見。前遣某甲托何",
    "X68n1315_012:0069c22": "物。　師曰。你既知不應言托。擬何處扶持他。　曰。即心是",
    "X68n1315_012:0069c23": "佛既不得。是心作佛否。　師曰。是心是佛。是心作佛。情",
    "X68n1315_012:0069c24": "計所有。斯皆想成。佛是智人。心是采集主。皆對物時。",
    "X68n1315_012:0070a01": "他便妙用。大德莫認心認佛。設認得是境。被他喚作",
    "X68n1315_012:0070a02": "所知愚。故江西大師云。不是心。不是佛。不是物。且教",
    "X68n1315_012:0070a03": "你後人恁麼行履。今時學人。披箇衣服。傍家疑恁麼",
    "X68n1315_012:0070a04": "閑事還得否。　曰。既不是心。不是佛。不是物。和尚今却",
    "X68n1315_012:0070a05": "云。心不是佛。智不是道。未審如何。　師曰。你不認心是",
    "X68n1315_012:0070a06": "佛。智不是道。老僧勿得心來。復何處著。　曰。總既不得。",
    "X68n1315_012:0070a07": "何異太虗。　師曰。既不是物。比什麼太虗。又教誰異不",
    "X68n1315_012:0070a08": "異。　曰。不可無他。不是心。不是佛。不是物。　師曰。你若認",
    "X68n1315_012:0070a09": "遮箇。還成心佛去也。　曰。請和尚說。　師曰。老僧自不知。",
    "X68n1315_012:0070a10": "　曰。何故不知。　師曰。教我作麼生說。　曰。可不許學人會",
    "X68n1315_012:0070a11": "道。　師曰。會什麼道。又作麼生會。　曰。某甲不知。　師曰。不",
    "X68n1315_012:0070a12": "知却好。若取老僧語。喚作依通人。設見彌勒出世。還",
    "X68n1315_012:0070a13": "被他撏却頭毛。　曰。使後人如何。　師曰。你且自看。莫憂",
    "X68n1315_012:0070a14": "他後人。　曰。前不許某甲會道。今復令某甲自看。未審",
    "X68n1315_012:0070a15": "如何。　師曰。冥會．妙會許你。作麼生會。　曰。如何是妙會。",
    "X68n1315_012:0070a16": "　師曰。還欲學老僧語。縱說是老僧說。大德如何。　曰。某",
    "X68n1315_012:0070a17": "甲若自會。即不煩和尚。乞慈悲指示。　師曰。不可指東",
    "X68n1315_012:0070a18": "指西賺人。你當哆哆和和時。作麼不來問老僧。今時",
    "X68n1315_012:0070a19": "巧黠。始道我不會。圖什麼。你若此生出頭來。道我出",
    "X68n1315_012:0070a20": "家作禪師。如未出家時。曾作什麼來。且說看。共你商",
    "X68n1315_012:0070a21": "量。　曰。恁麼時。某甲不知。　師曰。既不知。即今認得可可",
    "X68n1315_012:0070a22": "是邪。　曰。認得既不是。不認是否。　師曰。認不認是什麼",
    "X68n1315_012:0070a23": "語話。　曰。到遮裏。某甲轉不會也。　師曰。你若不會。我更",
    "X68n1315_012:0070a24": "不會。　曰。某甲是學人即不會。和尚是善知識合會。　師",
    "X68n1315_012:0070b01": "曰。遮漢向你道不會。誰論善知識。莫巧黠。看他江西",
    "X68n1315_012:0070b02": "老宿在日。有一學士來問。如水無筋骨。能勝萬斛舟。",
    "X68n1315_012:0070b03": "此理如何。老宿云。遮裏無水亦無舟。論什麼筋骨。他",
    "X68n1315_012:0070b04": "學士便休去。可不省力。所以數數向道。佛不會道。我",
    "X68n1315_012:0070b05": "自修行。用知作麼。　曰。如何修行。　師曰。不可思量得。向",
    "X68n1315_012:0070b06": "人道恁麼修．恁麼行。大難。　曰。還許學人修行否。　師曰。",
    "X68n1315_012:0070b07": "老僧不可障得你。　曰。某甲如何修行。　師曰。要行即行。",
    "X68n1315_012:0070b08": "不可專尋他輩。　曰。若不因善知識指示。無以得會。如",
    "X68n1315_012:0070b09": "和尚每言。修行須解始得。若不解。即落他因果。無自",
    "X68n1315_012:0070b10": "由分。未審如何修行。即免落他因果。　師曰。更不要商",
    "X68n1315_012:0070b11": "量。若論修行。何處不去得。　曰。如何去得。　師曰。你不可",
    "X68n1315_012:0070b12": "逐背尋得。　曰。和尚未說。教某甲作麼生尋。　師曰。縱說。",
    "X68n1315_012:0070b13": "何處覓去。且如你從旦至夜。忽東行西行。你尚不商",
    "X68n1315_012:0070b14": "量。道去得不得。別人不可知得你。　曰。當東行西行總",
    "X68n1315_012:0070b15": "不思量。是否。　師曰。恁麼時。誰道是不是。　曰。和尚每言。",
    "X68n1315_012:0070b16": "我於一切處而無所行。他拘我不得。喚作徧行三昧。",
    "X68n1315_012:0070b17": "普現色身。莫是此理否。　師曰。若論修行。何處不去。不",
    "X68n1315_012:0070b18": "說拘與不拘。亦不說三昧。　曰。何異有法得菩提道。　師",
    "X68n1315_012:0070b19": "曰。不論異不異。　曰。和尚所說修行。迢然與大乘別。未",
    "X68n1315_012:0070b20": "審如何。　師曰。不管他別不別。兼不曾學來。若論看教。",
    "X68n1315_012:0070b21": "自有經論座主。他教家實大可畏。你且不如聽去好。",
    "X68n1315_012:0070b22": "　曰。究竟令學人作麼生會。　師曰。如汝所問。元只在因",
    "X68n1315_012:0070b23": "緣邊。看你且不柰何。緣是認得六門頭事。你但會佛",
    "X68n1315_012:0070b24": "那邊。却來我與你商量。兄弟。莫恁麼尋逐不住。恁麼",
    "X68n1315_012:0070c01": "不取。古人道。行菩薩行。唯一人行。天魔波旬領諸眷",
    "X68n1315_012:0070c02": "屬。常隨菩薩後。覓心行起處便擬撲倒。如是經無量",
    "X68n1315_012:0070c03": "劫。覓一念異處不得。方與眷屬禮辭。讚歎供養。猶是",
    "X68n1315_012:0070c04": "進修位中下之人。便不柰何。況絕功用處。如文殊普",
    "X68n1315_012:0070c05": "賢。更不話他。兄弟。作麼生道行是無。覓一人行底人",
    "X68n1315_012:0070c06": "不可得。今時傍家從年至歲。只是覓究竟。作麼生空",
    "X68n1315_012:0070c07": "弄脣舌生解。　曰。當恁麼時。無佛名．無眾生名。使某甲",
    "X68n1315_012:0070c08": "作麼圖度。　師云。你言無佛名．無眾生名。早是圖度了",
    "X68n1315_012:0070c09": "也。亦是記他言語。　曰。若如是。悉屬佛出世時事。了不",
    "X68n1315_012:0070c10": "可不言。　師曰。你作麼生言。　曰。設使言。言亦不及。　師曰。",
    "X68n1315_012:0070c11": "若道言不及是及語。你虗恁麼尋逐。誰與你為境。　曰。",
    "X68n1315_012:0070c12": "既無為境者。誰是那邊人。　師曰。你若不引教來。即何",
    "X68n1315_012:0070c13": "處論佛。既不論佛。老僧與誰論遮邊．那邊。　曰。果雖不",
    "X68n1315_012:0070c14": "住道。而道能為因。如何。　師曰。是他古人。如今不可不",
    "X68n1315_012:0070c15": "奉戒。我不是渠。渠不是我。作得伊如狸奴白牯。行履",
    "X68n1315_012:0070c16": "却快活。你若一念異。即難為修行。　曰。云何一念異。難",
    "X68n1315_012:0070c17": "為修行。　師云。纔一念異。便有勝劣二根。不是情見隨",
    "X68n1315_012:0070c18": "他因果。更有什麼自由分。　曰。每聞和尚說。報化非真",
    "X68n1315_012:0070c19": "佛。亦非說法者。未審如何。　師曰。緣生故非。　曰。報化既",
    "X68n1315_012:0070c20": "非真佛。法身是真佛否。　師曰。早是應身也。　曰。若恁麼。",
    "X68n1315_012:0070c21": "即法身亦非真佛。　師曰。法身是真非真。老僧無舌不",
    "X68n1315_012:0070c22": "解道。你教我道即得。　曰。離三身外。何法是真佛。　師曰。",
    "X68n1315_012:0070c23": "遮漢共八九十老人相罵。向你道了也。更問什麼離",
    "X68n1315_012:0070c24": "不離。擬把楔釘他虗空。　曰。伏承華嚴經是法身佛說。",
    "X68n1315_012:0071a01": "如何。　師曰。你適來道什麼語。　其僧重問。師顧視歎曰。",
    "X68n1315_012:0071a02": "若是法身說。你向什麼處聽。　曰。某甲不會。　師曰。大難。",
    "X68n1315_012:0071a03": "大難。汝看亮座主是蜀中人。解講三十二本經論。於",
    "X68n1315_012:0071a04": "江西講次。來見開元寺老宿。宿問。見說座主解講經。",
    "X68n1315_012:0071a05": "是否。主云。不敢。宿云。將什麼講。主云。將心講。宿云。心",
    "X68n1315_012:0071a06": "如工技兒。意如和伎者。爭解講得。主云。莫是虗空講",
    "X68n1315_012:0071a07": "得。宿云。却是虗空講得。主拂袖便行。宿召座主。主回",
    "X68n1315_012:0071a08": "首。宿云。是什麼。主便開悟。兄弟。看他快利麼。　僧云。據",
    "X68n1315_012:0071a09": "和尚說。即法身說法。　師云。若如是會。早應身了也。　僧",
    "X68n1315_012:0071a10": "云。既是應身。豈無說法者。　師云。我不知。　僧云。某不會。",
    "X68n1315_012:0071a11": "　師云。不會却好。免與他分疎。　問。教中道。法身大士會",
    "X68n1315_012:0071a12": "處即見法身佛。地位菩薩即見報身佛。二乘唯見化",
    "X68n1315_012:0071a13": "身佛。莫是此理否。　師云。我眼不曾看教。兼無耳孔不",
    "X68n1315_012:0071a14": "曾聽。你自看取。若如是憶持。即已後始不柰何。如似",
    "X68n1315_012:0071a15": "弄珠說珠光徧。有金盤在即得。忽被拈却金盤去。何",
    "X68n1315_012:0071a16": "處弄珠。向什麼處尋他光徧與不徧。學人禮拜。　和尚",
    "X68n1315_012:0071a17": "笑云。大難。大難。古人罵你喚作田獵漁捕。喚作搬糞",
    "X68n1315_012:0071a18": "人。好去。珍重。",
    "X68n1315_012:0071a19": "師示眾云。真理一如。潛行密用。無人覺知。呼為滲智。",
    "X68n1315_012:0071a20": "亦云無滲。不可思議。等空不動。性非生死流。道是大",
    "X68n1315_012:0071a21": "道無礙涅槃。妙用自足。始於一切行處而得自在。故",
    "X68n1315_012:0071a22": "云於諸行處無所而行。亦云徧行三昧。普現色身。只",
    "X68n1315_012:0071a23": "為無人知他用處無蹤跡。不屬見聞覺知。真理自通。",
    "X68n1315_012:0071a24": "妙用自足。大道無形。真理無對。所以不屬見聞覺知。",
    "X68n1315_012:0071b01": "無麤細想。如云不聞不聞是大涅槃。道者箇物不是",
    "X68n1315_012:0071b02": "聞不聞。　僧問。大道不屬見聞覺知。未審如何契會。　師",
    "X68n1315_012:0071b03": "云。須會冥契自通。亦云了因非從見聞覺知有。見知",
    "X68n1315_012:0071b04": "屬緣。對物始有。者箇靈妙不可思議不是有對。故云",
    "X68n1315_012:0071b05": "妙用自通。不依傍物。所以道。通不是依通。事須假物",
    "X68n1315_012:0071b06": "方始得見。所以道非明暗。法離有離無。潛理幽通。無",
    "X68n1315_012:0071b07": "人覺知。亦云冥會真理。非見聞覺知。故云息心達本",
    "X68n1315_012:0071b08": "源。故號如如佛。畢竟無依自在人。亦云本果不從生",
    "X68n1315_012:0071b09": "因之所生。文殊云。惟從了因之所了。不從生因之所",
    "X68n1315_012:0071b10": "生。　從上已來。只教人會道。更不別求。若思量作得道",
    "X68n1315_012:0071b11": "理。盡屬句義。三乘五性義理。無不喚作行履。處處受",
    "X68n1315_012:0071b12": "用。具足即得。若論道即不是。一向耽著。被他識拘。亦",
    "X68n1315_012:0071b13": "云世間智。教云。一向耽著三藏學者。為田獵漁捕。為",
    "X68n1315_012:0071b14": "利養故。殺害大乘。亦云貪欲成性。所以云。佛不會道。",
    "X68n1315_012:0071b15": "我自修行。我自有妙用。亦云正因。了六波羅密空。即",
    "X68n1315_012:0071b16": "物拘我不得。　所以祖師西來。恐你諸人迷著因果地",
    "X68n1315_012:0071b17": "位。故來傳法救迷情。頓悟花情已。性是花種性。亦云",
    "X68n1315_012:0071b18": "菩提花。故江西老宿云。不是心。不是佛。不是物。先祖",
    "X68n1315_012:0071b19": "雖說即心即佛。是一時間語。空拳．黃葉止啼之說。如",
    "X68n1315_012:0071b20": "今多有人喚心作佛。喚智為道。見聞覺知皆是道。若",
    "X68n1315_012:0071b21": "如是會者。何如演若達多迷頭認影。設使認得。亦不",
    "X68n1315_012:0071b22": "是汝本來頭。故大士呵迦旃延。以生滅心說實相法",
    "X68n1315_012:0071b23": "皆是情見。若言即心即佛者。如兔馬有角。非心非佛。",
    "X68n1315_012:0071b24": "牛羊無角。汝心若是。佛亦何用。非他有無形相。以何",
    "X68n1315_012:0071c01": "是道。　所以教中不許。寧作心師。不師於心。心如工伎",
    "X68n1315_012:0071c02": "兒。意如和伎者。故云心智俱不是道。見聞覺知皆屬",
    "X68n1315_012:0071c03": "因緣而有。皆是炤物而有。不可常炤。所以心智俱不",
    "X68n1315_012:0071c04": "是道。且大道非明暗。法離有無。數數不能及。如空劫",
    "X68n1315_012:0071c05": "時無佛名．無眾生名。與麼時正是道。只是無人覺知",
    "X68n1315_012:0071c06": "見他。數不及他。喚作無名大道。早屬名句了也。所以",
    "X68n1315_012:0071c07": "真理一如。更無思想。纔有思想。即被陰拘。便有眾生",
    "X68n1315_012:0071c08": "名．有佛名。佛出世來。喚作三界智人。只如未出世時。",
    "X68n1315_012:0071c09": "喚作什麼。如云智不得有無。而興大悲心。佛出世只",
    "X68n1315_012:0071c10": "令人會道。體非凡聖。喚作還源歸本。體解大道。　今日",
    "X68n1315_012:0071c11": "既如是會道。即無量劫來六道四生皆有去來。是暫",
    "X68n1315_012:0071c12": "時行履處。先聖本行集云。我無所不行。一切眾生雖",
    "X68n1315_012:0071c13": "在如是行處。為無了因故生貪欲。名為在纏。不得自",
    "X68n1315_012:0071c14": "在。暫時岐路。雲駛月運。舟行岸移。眾生妄想。物無不",
    "X68n1315_012:0071c15": "住。豈况理能遷變。今既如是會。却向裏許行履。不同",
    "X68n1315_012:0071c16": "前時為了因會本果故。了陰界空．六波羅蜜空。所以",
    "X68n1315_012:0071c17": "得其自在。若不向裏許行履。如何摧剉得五種貪．二",
    "X68n1315_012:0071c18": "種欲。不守住聲聞。隨於劫數。所以諸佛菩薩具福智",
    "X68n1315_012:0071c19": "二嚴為了因。了六波羅蜜空。體者箇受用。所以不存",
    "X68n1315_012:0071c20": "知見始得自在。若有知見即屬地位。便有分劑心量。",
    "X68n1315_012:0071c21": "被因果隔。喚作酬因答果。佛不得自在。所以大聖訶",
    "X68n1315_012:0071c22": "他為內見．外見。情量不盡。二障．二愚。所以見河能漂",
    "X68n1315_012:0071c23": "香象。　真理無形。如何知見。大道無形。理絕思量。今日",
    "X68n1315_012:0071c24": "行六波羅蜜。先用了因會本果故。了此物是方便。受",
    "X68n1315_012:0072a01": "用始得自由。去住自在無障礙。亦云方便懃莊嚴。亦",
    "X68n1315_012:0072a02": "云微妙淨法身。具相三十二。只是不許分劑心量。若",
    "X68n1315_012:0072a03": "無如是心。一切行處。乃至彈指．合掌。皆是正因。萬善",
    "X68n1315_012:0072a04": "皆同。無終始得自在。所以天魔外道求我不得。喚作",
    "X68n1315_012:0072a05": "無住心。亦云無滲智．不思議．妙用自在．菩提涅槃。皆",
    "X68n1315_012:0072a06": "是修行人境界。皆屬明句。若會本來非是物。即水不",
    "X68n1315_012:0072a07": "能洗水。何以故。本來無物。故經云。我王庫中無如是",
    "X68n1315_012:0072a08": "刀。又云。功德天．黑暗女。有智主人二俱不受。所以道",
    "X68n1315_012:0072a09": "非明暗。故云性海不是覺海。覺海涉緣即須對物。他",
    "X68n1315_012:0072a10": "便妙用無人覺知。喚作極微細透金水色塵。菩薩所",
    "X68n1315_012:0072a11": "因喚作受用具。　若水不洗水。即體不是明暗。亦云無",
    "X68n1315_012:0072a12": "滲智。又云無礙智。若如是。即一切處拘我不得。如今",
    "X68n1315_012:0072a13": "更別求建立義句。覓勝負知解語言。言眾生劣．有佛",
    "X68n1315_012:0072a14": "聖．救眾生．求佛菩提。皆屬貪欲。亦云破戒比丘。與道",
    "X68n1315_012:0072a15": "懸隔。　大道無明。未曾有暗。非三界攝。非去來今。如來",
    "X68n1315_012:0072a16": "藏實不覆藏。師子何曾在窟。五陰本空。何曾有處所。",
    "X68n1315_012:0072a17": "且法身無為。不墮諸數。法無動搖。不依六塵。故經云。",
    "X68n1315_012:0072a18": "佛性是常。心是無常。所以智不是道。心不是佛。如今",
    "X68n1315_012:0072a19": "且莫喚心作佛。莫作見聞覺知會。者箇物且本來無",
    "X68n1315_012:0072a20": "許多名字。妙用自通。數量管他不得。是大解脫。所以",
    "X68n1315_012:0072a21": "道。人心無住處。蹤跡不可尋。故云無滲智．不思議智。",
    "X68n1315_012:0072a22": "看他池州崔使君問五祖大師云。徒眾五百。何以能",
    "X68n1315_012:0072a23": "大師獨受衣傳信。餘人為什麼不得。五祖云。四百九",
    "X68n1315_012:0072a24": "十九人盡會佛法。唯有能大師是過量人。所以傳衣",
    "X68n1315_012:0072b01": "信。崔云。故知道非愚智。便告大眾。總須記取。　師云。記",
    "X68n1315_012:0072b02": "得屬第六識。不堪無事。珍重。",
    "X68n1315_012:0072b03": "示眾云。空劫之時。無一切名字。佛纔出世來。便有名",
    "X68n1315_012:0072b04": "字。所以取相。師又云。只為今時執著文字。限量不等",
    "X68n1315_012:0072b05": "大道。一切實無凡聖。若有名字。皆屬限量。所以江西",
    "X68n1315_012:0072b06": "老宿云。不是心。不是佛。不是物。且教後人與麼行履。",
    "X68n1315_012:0072b07": "今時盡擬將心體會大道。道若與麼學。直至彌勒佛",
    "X68n1315_012:0072b08": "出世。還須發心始得。有什麼自由分。只如五祖會下",
    "X68n1315_012:0072b09": "四百九十九人盡會佛法。惟有盧行者一人不會佛",
    "X68n1315_012:0072b10": "法。只會道。不會別事。　若認心是佛。心是三界采集主。",
    "X68n1315_012:0072b11": "若認智是道。智是多矯詐。若論佛出世時。喚作三界",
    "X68n1315_012:0072b12": "智人。說一切教義句理。喚作暫時受用具。若喚心是",
    "X68n1315_012:0072b13": "佛。認智是道。皆是處所。所以道。無心意而現行。暫時",
    "X68n1315_012:0072b14": "披垢膩之衣來為人說破。不是凡聖物。他家早晚與",
    "X68n1315_012:0072b15": "人為因。亦不曾與人為果。若與人為因。即不自在。被",
    "X68n1315_012:0072b16": "因果所拘。不得自由。佛未出世時。無人會得。若出世",
    "X68n1315_012:0072b17": "邊論。還許少分會。但以冥理自通。無師自爾。本自無",
    "X68n1315_012:0072b18": "物。由是見聞覺知即是報化。所以三十二相異體故。",
    "X68n1315_012:0072b19": "若離彼即同如來。報化佛總打却。何處存立。不是不",
    "X68n1315_012:0072b20": "許。只如彌勒又作凡夫。他熾然行六波羅密。他家觸",
    "X68n1315_012:0072b21": "處去得。因什麼便不許他。他不曾滯著凡聖。所以那",
    "X68n1315_012:0072b22": "邊會了。却來者邊行履。始得自由分。　今時學人多分",
    "X68n1315_012:0072b23": "出家。不肯入家。好處即認。惡處即不認。爭得。所以菩",
    "X68n1315_012:0072b24": "薩行於非道。是為通達佛道。他家去住得自由且如",
    "X68n1315_012:0072c01": "何。若知。即被知處所拘。若不恁麼。爭得不許他。他者",
    "X68n1315_012:0072c02": "箇定不曾變異。若不定。即屬造化也。他那箇早晚曾",
    "X68n1315_012:0072c03": "變動。所以十二分教決定不是我。我即向十二分教",
    "X68n1315_012:0072c04": "中行履得。若十二分教是我。即受變也。若論有滲果",
    "X68n1315_012:0072c05": "是二乘位。若論無滲是大乘名。所以得名為大乘。若",
    "X68n1315_012:0072c06": "是者箇。不是拘繫底物。所以潛通密理。無人覺知。不",
    "X68n1315_012:0072c07": "是見聞覺知。　問。以意會得否。　師云。若以意會。即思量",
    "X68n1315_012:0072c08": "得也。他教中亦云。種種生身。我說為量。那箇不可思",
    "X68n1315_012:0072c09": "義。不是意會得底物。如水裏有水即有影。若無水時。",
    "X68n1315_012:0072c10": "喚什麼作影。法身由對報．化得名。若無報．化。法身向",
    "X68n1315_012:0072c11": "那邊認。法身亦云。是影經論極則頭。只到法身實入",
    "X68n1315_012:0072c12": "理地。那箇早晚同於經論。經論不管伊如何排遣。他",
    "X68n1315_012:0072c13": "且不到者裏。大難。大難。",
    "X68n1315_012:0072c14": "師示眾云。佛出世來。只為眾生不會道。若不因善知",
    "X68n1315_012:0072c15": "識聞。名無師自爾。若因善知識聞。忽引經論作證。若",
    "X68n1315_012:0072c16": "自作得主。不引經論。最省心力。若引經論。將他眼作",
    "X68n1315_012:0072c17": "自己眼。不得自由。大道一如。無師自爾。若能如如不",
    "X68n1315_012:0072c18": "變。故不曾迷。報化非真佛。莫認法身。凡聖果報皆是",
    "X68n1315_012:0072c19": "影。若認著。即屬無常生滅也。麤細而論。纖毫不立。窮",
    "X68n1315_012:0072c20": "理盡性。一切全無。如世界未成時。洞然空廓。無佛名．",
    "X68n1315_012:0072c21": "無眾生名。始有少分相應。直向那邊會了。却來者裏",
    "X68n1315_012:0072c22": "行履。不證凡聖果位。據本而論。實無少法可得。豈況",
    "X68n1315_012:0072c23": "三乘五性。差別名數。但是有因有果。盡屬無常生滅",
    "X68n1315_012:0072c24": "也。並是出世安立假名相說。非關本來事。道不是明",
    "X68n1315_012:0073a01": "暗物。一切莫認著。大道冥通。智莫能測。故云相逢不",
    "X68n1315_012:0073a02": "相識。共語不知名。好去。無事。珍重。",
    "X68n1315_012:0073a03": "師示眾云。自夏已來不安。皆是罪過。死者已死。在者",
    "X68n1315_012:0073a04": "好自安排。如今學人直須會取。佛未出世時。都無名",
    "X68n1315_012:0073a05": "字。密意潛通。無人覺知。喚作道人。佛出世。權說三乘",
    "X68n1315_012:0073a06": "五性。他不是三乘五性人。從那邊行履。他是自由人。",
    "X68n1315_012:0073a07": "會取今有本有。不從佛聞。與他為緣。如今直須截斷",
    "X68n1315_012:0073a08": "兩頭句。透那邊。不被凡聖拘繫。心如枯木。始有少許",
    "X68n1315_012:0073a09": "相應。引經說義。皆是與他分疎。向他屋裏作活計。終",
    "X68n1315_012:0073a10": "無自由分。恰如水母得蝦為眼。如何得自由。佛是受",
    "X68n1315_012:0073a11": "果報人。如今學人極則。只認得箇法身。猶如水月空",
    "X68n1315_012:0073a12": "花。影象不中。兄弟。直須會取。不從佛聞。無師自爾。報",
    "X68n1315_012:0073a13": "化非真佛。根本一如。無變異故。法過眼．耳．鼻．舌．身．意．",
    "X68n1315_012:0073a14": "心。以無心意而現行。如今知解不是嘍囉漢。此物不",
    "X68n1315_012:0073a15": "是凡聖。不是愚智。強喚作愚智。本不是名字。不得道",
    "X68n1315_012:0073a16": "著。道著則頭角生。喚作如如。早是變也。兄弟。直須向",
    "X68n1315_012:0073a17": "異類中行始得。大難。大難。",
    "X68n1315_012:0073a18": "師示眾云。佛出世來。只教會道。不為別事。祖祖相傳。",
    "X68n1315_012:0073a19": "直至江西老宿。亦只教人會者箇道。佛法先到此土",
    "X68n1315_012:0073a20": "五百年。達磨西來此土。恐爾滯著三乘五性名相。所",
    "X68n1315_012:0073a21": "以說法度汝諸人迷情。且五祖下五百人。只盧行者",
    "X68n1315_012:0073a22": "一人不會佛法。不識文字。他家只會道。如今學人直",
    "X68n1315_012:0073a23": "須明其道。不論別智。決定不是物。大道無形。真理無",
    "X68n1315_012:0073a24": "對。等空不動。非生死流。三界不攝。非去來今。所以明",
    "X68n1315_012:0073b01": "暗自去來。虗空不動搖。萬象自去來。明暗實不鑑。如",
    "X68n1315_012:0073b02": "今有人將鑑覺知解者是道。皆前境所引。隨他生死",
    "X68n1315_012:0073b03": "流。何曾得自由。若作此見解。實未有自由分。所以智",
    "X68n1315_012:0073b04": "不是道。可不難矣。　云是什麼智。是什麼道。若論世間",
    "X68n1315_012:0073b05": "福智。只得喚作莊嚴具。亦云福智二嚴。亦云受用具。",
    "X68n1315_012:0073b06": "皆是對治。喚作什麼佛出世。只得喚作三界智人。未",
    "X68n1315_012:0073b07": "出世時。喚作什麼物。若論無滲。本自具足。妙用自通。",
    "X68n1315_012:0073b08": "無人覺知。潛行密用。蹤跡難尋。所以天魔波旬將諸",
    "X68n1315_012:0073b09": "眷屬。久遠劫來覓菩薩一念起處不可得。天魔讚歎",
    "X68n1315_012:0073b10": "云。佛法至妙。我實難測。如今但會如如之理。直下修",
    "X68n1315_012:0073b11": "行。何不問如何修行。但會取無量劫來性不變異即",
    "X68n1315_012:0073b12": "是修行。妙用而不住便是菩薩行。達諸法空。妙用自",
    "X68n1315_012:0073b13": "在。色身三昧。熾然行六波羅蜜空。處處無礙。游於地",
    "X68n1315_012:0073b14": "獄猶如園觀。不可道伊不得作用。　眾生無量劫來。迷",
    "X68n1315_012:0073b15": "於本性。不自了體。雲塵暫翳。著諸惡欲。雲駛月運。舟",
    "X68n1315_012:0073b16": "行岸移。暫時岐路。不得自在。種種受苦。不自覺知。乃",
    "X68n1315_012:0073b17": "至今日會取。從來性與今日不別。若言即心即佛。如",
    "X68n1315_012:0073b18": "兔馬有角。若言非心非佛。如牛羊無角。所以如來藏",
    "X68n1315_012:0073b19": "實不覆藏。五蘊本空。師子何曾在窟。亦云性水。亦云",
    "X68n1315_012:0073b20": "法水。法水如波。性水如濕。水不洗水。佛不度佛。演若",
    "X68n1315_012:0073b21": "達多迷頭認影。便道失却頭。傍家覓。縱覓得。又不是",
    "X68n1315_012:0073b22": "己頭。功德天．黑暗女。有智主人二俱不受。直道性無",
    "X68n1315_012:0073b23": "住處。是築著物。亦云聞聞是大涅槃。道者箇物不是",
    "X68n1315_012:0073b24": "聞不聞。江西老宿只道。不是心。不是佛。不是物。直須",
    "X68n1315_012:0073c01": "體會。詣實修行。莫道我是禪師。知解傍家舌上取辦。",
    "X68n1315_012:0073c02": "兩脚稍空。莫將為是共道不相應。兄弟。麤細想念分",
    "X68n1315_012:0073c03": "劑。但是貪求皆屬境。三乘五性。麤細而論。不出情量。",
    "X68n1315_012:0073c04": "纖毫瞥起。精魅所附。他且不許見聞覺知。自似箇癡",
    "X68n1315_012:0073c05": "鈍人．少神人。百事不知最好。普賢其時道。我將心聞。文",
    "X68n1315_012:0073c06": "殊云。初心不能入。云何獲圓通。被一棒粉碎。無事。珍重。",
    "X68n1315_012:0073c07": "示眾云。燃燈佛道了也。若心想所思出生諸法。虗假",
    "X68n1315_012:0073c08": "皆不實。何以故。心尚無有。云何出生諸法。猶如形影",
    "X68n1315_012:0073c09": "分別虗空。如人取聲安置篋中。亦如吹網欲令氣滿。",
    "X68n1315_012:0073c10": "故老宿云。不是心。不是佛。不是物。且教你兄弟行履。",
    "X68n1315_012:0073c11": "據說十地菩薩住首楞嚴三昧。得諸佛祕密法藏。自",
    "X68n1315_012:0073c12": "然得一切禪定解脫神通妙用。至一切世界普現色",
    "X68n1315_012:0073c13": "身。或示成菩薩正覺轉大法輪。入涅槃。使無量入毛",
    "X68n1315_012:0073c14": "孔。演一句。經無量劫。其義不盡。教化無量億千眾生。",
    "X68n1315_012:0073c15": "得無生法忍。尚喚作所知愚。極微細所知愚。與道全",
    "X68n1315_012:0073c16": "乖。大難。大難。珍重。",
    "X68n1315_012:0073c17": "題南泉和尚語要",
    "X68n1315_012:0073c18": "王老師真體道者也。所言皆透脫。無毫髮知見解路。",
    "X68n1315_012:0073c19": "只貴人離見聞覺知。自透本來底。方得自由。若著法．",
    "X68n1315_012:0073c20": "報．化。便是依他。無自由分。是故發明盧行者不會佛",
    "X68n1315_012:0073c21": "法。只是體道。所以得衣鉢。此皆過量人行履處。千萬",
    "X68n1315_012:0073c22": "人中難得一箇半箇。真藥石諦當。直貴無事行履處",
    "X68n1315_012:0073c23": "也。圜悟禪師克勤題。",
    "X68n1315_012:0073c24": "南泉和尚。名普願。鄭州人。姓王氏。大隗山受業。得",
    "X68n1315_012:0074a01": "法於馬祖一和尚。壽八十七。臘五十八。唐文宗大",
    "X68n1315_012:0074a02": "和中示寂。",
    "X68n1315_012:0074a03": "衢州子湖山第一代神力禪師語錄(南嶽下四世嗣南泉)",
    "X68n1315_012:0074a04": "師示眾云。諸法蕩蕩。何絆何拘。汝等於中自生難易。",
    "X68n1315_012:0074a05": "心源一統。綿亘十方。上上根人。自然明白。不見南泉",
    "X68n1315_012:0074a06": "道。如斯癡鈍。世且還稀。歷歷分明。有無不是。只少箇",
    "X68n1315_012:0074a07": "丈夫之志。致見如斯疲勞。汝今欲得易麼。自古及今。",
    "X68n1315_012:0074a08": "未曾有一箇凡夫聖人出現汝前。亦無有一箇善語",
    "X68n1315_012:0074a09": "惡語到汝分上。為什麼。故為善善無形。為惡惡無相。",
    "X68n1315_012:0074a10": "既以無我。把什麼為善惡。立那箇是凡聖。汝信否。還",
    "X68n1315_012:0074a11": "保任否。有什麼回避處。恰似日中逃影相似。還逃得",
    "X68n1315_012:0074a12": "麼。今之既爾。古之亦然。今古齊時。汝還諱得麼。佛法",
    "X68n1315_012:0074a13": "玄妙。了得者自相策發。無為小緣。妨於大事。汝不見",
    "X68n1315_012:0074a14": "道。寧可終身立法。誰能一旦亡緣。仁者要徑會禪麼。",
    "X68n1315_012:0074a15": "各歸衣鉢下著。　僧問。如何是一心三觀。　師云。我尚不",
    "X68n1315_012:0074a16": "見有一心。你喚什麼作三觀。　進云。如何是三觀一心。",
    "X68n1315_012:0074a17": "法身還喫飯也無。　師云。鉢盂鐼子什麼人受持。　進云。",
    "X68n1315_012:0074a18": "未會。請師慈誨。　師云。未會幾許法身。",
    "X68n1315_012:0074a19": "師示眾云。幸自可憐生。苦死向人前討些子聲色脣",
    "X68n1315_012:0074a20": "吻作麼。我且問你。聲色兩字作麼生討得。還會麼。我",
    "X68n1315_012:0074a21": "道聲色如泡。為復為你說破。為當為你討聲色。試商",
    "X68n1315_012:0074a22": "量看。莫生容易。志剛用心。若了根源。終非他物。譬如",
    "X68n1315_012:0074a23": "圓鏡。男來男現。女來女彰。乃至僧俗青黃．山河萬物。",
    "X68n1315_012:0074a24": "隨其色相。一鏡傳輝。不可是鏡有多般。但能映物而",
    "X68n1315_012:0074b01": "露。仁者。還識得鏡未。若不識鏡。盡被男女．青黃．山河",
    "X68n1315_012:0074b02": "類等礙汝光明。有什麼出氣處。若識鏡去。乃至青黃",
    "X68n1315_012:0074b03": "男女．大地山河．有想無想．四足多足．胎卵情生．天堂",
    "X68n1315_012:0074b04": "地獄。咸於一鏡中悉得其分劑長短劫數。若色若空。",
    "X68n1315_012:0074b05": "並能了之。更非他物。汝豈不聞諸法如義。光陰箭速。",
    "X68n1315_012:0074b06": "莫謾悠悠。大事因緣決須了取。　僧問。如何是大圓鏡。",
    "X68n1315_012:0074b07": "　師云。一切物著不得。　進云。為什麼一切物著不得。　師",
    "X68n1315_012:0074b08": "云。汝是一切物。還著得汝否。　僧問。如何是南泉不變",
    "X68n1315_012:0074b09": "句。　師云。道什麼。　進云。如何領會。　師云。道什麼。　僧問。一",
    "X68n1315_012:0074b10": "塵之內大千世界。如何是一塵。　師云。即汝是。　進云。如",
    "X68n1315_012:0074b11": "何是大千。　師云。但識取一塵。　師復云。說得千般美食。",
    "X68n1315_012:0074b12": "不如一頓麤飡。能奇能異。省徑省心。還假如是疲勞",
    "X68n1315_012:0074b13": "馳求趨逸也無。本自非有。誰強言無。與麼道。可謂虗",
    "X68n1315_012:0074b14": "空之心合虗空之理。只少箇承受底漢子。變弄接續",
    "X68n1315_012:0074b15": "得去。能有利人之分也。根劣之徒自益未圓。焉能益",
    "X68n1315_012:0074b16": "彼。著些子骨氣。秉些子丈夫。作麼生門風。如何圖度。",
    "X68n1315_012:0074b17": "須作難遭之想。可懷負荷之心。歷歷分明。有什麼一",
    "X68n1315_012:0074b18": "錢事到汝意根下與汝為於彼此生滅。仁者。如世良",
    "X68n1315_012:0074b19": "醫。隨方與藥。先識彼病。然後施方。法法如斯。心心若",
    "X68n1315_012:0074b20": "此。須要作箇無繩自縛漢作麼。莫立去。",
    "X68n1315_012:0074b21": "師示眾云。子湖一隻狗。上取人頭。中取人心。下取人",
    "X68n1315_012:0074b22": "足。　僧便問。如何是子湖一隻狗。師乃吠三聲。　進云。如",
    "X68n1315_012:0074b23": "何領覽。　師云。縱饒領覽。也只箇吠聲。　僧問。如何是祖",
    "X68n1315_012:0074b24": "師西來意。　師云。你道祖師西來有意麼。　進云。既無意。",
    "X68n1315_012:0074c01": "用西來作麼。　師乃云。祖師西來。也只箇冬寒夏熱。夜",
    "X68n1315_012:0074c02": "暗日明。只為你徒無意立意。無事生事。無內外強作",
    "X68n1315_012:0074c03": "內外。無東西謾說東西。所以奢摩不能明了。以至根",
    "X68n1315_012:0074c04": "境不能自由。　僧問。如何得不被諸境惑去。　師云。你試",
    "X68n1315_012:0074c05": "點惑你境出看。　進云。某甲不見。　師云。你既不見。惑境",
    "X68n1315_012:0074c06": "何來。僧禮拜。　師云。又見妄想去也。　師云。心源朗朗。無",
    "X68n1315_012:0074c07": "物莫疑。直下承當。不勞功用。只少箇信之一字。然實",
    "X68n1315_012:0074c08": "不易信。莫非夙習之徒聞著便能承受。若是螢學之",
    "X68n1315_012:0074c09": "輩。將三寸脣舌惑亂於人。後進初機把他古聖言談",
    "X68n1315_012:0074c10": "向意根下測度。直至頭白齒黃。並無纖毫得力處。仁",
    "X68n1315_012:0074c11": "者。須打疊及時。莫待臨終揮攉。佛法因緣浩浩。快須",
    "X68n1315_012:0074c12": "徹了無疑。可中向這箇皮袋子內辨得者箇去。坐却",
    "X68n1315_012:0074c13": "天下人咽喉性命。盡被汝蓋覆乾坤。盡被汝自由自",
    "X68n1315_012:0074c14": "在。皎皎明白。何勞汝上來下去。仁者。本性具足。本自",
    "X68n1315_012:0074c15": "周備。直教無纖塵法礙你眼光始得。若有微塵底不",
    "X68n1315_012:0074c16": "盡。不是一生半劫賺汝皮囊．汝性命。根境法中造諸",
    "X68n1315_012:0074c17": "妖怪。山精鬼魅附汝行持。得少為足。鼓弄片皮。於佛",
    "X68n1315_012:0074c18": "法却為毒害。譏禮塔廟。毀彼持經。師子身中蟲。自食",
    "X68n1315_012:0074c19": "師子身中肉。仁者。切莫向心田中認些子妄想。將為",
    "X68n1315_012:0074c20": "極則。他上祖是什麼榜樣。下去。莫立。　問。未了根源。請",
    "X68n1315_012:0074c21": "師提獎。　師云。還會麼。　僧云。未會。　師云。更問千則萬則",
    "X68n1315_012:0074c22": "也無益。　僧問。機不曉。如何得心地無疑去。　師云。心地",
    "X68n1315_012:0074c23": "有多少疑。　僧云。如何是心地。　師云。多少分明。",
    "X68n1315_012:0074c24": "師示眾云。據仁者分上。何得一生一滅．一斷一常與",
    "X68n1315_012:0075a01": "汝為於拘繫。作其取舍是非及諸顛倒。汝還知道諸",
    "X68n1315_012:0075a02": "聖門風無結縛麼。只欲仁者承當。還承當得麼。可惜",
    "X68n1315_012:0075a03": "光陰。莫令辜負却。仁者。豈不見目前太虗還有纖毫",
    "X68n1315_012:0075a04": "欠少處麼。若也於中體得者箇消息。不妨出得凡聖",
    "X68n1315_012:0075a05": "境界。了得世間出世間之智。一法既爾。萬法亦然。仁",
    "X68n1315_012:0075a06": "者。還樂也無。　僧問。如何是佛。　師云。不重道。　僧云。如何",
    "X68n1315_012:0075a07": "是法。　師云。嫌什麼。",
    "X68n1315_012:0075a08": "師示眾云。天上人間。輪迴六道。乃至蠢動含靈。未曾",
    "X68n1315_012:0075a09": "於此一分真如中有些子相違處。還信麼。還領受得",
    "X68n1315_012:0075a10": "麼。大凡行脚。也須具大信根作箇丈夫始得。何處得",
    "X68n1315_012:0075a11": "與麼難信。他古人只見道箇即心是佛。即心是法。便",
    "X68n1315_012:0075a12": "承信去。隨處茅茨石室長養聖胎。只待道果成熟。汝",
    "X68n1315_012:0075a13": "今何不斆他行取。仁者。可煞分明。並無參雜。治生產",
    "X68n1315_012:0075a14": "業與諸實相不相違背。　僧問。如何是千聖不傳底事。",
    "X68n1315_012:0075a15": "　師云。阿誰向你說。　進云。與麼則信受奉行去也。　師云。",
    "X68n1315_012:0075a16": "信得及者。即行之。信不及。恰莫強為。不是口頭說信",
    "X68n1315_012:0075a17": "便信得去。如人說食終不得飽。縱然口頭說飽。爭柰",
    "X68n1315_012:0075a18": "肚肉飢何。仁者。直須飽去。莫謾悠悠。　僧問。如何是古",
    "X68n1315_012:0075a19": "聖心。　師云。汝是凡夫心。　僧云。如何是信得。　師云。信亦",
    "X68n1315_012:0075a20": "不由汝。不信亦不由汝。　僧云。信不信且置。作麼生師",
    "X68n1315_012:0075a21": "云是你心。　師云。仁者。還知子湖親切相為麼。行時但",
    "X68n1315_012:0075a22": "行。坐時但坐。乃至喫茶喫飯種種施為。有甚麼相隱",
    "X68n1315_012:0075a23": "處。仁者信取。無別強為。只是汝今無疑作疑。無事生",
    "X68n1315_012:0075a24": "事。於自心源却生顛倒。譬如百千澄清大海棄之。為",
    "X68n1315_012:0075b01": "認些子浮漚目為全潮。亦認些子螢光作於日燄。還",
    "X68n1315_012:0075b02": "生慙恥麼。諸聖得道得果。數如恒沙。汝今和作箇凡",
    "X68n1315_012:0075b03": "劣凡夫著。恰莫因循。　僧問。如何是無礙底心。　師云。恰",
    "X68n1315_012:0075b04": "是。　師又云。莫道千聖同風。便當得本參事好。且問仁",
    "X68n1315_012:0075b05": "者。什麼處是千聖同你處。行時。坐時。起時。臥時。試說",
    "X68n1315_012:0075b06": "看。還有法處麼。仁者。大道無邊。誰前誰後。真空絕際。",
    "X68n1315_012:0075b07": "是正是邪。乃至眩目青黃作何形段。到汝分上。喚作",
    "X68n1315_012:0075b08": "百工居肆。各遂營生。多少分明。何煩造作。一切普備。",
    "X68n1315_012:0075b09": "無法不彰。了了現前。還諱得麼。　道郃問。如何是人人",
    "X68n1315_012:0075b10": "具足底事。　師云。汝豈不是道郃。　劉鐵磨領眾至。師云。",
    "X68n1315_012:0075b11": "見說劉鐵磨。莫便是否。　磨云。什麼處得者箇消息。　師",
    "X68n1315_012:0075b12": "云。左轉。右轉。　磨云。莫顛倒。被師打出。　師半夜巡堂。叫。",
    "X68n1315_012:0075b13": "有賊。大眾皆驚動。　師於僧堂前見一僧。攔胸把住。叫",
    "X68n1315_012:0075b14": "云。捉得也。喚維那來。　僧云。不是某甲。　師云。是即是。你",
    "X68n1315_012:0075b15": "自不肯承當。　勝光因在子湖钁地次。勝光钁斷一條",
    "X68n1315_012:0075b16": "蚯蚓。問云。某甲今日钁斷一條蚯蚓。兩頭俱動。未審",
    "X68n1315_012:0075b17": "性命在那頭。師提起钁頭向蚯蚓。左頭打一下。右頭",
    "X68n1315_012:0075b18": "打一下。中心空處打一下。擲却钁頭便歸。　師又於钁",
    "X68n1315_012:0075b19": "地次。亞钁頭。回視勝光云。事即不無。擬心即差。　勝光",
    "X68n1315_012:0075b20": "便問。如何是事。被師攔胸踏倒。從此省悟。　僧問招慶",
    "X68n1315_012:0075b21": "云。勝光被子湖一踏。意作麼生。　招慶云。古人參玄。不",
    "X68n1315_012:0075b22": "消一踏。　師嘗作頌云。三十年來住子湖。二時粥飯氣",
    "X68n1315_012:0075b23": "力麤。無事上山走一轉。試問時人會也無。　又嘗作頌",
    "X68n1315_012:0075b24": "云。從來事非物。方便名為佛。中下競是非。上流始知",
    "X68n1315_012:0075c01": "屈。　師臨行示頌三首。　我聞過去佛。縱橫盡丈夫。示汝",
    "X68n1315_012:0075c02": "真歸處。千江月影孤。　觀音與文殊。示我常飛動。吾今",
    "X68n1315_012:0075c03": "已歸真。觸處皆無用。　佛性本來無阻障。眾生不識難",
    "X68n1315_012:0075c04": "歸向。若見如來成佛時。莫向世間求取相。　師於門前",
    "X68n1315_012:0075c05": "下牓云。子湖一隻狗。上取人頭。中取人心。下取人足。",
    "X68n1315_012:0075c06": "往來好看。　臨濟下有二僧聞得。遂遠求尋訪。纔到。果",
    "X68n1315_012:0075c07": "見其牓。遂入門以手揭簾。欲起未起。被師喝云。看脚",
    "X68n1315_012:0075c08": "下犬。　僧近前禮拜。便問。承師有言。子湖有一隻狗。上",
    "X68n1315_012:0075c09": "取人頭。中取人心。下取人足。如何是子湖狗。　師云。嘷",
    "X68n1315_012:0075c10": "嘷。僧無語。師便歸方丈。　後章州羅漢展和尚聞舉。云。",
    "X68n1315_012:0075c11": "者箇是喫屎狗。　僧便問。如何是子湖狗。　展云。擘喋却。",
    "X68n1315_012:0075c12": "僧擬議。　展云。早被我咬殺了也。　明招和尚在羅山。聞",
    "X68n1315_012:0075c13": "舉。遂云。洎賺數緉草鞋。我本欲遊章南。如今不用去",
    "X68n1315_012:0075c14": "也。休。休。　僧便問。如何是子湖狗。　招以手按膝。放身近",
    "X68n1315_012:0075c15": "前云。噓。噓。　子湖山下有陶家。為無子。夫妻每日焚香",
    "X68n1315_012:0075c16": "發願。求一男子。師遂往其家乞竹。先問。是汝夫妻每",
    "X68n1315_012:0075c17": "日起心發願。擬作箇什事。　云。切緣家內無子。願求一",
    "X68n1315_012:0075c18": "男。　師云。我就汝乞一種物。還得否。　云。和尚要甚物。但",
    "X68n1315_012:0075c19": "乞指揮。　師云。不要別物。欲乞一擔竹。與汝一箇男子。",
    "X68n1315_012:0075c20": "　其家忻喜云。此是小事。一任斫去。師斫大竹。近一千",
    "X68n1315_012:0075c21": "竿。　陶公云。和尚只討一擔。何斫許多。　師云。只此一擔",
    "X68n1315_012:0075c22": "尚未足在。遂將大竹長者捻數竿破。相接作一束將",
    "X68n1315_012:0075c23": "歸。　其家當夜感夢。生得男子。因此遂號神力子湖。　和",
    "X68n1315_012:0075c24": "尚名利蹤。澶州人。姓周氏。幽州開元寺受業。得法於",
    "X68n1315_012:0076a01": "南泉願和尚。壽八十一。臘六十一。馬祖第三世。唐僖",
    "X68n1315_012:0076a02": "宗廣明中示寂。",
    "X68n1315_012:0076a04": "古尊宿語錄卷第十二"
}