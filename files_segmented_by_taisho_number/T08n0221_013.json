{
    "T08n0221_013:0087c14": "放光般若經卷第十三",
    "T08n0221_013:0087c16": "西晉于闐國三藏無羅叉",
    "T08n0221_013:0087c17": "奉　詔譯",
    "T08n0221_013:0087c18": "摩訶般若波羅蜜堅固品第五十七",
    "T08n0221_013:0087c19": "佛告須菩提：「彼魔波旬至菩薩所言：『薩云若",
    "T08n0221_013:0087c20": "者與虛空等，有無之事皆空，是法及形亦復",
    "T08n0221_013:0087c21": "空。於空無之法初無能得，已過去者亦不能",
    "T08n0221_013:0087c22": "得空無之法，甫當來者亦不能得，有無之相",
    "T08n0221_013:0087c23": "皆空。如空，汝唐勤苦，成阿耨多羅三耶三菩者",
    "T08n0221_013:0087c24": "是皆魔事，非三耶三佛所說。諸賢者當覺魔事，",
    "T08n0221_013:0087c25": "卿作是意者，卿將無長夜墮惡趣中。』」佛言：「是",
    "T08n0221_013:0087c26": "善男子、善女人若聞是所言，便當覺知是為",
    "T08n0221_013:0087c27": "魔事：『魔欲壞我阿耨多羅三耶三菩。是一切諸",
    "T08n0221_013:0087c28": "法有無之事雖與空等，一切眾生無能見者、無",
    "T08n0221_013:0087c29": "能知者。我當以有無之空為僧那僧涅，逮薩",
    "T08n0221_013:0088a01": "云若為眾生說法，使得度脫。當令眾生得須",
    "T08n0221_013:0088a02": "陀洹道、得阿羅漢、辟支佛道，令得阿耨多羅",
    "T08n0221_013:0088a03": "三耶三菩。』菩薩摩訶薩從發意以來，當堅其",
    "T08n0221_013:0088a04": "意，不動不轉，不信餘事。意已堅固，便行六",
    "T08n0221_013:0088a05": "波羅蜜，便上菩薩之位。」須菩提言：「云何，世",
    "T08n0221_013:0088a06": "尊！菩薩不動還者為阿惟越致耶？動還者為",
    "T08n0221_013:0088a07": "阿惟越致耶？」佛報言：「不動轉者是阿惟越",
    "T08n0221_013:0088a08": "致，動轉者亦是阿惟越致。」須菩提言：「是事",
    "T08n0221_013:0088a09": "云何？世尊！」佛言：「從阿羅漢、辟支佛地動轉者，",
    "T08n0221_013:0088a10": "是則阿惟越致。從阿羅漢、辟支佛地雖不動",
    "T08n0221_013:0088a11": "轉者，是菩薩則為動轉者。須菩提！以是相行",
    "T08n0221_013:0088a12": "像貌具足，是為阿惟越致。有如是相者，彼",
    "T08n0221_013:0088a13": "魔波旬不能壞菩薩，令不至阿耨多羅三耶",
    "T08n0221_013:0088a14": "三菩。須菩提！阿惟越致菩薩欲得四禪則",
    "T08n0221_013:0088a15": "便能得，欲得滅脫禪亦復能得，欲得三十七",
    "T08n0221_013:0088a16": "品禪、空無相無願禪皆悉能得，欲得五神通",
    "T08n0221_013:0088a17": "者悉能得之。雖受諸禪不取禪證，不取聲聞、",
    "T08n0221_013:0088a18": "辟支佛證，自取所應以濟眾生。須菩提！以",
    "T08n0221_013:0088a19": "是相行像貌具足，知是阿惟越致菩薩。「復次，",
    "T08n0221_013:0088a20": "須菩提！阿惟越致常念於道、不離於道，不",
    "T08n0221_013:0088a21": "貪形色、不貪身相、不貪巢窟、不貪六波羅",
    "T08n0221_013:0088a22": "蜜、不貪四等亦不貪四空定、不貪神通、不",
    "T08n0221_013:0088a23": "貪十力及十八法、不貪佛國亦不貪教授眾",
    "T08n0221_013:0088a24": "生、不貪見佛、不貪善本。所以者何？於空無",
    "T08n0221_013:0088a25": "法，不見空無無相之法有可貪者。何以故？",
    "T08n0221_013:0088a26": "一切諸法有無之事相皆空故。須菩提！阿惟",
    "T08n0221_013:0088a27": "越致菩薩已具足菩薩念，具足四事行步坐",
    "T08n0221_013:0088a28": "起臥覺出處，安諦詳審終不卒暴，用意不忘。",
    "T08n0221_013:0088a29": "須菩提！以是相行像貌具足，是為阿惟越致",
    "T08n0221_013:0088b01": "菩薩。須菩提！阿惟越致菩薩為眾生故，以",
    "T08n0221_013:0088b02": "漚惒拘舍羅現在居家五欲之中，施諸窮",
    "T08n0221_013:0088b03": "厄衣被飲食，隨人所欲皆供給之。自行六",
    "T08n0221_013:0088b04": "波羅蜜，勸彼使行六度，常稱歎六度功德，",
    "T08n0221_013:0088b05": "見有行者代其歡喜。阿惟越致處於居家，滿",
    "T08n0221_013:0088b06": "閻浮提珍寶施於眾生，及三千大千國土",
    "T08n0221_013:0088b07": "珍寶布施眾生，初不貪惜。無有婬欲之意，常",
    "T08n0221_013:0088b08": "等法行，語言謙下不陵易於人，不使眾生起",
    "T08n0221_013:0088b09": "於恚意。須菩提！以是相行像貌具足，是為",
    "T08n0221_013:0088b10": "阿惟越致。「復次，須菩提！和夷羅洹閱叉常隨",
    "T08n0221_013:0088b11": "後護彼。閱叉等言：『我常當護是菩薩，至成",
    "T08n0221_013:0088b12": "阿耨多羅三耶三菩，使意不亂、終不遠離。』復",
    "T08n0221_013:0088b13": "有五性和夷閱叉亦復侍護阿惟越致菩薩",
    "T08n0221_013:0088b14": "摩訶薩，令餘小神及非人神無能得其便者。",
    "T08n0221_013:0088b15": "須菩提！阿惟越致菩薩信根、志根、精進根、三",
    "T08n0221_013:0088b16": "昧根、智慧根諸根具足，人中勇猛不為怯弱。」",
    "T08n0221_013:0088b17": "須菩提白佛言：「云何為勇猛？云何不為怯弱？」",
    "T08n0221_013:0088b18": "佛語須菩提：「於道意堅固不動還者，是則勇",
    "T08n0221_013:0088b19": "猛不為怯弱，當知是為阿惟越致相。「復次，須",
    "T08n0221_013:0088b20": "菩提！阿惟越致菩薩道念常具足，不學呪術",
    "T08n0221_013:0088b21": "符書、不作蠱道、不作醫師合和諸藥、不學神",
    "T08n0221_013:0088b22": "仙外道卜相知他男子及女人意。所以者何？",
    "T08n0221_013:0088b23": "菩薩於空無法相不見是事，無有是相，常願",
    "T08n0221_013:0088b24": "清淨。以是相行像貌具足，知是阿惟越致。」佛",
    "T08n0221_013:0088b25": "告須菩提：「我今當說阿惟越致菩薩像貌相",
    "T08n0221_013:0088b26": "行，諦聽諦受。」須菩提言：「唯，世尊！受教。」佛告",
    "T08n0221_013:0088b27": "須菩提：「菩薩行般若波羅蜜者，不離於道行，",
    "T08n0221_013:0088b28": "順應五陰、順應諸性、順應諸衰。所以者何？五",
    "T08n0221_013:0088b29": "陰空故性衰亦空，所行不逆國事。何以故？住",
    "T08n0221_013:0088c01": "於空法，亦不見法有增有減者。不逆盜事。何",
    "T08n0221_013:0088c02": "以故？以住於空，於空法中亦不見法有持來",
    "T08n0221_013:0088c03": "者亦不持去者。不逆兵事。何以故？住於空性，",
    "T08n0221_013:0088c04": "於空法中亦不見法有多有少者。不逆鬪事。",
    "T08n0221_013:0088c05": "何以故？住於空法，亦不見法有憎有愛者。所",
    "T08n0221_013:0088c06": "語常順。何以故？住於諸法空如，亦不見有常",
    "T08n0221_013:0088c07": "無常故。須菩提！阿惟越致不說城郭事。何以",
    "T08n0221_013:0088c08": "故？住於虛空之空，亦不見聚亦不見散，亦不",
    "T08n0221_013:0088c09": "見聚落之事。何以故？住於本際，不見有得不",
    "T08n0221_013:0088c10": "見有失，亦不說吾我之事，亦不說種種俗事，",
    "T08n0221_013:0088c11": "但說般若波羅蜜不離薩云然事。行檀波羅",
    "T08n0221_013:0088c12": "蜜不為貪嫉，行尸波羅蜜不為惡戒，行羼波",
    "T08n0221_013:0088c13": "羅蜜不為瞋恚，行惟逮波羅蜜不為懈怠，行",
    "T08n0221_013:0088c14": "禪波羅蜜不為亂意，行般若波羅蜜不為愚",
    "T08n0221_013:0088c15": "癡。行諸法空為諸法主，非為非法之主。行於",
    "T08n0221_013:0088c16": "法性，讚歎不壞法者。與諸如來緣覺、弟子及",
    "T08n0221_013:0088c17": "諸菩薩，及諸新發大道意者族姓男女共為",
    "T08n0221_013:0088c18": "親友，常願欲得見諸如來、無所著、等正覺，常",
    "T08n0221_013:0088c19": "願欲見十方諸佛，隨所見佛願往生彼，便得",
    "T08n0221_013:0088c20": "往生，晝夜意常不離諸佛之念。何以故？諸阿",
    "T08n0221_013:0088c21": "惟越致菩薩隨順入欲界，奉行十善，得生十",
    "T08n0221_013:0088c22": "方佛前，起第一禪至四禪，從四禪至無形",
    "T08n0221_013:0088c23": "禪，便得生十方佛前。須菩提！以是像貌相",
    "T08n0221_013:0088c24": "行具足，知是阿惟越致菩薩。須菩提！行般",
    "T08n0221_013:0088c25": "若波羅蜜菩薩住內空者、住三十七品者、住",
    "T08n0221_013:0088c26": "三脫門者，終不言：『我是阿惟越致。』亦不言：『我",
    "T08n0221_013:0088c27": "非阿惟越致。』自住其地，終無有疑。何以故？初",
    "T08n0221_013:0088c28": "不見法有動轉不動轉者。譬如須陀洹自住",
    "T08n0221_013:0088c29": "其道亦不疑怪。阿惟越致亦譬如是，自住其",
    "T08n0221_013:0089a01": "地，教化眾生、淨佛國土，魔事適起即時覺知，",
    "T08n0221_013:0089a02": "不隨魔教、破壞魔事。譬如下愚之人意，欲懷",
    "T08n0221_013:0089a03": "逆惡至死不移。須菩提！阿惟越致菩薩自住",
    "T08n0221_013:0089a04": "其地亦譬如是，諸天及人，諸鬼神、龍，諸阿須",
    "T08n0221_013:0089a05": "倫，諸魔波旬所不能移轉。所以者何？出諸世",
    "T08n0221_013:0089a06": "間、諸天、龍、鬼神一切之上。自於其地具足五通，",
    "T08n0221_013:0089a07": "教化眾生、淨佛國土、從一佛國至一佛國、於",
    "T08n0221_013:0089a08": "諸佛所殖諸善本、問諸佛、受諸教。所住處有",
    "T08n0221_013:0089a09": "魔事即覺知，以漚惒拘舍羅處魔事、著本際。",
    "T08n0221_013:0089a10": "自於其地亦不疑厭。所以者何？於真際無狐",
    "T08n0221_013:0089a11": "疑，知真際亦不一亦不二，以過羅漢、辟支佛",
    "T08n0221_013:0089a12": "地。須菩提！菩薩於是空無法相，亦不見生亦",
    "T08n0221_013:0089a13": "不見滅，亦不見斷亦不見著，亦不作念言：『我",
    "T08n0221_013:0089a14": "當得阿惟三佛。』亦不言：『我不得阿惟三佛。』何",
    "T08n0221_013:0089a15": "以故？以阿耨多羅三耶三菩相自空故。是菩",
    "T08n0221_013:0089a16": "薩自住無所乏短之地，不復悕望餘事，無能",
    "T08n0221_013:0089a17": "壞是地者。何以故？須菩提！阿惟越致菩薩所",
    "T08n0221_013:0089a18": "有慧不與他人共。彼魔波旬化作佛像，來至",
    "T08n0221_013:0089a19": "菩薩所言：『來，取羅漢，亦無有授卿阿耨多羅",
    "T08n0221_013:0089a20": "三耶三菩記者，卿亦未得無所從生法忍，諸",
    "T08n0221_013:0089a21": "如來、無所著、等正覺不受卿記莂。卿亦未有",
    "T08n0221_013:0089a22": "是事，亦無是行，亦無是相，亦無是像貌任受",
    "T08n0221_013:0089a23": "記莂者。』須菩提！菩薩聞是，不恐不怖、不疑不",
    "T08n0221_013:0089a24": "厭，意無有二者。是菩薩當自知：『我已從諸如",
    "T08n0221_013:0089a25": "來，無所著，等正覺受記莂已。』所以者何？菩薩",
    "T08n0221_013:0089a26": "自知：『我有是事堪任受莂，為阿耨多羅三耶",
    "T08n0221_013:0089a27": "三菩。』彼魔波旬復作佛形像來至菩薩所，便",
    "T08n0221_013:0089a28": "以魔事授與菩薩阿耨多羅三耶三菩記莂。",
    "T08n0221_013:0089a29": "是菩薩即覺知，或能是魔，或能為魔所使，作",
    "T08n0221_013:0089b01": "是像來，非是佛。但欲使我墮於羅漢、辟支佛",
    "T08n0221_013:0089b02": "耳。須菩提！若魔波旬復作佛像來至菩薩所，",
    "T08n0221_013:0089b03": "語菩薩言：『汝所行者非佛所說，亦非弟子所",
    "T08n0221_013:0089b04": "說，但魔事耳。』須菩提！菩薩即知復是魔耳，或",
    "T08n0221_013:0089b05": "為魔所使，是非佛也。欲壞我阿耨多羅三耶",
    "T08n0221_013:0089b06": "三菩意，我意終不可轉。是菩薩意不可轉者，",
    "T08n0221_013:0089b07": "以從過去諸佛受記莂已，以為住阿惟越致",
    "T08n0221_013:0089b08": "地。何以故？以是像貌相行具足，堪任阿惟越",
    "T08n0221_013:0089b09": "致。以是當知阿惟越致相。「復次，須菩提！行",
    "T08n0221_013:0089b10": "般若波羅蜜菩薩者，欲護持諸法故不惜身",
    "T08n0221_013:0089b11": "命。若菩薩摩訶薩以漚惒拘舍羅，乃能作是",
    "T08n0221_013:0089b12": "護法不惜身命者，則為護過去當來今現在",
    "T08n0221_013:0089b13": "諸佛法已。」須菩提白佛言：「菩薩不惜身命欲",
    "T08n0221_013:0089b14": "護法者，為欲護持何等法耶？」佛言：「我說空法，",
    "T08n0221_013:0089b15": "愚癡之人罵詈誹謗言：『是非法亦非律行，又",
    "T08n0221_013:0089b16": "非尊教。』須菩提！為是法故，菩薩摩訶薩護持",
    "T08n0221_013:0089b17": "正法。菩薩當作是念：『諸當來佛所可說法，",
    "T08n0221_013:0089b18": "我亦在是數中受記。是法亦復是我法，以是",
    "T08n0221_013:0089b19": "法故不惜身命。』須菩提！菩薩為是法故不惜",
    "T08n0221_013:0089b20": "身命。以是像貌相行具，足知是阿惟越致。「復",
    "T08n0221_013:0089b21": "次，須菩提！阿惟越致聞說深法，亦不狐疑亦",
    "T08n0221_013:0089b22": "不驚怪，諸佛所說皆能受持終不遺忘。所以",
    "T08n0221_013:0089b23": "者何？用得陀隣尼故。」須菩提白佛言：「世尊！",
    "T08n0221_013:0089b24": "菩薩得何等陀隣尼，能受持諸如來、無所著、",
    "T08n0221_013:0089b25": "等正覺法而不遺忘？」佛言：「菩薩以得聞持等",
    "T08n0221_013:0089b26": "陀隣尼，便能受持諸佛經法而不遺忘。」「世尊！",
    "T08n0221_013:0089b27": "如來所言，非聲聞所說，亦非天、龍、鬼神所說，",
    "T08n0221_013:0089b28": "亦非阿須倫、真陀羅、摩休勒所說。」佛告須菩",
    "T08n0221_013:0089b29": "提：「諸所有音聲之名，是菩薩聞是，初不驚怪",
    "T08n0221_013:0089c01": "意無狐疑，用得陀隣尼故。以是像貌相行具",
    "T08n0221_013:0089c02": "足，是為阿惟越致菩薩摩訶薩。」",
    "T08n0221_013:0089c03": "摩訶般若波羅蜜甚深品第五十八",
    "T08n0221_013:0089c04": "須菩提白佛言：「世尊！阿惟越致菩薩大功德",
    "T08n0221_013:0089c05": "具足、不可稱量功德具足。」佛告須菩提：「如是，",
    "T08n0221_013:0089c06": "如是！阿惟越致有大功德、不可得稱量功德",
    "T08n0221_013:0089c07": "具足。所以者何？以得無礙無限之慧，非諸",
    "T08n0221_013:0089c08": "羅漢、辟支佛所能及故。阿惟越致住是慧中，",
    "T08n0221_013:0089c09": "便受神通，亦非諸天、世間人民所能及者。」須",
    "T08n0221_013:0089c10": "菩提白佛言：「世尊！能以恒邊沙劫之壽，歎說",
    "T08n0221_013:0089c11": "阿惟越致菩薩摩訶薩功德，像貌相行具足，",
    "T08n0221_013:0089c12": "所入所住深奧之慧，行六波羅蜜具足三十",
    "T08n0221_013:0089c13": "七品及薩云然，可令人得知是阿惟越致菩",
    "T08n0221_013:0089c14": "薩摩訶薩功德者不？」佛言：「善哉，善哉！須菩",
    "T08n0221_013:0089c15": "提！汝乃能問阿惟越致深奧之處。說甚深空、",
    "T08n0221_013:0089c16": "無相、無願，說無所有，說無所生滅。諸婬垢說",
    "T08n0221_013:0089c17": "泥洹淨，說如，說寂、真際法性，是諸深法皆是",
    "T08n0221_013:0089c18": "泥洹之像。」須菩提言：「世尊！如是說者，但是甚",
    "T08n0221_013:0089c19": "深泥洹，非諸法之教耶？」佛言：「須菩提！甚深",
    "T08n0221_013:0089c20": "亦是諸法之教也。須菩提！五陰甚深、六衰甚",
    "T08n0221_013:0089c21": "深乃至于道亦復甚深。須菩提！五陰云何甚",
    "T08n0221_013:0089c22": "深？五陰如如，以是甚深亦如道如，是故五陰",
    "T08n0221_013:0089c23": "甚深道亦甚深。云何如如？夫如者，亦非五陰",
    "T08n0221_013:0089c24": "亦不離五陰；如亦非道亦不離道。」須菩提白",
    "T08n0221_013:0089c25": "佛言：「世尊！阿惟越致菩薩摩訶薩甚奇甚特、",
    "T08n0221_013:0089c26": "甚深微妙乃爾。除五陰，處泥洹；若道若俗之",
    "T08n0221_013:0089c27": "所有法，所作無作、有漏無漏，皆悉已除，處於",
    "T08n0221_013:0089c28": "泥洹。」佛告須菩提：「若菩薩摩訶薩應般若波",
    "T08n0221_013:0089c29": "羅蜜深妙之法，若念若持，自念所住當如般若",
    "T08n0221_013:0090a01": "波羅蜜教住，所學亦當如般若波羅蜜教；是",
    "T08n0221_013:0090a02": "菩薩盡具足如般若波羅蜜教。持是具足之",
    "T08n0221_013:0090a03": "念，受無央數善本功德，捨無量劫生死之難，",
    "T08n0221_013:0090a04": "何況至意守行與般若波羅蜜、與道相應者。",
    "T08n0221_013:0090a05": "譬如士夫情多放逸，與彼端正女人剋期。其",
    "T08n0221_013:0090a06": "女人有事不得時往。未到之間，於意云何，彼",
    "T08n0221_013:0090a07": "人為有幾意起想？」須菩提言：「世尊！是想甚多",
    "T08n0221_013:0090a08": "甚多。」佛告須菩提：「菩薩奉行般若波羅蜜如",
    "T08n0221_013:0090a09": "其中教，至念一日意不轉者，却若干劫生死",
    "T08n0221_013:0090a10": "之垢。是菩薩應般若波羅蜜行一日所受善",
    "T08n0221_013:0090a11": "本功德，勝於菩薩但行布施如恒邊沙劫。「復",
    "T08n0221_013:0090a12": "次，須菩提！菩薩布施三尊如恒邊沙劫，於意",
    "T08n0221_013:0090a13": "云何，其人殖福寧為多不？」須菩提言：「世尊！",
    "T08n0221_013:0090a14": "甚多，甚多！不可稱計。」佛言：「不如是菩薩摩訶",
    "T08n0221_013:0090a15": "薩念般若波羅蜜應行一日如般若波羅蜜",
    "T08n0221_013:0090a16": "中教，其功德不可計。何以故？菩薩因是乘",
    "T08n0221_013:0090a17": "疾得成阿耨多羅三耶三菩故。須菩提！若有",
    "T08n0221_013:0090a18": "菩薩行般若波羅蜜，以恒邊沙劫之壽為須",
    "T08n0221_013:0090a19": "陀洹作功德，及羅漢、辟支佛作功德，至三耶",
    "T08n0221_013:0090a20": "三佛作善本。於意云何，其人功德寧為多不？」",
    "T08n0221_013:0090a21": "須菩提言：「世尊！甚多，甚多！」佛言：「不如是菩薩",
    "T08n0221_013:0090a22": "行般若波羅蜜如中教，其功德不可計。何以",
    "T08n0221_013:0090a23": "故？菩薩行般若波羅蜜，已過羅漢、辟支佛地",
    "T08n0221_013:0090a24": "故，從菩薩位成至阿耨多羅三耶三菩故。須",
    "T08n0221_013:0090a25": "菩提！若有菩薩壽如恒邊沙劫行六波羅蜜，",
    "T08n0221_013:0090a26": "其人功德寧多不？」須菩提言：「甚多，甚多！」佛言：",
    "T08n0221_013:0090a27": "「不如是菩薩隨般若波羅蜜教，一日如中行",
    "T08n0221_013:0090a28": "六波羅蜜，其功德不可計。何以故？般若波",
    "T08n0221_013:0090a29": "羅蜜者，是菩薩摩訶薩之母，住是般若波羅",
    "T08n0221_013:0090b01": "蜜中具足諸佛法故。須菩提！若有菩薩行般",
    "T08n0221_013:0090b02": "若波羅蜜，如恒邊沙劫之壽行法之施。於意",
    "T08n0221_013:0090b03": "云何，其人功德寧多不？」須菩提言：「甚多，甚",
    "T08n0221_013:0090b04": "多！」佛言：「不如是菩薩行般若波羅蜜如中教一",
    "T08n0221_013:0090b05": "日法施，其功德不可計。何以故？菩薩不離般",
    "T08n0221_013:0090b06": "若波羅蜜者，則為不離薩云然。菩薩欲得成",
    "T08n0221_013:0090b07": "阿耨多羅三耶三菩，不當離般若波羅蜜。須",
    "T08n0221_013:0090b08": "菩提！若有菩薩行般若波羅蜜，如恒邊沙壽",
    "T08n0221_013:0090b09": "行三十七品及空、無相、無願。其人功德寧為",
    "T08n0221_013:0090b10": "多不？」須菩提言：「世尊！甚多，甚多！」佛言：「不如",
    "T08n0221_013:0090b11": "是菩薩行般若波羅蜜如其中教，一日如般",
    "T08n0221_013:0090b12": "若波羅蜜中教行三十七品及十八法，其",
    "T08n0221_013:0090b13": "功德不可計。何以故？初不見有菩薩行般若",
    "T08n0221_013:0090b14": "波羅蜜從薩云然有還者。離般若波羅蜜者",
    "T08n0221_013:0090b15": "便有動還故，須菩提！是故菩薩不當離般若",
    "T08n0221_013:0090b16": "波羅蜜。」佛告須菩提：「若有菩薩以恒邊沙劫",
    "T08n0221_013:0090b17": "之壽行六波羅蜜，所有財物飲食布施，以法",
    "T08n0221_013:0090b18": "布施及諸三昧事，欲為阿耨多羅三耶三菩。",
    "T08n0221_013:0090b19": "其人功德寧為多不？」須菩提言：「世尊！甚多，甚",
    "T08n0221_013:0090b20": "多！」佛言：「不如是菩薩行般若波羅蜜如中教，",
    "T08n0221_013:0090b21": "所可布施及法施與諸三昧事，欲為阿耨多",
    "T08n0221_013:0090b22": "羅三耶三菩，其功德不可計。所以者何？如般",
    "T08n0221_013:0090b23": "若波羅蜜教者，於諸功德中為最第一。離般",
    "T08n0221_013:0090b24": "若波羅蜜念者，是為非念亦為非求。「復次，須",
    "T08n0221_013:0090b25": "菩提！菩薩欲發阿耨多羅三耶三菩者，當善",
    "T08n0221_013:0090b26": "於智求。須菩提！若有菩薩習行六波羅蜜者，",
    "T08n0221_013:0090b27": "壽如恒邊沙劫，勸助過去當來現在諸佛及",
    "T08n0221_013:0090b28": "僧所作功德，代其歡喜。持是歡喜，持作阿耨",
    "T08n0221_013:0090b29": "多羅三耶三菩。其功德寧多不？」須菩提言：「世",
    "T08n0221_013:0090c01": "尊！甚多，甚多！」佛言：「不如是菩薩一日與般若",
    "T08n0221_013:0090c02": "波羅蜜教相應，持是功德當成阿耨多羅三",
    "T08n0221_013:0090c03": "耶三菩。須菩提！菩薩欲得阿耨多羅三耶三",
    "T08n0221_013:0090c04": "菩者，當善於智求。」須菩提白佛言：「世尊！如",
    "T08n0221_013:0090c05": "佛所說，菩薩從無所作為為最第一。若無所",
    "T08n0221_013:0090c06": "作無所為者，云何而得正見須陀洹及羅漢、",
    "T08n0221_013:0090c07": "辟支佛至薩云然，成阿惟三佛？」佛言：「如是，如",
    "T08n0221_013:0090c08": "是！須菩提！不可從有所作得須陀洹至薩",
    "T08n0221_013:0090c09": "云然，成阿惟三佛。行般若波羅蜜，布施亦不",
    "T08n0221_013:0090c10": "求，有所作亦不有是布施意，常念言：『是布施",
    "T08n0221_013:0090c11": "空，亦無所有。』何以故？是菩薩學善於內外空",
    "T08n0221_013:0090c12": "及有無空故。須菩提！菩薩住是空已，觀諸所",
    "T08n0221_013:0090c13": "作，作是空觀，則已不離般若波羅蜜。不離般",
    "T08n0221_013:0090c14": "若波羅蜜，則受無有數、無有限、無有量諸福功",
    "T08n0221_013:0090c15": "德。」須菩提白佛言：「無有數、無有限、無有量，有",
    "T08n0221_013:0090c16": "何等異？」佛言：「阿僧祇者為無有數。有數身",
    "T08n0221_013:0090c17": "亦不可得，無有數身亦不可得。無有量者，當",
    "T08n0221_013:0090c18": "來過去今現在不可限、不可量亦不可思議。」",
    "T08n0221_013:0090c19": "須菩提白佛言：「世尊！可使五陰不可量、不可",
    "T08n0221_013:0090c20": "數、不可限不？」佛言：「有是。」須菩提言：「世尊！何",
    "T08n0221_013:0090c21": "因五陰不可量、不可數、不可限？」佛言：「五陰空，",
    "T08n0221_013:0090c22": "不可數、不可量。」「云何，世尊！但五陰空，諸法為",
    "T08n0221_013:0090c23": "不空耶？」佛言：「我初不說諸法空耶？」「世尊亦",
    "T08n0221_013:0090c24": "說諸法空耳。世尊！空者為是不可盡，為是",
    "T08n0221_013:0090c25": "不可數，為是不可量。空者不可數、不可量亦",
    "T08n0221_013:0090c26": "不可平相。世尊！是法義解亦不可得若干。」佛",
    "T08n0221_013:0090c27": "言：「如須菩提所說無異。以諸法不可得故，佛",
    "T08n0221_013:0090c28": "說若干不可得。是法空、無相、無願、無所有、無",
    "T08n0221_013:0090c29": "所生，是為滅、是為泥洹，是為如來無盡至於",
    "T08n0221_013:0091a01": "泥洹。」須菩提白佛言：「未曾有，世尊！甚奇甚",
    "T08n0221_013:0091a02": "特！如世尊所說無所得法，我聽世尊所說諸",
    "T08n0221_013:0091a03": "法亦不可得，以諸法不可得，空亦不可得。",
    "T08n0221_013:0091a04": "不可得義為有增減不？」佛言：「無有增減。」須菩",
    "T08n0221_013:0091a05": "提言：「六波羅蜜亦無增減，三十七品亦不增",
    "T08n0221_013:0091a06": "減，八惟無禪、四無礙慧、四等、佛十八法及十",
    "T08n0221_013:0091a07": "種力、四無所畏，亦無增亦無減。」須菩提言：",
    "T08n0221_013:0091a08": "「世尊！若是法從六波羅蜜至四無所畏，若有",
    "T08n0221_013:0091a09": "增有減者，便不成阿耨多羅三耶三菩。」「須菩",
    "T08n0221_013:0091a10": "提！如是，如是！不可得之法，亦無增亦無減。若",
    "T08n0221_013:0091a11": "行般若波羅蜜，若念般若波羅蜜，若習般若",
    "T08n0221_013:0091a12": "波羅蜜漚惒拘舍羅，亦不念言：『我增六波羅",
    "T08n0221_013:0091a13": "蜜。』亦不念：『我減六波羅蜜。』當作是念：『但有",
    "T08n0221_013:0091a14": "名故有六波羅蜜。』持是所念、持是發意、持是",
    "T08n0221_013:0091a15": "善本，施作阿耨多羅三耶三菩如、諸法如。」須",
    "T08n0221_013:0091a16": "菩提白佛言：「云何為阿耨多羅三耶三菩如、",
    "T08n0221_013:0091a17": "諸法如？世尊！何等為諸法之如為阿耨多",
    "T08n0221_013:0091a18": "羅三耶三菩？」佛言：「五陰之如、泥洹之如，是",
    "T08n0221_013:0091a19": "故為阿耨多羅三耶三菩，是亦不增亦不",
    "T08n0221_013:0091a20": "減。是故菩薩不離般若波羅蜜，倍復精進",
    "T08n0221_013:0091a21": "行般若波羅蜜，亦不見諸法有增有減者，是",
    "T08n0221_013:0091a22": "故不可得法亦無增減。須菩提！是故六波羅",
    "T08n0221_013:0091a23": "蜜亦不增減，至四無礙亦不增減。菩薩行",
    "T08n0221_013:0091a24": "般若波羅蜜，當作是不增不減之意。」須菩提",
    "T08n0221_013:0091a25": "白佛言：「世尊！菩薩摩訶薩成阿耨多羅三耶",
    "T08n0221_013:0091a26": "三菩，為用初時意得成，為用後頭意得成，前",
    "T08n0221_013:0091a27": "意後意各各不俱，云何善本得聚，成阿耨多",
    "T08n0221_013:0091a28": "羅三耶三菩？世尊！是不俱不同之意，云何",
    "T08n0221_013:0091a29": "有所成功德？不成不聚，不得成阿耨多羅三",
    "T08n0221_013:0091b01": "耶三菩。」佛告須菩提：「我當為汝說譬喻，諸有",
    "T08n0221_013:0091b02": "智之士以譬喻得解。於意云何，譬如燈炷，始",
    "T08n0221_013:0091b03": "然之時，為用初明得然？為用後明得然？炷燋",
    "T08n0221_013:0091b04": "之時，為用初時明燋？為用後時明燋？」須菩提",
    "T08n0221_013:0091b05": "言：「世尊！亦不用初頭焰得然，亦不離初焰因",
    "T08n0221_013:0091b06": "緣得然；亦不用後焰得然，亦不離後焰因緣。」",
    "T08n0221_013:0091b07": "「須菩提！菩薩亦不用初意得阿耨多羅三耶",
    "T08n0221_013:0091b08": "三菩，亦不離初意因緣；亦不用後意得，亦",
    "T08n0221_013:0091b09": "不離後意因緣得。須菩提！菩薩行般若波羅",
    "T08n0221_013:0091b10": "蜜，從初發意至十住地，成阿耨多羅三耶三",
    "T08n0221_013:0091b11": "菩。」「世尊！云何從十住地成阿耨多羅三耶三",
    "T08n0221_013:0091b12": "菩？」佛言：「先從智地觀地具足阿耨多羅三",
    "T08n0221_013:0091b13": "耶三菩，從八輩觀地、薄地、離婬地、已辦地、辟",
    "T08n0221_013:0091b14": "支佛地、菩薩地、阿耨多羅三耶三菩地、佛地，",
    "T08n0221_013:0091b15": "具足佛地已，便成阿耨多羅三耶三菩。菩薩",
    "T08n0221_013:0091b16": "於是十地學，亦不從初發意得阿耨多羅三",
    "T08n0221_013:0091b17": "耶三菩，亦不離初發意得；亦不以後意得，亦",
    "T08n0221_013:0091b18": "不離後意得。」須菩提言：「世尊！十二因緣起",
    "T08n0221_013:0091b19": "甚深。不以初發意得阿耨多羅三耶三菩，亦",
    "T08n0221_013:0091b20": "不離初發意因緣；亦不用後意得阿耨多羅",
    "T08n0221_013:0091b21": "三耶三菩，亦不離後意而成阿耨多羅三耶",
    "T08n0221_013:0091b22": "三菩。」「須菩提！於意云何，意已滅，可復使更生",
    "T08n0221_013:0091b23": "不？」「世尊！已滅不復生。」「須菩提！意已生，為是",
    "T08n0221_013:0091b24": "滅法不？」「世尊！是實滅法。」佛言：「已滅法者是",
    "T08n0221_013:0091b25": "為滅不？」「世尊！不也。」「須菩提！於意云何，為正",
    "T08n0221_013:0091b26": "爾住不？」「世尊」「住如如住。」佛告須菩提：「若如",
    "T08n0221_013:0091b27": "住者，真際住當住如如耶？」「不也。世尊！」佛言：",
    "T08n0221_013:0091b28": "「於須菩提意云何，如者為甚深不？」「世尊！甚深，",
    "T08n0221_013:0091b29": "甚深。」「須菩提！如者為是意耶？」「不也。世尊！如",
    "T08n0221_013:0091c01": "非意。」「須菩提！意為離如耶？」「不也。世尊！」「須菩",
    "T08n0221_013:0091c02": "提！如以如為相見不？」「不也。世尊！如如不相",
    "T08n0221_013:0091c03": "見。」「須菩提！如是行者，為行深般若波羅蜜不？」",
    "T08n0221_013:0091c04": "須菩提言：「世尊！如是行者，為行深般若波羅",
    "T08n0221_013:0091c05": "蜜。」須菩提言：「作如是行，為行何法？世尊！」佛言：",
    "T08n0221_013:0091c06": "「作是行者，為無所行。何以故？行般若波羅蜜",
    "T08n0221_013:0091c07": "者無若干行。」「世尊！夫如者，亦無若干，亦無作",
    "T08n0221_013:0091c08": "若干行。」佛告須菩提：「菩薩行般若波羅蜜，為",
    "T08n0221_013:0091c09": "行何等？」對曰：「為行畢竟無有二處。」佛言：「行",
    "T08n0221_013:0091c10": "畢竟者，為有若干行？為有相行耶？」「無有。世尊！」",
    "T08n0221_013:0091c11": "佛言：「無相為有相念耶？」「無有。世尊！」佛言：「云",
    "T08n0221_013:0091c12": "何有相念？」須菩提言：「世尊！菩薩行般若波",
    "T08n0221_013:0091c13": "羅蜜，亦不作是念有相無相。菩薩行般若波",
    "T08n0221_013:0091c14": "羅蜜，不具佛十種力及十八法，不成阿耨多",
    "T08n0221_013:0091c15": "羅三耶三菩。菩薩漚惒拘舍羅於諸法無所",
    "T08n0221_013:0091c16": "念亦不不念。何以故？菩薩知一切諸法相皆",
    "T08n0221_013:0091c17": "空故。住空法，為眾生故，行三三昧，持是三昧",
    "T08n0221_013:0091c18": "教化眾生。世尊！菩薩摩訶薩何等三三昧？」佛",
    "T08n0221_013:0091c19": "言：「住是三昧者，與空、無相、無願相應。一切",
    "T08n0221_013:0091c20": "眾生皆著於空，著於相、願。菩薩摩訶薩安處",
    "T08n0221_013:0091c21": "眾生，以空、無相、無願之法行般若波羅蜜。菩",
    "T08n0221_013:0091c22": "薩以是三事教化眾生。」◎",
    "T08n0221_013:0091c23": "◎摩訶般若波羅蜜夢中行品第五十九",
    "T08n0221_013:0091c24": "爾時舍利弗語須菩提：「菩薩於夢中行三事",
    "T08n0221_013:0091c25": "三昧——空、無相、無願——於夢中行是，寧有益於般",
    "T08n0221_013:0091c26": "若波羅蜜不？」須菩提報舍利弗言：「若於晝日",
    "T08n0221_013:0091c27": "有益於般若波羅蜜者，夜夢中亦當復有益。",
    "T08n0221_013:0091c28": "所以者何，晝夜夢中等無異。舍利弗！菩薩行",
    "T08n0221_013:0091c29": "般若波羅蜜，若有般若波羅蜜者，於夢中便",
    "T08n0221_013:0092a01": "當念般若波羅蜜。」舍利弗語須菩提：「若菩薩",
    "T08n0221_013:0092a02": "於夢中有所作，寧有所成受不？如佛所言，諸",
    "T08n0221_013:0092a03": "法如夢，是故無所成無所受。何以故？夢中初",
    "T08n0221_013:0092a04": "不見有法有所成者、有所受者亦無所得。若",
    "T08n0221_013:0092a05": "夢覺已，寧有所得不？」須菩提言：「若於夢中有",
    "T08n0221_013:0092a06": "所害殺，言：『我殺是快耶。』覺已，念夢中所作是",
    "T08n0221_013:0092a07": "云何？」舍利弗言：「皆有因緣，無因緣終不起。」須",
    "T08n0221_013:0092a08": "菩提言：「如是，如是！事有因緣。有緣有念，有念",
    "T08n0221_013:0092a09": "有事。事從聞見，便有覺意，便有著斷；不從",
    "T08n0221_013:0092a10": "不聞不見而有緣起。是故，舍利弗！以因緣故，",
    "T08n0221_013:0092a11": "有事起、有念生。」舍利弗言：「云何，須菩提！所念",
    "T08n0221_013:0092a12": "所作，佛言皆寂？云何所作，有緣有起、有所成",
    "T08n0221_013:0092a13": "受？」須菩提言：「起想便有因緣，有緣便有事，",
    "T08n0221_013:0092a14": "有事便有念。」舍利弗言：「若菩薩於夢中行六",
    "T08n0221_013:0092a15": "波羅蜜，持是功德念欲為阿耨多羅三耶三",
    "T08n0221_013:0092a16": "菩。是為有所施作不？」須菩提言：「今彌勒菩",
    "T08n0221_013:0092a17": "薩摩訶薩，為世尊所記，在是可問。彌勒能解，",
    "T08n0221_013:0092a18": "當從其問。」舍利弗白彌勒言：「我所問者，須菩",
    "T08n0221_013:0092a19": "提言：『彌勒能解。』今仁者當為我等解。」是時彌",
    "T08n0221_013:0092a20": "勒語舍利弗言：「卿等欲使我，當以名、以色、以",
    "T08n0221_013:0092a21": "痛想行識而發遣耶？當以何事而解說乎？當",
    "T08n0221_013:0092a22": "以色空而發遣耶？當以痛想行識空而發遣",
    "T08n0221_013:0092a23": "乎？色空亦無能發遣，痛想行識空亦無所發",
    "T08n0221_013:0092a24": "遣。我初不見法有能發遣法者，亦無有受記",
    "T08n0221_013:0092a25": "莂、受阿耨多羅三耶三菩者，亦無受莂處者，",
    "T08n0221_013:0092a26": "是法都無有二。」舍利弗言：「如仁者所說，為得",
    "T08n0221_013:0092a27": "證也。」彌勒答言：「雖作是說，我亦不得證。」舍",
    "T08n0221_013:0092a28": "利弗意念：「彌勒菩薩辯才深入於六波羅蜜",
    "T08n0221_013:0092a29": "中，種種發遣而無所倚。」佛告舍利弗：「汝頗見",
    "T08n0221_013:0092b01": "是法得羅漢證者不？」舍利弗言：「世尊！不見是",
    "T08n0221_013:0092b02": "法有得證者。」佛言：「菩薩行般若波羅蜜，亦不",
    "T08n0221_013:0092b03": "念言：『是法已受莂，是法當受莂，得阿耨多羅",
    "T08n0221_013:0092b04": "三耶三菩者。』菩薩作是行，為行般若波羅蜜",
    "T08n0221_013:0092b05": "亦不有疑；我當得阿惟三佛亦不疑不得。「復",
    "T08n0221_013:0092b06": "次，須菩提！菩薩行檀波羅蜜時，若見眾生有",
    "T08n0221_013:0092b07": "飢渴者，衣不蓋形孤貧窮厄不能自存者，當",
    "T08n0221_013:0092b08": "起大哀願：『我得阿耨多羅三耶三菩阿惟三",
    "T08n0221_013:0092b09": "佛時，使我境界無有是輩困苦之類；使我佛",
    "T08n0221_013:0092b10": "土所有衣服飲食之具，如四天上、如忉利天",
    "T08n0221_013:0092b11": "第六天王，所有飲食衣服自然。』須菩提！菩薩",
    "T08n0221_013:0092b12": "作是行者，便為具足檀波羅蜜。「復次，須菩提！",
    "T08n0221_013:0092b13": "菩薩行尸波羅蜜，若見眾生有不慈意殘殺",
    "T08n0221_013:0092b14": "眾命、邪見疑網、犯十惡者，見有短命多病、少",
    "T08n0221_013:0092b15": "威醜無顏色、形殘羸劣極下賤者，起大悲意：",
    "T08n0221_013:0092b16": "『使我奉行尸波羅蜜，我得佛時，使我境內無",
    "T08n0221_013:0092b17": "有是輩。』菩薩如是為具足戒，疾得阿惟三佛",
    "T08n0221_013:0092b18": "不久。須菩提！菩薩行羼波羅蜜時，若見眾",
    "T08n0221_013:0092b19": "生有瞋恚意，捶杖刀矛瓦石相加相傷殺者，",
    "T08n0221_013:0092b20": "起大願言：『我當行忍，至得佛時，令我境內無",
    "T08n0221_013:0092b21": "有是輩、諸惡事者。我作佛時，令我國土中一",
    "T08n0221_013:0092b22": "切眾生，皆同慈意和志相視，如父如母若兄",
    "T08n0221_013:0092b23": "若弟相向無害。』菩薩作是行者，為具足忍，疾",
    "T08n0221_013:0092b24": "得阿惟三佛不久。「復次，須菩提！菩薩行惟逮",
    "T08n0221_013:0092b25": "波羅蜜時，若見眾生於三乘法起相懈怠無",
    "T08n0221_013:0092b26": "精進者，復起大願：『我當自勉精進不懈，我",
    "T08n0221_013:0092b27": "得佛時，令我國中眾生精進於三乘法，各得度",
    "T08n0221_013:0092b28": "脫。』菩薩如是為具足精進，疾得阿惟三佛不",
    "T08n0221_013:0092b29": "久。「復次，須菩提！菩薩行禪波羅蜜時，若見眾",
    "T08n0221_013:0092c01": "生行五蓋事——一者、婬妷，二者、瞋恚，三者、睡臥，四",
    "T08n0221_013:0092c02": "者、調戲，五者、疑網——離於四禪、離四空定者，起",
    "T08n0221_013:0092c03": "大意願：『令我常當行禪波羅蜜，教化眾生、淨",
    "T08n0221_013:0092c04": "佛國土。我得佛時，令我國土一切眾生無亂",
    "T08n0221_013:0092c05": "志者。』菩薩如是為具足禪，疾得阿惟三佛不",
    "T08n0221_013:0092c06": "久。「復次，須菩提！菩薩行般若波羅蜜時，若",
    "T08n0221_013:0092c07": "見眾生有犯惡者，若俗若道離正見者，行無",
    "T08n0221_013:0092c08": "道之事者，言無報者，言便斷者，言有眾生",
    "T08n0221_013:0092c09": "者。作是見已，起大願言：『我當勤力行六波羅",
    "T08n0221_013:0092c10": "蜜，淨佛國土、教化眾生。我作佛時，令我國中",
    "T08n0221_013:0092c11": "無有是輩邪見之事。』菩薩如是為具足般若",
    "T08n0221_013:0092c12": "波羅蜜，疾近薩云然。「復次，須菩提！菩薩行六",
    "T08n0221_013:0092c13": "波羅蜜時，若見眾生在於三際——一者、直見際，",
    "T08n0221_013:0092c14": "二者、邪見際，三者、亦不在邪亦不在正見際——",
    "T08n0221_013:0092c15": "『是以我當勤力行六波羅蜜，教化眾生、淨佛",
    "T08n0221_013:0092c16": "國土。我作佛時，令我國人不見邪見、不聞邪",
    "T08n0221_013:0092c17": "見之聲。』菩薩如是，是為具足六波羅蜜，疾近",
    "T08n0221_013:0092c18": "薩云然。「復次，須菩提！菩薩行六波羅蜜時，若",
    "T08n0221_013:0092c19": "見泥犁、薜荔、畜生蠕動之類，當發大慈：『我當",
    "T08n0221_013:0092c20": "勤力行六波羅蜜，我作佛時，令我國中不聞",
    "T08n0221_013:0092c21": "有三惡道之名。』菩薩如是，為具足六波羅蜜，",
    "T08n0221_013:0092c22": "疾近薩云然。「復次，須菩提！菩薩行六波羅蜜",
    "T08n0221_013:0092c23": "時，若見大地山陵溝坑、荊棘草木、不淨穢惡。",
    "T08n0221_013:0092c24": "發普願言：『我當勤力行六波羅蜜，我得佛時，",
    "T08n0221_013:0092c25": "令我國土皆平如掌，令我國人不見諸穢。』菩",
    "T08n0221_013:0092c26": "薩如是，為具足六波羅蜜，疾近薩云然。「復次，須",
    "T08n0221_013:0092c27": "菩提！菩薩行六波羅蜜時，若見大地無有金",
    "T08n0221_013:0092c28": "寶但淳以土。發意願言：『我當勤力行六波羅",
    "T08n0221_013:0092c29": "蜜，我得佛時，令我土地從下際以上淳以黃金",
    "T08n0221_013:0093a01": "為地。』菩薩如是，為具足六波羅蜜，疾近薩云",
    "T08n0221_013:0093a02": "然。「復次，須菩提！菩薩行六波羅蜜時，若見",
    "T08n0221_013:0093a03": "眾生有所戀著者，發是願言：『我當勤力行六",
    "T08n0221_013:0093a04": "波羅蜜，我作佛時，令我國人莫有所戀著。』菩",
    "T08n0221_013:0093a05": "薩如是，為具足六波羅蜜，疾近薩云然。「復次，",
    "T08n0221_013:0093a06": "須菩提！菩薩行六波羅蜜時，若見四姓——剎利、",
    "T08n0221_013:0093a07": "梵志、田家工師、長吏將師——發意願言：『我當勤",
    "T08n0221_013:0093a08": "力行六波羅蜜，教化眾生、淨佛國土。我作佛",
    "T08n0221_013:0093a09": "時，令我國中無有四姓淳以一姓。』菩薩如是，",
    "T08n0221_013:0093a10": "為具足六波羅蜜，疾近薩云然。「復次，須菩提！",
    "T08n0221_013:0093a11": "菩薩行六波羅蜜時，若見眾生有上中下家",
    "T08n0221_013:0093a12": "者，復發願言：『我當勤力行六波羅蜜，教化眾",
    "T08n0221_013:0093a13": "生、淨佛國土。我作佛時，令我國中一切眾生，",
    "T08n0221_013:0093a14": "無是優劣有上中下。』菩薩如是，為具足六波",
    "T08n0221_013:0093a15": "羅蜜，疾近薩云然。「復次，須菩提！菩薩行六波",
    "T08n0221_013:0093a16": "羅蜜時，若見眾生有種種色，發意願言：『我當",
    "T08n0221_013:0093a17": "勤力行六波羅蜜，教化眾生、淨佛國土。我作",
    "T08n0221_013:0093a18": "佛時，令我國人無若干色，皆悉端正得第一",
    "T08n0221_013:0093a19": "色。』菩薩如是，為具足六波羅蜜，疾近薩云然。",
    "T08n0221_013:0093a20": "「復次，須菩提！菩薩行六波羅蜜時，若見國主，",
    "T08n0221_013:0093a21": "發意願言：『我當勤力行六波羅蜜，教化眾生、",
    "T08n0221_013:0093a22": "淨佛國土。我作佛時，令我國土無有王者之",
    "T08n0221_013:0093a23": "號，但以如來、無所著、等正覺以為法王。』菩薩",
    "T08n0221_013:0093a24": "如是，為具足六波羅蜜，疾近薩云然。「復次，須",
    "T08n0221_013:0093a25": "菩提！菩薩行六波羅蜜時，若見五趣之行，發",
    "T08n0221_013:0093a26": "意願言：『我當勤力行六波羅蜜，教化眾生、淨",
    "T08n0221_013:0093a27": "佛國土。我作佛時，使我國人皆令無有五趣",
    "T08n0221_013:0093a28": "之行，等以三十七品為行。』菩薩如是，為具足",
    "T08n0221_013:0093a29": "六波羅蜜，疾近薩云然。「復次，須菩提！菩薩行",
    "T08n0221_013:0093b01": "六波羅蜜時，見四種生——卵生、濕生、胎生、化生——",
    "T08n0221_013:0093b02": "發意願言：『我當勤力行六波羅蜜，教化眾生、",
    "T08n0221_013:0093b03": "淨佛國土。我作佛時，令我國中無有三生，等",
    "T08n0221_013:0093b04": "一化生。』菩薩如是，為具足六波羅蜜，疾近薩",
    "T08n0221_013:0093b05": "云然。「復次，須菩提！菩薩行六波羅蜜時，見諸",
    "T08n0221_013:0093b06": "眾生無有五通、無有光明，復發願言：『我作佛",
    "T08n0221_013:0093b07": "時，令我國中盡得五通，皆有光明遠有所照。』",
    "T08n0221_013:0093b08": "菩薩行六波羅蜜時，若見眾生有大小便利，",
    "T08n0221_013:0093b09": "發意願言：『我作佛時，令我國人等如天身，無",
    "T08n0221_013:0093b10": "復便利之患。』菩薩行六波羅蜜時，發大願言：",
    "T08n0221_013:0093b11": "『我作佛時，令我國土無有一日一月一歲十歲，",
    "T08n0221_013:0093b12": "都無此數。』菩薩行六波羅蜜時，若見眾生短",
    "T08n0221_013:0093b13": "命，發大願言：『我作佛時，令我國中人壽命極",
    "T08n0221_013:0093b14": "長無有限數。』菩薩如是，便具足六波羅蜜，成",
    "T08n0221_013:0093b15": "阿耨多羅三耶三菩阿惟三佛。菩薩行六波",
    "T08n0221_013:0093b16": "羅蜜時，若見眾生無有相者，發大願言：『我當",
    "T08n0221_013:0093b17": "勤力行六波羅蜜，我作佛時，令我國人普得",
    "T08n0221_013:0093b18": "具足三十二大人之相。』菩薩如是，為具足六",
    "T08n0221_013:0093b19": "波羅蜜，疾近薩云然。菩薩行六波羅蜜時，若",
    "T08n0221_013:0093b20": "見眾生無有善本，『我成阿惟三佛時，令我國",
    "T08n0221_013:0093b21": "人具足善本，等如如來、無所著、等正覺。』作是",
    "T08n0221_013:0093b22": "念者，具足六度，疾近薩云然。「復次，須菩提！菩",
    "T08n0221_013:0093b23": "薩行六波羅蜜時，言：『我當勤力疾成阿耨多",
    "T08n0221_013:0093b24": "羅三耶三菩，令我國中無有三垢四病。』菩薩",
    "T08n0221_013:0093b25": "如是，為具足六波羅蜜，疾近薩云然。「復次，須",
    "T08n0221_013:0093b26": "菩提！菩薩行六波羅蜜時，言：『我當勤力疾成",
    "T08n0221_013:0093b27": "阿耨多羅三耶三菩，我作佛時，使我國中無",
    "T08n0221_013:0093b28": "有二道之名，普等至薩云然。』「復次，須菩提！菩",
    "T08n0221_013:0093b29": "薩行六波羅蜜，『成阿惟三佛，使我國土中不",
    "T08n0221_013:0093c01": "聞項佷之名。』須菩提！菩薩行六波羅蜜，當作",
    "T08n0221_013:0093c02": "是念：『我未便成阿惟三佛，先當知我壽命、光",
    "T08n0221_013:0093c03": "明、比丘僧數，然後乃成阿惟三佛。一切無有",
    "T08n0221_013:0093c04": "能知我年壽劫數、比丘數者。』菩薩如是，為具",
    "T08n0221_013:0093c05": "足六波羅蜜，疾近薩云然。「復次，須菩提！菩薩",
    "T08n0221_013:0093c06": "行六波羅蜜，作如是念言：『我作佛時，令我一",
    "T08n0221_013:0093c07": "國大如恒邊沙佛國。』菩薩如是，為具足阿耨",
    "T08n0221_013:0093c08": "多羅三耶三菩，疾近薩云然。「復次，須菩提！菩",
    "T08n0221_013:0093c09": "薩行六波羅蜜，當作是願：『生死道長，眾生甚",
    "T08n0221_013:0093c10": "多，虛空無邊，眾生之性亦無有邊；於中亦無",
    "T08n0221_013:0093c11": "生者亦無泥洹者。』如是念者，為具足六波羅",
    "T08n0221_013:0093c12": "蜜，疾近薩云然。」",
    "T08n0221_013:0093c13": "摩訶般若波羅蜜恒加調品第六十",
    "T08n0221_013:0093c14": "爾時坐中有一女人名恒加調，從坐起，整衣",
    "T08n0221_013:0093c15": "服，為佛作禮，長跪叉手白佛言：「我亦當奉行",
    "T08n0221_013:0093c16": "六波羅蜜攝取佛國，如世尊說般若波羅蜜",
    "T08n0221_013:0093c17": "事。」是女人歎佛已，以金銀花及水陸花、著身",
    "T08n0221_013:0093c18": "瓔珞、金色之[疊*毛]而以散佛。當頭上化成四柱",
    "T08n0221_013:0093c19": "寶交露臺，嚴事淨如是未曾有。是女人言：「持",
    "T08n0221_013:0093c20": "是功德施與眾生，皆共發阿耨多羅三耶三",
    "T08n0221_013:0093c21": "菩。」爾時世尊知女人意便笑。如諸佛法，若",
    "T08n0221_013:0093c22": "干色光從口中出，遍照諸十方無央數佛剎，",
    "T08n0221_013:0093c23": "遶身三匝還從頂入。時阿難從坐起，整衣服，",
    "T08n0221_013:0093c24": "長跪叉手白佛：「佛何因笑？願聞笑意。」佛告",
    "T08n0221_013:0093c25": "阿難：「是恒加調弟，當來之世當作佛，號名",
    "T08n0221_013:0093c26": "金華如來、無所著、等正覺。畢女人身，受男子",
    "T08n0221_013:0093c27": "形，後當生於妙樂佛國，於彼國修梵行。是",
    "T08n0221_013:0093c28": "菩薩摩訶薩在所生國，常有金華名號。於彼",
    "T08n0221_013:0093c29": "剎盡其壽，普遊諸國，從一佛至一佛，不離諸",
    "T08n0221_013:0094a01": "佛。阿難！譬如轉輪聖王從一觀至一觀，從",
    "T08n0221_013:0094a02": "生至竟足不蹈地。是金華菩薩亦復如是，至",
    "T08n0221_013:0094a03": "成阿惟三佛未曾不見佛。」時阿難意念：「是金",
    "T08n0221_013:0094a04": "華菩薩後作佛時，諸會菩薩為是佛會。」佛知",
    "T08n0221_013:0094a05": "阿難意之所念，告阿難言：「如是，如是！當知",
    "T08n0221_013:0094a06": "彼時菩薩會者是為佛會，彼比丘僧甚多，不",
    "T08n0221_013:0094a07": "可計、不可以千數萬數億數、無有限量。阿",
    "T08n0221_013:0094a08": "難！是金華菩薩成如來、無所著、等正覺時，其",
    "T08n0221_013:0094a09": "國土所有一切眾惡諸不善事悉皆無有，如",
    "T08n0221_013:0094a10": "向所說般若波羅蜜淨妙國土等無有異。」阿",
    "T08n0221_013:0094a11": "難白佛言：「世尊！是弟從何佛以來殖功德本？」",
    "T08n0221_013:0094a12": "佛告阿難：「是弟乃從提惒竭羅如來、無所著、",
    "T08n0221_013:0094a13": "等正覺所始發尊意，亦復以金花散提惒竭",
    "T08n0221_013:0094a14": "佛。散彼佛時，意亦願言：『持是功德，成阿耨多",
    "T08n0221_013:0094a15": "羅三耶三菩。』如我以五華散提惒竭羅佛上，",
    "T08n0221_013:0094a16": "發阿耨多羅三耶三菩。於時彼佛知我功德",
    "T08n0221_013:0094a17": "具足，便記我阿耨多羅三耶三菩莂。是金華",
    "T08n0221_013:0094a18": "菩薩爾時見我受記，便發願言：『我亦當受莂，",
    "T08n0221_013:0094a19": "如是菩薩受莂。』阿難！是金華菩薩乃從提惒",
    "T08n0221_013:0094a20": "竭羅初始發意。」阿難白佛言：「世尊！是女人",
    "T08n0221_013:0094a21": "以辦阿耨多羅三耶三菩。」佛告阿難：「如是，如",
    "T08n0221_013:0094a22": "是！是弟以為成辦阿耨多羅三耶三菩阿惟",
    "T08n0221_013:0094a23": "三佛。」◎",
    "T08n0221_013:0094a24": "放光般若經卷第十三"
}
