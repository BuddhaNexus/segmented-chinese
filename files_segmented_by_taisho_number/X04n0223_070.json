{
    "X04n0223_070:0472a17": "大方廣佛新華嚴經合論卷第七十",
    "X04n0223_070:0472a18": "唐于闐國三藏沙門實叉難陀譯經",
    "X04n0223_070:0472a19": "唐太原方山長者李通玄造論",
    "X04n0223_070:0472a20": "唐福州開元寺沙門志寧釐經合論",
    "X04n0223_070:0472a21": "十定品第二十七之四",
    "X04n0223_070:0472a22": "【經】佛子云何為菩薩摩訶薩法界自在三昧佛子此",
    "X04n0223_070:0472a23": "菩薩摩訶薩於自眼處乃至意處入三昧名法界自",
    "X04n0223_070:0472a24": "在菩薩於自身一一毛孔中入此三昧自然能知諸",
    "X04n0223_070:0472b01": "世間知諸世間法知諸世界知億那由他世界知阿",
    "X04n0223_070:0472b02": "僧祇世界知不可說佛剎微塵數世界見一切世界",
    "X04n0223_070:0472b03": "中有佛出興菩薩眾會悉皆充滿光明清淨淳善無",
    "X04n0223_070:0472b04": "雜廣大莊嚴種種眾寶以為嚴飾菩薩於彼或一劫",
    "X04n0223_070:0472b05": "百劫千劫億劫百千億那由他劫無數劫無量劫無",
    "X04n0223_070:0472b06": "邊劫無等劫不可數劫不可稱劫不可思劫不可量",
    "X04n0223_070:0472b07": "劫不可說劫不可說不可說劫不可說不可說佛剎",
    "X04n0223_070:0472b08": "微塵數劫修菩薩行常不休息又於如是無量劫中",
    "X04n0223_070:0472b09": "住此三昧亦入亦起亦成就世界亦調伏眾生亦徧",
    "X04n0223_070:0472b10": "了法界亦普知三世亦演說諸法亦現大神通種種",
    "X04n0223_070:0472b11": "方便無著無礙以於法界得自在故善分別眼善分",
    "X04n0223_070:0472b12": "別耳善分別鼻善分別舌善分別身善分別意如是",
    "X04n0223_070:0472b13": "種種差別不同悉善分別盡其邊際菩薩如是善知",
    "X04n0223_070:0472b14": "見已能生起十千億陀羅尼法光明成就十千億清",
    "X04n0223_070:0472b15": "淨行獲得十千億諸根圓滿十千億神通能入十千",
    "X04n0223_070:0472b16": "億三昧成就十千億神力長養十千億諸力圓滿十",
    "X04n0223_070:0472b17": "千億深心運動十千億力持示現十千億神變具足",
    "X04n0223_070:0472b18": "十千億菩薩無礙圓滿十千億菩薩助道積集十千",
    "X04n0223_070:0472b19": "億菩薩藏照明十千億菩薩方便演說十千億諸義",
    "X04n0223_070:0472b20": "成就十千億諸願出生十千億迴向淨治十千億菩",
    "X04n0223_070:0472b21": "薩正位明了十千億法門開示十千億演說修治十",
    "X04n0223_070:0472b22": "千億菩薩清淨佛子菩薩摩訶薩復有無數功德無",
    "X04n0223_070:0472b23": "量功德無邊功德無等功德不可數功德不可稱功",
    "X04n0223_070:0472b24": "德不可思功德不可量功德不可說功德無盡功德",
    "X04n0223_070:0472c01": "佛子此菩薩於如是功德皆已辦具皆已積集皆已",
    "X04n0223_070:0472c02": "莊嚴皆已清淨皆已瑩徹皆已攝受皆能出生皆可",
    "X04n0223_070:0472c03": "稱歎皆得堅固皆已成就佛子菩薩摩訶薩住此三",
    "X04n0223_070:0472c04": "昧為東方十千阿僧祇佛剎微塵數名號諸佛之所",
    "X04n0223_070:0472c05": "攝受一一名號復有十千阿僧祇佛剎微塵數佛各",
    "X04n0223_070:0472c06": "各差別如東方南西北方四維上下亦復如是微塵",
    "X04n0223_070:0472c07": "諸佛悉現其前為現諸佛清淨剎為說諸佛無量身",
    "X04n0223_070:0472c08": "為說諸佛難思眼為說諸佛無量耳為說諸佛清淨",
    "X04n0223_070:0472c09": "鼻為說諸佛清淨舌為說諸佛無住心為說如來無",
    "X04n0223_070:0472c10": "上神通令修如來無上菩提令得如來清淨音聲開",
    "X04n0223_070:0472c11": "示如來不退法輪顯示如來無邊眾會令入如來無",
    "X04n0223_070:0472c12": "邊祕密讚歎如來一切善根令入如來平等之法宣",
    "X04n0223_070:0472c13": "說如來三世種性示現如來無量色相闡揚如來護",
    "X04n0223_070:0472c14": "念之法演暢如來微妙法音辯明一切諸佛世界宣",
    "X04n0223_070:0472c15": "揚一切諸佛三昧示現諸佛眾會次第護持諸佛不",
    "X04n0223_070:0472c16": "思議法說一切法猶如幻化明諸法性無有動轉開",
    "X04n0223_070:0472c17": "示一切無上法輪讚美如來無量功德令入一切諸",
    "X04n0223_070:0472c18": "三昧雲令知其心如幻如化無邊無盡佛子菩薩摩",
    "X04n0223_070:0472c19": "訶薩住此法界自在三昧時彼十方各十千阿僧祇",
    "X04n0223_070:0472c20": "佛剎微塵數名號如來一一名中各有十千阿僧祇",
    "X04n0223_070:0472c21": "佛剎微塵數佛同時護念令此菩薩得無邊身令此",
    "X04n0223_070:0472c22": "菩薩得無礙心令此菩薩於一切法得無忘念令此",
    "X04n0223_070:0472c23": "菩薩於一切法得決定慧令此菩薩轉更聰敏於一",
    "X04n0223_070:0472c24": "切法皆能領受令此菩薩於一切法悉能明了令此",
    "X04n0223_070:0473a01": "菩薩諸根猛利於神通法悉得善巧令此菩薩境界",
    "X04n0223_070:0473a02": "無礙周行法界恒不休息令此菩薩得無礙智畢竟",
    "X04n0223_070:0473a03": "清淨令此菩薩以神通力一切世界示現成佛佛子",
    "X04n0223_070:0473a04": "菩薩摩訶薩住此三昧得十種海何者為十所謂得",
    "X04n0223_070:0473a05": "諸佛海咸覩見故得眾生海悉調伏故得諸法海能",
    "X04n0223_070:0473a06": "以智慧悉了知故得諸剎海以無性無作神通皆往",
    "X04n0223_070:0473a07": "詣故得功德海一切修行悉圓滿故得神通海能廣",
    "X04n0223_070:0473a08": "示現令開悟故得諸根海種種不同悉善知故得諸",
    "X04n0223_070:0473a09": "心海知一切眾生種種差別無量心故得諸行海能",
    "X04n0223_070:0473a10": "以願力悉圓滿故得諸願海悉使成就永清淨故佛",
    "X04n0223_070:0473a11": "子菩薩摩訶薩得如是十種海已復得十種殊勝何",
    "X04n0223_070:0473a12": "等為十一者於一切眾生中最為第一二者於一切",
    "X04n0223_070:0473a13": "諸天中最為殊特三者於一切梵王中最極自在四",
    "X04n0223_070:0473a14": "者於諸世間無所染著五者一切世間無能暎蔽六",
    "X04n0223_070:0473a15": "者一切諸魔不能惑亂七者普入諸趣無所罣礙八",
    "X04n0223_070:0473a16": "者處處受生知不堅固九者一切佛法皆得自在十",
    "X04n0223_070:0473a17": "者一切神通悉能示現佛子菩薩摩訶薩得如是十",
    "X04n0223_070:0473a18": "種殊勝已復得十種力於眾生界修習諸行何等為",
    "X04n0223_070:0473a19": "十一謂勇健力調伏世間故二謂精進力恒不退轉",
    "X04n0223_070:0473a20": "故三謂無著力離諸垢染故四謂寂靜力於一切法",
    "X04n0223_070:0473a21": "無諍論故五謂逆順力於一切法心自在故六謂法",
    "X04n0223_070:0473a22": "性力於諸義中得自在故七謂無礙力智慧廣大故",
    "X04n0223_070:0473a23": "八謂無畏力能說諸法故九謂辯才力能持諸法故",
    "X04n0223_070:0473a24": "十謂開示力智慧無邊故佛子此十種力是廣大力",
    "X04n0223_070:0473b01": "最勝力無能摧伏力無量力善集力不動力堅固力",
    "X04n0223_070:0473b02": "智慧力成就力勝定力清淨力極清淨力法身力法",
    "X04n0223_070:0473b03": "光明力法燈力法門力無能壞力極勇猛力大丈夫",
    "X04n0223_070:0473b04": "力善丈夫修習力成正覺力過去積集善根力安住",
    "X04n0223_070:0473b05": "無量善根力住如來力力心思惟力增長菩薩歡喜",
    "X04n0223_070:0473b06": "力出生菩薩淨信力增長菩薩勇猛力菩提心所生",
    "X04n0223_070:0473b07": "力菩薩清淨深心力菩薩殊勝深心力菩薩善根熏",
    "X04n0223_070:0473b08": "習力究竟諸法力無障礙身力入方便善巧法門力",
    "X04n0223_070:0473b09": "清淨妙法力安住大勢一切世間不能傾動力一切",
    "X04n0223_070:0473b10": "眾生無能暎蔽力佛子此菩薩摩訶薩於如是無量",
    "X04n0223_070:0473b11": "功德法能生能成就能圓滿能照明能具足能徧具",
    "X04n0223_070:0473b12": "足能廣大能堅固能增長能淨治能徧淨治此菩薩",
    "X04n0223_070:0473b13": "功德邊際智慧邊際修行邊際法門邊際自在邊際",
    "X04n0223_070:0473b14": "苦行邊際成就邊際清淨邊際出離邊際法自在邊",
    "X04n0223_070:0473b15": "際無能說者此菩薩所獲得所成就所趣入所現前",
    "X04n0223_070:0473b16": "所有境界所有觀察所有證入所有清淨所有了知",
    "X04n0223_070:0473b17": "所有建立一切法門於不可說劫無能說盡佛子菩",
    "X04n0223_070:0473b18": "薩摩訶薩住此三昧能了知無數無量無邊無等不",
    "X04n0223_070:0473b19": "可數不可稱不可思不可量不可說不可說不可說",
    "X04n0223_070:0473b20": "一切三昧彼一一三昧所有境界無量廣大於境界",
    "X04n0223_070:0473b21": "中若入若起若住所有相狀所有示現所有行處所",
    "X04n0223_070:0473b22": "有等流所有自性所有除滅所有出離如是一切靡",
    "X04n0223_070:0473b23": "不明見佛子譬如無熱惱大龍王宮流出四河無濁",
    "X04n0223_070:0473b24": "無雜無有垢穢光色清淨猶如虗空其池四面各有",
    "X04n0223_070:0473c01": "一口一一口中流出一河於象口中出恒伽河師子",
    "X04n0223_070:0473c02": "口中出私陀河於牛口中出信度河於馬口中出縛",
    "X04n0223_070:0473c03": "蒭河其四大河流出之時恒伽河口流出銀沙私陀",
    "X04n0223_070:0473c04": "河口流出金剛沙信度河口流出金沙縛蒭河口流",
    "X04n0223_070:0473c05": "出琉璃沙恒伽河口作白銀色私陀河口作金剛色",
    "X04n0223_070:0473c06": "信度河口作黃金色縛蒭河口作琉璃色一一河口",
    "X04n0223_070:0473c07": "廣一由旬其四大河既流出已各共圍遶大池七帀",
    "X04n0223_070:0473c08": "隨其方面四向分流澒涌奔馳入於大海其河旋遶",
    "X04n0223_070:0473c09": "一一之間有天寶所成優鉢羅華波頭摩華拘物頭",
    "X04n0223_070:0473c10": "華芬陀利華奇香發越妙色清淨種種華葉種種臺",
    "X04n0223_070:0473c11": "蘂悉是眾寶自然暎徹咸放光明互相照現其無熱",
    "X04n0223_070:0473c12": "池周圍廣大五十由旬眾寶妙沙徧布其底種種摩",
    "X04n0223_070:0473c13": "尼以為嚴飾無量妙寶莊嚴其岸栴檀妙香普散其",
    "X04n0223_070:0473c14": "中優鉢羅華波頭摩華拘物頭華芬陀利華及餘寶",
    "X04n0223_070:0473c15": "華皆悉徧滿微風吹動香氣遠徹華林寶樹周帀圍",
    "X04n0223_070:0473c16": "遶日光出時普皆照明池河內外一切眾物接影連",
    "X04n0223_070:0473c17": "輝成光明網如是眾物若遠若近若高若下若廣若",
    "X04n0223_070:0473c18": "狹若麤若細乃至極小一沙一塵悉有妙寶光明鑒",
    "X04n0223_070:0473c19": "徹靡不於中日輪影現亦復展轉更相現影如是眾",
    "X04n0223_070:0473c20": "影不增不減非合非散皆如本質而得明見佛子如",
    "X04n0223_070:0473c21": "無熱大池於四口中流出四河入於大海菩薩摩訶",
    "X04n0223_070:0473c22": "薩亦復如是從四辯才流出諸行究竟入於一切智",
    "X04n0223_070:0473c23": "海如恒伽大河從銀色象口流出銀沙菩薩摩訶薩",
    "X04n0223_070:0473c24": "亦復如是以義辯才說一切如來所說一切義門出",
    "X04n0223_070:0474a01": "生一切清淨白法究竟入於無礙智海如私陀大河",
    "X04n0223_070:0474a02": "從金剛色師子口流出金剛沙菩薩摩訶薩亦復如",
    "X04n0223_070:0474a03": "是以法辯才為一切眾生說佛金剛句引出金剛智",
    "X04n0223_070:0474a04": "究竟入於無礙智海如信度大河從金色牛口流出",
    "X04n0223_070:0474a05": "金沙菩薩摩訶薩亦復如是以訓辭辯說隨順世間",
    "X04n0223_070:0474a06": "緣起方便開悟眾生令皆歡喜調伏成熟究竟入於",
    "X04n0223_070:0474a07": "緣起方便海如縛蒭大河於琉璃色馬口流出琉璃",
    "X04n0223_070:0474a08": "沙菩薩摩訶薩亦復如是以無盡辯雨百千億那由",
    "X04n0223_070:0474a09": "他不可說法令其聞者皆得潤洽究竟入於諸佛法",
    "X04n0223_070:0474a10": "海如四大河隨順圍遶無熱池已四方入海菩薩摩",
    "X04n0223_070:0474a11": "訶薩亦復如是成就隨順身業隨順語業隨順意業",
    "X04n0223_070:0474a12": "成就智為前導身業智為前導語業智為前導意業",
    "X04n0223_070:0474a13": "四方流注究竟入於一切智海佛子何者名為菩薩",
    "X04n0223_070:0474a14": "四方佛子所謂見一切佛而得開悟聞一切法受持",
    "X04n0223_070:0474a15": "不忘圓滿一切波羅蜜行大悲說法滿足眾生如四",
    "X04n0223_070:0474a16": "大河圍遶大池於其中間優鉢羅華波頭摩華拘物",
    "X04n0223_070:0474a17": "頭華芬陀利華皆悉徧滿菩薩摩訶薩亦復如是於",
    "X04n0223_070:0474a18": "菩提心中間不捨眾生說法調伏悉令圓滿無量三",
    "X04n0223_070:0474a19": "昧見佛國土莊嚴清淨如無熱大池寶樹圍遶菩薩",
    "X04n0223_070:0474a20": "摩訶薩亦復如是現佛國土莊嚴圍遶令諸眾生趣",
    "X04n0223_070:0474a21": "向菩提如無熱大池其中縱廣五十由旬清淨無濁",
    "X04n0223_070:0474a22": "菩薩摩訶薩亦復如是菩提之心其量無邊善根充",
    "X04n0223_070:0474a23": "滿清淨無濁如無熱大池以無量寶莊嚴其岸散栴",
    "X04n0223_070:0474a24": "檀香徧滿其中菩薩摩訶薩亦復如是以百千億十",
    "X04n0223_070:0474b01": "種智寶莊嚴菩提心大願之岸普散一切眾善妙香",
    "X04n0223_070:0474b02": "如無熱大池底布金沙種種摩尼間錯莊嚴菩薩摩",
    "X04n0223_070:0474b03": "訶薩亦復如是微妙智慧周徧觀察不可思議菩薩",
    "X04n0223_070:0474b04": "解脫種種法寶間錯莊嚴得一切法無礙光明住於",
    "X04n0223_070:0474b05": "一切諸佛所住入於一切甚深方便如阿那婆達多",
    "X04n0223_070:0474b06": "龍王永離龍中所有熱惱菩薩摩訶薩亦復如是永",
    "X04n0223_070:0474b07": "離一切世間憂惱雖現受生而無染著如四大河潤",
    "X04n0223_070:0474b08": "澤一切閻浮提地既潤澤已入於大海菩薩摩訶薩",
    "X04n0223_070:0474b09": "亦復如是以四智河潤澤天人沙門婆羅門令其普",
    "X04n0223_070:0474b10": "入阿耨多羅三藐三菩提智慧大海以四種力而為",
    "X04n0223_070:0474b11": "莊嚴何者為四一者願智河救護調伏一切眾生常",
    "X04n0223_070:0474b12": "不休息二者波羅蜜智河修菩提行饒益眾生去來",
    "X04n0223_070:0474b13": "今世相續無盡究竟入於諸佛智海三者菩薩三昧",
    "X04n0223_070:0474b14": "智河無數三昧以為莊嚴見一切佛入諸佛海四者",
    "X04n0223_070:0474b15": "大悲智河大慈自在普救眾生方便攝取無有休息",
    "X04n0223_070:0474b16": "修行祕密功德之門究竟入於十力大海如四大河",
    "X04n0223_070:0474b17": "從無熱池既流出已究竟無盡入於大海菩薩摩訶",
    "X04n0223_070:0474b18": "薩亦復如是以大願力修菩薩行自在知見無有窮",
    "X04n0223_070:0474b19": "盡究竟入於一切智海如四大河入於大海無能為",
    "X04n0223_070:0474b20": "礙令不入者菩薩摩訶薩亦復如是常勤修習普賢",
    "X04n0223_070:0474b21": "行願成就一切智慧光明住於一切佛菩提法入如",
    "X04n0223_070:0474b22": "來智無有障礙如四大河奔流入海經於累劫亦無",
    "X04n0223_070:0474b23": "疲厭菩薩摩訶薩亦復如是以普賢行願盡未來劫",
    "X04n0223_070:0474b24": "修菩薩行入如來海不生疲厭佛子如日光出時無",
    "X04n0223_070:0474c01": "熱池中金沙銀沙金剛沙琉璃沙及餘一切種種寶",
    "X04n0223_070:0474c02": "物皆有日影於中顯現其金沙等一切寶物亦各展",
    "X04n0223_070:0474c03": "轉而現其影互相鑒徹無所妨礙菩薩摩訶薩亦復",
    "X04n0223_070:0474c04": "如是住此三昧於自身一一毛孔中悉見不可說不",
    "X04n0223_070:0474c05": "可說佛剎微塵數諸佛如來亦見彼佛所有國土道",
    "X04n0223_070:0474c06": "場眾會一一佛所聽法受持信解供養各經不可說",
    "X04n0223_070:0474c07": "不可說億那由他劫而不想念時節長短其諸眾會",
    "X04n0223_070:0474c08": "亦無迫隘何以故以微妙心入無邊法界故入無等",
    "X04n0223_070:0474c09": "差別業果故入不可思議三昧境界故入不思議思",
    "X04n0223_070:0474c10": "惟境界故入一切佛自在境界故得一切佛所護念",
    "X04n0223_070:0474c11": "故得一切佛大神變故得諸如來難得難知十種力",
    "X04n0223_070:0474c12": "故入普賢菩薩行圓滿境界故得一切佛無勞倦神",
    "X04n0223_070:0474c13": "通力故佛子菩薩摩訶薩雖能於定一念入出而亦",
    "X04n0223_070:0474c14": "不廢長時在定亦無所著雖於境界無所依住而亦",
    "X04n0223_070:0474c15": "不捨一切所緣雖善入剎那際而為利益一切眾生",
    "X04n0223_070:0474c16": "現佛神通無有厭足雖等入法界而不得其邊雖無",
    "X04n0223_070:0474c17": "所住無有處所而恒趣入一切智道以變化力普入",
    "X04n0223_070:0474c18": "無量眾生眾中具足莊嚴一切世界雖離世間顛倒",
    "X04n0223_070:0474c19": "分別超過一切分別之地亦不捨於種種諸相雖能",
    "X04n0223_070:0474c20": "具足方便善巧而究竟清淨雖不分別菩薩諸地而",
    "X04n0223_070:0474c21": "皆已善入佛子譬如虗空雖能容受一切諸物而離",
    "X04n0223_070:0474c22": "有無菩薩摩訶薩亦復如是雖普入一切世間而離",
    "X04n0223_070:0474c23": "世間想雖勤度一切眾生而離眾生想雖深知一切",
    "X04n0223_070:0474c24": "法而離諸法想雖樂見一切佛而離諸佛想雖善入",
    "X04n0223_070:0475a01": "種種三昧而知一切法自性皆如無所染著雖以無",
    "X04n0223_070:0475a02": "邊辯才演無盡法句而心恒住離文字法雖樂觀察",
    "X04n0223_070:0475a03": "無言說法而恒示現清淨音聲雖住一切離言法際",
    "X04n0223_070:0475a04": "而恒示現種種色相雖教化眾生而知一切法畢竟",
    "X04n0223_070:0475a05": "性空雖勤修大悲度脫眾生而知眾生界無盡無散",
    "X04n0223_070:0475a06": "雖了達法界常住不變而以三輪調伏眾生恒不休",
    "X04n0223_070:0475a07": "息雖常安住如來所住而智慧清淨心無怖畏分別",
    "X04n0223_070:0475a08": "演說種種諸法轉於法輪常不休息佛子是為菩薩",
    "X04n0223_070:0475a09": "摩訶薩第九法界自在大三昧善巧智。",
    "X04n0223_070:0475a10": "【論】第九法界自在三昧者明此菩薩於自身一一",
    "X04n0223_070:0475a11": "毛孔中入三昧自然能知諸世間及知世間法及",
    "X04n0223_070:0475a12": "十方虗空界中一切世間法悉皆知盡乃至佛菩",
    "X04n0223_070:0475a13": "薩大眾亦皆知盡何以故以智稱法界故以智無",
    "X04n0223_070:0475a14": "中邊大小量故如虗空故智體性明白故於一毛",
    "X04n0223_070:0475a15": "孔中虗空無大小量即等虗空界悉能徧知十方",
    "X04n0223_070:0475a16": "世界一切境界此不可以情識籌量知當可以亡",
    "X04n0223_070:0475a17": "思方便定顯發之後理智現前方可堪為此乃定",
    "X04n0223_070:0475a18": "盡想亡無思無心以無作智印方會故名法界自",
    "X04n0223_070:0475a19": "在三昧不在情作任智徧知故名法界自在此經",
    "X04n0223_070:0475a20": "云如蟲食芥子孔中虗空無損減以無思之智可",
    "X04n0223_070:0475a21": "見以思知之者即乖身邊見盡即十方與身量同",
    "X04n0223_070:0475a22": "一性無表裏故情存即隔如無熱惱大龍王宮流",
    "X04n0223_070:0475a23": "出四河者准經說香山頂上有阿耨達池其池四",
    "X04n0223_070:0475a24": "方各流出一河東面私陀河師子口中流出金剛",
    "X04n0223_070:0475b01": "沙東入震旦國便入東海南面恒伽河從象口流",
    "X04n0223_070:0475b02": "出銀沙流入南印度便入南海西面信度河從牛",
    "X04n0223_070:0475b03": "口流出黃金沙流入信度國便入西海北面縛蒭",
    "X04n0223_070:0475b04": "河從琉璃馬口流出琉璃沙入波斯拂林國便入",
    "X04n0223_070:0475b05": "北海其池縱廣五十由旬隨方面口各一由旬於",
    "X04n0223_070:0475b06": "中表法經自具明優鉢羅華此云青蓮華波頭摩",
    "X04n0223_070:0475b07": "華此云赤蓮華拘物頭華此云小白華其華未開",
    "X04n0223_070:0475b08": "時華葉郁蹙然因立其名芬陀利華此云百葉白",
    "X04n0223_070:0475b09": "蓮華如阿那婆達多龍王者阿者無也那婆達多",
    "X04n0223_070:0475b10": "者熱惱也言此龍永離龍中之熱惱故於中文義",
    "X04n0223_070:0475b11": "表法一一如經自具。",
    "X04n0223_070:0475b12": "【經】佛子云何為菩薩摩訶薩無礙輪三昧佛子菩薩",
    "X04n0223_070:0475b13": "摩訶薩入此三昧時住無礙身業無礙語業無礙意",
    "X04n0223_070:0475b14": "業住無礙佛國土得無礙成就眾生智獲無礙調伏",
    "X04n0223_070:0475b15": "眾生智放無礙光明現無礙光明網示無礙廣大變",
    "X04n0223_070:0475b16": "化轉無礙清淨法輪得菩薩無礙自在普入諸佛力",
    "X04n0223_070:0475b17": "普住諸佛智作佛所作淨佛所淨現佛神通令佛歡",
    "X04n0223_070:0475b18": "喜行如來行住如來道常得親近無量諸佛作諸佛",
    "X04n0223_070:0475b19": "事紹諸佛種佛子菩薩摩訶薩住此三昧已觀一切",
    "X04n0223_070:0475b20": "智總觀一切智別觀一切智隨順一切智顯示一切",
    "X04n0223_070:0475b21": "智攀緣一切智見一切智總見一切智別見一切智",
    "X04n0223_070:0475b22": "於普賢菩薩廣大願廣大心廣大行廣大所趣廣大",
    "X04n0223_070:0475b23": "所入廣大光明廣大出現廣大護念廣大變化廣大",
    "X04n0223_070:0475b24": "道不斷不退無休無替無倦無捨無散無亂常增進",
    "X04n0223_070:0475c01": "恒相續何以故此菩薩摩訶薩於諸法中成就大願",
    "X04n0223_070:0475c02": "發行大乘入於佛法大方便海以勝願力於諸菩薩",
    "X04n0223_070:0475c03": "所行之行智慧明照皆得善巧具足菩薩神通變化",
    "X04n0223_070:0475c04": "善能護念一切眾生如去來今一切諸佛之所護念",
    "X04n0223_070:0475c05": "於諸眾生恒起大悲成就如來不變異法佛子譬如",
    "X04n0223_070:0475c06": "有人以摩尼寶置色衣中其摩尼寶雖同衣色不捨",
    "X04n0223_070:0475c07": "自性菩薩摩訶薩亦復如是成就智慧以為心寶觀",
    "X04n0223_070:0475c08": "一切智普皆明現然不捨於菩薩諸行何以故菩薩",
    "X04n0223_070:0475c09": "摩訶薩發大誓願利益一切眾生度脫一切眾生承",
    "X04n0223_070:0475c10": "事一切諸佛嚴淨一切世界安慰眾生深入法海為",
    "X04n0223_070:0475c11": "淨眾生界現大自在給施眾生普照世間入於無邊",
    "X04n0223_070:0475c12": "幻化法門不退不轉無疲無厭佛子譬如虗空持眾",
    "X04n0223_070:0475c13": "世界若成若住無厭無倦無羸無朽無散無壞無變",
    "X04n0223_070:0475c14": "無異無有差別不捨自性何以故虗空自性法應爾",
    "X04n0223_070:0475c15": "故菩薩摩訶薩亦復如是立無量大願度一切眾生",
    "X04n0223_070:0475c16": "心無厭倦佛子譬如涅槃去來現在無量眾生於中",
    "X04n0223_070:0475c17": "滅度終無厭倦何以故一切諸法本性清淨是謂涅",
    "X04n0223_070:0475c18": "槃云何於中而有厭倦菩薩摩訶薩亦復如是為欲",
    "X04n0223_070:0475c19": "度脫一切眾生皆令出離而現於世云何而起疲厭",
    "X04n0223_070:0475c20": "之心佛子如薩婆若能令過去未來現在一切菩薩",
    "X04n0223_070:0475c21": "於諸佛家已現當生乃至令成無上菩提終不疲厭",
    "X04n0223_070:0475c22": "何以故一切智與法界無二故於一切法無所著故",
    "X04n0223_070:0475c23": "菩薩摩訶薩亦復如是其心平等住一切智云何而",
    "X04n0223_070:0475c24": "有疲厭之心佛子此菩薩摩訶薩有一蓮華其華廣",
    "X04n0223_070:0476a01": "大盡十方際以不可說葉不可說寶不可說香而為",
    "X04n0223_070:0476a02": "莊嚴其不可說寶復各示現種種眾寶清淨妙好極",
    "X04n0223_070:0476a03": "善安住其華常放眾色光明普照十方一切世界無",
    "X04n0223_070:0476a04": "所障礙真金為網彌覆其上寶鐸徐搖出微妙音其",
    "X04n0223_070:0476a05": "音演暢一切智法此大蓮華具足如來清淨莊嚴一",
    "X04n0223_070:0476a06": "切善根之所生起吉祥為表神力所現有十千阿僧",
    "X04n0223_070:0476a07": "祇清淨功德菩薩妙道之所成就一切智心之所流",
    "X04n0223_070:0476a08": "出十方佛影於中顯現世間瞻仰猶如佛塔眾生見",
    "X04n0223_070:0476a09": "者無不禮敬從能了幻正法所生一切世間不可為",
    "X04n0223_070:0476a10": "喻菩薩摩訶薩於此華上結跏趺坐其身大小與華",
    "X04n0223_070:0476a11": "相稱一切諸佛神力所加令菩薩身一一毛孔各出",
    "X04n0223_070:0476a12": "百萬億那由他不可說佛剎微塵數光明一一光明",
    "X04n0223_070:0476a13": "現百萬億那由他不可說佛剎微塵數摩尼寶其寶",
    "X04n0223_070:0476a14": "皆名普光明藏種種色相以為莊嚴無量功德之所",
    "X04n0223_070:0476a15": "成就眾寶及華以為羅網彌覆其上散百千億那由",
    "X04n0223_070:0476a16": "他殊勝妙香無量色相種種莊嚴復現不思議寶莊",
    "X04n0223_070:0476a17": "嚴蓋以覆其上一一摩尼寶悉現百萬億那由他不",
    "X04n0223_070:0476a18": "可說佛剎微塵數樓閣一一樓閣現百萬億那由他",
    "X04n0223_070:0476a19": "不可說佛剎微塵數蓮華藏師子之座一一師子座",
    "X04n0223_070:0476a20": "現百萬億那由他不可說佛剎微塵數光明一一光",
    "X04n0223_070:0476a21": "明現百萬億那由他不可說佛剎微塵數色相一一",
    "X04n0223_070:0476a22": "色相現百萬億那由他不可說佛剎微塵數光明輪",
    "X04n0223_070:0476a23": "一一光明輪現百萬億那由他不可說佛剎微塵數",
    "X04n0223_070:0476a24": "毗盧遮那摩尼寶華一一華現百萬億那由他不可",
    "X04n0223_070:0476b01": "說佛剎微塵數臺一一臺現百萬億那由他不可說",
    "X04n0223_070:0476b02": "佛剎微塵數佛一一佛現百萬億那由他不可說佛",
    "X04n0223_070:0476b03": "剎微塵數神變一一神變淨百萬億那由他不可說",
    "X04n0223_070:0476b04": "佛剎微塵數眾生眾一一眾生眾中現百萬億那由",
    "X04n0223_070:0476b05": "他不可說佛剎微塵數諸佛自在一一自在雨百萬",
    "X04n0223_070:0476b06": "億那由他不可說佛剎微塵數佛法一一佛法有百",
    "X04n0223_070:0476b07": "萬億那由他不可說佛剎微塵數修多羅一一修多",
    "X04n0223_070:0476b08": "羅說百萬億那由他不可說佛剎微塵數法門一一",
    "X04n0223_070:0476b09": "法門有百萬億那由他不可說佛剎微塵數金剛智",
    "X04n0223_070:0476b10": "所入法輪差別言辭各別演說一一法輪成就百萬",
    "X04n0223_070:0476b11": "億那由他不可說佛剎微塵數眾生界一一眾生界",
    "X04n0223_070:0476b12": "有百萬億那由他不可說佛剎微塵數眾生於佛法",
    "X04n0223_070:0476b13": "中而得調伏佛子菩薩摩訶薩住此三昧示現如是",
    "X04n0223_070:0476b14": "神通境界無量變化悉知如幻而不染著安住無邊",
    "X04n0223_070:0476b15": "不可說法自性清淨法界實相如來種性無礙際中",
    "X04n0223_070:0476b16": "無去無來非先非後甚深無底現量所得以智自入",
    "X04n0223_070:0476b17": "不由他悟心不迷亂亦無分別為去來今一切諸佛",
    "X04n0223_070:0476b18": "之所稱讚從諸佛力之所流出入於一切諸佛境界",
    "X04n0223_070:0476b19": "體性如實淨眼現證慧眼普見成就佛眼為世明燈",
    "X04n0223_070:0476b20": "行於智眼所知境界廣能開示微妙法門成菩提心",
    "X04n0223_070:0476b21": "趣勝丈夫於諸境界無有障礙入智種性出生諸智",
    "X04n0223_070:0476b22": "離世生法而現受生神通變化方便調伏如是一切",
    "X04n0223_070:0476b23": "無非善巧功德解欲悉皆清淨最極微妙具足圓滿",
    "X04n0223_070:0476b24": "智慧廣大猶如虗空善能觀察眾聖境界信行願力",
    "X04n0223_070:0476c01": "堅固不動功德無盡世所稱歎於一切佛所觀之藏",
    "X04n0223_070:0476c02": "大菩提處一切智海集眾妙寶為大智者猶如蓮華",
    "X04n0223_070:0476c03": "自性清淨眾生見者皆生歡喜咸得利益智光普照",
    "X04n0223_070:0476c04": "見無量佛淨一切法所行寂靜於諸佛法究竟無礙",
    "X04n0223_070:0476c05": "恒以方便住佛菩提功德行中而得出生具菩薩智",
    "X04n0223_070:0476c06": "為菩薩首一切諸佛共所護念得佛威神成佛法身",
    "X04n0223_070:0476c07": "念力難思於境一緣而無所緣其行廣大無相無礙",
    "X04n0223_070:0476c08": "等于法界無量無邊所證菩提猶如虗空無有邊際",
    "X04n0223_070:0476c09": "無所縛著於諸世間普作饒益一切智海善根所流",
    "X04n0223_070:0476c10": "悉能通達無量境界已善成就清淨施法住菩薩心",
    "X04n0223_070:0476c11": "淨菩薩種能隨順生諸佛菩提於諸佛法皆得善巧",
    "X04n0223_070:0476c12": "具微妙行成堅固力一切諸佛自在威神眾生難聞",
    "X04n0223_070:0476c13": "菩薩悉知入不二門住無相法雖復永捨一切諸相",
    "X04n0223_070:0476c14": "而能廣說種種諸法隨諸眾生心樂欲解悉使調伏",
    "X04n0223_070:0476c15": "咸令歡喜法界為身無有分別智慧境界不可窮盡",
    "X04n0223_070:0476c16": "志常勇猛心恒平等見一切佛功德邊際了一切劫",
    "X04n0223_070:0476c17": "差別次第開示一切法安住一切剎嚴淨一切諸佛",
    "X04n0223_070:0476c18": "國土顯現一切正法光明演去來今一切佛法示諸",
    "X04n0223_070:0476c19": "菩薩所住之處為世明燈生諸善根永離世間常生",
    "X04n0223_070:0476c20": "佛所得佛智慧明了第一一切諸佛皆共攝受已入",
    "X04n0223_070:0476c21": "未來諸佛之數從諸善友而得出生所有志求皆無",
    "X04n0223_070:0476c22": "不果具大威德住增上意隨所聽聞咸能善說亦為",
    "X04n0223_070:0476c23": "開示聞法善根住實際輪於一切法心無障礙不捨",
    "X04n0223_070:0476c24": "諸行離諸分別於一切法心無動念得智慧眼滅諸",
    "X04n0223_070:0477a01": "癡闇悉能明照一切佛法不壞諸有而生其中了知",
    "X04n0223_070:0477a02": "一切諸有境界從本已來無有動作身語意業皆悉",
    "X04n0223_070:0477a03": "無邊雖隨世俗演說種種無量文字而恒不壞離文",
    "X04n0223_070:0477a04": "字法深入佛海知一切法但有假名於諸境界無繫",
    "X04n0223_070:0477a05": "無著了一切法空無所有所修諸行從法界生猶如",
    "X04n0223_070:0477a06": "虗空無相無形深入法界隨順演說於一境門生一",
    "X04n0223_070:0477a07": "切智觀十力地以智修學智為橋梁至薩婆若以智",
    "X04n0223_070:0477a08": "慧眼見法無礙善入諸地知種種義一一法門悉得",
    "X04n0223_070:0477a09": "明了所有大願靡不成就佛子菩薩摩訶薩以此開",
    "X04n0223_070:0477a10": "示一切如來無差別性此是無礙方便之門此能出",
    "X04n0223_070:0477a11": "生菩薩眾會此法唯是三昧境界此能勇進入薩婆",
    "X04n0223_070:0477a12": "若此能開顯諸三昧門此能無礙普入諸剎此能調",
    "X04n0223_070:0477a13": "伏一切眾生此能住於無眾生際此能開示一切佛",
    "X04n0223_070:0477a14": "法此於境界皆無所得雖一切時演說開示而恒遠",
    "X04n0223_070:0477a15": "離妄想分別雖知諸法皆無所作而能示現一切作",
    "X04n0223_070:0477a16": "業雖知諸佛無有二相而能顯示一切諸佛雖知無",
    "X04n0223_070:0477a17": "色而演說諸色雖知無受而演說諸受雖知無想而",
    "X04n0223_070:0477a18": "演說諸想雖知無行而演說諸行雖知無識而演說",
    "X04n0223_070:0477a19": "諸識恒以法輪開示一切雖知法無生而常轉法輪",
    "X04n0223_070:0477a20": "雖知法無差別而說諸差別門雖知諸法無有生滅",
    "X04n0223_070:0477a21": "而說一切生滅之相雖知諸法無麤無細而說諸法",
    "X04n0223_070:0477a22": "麤細之相雖知諸法無上中下而能宣說最上之法",
    "X04n0223_070:0477a23": "雖知諸法不可言說而能演說清淨言辭雖知諸法",
    "X04n0223_070:0477a24": "無內無外而說一切內外諸法雖知諸法不可了知",
    "X04n0223_070:0477b01": "而說種種智慧觀察雖知諸法無有真實而說出離",
    "X04n0223_070:0477b02": "真實之道雖知諸法畢竟無盡而能演說盡諸有漏",
    "X04n0223_070:0477b03": "雖知諸法無違無諍然亦不無自他差別雖知諸法",
    "X04n0223_070:0477b04": "畢竟無師而常尊敬一切師長雖知諸法不由他悟",
    "X04n0223_070:0477b05": "而常尊敬諸善知識雖知諸法無轉而轉法輪雖知",
    "X04n0223_070:0477b06": "諸法無起而示諸因緣雖知諸法無有前際而廣說",
    "X04n0223_070:0477b07": "過去雖知諸法無有後際而廣說未來雖知諸法無",
    "X04n0223_070:0477b08": "有中際而廣說現在雖知諸法無有作者而說諸作",
    "X04n0223_070:0477b09": "業雖知諸法無有因緣而說諸集因雖知諸法無有",
    "X04n0223_070:0477b10": "等比而說平等不平等道雖知諸法無有言說而決",
    "X04n0223_070:0477b11": "定說三世之法雖知諸法無有所依而說依善法而",
    "X04n0223_070:0477b12": "得出離雖知法無身而廣說法身雖知三世諸佛無",
    "X04n0223_070:0477b13": "邊而能演說唯有一佛雖知法無色而現種種色雖",
    "X04n0223_070:0477b14": "知法無見而廣說諸見雖知法無相而說種種相雖",
    "X04n0223_070:0477b15": "知諸法無有境界而廣宣說智慧境界雖知諸法無",
    "X04n0223_070:0477b16": "有差別而說行果種種差別雖知諸法無有出離而",
    "X04n0223_070:0477b17": "說清淨諸出離行雖知諸法本來常住而說一切諸",
    "X04n0223_070:0477b18": "流轉法雖知諸法無有照明而恒廣說照明之法佛",
    "X04n0223_070:0477b19": "子菩薩摩訶薩入如是大威德三昧智輪則能證得",
    "X04n0223_070:0477b20": "一切佛法則能趣入一切佛法則能成就則能圓滿",
    "X04n0223_070:0477b21": "則能積集則能清淨則能安住則能了達與一切法",
    "X04n0223_070:0477b22": "自性相應而此菩薩摩訶薩不作是念有若干諸菩",
    "X04n0223_070:0477b23": "薩若干菩薩法若干菩薩究竟若干幻究竟若干化",
    "X04n0223_070:0477b24": "究竟若干神通成就若干智成就若干思惟若干證",
    "X04n0223_070:0477c01": "入若干趣向若干境界何以故菩薩三昧如是體性",
    "X04n0223_070:0477c02": "如是無邊如是殊勝故此三昧種種境界種種威力",
    "X04n0223_070:0477c03": "種種深入所謂入不可說智門入離分別諸莊嚴入",
    "X04n0223_070:0477c04": "無邊殊勝波羅蜜入無數禪定入百千億那由他不",
    "X04n0223_070:0477c05": "可說廣大智入見無邊佛勝妙藏入於境界不休息",
    "X04n0223_070:0477c06": "入清淨信解助道法入諸根猛利大神通入於境界",
    "X04n0223_070:0477c07": "心無礙入見一切佛平等眼入積集普賢勝志行入",
    "X04n0223_070:0477c08": "住那羅延妙智身入諸如來智慧海入起無量種自",
    "X04n0223_070:0477c09": "地神變入生一切佛無盡智門入住一切佛現前境",
    "X04n0223_070:0477c10": "界入淨普賢菩薩自在智入開示無比普門智入普",
    "X04n0223_070:0477c11": "知法界一切微細境界入普現法界一切微細境界",
    "X04n0223_070:0477c12": "入一切殊勝智光明入一切自在邊際入一切辯才",
    "X04n0223_070:0477c13": "法門際入徧法界智慧身入成就一切處徧行道入",
    "X04n0223_070:0477c14": "善住一切差別三昧入知一切諸佛心。",
    "X04n0223_070:0477c16": "大方廣佛新華嚴經合論卷第七十",
    "X04n0223_070:0477c18": "音切",
    "X04n0223_070:0477c19": "蒭(測隅切)。羸(力為切)。朽(許九切)。澒(胡動切)。鑒(古陷切)。替(他計切)。郁",
    "X04n0223_070:0477c20": "(於六切)。蹙(子六切)。"
}