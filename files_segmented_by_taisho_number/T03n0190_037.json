{
    "T03n0190_037:0824a07": "佛本行集經卷第三十七",
    "T03n0190_037:0824a09": "隋天竺三藏闍那崛多譯",
    "T03n0190_037:0824a10": "40 富樓那出家品富樓那出家品第四十",
    "T03n0190_037:0824a11": "「爾時憍薩羅聚落，去迦毘羅婆蘇都城邑其",
    "T03n0190_037:0824a12": "間不遠，有一村陌，彼村有一大婆羅門，為淨",
    "T03n0190_037:0824a13": "飯王作於國師，其家巨富，多饒財寶，乃至屋",
    "T03n0190_037:0824a14": "宅，猶如北方毘沙門天宮殿無異。彼婆羅門，",
    "T03n0190_037:0824a15": "有於一子，名富樓那彌多羅尼子隋言滿足慈者，極",
    "T03n0190_037:0824a16": "大端正，可喜少雙，為諸眾人之所樂覩。巧智",
    "T03n0190_037:0824a17": "聰慧，細意細心，能誦一切韋陀論徹，既自解",
    "T03n0190_037:0824a18": "已，復能教他。具解三種韋陀舊解尼乾陀論，",
    "T03n0190_037:0824a19": "𭈢輈婆論，解破字論，又能宣說往昔諸事五",
    "T03n0190_037:0824a20": "明之論，一句半句，一偈半偈，皆能分別，亦",
    "T03n0190_037:0824a21": "復通解受記之論，於世辯中，悉皆具解六十",
    "T03n0190_037:0824a22": "種事，有大人相。",
    "T03n0190_037:0824a23": "「淨飯大王悉達太子當生之日，其彌多羅尼",
    "T03n0190_037:0824a24": "子亦共同時而生。彼人本性，厭離世間，志求",
    "T03n0190_037:0824a25": "解脫，於煩惱中，恒有驚怖，心常寂定。往昔已",
    "T03n0190_037:0824a26": "曾見諸佛來，彼諸佛邊，種諸善根，作多福業，",
    "T03n0190_037:0824a27": "薰習其心，志涅槃門，不樂煩惱。於一切有諸",
    "T03n0190_037:0824a28": "生死內，皆悉遠離，已作於行，諸纏壞爛，取因",
    "T03n0190_037:0824a29": "為力，至成熟地，到聖法故。時富樓那，獨坐",
    "T03n0190_037:0824b01": "思惟：『我父既為輸頭檀王而作國師，須多經",
    "T03n0190_037:0824b02": "營，備多種技，處王法中，代王斷事。又復其",
    "T03n0190_037:0824b03": "兒悉達太子，決定與彼輸頭檀王一種無異，",
    "T03n0190_037:0824b04": "應當必作轉輪聖王。我父若無，我身決定與",
    "T03n0190_037:0824b05": "彼悉達轉輪聖王而作國師。我父既為小王",
    "T03n0190_037:0824b06": "國師，今以如是無暫閑時，況復欲作轉輪聖",
    "T03n0190_037:0824b07": "王大國之師，普於國內，辨事有閑，終無是",
    "T03n0190_037:0824b08": "處。我今預前，當作何事？當作何計？我今唯有",
    "T03n0190_037:0824b09": "捨家出家。』",
    "T03n0190_037:0824b10": "「時富樓那如是念已，當菩薩夜出家之時，",
    "T03n0190_037:0824b11": "夜半默然，不諮父母，共其朋友，足三十人，",
    "T03n0190_037:0824b12": "從家而出，逕往至於波梨婆遮迦法之中，",
    "T03n0190_037:0824b13": "請乞出家，居在雪山，苦行求道。彼等諸人，勇",
    "T03n0190_037:0824b14": "猛精進，不暫休息，其三十人，一時成就，獲得",
    "T03n0190_037:0824b15": "四禪并及五通。",
    "T03n0190_037:0824b16": "「時富樓那苦行仙人，自思惟言：『我今應可",
    "T03n0190_037:0824b17": "內自觀察悉達太子受聖王位時節至未？』而",
    "T03n0190_037:0824b18": "富樓那以天眼觀，覩見世尊在波羅㮈鹿",
    "T03n0190_037:0824b19": "野苑中，證得無上阿耨多羅三藐三菩提，已",
    "T03n0190_037:0824b20": "轉無上微妙法輪，為諸天人分別說法。見已",
    "T03n0190_037:0824b21": "即至諸朋友邊而告之言：『汝等今可生歡喜",
    "T03n0190_037:0824b22": "心作大踊躍，今彼悉達大聖太子出家，已證",
    "T03n0190_037:0824b23": "無上菩提，證菩提已，已轉無上清淨法輪。",
    "T03n0190_037:0824b24": "世尊今日，現在於彼波羅㮈城鹿野苑內，為",
    "T03n0190_037:0824b25": "諸天人說法開示，汝等今可共我相隨至於",
    "T03n0190_037:0824b26": "彼邊行於梵行。』是時，彼等諸朋友輩，歡喜報",
    "T03n0190_037:0824b27": "言：『仁語善也，我等順從。』",
    "T03n0190_037:0824b28": "「時，富樓那苦行仙人，舉身即共三十朋友，從",
    "T03n0190_037:0824b29": "雪山下，飛昇而行猶如鴈王騰於虛空，至波",
    "T03n0190_037:0824c01": "羅㮈鹿野苑下，往詣佛邊。到佛所已，頂禮",
    "T03n0190_037:0824c02": "佛足，以兩手執世尊之足摩挲頂戴，舉頭以",
    "T03n0190_037:0824c03": "口嗚如來足，起在佛前胡跪，以偈讚歎佛",
    "T03n0190_037:0824c04": "言：",
    "T03n0190_037:0824c05": "「『昔在兜率陀天上，　　正念化作白象形，",
    "T03n0190_037:0824c06": "託身欲入摩耶胎，　　來至釋種家作子。",
    "T03n0190_037:0824c07": "如妙蓮花不著水，　　在於母胎不污身，",
    "T03n0190_037:0824c08": "彼母受樂無量歡，　　不貪五慾唯樂法。",
    "T03n0190_037:0824c09": "唯行善行捨諸惡，　　觀尊在胎如鑄金，",
    "T03n0190_037:0824c10": "歡喜踊躍不知厭，　　看不知足更復覩。",
    "T03n0190_037:0824c11": "尊在胎內常說法，　　諸天人起慈悲心，",
    "T03n0190_037:0824c12": "皆悉歡喜飲法膏。　　世尊初生發妙語，",
    "T03n0190_037:0824c13": "我脫眾生生死苦，　　右脇出已七步行，",
    "T03n0190_037:0824c14": "無畏猶如師子王，　　我是如來終滅苦。",
    "T03n0190_037:0824c15": "世尊初生浴池水，　　水不冷煖彌岸平，",
    "T03n0190_037:0824c16": "浴訖塗香莊嚴身，　　空中自然蓋拂現，",
    "T03n0190_037:0824c17": "世間希有見此事，　　是故我等頂禮尊。』",
    "T03n0190_037:0824c18": "「說是偈已，富樓那等若干仙人，舉聲從佛，",
    "T03n0190_037:0824c19": "乞求出家，如是白言：『唯願世尊！哀愍我等！我",
    "T03n0190_037:0824c20": "等心願，欲得出家，慈悲怜故，度脫我等。』",
    "T03n0190_037:0824c21": "「爾時，佛告富樓那言：『汝富樓那！今可速起，",
    "T03n0190_037:0824c22": "當隨汝意，我與汝等，從心所願。』時富樓那",
    "T03n0190_037:0824c23": "得如來聽其出家已，乞受具足，及其朋友二",
    "T03n0190_037:0824c24": "十九人。彼長老輩，既得出家受具戒竟，未久",
    "T03n0190_037:0824c25": "之間，各各用心，獨臥獨行，獨坐獨立，勇猛精",
    "T03n0190_037:0824c26": "進，行坐空閑阿蘭若處，各各別行用心謹慎，",
    "T03n0190_037:0824c27": "不曾放逸，恒住空閑，時節不久。若善男子，求",
    "T03n0190_037:0824c28": "大利故，正心正信，捨家出家，為欲求於無上",
    "T03n0190_037:0824c29": "梵行，已盡慾邊，見諸法相，欲修諸通，即證",
    "T03n0190_037:0825a01": "彼法，已斷諸生，得梵行報，所作已訖，不受後",
    "T03n0190_037:0825a02": "有。彼等一切，諸長老輩，既證知已，悉成羅",
    "T03n0190_037:0825a03": "漢，以心善得一切解脫，皆成大德，一切皆悉",
    "T03n0190_037:0825a04": "能作大事，利益眾生。",
    "T03n0190_037:0825a05": "「爾時，世尊告諸比丘，作如是言：『汝等當知！說",
    "T03n0190_037:0825a06": "法人中最第一者，即此富樓那彌多羅尼子",
    "T03n0190_037:0825a07": "是也。』而有偈說：",
    "T03n0190_037:0825a08": "「『世尊在於波羅㮈，　　微妙語告諸眾言，",
    "T03n0190_037:0825a09": "此是滿足真比丘，　　說法人中最第一。』",
    "T03n0190_037:0825a10": "「爾時，世間一切合成九十一阿羅漢，謂佛世",
    "T03n0190_037:0825a11": "尊，并五比丘，長老耶輸陀，及耶輸陀波羅",
    "T03n0190_037:0825a12": "㮈國同時所生有四朋友最勝長者，勝中復",
    "T03n0190_037:0825a13": "勝諸善男子，謂毘摩羅、善臂、滿足并及牛主；",
    "T03n0190_037:0825a14": "又耶輸陀，在家估客，行賈商人，五十朋友；次",
    "T03n0190_037:0825a15": "善男子長老富樓那彌多羅尼子，并及知舊",
    "T03n0190_037:0825a16": "二十九人。",
    "T03n0190_037:0825a17": "41 那羅陀出家品佛本行集經那羅陀出家品第四十一上",
    "T03n0190_037:0825a18": "「爾時，閻浮南天竺地有一國土，名阿槃提，",
    "T03n0190_037:0825a19": "彼國土中有一聚落，名獼猴食。其聚落內，有",
    "T03n0190_037:0825a20": "一巨富婆羅門，姓大迦旃延，其家多有資財",
    "T03n0190_037:0825a21": "珍寶，奴婢六畜，穀麥豆麻，屋宅園林，種種豐",
    "T03n0190_037:0825a22": "足，乃至如彼毘沙門宮，無有殊異。彼婆羅門，",
    "T03n0190_037:0825a23": "聰明智慧，讀誦受持三韋陀論，博通諸物，一",
    "T03n0190_037:0825a24": "事十名𭈢輈婆等，文句字論，往昔過去，一切",
    "T03n0190_037:0825a25": "諸事，五明之論，知句半句，分別世間諸受記",
    "T03n0190_037:0825a26": "論，及六十種大丈夫相，皆悉具足讀誦通知，",
    "T03n0190_037:0825a27": "與嚴熾王作國大師。時彼國師大婆羅門，第",
    "T03n0190_037:0825a28": "一長子，辭家遊歷他國學問，不知厭足，處處",
    "T03n0190_037:0825a29": "尋師，具解諸論，技成就已，還歸本家。既奉",
    "T03n0190_037:0825b01": "見父，即諮白言：『善哉阿爺！我今學問種種",
    "T03n0190_037:0825b02": "通達，為我聚集一切大眾，我欲誦出韋陀論",
    "T03n0190_037:0825b03": "等及諸技能。』父聞歡喜，即為集眾。兒見人",
    "T03n0190_037:0825b04": "集，即在眾前，所誦一切韋陀論等及諸技",
    "T03n0190_037:0825b05": "能，皆不隱藏，悉並誦出。而彼大眾，即便共",
    "T03n0190_037:0825b06": "尊彼國師子，推為上座，其父即將種種珍",
    "T03n0190_037:0825b07": "寶，而供養之。「時彼國師大婆羅門，復更別有",
    "T03n0190_037:0825b08": "第二之子，名那羅陀隋言不叫，其父告彼第二子",
    "T03n0190_037:0825b09": "言：『汝那羅陀！今可捨家出至他國，受學誦習",
    "T03n0190_037:0825b10": "韋陀諸論，令如汝兄。』而那羅陀童子之兄，當",
    "T03n0190_037:0825b11": "誦一切韋陀論時，其那羅陀一聞即便一切",
    "T03n0190_037:0825b12": "受持。時那羅陀聞此語已，即白父言：『善哉阿",
    "T03n0190_037:0825b13": "爺！我已通解一切韋陀及呪術等，阿爺今",
    "T03n0190_037:0825b14": "可為我，聚集一切大眾，我於眾前，誦諸韋陀",
    "T03n0190_037:0825b15": "及以技能。』其父聞子如是語已，心生希有！",
    "T03n0190_037:0825b16": "即集大眾，集大眾已，諸種安置。時那羅陀在",
    "T03n0190_037:0825b17": "大眾前，誦諸韋陀一切論等。爾時大眾，聞已",
    "T03n0190_037:0825b18": "各各心生歡喜，讚歎彼言：『善哉善哉！大智",
    "T03n0190_037:0825b19": "童子！快能誦習諸韋陀論。』其父復將種種財",
    "T03n0190_037:0825b20": "寶，以用供養。",
    "T03n0190_037:0825b21": "「爾時，長兄聞弟誦通一切諸論，心生苦惱，作",
    "T03n0190_037:0825b22": "如是念：『我無量年遊歷諸國，學習種種所誦",
    "T03n0190_037:0825b23": "呪論，心慮煩勞，方始誦持諸呪術得。其那羅",
    "T03n0190_037:0825b24": "陀，云何聞已，皆少時間，受持淨遍？而其少",
    "T03n0190_037:0825b25": "年，尚得如是，若後成長，必定應當作王國",
    "T03n0190_037:0825b26": "師。以是因緣，我須方便除滅其體，如是則我",
    "T03n0190_037:0825b27": "得成大利；若不然者，終奪我位。』",
    "T03n0190_037:0825b28": "「爾時，其父知自長子內心，如是於那羅陀私",
    "T03n0190_037:0825b29": "生惡念，既覺知已，作是思惟：『我此小兒，聰慧",
    "T03n0190_037:0825c01": "可憐，勿令為兄之所奪命。』作是念已，『應須方",
    "T03n0190_037:0825c02": "便莫令其知。』",
    "T03n0190_037:0825c03": "「爾時南方有一城，名優禪耶尼，去城不遠，有",
    "T03n0190_037:0825c04": "頻陀山，其山中有一老仙人，名阿私陀，在中",
    "T03n0190_037:0825c05": "居住。彼仙洞解一切韋陀并及諸論，以得四",
    "T03n0190_037:0825c06": "禪，具五神通。是那羅陀童子外舅。是時國師",
    "T03n0190_037:0825c07": "大婆羅門并及其婦，即將其子那羅陀身往",
    "T03n0190_037:0825c08": "彼山中，對共付囑阿私陀仙，以為弟子。其阿",
    "T03n0190_037:0825c09": "私陀既受領得那羅陀已，教詔顯示，不久",
    "T03n0190_037:0825c10": "成就，獲得四禪、具五神通。",
    "T03n0190_037:0825c11": "「爾時，梵志阿私陀仙，將其弟子那羅陀身，即",
    "T03n0190_037:0825c12": "出山向波羅㮈城，即於城外，造立草庵，在",
    "T03n0190_037:0825c13": "中居住。晝夜六時，作如是教，大聲唱言：『善哉",
    "T03n0190_037:0825c14": "善哉！汝那羅陀，佛今出世如是三稱。汝應彼邊，剃",
    "T03n0190_037:0825c15": "落出家，修行梵行，必當長夜大得利益，大得",
    "T03n0190_037:0825c16": "快樂，自利身已復應利他。』",
    "T03n0190_037:0825c17": "「爾時，彼老阿私陀仙作如是語，教其弟子那",
    "T03n0190_037:0825c18": "羅陀已，不經多時而取命終。阿私陀仙命終",
    "T03n0190_037:0825c19": "之後，時彼梵志私陀仙人所有世間利養名",
    "T03n0190_037:0825c20": "聞，悉是弟子那羅陀得。時那羅陀以世利養",
    "T03n0190_037:0825c21": "名聞多故，貪戀著心，無有正念，更不作想求",
    "T03n0190_037:0825c22": "覓勝上，不信有佛有法有僧。",
    "T03n0190_037:0825c23": "「爾時，海內伊羅鉢龍隋言藿香葉王，既受龍身，",
    "T03n0190_037:0825c24": "心生厭離，欲求解脫，不樂於彼穢濁惡想，而",
    "T03n0190_037:0825c25": "作是念：『往昔世尊迦葉如來、多陀阿伽度、阿",
    "T03n0190_037:0825c26": "羅呵、三藐三佛陀，親授我記：「汝大龍王！從今",
    "T03n0190_037:0825c27": "已去，過若干年，若干百年，若干千年，若干百",
    "T03n0190_037:0825c28": "千年，若干百千萬億年，當有一佛出現於",
    "T03n0190_037:0825c29": "世，號釋迦牟尼多陀阿伽度、阿羅呵、三藐三",
    "T03n0190_037:0826a01": "佛陀。」而今已過如是無量無邊億數百千萬",
    "T03n0190_037:0826a02": "年，叵有彼佛釋迦如來出世以不？』",
    "T03n0190_037:0826a03": "「爾時，復更有一龍王，名曰商佉隋言螺，彼龍王",
    "T03n0190_037:0826a04": "宮，常有無量龍眾聚會。而彼會處，多諸龍王",
    "T03n0190_037:0826a05": "百千雲集，伊羅鉢龍亦在彼宮。是時，有一夜",
    "T03n0190_037:0826a06": "叉之王，名曰金齊，與伊羅鉢龍王善友，亦在",
    "T03n0190_037:0826a07": "彼龍眾會中坐。",
    "T03n0190_037:0826a08": "「爾時，伊羅鉢龍王即於眾中，告夜叉王作如",
    "T03n0190_037:0826a09": "是言：『仁者！汝今頗知世間釋迦如來、多陀阿",
    "T03n0190_037:0826a10": "伽度、阿羅呵、三藐三佛陀出現世未？』是時夜",
    "T03n0190_037:0826a11": "叉報龍王言：『大善龍王！我實不知釋迦如來",
    "T03n0190_037:0826a12": "出現已未？雖然，龍王！但我今知，彼曠野中",
    "T03n0190_037:0826a13": "有於一城，其城本是夜叉宮殿，名阿羅迦槃",
    "T03n0190_037:0826a14": "陀隋言壙野宮殿，彼城先來有二偈文，而彼偈云：",
    "T03n0190_037:0826a15": "「若無有佛出現世間，終無人能讀此偈者；設",
    "T03n0190_037:0826a16": "復有讀，亦不能解此之偈意。若當有佛出現",
    "T03n0190_037:0826a17": "世時，即得讀知，無人解義，唯有如來、多陀阿",
    "T03n0190_037:0826a18": "伽度、阿羅呵、三藐三佛陀，能說此義，或有從",
    "T03n0190_037:0826a19": "佛聞而得解。」』",
    "T03n0190_037:0826a20": "「爾時，伊羅鉢龍告彼夜叉王如是言：『仁者！汝",
    "T03n0190_037:0826a21": "今可往至彼讀取彼偈得來以不？』是時金齊",
    "T03n0190_037:0826a22": "夜叉之王，從伊羅鉢龍王邊受如是言已，即",
    "T03n0190_037:0826a23": "便往至彼阿羅迦槃陀宮殿，受讀彼偈，得已",
    "T03n0190_037:0826a24": "速疾還向伊羅鉢龍王邊。到已即白伊羅鉢",
    "T03n0190_037:0826a25": "言：『大善龍王！今日應當心生歡喜。所以者何？",
    "T03n0190_037:0826a26": "釋迦牟尼多陀阿伽度、阿羅呵、三藐三佛陀大",
    "T03n0190_037:0826a27": "聖如來，今已出世。何以得知？遂能令我得",
    "T03n0190_037:0826a28": "讀彼偈，我已受持彼偈將來，若有人能解此",
    "T03n0190_037:0826a29": "偈意復能宣說，即應當知此是真佛。』",
    "T03n0190_037:0826b01": "「爾時，伊羅鉢龍王心大歡喜，踊躍遍身，不能",
    "T03n0190_037:0826b02": "自勝，即從金齊夜叉王邊受取彼偈。爾時，商",
    "T03n0190_037:0826b03": "佉龍王有女，名曰常分，端正可喜，最上花色，",
    "T03n0190_037:0826b04": "眾人所愛，世無有雙。",
    "T03n0190_037:0826b05": "「爾時，彼會諸龍王等作如是念：『我今應當至",
    "T03n0190_037:0826b06": "月八日、十四、十五，或二十三及二十九并三十",
    "T03n0190_037:0826b07": "日，將好金器滿盛銀粟，於銀器內滿盛金粟，",
    "T03n0190_037:0826b08": "將此龍女，莊飾其體，以妙種種瓔珞嚴身，",
    "T03n0190_037:0826b09": "從此龍宮出，置於彼恒河岸上，著於露地，說",
    "T03n0190_037:0826b10": "此二偈，以示眾人。",
    "T03n0190_037:0826b11": "「『在於何自在，　　染著名為染，",
    "T03n0190_037:0826b12": "彼云何清淨？　　云何得癡名？",
    "T03n0190_037:0826b13": "癡人何故迷？　　云何名智人？",
    "T03n0190_037:0826b14": "何會別離已，　　名曰盡因緣。』",
    "T03n0190_037:0826b15": "「時，彼龍王說此偈已，遍告一切諸世間言：『若",
    "T03n0190_037:0826b16": "有能解誦此偈者，我等即當以此金銀盛滿",
    "T03n0190_037:0826b17": "粟等，并及龍女，持用布施，即取彼人，作於佛",
    "T03n0190_037:0826b18": "想。若當有人傳從他聞來為我說，亦然布施。』",
    "T03n0190_037:0826b19": "時商佉王及伊羅鉢諸龍王等，欲見世尊，渴",
    "T03n0190_037:0826b20": "仰世尊，思遲世尊，恒以白月黑月八日、十四、",
    "T03n0190_037:0826b21": "十五，將好金器滿盛銀粟，於銀器內復盛金",
    "T03n0190_037:0826b22": "粟，及彼龍女種種嚴身，將至恒河岸上，安置",
    "T03n0190_037:0826b23": "住於陸地。彼二龍王相與而說此二偈言：『在",
    "T03n0190_037:0826b24": "於何自在，乃至盡因緣。』復作是言：『若有人",
    "T03n0190_037:0826b25": "能解此偈義，我等將此二器金銀，并及端正",
    "T03n0190_037:0826b26": "可憙龍女，以用布施。』而彼龍王說於此事，聲",
    "T03n0190_037:0826b27": "聞八方，所有山林，或復在水，或在陸地，或婆",
    "T03n0190_037:0826b28": "羅門，或復長者，各相謂言：『白月黑月，恒以六",
    "T03n0190_037:0826b29": "日，彼二龍王從水而出，將於二器，盛金銀",
    "T03n0190_037:0826c01": "粟，及一龍女，瓔珞嚴身，從恒河出，在岸某方",
    "T03n0190_037:0826c02": "陸地住立，說此二偈：",
    "T03n0190_037:0826c03": "「『「在於何自在，乃至盡因緣。」作如是語：「若有人",
    "T03n0190_037:0826c04": "能讀解此偈，我等將此二器及女而布施。」』彼",
    "T03n0190_037:0826c05": "時，婆羅門及長者等，從二龍王聞如是語，悉",
    "T03n0190_037:0826c06": "從八方競來集會彼龍王處，各自唱言：『我",
    "T03n0190_037:0826c07": "能讀解此之二偈。』及至龍邊，讀偈不得，又不",
    "T03n0190_037:0826c08": "解義。或復有人讀此偈已，反還問彼二龍王",
    "T03n0190_037:0826c09": "言：『此偈何也？』復問此偈其義云何？",
    "T03n0190_037:0826c10": "「時，那羅陀童子仙人，居止在於摩伽陀國，為",
    "T03n0190_037:0826c11": "諸人民而作導師，彼國男女，尊重供承讚歎",
    "T03n0190_037:0826c12": "歌詠那羅陀仙，各相謂言：『此摩那婆，自既知",
    "T03n0190_037:0826c13": "已，復教他知，自既見已，復教他見。』是時，彼國",
    "T03n0190_037:0826c14": "摩伽陀內所有人民，作如是念：『此那羅陀仙",
    "T03n0190_037:0826c15": "聖童子，既自知見，教他知見，我等於彼二龍",
    "T03n0190_037:0826c16": "王邊，聞斯二偈，無人能誦，無人能答，我等今",
    "T03n0190_037:0826c17": "可至那羅陀童子仙邊，到已應說如此之事。』",
    "T03n0190_037:0826c18": "作是念已，摩伽陀國諸婆羅門及長者等，即",
    "T03n0190_037:0826c19": "便往至那羅陀仙童子之所，到已詳共白那",
    "T03n0190_037:0826c20": "羅陀童子仙言：『仁若知時，恒河岸上有二",
    "T03n0190_037:0826c21": "龍王，一名商佉，二名伊羅鉢，常以白月黑月",
    "T03n0190_037:0826c22": "六日，從恒河水出於陸地，將金銀器，盛粟及",
    "T03n0190_037:0826c23": "女，乃至誰能解此偈義，即施與彼說此二偈，",
    "T03n0190_037:0826c24": "偈云：「在於何自在，乃至盡因緣。」』",
    "T03n0190_037:0826c25": "「爾時，那羅陀仙人童子作是思惟：『我今既為",
    "T03n0190_037:0826c26": "此摩伽陀國內人民作於尊師，此之人民皆",
    "T03n0190_037:0826c27": "供養我，尊重承事欽仰於我，又復謂我自知",
    "T03n0190_037:0826c28": "見已，轉能教他。我今若於是人民前，言我不",
    "T03n0190_037:0826c29": "解此二偈義，此之人民，即毀辱我，一切利養",
    "T03n0190_037:0827a01": "名聞闕少，我皆失之。』作是念已，即便告彼摩",
    "T03n0190_037:0827a02": "伽陀國諸婆羅門大長者等，作如是言：『我共",
    "T03n0190_037:0827a03": "汝等！一時往詣二龍王邊，請說二偈，尋取其",
    "T03n0190_037:0827a04": "義。』",
    "T03n0190_037:0827a05": "「爾時童子那羅陀仙，共摩伽陀長者人民婆",
    "T03n0190_037:0827a06": "羅門等，左右圍遶，推那羅陀童子仙人最為",
    "T03n0190_037:0827a07": "上首，向二龍邊。到已告言：『二大龍王！願為我",
    "T03n0190_037:0827a08": "等說於二偈，我得聞已，思惟取義。』爾時，商佉",
    "T03n0190_037:0827a09": "二龍王等，即為彼仙，說二偈云：『在於何自在，",
    "T03n0190_037:0827a10": "乃至盡因緣。』",
    "T03n0190_037:0827a11": "「爾時，童子那羅陀仙告彼二龍，作如是言：『我",
    "T03n0190_037:0827a12": "今於汝二龍王邊，受此二偈，從今已去，過七",
    "T03n0190_037:0827a13": "日外，當來汝邊答報偈意。』時彼二龍白那羅",
    "T03n0190_037:0827a14": "陀童子仙言：『如仁者教，作如是事。』",
    "T03n0190_037:0827a15": "「時，那羅陀從二龍王受得偈已，還向本處。時",
    "T03n0190_037:0827a16": "摩伽陀一切人民，憍薩羅國一切人民，及鳩",
    "T03n0190_037:0827a17": "留國、般遮羅國諸人民等，傳聞童子那羅陀",
    "T03n0190_037:0827a18": "仙，從商佉龍并伊羅鉢二龍王邊，受持二偈，",
    "T03n0190_037:0827a19": "謂言從今去出七日，還來到此說二偈義。而",
    "T03n0190_037:0827a20": "彼人民，駕諸雜乘，所謂象車馬車牛車，及步",
    "T03n0190_037:0827a21": "人等，相與雲集。",
    "T03n0190_037:0827a22": "「爾時，恒河此彼兩岸，有於八萬四千眾類，閦",
    "T03n0190_037:0827a23": "然集聚，皆共欲聽那羅陀仙及二龍王解說",
    "T03n0190_037:0827a24": "偈時。時波羅㮈居住在城，有諸六師，各自",
    "T03n0190_037:0827a25": "稱言：『我是尊者。』所謂富蘭迦葉、摩薩迦梨瞿",
    "T03n0190_037:0827a26": "奢梨迦、阿耆多祁奢迦摩羅、波羅浮多迦遮耶",
    "T03n0190_037:0827a27": "那、刪闍夷毘羅師誰富多羅、尼乾他若祁富",
    "T03n0190_037:0827a28": "多羅等。",
    "T03n0190_037:0827a29": "「時，那羅陀童子仙人，即便向彼諸六師邊，欲",
    "T03n0190_037:0827b01": "問偈義，到已即問此二偈意。而彼六師，既不",
    "T03n0190_037:0827b02": "能解此偈義意，更復增上，於仙人邊起瞋恚",
    "T03n0190_037:0827b03": "心，還反問於那羅陀仙，作如是言：『此之二偈，",
    "T03n0190_037:0827b04": "有何意也。』",
    "T03n0190_037:0827b05": "「爾時，世尊初證正覺，居住在彼波羅㮈城",
    "T03n0190_037:0827b06": "鹿野苑內舊仙人林。時那羅陀童子仙人，自",
    "T03n0190_037:0827b07": "心如是思惟念言：『此沙門在波羅㮈城鹿苑",
    "T03n0190_037:0827b08": "舊仙所居林內，我今可向彼邊借問此二偈",
    "T03n0190_037:0827b09": "意。』復重思惟：『自餘沙門，及婆羅門耆年大",
    "T03n0190_037:0827b10": "德，堪為一切國王作師，久來出家，所謂富蘭",
    "T03n0190_037:0827b11": "迦葉，乃至尼乾陀若祁富多羅等，我至彼",
    "T03n0190_037:0827b12": "邊，問此二偈，猶不能解，況復如此年少沙門，",
    "T03n0190_037:0827b13": "生來未久，出家始爾。我問於此二偈之意，彼",
    "T03n0190_037:0827b14": "詎能答？』更復思惟：『年少沙門，或婆羅門，不可",
    "T03n0190_037:0827b15": "輙輕。所以者何？或彼年少沙門之人，或婆羅",
    "T03n0190_037:0827b16": "門，亦有聰明快智慧者，我今但可往詣於彼",
    "T03n0190_037:0827b17": "大沙門邊，問此偈義。』",
    "T03n0190_037:0827b18": "「爾時，童子那羅陀仙即詣佛邊，到佛所已，共",
    "T03n0190_037:0827b19": "佛相瞻，慰喻面款，種種善言，巧語談話訖",
    "T03n0190_037:0827b20": "已，即便却一面坐。其那羅陀摩那婆仙一面",
    "T03n0190_037:0827b21": "坐已，即白佛言：『大德尊者！沙門瞿曇！我欲諮",
    "T03n0190_037:0827b22": "問尊者一義，未審尊者，許我以不？』是時佛告",
    "T03n0190_037:0827b23": "摩那婆言：『汝摩那婆！隨所有問，我當為解。』時，",
    "T03n0190_037:0827b24": "那羅陀摩那婆仙得佛許已，即便說偈，而問",
    "T03n0190_037:0827b25": "佛言：",
    "T03n0190_037:0827b26": "「『在何自在王，　　染著名為染，",
    "T03n0190_037:0827b27": "彼云何清淨？　　云何得癡名？",
    "T03n0190_037:0827b28": "癡人何故迷？　　云何名智者？",
    "T03n0190_037:0827b29": "何會別離已，　　名曰盡因緣。』",
    "T03n0190_037:0827c01": "「爾時世尊聞彼說已，即還以偈答那羅陀摩",
    "T03n0190_037:0827c02": "那婆言：",
    "T03n0190_037:0827c03": "「『第六自在故，　　王染名曰染，",
    "T03n0190_037:0827c04": "無染而有染，　　是故名為癡。",
    "T03n0190_037:0827c05": "以沒大水故，　　故名盡方便，",
    "T03n0190_037:0827c06": "一切方便盡，　　故名為智者。』",
    "T03n0190_037:0827c07": "「爾時，童子那羅陀仙從佛得聞如是偈已，心",
    "T03n0190_037:0827c08": "意開解，生大歡喜，踊躍遍身，不能自喻。聞已",
    "T03n0190_037:0827c09": "即便奔走往詣彼商佉所，及伊羅鉢二龍王",
    "T03n0190_037:0827c10": "邊，到彼二大龍王邊已，即便告彼二龍王言：",
    "T03n0190_037:0827c11": "『汝等龍王！說偈問我。』時二龍王，依以二偈，",
    "T03n0190_037:0827c12": "問那羅陀童子仙言：『在何自在王，乃至盡因",
    "T03n0190_037:0827c13": "緣。』",
    "T03n0190_037:0827c14": "「爾時，童子那羅陀仙，還以二偈答龍王言：『第",
    "T03n0190_037:0827c15": "六自在故，乃至名為智。』",
    "T03n0190_037:0827c16": "「爾時，伊羅鉢龍王聞此偈已，心作如是思惟",
    "T03n0190_037:0827c17": "念言：『我今已得無上世尊，我今已得勝修伽",
    "T03n0190_037:0827c18": "陀，我今已知世尊出現，知修伽陀，大聖世尊，",
    "T03n0190_037:0827c19": "今為我生，為我出世，為我覺悟如是再稱。』",
    "T03n0190_037:0827c20": "「時伊羅鉢二大龍王，如是念已，白那羅陀摩",
    "T03n0190_037:0827c21": "那婆言：『仁摩那婆！實為我說，此是仙意自辯",
    "T03n0190_037:0827c22": "才力，為從他聞而解此義？仙摩那婆！我實不",
    "T03n0190_037:0827c23": "見，今世間中及以天上，若有沙門婆羅門等，",
    "T03n0190_037:0827c24": "或天或人，能自辯才達是二偈，能自說者，無",
    "T03n0190_037:0827c25": "有是處。唯除如來無上世尊，或佛沙門，從彼",
    "T03n0190_037:0827c26": "等邊，聞而方辯。』",
    "T03n0190_037:0827c27": "「爾時，童子那羅陀仙，即便以偈告伊羅鉢二",
    "T03n0190_037:0827c28": "龍王言：",
    "T03n0190_037:0827c29": "「『如龍王說非我辯，　　大聖世尊已出興，",
    "T03n0190_037:0828a01": "諸相具足莊嚴身，　　彼能如是辯才說。』",
    "T03n0190_037:0828a02": "「爾時，伊羅鉢龍王即還以偈白仙童子那羅",
    "T03n0190_037:0828a03": "陀言：",
    "T03n0190_037:0828a04": "「『大仙言是佛語者，　　為當睡臥夢裏聞，",
    "T03n0190_037:0828a05": "若是分明對面承，　　唯願仁今重讚說。』",
    "T03n0190_037:0828a06": "「爾時，童子那羅陀仙依所覩見，即更以偈答",
    "T03n0190_037:0828a07": "龍王言：",
    "T03n0190_037:0828a08": "「『天人自在大丈夫，　　今居波羅鹿苑內，",
    "T03n0190_037:0828a09": "既轉無上法輪已，　　猶如師子吼勝林。』",
    "T03n0190_037:0828a10": "「爾時，伊羅鉢龍王復更以偈白那羅陀童子",
    "T03n0190_037:0828a11": "仙言：",
    "T03n0190_037:0828a12": "「『仁今所言佛世尊，　　我不聞久今聞說，",
    "T03n0190_037:0828a13": "既聞與仁相共詣，　　觀彼希現難思議。",
    "T03n0190_037:0828a14": "昔覩今復得重觀，　　正覺如來諸相好，",
    "T03n0190_037:0828a15": "今日始更出現世，　　難值猶若優曇花。",
    "T03n0190_037:0828a16": "經歷多時乃一興，　　清淨猶彼空中月，",
    "T03n0190_037:0828a17": "諸相具足莊嚴體，　　正覺最上勝菩提。",
    "T03n0190_037:0828a18": "久遠曠絕不聞聲，　　清亮猶如梵音響，",
    "T03n0190_037:0828a19": "若諸眾生得聞者，　　從佛得入解脫門。』",
    "T03n0190_037:0828a20": "「爾時，伊羅鉢龍王說偈讚歎佛世尊已，復更",
    "T03n0190_037:0828a21": "重白那羅陀仙作如是言：『那羅陀仙！仁言佛",
    "T03n0190_037:0828a22": "也！』時，那羅陀摩那婆仙答龍王言：『我言佛也",
    "T03n0190_037:0828a23": "梵本再問再答。』",
    "T03n0190_037:0828a24": "「龍王復言：『那羅陀仙！如此鳴吼，出世甚難，",
    "T03n0190_037:0828a25": "所謂彼佛佛世尊也。那羅陀仙！彼阿羅呵、三",
    "T03n0190_037:0828a26": "藐三佛陀，今在何方？』",
    "T03n0190_037:0828a27": "「時，那羅陀摩那婆仙即整衣服，偏袒右肩，合",
    "T03n0190_037:0828a28": "十指掌，向佛在方，示龍王言：『汝等龍王！若欲",
    "T03n0190_037:0828a29": "知者彼佛、如來、多陀阿伽度、阿羅呵、三藐三佛",
    "T03n0190_037:0828b01": "陀，今在某方。』",
    "T03n0190_037:0828b02": "「時，伊羅鉢龍王知佛處已，即整衣服，偏袒右",
    "T03n0190_037:0828b03": "肩，右膝著地，向佛所在，合十指掌，三稱此",
    "T03n0190_037:0828b04": "言：『南無世尊、多陀阿伽度、阿羅呵、三藐三佛",
    "T03n0190_037:0828b05": "陀如是三說。』",
    "T03n0190_037:0828b06": "「時伊羅鉢龍王白那羅陀童子仙言：『摩那婆",
    "T03n0190_037:0828b07": "仙！相隨共向彼世尊、多陀阿伽度、阿羅呵、三",
    "T03n0190_037:0828b08": "藐三佛陀所，禮拜供養。』時那羅陀報龍王言：",
    "T03n0190_037:0828b09": "『善哉龍王！我等共去。』",
    "T03n0190_037:0828b10": "「時伊羅鉢并及商佉二大龍王，自餘無量諸",
    "T03n0190_037:0828b11": "龍眷屬，那羅陀仙摩那婆等，八萬四千諸眾",
    "T03n0190_037:0828b12": "生輩，欲向佛所。",
    "T03n0190_037:0828b13": "「爾時，伊羅鉢龍王作是思惟：『我今若以變化",
    "T03n0190_037:0828b14": "之身見於佛者，此我不善，我今宜以自許報",
    "T03n0190_037:0828b15": "身，往見世尊。』",
    "T03n0190_037:0828b16": "「爾時，伊羅鉢龍王至其龍宮，以自報形而欲",
    "T03n0190_037:0828b17": "見佛。從北天竺特叉尸羅城，向波羅㮈國，",
    "T03n0190_037:0828b18": "強有三百六十由旬，時彼龍王出欲見佛，其",
    "T03n0190_037:0828b19": "頭已至佛世尊所，而尾猶尚在自本宮。而彼",
    "T03n0190_037:0828b20": "龍頭，其狀猶如獨樹造般，其項猶如象鼻放",
    "T03n0190_037:0828b21": "水，耳目猶如憍薩羅國銅鉢之器，口出光炎，",
    "T03n0190_037:0828b22": "猶如重雲出於閃電，氣息作聲，如雲雷鳴，",
    "T03n0190_037:0828b23": "作伽荼伽荼聲。而彼八萬四千眾類，一切悉",
    "T03n0190_037:0828b24": "隨伊羅鉢行。而伊羅鉢遙見如來，極大端正",
    "T03n0190_037:0828b25": "光相非常，心生歡喜，乃至猶如虛空中星莊",
    "T03n0190_037:0828b26": "嚴顯赫，既覩見已，向於佛邊，生清淨心正信",
    "T03n0190_037:0828b27": "之心，踊躍歡喜，進向佛所。",
    "T03n0190_037:0828b28": "「爾時，世尊既遙覩見伊羅鉢龍漸漸而來，見",
    "T03n0190_037:0828b29": "已告言：『善來善來！伊羅鉢龍王！經歷多時不",
    "T03n0190_037:0828c01": "曾相見，王今身體安隱以不？少病少惱，及諸",
    "T03n0190_037:0828c02": "親眷，並無疾耶？』",
    "T03n0190_037:0828c03": "佛本行集經卷第三十七"
}