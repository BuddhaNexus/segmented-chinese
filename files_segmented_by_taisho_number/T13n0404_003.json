{
    "T13n0404_003:0622a15": "大集大虛空藏菩薩所問經卷第",
    "T13n0404_003:0622a16": "三",
    "T13n0404_003:0622a18": "開府儀同三司特進試鴻臚卿肅國",
    "T13n0404_003:0622a19": "公食邑三千戶賜紫贈司空謚大鑑",
    "T13n0404_003:0622a20": "正號大廣智大興善寺三藏沙門",
    "T13n0404_003:0622a21": "不空奉　詔譯",
    "T13n0404_003:0622a22": "「善男子！云何菩薩能持世尊佛法寶藏？善男",
    "T13n0404_003:0622a23": "子！諸佛法藏無有窮盡，以一切有情根性行",
    "T13n0404_003:0622a24": "相差別無量，諸佛世尊為令趣入，隨其爾所",
    "T13n0404_003:0622a25": "差別根性，說法寶藏亦有爾所無量無邊，",
    "T13n0404_003:0622a26": "是故名為佛法寶藏。復次，如來證菩提夜、般",
    "T13n0404_003:0622a27": "涅槃夜於其中間已說今說當說，所有一切",
    "T13n0404_003:0622a28": "悉名如說、不異說、真說。云何名為如說？如彼",
    "T13n0404_003:0622a29": "真如平等而說，故名如說。云何不異說？所說",
    "T13n0404_003:0622b01": "之法依勝義諦，平等無二，名不異說。云何真",
    "T13n0404_003:0622b02": "說？稱法自性，名為真說。復次，諸佛法藏不可",
    "T13n0404_003:0622b03": "以文字說。假使滿於三千大千世界一切有",
    "T13n0404_003:0622b04": "情，皆如阿難陀多聞第一，於百千俱胝劫中",
    "T13n0404_003:0622b05": "說於一義不可究盡。如是諸佛無邊法藏，菩",
    "T13n0404_003:0622b06": "薩悉能如法受持，一切文字皆不廢忘，於一",
    "T13n0404_003:0622b07": "切義無有差異，使諸有情皆得歡喜，供養奉",
    "T13n0404_003:0622b08": "事一切如來，摧壞一切魔怨，制伏一切外道，",
    "T13n0404_003:0622b09": "息滅煩惱顯揚正法。如是，善男子！是名持佛",
    "T13n0404_003:0622b10": "世尊佛法寶藏。「復次，善男子！如我等覺彼法",
    "T13n0404_003:0622b11": "自性，菩薩如是如彼法性應當受持。云何名",
    "T13n0404_003:0622b12": "為如來等覺彼法自性？謂知法自性，悉皆如",
    "T13n0404_003:0622b13": "幻，不成就相故；悉皆如夢，無境界相故；悉如",
    "T13n0404_003:0622b14": "陽炎，畢竟無生相故；悉如光影，無移動相故；",
    "T13n0404_003:0622b15": "亦如影像，無自性相故；知空自性，究竟如露",
    "T13n0404_003:0622b16": "故；知無相自性，無分別故；知無願自性，心無",
    "T13n0404_003:0622b17": "住故；知離欲自性，一切欲遠離故；知無為自",
    "T13n0404_003:0622b18": "性，超諸數相故。善男子！如是言說為他了別",
    "T13n0404_003:0622b19": "故，我已現證是法自性，彼法性相不可言說。",
    "T13n0404_003:0622b20": "若菩薩欲受持諸佛法藏，應如如來覺了諸",
    "T13n0404_003:0622b21": "法自性，而以文字、語言為諸有情如是說法。",
    "T13n0404_003:0622b22": "是為菩薩能持諸佛正法寶藏。「善男子！云何",
    "T13n0404_003:0622b23": "菩薩善知有情本來清淨，而成熟之？善男",
    "T13n0404_003:0622b24": "子！有情界本來清淨，於彼根本性，有情不可",
    "T13n0404_003:0622b25": "得。若菩薩欲成熟彼有情，應如是知根本清",
    "T13n0404_003:0622b26": "淨；復應念彼無我見，無有情見，無命者見，",
    "T13n0404_003:0622b27": "無受者見。復次，所說有情名者，但從顛倒見",
    "T13n0404_003:0622b28": "纏無明有愛，虛妄分別諸煩惱生，無有實性。",
    "T13n0404_003:0622b29": "而彼菩薩，應當斷除虛妄顛倒一切煩惱，而",
    "T13n0404_003:0622c01": "為有情說如此法，不壞其性。為令了知有情",
    "T13n0404_003:0622c02": "無故，有情離故，應當如是成熟有情。善男",
    "T13n0404_003:0622c03": "子！是名菩薩善知有情本來清淨而成熟之。",
    "T13n0404_003:0622c04": "「善男子！云何菩薩如理相應修習佛法？如理",
    "T13n0404_003:0622c05": "者名入緣生。何以故？如彼彼因緣，感彼彼",
    "T13n0404_003:0622c06": "果報。謂：如布施因，獲大財富；是故菩薩",
    "T13n0404_003:0622c07": "行布施已，盡將迴向一切智智，滿足成就檀",
    "T13n0404_003:0622c08": "波羅蜜。尸羅是生人天之因，菩薩普令污",
    "T13n0404_003:0622c09": "戒有情安住淨戒，要期迴向薩婆若已，滿",
    "T13n0404_003:0622c10": "足成就戒波羅蜜。忍辱柔和為莊嚴身、口、意",
    "T13n0404_003:0622c11": "之因，菩薩常行自利、利他，不為惱害住於",
    "T13n0404_003:0622c12": "忍辱，迴向薩婆若已，滿足成就忍波羅蜜。",
    "T13n0404_003:0622c13": "精進為能引攝一切佛法之因，菩薩應發勤",
    "T13n0404_003:0622c14": "精進心，積集一切所有善根，盡將迴向薩婆",
    "T13n0404_003:0622c15": "若已，滿足成就精進波羅蜜。禪定為於正知",
    "T13n0404_003:0622c16": "之因，菩薩為欲求正知故，修習奢摩他資糧，",
    "T13n0404_003:0622c17": "盡以迴向薩婆若已，滿足成就禪波羅蜜。般",
    "T13n0404_003:0622c18": "若多聞為大慧之因，菩薩不取不執聞相，迴",
    "T13n0404_003:0622c19": "向薩婆若已，滿足成就般若波羅蜜。如是能",
    "T13n0404_003:0622c20": "於一切善法，知如是因感如是果，是名因緣",
    "T13n0404_003:0622c21": "如理作意。「復次，如理作意者，謂如於我及一",
    "T13n0404_003:0622c22": "切法如理作意。如是知我、無我，一切法悉皆",
    "T13n0404_003:0622c23": "無我；知我是空，一切法悉皆是空；我但有名，",
    "T13n0404_003:0622c24": "一切法亦唯有名。菩薩如是如理作意，於一",
    "T13n0404_003:0622c25": "切法平等相應，即是具足一切佛法。是為菩",
    "T13n0404_003:0622c26": "薩如理相應修習佛法。",
    "T13n0404_003:0622c27": "「善男子！云何菩薩不退神通，於一切法而得",
    "T13n0404_003:0622c28": "自在？善男子！若有沙門或婆羅門，不害身見",
    "T13n0404_003:0622c29": "起於神通，彼還退失。若時菩薩已害身見，及",
    "T13n0404_003:0623a01": "能遠離六十二等一切諸見，起於神通，名為",
    "T13n0404_003:0623a02": "具智、具慧、具覺、具施、具戒、具定；亦即名為身",
    "T13n0404_003:0623a03": "心遠離具是智已，內常寂靜外無所行，遍所",
    "T13n0404_003:0623a04": "知心可所欲心，善決擇心善清淨慧，無煩惱",
    "T13n0404_003:0623a05": "濁得光明無翳智，積集福資糧，積集智資糧，",
    "T13n0404_003:0623a06": "積集奢摩他資糧，積集毘鉢舍那資糧；資以",
    "T13n0404_003:0623a07": "檀那、淨戒莊嚴，被以忍辱、精進甲冑，依於禪",
    "T13n0404_003:0623a08": "定、善修般若，隨順大慈安住大悲，超出方便",
    "T13n0404_003:0623a09": "成如是法，起妙神通高昇無礙，乃至坐於菩",
    "T13n0404_003:0623a10": "提道場，以神通故於一切法皆得自在，現一",
    "T13n0404_003:0623a11": "切色、聞一切聲、入一切心，憶念無量劫，獲得",
    "T13n0404_003:0623a12": "一切遊戲神通；伏斷諸漏乃至隨意轉變皆",
    "T13n0404_003:0623a13": "得自在，於一切法無復功用。善男子！是為菩",
    "T13n0404_003:0623a14": "薩不退神通，於一切法而得自在。",
    "T13n0404_003:0623a15": "「善男子！云何菩薩入甚深佛法理趣，一切聲",
    "T13n0404_003:0623a16": "聞、緣覺難測？善男子！甚深者名為緣生理趣。",
    "T13n0404_003:0623a17": "所謂：無明緣行，行緣識，識緣名色，名色緣六",
    "T13n0404_003:0623a18": "處，六處緣觸，觸緣受，受緣愛，愛緣取，取緣",
    "T13n0404_003:0623a19": "有，有緣生，生緣老死憂悲苦惱。由集為因為",
    "T13n0404_003:0623a20": "緣，生大苦蘊，令諸有情流轉雜染。菩薩於",
    "T13n0404_003:0623a21": "彼善能了知，此則名為緣生理趣。云何名為",
    "T13n0404_003:0623a22": "緣滅理趣？謂：無明滅則行滅，行滅則識滅，",
    "T13n0404_003:0623a23": "識滅則名色滅，名色滅則六處滅，六處滅則",
    "T13n0404_003:0623a24": "觸滅，觸滅則受滅，受滅則愛滅，愛滅則取",
    "T13n0404_003:0623a25": "滅，取滅則有滅，有滅則生滅，生滅則老死",
    "T13n0404_003:0623a26": "憂悲苦惱滅；由是因緣滅則大苦蘊滅，故令",
    "T13n0404_003:0623a27": "有情獲得清淨，如是名為緣滅理趣。若菩薩",
    "T13n0404_003:0623a28": "於彼如是了知，是名為入甚深理趣，非諸聲",
    "T13n0404_003:0623a29": "聞、緣覺能於雜染得清淨者，此是諸佛如來",
    "T13n0404_003:0623b01": "境界。若菩薩以佛威神加持之力，則能於此",
    "T13n0404_003:0623b02": "隨分覺悟。「復次，甚深者名薩迦耶，薩迦耶清",
    "T13n0404_003:0623b03": "淨故一切法清淨。何以故？此薩迦耶推求根",
    "T13n0404_003:0623b04": "本無所得故，其無所得則為甚深，諸佛於我",
    "T13n0404_003:0623b05": "皆無所得，我本清淨，如我清淨一切法亦清",
    "T13n0404_003:0623b06": "淨。以何因緣而名清淨？謂彼諸法本來不生，",
    "T13n0404_003:0623b07": "無所起、滅，故名清淨。復次，無暗、無明、無阿賴",
    "T13n0404_003:0623b08": "耶，真實勝義名為甚深。彼無眼滅，乃至亦",
    "T13n0404_003:0623b09": "無意滅，無有境界，是無境界則是真實。第",
    "T13n0404_003:0623b10": "一義諦名為甚深，亦無心、意執著勝義，以難",
    "T13n0404_003:0623b11": "測難見不可覺故；於此諸類甚深法理，但以",
    "T13n0404_003:0623b12": "假名隨順世諦，於他有情分別顯示，是為菩",
    "T13n0404_003:0623b13": "薩得入甚深佛法理趣，一切聲聞、緣覺難測。",
    "T13n0404_003:0623b14": "「善男子！云何菩薩入緣起善巧智遠離一切",
    "T13n0404_003:0623b15": "邊見？善男子！緣起者無所緣是緣起；無事、無",
    "T13n0404_003:0623b16": "成就是緣起；無常、苦、無我、寂靜是緣起；無我、",
    "T13n0404_003:0623b17": "無有情、無命者、無養育，無補特伽羅、無人、無",
    "T13n0404_003:0623b18": "儒童是緣起；無生、無起是緣起；無所有、無功",
    "T13n0404_003:0623b19": "用空、無相寂靜、無所行、無戲論，是故名無戲",
    "T13n0404_003:0623b20": "論法：如是生是為生，如是滅是為滅。復次，無",
    "T13n0404_003:0623b21": "我、無有情、無壽命、無養育，無補特伽羅、無人、",
    "T13n0404_003:0623b22": "無儒童，則無有法可為緣生，於彼無我主宰",
    "T13n0404_003:0623b23": "名故。譬如草木、牆壁、影像，一切諸法亦復如",
    "T13n0404_003:0623b24": "是。如外諸法之所生時生無所有，滅時滅",
    "T13n0404_003:0623b25": "無所有。內法亦爾，生時生無所有，滅時滅",
    "T13n0404_003:0623b26": "無所有。除緣起法，無實所生，闕緣無滅，如",
    "T13n0404_003:0623b27": "是相應則一切邊見悉皆離也。云何邊見？邊",
    "T13n0404_003:0623b28": "見者名斷、名常，生時不生、壞時不壞，無生、無",
    "T13n0404_003:0623b29": "壞於斷、常邊自然清淨，自清淨故於諸邊見",
    "T13n0404_003:0623c01": "皆得清淨。善男子！是為菩薩入緣起善巧智",
    "T13n0404_003:0623c02": "遠離邊見。「善男子！云何菩薩以如來印印於",
    "T13n0404_003:0623c03": "真如不間斷善巧智？善男子！如來印印者",
    "T13n0404_003:0623c04": "不間斷印，無生、無轉、無所取、無動、無所動，一",
    "T13n0404_003:0623c05": "切世間人、天、阿修羅，無所傾動。何以故？世",
    "T13n0404_003:0623c06": "間人、天、阿修羅，以彼印印。如是如來印，究",
    "T13n0404_003:0623c07": "竟不生印，究竟空性印，究竟無相印，究竟",
    "T13n0404_003:0623c08": "無願印，究竟無為印，究竟離欲印，究竟真",
    "T13n0404_003:0623c09": "如印，究竟實際印，究竟虛空印。善男子！譬",
    "T13n0404_003:0623c10": "如空中印無所現，如是如來印，於五眼而不",
    "T13n0404_003:0623c11": "現於光明之相，以自相印而印之。故乃至如",
    "T13n0404_003:0623c12": "來於一切法施設言說，皆以如來印印之，是",
    "T13n0404_003:0623c13": "為施設；彼所有識及境界法皆是作法安立",
    "T13n0404_003:0623c14": "而於彼法不作種種安立之相。以真如印印",
    "T13n0404_003:0623c15": "之，無有間斷。云何於真如間斷？若分別諸",
    "T13n0404_003:0623c16": "法見上、中、下，名為間斷；若於諸法無所分別，",
    "T13n0404_003:0623c17": "名無間斷。復次，於多分別而生分別，於彼真",
    "T13n0404_003:0623c18": "如無能壞亂。譬如有情於空中行，而彼虛空",
    "T13n0404_003:0623c19": "無有破壞。如是一切有情於真如中行，而彼",
    "T13n0404_003:0623c20": "真如無有斷壞。菩薩如是，由以智故，於色、於",
    "T13n0404_003:0623c21": "法以真如印印之，不於真如間斷破壞；是為",
    "T13n0404_003:0623c22": "菩薩以如來印印於真如不間斷善巧智。",
    "T13n0404_003:0623c23": "「善男子！云何菩薩入於法界甚深理趣，見一",
    "T13n0404_003:0623c24": "切法與諸法界，互相周遍平等一性？法界者",
    "T13n0404_003:0623c25": "亦名離欲界，離一切塵故；亦名不生界，無聚",
    "T13n0404_003:0623c26": "集故；不相違界，本無生故；無往界，無等故；無",
    "T13n0404_003:0623c27": "來界，無礙故；無住界，不生起故；如如界，三世",
    "T13n0404_003:0623c28": "平等故；無我界，本來清淨故；無壽者界，由勝",
    "T13n0404_003:0623c29": "義故；無了別界，無所住故；無阿賴耶界，無染",
    "T13n0404_003:0624a01": "污故；無生起界，性決定故；如虛空界，性清",
    "T13n0404_003:0624a02": "淨故；如涅槃界，無戲論故；如是名為入法界",
    "T13n0404_003:0624a03": "理趣。若菩薩入如是理趣，凡所演說一一語",
    "T13n0404_003:0624a04": "言，皆與法界理趣互相周遍，即知欲界、法界",
    "T13n0404_003:0624a05": "無二無別。復次，欲性法界、嗔性法界無二；嗔",
    "T13n0404_003:0624a06": "性法界、癡性法界無二；癡性法界、煩惱性法",
    "T13n0404_003:0624a07": "界無二；煩惱性法界、欲界性法界無二；欲界",
    "T13n0404_003:0624a08": "性法界、色界性法界無二；色界性法界、無色",
    "T13n0404_003:0624a09": "界性法界無二；無色界性法界、空性法界無",
    "T13n0404_003:0624a10": "二；空性法界、眼界性法界無二；眼界性法界、",
    "T13n0404_003:0624a11": "色性法界無二；色性法界、眼識界性法界無",
    "T13n0404_003:0624a12": "二；眼識界性法界乃至意界性法界無二；意",
    "T13n0404_003:0624a13": "界性法界、意識界性法界無二；意識界性法",
    "T13n0404_003:0624a14": "界、蘊界性法界無二；蘊界性法界、地、水、火、風",
    "T13n0404_003:0624a15": "界性法界無二；地、水、火、風界性法界、空性法",
    "T13n0404_003:0624a16": "界無二；乃至八萬四千法蘊行、一切法法界",
    "T13n0404_003:0624a17": "無二；是為一切法法性界。若菩薩由平等智",
    "T13n0404_003:0624a18": "入如是法界，則能見一切法平等性理趣。善",
    "T13n0404_003:0624a19": "男子！是為菩薩入法界理趣。",
    "T13n0404_003:0624a20": "「善男子！云何菩薩意樂堅固猶若金剛，住此",
    "T13n0404_003:0624a21": "大乘無有傾動？善男子！菩薩成就十二種法，",
    "T13n0404_003:0624a22": "意樂堅固猶若金剛，不為人、天世間所壞。云",
    "T13n0404_003:0624a23": "何十二？所謂：菩提心意樂增上意樂不壞故；",
    "T13n0404_003:0624a24": "於施、戒、忍、精進、禪定、般若不壞故；大慈、大悲",
    "T13n0404_003:0624a25": "不壞故；四攝法不壞故；成熟有情不壞故；",
    "T13n0404_003:0624a26": "淨佛國土不壞故；不厭患生死不壞故；無厭",
    "T13n0404_003:0624a27": "足善根不壞故；為莊嚴相好設無遮施會不",
    "T13n0404_003:0624a28": "壞故；為護正法棄捨身命不壞故；所有善根",
    "T13n0404_003:0624a29": "迴施一切有情不壞故；積集一切佛法不壞",
    "T13n0404_003:0624b01": "故。善男子！若菩薩於如是法修習不壞，當",
    "T13n0404_003:0624b02": "知爾時名為成就堅固金剛不壞意樂；如金",
    "T13n0404_003:0624b03": "剛寶能摧諸寶自體不壞。如是菩薩成就堅",
    "T13n0404_003:0624b04": "固意樂，能摧一切有情煩惱隨眠而自體不",
    "T13n0404_003:0624b05": "壞。善男子！是為菩薩成就金剛堅固意樂，於",
    "T13n0404_003:0624b06": "此大乘無有傾動。「善男子！云何菩薩於自境",
    "T13n0404_003:0624b07": "界清淨如佛境界。善男子！佛境界者無有境",
    "T13n0404_003:0624b08": "界，離於境界一切清淨，彼菩薩由自境界及",
    "T13n0404_003:0624b09": "佛境界悉清淨故；而淨眼境界即佛境界，亦",
    "T13n0404_003:0624b10": "無佛境界，及眼境界，無近、無遠。何以故？遠",
    "T13n0404_003:0624b11": "離境界與佛境界，亦無遠離境界及眼境界。",
    "T13n0404_003:0624b12": "其耳境界即佛境界，亦無佛境界，無有遠、近。",
    "T13n0404_003:0624b13": "何以故？遠離境界與佛境界，亦無遠離境界",
    "T13n0404_003:0624b14": "及耳境界。其鼻境界即佛境界，亦無佛境界，",
    "T13n0404_003:0624b15": "無有遠、近。何以故？遠離境界與佛境界，亦",
    "T13n0404_003:0624b16": "無遠離境界及鼻境界。其舌境界即佛境界，",
    "T13n0404_003:0624b17": "亦無佛境界，無有遠、近。何以故？遠離境界與",
    "T13n0404_003:0624b18": "佛境界，亦無遠離境界及舌境界。其身境界",
    "T13n0404_003:0624b19": "即佛境界，亦無佛境界，無有遠、近。何以故？",
    "T13n0404_003:0624b20": "遠離境界與佛境界，亦無遠離境界及身境",
    "T13n0404_003:0624b21": "界。其意境界即佛境界，亦無佛境界，無有遠、",
    "T13n0404_003:0624b22": "近。何以故？遠離境界與佛境界，亦無遠離",
    "T13n0404_003:0624b23": "境界及意境界，乃至蘊、處、界、十二因緣，亦復",
    "T13n0404_003:0624b24": "如是。善男子！若菩薩入佛境界，遠離境界一",
    "T13n0404_003:0624b25": "切境界，若自境界清淨平等，是即名為入佛",
    "T13n0404_003:0624b26": "境界。如是六種境界所有影現，彼皆入於諸",
    "T13n0404_003:0624b27": "佛境界，不生取著悉遠離故。如是如來境界",
    "T13n0404_003:0624b28": "無有染、礙，一切境界不染、不礙，亦復如是。善",
    "T13n0404_003:0624b29": "男子！如是解者，是為菩薩成就隨入佛界清",
    "T13n0404_003:0624c01": "淨自界清淨。",
    "T13n0404_003:0624c02": "「善男子！云何菩薩，獲得陀羅尼無忘法行？善",
    "T13n0404_003:0624c03": "男子！菩薩應於此陀羅尼修持作業。云何修",
    "T13n0404_003:0624c04": "持？善男子！有三十二種修陀羅尼法。所謂：求",
    "T13n0404_003:0624c05": "法故；愛樂法故；法苑樂故；隨法流故；隨順法",
    "T13n0404_003:0624c06": "故；尊上法故；承事供養多聞者故；常於和上",
    "T13n0404_003:0624c07": "及阿闍梨無有我慢，恭敬供養故；求法無厭",
    "T13n0404_003:0624c08": "故；於教授者隨順不逆故；於說法者敬愛如",
    "T13n0404_003:0624c09": "佛不求其短故；於所聞法悉皆受持故；不懈",
    "T13n0404_003:0624c10": "怠故；於法不悋故；所行法施無悕望故；於所",
    "T13n0404_003:0624c11": "聞法如理作意故；於所聞法善觀察故；求於",
    "T13n0404_003:0624c12": "多聞無齊限故；常於梵行無休息故；常樂遠",
    "T13n0404_003:0624c13": "離心寂靜故；常勤修習六隨念故；於六染法",
    "T13n0404_003:0624c14": "常棄捨故；於六和敬恒不捨故；於一切有情",
    "T13n0404_003:0624c15": "起無礙心故；於緣生法修順忍故；於三脫門",
    "T13n0404_003:0624c16": "作意觀察不驚怖故；不捨聖種杜多功德故；",
    "T13n0404_003:0624c17": "護持正法心無下劣故；觀於眾生起大悲故；",
    "T13n0404_003:0624c18": "求於正法不惜身命故；修大智行離愚惑故；",
    "T13n0404_003:0624c19": "成就有情不懈倦故。如是名為修陀羅尼無忘",
    "T13n0404_003:0624c20": "失業。「復次，善男子！若菩薩得是陀羅尼已，於",
    "T13n0404_003:0624c21": "佛所說悉能遍持令不忘失，謂所聞法無有",
    "T13n0404_003:0624c22": "忘失；以念不忘；以捨覺悟以慧照了；入於一",
    "T13n0404_003:0624c23": "切無盡文字；得諸言音隨類善解智；得無礙",
    "T13n0404_003:0624c24": "辯演說無滯智；於了義經入理趣智；不了義",
    "T13n0404_003:0624c25": "經入理趣智；入於世俗無盡說智；入於勝義",
    "T13n0404_003:0624c26": "不斷說智；於正斷精進得無退智；於四神足",
    "T13n0404_003:0624c27": "起遊戲智；於諸根中得差別智；於諸力中得",
    "T13n0404_003:0624c28": "無動智；於七覺支得開悟智；於八聖道得入",
    "T13n0404_003:0624c29": "理智；於奢摩他得心住智；於毘鉢舍那得法",
    "T13n0404_003:0625a01": "決擇智；於智解脫得隨順智；於諸辯說得深",
    "T13n0404_003:0625a02": "入智；於諸神通得生起智；於諸波羅蜜得分",
    "T13n0404_003:0625a03": "別智；於四攝法得隨機智；於諸音聲得語路",
    "T13n0404_003:0625a04": "智；於決定法得決擇智；於諸經義得無間斷",
    "T13n0404_003:0625a05": "智；於諸文字得無盡智；於諸有情得歡喜智；",
    "T13n0404_003:0625a06": "於求法者得稱根說法智；於佛所說得念總",
    "T13n0404_003:0625a07": "持智；於一切文字得入詞句智；於諸垢淨得",
    "T13n0404_003:0625a08": "如實覺智；於諸業緣得悟果報智；於一切法",
    "T13n0404_003:0625a09": "得光明無翳智；是名陀羅尼，得陀羅尼平等",
    "T13n0404_003:0625a10": "身、語、心者，能雨無盡法，能息諸煩惱，能生一",
    "T13n0404_003:0625a11": "切諸佛法故。由得此陀羅尼甚深理故，常無",
    "T13n0404_003:0625a12": "忘失，是故名為菩薩得陀羅尼無忘法行。「善",
    "T13n0404_003:0625a13": "男子！云何菩薩獲得如來加持無礙辯才？善",
    "T13n0404_003:0625a14": "男子！若菩薩常蒙如來之所加持，得二十四",
    "T13n0404_003:0625a15": "種無礙辯才。云何名為二十四種？所謂：迅疾",
    "T13n0404_003:0625a16": "辯；利捷辯；無礙辯；無滯辯；善詞辯；甚深辯；間",
    "T13n0404_003:0625a17": "錯眾音辯；勝妙莊嚴辯；無沈沒辯；無畏辯；種",
    "T13n0404_003:0625a18": "種偈讚辯；修多羅緣起本事辯；能摧伏他辯；",
    "T13n0404_003:0625a19": "說差別無盡句辯；顯現微妙辯；端嚴威德辯；",
    "T13n0404_003:0625a20": "說法無間辯；天眾莊嚴辯；斷諸疑惑辯；世、出",
    "T13n0404_003:0625a21": "世法辯；不錯失辯；慈、悲、喜、捨悅可眾心辯；宿",
    "T13n0404_003:0625a22": "命通辯；佛所加持辯。「善男子！如是二十四種",
    "T13n0404_003:0625a23": "辯，修二十四種業而得成就。何者二十四種",
    "T13n0404_003:0625a24": "業？所謂：不逆師長教誨故，獲迅疾辯；往來無",
    "T13n0404_003:0625a25": "諂故，獲得利捷辯；離諸煩惱故，得無礙辯；不",
    "T13n0404_003:0625a26": "好雜住故，得無滯辯；不離間語故，得善詞辯；",
    "T13n0404_003:0625a27": "悟緣生故，得甚深辯；以種種施故，得間錯眾",
    "T13n0404_003:0625a28": "音辯；嚴飾如來塔廟故，得勝妙莊嚴辯；不捨",
    "T13n0404_003:0625a29": "菩提心故，得無沈沒辯；善護戒蘊故，得無畏",
    "T13n0404_003:0625b01": "辯；施種種幢幡、鈴蓋故，得說種種偈讚辯；承",
    "T13n0404_003:0625b02": "事、恭敬種種捨施諸師長故，得說修多羅緣起",
    "T13n0404_003:0625b03": "本事辯；不逼惱貧匱有情故，得能摧伏他辯；",
    "T13n0404_003:0625b04": "施無盡寶藏令他入法故，得說差別無盡句",
    "T13n0404_003:0625b05": "辯；所說真實無麁獷故，得顯現微妙辯；不輕",
    "T13n0404_003:0625b06": "毀尊教及離間他人故，得端嚴威德辯；於自",
    "T13n0404_003:0625b07": "得法住持故，得說法無間辯；不謗毀他以歡",
    "T13n0404_003:0625b08": "喜心施所愛物故，得天眾莊嚴辯；於法不師",
    "T13n0404_003:0625b09": "拳如聞說故，得斷一切疑辯；觀於一切皆如",
    "T13n0404_003:0625b10": "師長，不加逼惱，施病者藥故，得世、出世法辯；",
    "T13n0404_003:0625b11": "不求他過，常自省察故，得不錯失辯；以平等",
    "T13n0404_003:0625b12": "心觀諸有情置涅槃道，不著一切利養恭敬及",
    "T13n0404_003:0625b13": "名聞故，得慈、悲、喜、捨悅可眾心辯；善言柔軟、",
    "T13n0404_003:0625b14": "如說修行、心無濁亂故，得宿命通辯；不謗大",
    "T13n0404_003:0625b15": "乘、不樂小乘、悲愍有情故，得佛所加持辯；是",
    "T13n0404_003:0625b16": "名成就二十四種辯才之業。復次，令他有情",
    "T13n0404_003:0625b17": "到究竟故，名為辯才。於他住持能警覺故，",
    "T13n0404_003:0625b18": "名為辯才。於他歡喜意相續故，名為辯才。",
    "T13n0404_003:0625b19": "於他有情說隨心智故，名為辯才。善男子！成",
    "T13n0404_003:0625b20": "就如是法功德智，是為菩薩獲佛加持無礙",
    "T13n0404_003:0625b21": "辯才。「善男子！云何菩薩於生死中而得自在？",
    "T13n0404_003:0625b22": "善男子！菩薩成就十二種法，於生死中而得",
    "T13n0404_003:0625b23": "自在。云何十二？所謂：遠離惡友故；親近善",
    "T13n0404_003:0625b24": "友故；於佛所許見清淨故；戒蘊清淨從三摩",
    "T13n0404_003:0625b25": "鉢底起於智慧、方便而雙運故；獲不退神通",
    "T13n0404_003:0625b26": "故；觀諸法無生故；為滿本願於生死中而受",
    "T13n0404_003:0625b27": "生故；觀於有情起大慈故；以大悲定觀察諸",
    "T13n0404_003:0625b28": "法如幻化故；知一切法不生滅故；於如夢性",
    "T13n0404_003:0625b29": "法不虛妄法如實觀察故；以佛世尊威神加",
    "T13n0404_003:0625c01": "持，或現生死而不染生死故；是為十二。若菩",
    "T13n0404_003:0625c02": "薩成就此十二法，能於無量阿僧祇所生之",
    "T13n0404_003:0625c03": "處，示現受身廣大利益一切有情。善男子！如",
    "T13n0404_003:0625c04": "是一切從二種根之所建立。所謂：神通智及",
    "T13n0404_003:0625c05": "大悲根，如是名為菩薩摩訶薩於生死中，獲",
    "T13n0404_003:0625c06": "於神通而得自在。",
    "T13n0404_003:0625c07": "「善男子！云何菩薩摧伏怨敵超越四魔？善男",
    "T13n0404_003:0625c08": "子！若菩薩以如幻智，通達一切五蘊諸法皆",
    "T13n0404_003:0625c09": "如幻化，超越蘊魔；通達諸法本性清淨，超煩",
    "T13n0404_003:0625c10": "惱魔；通達緣起，超越死魔；不退菩提心故，超",
    "T13n0404_003:0625c11": "越天魔。「復次，菩薩如是觀故，能害所有障，",
    "T13n0404_003:0625c12": "於菩提一切魔業，魔不得便。何謂魔業？謂：愛",
    "T13n0404_003:0625c13": "樂小乘，是為魔業；不護菩提心，是為魔業；於",
    "T13n0404_003:0625c14": "諸有情簡別行施，是為魔業；樂求生處而持",
    "T13n0404_003:0625c15": "禁戒，是為魔業；為求色相而修忍辱，是為魔",
    "T13n0404_003:0625c16": "業；作世間事相應精進，是為魔業；於禪味著，",
    "T13n0404_003:0625c17": "是為魔業；以慧厭離於下劣法，是為魔業；在",
    "T13n0404_003:0625c18": "於生死而有疲倦，是為魔業；作諸善根而不",
    "T13n0404_003:0625c19": "迴向，是為魔業；厭離煩惱，是為魔業；覆藏已",
    "T13n0404_003:0625c20": "過，是為魔業；憎嫉菩薩，是為魔業；誹謗正法，",
    "T13n0404_003:0625c21": "是為魔業；背恩不報，是為魔業；不求諸度，是",
    "T13n0404_003:0625c22": "為魔業；不敬正法，是為魔業；慳惜於法，是為",
    "T13n0404_003:0625c23": "魔業；希利說法，是為魔業；離於方便成就有",
    "T13n0404_003:0625c24": "情，是為魔業；捨四攝法，是為魔業；毀破禁戒，",
    "T13n0404_003:0625c25": "是為魔業；輕持戒者，是為魔業；順聲聞行，是",
    "T13n0404_003:0625c26": "為魔業；順緣覺乘，是為魔業；要求無為，是為",
    "T13n0404_003:0625c27": "魔業；厭離有為，是為魔業；心懷疑惑不利有",
    "T13n0404_003:0625c28": "情，是為魔業；所聞好疑，不善通達如理作意，",
    "T13n0404_003:0625c29": "是為魔業；好懷諂誑假示哀愍，是為魔業；麁",
    "T13n0404_003:0626a01": "獷惡罵，是為魔業；於罪不厭，是為魔業；染著",
    "T13n0404_003:0626a02": "自法，是為魔業；少聞便足，是為魔業；不求正",
    "T13n0404_003:0626a03": "法，是為魔業；樂求非法，是為魔業；於障蓋纏",
    "T13n0404_003:0626a04": "不樂對治，是為魔業；不淨心、口，是為魔業；忍",
    "T13n0404_003:0626a05": "沙門垢，是為魔業。善男子！如是乃至好行十",
    "T13n0404_003:0626a06": "不善業，捨於善法，如是一切悉為魔業。「若",
    "T13n0404_003:0626a07": "菩薩成就四法，而能超越。云何為四？所謂：",
    "T13n0404_003:0626a08": "不忘菩提心故；勤修六度不放逸故；住於善",
    "T13n0404_003:0626a09": "巧智成就有情故；住甚深理護持正法故。善",
    "T13n0404_003:0626a10": "男子！菩薩若與此法相應，決定能摧諸魔怨",
    "T13n0404_003:0626a11": "敵，是為菩薩超出四魔。",
    "T13n0404_003:0626a12": "「善男子！云何菩薩，積集無量福德資糧，為諸",
    "T13n0404_003:0626a13": "有情作所依止？善男子！若菩薩於一切有情，",
    "T13n0404_003:0626a14": "起同體大悲住於禪定，見來求者悉皆捨施，",
    "T13n0404_003:0626a15": "以福無盡得於寶手令他受用；意樂清淨，心",
    "T13n0404_003:0626a16": "如平地離於高、下，有所悕望豐饒利益，戒清",
    "T13n0404_003:0626a17": "淨故得心無著善護諸根；復能成辦一切施",
    "T13n0404_003:0626a18": "會，得陀羅尼成就辯才。以如是等積集善根，",
    "T13n0404_003:0626a19": "迴向菩提普施有情，如外四大，一切世間依",
    "T13n0404_003:0626a20": "住；如是內四大，為一切有情依住。菩薩作是",
    "T13n0404_003:0626a21": "思惟：『我所積集一切善根法智善巧，無有一",
    "T13n0404_003:0626a22": "法不與有情而為依住。』是為菩薩獲得無量",
    "T13n0404_003:0626a23": "福德資糧，為諸有情作所依住。",
    "T13n0404_003:0626a24": "「善男子！云何菩薩出無佛世，為諸有情而作",
    "T13n0404_003:0626a25": "佛事？善男子！若菩薩為出生處、非處智故，修",
    "T13n0404_003:0626a26": "十力業；為出生漏盡智故，修四無畏業；為出",
    "T13n0404_003:0626a27": "生三十無礙智，修十八不共法業；為出生得",
    "T13n0404_003:0626a28": "佛眼光明故，修五眼悉知業；為出生一切神",
    "T13n0404_003:0626a29": "通故，修宿命業；為獲成就滿足菩提故，修具",
    "T13n0404_003:0626b01": "足一切善法，斷身、口、意諸煩惱業；為出生相",
    "T13n0404_003:0626b02": "好莊嚴故，修集一切福資糧業；為出生十地",
    "T13n0404_003:0626b03": "得灌頂一切佛法故，修集一切智資糧業。如",
    "T13n0404_003:0626b04": "是，善男子！若菩薩具修如是業已，於無佛世",
    "T13n0404_003:0626b05": "能為有情廣作佛事而成就之。",
    "T13n0404_003:0626b06": "「善男子！云何菩薩獲得海印三摩地，不染一",
    "T13n0404_003:0626b07": "切有情心行？善男子！以何因緣名為海印三",
    "T13n0404_003:0626b08": "摩地？如贍部洲諸有情等若干色類，皆於海",
    "T13n0404_003:0626b09": "中而現影像，故名大海。如是若干有情一切",
    "T13n0404_003:0626b10": "心色之類，乃至音聲，彼諸影像皆於菩薩心",
    "T13n0404_003:0626b11": "海中現，是故名為海印三摩地。譬如大海同",
    "T13n0404_003:0626b12": "一醎味，菩薩一味法解脫智亦復如是。譬如",
    "T13n0404_003:0626b13": "大海不越潮限，菩薩觀時、非時故不越成菩",
    "T13n0404_003:0626b14": "提時，坐於道場亦復如是。譬如大海不宿死",
    "T13n0404_003:0626b15": "屍，菩薩不與一切習氣煩惱及聲聞、緣覺心",
    "T13n0404_003:0626b16": "俱亦復如是。譬如大海容納萬流不增、不減，",
    "T13n0404_003:0626b17": "菩薩容受一切諸法無有增、減亦復如是。譬",
    "T13n0404_003:0626b18": "如大海其廣無涯，菩薩慧用無邊亦復如是。",
    "T13n0404_003:0626b19": "譬如大海深難得底，菩薩智海一切聲聞、緣",
    "T13n0404_003:0626b20": "覺難測亦復如是。譬如大海能作無量世界",
    "T13n0404_003:0626b21": "依止，菩薩作諸有情依止亦復如是。善男子！",
    "T13n0404_003:0626b22": "是為菩薩善入海印三摩地已，不染一切有",
    "T13n0404_003:0626b23": "情心行。",
    "T13n0404_003:0626b24": "「善男子！云何菩薩，得無染著心如虛空風無",
    "T13n0404_003:0626b25": "有障礙。善男子！若菩薩於一切法遠離見纏",
    "T13n0404_003:0626b26": "心無所著，譬如大風於虛空中無所染著；如",
    "T13n0404_003:0626b27": "是菩薩於一切法心無所著亦復如是。是為",
    "T13n0404_003:0626b28": "菩薩得無染著，心如虛空風無有障礙。",
    "T13n0404_003:0626b29": "大集大虛空藏菩薩所問經卷第三",
    "T13n0404_003:0626c01": "丙午歲高麗國大藏都監奉　勅雕造"
}