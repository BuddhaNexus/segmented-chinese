{
    "X61n1162_006:0609c08": "淨土資糧全集卷之六",
    "X61n1162_006:0609c10": "古杭雲棲寺蓮池禪師　袾宏　校正",
    "X61n1162_006:0609c11": "[橘-矛+隹]李桐邑淨業弟子　莊廣還　輯",
    "X61n1162_006:0609c12": "淨土兼禪章",
    "X61n1162_006:0609c13": "論淨土禪宗",
    "X61n1162_006:0609c14": "(還)謹按永明禪師云。有禪有淨土。猶如戴角虎。",
    "X61n1162_006:0609c15": "現世為人師。來生作佛祖。言二者之貴於相兼",
    "X61n1162_006:0609c16": "也。柰何中峯大師又云。禪與淨土。理雖一而功",
    "X61n1162_006:0609c17": "不可並施。脩之者貴於一門深入。則二者似又",
    "X61n1162_006:0609c18": "不可得兼矣。將如之何而可。噫。不觀諸蓮池禪",
    "X61n1162_006:0609c19": "師之言乎。師云兼之義二。足躡兩舡之兼。誠為",
    "X61n1162_006:0609c20": "不可。圓通不礙之兼。何不可之有。由此言之。淨",
    "X61n1162_006:0609c21": "土兼禪之說。不待辨而自明矣。況石機禪師著",
    "X61n1162_006:0609c22": "蓮社釋疑論。有淨土為先之說。夫既以淨土為",
    "X61n1162_006:0609c23": "先。則必以參禪為後。今雖曰相兼。但知所先後。",
    "X61n1162_006:0609c24": "則近道矣。又何疑於中峯功不並施之說乎。",
    "X61n1162_006:0610a01": "蓮社釋疑論曰。或云參禪第一。或云念佛為先。",
    "X61n1162_006:0610a02": "畢竟如何用心。兩無一失。答。參禪欲了生死。念",
    "X61n1162_006:0610a03": "佛亦欲了生死。生死不了。二者虗名。盖生死者。",
    "X61n1162_006:0610a04": "即我今要參禪念佛之心耳。若能了知。何法不",
    "X61n1162_006:0610a05": "備。禪宗覔心無處。即登祖位。蓮宗心佛兩忘。亦",
    "X61n1162_006:0610a06": "躋上品。以此證之。二宗何別。但蓮宗行人。恐在",
    "X61n1162_006:0610a07": "娑婆。佛難值故。境強觀淺。仍被流轉。故此發願。",
    "X61n1162_006:0610a08": "親近彌陀。如孩子近母。則無湯火之虞。禪宗亦",
    "X61n1162_006:0610a09": "發願。願生中國。正信出家。但恐力微耳。若有力。",
    "X61n1162_006:0610a10": "如阿難云。五濁惡世誓先入。地藏云。地獄未空。",
    "X61n1162_006:0610a11": "誓不成佛。苟具此力。何必往生。但愧我等。幸逢",
    "X61n1162_006:0610a12": "聖教。稍有一知半解。終是力微。若不求生淨土。",
    "X61n1162_006:0610a13": "親近彌陀。如彼孩子。一失湯火。則難救矣。可不",
    "X61n1162_006:0610a14": "求生淨土為先耶。",
    "X61n1162_006:0610a15": "豫行篇(見袁氏坐禪要訣)",
    "X61n1162_006:0610a16": "脩禪之法。行住坐臥。總當調心。但臥多則昏沉。立",
    "X61n1162_006:0610a17": "多則疲極。行多則紛動。其心難調。坐無此過。所以",
    "X61n1162_006:0610a18": "多用耳。然人日用。不得常坐。或職業相覊。或眾緣",
    "X61n1162_006:0610a19": "相絆。必欲靜坐。遂致蹉跎。學者須隨時調習此心。",
    "X61n1162_006:0610a20": "勿令放逸。亦有三法。一繫緣收心。二借事煉心。三",
    "X61n1162_006:0610a21": "隨處養心。何謂繫緣收心。唐人詩云。月到上方諸",
    "X61n1162_006:0610a22": "品靜。心持半偈萬緣空。自俗人言之。心無一物。萬",
    "X61n1162_006:0610a23": "緣始空。今云心持半偈萬緣空。此理最可玩索。盖",
    "X61n1162_006:0610a24": "常人之心。必有所繫。繫之一處。漸束漸純。半偈染",
    "X61n1162_006:0610b01": "神萬妄俱息。故云。繫心一處。無事不辦。究實論之。",
    "X61n1162_006:0610b02": "即念佛持呪。及參話頭之類。皆是妄念。然借此一妄。",
    "X61n1162_006:0610b03": "以息羣妄。大有便益。學者知此日用間。一心不亂。",
    "X61n1162_006:0610b04": "專持佛號。行住坐臥。綿綿密密。無絲毫間斷。由是",
    "X61n1162_006:0610b05": "而應事接物。一切眾緣。種種差別。而提撕運用。總",
    "X61n1162_006:0610b06": "屬此心。吾參祖師活公案。不參凡夫死公案。又何",
    "X61n1162_006:0610b07": "間斷之有。何謂借事煉心。常人之心。私意盤結。欲",
    "X61n1162_006:0610b08": "情濃厚。須隨事磨煉。難忍處須忍。難捨處須捨。難",
    "X61n1162_006:0610b09": "行處須行。難受處須受。如舊不能忍。今日忍一分。",
    "X61n1162_006:0610b10": "明日又進一分。久久煉習。胸中廓然。此是現前真",
    "X61n1162_006:0610b11": "實功夫也。古語云。靜處養氣。閙處煉神。金不得火",
    "X61n1162_006:0610b12": "煉。則襍類不盡。心不得事煉。則私意不除。最當努",
    "X61n1162_006:0610b13": "力。勿當面蹉過。何謂隨處養心。坐禪者。調和氣息。",
    "X61n1162_006:0610b14": "收斂元神。只要心定心細心閒耳。今不得坐。須於",
    "X61n1162_006:0610b15": "動中習存。應中習止。立則如齋。手足端嚴。切勿搖",
    "X61n1162_006:0610b16": "動。行則徐徐舉足。步與心應。言則安和簡默。勿使",
    "X61n1162_006:0610b17": "躁妄。一切運用。皆務端詳閒泰。勿使有疾言遽色。",
    "X61n1162_006:0610b18": "雖不坐。而時時細密。時時安定矣。如此收心。定力",
    "X61n1162_006:0610b19": "易成。此隨時方便也。",
    "X61n1162_006:0610b20": "正脩篇",
    "X61n1162_006:0610b21": "(還)謹按天台以止觀為禪要。故以止觀為正脩。",
    "X61n1162_006:0610b22": "淨業以念佛為禪要。故以念佛為正脩。所謂圓",
    "X61n1162_006:0610b23": "通不礙之兼。此之謂也。雖然。前章有念佛持法",
    "X61n1162_006:0610b24": "矣。此篇不亦贅乎。曰。前之念佛。所主在日課。中",
    "X61n1162_006:0610c01": "下乘事也。此之念佛。所主在兼禪。最上乘事也。",
    "X61n1162_006:0610c02": "設使日課之念佛而皆能攝心。則雖中下乘之",
    "X61n1162_006:0610c03": "因。實成最上乘之果。是篇誠為贅矣。苟不盡然。",
    "X61n1162_006:0610c04": "則桑榆之收。猶可救東隅之失。是篇其容己乎。",
    "X61n1162_006:0610c05": "論攝心念佛(見淨土玄門捷要)",
    "X61n1162_006:0610c06": "欲脩淨業者。可於淨室置一牀坐。却將從前無明",
    "X61n1162_006:0610c07": "煩惱等事。盡情放下。沐浴更衣。向佛菩薩像前懺",
    "X61n1162_006:0610c08": "悔。事畢上牀。須要端身正坐。閉目定息。微微動口。",
    "X61n1162_006:0610c09": "默念六字佛三五七聲。或十聲便止。默念默計南",
    "X61n1162_006:0610c10": "無阿彌陀佛一。南無阿彌陀佛二。南無阿彌陀佛",
    "X61n1162_006:0610c11": "三。從四至百。又依前從一至百。默念默計。或計五",
    "X61n1162_006:0610c12": "六十聲。妄情忽起。或見色聞聲。或意逐攀緣。皆是",
    "X61n1162_006:0610c13": "正念不切。使佛聲間斷。數目不清。不至于百。是莫",
    "X61n1162_006:0610c14": "作數。或是三迴五次。念不至百。定莫作數。或至九",
    "X61n1162_006:0610c15": "十九聲。唯少一聲。亦莫作數。直要佛聲數目。歷歷",
    "X61n1162_006:0610c16": "分明。方可作百之總數。計數之法。不可緣於外境。",
    "X61n1162_006:0610c17": "如念珠。及他物計數之類。總數別數。皆計於心中。",
    "X61n1162_006:0610c18": "或計一百。乃至一萬。數目分明。若無間斷。此是淨",
    "X61n1162_006:0610c19": "業相繼也。既有如是工夫。切不可生歡喜。若三迴",
    "X61n1162_006:0610c20": "五次。數不至百。亦不可生煩惱。若坐久。佛聲間斷。",
    "X61n1162_006:0610c21": "數目不清。緩緩下地。或掐數珠。或出聲持念。隨意",
    "X61n1162_006:0610c22": "自在。行住坐臥。隨時隨處。念佛或出聲。或不出聲。",
    "X61n1162_006:0610c23": "都不相妨。只要心念無令間斷。自覺事務稍定。還",
    "X61n1162_006:0610c24": "復上牀。依前默念默計。此是日間動靜念佛底節",
    "X61n1162_006:0611a01": "次。至於晨昏二時。必須向佛菩薩像前懺悔。復於",
    "X61n1162_006:0611a02": "牀上依前攝心。坐至夜深。身心倦怠。和衣歇息。欲",
    "X61n1162_006:0611a03": "脫衣時。必留襯衣。若欲歇時。須默念佛。不用計數。",
    "X61n1162_006:0611a04": "念至睡著。覺來抖擻精神。端身正坐。依前默念默",
    "X61n1162_006:0611a05": "計。若乃佛聲斷絕。數目不清。身心煩惱。緩緩下牀。",
    "X61n1162_006:0611a06": "或禮拜。或徑行。一心念佛。逍遙片時。還復上牀。攝",
    "X61n1162_006:0611a07": "心端坐如前。默念默計。此是攝心念佛底樣子",
    "X61n1162_006:0611a08": "也。",
    "X61n1162_006:0611a09": "論數息念佛(蓮宗寶鑑亦不盡同)",
    "X61n1162_006:0611a10": "大集經賢護品曰。求無上菩提者。應脩念佛禪三",
    "X61n1162_006:0611a11": "昧。偈曰。若人專念彌陀佛。號曰無上深妙禪。至心",
    "X61n1162_006:0611a12": "想像見佛時。即是不生不滅法。坐禪三昧經云。菩",
    "X61n1162_006:0611a13": "薩坐禪。不念一切。惟念一佛。即得三昧。初機脩習。",
    "X61n1162_006:0611a14": "未免昏散二病。須假對治。人天寶鑑云。凡脩禪定。",
    "X61n1162_006:0611a15": "即入靜室。正身端坐。數出入息。從一數至十。從十",
    "X61n1162_006:0611a16": "數至百。從百數至千萬。此身兀然。此心寂然。與虗",
    "X61n1162_006:0611a17": "空等。不煩禁止。如是久之。一心自住。不出不入。時",
    "X61n1162_006:0611a18": "覺此心。從百毛孔中八萬四千。雲蒸霧起。無始已",
    "X61n1162_006:0611a19": "來。諸病自除。諸障自滅。自然明悟。譬如盲人忽然",
    "X61n1162_006:0611a20": "有眼。爾時見徹。不用尋人指路也。今此攝心念佛。",
    "X61n1162_006:0611a21": "欲得速成三昧。對治昏散之法數。息最要。凡欲坐",
    "X61n1162_006:0611a22": "時。先想己身在圓光中。默觀鼻端。想出入息。每一",
    "X61n1162_006:0611a23": "息。默念南無阿彌陀佛一聲。方便調息。不緩不急。",
    "X61n1162_006:0611a24": "心息相依。隨其出入。行住坐臥。皆可行之。勿令間",
    "X61n1162_006:0611b01": "斷。常自密密行持。乃至深入禪定。息念兩忘。即此",
    "X61n1162_006:0611b02": "身心與虗空等。久久純熟。心眼開通。三昧忽爾現",
    "X61n1162_006:0611b03": "前。即是唯心淨土。",
    "X61n1162_006:0611b04": "論參究念佛(見沈氏集錄上司)",
    "X61n1162_006:0611b05": "念佛之人。欲要參禪見性。須要於淨室正身端坐。",
    "X61n1162_006:0611b06": "掃除緣累。截斷情塵。瞠開眼睛。外不著境。內不住",
    "X61n1162_006:0611b07": "定。迴光返照。內外俱寂然。密舉念南無阿彌陀佛",
    "X61n1162_006:0611b08": "三五聲。迴光自看云。佛即是心。心是何物。不得作",
    "X61n1162_006:0611b09": "有。不得作無。只今舉的這一念。從何處起。覷破這",
    "X61n1162_006:0611b10": "一念。復又覷破這覷破的是誰。參究良久。又舉南",
    "X61n1162_006:0611b11": "無阿彌陀佛。又如是覷。如是參。急切做工夫。勿令",
    "X61n1162_006:0611b12": "間斷。惺惺不寐。如雞抱卵。不拘四威儀中。亦如是",
    "X61n1162_006:0611b13": "舉。如是看。如是參。忽於聞聲見色時。行住坐臥處。",
    "X61n1162_006:0611b14": "豁然大悟。親見本性彌陀。內外身心。一時透脫。盡",
    "X61n1162_006:0611b15": "乾坤大地。是個西方。萬象森羅。無非自己。盖參禪",
    "X61n1162_006:0611b16": "乃寂照無為之法。不是塵世中說得的事。要在放",
    "X61n1162_006:0611b17": "下。澄心靜慮。方許少分相應。不須別舉話頭。但持",
    "X61n1162_006:0611b18": "一箇阿彌陀佛。自參自念。久久自有所得。",
    "X61n1162_006:0611b19": "論實相念佛",
    "X61n1162_006:0611b20": "宗鏡錄曰。何等名為諸法實相。所謂諸法畢竟空",
    "X61n1162_006:0611b21": "無所有。以是畢竟空無所有法念佛。諸想不生。空",
    "X61n1162_006:0611b22": "寂無性。滅諸覺觀。是名實相念佛。",
    "X61n1162_006:0611b23": "考證　實相念佛。即一心不亂。即念佛三昧也。",
    "X61n1162_006:0611b24": "名雖異而實則同。一心不亂。已見於念佛持法",
    "X61n1162_006:0611c01": "矣。今以念佛三昧之說。錄於左○三昧者。梵語。",
    "X61n1162_006:0611c02": "華言正定○蓮社釋疑論曰。或問楞嚴經云。念",
    "X61n1162_006:0611c03": "性元生滅。又云。以生滅因而求佛乘不生不滅。",
    "X61n1162_006:0611c04": "無有是處。然則念佛不能契彼無生明矣。答。經",
    "X61n1162_006:0611c05": "不云乎。無所念心。修念佛三昧。夫無所念心。即",
    "X61n1162_006:0611c06": "般若也。般若之體。如大火聚。攖之即燒。所以觸",
    "X61n1162_006:0611c07": "有有敗。觸空空壞。豈生滅而能預哉。苟以是心",
    "X61n1162_006:0611c08": "念佛。則無生道於此顯然矣。云何不契無生耶。",
    "X61n1162_006:0611c09": "能知此者。方明念佛三昧○西方合論曰。一切",
    "X61n1162_006:0611c10": "修行法門。言空即斷。言有即常。未為究竟。唯此",
    "X61n1162_006:0611c11": "念佛三昧。即念而淨。淨非是無。即淨而念。念非",
    "X61n1162_006:0611c12": "是有。達淨無依。即是念體。了念本離。即是淨用。",
    "X61n1162_006:0611c13": "是故非淨外有念。能念於淨。若淨外有念。念即",
    "X61n1162_006:0611c14": "有所。所非淨故。非念外有淨。能入諸念。若念外",
    "X61n1162_006:0611c15": "有淨。淨即有二。二非淨故○中峯有詩云。心中",
    "X61n1162_006:0611c16": "有佛將心念。念到心空佛亦忘。此之謂也。",
    "X61n1162_006:0611c17": "(還)謹按攝心念佛。念佛之始事也。實相念佛。念",
    "X61n1162_006:0611c18": "佛之終事也。二者固不可偏廢。至於參究數息",
    "X61n1162_006:0611c19": "二法。唯人量用。何以故。參究所以明吾真心。數",
    "X61n1162_006:0611c20": "息所以對治昏散。若已悟真心。既不昏散。則二",
    "X61n1162_006:0611c21": "法可不用故耳。",
    "X61n1162_006:0611c22": "調和篇(見止觀禪要)",
    "X61n1162_006:0611c23": "(每日功課之餘。申酉相交之際。刻期止靜。此雲棲之程規也。然止靜非坐不可。故以調和",
    "X61n1162_006:0611c24": "之法繼之)。",
    "X61n1162_006:0612a01": "夫行者初學坐禪。先須善調五事。必須和適則三",
    "X61n1162_006:0612a02": "昧易生。有所不調。多諸妨難。善根難發。一調食者。",
    "X61n1162_006:0612a03": "食若過飽。則氣急身滿。百脉不通。令心閉塞。坐念",
    "X61n1162_006:0612a04": "不安。食若過少。則身羸心懸。意慮不固。此二者皆",
    "X61n1162_006:0612a05": "非得定之道。若食穢觸之物。令人心識昏迷。若食",
    "X61n1162_006:0612a06": "不宜之物。則動宿病。使四大違反。此為修定之功。",
    "X61n1162_006:0612a07": "須深慎之也。二調睡眠者。夫眠是無明惑覆。不可",
    "X61n1162_006:0612a08": "縱之。若其眠寐過多。非唯廢修聖法。亦復喪夫功",
    "X61n1162_006:0612a09": "夫。而能令心暗昧。善根沉沒。當覺悟無常。調伏睡",
    "X61n1162_006:0612a10": "眠。令神氣清白。念心明淨。如是乃可棲心聖境。三",
    "X61n1162_006:0612a11": "昧現前。故經云。初夜後夜。亦勿有廢。令一生空過。",
    "X61n1162_006:0612a12": "無所得也。三調身。四調息。五調心。此三者應合用。",
    "X61n1162_006:0612a13": "不得別說。但有初中後方法不同。是則入住出相",
    "X61n1162_006:0612a14": "有異也。夫初欲入禪調身者。行人欲入三昧。調身",
    "X61n1162_006:0612a15": "之宜。若在定外。行住進止。動靜運為。須悉詳審。若",
    "X61n1162_006:0612a16": "所作麤獷。則氣息隨麤。以氣麤故。則心散難錄。兼",
    "X61n1162_006:0612a17": "復坐時煩憒。心不怡怡。身在定外。亦須用意。逆作",
    "X61n1162_006:0612a18": "方便。後入禪時。須善安身得所。初至繩床。即須先",
    "X61n1162_006:0612a19": "安坐處。每令安隱。久久無妨。次當正脚。若半跏坐。",
    "X61n1162_006:0612a20": "以左脚置右脚上。牽來近身。令左脚指與右髀齊。",
    "X61n1162_006:0612a21": "右脚指與左髀齊。若欲全跏。即正右脚。置左脚上。",
    "X61n1162_006:0612a22": "次解寬衣帶周正。不令坐時脫落。次當安手。以左",
    "X61n1162_006:0612a23": "手掌置右手上。重累手相對。頓置左脚上。牽來近",
    "X61n1162_006:0612a24": "身。當心而安。次當正身。先當挺動其身。并諸支節。",
    "X61n1162_006:0612b01": "作七八反。如似按摩法。勿令手足差異。如是已。則",
    "X61n1162_006:0612b02": "端直。令脊骨勿曲勿聳。次正頭頸。令鼻與臍相對。",
    "X61n1162_006:0612b03": "不偏不斜。不低不昂。平面正住。次當口吐濁氣。吐",
    "X61n1162_006:0612b04": "氣之法。開口放氣。不可令麤急。以之綿綿恣氣而",
    "X61n1162_006:0612b05": "出。想身分中百脉不通處。放息隨氣而出。閉口。鼻",
    "X61n1162_006:0612b06": "納清氣。如是至三。若身息調和。但一亦足。次當閉",
    "X61n1162_006:0612b07": "口。唇齒纔相拄著。舌向上齶。次當閉眼。纔令斷外",
    "X61n1162_006:0612b08": "光而已。當端身正坐。猶如奠石。無得身手四肢切",
    "X61n1162_006:0612b09": "爾搖動。是為初入禪定調身之法。舉要言之。不寬",
    "X61n1162_006:0612b10": "不急。是身調相。四。次入禪調息法者。息有四種相。",
    "X61n1162_006:0612b11": "一風。二喘。三氣。四息。前三為不調相。後一為調相。",
    "X61n1162_006:0612b12": "云何為風相。坐時。則鼻中息出入覺有聲。是風也。",
    "X61n1162_006:0612b13": "云何為喘相。坐時息雖無聲。而出入覺滯不通。是",
    "X61n1162_006:0612b14": "喘相也。云何為氣相。坐時息雖無聲。亦不結滯。而",
    "X61n1162_006:0612b15": "出入不細。是氣相也。云何息相。不聲。不結。不麤。出",
    "X61n1162_006:0612b16": "入綿綿。若亡若存。心神安隱。情抱悅豫。此息相也。",
    "X61n1162_006:0612b17": "守風則散。守喘則結。守氣則勞。守息即定。坐時有",
    "X61n1162_006:0612b18": "風喘氣三相。是名不調。而用心者。復為心患。心亦",
    "X61n1162_006:0612b19": "難定。若欲調之。當依三法。一者下著安心。二者寬",
    "X61n1162_006:0612b20": "放身體。三者想氣徧毛孔出入。通同無障。若細其",
    "X61n1162_006:0612b21": "心。令息微微然。息調。則眾患不生。其心易定。是名",
    "X61n1162_006:0612b22": "行者初入定時調息方法。舉要言之。不澁不滑。是",
    "X61n1162_006:0612b23": "息調相也。五。初入定時調心者有三義。一入。二住。",
    "X61n1162_006:0612b24": "三出。初入有二義。一者調伏亂想。不令越逸。二者",
    "X61n1162_006:0612c01": "當令沉浮寬急得所。何者為沉相。若坐時。心中昏",
    "X61n1162_006:0612c02": "愔。無所記錄。頭好低垂。是為沉相。爾時當繫念鼻",
    "X61n1162_006:0612c03": "端。令心住在緣中。無分散意。此可治沈。何等為浮",
    "X61n1162_006:0612c04": "相。若坐時。心好飄動。心亦不安。念外異緣。此是浮",
    "X61n1162_006:0612c05": "相。爾時宜安心向下。繫緣臍中。制諸亂念。心即定",
    "X61n1162_006:0612c06": "住。則心易安靜。舉要言之。不浮不沉。是心調相。其",
    "X61n1162_006:0612c07": "定心亦有寬急之相。定心急病相者。由坐中攝心",
    "X61n1162_006:0612c08": "繫念。因此入定。是故上向。胸臆急痛。當寬放其心。",
    "X61n1162_006:0612c09": "想氣皆下流。患自瘥矣。若心寬病相者。覺心志散",
    "X61n1162_006:0612c10": "漫。身好逶迤。或口中流涎。或時暗晦。爾時應當斂",
    "X61n1162_006:0612c11": "身急念。令心住緣中。身體相持。以此為治。心有澁",
    "X61n1162_006:0612c12": "滑之相。推之可知。是為初入定調心方法。夫入定",
    "X61n1162_006:0612c13": "本是從麤入細。是以身既為麤。息居其中。心最為",
    "X61n1162_006:0612c14": "細靜。調麤就細。令心安靜。此則入定初方便也。是",
    "X61n1162_006:0612c15": "名初入定調三事也。二。住坐中調三事者。行人當",
    "X61n1162_006:0612c16": "於一坐之時。隨時長短。或經一時。或至二三時。攝",
    "X61n1162_006:0612c17": "念用心。是中須善識身息心三事調不調相。若坐",
    "X61n1162_006:0612c18": "時向雖調身竟。其身或寬或急。或偏或曲。或低或",
    "X61n1162_006:0612c19": "昂。身不端直。覺已隨正。令其安隱。中無寬急。平直",
    "X61n1162_006:0612c20": "正住。復次。一坐之中。身雖調和而氣不調和相者。",
    "X61n1162_006:0612c21": "如上所說。或風或喘。或復氣急。身中脹滿。當用前",
    "X61n1162_006:0612c22": "法。隨而治之。每令息道綿綿。如有如無。次一坐中。",
    "X61n1162_006:0612c23": "身息雖調。而心或浮沉寬急不定。爾時若覺。當用",
    "X61n1162_006:0612c24": "前法。調令中適。此三事的無前後。隨不調者而調",
    "X61n1162_006:0613a01": "適之。令一坐之中。三事調適。無相乖越。和融不二。",
    "X61n1162_006:0613a02": "此則能除宿患。妨障不生。定道可剋。三。出時調三",
    "X61n1162_006:0613a03": "事者。行人若坐禪將竟。欲出定時。應前放心異緣。",
    "X61n1162_006:0613a04": "開口放氣。想從百脉隨意而散。然後微微動身。初",
    "X61n1162_006:0613a05": "動肩膊。及手頭頸。次動二足。悉令柔軟。次以手徧",
    "X61n1162_006:0613a06": "摩諸毛孔。令摩手令煖以揜兩眼。然後開之。待身",
    "X61n1162_006:0613a07": "熱稍歇。方可隨意出入。若不爾者。坐或得住。心出",
    "X61n1162_006:0613a08": "既頓促。則細法未散。住在身中。煩躁不安。是故心",
    "X61n1162_006:0613a09": "欲出定。每須在意。此為出定調身息心方法。以從",
    "X61n1162_006:0613a10": "細出麤故。是名善入住出。",
    "X61n1162_006:0613a11": "(還)謹按調心之法。雖具於右矣。又如永嘉之六",
    "X61n1162_006:0613a12": "種料揀。不可不知。故錄于左。",
    "X61n1162_006:0613a13": "永嘉集曰。六種料揀者。一識病。二識藥。三識對治。",
    "X61n1162_006:0613a14": "四識過生。五識是非。六識正助。第一病者有二種。",
    "X61n1162_006:0613a15": "一緣慮。二無記。緣慮者。善惡二種也。雖復差殊。皆",
    "X61n1162_006:0613a16": "非解脫。是故總名緣慮。無記者。雖不緣善惡等事。",
    "X61n1162_006:0613a17": "然俱非真心。但是昏性。此二種名為病。第二藥者。",
    "X61n1162_006:0613a18": "亦有二種。一寂寂。二惺惺。寂寂。謂不念外境善惡",
    "X61n1162_006:0613a19": "等事。惺惺。謂不生昏住無記等相。此二種名為藥。",
    "X61n1162_006:0613a20": "第三對治者。以寂寂治緣慮。以惺惺治昏住。用此",
    "X61n1162_006:0613a21": "二藥。對破二病。故名對治。第四過生者。謂寂寂久",
    "X61n1162_006:0613a22": "生昏住。惺惺久生緣慮。因藥發病。故曰過生。第五",
    "X61n1162_006:0613a23": "識是非者。寂寂不惺惺。此乃昏住。惺惺不寂寂。此",
    "X61n1162_006:0613a24": "乃緣慮。不惺惺。不寂寂。此乃非但緣慮。亦乃入昏",
    "X61n1162_006:0613b01": "而住。亦寂寂亦惺惺。非但歷歷。兼復寂寂。此乃還",
    "X61n1162_006:0613b02": "源之妙性也。此四句者。前三句非。後一句是。故云",
    "X61n1162_006:0613b03": "識是非也。第六正助者。以惺惺為正。以寂寂為助。",
    "X61n1162_006:0613b04": "此之二事。體不相離。猶如病者。因杖而行。以行為",
    "X61n1162_006:0613b05": "正。以杖為助。脩心之人。亦復如是。",
    "X61n1162_006:0613b06": "明宗篇上(前三篇。論修禪之事。此二篇論修禪之理。事理合一。可與說禪矣。雖然。此二篇",
    "X61n1162_006:0613b07": "乃禪宗之玄談。非淨業之實事。似非所急者。但淨業既熟。舍妄歸真。則此理不可不預究也故",
    "X61n1162_006:0613b08": "並錄之)",
    "X61n1162_006:0613b09": "楞伽經曰。第一義諦者。但唯是心。種種外相。悉皆無",
    "X61n1162_006:0613b10": "有。彼愚夫執著惡見。欺誑自他。不能明見一切諸法",
    "X61n1162_006:0613b11": "如實處。大慧。一切諸法如實者。謂能了達唯心所",
    "X61n1162_006:0613b12": "現。",
    "X61n1162_006:0613b13": "宗鏡錄曰。本靜禪師云。汝莫執心。此心皆同前塵",
    "X61n1162_006:0613b14": "而有。如鏡中像。無體可得。若執實有者。則失本源。",
    "X61n1162_006:0613b15": "常無自性。圓覺經云。妄認四大為自身相。六塵緣",
    "X61n1162_006:0613b16": "影為自心相。楞伽經云。不了心及緣。則生二妄想。",
    "X61n1162_006:0613b17": "了心及境界。妄想則不生。維摩經云。法非見聞覺",
    "X61n1162_006:0613b18": "知。且引三經。證斯真實。",
    "X61n1162_006:0613b19": "華嚴經云。遊心法界如虗空。則知諸佛之境界。法",
    "X61n1162_006:0613b20": "界即中也。虗空即空也。心佛即假也。三種即佛境",
    "X61n1162_006:0613b21": "也。是為觀心。",
    "X61n1162_006:0613b22": "今宗鏡所論。非是法相立有。亦非破相歸空。但約",
    "X61n1162_006:0613b23": "性宗圓教以明正理。即以真如不變。不礙隨緣。是",
    "X61n1162_006:0613b24": "其圓義。若法相宗。一向說有真有妄。若破相宗。一",
    "X61n1162_006:0613c01": "向說非真非妄。此二門。各著一邊。俱可思議。今此",
    "X61n1162_006:0613c02": "圓宗。空有二門俱存。又不違礙。此乃不可思議。若",
    "X61n1162_006:0613c03": "定說有無二門。皆可思議。今以不染而染。則不變",
    "X61n1162_006:0613c04": "隨緣。染而不染。則隨緣不變。實不可以有無思。亦",
    "X61n1162_006:0613c05": "不可為真妄惑。斯乃不思議之宗趣。非情識之所",
    "X61n1162_006:0613c06": "知。",
    "X61n1162_006:0613c07": "萬法從緣。無自體耳。體而無自。故名性空。性之既",
    "X61n1162_006:0613c08": "空。雖緣會而非有。緣之既會。雖性空而不無。是以",
    "X61n1162_006:0613c09": "緣會之有。有而非有。性空之空。無而不無。何者。會",
    "X61n1162_006:0613c10": "則性空。故言非有。空則緣會。故曰非無。非有非無。",
    "X61n1162_006:0613c11": "何獨言語道斷。亦乃心行處滅也。如是。則名體既",
    "X61n1162_006:0613c12": "空。言思自絕。可謂萬機泯跡。獨明真心矣。",
    "X61n1162_006:0613c13": "真如者。遣妄曰真。顯理曰如。觀和尚拂此義云。無",
    "X61n1162_006:0613c14": "法非真。何有妄可遣耶。則真非真矣。無法不如。何",
    "X61n1162_006:0613c15": "稱理可顯耶。故如非如矣。斯則無遣無立。為非安",
    "X61n1162_006:0613c16": "立之真如矣。此釋甚妙。故信心銘云。良由取捨。所",
    "X61n1162_006:0613c17": "以不如。立即是取。遣即是捨。今無遣無立。道自玄",
    "X61n1162_006:0613c18": "會矣(上俱宗鏡錄)。",
    "X61n1162_006:0613c19": "肇論曰。心亦不有。亦不無。不有者不若有心之有。",
    "X61n1162_006:0613c20": "不無者。不若無心之無。何者。有心。則眾庶是也。無",
    "X61n1162_006:0613c21": "心。則太虗是也。眾庶止於妄想。太虗絕於靈照。豈",
    "X61n1162_006:0613c22": "可止於妄想。絕於靈照。標其神道而語聖心者乎。",
    "X61n1162_006:0613c23": "是以聖心不有。不可謂之無。聖心不無。不可謂之",
    "X61n1162_006:0613c24": "有。不有。故心想都滅。不無。故理無不契。理無不契。",
    "X61n1162_006:0614a01": "故萬德斯弘。心想都滅。故功成非我。所以應化無",
    "X61n1162_006:0614a02": "方。未甞有為。寂然不動。未甞無為。經云。心無所行。",
    "X61n1162_006:0614a03": "無所不行。信矣。",
    "X61n1162_006:0614a04": "黃檗心要曰。諸佛與一切眾生。唯是一心。更無別",
    "X61n1162_006:0614a05": "法。此心無始已來。不曾生。不曾滅。無形無相。超過",
    "X61n1162_006:0614a06": "一切限量名言。蹤跡對待。當體便是。動念即乖。猶",
    "X61n1162_006:0614a07": "如虗空。無有邊際。不可測量。唯此一心即是佛。",
    "X61n1162_006:0614a08": "蓮池禪師曰。靈明洞徹。湛寂常恒。非濁非清。無背",
    "X61n1162_006:0614a09": "無向。大哉真體。不可得而思議者。其唯自性歟。",
    "X61n1162_006:0614a10": "(還)謹按蓮師又云。言性有二。兼無情分中。謂之",
    "X61n1162_006:0614a11": "法性。獨有情分中。謂之佛性。今云自性。且指佛",
    "X61n1162_006:0614a12": "性而言也。由此觀之。已上諸篇所言者。法性也。",
    "X61n1162_006:0614a13": "法性與佛性一而二二而一者也論性其無餘",
    "X61n1162_006:0614a14": "蘊矣乎。",
    "X61n1162_006:0614a15": "攷證　傳云。靈者靈覺。明者明顯。日月雖明。不",
    "X61n1162_006:0614a16": "得稱靈。今惟至明之中。神解不測。明不足以盡",
    "X61n1162_006:0614a17": "之。故曰靈明。徹者。通也。洞者。徹之極也。日月雖",
    "X61n1162_006:0614a18": "徧。不照覆盆。是徹而未徹今此靈明。輝天地。透",
    "X61n1162_006:0614a19": "金石。四維上下。曾無障礙。盖洞然之徹。靡所不",
    "X61n1162_006:0614a20": "徹。非對隔說通之徹。云洞徹也。湛者不染。寂者",
    "X61n1162_006:0614a21": "不搖。大地雖寂。不得稱湛。今惟至寂之中。瑩淨",
    "X61n1162_006:0614a22": "無滓。寂不足以盡之。故云湛寂。恒者久也。常者。",
    "X61n1162_006:0614a23": "恒之極也。大地難逃壞劫。是恒而未恒。今此湛",
    "X61n1162_006:0614a24": "寂。推之無始。引之無終。亘古亘今曾無變動。盖常",
    "X61n1162_006:0614b01": "然之恒。無恒不恒。非對暫說久之恒。云常恒也。",
    "X61n1162_006:0614b02": "非濁者。云有。則不受一塵。非清者。云無。則不捨",
    "X61n1162_006:0614b03": "一法無背者。縱之則無所從去。無向者。迎之則",
    "X61n1162_006:0614b04": "無所從來。言即此靈明湛寂。不可以清濁向背",
    "X61n1162_006:0614b05": "求也。舉清濁向背。意該善惡。聖凡。有無生滅。增",
    "X61n1162_006:0614b06": "減。一異等大哉二句。贊詞。大者當體得名。具徧",
    "X61n1162_006:0614b07": "常二義。以橫滿十方。竪極三際。更無有法可與",
    "X61n1162_006:0614b08": "為比。非對小言大之大也。真者不妄。以三界虗",
    "X61n1162_006:0614b09": "偽。唯此真實。所謂非幻不滅。不可破壞。故云真",
    "X61n1162_006:0614b10": "也。體者。盡萬法不出一心之體。體該相用。總而",
    "X61n1162_006:0614b11": "名之。曰真體也。不可思議者。上明而復寂。寂而",
    "X61n1162_006:0614b12": "復明。清濁不形。向背莫得。則心言路絕。無容思",
    "X61n1162_006:0614b13": "議者矣。不可思者。法無相想。思則亂生。經云。汝",
    "X61n1162_006:0614b14": "暫舉心。塵勞先起。是也。又法無相想思亦徒勞。",
    "X61n1162_006:0614b15": "經云。是法非思量分別之所能及。是也。故曰。心",
    "X61n1162_006:0614b16": "欲緣而慮亡也。不可議者。所謂理圓言偏。言不",
    "X61n1162_006:0614b17": "能盡。經云。一一身。具無量口。一一口。出無量音。",
    "X61n1162_006:0614b18": "如善天女窮劫而說終。莫盡。是也。故曰。口欲談",
    "X61n1162_006:0614b19": "而詞喪也。故用此四字。總結前文。盖是至極之",
    "X61n1162_006:0614b20": "名也。末句結歸。言如是不可思議者。當是何物。",
    "X61n1162_006:0614b21": "唯自性乃爾。",
    "X61n1162_006:0614b22": "龍舒淨土文真性說曰。金剛經十七段。其大意。不",
    "X61n1162_006:0614b23": "過言真性皆無所有。如虗空然。此虗空謂之頑空。",
    "X61n1162_006:0614b24": "頑空者。直無所有。而真性雖如虗空。而其中則有。",
    "X61n1162_006:0614c01": "故曰。真空不空。頑空則可以作。可以壞。若此地實。",
    "X61n1162_006:0614c02": "掘去一尺土。則有一尺空。掘去一丈土。則有一丈",
    "X61n1162_006:0614c03": "空。是頑空可以作也。若此器本空。以物置之。則實",
    "X61n1162_006:0614c04": "矣。此室本空。以物置之。則實矣。是頑空可以壞也。",
    "X61n1162_006:0614c05": "若真性之空。則不可作。不可壞。本來含虗空世界。",
    "X61n1162_006:0614c06": "烏可作乎。無始以來至於今日。未甞變動。烏可壞",
    "X61n1162_006:0614c07": "乎。真性中俱無所有。無得而比。故不得已而以頑",
    "X61n1162_006:0614c08": "空比之。是般若心經云。是諸法空相。謂諸法皆空",
    "X61n1162_006:0614c09": "之相。乃真性也。終之以空中無色。以至無智亦無",
    "X61n1162_006:0614c10": "得。謂真性中皆無所有如頑空中皆無所有也。既",
    "X61n1162_006:0614c11": "皆無有。然有一切眾生者。乃真性中所現之妄緣",
    "X61n1162_006:0614c12": "耳。大槩言之。真性如鏡。一切有生者如影。是真性",
    "X61n1162_006:0614c13": "中所現之影也。影有去來。而鏡常自若。眾生有生",
    "X61n1162_006:0614c14": "有滅。而真性常自若。生滅既除。真性乃現。盖生滅",
    "X61n1162_006:0614c15": "者妄也。真性者真也。故楞嚴經曰。諸妄消亡。不真",
    "X61n1162_006:0614c16": "何待。此性上自諸佛。下至蠢動含靈。初無有異。其",
    "X61n1162_006:0614c17": "異者皆妄也。",
    "X61n1162_006:0614c18": "又妄想說曰。楞嚴經第一卷。佛與阿難七次論心。",
    "X61n1162_006:0614c19": "終之以尋常所謂心者乃妄想耳。非真心也。真心",
    "X61n1162_006:0614c20": "即性也。圓覺經謂眾生妄認六種塵緣為自性相。",
    "X61n1162_006:0614c21": "是尋常所謂心者。乃六種塵緣之影耳。謂此心本",
    "X61n1162_006:0614c22": "無。惟因外有六種塵緣。故內現此心。若外因有色。",
    "X61n1162_006:0614c23": "內則起愛色之心。外因有聲。內則起愛聲之心。外",
    "X61n1162_006:0614c24": "因有香味觸法。內則起愛香味觸法之心。盖真性",
    "X61n1162_006:0615a01": "如鏡。六種塵緣如形。此心如影。若外無六塵。則內",
    "X61n1162_006:0615a02": "亦無此心矣。此心豈不為六種塵緣之影乎。形來",
    "X61n1162_006:0615a03": "則影現。形去則影滅。而性鏡則常自若。故金剛經",
    "X61n1162_006:0615a04": "云。過去心不可得。現在心不可得。未來心不可得。",
    "X61n1162_006:0615a05": "此三心皆妄想心也。故有過去未來現在。若真心。",
    "X61n1162_006:0615a06": "則無始已來。未甞變動。烏有過去未來現在者乎。",
    "X61n1162_006:0615a07": "不可得者。謂無也。此三心皆隨時滅壞。故云不可",
    "X61n1162_006:0615a08": "得。",
    "X61n1162_006:0615a09": "(還)謹按法性佛性。其性未始不一。而或真或妄。",
    "X61n1162_006:0615a10": "其機未始不同。故以龍舒之說總結之。",
    "X61n1162_006:0615a11": "考證七次論心楞嚴經云。佛問阿難。汝心",
    "X61n1162_006:0615a12": "何在。答。在身內。如是七問七答。佛皆破其妄所。",
    "X61n1162_006:0615a13": "意在顯真。",
    "X61n1162_006:0615a14": "身內身外潛伏根裏",
    "X61n1162_006:0615a15": "開合明暗隨合處有一切無著",
    "X61n1162_006:0615a16": "中間",
    "X61n1162_006:0615a17": "已上略舉其目當於本經詳考之。",
    "X61n1162_006:0615a18": "明宗篇下",
    "X61n1162_006:0615a19": "(還)謹按已上真妄之說。可謂明切矣。特其所以",
    "X61n1162_006:0615a20": "守真舍妄者。則未之詳也。故列之如左。",
    "X61n1162_006:0615a21": "心經曰。觀自在菩薩。行深般若波羅蜜多時。照在五",
    "X61n1162_006:0615a22": "蘊皆空。度一切苦厄。舍利子。色不異空。空不異色。色",
    "X61n1162_006:0615a23": "即是空。空即是色。受想行識亦復如是。舍利子。是諸",
    "X61n1162_006:0615a24": "法空相。",
    "X61n1162_006:0615b01": "考證觀自在菩薩宗泐曰。觀自在者。能修",
    "X61n1162_006:0615b02": "般若之菩薩也。般若波羅蜜多者。菩薩所修之",
    "X61n1162_006:0615b03": "法也。菩薩用般若觀慧照了自心清淨圓融無",
    "X61n1162_006:0615b04": "礙。故稱自在。此自行也。復念世間受苦眾生。令",
    "X61n1162_006:0615b05": "其修習此法。離苦得樂。無不自在。此化他也行",
    "X61n1162_006:0615b06": "者修行此深般若者。實相般若也。非初心淺智。",
    "X61n1162_006:0615b07": "者所能觀。故云深也。時者。菩薩脩行波若時也。",
    "X61n1162_006:0615b08": "五蘊皆空龍舒淨土文曰。五蘊。謂色受想行",
    "X61n1162_006:0615b09": "識也。色謂色身。受謂受用。想謂思想。行謂所行。",
    "X61n1162_006:0615b10": "識謂辨識。此五者蘊積不散。以壅蔽真性。故謂",
    "X61n1162_006:0615b11": "之蘊。又謂之五陰。謂陰暗真性也。一切苦厄。皆",
    "X61n1162_006:0615b12": "從五者生。若能照見色身為空。則不泥於色身",
    "X61n1162_006:0615b13": "而畏死亡。是度過此一種苦厄也。照見受用為",
    "X61n1162_006:0615b14": "空。則不泥於受用而貪奉養又度過此一種苦",
    "X61n1162_006:0615b15": "厄也。照見思想為空。則不泥於思想。而意乃無",
    "X61n1162_006:0615b16": "所着。又度過此一種苦厄也。照見所行為空。則",
    "X61n1162_006:0615b17": "不泥於所行。而可以息跡。是又度過此一種苦",
    "X61n1162_006:0615b18": "厄也。照見辨識為空。則不泥於辨識。而可以坐",
    "X61n1162_006:0615b19": "忘。是又度過此一種苦厄也。故照見五蘊皆空。",
    "X61n1162_006:0615b20": "則度過一切苦厄。此五者皆不是真實。乃真性",
    "X61n1162_006:0615b21": "中所現之妄緣。若六根。六塵。六識。十二緣。四諦。",
    "X61n1162_006:0615b22": "皆此類也。",
    "X61n1162_006:0615b23": "色空林氏曰。色。色也。夫既得而色之則亦可",
    "X61n1162_006:0615b24": "得而空之空。空。也夫。既得而空之。則亦可得而",
    "X61n1162_006:0615c01": "色之。此乃塵生塵滅。對侍之義。殆非吾之真心",
    "X61n1162_006:0615c02": "實地也。而吾之真心實地。本無色也。夫誰得而",
    "X61n1162_006:0615c03": "空之。本無空也。夫誰得而色之。色空都空。生滅",
    "X61n1162_006:0615c04": "多滅。此乃色空生滅之不到處也。故謂之真空。",
    "X61n1162_006:0615c05": "謂之真心實地。",
    "X61n1162_006:0615c06": "金剛經曰。應生清淨心。不應住色生心。不應住聲香",
    "X61n1162_006:0615c07": "昧觸法生心。應無所住而生其心。",
    "X61n1162_006:0615c08": "攷證應生清淨心宗泐曰。如來告善現云。",
    "X61n1162_006:0615c09": "為菩薩者。應如是生清淨心。乃非取而取。如維",
    "X61n1162_006:0615c10": "摩經云。隨其心淨。則佛土淨。斯之謂也。若於六",
    "X61n1162_006:0615c11": "塵生着。不名清淨。故又曰。應無所住而生其心",
    "X61n1162_006:0615c12": "○壇經云。五祖與惠能講金剛經。至應無所住",
    "X61n1162_006:0615c13": "而生其心。能於是大悟。見性。",
    "X61n1162_006:0615c14": "又曰。不取於相。如如不動。何以故。一切有為法。如夢",
    "X61n1162_006:0615c15": "幻泡影如露亦如電。應作如是觀。",
    "X61n1162_006:0615c16": "攷證不取於相宗泐曰。如如者。法身之理",
    "X61n1162_006:0615c17": "也。無去無來。故云不動。一切有為法者一切。世",
    "X61n1162_006:0615c18": "間生滅之法也。虗假不實。故夢幻泡影露電為",
    "X61n1162_006:0615c19": "喻。應作如是觀者觀即般若妙智。以此妙智。觀",
    "X61n1162_006:0615c20": "有為法。如夢幻等。能觀既是妙智。所觀無非妙",
    "X61n1162_006:0615c21": "境。妙境者。一觀三諦。真俗中也。妙智者。一心三",
    "X61n1162_006:0615c22": "觀。空假中也。即觀有為之法。離性離想之謂空。",
    "X61n1162_006:0615c23": "無法不具之謂假。非空非假之謂中。諦者。審實",
    "X61n1162_006:0615c24": "不虗之謂。全諦發觀。以觀照諦。諦既即一而三。",
    "X61n1162_006:0616a01": "觀豈前後而照。故云如是觀也○林氏曰。色有",
    "X61n1162_006:0616a02": "色相。空有空相。而如如不動。我之真心實地。一",
    "X61n1162_006:0616a03": "切之現成也。真心實地。豈落於色空。塵生塵滅",
    "X61n1162_006:0616a04": "之二相耶。此說雖不言三觀。其實一也。",
    "X61n1162_006:0616a05": "圓覺經曰。一切如來本起因地。皆依圓照清淨覺相。",
    "X61n1162_006:0616a06": "永斷無明。方成佛道。云何無明一切眾生從無始來。",
    "X61n1162_006:0616a07": "種種顛倒。妄認四大為自身相。六塵塵緣影為自心",
    "X61n1162_006:0616a08": "相。譬彼病目。見空中華。空實無華。病者妄執故。由此",
    "X61n1162_006:0616a09": "妄有輪迴生死。故名無明。一切眾生。於無生中妄見",
    "X61n1162_006:0616a10": "生滅。是故說名輪轉生死。善男子。如來因地脩圓覺",
    "X61n1162_006:0616a11": "者。知是空華。即無輪轉。亦無自心受彼生死。非作故",
    "X61n1162_006:0616a12": "無。本性無故。",
    "X61n1162_006:0616a13": "宗鏡錄曰。一瞖在目。千華亂空。一妄在心。恒沙生",
    "X61n1162_006:0616a14": "滅。瞖除華盡。妄滅證真。",
    "X61n1162_006:0616a15": "楞嚴經曰。佛言阿難。汝等當知一切眾生從無始來。",
    "X61n1162_006:0616a16": "生死相續。皆由不知常住真心。性淨明體。用諸妄想。",
    "X61n1162_006:0616a17": "此想不真故有輪轉。",
    "X61n1162_006:0616a18": "宗鏡錄曰。欲塞煩惱之窟穴。截生死之根株。但能",
    "X61n1162_006:0616a19": "內觀一念無生。則空華三界。如風卷烟。幻影六塵。",
    "X61n1162_006:0616a20": "如湯沃雪。廓然無際。唯一真心矣。",
    "X61n1162_006:0616a21": "考證常住真心成佛心要曰。頓教一心者。",
    "X61n1162_006:0616a22": "謂絕待一心。本來清淨。華嚴經云。法性本空寂。",
    "X61n1162_006:0616a23": "無取亦無見。性空即是佛。不可得思量。蓋令諸",
    "X61n1162_006:0616a24": "眾生反妄歸真。了達色身。山河大地。世間諸法。",
    "X61n1162_006:0616b01": "全是一味妙明真心。即絕待真心也。",
    "X61n1162_006:0616b02": "又曰。諸眾生從無始來。循諸色聲。逐念流轉。曾不見",
    "X61n1162_006:0616b03": "悟性淨妙常。不循所常。逐諸生滅。由是生生襍染流",
    "X61n1162_006:0616b04": "轉若棄生滅。守於真常。常光現前。根塵識心。應時銷",
    "X61n1162_006:0616b05": "落。想相為塵。識情為垢。二俱遠離。則汝法眼應時清",
    "X61n1162_006:0616b06": "明。云何不成無上知覺。",
    "X61n1162_006:0616b07": "宗鏡錄曰。一。心生滅門二。心真如門。生滅門者。只",
    "X61n1162_006:0616b08": "如三界循環。斯皆妄識。四生盤泊。並是惑心。榮辱",
    "X61n1162_006:0616b09": "迅譬石光。古今駛過拍鞠。此則生滅門也。真如門",
    "X61n1162_006:0616b10": "者。只如摩羅淨識。湛若太虗。佛性明珠。皎同朗月。",
    "X61n1162_006:0616b11": "隱顯雖異。膚內更明。染淨緣分。法身澄止。此則真",
    "X61n1162_006:0616b12": "如門也。",
    "X61n1162_006:0616b13": "攷證　楞伽經論識有二。一曰藏識。又謂之真",
    "X61n1162_006:0616b14": "識。屬於諸佛。即後第九阿摩羅識是也。一曰事",
    "X61n1162_006:0616b15": "識。又謂之六識。又謂之波浪識。屬於眾生。即後",
    "X61n1162_006:0616b16": "六識。第七末那識。所謂根塵識心者此也○宗",
    "X61n1162_006:0616b17": "鏡錄曰。識有八種。一眼識。二耳識。三鼻識。四舌",
    "X61n1162_006:0616b18": "識。五身識。六意識。七末那識。八阿賴耶識。此八",
    "X61n1162_006:0616b19": "種識。具三能變。一異熟能變。即第八識多異熟",
    "X61n1162_006:0616b20": "性故。二。思量能變。即第七識恒審思量故。三了",
    "X61n1162_006:0616b21": "別能變。即前六識了境麤相故○又曰。第八識。",
    "X61n1162_006:0616b22": "廣容周徧。為萬法根原。故稱第一微細體性。此",
    "X61n1162_006:0616b23": "體不可說。微妙最難知。周徧法界而無住心。任",
    "X61n1162_006:0616b24": "持一切而不現相。又云。此阿賴耶識。即是真心。",
    "X61n1162_006:0616c01": "不守真性。隨染淨緣。不合而合。能含藏一切真",
    "X61n1162_006:0616c02": "俗境界。此約有和合義邊說。若不和合義者。即",
    "X61n1162_006:0616c03": "變常不變。故號真如又云。第八識。以任運之緣。",
    "X61n1162_006:0616c04": "合恒常之道。不為垢法之所染。寧為淨法之所",
    "X61n1162_006:0616c05": "治。非生死之所覊。豈涅槃之能寂。是以稱為識",
    "X61n1162_006:0616c06": "主。故號心王。爾後因一念無明。起七識波浪。又",
    "X61n1162_006:0616c07": "云。異熟。因有漏善不善業為異熟。異。謂是別異。",
    "X61n1162_006:0616c08": "屬因。熟。謂成熟。屬果。異因居過去。熟果即現在",
    "X61n1162_006:0616c09": "○末那識是染法。障礙聖道。隱蔽真心○六識",
    "X61n1162_006:0616c10": "者。法數曰。眼識玄黃不真。耳識苦樂異音。鼻識",
    "X61n1162_006:0616c11": "觀氣旋光。舌識掉說邪正。身識隨機現儀。意識",
    "X61n1162_006:0616c12": "緣慮旋空。謂之六識○又藏論九識品云。第九",
    "X61n1162_006:0616c13": "阿摩羅識。釋阿摩羅有二種。一者所緣即是真",
    "X61n1162_006:0616c14": "如。二者本覺即真如智。此二並以真如為體。染",
    "X61n1162_006:0616c15": "淨無染○總論云。前六分別事識。是名取境心。",
    "X61n1162_006:0616c16": "第七現識。是名無明熏妄心。第八藏識。是名心",
    "X61n1162_006:0616c17": "清淨。第九真識。是名體性不改。要之第七識是",
    "X61n1162_006:0616c18": "妄。第九識是真。第八識。可真可妄。然而真妄俱",
    "X61n1162_006:0616c19": "隱而未形。故曰心清淨。修心者能力持之。即第",
    "X61n1162_006:0616c20": "九識矣。",
    "X61n1162_006:0616c21": "法寶壇經曰。我此法門。先立無念為宗。無相為體。",
    "X61n1162_006:0616c22": "無住為本。無住者。人之本性。於世間善惡好醜。乃",
    "X61n1162_006:0616c23": "至冤之與親。言語觸刺欺爭之時。並將為空。不思",
    "X61n1162_006:0616c24": "酬害。念念之中。不思前境。若前念今念後念相續",
    "X61n1162_006:0617a01": "不斷。名為繫縛。於諸法上念念不住。即無縛也。此",
    "X61n1162_006:0617a02": "是以無住為本。外離一切相。名為無相。能離於相。",
    "X61n1162_006:0617a03": "即法體清淨。此是以無相為體。於諸境上心不染。",
    "X61n1162_006:0617a04": "曰無念。迷人於境上有念。念上便起邪見。一切塵",
    "X61n1162_006:0617a05": "勞妄想。從此而生。故立無念為宗。善知識。真如自",
    "X61n1162_006:0617a06": "性起念。六根雖有見聞覺知。不染萬境。而真性常",
    "X61n1162_006:0617a07": "自在。故云。能善分別諸法相於第一義而不動。",
    "X61n1162_006:0617a08": "考證無念為宗成佛心要曰。若念起時。常",
    "X61n1162_006:0617a09": "起覺心。故七祖云。念起即覺覺之即無。脩行妙",
    "X61n1162_006:0617a10": "門。惟在於此。又云。擬心即差動念便乖。但棲心",
    "X61n1162_006:0617a11": "無寄。理自玄會。又古德云。實相言思斷。真如絕",
    "X61n1162_006:0617a12": "見聞。此是安心處。異學徒云云。此但任其本性",
    "X61n1162_006:0617a13": "自然。更不起新生慧解。故賢首云。若起心作凡",
    "X61n1162_006:0617a14": "行聖行。非是真行。不作一切行。行心無寄。是名",
    "X61n1162_006:0617a15": "大行。",
    "X61n1162_006:0617a16": "又曰。若欲成就種智。須達一相三昧。一行三昧。若",
    "X61n1162_006:0617a17": "於一切處而不住相。於彼相中不生憎愛。亦無取",
    "X61n1162_006:0617a18": "舍。不念利益成壞等事。安閑恬靜虗融澹泊。此名",
    "X61n1162_006:0617a19": "一相三昧。若於一切處行住坐臥。純一直心不動。",
    "X61n1162_006:0617a20": "道場成淨土。此名一行三昧。若具二三昧。如地有",
    "X61n1162_006:0617a21": "種。含藏長養。成熟其實。一相一行。亦復如是。承吾",
    "X61n1162_006:0617a22": "旨決獲菩提。依吾行者。定證妙果。",
    "X61n1162_006:0617a23": "師弟子玄策。問禪者智隍曰。汝在此作甚麼。隍云",
    "X61n1162_006:0617a24": "入定。策云。定有出入。即非大定。隍云。六祖以何為",
    "X61n1162_006:0617b01": "禪定。策云我師所說。妙湛圓寂。體用如如。五陰本",
    "X61n1162_006:0617b02": "空。六塵非有。不出不入。不定不亂。禪性無住。離住",
    "X61n1162_006:0617b03": "禪寂。禪性無生離生禪想。心如虗空。亦無虗空之",
    "X61n1162_006:0617b04": "量。隍聞是說。徑來謁師。具述前緣。師云。誠如所言。",
    "X61n1162_006:0617b05": "汝但心如虗空。不著空見。應用無礙。動靜無心。凡",
    "X61n1162_006:0617b06": "聖情忘。能所俱泯性相如如。無不定時也。隍於是",
    "X61n1162_006:0617b07": "大悟。",
    "X61n1162_006:0617b08": "宗鏡錄曰出要之術。唯有觀心。觀心得悟。一切俱",
    "X61n1162_006:0617b09": "了。是故智者先當觀心。返觀自心。欺誑不實。如幻",
    "X61n1162_006:0617b10": "如化。躁擾不住。無始無明。歷劫流浪。不知何由得",
    "X61n1162_006:0617b11": "出。若能如是觀心過患。又推諸境。境無自性。由見",
    "X61n1162_006:0617b12": "而有。不見即無。又推見處。見無自性。由心有動。不",
    "X61n1162_006:0617b13": "動即無。又推動心。動無自性。獨由不覺。覺則動無。",
    "X61n1162_006:0617b14": "又推不覺。無有根本。直是無始虗習。念念自迷。無",
    "X61n1162_006:0617b15": "念真心。一無所有。若能觀心。知心無起。即得隨入",
    "X61n1162_006:0617b16": "真如門。當知所有。皆是虗妄心念而生。真妄由心。",
    "X61n1162_006:0617b17": "更無別旨。",
    "X61n1162_006:0617b18": "諸修行人。不能得成無上菩提。乃至別成聲聞緣",
    "X61n1162_006:0617b19": "覺。及成外道諸天魔王。及魔眷屬。皆由不知二種",
    "X61n1162_006:0617b20": "根本。錯亂修習。云何二種。一者無始生死根本。則",
    "X61n1162_006:0617b21": "汝今者。與諸眾生用攀緣心。為自性者二者。無始",
    "X61n1162_006:0617b22": "菩提涅槃。元清淨體。則汝今者識精元明。能生諸",
    "X61n1162_006:0617b23": "緣。緣所遺者。由諸眾生遺此本明。雖終日行而不",
    "X61n1162_006:0617b24": "自覺。枉入諸趣。釋曰。此二種根本。即真妄二心。",
    "X61n1162_006:0617c01": "歸宗順旨。則理事雙消。心境俱亡。定慧齊泯如永",
    "X61n1162_006:0617c02": "嘉集云。以奢摩他故。雖寂而常照。以毗婆舍那故。",
    "X61n1162_006:0617c03": "雖照而常寂。以優畢叉故。非照而非寂。照而常寂。",
    "X61n1162_006:0617c04": "故說俗而即真。寂而常照。故說真而即俗。非寂而",
    "X61n1162_006:0617c05": "非照。故杜口於毗耶。斯則不唯言語道斷。亦乃心",
    "X61n1162_006:0617c06": "行處滅。",
    "X61n1162_006:0617c07": "考證奢摩地此云止。又云定。",
    "X61n1162_006:0617c08": "毗婆舍那此云觀。又云慧觀約因修。慧在果",
    "X61n1162_006:0617c09": "證。",
    "X61n1162_006:0617c10": "優畢叉此云捨亦云平等。捨。謂捨於二邊。邊",
    "X61n1162_006:0617c11": "非中道。等。謂等於定慧。",
    "X61n1162_006:0617c12": "若求真斷妄。似棄影勞形。若依妄即真。似處陰滅",
    "X61n1162_006:0617c13": "影。無心於忘照。則萬累都捐。若任運以寂知。則眾",
    "X61n1162_006:0617c14": "行爰起。放曠任其去住。靜鑒覺其源流。語默不失",
    "X61n1162_006:0617c15": "玄微。動靜未離法界。",
    "X61n1162_006:0617c16": "若未入宗鏡。不了自心。總多聞習誦。俱不成就。如",
    "X61n1162_006:0617c17": "善星受持讀誦十二部經。獲得四禪。不達無生。反",
    "X61n1162_006:0617c18": "墮地獄。又如阿難多聞。不明實相。遭婬席所縛。為",
    "X61n1162_006:0617c19": "文殊所呵。應須先入正宗。後修福智。如琉璃之含",
    "X61n1162_006:0617c20": "寶月。似摩尼之置高幢方得通透無瑕。能雨眾寶。",
    "X61n1162_006:0617c21": "自他兼利。豈虗搆哉(上俱宗鏡)。",
    "X61n1162_006:0617c22": "明宗集曰。四祖謂法融禪師曰。夫百千法門同歸",
    "X61n1162_006:0617c23": "方寸。河沙功德。總在心源。一切戒定慧門。神通變",
    "X61n1162_006:0617c24": "化。悉是具足。不離汝心。一切煩惱業障。本來自空。",
    "X61n1162_006:0618a01": "一切因果。皆如夢幻。無三界可出。無菩提可求。人",
    "X61n1162_006:0618a02": "與非人。性相平等。大道虗曠。絕思絕慮。如是之法。",
    "X61n1162_006:0618a03": "汝今已得。與佛何殊。更無別法。",
    "X61n1162_006:0618a04": "法真禪師曰。此性本來清淨。具足萬德。但以染淨",
    "X61n1162_006:0618a05": "二緣而有差別。故諸佛悟之。一向淨用而成覺道。",
    "X61n1162_006:0618a06": "凡夫迷之。一向染用。沒溺輪迴。其體不二。故般若",
    "X61n1162_006:0618a07": "云。無二無別分。無別無二故。",
    "X61n1162_006:0618a08": "僧問如何是大乘頓悟法要。師曰。汝等先歇諸緣。",
    "X61n1162_006:0618a09": "休息萬事。善與不善。世出世間。一切諸法。莫記憶。",
    "X61n1162_006:0618a10": "莫緣念。放捨身心。令其自在。心如木石。無所辨別。",
    "X61n1162_006:0618a11": "心無所行。心地若空。慧日自見。如雲開日出相似。",
    "X61n1162_006:0618a12": "自然具足神通妙用。是解脫人。",
    "X61n1162_006:0618a13": "考證解脫初門曰。解脫即是涅槃。門。謂能",
    "X61n1162_006:0618a14": "通。此解脫三法。能通行者。得入涅槃。故名解脫",
    "X61n1162_006:0618a15": "門也○一。空解脫門。云何名空解脫門。觀諸法",
    "X61n1162_006:0618a16": "無我我所故空。所以者何。諸法從因緣和合生。",
    "X61n1162_006:0618a17": "無有作者。無有受者。如能通達者。是名空解脫",
    "X61n1162_006:0618a18": "門。二。無相礙解脫門。云何名無相礙解脫門。觀",
    "X61n1162_006:0618a19": "男女相。一異相等。是相中求實皆不可得。故無",
    "X61n1162_006:0618a20": "相。所以者何。若諸法無我我所故空。空故無男",
    "X61n1162_006:0618a21": "女。無一異等法。我我所名字是異。以是故男女",
    "X61n1162_006:0618a22": "一異等相。實不可得。如能通達者。是為無相解",
    "X61n1162_006:0618a23": "脫門。二無作解脫門。云何名無作解脫門。若知",
    "X61n1162_006:0618a24": "一切法無相。即都無所作。故名無作。所以者何。",
    "X61n1162_006:0618b01": "若於法有所得者。即於三界而有所求。因是造",
    "X61n1162_006:0618b02": "作三有之業。今一切相皆不可得故。則於三界",
    "X61n1162_006:0618b03": "無所願求。不造一切三有生死之業。無業故無",
    "X61n1162_006:0618b04": "報。是為無作解脫門。",
    "X61n1162_006:0618b05": "宗鏡錄曰。有無不住。即於諸法悉皆解脫。以一",
    "X61n1162_006:0618b06": "切法不出有無故。是知解脫之中。無有文字。無",
    "X61n1162_006:0618b07": "生死。無煩惱。無陰界。無眾生。無憂喜。無苦樂。無",
    "X61n1162_006:0618b08": "繫縛。無往來。無是非。無得失。乃至無菩提。無涅",
    "X61n1162_006:0618b09": "槃。無真如。無解脫。以要言之。一切世出世間諸",
    "X61n1162_006:0618b10": "法。悉皆一無有。故楞嚴經云。知見立知。即無明",
    "X61n1162_006:0618b11": "本。知見無見。斯即涅槃。故真解脫者。名曰虗無。",
    "X61n1162_006:0618b12": "虗無。即是如來。如來解脫。無二無別。",
    "X61n1162_006:0618b13": "德韶國師曰。如來一大藏經。卷卷皆說佛理。句句",
    "X61n1162_006:0618b14": "盡言佛心。因甚麼得不會去。若一向織絡言教。意",
    "X61n1162_006:0618b15": "識解會。上座經塵沙劫。亦不能得徹。此喚作顛倒",
    "X61n1162_006:0618b16": "知見識心活計。並無得力處。此蓋為跟下不明。若",
    "X61n1162_006:0618b17": "究盡諸佛法源。河沙大藏。一時現前。不欠絲毫。不",
    "X61n1162_006:0618b18": "剩絲毫。諸佛時常出世。時常說法度人。未曾間歇。",
    "X61n1162_006:0618b19": "乃至猿啼鳥呌。草木叢林。常助上座發機。未有一",
    "X61n1162_006:0618b20": "時不為上座。有如是奇持處。",
    "X61n1162_006:0618b21": "智依禪師曰。盡十方世界。無一微塵許法。與汝作",
    "X61n1162_006:0618b22": "見聞覺知。還信麼。然須如此。也須悟始得。莫將為",
    "X61n1162_006:0618b23": "等閒。不見道。單明自己。不悟目前。此人祇具一隻",
    "X61n1162_006:0618b24": "眼。還會麼。",
    "X61n1162_006:0618c01": "考證一隻眼宗鏡錄云。參玄之士。須具二",
    "X61n1162_006:0618c02": "眼。一己眼明宗。二智眼辨惑。所以禪宗有祇具",
    "X61n1162_006:0618c03": "一眼之說。理孤事寡。終不圓通。隻翼單輪。豈能",
    "X61n1162_006:0618c04": "飛運。",
    "X61n1162_006:0618c05": "白雲守端禪師曰。莫謂無心云是道。無心又隔一",
    "X61n1162_006:0618c06": "重關。",
    "X61n1162_006:0618c07": "子璿從洪敏法師。講至動靜二相。了然不生。有省。",
    "X61n1162_006:0618c08": "謂敏曰。敲空擊水。尚落筌蹄。舉目揚眉。已成擬議。",
    "X61n1162_006:0618c09": "去此二途。方契斯旨。",
    "X61n1162_006:0618c10": "長蘆林禪師拈拄杖曰。其宗也離心意識。其旨也",
    "X61n1162_006:0618c11": "超去來今。離心意識。故品萬類不見差殊。超去來",
    "X61n1162_006:0618c12": "今。故盡十方更無滲漏。當頭不犯。徹底無依。悟向",
    "X61n1162_006:0618c13": "朕兆未生已前。用在功勳不犯之處。平常活計。不",
    "X61n1162_006:0618c14": "用躊躇。擬議之間。即沒交涉。",
    "X61n1162_006:0618c15": "承古禪師曰。夫出家者。為無為法。無為法中無利",
    "X61n1162_006:0618c16": "益。無功德。近來出家人。貪著福慧。與道全乖。若為",
    "X61n1162_006:0618c17": "福慧。須至明心。若要達道。無汝用心處。所以常勸",
    "X61n1162_006:0618c18": "人莫學佛法。但自休心。利根者。畫時解脫。鈍根者。",
    "X61n1162_006:0618c19": "或三五年。遠不過十年。若不悟去者。老僧與汝入",
    "X61n1162_006:0618c20": "拔舌地獄。",
    "X61n1162_006:0618c21": "白兆珪禪師曰。窮天地。亘古今。只是當人一箇自",
    "X61n1162_006:0618c22": "性。於是中間更無他物。諸人每日行時行著。坐時",
    "X61n1162_006:0618c23": "坐著。臥時臥著。祇對言語時。滿口道著。以至揚眉",
    "X61n1162_006:0618c24": "瞬目。嗔喜愛憎。寂然遊嬉。未始間斷。因甚麼不肯",
    "X61n1162_006:0619a01": "承當。自家歇去。良由無量劫來。愛欲情重。生死路",
    "X61n1162_006:0619a02": "長。背覺合塵。自生疑惑。譬如空中飛鳥。不知空是",
    "X61n1162_006:0619a03": "家鄉。水裏遊魚。忘却水為性命。何得自抑。却問傍",
    "X61n1162_006:0619a04": "人。大似捧飯稱饑。臨河呌渴。諸人要得休去。各請",
    "X61n1162_006:0619a05": "立地。定着精神。一念迴光。豁然自照。何異空中紅",
    "X61n1162_006:0619a06": "日。獨運無私。盤裏明珠。不撥自轉。然雖如是。祇為",
    "X61n1162_006:0619a07": "初機。向上機關。未曾踏着。且道怎麼生是向上機",
    "X61n1162_006:0619a08": "關。良久曰。仰面看天不見天。",
    "X61n1162_006:0619a09": "寶華鑑禪師曰。參禪別無奇特。祇要當人命根斷。",
    "X61n1162_006:0619a10": "疑情脫。千眼頓開。如大海洋底。輥一輪赫日。上昇",
    "X61n1162_006:0619a11": "天門。照破四天之下。萬別千差。一時了明。便能握",
    "X61n1162_006:0619a12": "金剛王寶劍。七縱八橫。受用自在。豈不快哉。其或",
    "X61n1162_006:0619a13": "見諦不真。影響彷彿。尋言逐句。受人指呼。何年得",
    "X61n1162_006:0619a14": "快活去。不知屏息塵緣。竪起脊梁骨。著須精彩。究",
    "X61n1162_006:0619a15": "教七穿八穴。百了千當。向水邊林下。長養聖胎。亦",
    "X61n1162_006:0619a16": "不枉受人天供養。",
    "X61n1162_006:0619a17": "張拙秀才偈曰。光明寂照徧河沙。凡聖含靈共我",
    "X61n1162_006:0619a18": "家。一念不生全體現。六根纔動被雲遮。斷除煩惱",
    "X61n1162_006:0619a19": "重增病。趨向真如亦是邪。隨順世緣無罣礙。涅槃",
    "X61n1162_006:0619a20": "生死等空華。",
    "X61n1162_006:0619a21": "慧可問達磨祖師曰。我心未寧。乞師與安。祖師曰。",
    "X61n1162_006:0619a22": "將心來與汝安。可良久曰。覔心了不可得。祖師曰。",
    "X61n1162_006:0619a23": "我與汝安心竟。",
    "X61n1162_006:0619a24": "考證　宗鏡錄曰。二祖求此妄心不得。初祖所",
    "X61n1162_006:0619b01": "以傳衣。阿難執此妄心。二祖所以呵斥。",
    "X61n1162_006:0619b02": "楚南禪師曰。諸子設使解得三世佛教。如瓶注水。",
    "X61n1162_006:0619b03": "及得百千三昧。不如一念修無漏道。免被人天四",
    "X61n1162_006:0619b04": "果繫絆。時有僧問無漏道如何。曰。未有闍黎時體",
    "X61n1162_006:0619b05": "取。曰。未有某甲時。教誰體取。曰。體者亦無。",
    "X61n1162_006:0619b06": "道垣禪師曰。古人云。十方同聚會。個個學無為。此",
    "X61n1162_006:0619b07": "是選佛場。心空及第歸。且怎麼生是心空。不是那",
    "X61n1162_006:0619b08": "裏閉目冷坐是心空。此正是意識想解。上座要會",
    "X61n1162_006:0619b09": "心空麼。但且識心。便見心空。三世體空。且不是木",
    "X61n1162_006:0619b10": "頭也。所以古人道。心空得見法王。還見法王麼。",
    "X61n1162_006:0619b11": "中際遵禪師曰。八萬四千深法門。門門有路超乾",
    "X61n1162_006:0619b12": "坤。如何箇箇踏不著。祗為蜈蚣太多脚。不唯多脚",
    "X61n1162_006:0619b13": "亦多口。針嘴鐵舌徒增醜。拈鎚竪拂泥洗泥。揚眉",
    "X61n1162_006:0619b14": "瞬目籠中雞。要知佛祖不到處。門掩落花春鳥啼。",
    "X61n1162_006:0619b15": "真淨禪師曰。洞山門下無佛法與人。祇有一口劒。",
    "X61n1162_006:0619b16": "凡是來者。一一斬斷。使伊性命不存。見聞俱泯。却",
    "X61n1162_006:0619b17": "向父母未生前。與伊相見。",
    "X61n1162_006:0619b18": "法泰禪師曰。達得人空法空。未稱祖師家風。體得",
    "X61n1162_006:0619b19": "全用全照。亦非衲僧要妙。直須打破牢關。識取向",
    "X61n1162_006:0619b20": "上一竅。如何是向上一竅。春寒料峭。凍殺年少。",
    "X61n1162_006:0619b21": "考證人空法空人空。即眾生空也○初門",
    "X61n1162_006:0619b22": "曰。生法二空。空以無有為義。無此生法二有。故",
    "X61n1162_006:0619b23": "名為空。一。眾生空。若觀生死苦果。但見名色陰",
    "X61n1162_006:0619b24": "入界實法。從因緣生。新新生滅。是實法中空。無",
    "X61n1162_006:0619c01": "我人眾生壽者等十六知見。如龜毛兔角。畢竟",
    "X61n1162_006:0619c02": "不可得。是為眾生空也。二。法空。若觀生死苦果。",
    "X61n1162_006:0619c03": "非但我人眾生壽者十六知見等空。如龜毛兔",
    "X61n1162_006:0619c04": "角不可得。是中名色陰入界異法。一一分別。推",
    "X61n1162_006:0619c05": "析破壞。乃至微塵剎那。分分細檢。皆悉空無所",
    "X61n1162_006:0619c06": "有。即名法空。是為聲聞人經名法空相。若摩訶",
    "X61n1162_006:0619c07": "衍中辨法空者。諸法如夢幻。本來自空。不以推",
    "X61n1162_006:0619c08": "析破壞故空也。",
    "X61n1162_006:0619c09": "佛鑑禪師曰。至道無難。唯嫌揀擇。桃花紅。李花白。",
    "X61n1162_006:0619c10": "誰道融融祇一色。燕子語。黃鶯鳴。誰道關關祇一",
    "X61n1162_006:0619c11": "聲。不透祖師關棙子。空認山河作眼睛。",
    "X61n1162_006:0619c12": "善勝悟禪師曰。揚聲止響。不知聲是響根。弄影逃",
    "X61n1162_006:0619c13": "形。不知形為影本。以法問法。不知法本非法。以心",
    "X61n1162_006:0619c14": "傳心。不知心本無心。知心如幻。了法非法。知法如",
    "X61n1162_006:0619c15": "夢。心法不實。莫慢追求。夢幻空華。何勞把捉。到這",
    "X61n1162_006:0619c16": "裏。三世諸佛一大藏教。祖師言句。天下老和尚露",
    "X61n1162_006:0619c17": "布葛藤。盡使不着。何以故。太平本是將軍致。不許",
    "X61n1162_006:0619c18": "將軍見太平。",
    "X61n1162_006:0619c19": "崇信禪師居天皇寺。一日問師曰。某自到來不蒙",
    "X61n1162_006:0619c20": "指示心要。皇曰。汝擎茶來。吾為汝受。汝行食來。吾",
    "X61n1162_006:0619c21": "為汝接。汝和南時。吾便低首。何處不指示心要。師",
    "X61n1162_006:0619c22": "低首良久。皇曰。見則直下便見。擬思即差。師當下",
    "X61n1162_006:0619c23": "開解。復問如何保任。皇曰。任性逍遙。隨緣放曠。但",
    "X61n1162_006:0619c24": "盡凡心。別無聖解。",
    "X61n1162_006:0620a01": "從諗禪師問南泉曰。如何是道。泉曰。平常心是道。",
    "X61n1162_006:0620a02": "僧問如何是平常心。師曰。要眠即眠。要坐即坐。曰。",
    "X61n1162_006:0620a03": "學人不會。師曰。熱則取凉。寒則取火。",
    "X61n1162_006:0620a04": "華嚴慧禪師曰。妄心無處即菩提。",
    "X61n1162_006:0620a05": "神讚禪師曰。靈光獨耀。逈脫根塵。本露真常。不拘",
    "X61n1162_006:0620a06": "文字。心性無染。本自圓成。但離妄緣。即如如佛。",
    "X61n1162_006:0620a07": "南臺守安禪師曰。南臺靜坐一爐香。終日凝然萬",
    "X61n1162_006:0620a08": "慮忘。不是息心除妄想。都緣無事可思量。",
    "X61n1162_006:0620a09": "晦堂禪師曰。愚人除境不忘心。智者忘心不除境。",
    "X61n1162_006:0620a10": "不知心境本如如。觸目遇緣無障礙。",
    "X61n1162_006:0620a11": "考證　洞山云。世間塵事亂如毛。不向空門何",
    "X61n1162_006:0620a12": "處消。若待境緣除蕩盡。古人那得喻芭蕉○上",
    "X61n1162_006:0620a13": "俱明宗集。",
    "X61n1162_006:0620a14": "僧肇(寶藏論離微體淨品)略曰。其入離。其出微。知入離。外塵",
    "X61n1162_006:0620a15": "無所依。知出微。內心無所為。內心無所為。諸見不",
    "X61n1162_006:0620a16": "能移。外塵無所依。萬有不能覊(萬有不能覊。想慮不乘馳)諸見",
    "X61n1162_006:0620a17": "不能移。寂滅不思議。可謂本淨體自離微也。夫妄",
    "X61n1162_006:0620a18": "有所欲者。不觀其離。妄有所作者。不觀其微。不觀",
    "X61n1162_006:0620a19": "其微者。即內生惡見。不觀其離者。即外起風塵。外",
    "X61n1162_006:0620a20": "起風塵。故外為魔境所亂。內起惡見。故內為邪見",
    "X61n1162_006:0620a21": "所惑。既內外緣生。真一宗隱。",
    "X61n1162_006:0620a22": "(還)謹按諸經傳。雖顯密不同。其為禪理則一而",
    "X61n1162_006:0620a23": "已矣。所謂最上乘者。不在是乎。中下之士。多以",
    "X61n1162_006:0620a24": "禮誦終身者。殆未聞乎此也。噫此黃檗之所深",
    "X61n1162_006:0620b01": "憫。而謂淨土成業為佛障者。其指此類也夫。",
    "X61n1162_006:0620b02": "黃檗心要曰。凡人臨欲終時。但觀五蘊皆空。四大",
    "X61n1162_006:0620b03": "無我。真心無相。不去不來。湛然圓湛。心意一如。但",
    "X61n1162_006:0620b04": "能如是。直下頓了。不為三世所拘繫。便是出世人",
    "X61n1162_006:0620b05": "也。切不得有分毫趨向。若見善相。諸佛來迎。亦無",
    "X61n1162_006:0620b06": "心隨去。若見惡相。種種現前。亦無心怖畏。但自忘",
    "X61n1162_006:0620b07": "心。同於法界。便得自在。此即是要節也。",
    "X61n1162_006:0620b08": "(還)謹按此說。為不脩淨土者發也。不脩淨土。則",
    "X61n1162_006:0620b09": "平日不想西方。而今有所趨向。皆魔境也。平日",
    "X61n1162_006:0620b10": "不念阿彌陀佛。而今有所顯現。皆魔相也。故曰。",
    "X61n1162_006:0620b11": "不可分毫趨向。不可有心隨去。若脩淨土者。臨",
    "X61n1162_006:0620b12": "終一心往生。烏得不趨向。待佛接引。烏得不隨",
    "X61n1162_006:0620b13": "去哉。余恐此說疑悞淨業之人。故書此以告。",
    "X61n1162_006:0620b14": "附禦魔法",
    "X61n1162_006:0620b15": "菩薩所問經曰。譬如有孔隙處。風入其中。搖動於物。",
    "X61n1162_006:0620b16": "有往來相。菩薩亦爾。若心有間隙。心則動搖。以搖動",
    "X61n1162_006:0620b17": "故。魔則得便。是故菩薩守護於心。不令間隙。則諸相",
    "X61n1162_006:0620b18": "圓滿。相圓滿故。則空性圓滿。是為菩薩超魔法門。",
    "X61n1162_006:0620b19": "(振)曰。昔有禪師靜坐。見有人擎屍哀號。師即取",
    "X61n1162_006:0620b20": "斧奮斫。不期自斫。又有一師坐禪。見一豕奔突",
    "X61n1162_006:0620b21": "來前。師即拽鼻唱呌。人見師自拽。此皆內心起",
    "X61n1162_006:0620b22": "見。遂感外魔來入。故萬動皆搖。悉成魔業。一念",
    "X61n1162_006:0620b23": "不起。盡滅諸境。學者直挺金剛劒。高竪降魔旗。",
    "X61n1162_006:0620b24": "毋令諸魔乘隙而入也。",
    "X61n1162_006:0620c01": "傅奧法師云。內有惡業。則外感邪魔。若內起善心。",
    "X61n1162_006:0620c02": "則外值諸佛。斯則善惡在己。而由人乎哉。是以西",
    "X61n1162_006:0620c03": "施愛江。嫫母嫌鏡。實為癡也。故起信論云。或有眾",
    "X61n1162_006:0620c04": "生無善根力。則為諸魔外道鬼神之所惑亂。當念",
    "X61n1162_006:0620c05": "唯心。境界則滅。終不為惱。故云。心正可以辟邪。如",
    "X61n1162_006:0620c06": "日月正當天。草木無邪影。",
    "X61n1162_006:0620c07": "蓮池禪師疏曰。末世脩行。多諸障難。一虧正見。即",
    "X61n1162_006:0620c08": "陷羣邪。彼佛願力威神。加被行人。大光明中。不遭",
    "X61n1162_006:0620c09": "魔事。能為護念。直至道場。故知澤圖辟邪恠。寶鏡",
    "X61n1162_006:0620c10": "遁妖。正念分明。無能嬈者。",
    "X61n1162_006:0620c11": "攷證　疏云。多諸障難者。行人於禪觀中。擊發",
    "X61n1162_006:0620c12": "陰魔。如楞嚴開五十種。皆云不作聖心。名善境",
    "X61n1162_006:0620c13": "界。若作聖解。即受群邪。故知正見稍虧。邪魔遂",
    "X61n1162_006:0620c14": "熾。今念佛者。以佛大願攝受。大力匡持。威莫敢",
    "X61n1162_006:0620c15": "干。神不可測。雖有魔事。行將自消。經云。念佛之",
    "X61n1162_006:0620c16": "人。有四十里光明燭身。魔不能犯。以佛常護念",
    "X61n1162_006:0620c17": "故。從今發心。直至道場。自始至終。吉無不利。良",
    "X61n1162_006:0620c18": "由正念分明。縱魔來着。易識易遣。非比耽靜着",
    "X61n1162_006:0620c19": "空。中無主宰。逢魔不覺。遂至入心者也。澤圖寶",
    "X61n1162_006:0620c20": "鏡者。有神獸名白澤。能人言。辨萬物之情。諸邪",
    "X61n1162_006:0620c21": "望影而避。故曰。家有白澤之圖。必無如是妖恠。",
    "X61n1162_006:0620c22": "又山精野魅。能變形種種。誑惑於人。而不能變",
    "X61n1162_006:0620c23": "鏡中之形。喻念佛者。正念現前。智照精明。一切",
    "X61n1162_006:0620c24": "天魔心魔。不得便故。",
    "X61n1162_006:0621a01": "又云。問臨終佛現。亦有魔否。答。古謂無魔。脫或有",
    "X61n1162_006:0621a02": "之。貴在辨識。",
    "X61n1162_006:0621a03": "考證　鈔云。今謂念佛者。必無魔事。然亦有宿",
    "X61n1162_006:0621a04": "障深厚。或不善用心。容有魔起。固未可定。須預",
    "X61n1162_006:0621a05": "辨識。如經論行人見佛。辨之有二。一。不與修多",
    "X61n1162_006:0621a06": "羅合者。是為魔事。二。不與本所修合者。是為魔",
    "X61n1162_006:0621a07": "事。所以然者。以單修禪人。本所修因。唯心無境。",
    "X61n1162_006:0621a08": "故外有佛現悉置不論。以果不恊因故。今念佛",
    "X61n1162_006:0621a09": "人。一生憶佛。臨終見佛。因果相符。何得槩為魔",
    "X61n1162_006:0621a10": "事。若或未能了決。但如前辨別察識而已。",
    "X61n1162_006:0621a11": "止觀禪要曰。行者覺知魔事。却法有二。一者修止",
    "X61n1162_006:0621a12": "却之。凡見一切諸惡魔境。不憂不怖。不取不捨。息",
    "X61n1162_006:0621a13": "心寂然。彼自當滅。二者修觀却之。若見種種魔境。",
    "X61n1162_006:0621a14": "用止不去。即當返觀能見之心。不見處所。彼何所",
    "X61n1162_006:0621a15": "惱。如是觀時。尋當謝滅。若遲遲不去。但當正心。勿",
    "X61n1162_006:0621a16": "生懼想。不惜軀命。正念不動。知魔界如。即佛界如。",
    "X61n1162_006:0621a17": "則魔界無所捨。佛界無所取。佛法自當現前。魔境",
    "X61n1162_006:0621a18": "自當銷滅。愚人不了心生驚怖。及起貪着。因是心",
    "X61n1162_006:0621a19": "亂。失定發狂。非魔所為也。若諸魔或經年月不去。",
    "X61n1162_006:0621a20": "但當端心正念。當誦大乘方等諸經。治魔呪默念。",
    "X61n1162_006:0621a21": "誦之。存念三寶。若出禪定。亦當誦呪自防。及誦波",
    "X61n1162_006:0621a22": "羅提木叉。邪不干正。久久自滅矣。",
    "X61n1162_006:0621a23": "王氏曰。靜中境界。甚有多般。皆由自己識神所化。",
    "X61n1162_006:0621a24": "因靜而引誘心君。豈不聞古人云。凡所有相。皆是",
    "X61n1162_006:0621b01": "虗妄。心若不動。見如不見。體用虗空。無處捉摸。自",
    "X61n1162_006:0621b02": "然消散。無境可魔。無物可壞也。",
    "X61n1162_006:0621b03": "(還)謹按楞嚴論陰魔百種。法數論魔軍十種。止",
    "X61n1162_006:0621b04": "觀淨名各論魔四種。雖曰因靜而得。要皆平日",
    "X61n1162_006:0621b05": "之魔業相為感召也。噫。禦魔者當預為之所矣。",
    "X61n1162_006:0621b06": "攷證禦魔法宗鏡錄曰。坐禪時見諸魔事",
    "X61n1162_006:0621b07": "起。但了一心。境界自滅。可謂降魔妙術矣。",
    "X61n1162_006:0621b08": "文殊菩薩降魔偈歸依西方阿彌陀佛。彌陀",
    "X61n1162_006:0621b09": "佛。阿彌陀佛。阿彌陀佛。彌陀佛。",
    "X61n1162_006:0621b10": "波羅提木叉發隱曰。此云保解脫。保衛三業",
    "X61n1162_006:0621b11": "得解脫也。亦云別解脫。持一事。得一解脫。別別",
    "X61n1162_006:0621b12": "不同故。",
    "X61n1162_006:0621b13": "百種魔楞嚴經論色受想行識五陰之魔。各",
    "X61n1162_006:0621b14": "二十種。共百種也○初門曰。此為陰者。以陰覆",
    "X61n1162_006:0621b15": "為義。能覆出世真明之慧。而增長生死。集散不",
    "X61n1162_006:0621b16": "絕。故名為陰。一。色陰。有形質礙之法。名為色。色",
    "X61n1162_006:0621b17": "有十四種。所謂四大五根五塵。並是色法也。二。",
    "X61n1162_006:0621b18": "受陰。領納所緣名為受。受有六種。謂六觸因緣",
    "X61n1162_006:0621b19": "生六受。但境既有違順。非違非順之別。故六受",
    "X61n1162_006:0621b20": "亦各有苦受樂受。不苦不樂受之異也。三。想陰。",
    "X61n1162_006:0621b21": "能取所領之緣相名為想。想有六種。所謂領六",
    "X61n1162_006:0621b22": "塵之相為想也。四。行陰。造作之心。能趣於果。名",
    "X61n1162_006:0621b23": "為行。行有六種。大品經中說有六思。思即是行。",
    "X61n1162_006:0621b24": "謂於六想之後。各起不善業善業之二業也。五。",
    "X61n1162_006:0621c01": "識陰。了別所緣之境為識。識有六種。即是六識。",
    "X61n1162_006:0621c02": "十種魔軍法數曰。一貪欲。二憂愁。三飢渴。四",
    "X61n1162_006:0621c03": "渴愛。五睡眠。六怖畏。七疑悔。八嗔恚。九利養。十",
    "X61n1162_006:0621c04": "自高慢。是為十種魔軍。",
    "X61n1162_006:0621c05": "止觀四魔止觀禪要云。魔有四種。一煩惱魔。",
    "X61n1162_006:0621c06": "二陰入界魔。三死魔。四鬼神魔。上三種。皆是世",
    "X61n1162_006:0621c07": "間之事。及隨人自心所生。鬼神魔。相有三種。一",
    "X61n1162_006:0621c08": "者精魅。十二時獸變化。作種種形色。惱惑行人。",
    "X61n1162_006:0621c09": "各當其時而來。二者堆剔鬼。亦作種種異相。來",
    "X61n1162_006:0621c10": "惱行人。三者魔惱。是魔多化作三種五塵境界",
    "X61n1162_006:0621c11": "相。來破善心。一作違情事。則可畏五塵。二作順",
    "X61n1162_006:0621c12": "情事。則可愛五塵。三作非違非順事。則平等五",
    "X61n1162_006:0621c13": "塵。動亂人心。令失禪定也○大集經云。斷集諦。",
    "X61n1162_006:0621c14": "是降煩惱魔。知苦諦。是降陰魔。修道諦。是降天",
    "X61n1162_006:0621c15": "魔。證滅諦。是降死魔。但彼云鬼神魔。此云天魔。",
    "X61n1162_006:0621c16": "天魔尚能降之。況鬼神乎。",
    "X61n1162_006:0621c17": "淨名四魔一欲魔。二身魔。三死魔。四天魔。什",
    "X61n1162_006:0621c18": "曰。得無生忍。煩惱永斷。故降欲魔。得法身。則更",
    "X61n1162_006:0621c19": "不得身。故降身魔。無身則無死。故降死魔。無三",
    "X61n1162_006:0621c20": "魔。則波旬不得其便。故降天魔。什又曰。波旬。秦",
    "X61n1162_006:0621c21": "言殺者。常欲斷人慧命。故名殺者。亦名惡中惡",
    "X61n1162_006:0621c22": "魔王最甚也。",
    "X61n1162_006:0621c24": "淨土資糧全集卷之六(終)",
    "X61n1162_006:0622a07": "淨土資糧全集(後集)",
    "X61n1162_006:0622a08": "淨土資糧全集後序",
    "X61n1162_006:0622a09": "復真居士未艾年。遂厭人間事。修出世間法。因稟",
    "X61n1162_006:0622a10": "教于",
    "X61n1162_006:0622a11": "蓮池上人。得如來正印。一念皈依淨土。既稀齡矣。每",
    "X61n1162_006:0622a12": "覩其鄉人。邪修詭證。忘以大乘為名。至混真理。心",
    "X61n1162_006:0622a13": "切憫之。于是衍其師說。作淨土資糧全集。振咸英",
    "X61n1162_006:0622a14": "而驚瓦缶。揭日月而擯燐螢。將令邪魔外道頓省",
    "X61n1162_006:0622a15": "前非。同趣極樂。此之用心。儻亦",
    "X61n1162_006:0622a16": "接引導師慈悲無量之心歟。盖桐邑于嘉禾。最為僻",
    "X61n1162_006:0622a17": "壤。不若通都大邑。多有十方聖賢。絡繹往來。故其",
    "X61n1162_006:0622a18": "居人不聞正法。而易為異說所動。眾盲火坑。此居",
    "X61n1162_006:0622a19": "士所深憫也。是書出將桐之人愯然悔。翕然趨乎。",
    "X61n1162_006:0622a20": "經云。為人說法竟。己事已畢。居士其有是乎。雖然",
    "X61n1162_006:0622a21": "余聞修持淨土之法。悟與未悟。皆所當遵。故大菩",
    "X61n1162_006:0622a22": "薩如馬鳴龍樹。大善知識如慧遠永明。斤斤自度。",
    "X61n1162_006:0622a23": "忉忉度他。歷有明徵。同躋勝果。信苦海之舟航。化",
    "X61n1162_006:0622a24": "邦之公據也。直利桐人已哉。是序。",
    "X61n1162_006:0622b01": "萬曆歲次癸巳秋九月吉鹽官古印居士仇雲鳳和",
    "X61n1162_006:0622b02": "南譔",
    "X61n1162_006:0622b05": "淨土資糧全集後序",
    "X61n1162_006:0622b07": "余三刻資糧。與昔人之居室略相似。初刻者始有",
    "X61n1162_006:0622b08": "而合。再刻者少有而完。終刻者富有而美。然則是",
    "X61n1162_006:0622b09": "三刻也。始有少有者。果劣於富有。而富有者。果優",
    "X61n1162_006:0622b10": "於始有少有乎。是不然。觀於華嚴綸貫之言而可",
    "X61n1162_006:0622b11": "知矣。彼云佛道貴圓融。而圓融有二義。一者因該",
    "X61n1162_006:0622b12": "果海。二者果徹因源。如始有少有者。以最上乘之",
    "X61n1162_006:0622b13": "理。詳著於三乘之後。是謂果徹因源。富有者。於三",
    "X61n1162_006:0622b14": "乘之中。而徧具最上乘之理。是謂因該果海。其為",
    "X61n1162_006:0622b15": "圓融則一也。尚何優劣之有哉。是雖文有詳略詞",
    "X61n1162_006:0622b16": "有精粗。修淨業者。苟能會其圓融之義。而不貴於",
    "X61n1162_006:0622b17": "多見多聞。則雖始有少有。均為適道之資。所謂最",
    "X61n1162_006:0622b18": "上乘者。不外此而得之矣。若徒侈其文。誇其詞。而",
    "X61n1162_006:0622b19": "乏體會力行之功。則雖富有者。不免於空數他寶。",
    "X61n1162_006:0622b20": "於最上乘竟何俾哉。故曰。三刻無優劣。顧人所修",
    "X61n1162_006:0622b21": "何如耳。若昧圓融之義。而妄有取舍於其間。多見",
    "X61n1162_006:0622b22": "其識之陋矣。唯善學者當自知之。",
    "X61n1162_006:0622b23": "萬曆歲次戊戌冬十月吉旦復真居士莊廣還識",
    "X61n1162_006:0622c03": "淨土資糧全集跋",
    "X61n1162_006:0622c05": "(男)聞淨土著述。簡冊相望。而",
    "X61n1162_006:0622c06": "大人猶惓惓於資糧全集者。何也。盖學人之纂輯。愽",
    "X61n1162_006:0622c07": "採非難。而摘要為難。摘要非難。而兼俻為難。惟茲",
    "X61n1162_006:0622c08": "眾生。品類不一。其根利者。直透玄機。其根鈍者。須",
    "X61n1162_006:0622c09": "由漸次。非可槩而論也。故摘要者。必本末兼資。賢",
    "X61n1162_006:0622c10": "愚咸獲而後可。如黃檗心要等書。排斥諸法。而大",
    "X61n1162_006:0622c11": "闡厥宗。於探玄劇懿者得矣。然語上而遺下。在中",
    "X61n1162_006:0622c12": "下者無仰攀之益。如中峯三時繫念等書。專修淨",
    "X61n1162_006:0622c13": "業。而禮誦有方。於循序漸進者得矣。然語粗而遺",
    "X61n1162_006:0622c14": "精。在上智者有下抑之羞。以是而稱全書。未也。唯",
    "X61n1162_006:0622c15": "是資糧之集也。觀日課諸篇。則中下乘之事。是心",
    "X61n1162_006:0622c16": "要等所未俻也。而可為下學者之漸門。誦兼禪之",
    "X61n1162_006:0622c17": "章。則最上乘之理。是繫念等所未及也。而可為上",
    "X61n1162_006:0622c18": "達者之頓悟。合上下。貫精粗無所不備。無所不該。",
    "X61n1162_006:0622c19": "如睟盤示兒。任其意之所取。隨其力之所及。而利",
    "X61n1162_006:0622c20": "鈍者咸有獲焉。可謂全書矣。可謂全書矣。豈徒以",
    "X61n1162_006:0622c21": "傍搜愽採而後謂之全集也哉。吾知淨土著述。通",
    "X61n1162_006:0622c22": "之人人而可行。推之世世而無弊者。必是其選也。",
    "X61n1162_006:0622c23": "是為跋。男芳林稽首和南書",
    "X61n1162_006:0623a07": "直音略訓",
    "X61n1162_006:0623a09": "淨業弟子　沈廣近　考訂",
    "X61n1162_006:0623a10": "前集",
    "X61n1162_006:0623a11": "裓(音革衣袵也)。剎那(上綽下奴須臾也)。襍(與雜同)。瓔珞(上英下落身飾也)。",
    "X61n1162_006:0623a12": "酥酡(上疎下徒牛酥酒也)。涅槃(上業下盤佛示寂也)。娟(音捐)。篋(音怯藏書匣也)。購",
    "X61n1162_006:0623a13": "(音垢與贖同)。拈(音嚴揭示也)。啻(音翅不止如是)。枵(音囂虗也)。咄(音得咨語也)。砥",
    "X61n1162_006:0623a14": "(音底砥柱也)。鋟(音侵梓刻也)。扞(音汗阻格)。[橘-矛+隹](音醉)。偈(音忌頌也)。檗(音栢黃檗也)。",
    "X61n1162_006:0623a15": "吻(音刎口角也)。剞劂(上其下掘梓匠)。",
    "X61n1162_006:0623a16": "第一卷",
    "X61n1162_006:0623a17": "梵(音犯西域名)。迦(加音)。伽(笳音)。眴(音愃目搖也)。蛸(音消飛虫也)。蠕(音需虫行",
    "X61n1162_006:0623a18": "貌)。訛(音俄差訛也)。慳(音刊吝也)。羼(音斬忍辱也)。恚(於避切恨怒也)。般若(上百",
    "X61n1162_006:0623a19": "下喏智慧也)。噬(音逝咬也)。閻(音嚴王名地名)。賾(音責煩也)。曇(音潭釋姓瞿曇)。囂(音熇",
    "X61n1162_006:0623a20": "自得貌)。哂(音審微笑也)。擔(音檐負荷也)。翛(音消飛羽貌)。殞(音允滅也)。圩(音于",
    "X61n1162_006:0623a21": "人名)。幻(音患幻化惑也)。衒(音眩人名)。翊(音弋輔衛也)。鄞(音唫縣名)。幢(音床幢旛也)。",
    "X61n1162_006:0623a22": "龕(音鼾棺類)。榻(音塔床也)。跏趺(上加下夫坐法也)。歘(許勿切暴起也)。楯(音循欄干",
    "X61n1162_006:0623a23": "也)。癡(與痴同)。嚚(音銀語聲頑嚚也)。瘖(音陰聲啞也)。",
    "X61n1162_006:0623a24": "第二卷",
    "X61n1162_006:0623b01": "輥(音滾)。汩(音骨汩沒也)。趂(春去聲趕趂也)。喆(與哲同人名)。刷(音說刷印也)。汞",
    "X61n1162_006:0623b02": "(烘上聲水銀也)。噉(音但食也)。筌(音千捕魚竹器)。殑(音擎掣縮也)。鑊(胡郭切鼎釜)。飼",
    "X61n1162_006:0623b03": "哺(上慈下步與食也)。詆訶(上抵下呵諦誹也)。鐫(音煎刻也)。",
    "X61n1162_006:0623b04": "第三卷",
    "X61n1162_006:0623b05": "耨(乃豆切)。翹(音喬首望)。瀝(音立)。愍(音憫)。寐(音妹目閉)。灌(音貫)。爇(如劣切)。炷",
    "X61n1162_006:0623b06": "(音注)。",
    "X61n1162_006:0623b07": "第四卷",
    "X61n1162_006:0623b08": "舛(音喘乖舛)。錯(倉各切乖誤)。睟(音燧)。啖(音淡)。黻(音弗)。攘(音瀼物自來而取)。較",
    "X61n1162_006:0623b09": "(音覺)。藉(音謝)。韜(音滔藏也)。湎(音免沉沉淫佚)。憤惋(上忿下宛)。髓(音洗骨髓)。踞(音句)。",
    "X61n1162_006:0623b10": "眵(充支切眼眵)。屎(音矢糞也)。尿(鳥去聲小便與溺同)。醜(音丑)。茖(音格切山葱也)。廁",
    "X61n1162_006:0623b11": "(音次坑廁也)。瞥(音撇暫見)。貸(音態借也)。犒(音靠賞賜)。挽(還上聲)。戮(音六殺也)。禴",
    "X61n1162_006:0623b12": "(音狹薄祭)。犧牲(上希下生)。鱷(音諤食人魚也一生百卵及成形有為蛇為龜蛟者)。蠢(春上",
    "X61n1162_006:0623b13": "聲)。蹋(攤入聲)。毳(音翠細毛褥)。飫(於據切食過多)。玷(音斟)。囹圄(上令下語獄也)。",
    "X61n1162_006:0623b14": "剮(音寡割也)。貿(音茂)。濾(音利)。燄(眼去聲火燄也)。詃(音艷誘也)。巵(音支酒器)。贓(音莊",
    "X61n1162_006:0623b15": "賊贓)。瞰(慳去聲窺視)。弭(音米)。拋(披交切擲也)。緘(古咸切束篋也)。訛(音娥謬也)。鬪",
    "X61n1162_006:0623b16": "遘(上聞同下古候切)。獷(鉤猛切犬不可附也)。頰(音莢面旁)。窒(貞入吉)。撼(音岸)。憧",
    "X61n1162_006:0623b17": "(音冲意不定也)。欒(音鸞)。黶(音演)。馗(音夔)。[邱-丘+共](音恭)。蟒(模朗切大蛇)。耽(下含切耳大垂",
    "X61n1162_006:0623b18": "也又樂也)。泐(音勒法師名宗泐)。訐(音决攻人陰私)。澶(音專池名)。饕餮(上叨下鉄)。薜",
    "X61n1162_006:0623b19": "茘(上敞下利)。喉(音侯)。闥(音塔)。顓頊(上專下勗)。檮杌(上桃下兀)。魑(音[蜎-月+虫])。舐(音底)。",
    "X61n1162_006:0623b20": "顗(尼上聲謹莊貌)。憊(滿拜切病也)。脆(音翠)。劊(古會切)。惹(蛇上聲)。綺(虗彼切繒)。",
    "X61n1162_006:0623b21": "慘(參上聲憂心)。",
    "X61n1162_006:0623b22": "第五卷",
    "X61n1162_006:0623b23": "犍(音乾似豹人首一目)。葉(音攝)。絺(丑飢切細葛)。[少/兔](音耨)。匝(子合切周徧也)。馱(音徒)。",
    "X61n1162_006:0623b24": "算(筭同)。閦(音搐)。鞞(音皮)。紺(干去聲)。悖悷(上背下戾)。鈍(音遁)。閙(奴教切不靜也)。",
    "X61n1162_006:0623c01": "擾(饒上聲)。颺(音恙)。隲(音質陰隲)。解脫(上[捔*羊]下奪)。痁(始亷切)。勵(音利)。撻(音榻)。",
    "X61n1162_006:0623c02": "抖擻(上斗下叟)。羸(音雷瘦也)。演(音奄習也)。輭(同軟)。勗(音畜)。剎(初鎋切幡柱也沙門",
    "X61n1162_006:0623c03": "得法者建幡)。液(音溢津液也)。毅(音義)。溼(音濕)。",
    "X61n1162_006:0623c04": "第六卷",
    "X61n1162_006:0623c05": "覊(音雞絆也留也)。撕(音西警覺也)。搯(音箬)。瞠(音堂)。覷(音砌)。澀(音色)。逶迤(上於",
    "X61n1162_006:0623c06": "危切下移)。剩(音鄭餘也)。滲(參去聲)。躊躇(上籌下遲)。竪(音乳)。竅(巧去聲隙穴也)。棙",
    "X61n1162_006:0623c07": "(音利)。噍(才笑切嚼也)。惉懘(上尺沾切下滯意不和)。劇(音桀甚也)。闐(音田)。鞁(皮彼",
    "X61n1162_006:0623c08": "切)。兜鍪(上當候切下音牟)。溈(俱為切水名)。掉(音調)。崛(音愈)。捺(音納)。塑(音素)。",
    "X61n1162_006:0623c09": "剔(他秋切解骨也)。彚(音蝟類也)。摭(音蔗)。髯(音然鬚也)。灑(音洒)。鐳(同劉)。幡(音翻)。恂",
    "X61n1162_006:0623c10": "(音苟)。皈(音歸)。",
    "X61n1162_006:0623c11": "後集",
    "X61n1162_006:0623c12": "缶(音負瓦器)。燐(音隣鬼火)。繹(音亦治絲也)。愯(音爽)。錍(音[(白-日+田)/廾])。鍵(音楗)。氎(音疊)。",
    "X61n1162_006:0623c13": "囤(於影切)。驪(音禽襍色馬)。牝牡(上顰下畆雌雄也)。",
    "X61n1162_006:0623c15": "直音略訓(終)",
    "X61n1162_006:0624a03": "復真居士像贊",
    "X61n1162_006:0624a05": "　厚重簡默　　東魯流風　　雲棲一晤",
    "X61n1162_006:0624a06": "　鍼芥相逢　　潛心安養　　復此真空",
    "X61n1162_006:0624a07": "　蓮宗要語　　輯梓流通　　永永法施",
    "X61n1162_006:0624a08": "　利他何窮　　必世後仁　　正法紹隆",
    "X61n1162_006:0624a09": "　移風易俗　　不愧儒宗",
    "X61n1162_006:0624a10": "萬曆戊戌淨業居士　沈廣近　和南撰"
}