{
    "T39n1786_005:0138a10": "金光明經文句記卷第五(上)",
    "T39n1786_005:0138a12": "宋四明沙門知禮述",
    "T39n1786_005:0138a13": "大章流通二。初釋四天王品題二。初因",
    "T39n1786_005:0138a14": "緣釋二。初約處釋人二。初明處。二十八天皆",
    "T39n1786_005:0138a15": "上升之趣。此當其首。天分三界。於下界中此",
    "T39n1786_005:0138a16": "復在初。居半須彌者。處之所依。欲界六天。二",
    "T39n1786_005:0138a17": "天依山。忉利居頂。四王在半。梵語須彌此云",
    "T39n1786_005:0138a18": "妙高。出水八萬四千由旬。四寶所成。二東黃",
    "T39n1786_005:0138a19": "下出人。持國者。護持國土故。乾闥婆此云尋",
    "T39n1786_005:0138a20": "香行。天帝俗樂神也。富單那此云臭。餓鬼中",
    "T39n1786_005:0138a21": "勝者。或云主熱病鬼也。增長者。令自他善根",
    "T39n1786_005:0138a22": "增長故。鳩槃茶此云甕形。頗似冬瓜。是厭魅",
    "T39n1786_005:0138a23": "鬼也。薜荔多此云祖父鬼。餓鬼中最劣者。",
    "T39n1786_005:0138a24": "雜語者。能作種種語故。毘舍闍此云噉精氣",
    "T39n1786_005:0138a25": "鬼噉人及五穀精氣故。亦云顛狂鬼也。毘沙",
    "T39n1786_005:0138a26": "門此云多聞。福德之名聞四方故。夜叉此云",
    "T39n1786_005:0138a27": "輕健。飛空健疾故。羅剎此云可畏。亦名",
    "T39n1786_005:0138a28": "暴惡。二此四下明品來意。二觀行釋。三種觀",
    "T39n1786_005:0138a29": "法此當託事。以其境智一一皆借事義而立",
    "T39n1786_005:0138b01": "也。須知託事多兼法相。如王舍城而觀五陰。",
    "T39n1786_005:0138b02": "耆闍崛山而表三德。此之五三何殊四諦。然",
    "T39n1786_005:0138b03": "此正是託感應事明境觀也。分二。初示觀相。",
    "T39n1786_005:0138b04": "四諦四智乃至諦下各論見思。何教不說。今",
    "T39n1786_005:0138b05": "釋教義既專約圓。故所明觀不關三教。四",
    "T39n1786_005:0138b06": "天須表無作諦理。四王乃表無緣妙智。照事",
    "T39n1786_005:0138b07": "即理名護諦境。了縛為脫名護心數。為他說",
    "T39n1786_005:0138b08": "此名為護世。通別見思同體為障。名為鬼神。",
    "T39n1786_005:0138b09": "法花指此等者。不無少異。彼以鬼神但譬五",
    "T39n1786_005:0138b10": "利。乃將蟲鳥而譬五鈍。今則利鈍俱類鬼",
    "T39n1786_005:0138b11": "神。但取分同也。二若不下明利益。而且先明",
    "T39n1786_005:0138b12": "不觀有損。侵害心王妙智不發也。毀損境界",
    "T39n1786_005:0138b13": "諦理不彰也。心王至迸散。示迷三德而為三",
    "T39n1786_005:0138b14": "障。雖論三障迷由煩惱。故云俱為鬼神所惱。",
    "T39n1786_005:0138b15": "能觀下正示觀之有益。無明即明為能觀智。",
    "T39n1786_005:0138b16": "此觀觀苦生死即涅槃也。此觀觀集煩惱即",
    "T39n1786_005:0138b17": "菩提也。控御等者不動諸見而修道品。不斷",
    "T39n1786_005:0138b18": "癡愛起諸明脫。如斯控御豈獨不被侵害。而",
    "T39n1786_005:0138b19": "能顯理備德。顯理故諦境國安。備德故心數",
    "T39n1786_005:0138b20": "民寧。以轉八萬塵勞成八萬定慧也。自行了",
    "T39n1786_005:0138b21": "達既其若此。令他修證豈不然乎。託護世天",
    "T39n1786_005:0138b22": "王之事。修觀獲益其相略爾。二釋十三品經",
    "T39n1786_005:0138b23": "文二。初立意分章二。初立意。季亦末也。翳障",
    "T39n1786_005:0138b24": "也。二凡為下分章三。初開流通七章。方軌",
    "T39n1786_005:0138b25": "者。方法軌範也。二天王下出天神五段。以地",
    "T39n1786_005:0138b26": "味膏腴請處說處者。膏腴土田良沃也。史記",
    "T39n1786_005:0138b27": "曰。東割膏腴之地。是也。腴下多味字。禳除",
    "T39n1786_005:0138b28": "也。又天王下且從增勝備論。一一皆有五能。",
    "T39n1786_005:0138b29": "三四天下示此品六番。二正釋經文七。初",
    "T39n1786_005:0138c01": "段分五。初又分六。初述護國之能二。初分",
    "T39n1786_005:0138c02": "文。二敘敬下釋義二。初四王白佛二。初經家",
    "T39n1786_005:0138c03": "敘先標。北方天王者。西土以北方為上也。偏",
    "T39n1786_005:0138c04": "袒者。西方之禮。弟子詣師必須偏袒。表有執",
    "T39n1786_005:0138c05": "役。二正白佛二。初分文立義。二法性下用義",
    "T39n1786_005:0138c06": "釋文二。初歎經三。初歎體。佛所護理無量",
    "T39n1786_005:0138c07": "甚深。橫攝法周竪收法盡。理若不爾豈名經",
    "T39n1786_005:0138c08": "王。問文詮此理故言經王。是則經文但是能",
    "T39n1786_005:0138c09": "詮王惟在理。釋題那云文號經王教攝眾典。",
    "T39n1786_005:0138c10": "指文指理二處不同。如何和會。答若前三教",
    "T39n1786_005:0138c11": "文理不合。此則為妨。今乃從圓法皆不二。",
    "T39n1786_005:0138c12": "文外無理理外無文。釋題舉文。若其孤立豈",
    "T39n1786_005:0138c13": "得稱王。今疏指理不攝文者。翻屬前教。信文",
    "T39n1786_005:0138c14": "理合是經是王。其義祕妙不可情求。今經王",
    "T39n1786_005:0138c15": "歎體與序品不別。二約體下歎經宗。約體修",
    "T39n1786_005:0138c16": "行者。體是本覺起成始覺。方得名為約體修",
    "T39n1786_005:0138c17": "行。體具佛界因果二嚴。全體成修二嚴無作。",
    "T39n1786_005:0138c18": "名非莊嚴而為莊嚴。今以極果二嚴為宗。世",
    "T39n1786_005:0138c19": "天下經云。諸天包此三也。然應有四。恐文",
    "T39n1786_005:0138c20": "脫誤。或可天王本是生天故疏不出。此四天",
    "T39n1786_005:0138c21": "名義出大經。德王品云。一者世間天。如諸國",
    "T39n1786_005:0138c22": "王。二者生天。從四天王乃至非非想。三者淨",
    "T39n1786_005:0138c23": "天。謂四果支佛。四者義天。謂十住菩薩。以",
    "T39n1786_005:0138c24": "見一切法是空義故。大論明三種天。一假名",
    "T39n1786_005:0138c25": "天。即世天也。二生天。三清淨天。則兼三乘",
    "T39n1786_005:0138c26": "也。三又下下歎經用。上至菩薩者。經無菩",
    "T39n1786_005:0138c27": "薩之言。既云能滅一切眾生苦惱。則通指九",
    "T39n1786_005:0138c28": "界方名一切。經文有四。初天趣。能與眾生",
    "T39n1786_005:0138c29": "快樂者。天趣眾生也。次是經下三惡趣。諸",
    "T39n1786_005:0139a01": "河三趣沈沒猶如大河。焦乾枯竭者。滅三惡",
    "T39n1786_005:0139a02": "苦也。有經於枯竭上加能令二字者。妄也。三",
    "T39n1786_005:0139a03": "能除怖畏去。是人趣。初言一切怖畏是總。次",
    "T39n1786_005:0139a04": "別明破三障惡。三災是報障。怨賊即刀兵也。",
    "T39n1786_005:0139a05": "并饑饉疫病名三災。惡星是業障。業來責報。",
    "T39n1786_005:0139a06": "故惡星現也。憂惱是煩惱障。四舉要下總指",
    "T39n1786_005:0139a07": "九界眾生也。二從世下述能護二。初分文。二",
    "T39n1786_005:0139a08": "護國下釋義二。初內以法護國四。初護國之",
    "T39n1786_005:0139a09": "由。二以法護國。即是述其護國所以。無法安",
    "T39n1786_005:0139a10": "能護持國土。而其所以有內有外。外即世法",
    "T39n1786_005:0139a11": "內即心法。若但行說世間之法。則令此經非",
    "T39n1786_005:0139a12": "方等教。天王全是凡夫心口。須知文文皆有",
    "T39n1786_005:0139a13": "世間出世間意。但以此句顯內義便。故云正",
    "T39n1786_005:0139a14": "與觀心相應。如下散脂鬼神品中諸文。且順",
    "T39n1786_005:0139a15": "世法詮辨。及至自述得名之由。則全廢事解。",
    "T39n1786_005:0139a16": "故云現見不思議智境不思議智光。乃至云",
    "T39n1786_005:0139a17": "我能安住一切法如性。於一切法含受一切",
    "T39n1786_005:0139a18": "法。境智若是故名為密。方能外現鬼神大將。",
    "T39n1786_005:0139a19": "豈非有理密故乃有事密。今文經雖不顯。大",
    "T39n1786_005:0139a20": "師得意。乃以行說諦智之法。而為護世安民",
    "T39n1786_005:0139a21": "所以。心數不行等者。心心數法全體即是方",
    "T39n1786_005:0139a22": "便般若。心王邪故數行邪境。今王既正導令",
    "T39n1786_005:0139a23": "不行。不行而行。行深般若到於彼岸三天黨",
    "T39n1786_005:0139a24": "護國。意同向說。黨謂徒黨即八部也。黨輩",
    "T39n1786_005:0139a25": "也。帥黨者。帥音率。導引也。如轉輪王下是",
    "T39n1786_005:0139a26": "事釋。以輪王降四方喻天王遮惡鬼。七寶謂",
    "T39n1786_005:0139a27": "輪象馬女珠臣兵也。四天眼護國。以報得天",
    "T39n1786_005:0139a28": "眼者。非修得也。受天身則眼必徹障。幽暗也。",
    "T39n1786_005:0139a29": "燭照也。萌種子初剖也。杜塞也。謂以天眼",
    "T39n1786_005:0139b01": "徹照防將萌之禍根。塞漸起之惡源也。二從",
    "T39n1786_005:0139b02": "若下外以策護國二。初標科敘意二。初標科。",
    "T39n1786_005:0139b03": "二一若下敘意三。初勸說聽因緣和合二。初",
    "T39n1786_005:0139b04": "勸法師為外緣。日出朝陽者。爾雅云。山東曰",
    "T39n1786_005:0139b05": "朝陽。山西曰夕陽。雰扶文切。不祥氣也。呂",
    "T39n1786_005:0139b06": "氏春秋曰。冬行夏令則氣霧冥冥。春秋元命",
    "T39n1786_005:0139b07": "包曰。霧陰陽之氣也。陰陽怒而為風亂而為",
    "T39n1786_005:0139b08": "霧。今以日出喻弘經。雰霧歇喻三災息也。",
    "T39n1786_005:0139b09": "二次王下勸王者修內因。秉法者。秉持也。",
    "T39n1786_005:0139b10": "一人謂王也。慶善也。王有善則萬方之民。恃",
    "T39n1786_005:0139b11": "賴之。即尚書曰。一人有慶兆民賴之也。故王",
    "T39n1786_005:0139b12": "受是典而致國安。經饑饉者。爾雅云。五穀不",
    "T39n1786_005:0139b13": "熟曰饑。菜蔬不熟曰饉。國邑郡縣者。王制曰。",
    "T39n1786_005:0139b14": "凡四海之內九州方千里。州建百里之國三",
    "T39n1786_005:0139b15": "十。七十里之國六十。五十里之國百有二十。",
    "T39n1786_005:0139b16": "凡二百一十國。凡九州千七百七十三國。春",
    "T39n1786_005:0139b17": "秋左氏傳曰。凡邑有宗廟先君之主曰都。無",
    "T39n1786_005:0139b18": "曰邑。又曰。上大夫受縣。下大夫受郡。二勸",
    "T39n1786_005:0139b19": "供給四眾因緣。經優婆塞此云近事男。優婆",
    "T39n1786_005:0139b20": "夷此云近事女。以成就戒者。堪可親近承事",
    "T39n1786_005:0139b21": "出家二眾故也。流衍者。衍達也。三勸能讚所",
    "T39n1786_005:0139b22": "讚因緣。先王之德行者。先王道德之行。若",
    "T39n1786_005:0139b23": "行之於身。即可以儀軌風俗。法言者。是出自",
    "T39n1786_005:0139b24": "典誥聖人禮法之言。若宣之於口。即可以教",
    "T39n1786_005:0139b25": "人民。君既無此故邦民不從其令。隣國不詠",
    "T39n1786_005:0139b26": "其德。今勸下即勸王重道尊師修功補過也。",
    "T39n1786_005:0139b27": "身意恭重謙以自牧。即道德之行也。讚歎在",
    "T39n1786_005:0139b28": "口。即典誥之法言也。夫高下明謙卑之意。王",
    "T39n1786_005:0139b29": "高而民下為國者以人為本基故。當勞謙以",
    "T39n1786_005:0139c01": "聚之。辯以訥為師者。訥者內照清淨。故外絕",
    "T39n1786_005:0139c02": "矜飾。即大辯若訥也。故能為俗中小辯之師。",
    "T39n1786_005:0139c03": "尋常治身理國尚當如此。況今請出世之法。",
    "T39n1786_005:0139c04": "祈人民之福。豈宜倨慢乎。儒禮以父事三",
    "T39n1786_005:0139c05": "老兄事五更。屈王之尊敬卑為師。儒釋一揆",
    "T39n1786_005:0139c06": "矣。羽檄者。文心彫龍云。檄者皦也。宣露於外",
    "T39n1786_005:0139c07": "皦然明白也。或稱露布。蓋露板不封布諸視",
    "T39n1786_005:0139c08": "聽也。顏師古注漢書高紀曰。檄以木簡為",
    "T39n1786_005:0139c09": "書。長尺二寸。用徵召也。其有急事則加鳥羽",
    "T39n1786_005:0139c10": "插之。示速疾也。今云羽檄稱歎者即告之以",
    "T39n1786_005:0139c11": "文辭。述具休明也。爾雅云。顒顒昂昂君之德。",
    "T39n1786_005:0139c12": "靡偃也。論語曰。君子之德風。小人之德草。草",
    "T39n1786_005:0139c13": "上之風必偃。草萊者。萊[卄/梨]草也。或作葉。或",
    "T39n1786_005:0139c14": "作菜。字之誤也。二用意銷文三。當以上意對",
    "T39n1786_005:0139c15": "經釋之。故云可見。二如來述成二。初分文。",
    "T39n1786_005:0139c16": "二四王下釋義二。初合述歎經。四王所讚經",
    "T39n1786_005:0139c17": "體宗用。既合佛證三德妙理。故佛述成。諸",
    "T39n1786_005:0139c18": "佛從是法生者。體宗用三既是法性。豈有一",
    "T39n1786_005:0139c19": "佛不從此生。二從於下述能護國二。初分文。",
    "T39n1786_005:0139c20": "二法護下釋義二。初述以法護國四。初述護",
    "T39n1786_005:0139c21": "國由。發心畢竟者。昔種善根是發心。今日",
    "T39n1786_005:0139c22": "聞經得益是畢竟。二心比校昔種誠難。故佛",
    "T39n1786_005:0139c23": "述成歎其宿種。然此發心等語。即大經迦葉",
    "T39n1786_005:0139c24": "說偈讚佛。故佛初心但用彼語以成今意。",
    "T39n1786_005:0139c25": "護世下云云者。此與觀心相應義如前述也。",
    "T39n1786_005:0139c26": "三從汝下超述天眼護國。四從汝下追述天",
    "T39n1786_005:0139c27": "黨護國。二從汝下述以智眼護國。前云策。",
    "T39n1786_005:0139c28": "今云智眼。互見其文策即智謀。智能鑒照。",
    "T39n1786_005:0139c29": "名之為眼。言和合者。即前云內因外緣。因",
    "T39n1786_005:0140a01": "緣和合然後禳惡。云云者。前白佛則三段別",
    "T39n1786_005:0140a02": "明。今則一番總述以包前別也。第二番白佛",
    "T39n1786_005:0140a03": "述護國之事二。初分文。二一是下釋義二。初",
    "T39n1786_005:0140a04": "白佛二。初工奉人法天除怨患。經天律治世",
    "T39n1786_005:0140a05": "者。師古治民則天行化。罰必當罪賞必當功。",
    "T39n1786_005:0140a06": "名天律也。二隣國興兵天令懅退。斥逐也。",
    "T39n1786_005:0140a07": "經四兵象馬車步也。規往討罰者。規求也。",
    "T39n1786_005:0140a08": "或作親者字之誤也。討誅也。傳例曰。有鐘鼓",
    "T39n1786_005:0140a09": "曰伐。或作罰者。非罰。折辱也。出金贖罪也。",
    "T39n1786_005:0140a10": "軍者萬二千五百人曰軍。天子六軍。諸侯三",
    "T39n1786_005:0140a11": "軍。二佛述成二。初標科。二從爾下隨釋二。初",
    "T39n1786_005:0140a12": "述成初意。無鬪訟名僧者。無鬪訟即和合也。",
    "T39n1786_005:0140a13": "二述成後意。二。初正以等慈述其懅退豫安",
    "T39n1786_005:0140a14": "也。二又勸下兼勸諸國各守本業。貪企者企",
    "T39n1786_005:0140a15": "望也。佛告帝釋者。大經文也。經楚撻者。楚一",
    "T39n1786_005:0140a16": "名荊可以為杖。撻擊也。廣雅沃濕也。美也。亦",
    "T39n1786_005:0140a17": "柔也。壤土也。時不越序者。四時和也。心無貪",
    "T39n1786_005:0140a18": "悋者。無貪故不多求。無悋故能惠施。后妃婇",
    "T39n1786_005:0140a19": "女者。天子一后。三夫人。九嬪妃。二十七世",
    "T39n1786_005:0140a20": "婦。八十一御女。風俗通云。婇女者。采擇其",
    "T39n1786_005:0140a21": "容色之女也。第三番白佛。示其軌模二。初分",
    "T39n1786_005:0140a22": "文。二釋義二。初白佛二。初出願。欲六文如",
    "T39n1786_005:0140a23": "疏列。二示軌模六。一一如疏對。上六願",
    "T39n1786_005:0140a24": "柏梁者。漢時殿名。天火曰災。漢方法以海",
    "T39n1786_005:0140a25": "中鴟魚尾安殿脊以禳之。災遂息。世昧其由",
    "T39n1786_005:0140a26": "謂之鴟吻。八紘八方也。休美也。自勵者。勵勉",
    "T39n1786_005:0140a27": "也。四海者。博物志云。天地四方皆海水相通。",
    "T39n1786_005:0140a28": "地在其中蓋無幾也。七戎六蠻九夷八狄。形",
    "T39n1786_005:0140a29": "類不同總而言之。謂之四海皆言近於海也。",
    "T39n1786_005:0140b01": "次佛下述成二。初分文立意。二佛告下用意",
    "T39n1786_005:0140b02": "釋文二。初別述二。初述成六方法六。初述成",
    "T39n1786_005:0140b03": "安身方法。羽儀者。漢書高紀曰。紀信乘王車",
    "T39n1786_005:0140b04": "黃屋左纛。注云。以黃繒為蓋裏。纛毛羽幢",
    "T39n1786_005:0140b05": "也。在乘輿車衡左方上注之。蔡邕曰。氂牛尾",
    "T39n1786_005:0140b06": "為之如斗。或在騑頭或在衡。以纛是毛羽幢",
    "T39n1786_005:0140b07": "為天子儀仗。故曰羽儀。經躬出者。躬親也。",
    "T39n1786_005:0140b08": "二從復下述成安國方法。爾許生死之難者。",
    "T39n1786_005:0140b09": "劫數如值佛之數也。三述成安妻子方法。四",
    "T39n1786_005:0140b10": "述成安王領方法。五從常下述成宮殿方法。",
    "T39n1786_005:0140b11": "六從在下述成上攝福方法。二從汝下述成",
    "T39n1786_005:0140b12": "六願欲。六段如疏。經棘兵器也。與戟字同。",
    "T39n1786_005:0140b13": "刺殺也。二從汝下總述第四白佛要其法利",
    "T39n1786_005:0140b14": "二。初分文。由第三段末者。由前世尊述成",
    "T39n1786_005:0140b15": "云。亦當迴此所得最勝功德之分。施與汝等",
    "T39n1786_005:0140b16": "及餘眷屬。四王因茲遂要法利。二釋義二。",
    "T39n1786_005:0140b17": "初白佛二。初人王運心。二人王下天宮相現",
    "T39n1786_005:0140b18": "二。初事釋。人王至金光者。心存即三智金",
    "T39n1786_005:0140b19": "光明也。至典即三諦金光明也。智諦合即起",
    "T39n1786_005:0140b20": "事用金光明也。以色心不二故。香隨智遍迴",
    "T39n1786_005:0140b21": "施下天王意云。若以法利迴施我等。我等皆",
    "T39n1786_005:0140b22": "得。故以光照天宮為表。龍猶屬畜。對天并",
    "T39n1786_005:0140b23": "鬼成三法界。言法界者。今從解脫。所燒之香",
    "T39n1786_005:0140b24": "非法界者。何能周遍。三趣之體非法界者。",
    "T39n1786_005:0140b25": "豈能承受。二觀釋上之所說。雖談諦智猶",
    "T39n1786_005:0140b26": "是約教。示經力用。未論觀行。今之所論的就",
    "T39n1786_005:0140b27": "研心令觀詣理。故荊谿云。本雖久遠。圓頓",
    "T39n1786_005:0140b28": "雖實。第一義雖理。望觀屬事。此乃託事觀",
    "T39n1786_005:0140b29": "心。借義成行。三智妙解如火能然。三諦融心",
    "T39n1786_005:0140c01": "如香離臭。起三學行如煙氤氳。真本覺照故",
    "T39n1786_005:0140c02": "曰金光。行冥真故無礙而照。但期觀行契金",
    "T39n1786_005:0140c03": "光明。功用自然相周沙界。唯務相現內觀不",
    "T39n1786_005:0140c04": "修。心緣五塵魔必得便。慎之慎之。次佛述",
    "T39n1786_005:0140c05": "二。初標科。二隨釋二。初述成香光普遍。經",
    "T39n1786_005:0140c06": "摩醯首羅此云大自在。金剛密跡者。正法",
    "T39n1786_005:0140c07": "念經云。昔有國王夫人生千子。欲試當來成",
    "T39n1786_005:0140c08": "佛次第。故俱留孫探得第一籌。釋迦當第四",
    "T39n1786_005:0140c09": "籌。乃至樓至當千籌。第二夫人生二子。一",
    "T39n1786_005:0140c10": "願為梵王請千兄轉法輪。次願為密跡金剛",
    "T39n1786_005:0140c11": "神。護千兄教法。世傳樓至化身。非也乃法意",
    "T39n1786_005:0140c12": "王子耳。據經唯一人今狀於伽藍之門。而為",
    "T39n1786_005:0140c13": "二像者。夫應變無方多亦無咎。摩尼跋陀此",
    "T39n1786_005:0140c14": "云威伏行。阿耨達此云無熱惱。娑竭此云鹹",
    "T39n1786_005:0140c15": "海。經百億非非想天者。夫百億即大千界也。",
    "T39n1786_005:0140c16": "但同一四禪及四無色。三禪統中千界。以大",
    "T39n1786_005:0140c17": "千言之。則有一千三禪也。二禪統小千界。則",
    "T39n1786_005:0140c18": "有百萬二禪。唯四洲至初禪。則有百億。今非",
    "T39n1786_005:0140c19": "想亦言百億。以下望上言之耳。又恐翻譯之",
    "T39n1786_005:0140c20": "訛也。以義淨重翻則無百億非想之言。二",
    "T39n1786_005:0140c21": "從諸下述成施善護讚二。初讚因。二讚果。",
    "T39n1786_005:0140c22": "經勤修下明修苦行。善能下壞外道。降魔怨",
    "T39n1786_005:0140c23": "是莊嚴道場也。覺了下成正覺。善男子下轉",
    "T39n1786_005:0140c24": "法輪。此並果上之事。如瑞應經廣明。第五",
    "T39n1786_005:0140c25": "白佛舉興衰二。初分文。二釋義二。初白",
    "T39n1786_005:0140c26": "佛三。初舉興勸四。初述弘經四天聽受。二",
    "T39n1786_005:0140c27": "大梵下明釋梵八部皆集。經釋提桓因者。具",
    "T39n1786_005:0140c28": "云釋迦提婆因達羅。此云能天帝。三世尊下",
    "T39n1786_005:0140c29": "明人王為善知識。四以甘下明得利護國彌",
    "T39n1786_005:0141a01": "勤。二次舉衰勸二。初分文。二隨釋四。初明天",
    "T39n1786_005:0141a02": "失法食。二明天神捨離。三明惡鬼興災。經流",
    "T39n1786_005:0141a03": "星者。星說曰。絕跡而去曰奔星。光跡相連曰",
    "T39n1786_005:0141a04": "流星。薄蝕者。案漢書天文志。作日月薄蝕。",
    "T39n1786_005:0141a05": "孟康注曰。日月無光曰薄。韋昭曰。氣往迫為",
    "T39n1786_005:0141a06": "薄。虧缺曰蝕。京房易傳云。日月赤黃為薄。釋",
    "T39n1786_005:0141a07": "名云。日月虧曰蝕。謂稍侵虧如蟲食草木葉",
    "T39n1786_005:0141a08": "也。虹者。爾雅云。螮蝀虹也。爾雅音義云。雙",
    "T39n1786_005:0141a09": "出鮮盛者為雄。雄曰虹。暗昧者為雌。雌曰",
    "T39n1786_005:0141a10": "蜺。蜺或霓。江東呼為絳俗呼為美人。釋名",
    "T39n1786_005:0141a11": "云。虹攻也。謂純陽攻陰義也。四展轉成災。三",
    "T39n1786_005:0141a12": "正勸二。初分文。二隨釋六。初欲得現利。二天",
    "T39n1786_005:0141a13": "忻法食。三出過三論。四韋陀者。即外人典",
    "T39n1786_005:0141a14": "籍。摩蹬伽經云。初人名梵天。造一韋陀。次",
    "T39n1786_005:0141a15": "有仙名。白淨變一為四。一名讚誦。二名祭祀。",
    "T39n1786_005:0141a16": "三名歌詠。四名禳災。次名弗沙。有二十五弟",
    "T39n1786_005:0141a17": "子。各一韋陀能廣分別。遂成二十五韋陀。",
    "T39n1786_005:0141a18": "次名鸚鵡。次名善道。及其弟子漸漸增廣。",
    "T39n1786_005:0141a19": "如是展轉有千二百六韋陀。今言四者。從其",
    "T39n1786_005:0141a20": "根本為名。皆明梵事出離欲染。故云梵天。",
    "T39n1786_005:0141a21": "說出欲論也。毘伽羅論此名記論。婆尼尼造。",
    "T39n1786_005:0141a22": "明種種經書并諸雜語。又名字本。河西云。世",
    "T39n1786_005:0141a23": "間文字之根本。典籍音聲之論。宣通四辯訶",
    "T39n1786_005:0141a24": "責世法。讚出家法。言辭清雅。義理深邃。雖",
    "T39n1786_005:0141a25": "是外論而無邪法。將不是善權大士所為也。",
    "T39n1786_005:0141a26": "僧佉此云數論。諸法從數起故。劫初黃頭仙",
    "T39n1786_005:0141a27": "所造。衛世師此云勝論。謂諸論中勝故。勝人",
    "T39n1786_005:0141a28": "所造故。成劫末鵂鶹外道造。勒沙婆。此云",
    "T39n1786_005:0141a29": "苦行。未知出世時節。以人名名所造論。此三",
    "T39n1786_005:0141b01": "仙所說無漏盡通故。唯五通。四始終獲利。",
    "T39n1786_005:0141b02": "經如來正遍知說者。十號中二號也。五教主",
    "T39n1786_005:0141b03": "勝故。經以大悲力故等者。用無緣大悲普覆",
    "T39n1786_005:0141b04": "法界故。超梵王四等之心以難思苦行積劫",
    "T39n1786_005:0141b05": "利物故。超帝釋十善之因。六諸法本故。經一",
    "T39n1786_005:0141b06": "切眾生等者。世間謂五戒十善十二門禪等。",
    "T39n1786_005:0141b07": "出世間者。四教法門者三乘修證也。國事者。",
    "T39n1786_005:0141b08": "禮樂征伐治世育民之事也。造世論者。如上",
    "T39n1786_005:0141b09": "三論及下正論等也。皆因此經者。乃教行理",
    "T39n1786_005:0141b10": "三種經也。故新本云。欲生人天欲得四果支",
    "T39n1786_005:0141b11": "佛。欲得佛。皆依此經。懺悔滅障方得成就。若",
    "T39n1786_005:0141b12": "探取化意。即是於一佛乘分別說三。但以此",
    "T39n1786_005:0141b13": "經部在方等教。猶屬通理。就人分未免異趣",
    "T39n1786_005:0141b14": "故。欲令等言隨其五乘。而得安樂也。二佛",
    "T39n1786_005:0141b15": "述二。初分文。二隨釋二。初舉興衰勸。二正勸",
    "T39n1786_005:0141b16": "第六說偈頌德二。初分文。二夫三下釋義三。",
    "T39n1786_005:0141b17": "初說偈歎三。初歎三身三。初依現文別對",
    "T39n1786_005:0141b18": "三身。空是法身者。經無空字。以其日月必依",
    "T39n1786_005:0141b19": "於空。又下文云。佛真法身猶如虛空。是故疏",
    "T39n1786_005:0141b20": "以空日月三對於三身。空無明暗日月共依。",
    "T39n1786_005:0141b21": "別喻法身體本周遍。日能破暗別喻報身三",
    "T39n1786_005:0141b22": "惑盡淨。月能盈昃別喻應身隨機勝劣。此之",
    "T39n1786_005:0141b23": "別對為下圓融而作張本耳。二通意下取喻",
    "T39n1786_005:0141b24": "義通具三身二。初取喻顯圓。若以三喻別對",
    "T39n1786_005:0141b25": "三身。恐謂三身其體隔異。故今委取能喻之",
    "T39n1786_005:0141b26": "事。其義不局。每喻各自具於三義。如日一喻。",
    "T39n1786_005:0141b27": "上必依空下必現水。此之三義則。顯報智圓",
    "T39n1786_005:0141b28": "具三身。此則三般若論三身也。月喻亦爾。",
    "T39n1786_005:0141b29": "可顯應用圓具三身。此則三解脫論三身也。",
    "T39n1786_005:0141c01": "太虛空是日所依空。天日水日當體含空。此",
    "T39n1786_005:0141c02": "之三空則顯法體圓具三身。月亦如是者。月",
    "T39n1786_005:0141c03": "所依空天月水月其中含空。亦顯法體圓具",
    "T39n1786_005:0141c04": "三身。空遍日月兩說三身者。乃約雙照中道",
    "T39n1786_005:0141c05": "而示。此則三軌而論三身也。二依下以結文",
    "T39n1786_005:0141c06": "示。此結歎文。凡舉三喻謂月焰化。此三事義",
    "T39n1786_005:0141c07": "各合具三。如月一喻必上依空。必下現水。",
    "T39n1786_005:0141c08": "此乃應身圓具三身。文舉如焰焰必依日。日",
    "T39n1786_005:0141c09": "必依空。此乃報身圓具三身。文舉如化。化必",
    "T39n1786_005:0141c10": "有術名為化法。術必在人即是化主。其變化",
    "T39n1786_005:0141c11": "物名為化事。此乃法身圓具三身。三雖復下",
    "T39n1786_005:0141c12": "復取結文以通融別。經既顯云無有障礙。若",
    "T39n1786_005:0141c13": "非以法而定於喻。一一圓融何稱此中無障",
    "T39n1786_005:0141c14": "礙說。當以此意融身相文。使一一相皆嚴三",
    "T39n1786_005:0141c15": "身。成密藏相。二歎身相二。初分科釋經二。初",
    "T39n1786_005:0141c16": "分科。二釋經五。初歎上二相。二歎智斷者。",
    "T39n1786_005:0141c17": "初二句總標。有喻有法。次四句是別歎。二句",
    "T39n1786_005:0141c18": "是智二句是斷淵海也。管子曰。水出於地",
    "T39n1786_005:0141c19": "而不流曰淵。三歎下二相。四絕言歎。五結歎",
    "T39n1786_005:0141c20": "二夫。相下總示身相三。初通嚴。三身相好不",
    "T39n1786_005:0141c21": "獨在應身。報法亦通等者。如今所列。目齒",
    "T39n1786_005:0141c22": "輪網例於上下。二十八相通能莊嚴三種身",
    "T39n1786_005:0141c23": "也。以身相是一隨見成三。莊嚴父母生身者。",
    "T39n1786_005:0141c24": "以藏通人但言偏空。所見佛相謂由正習。構",
    "T39n1786_005:0141c25": "造而成相非奇特。但能少勝輪王而已。以不",
    "T39n1786_005:0141c26": "知心現見從外來。取色分齊故名生身。此",
    "T39n1786_005:0141c27": "乃如來曲順凡小。示現此身故名為應。莊嚴",
    "T39n1786_005:0141c28": "尊特身者。以別教人能信中道妙色妙心隨",
    "T39n1786_005:0141c29": "緣變造。所見佛相知從心現無有分齊。或",
    "T39n1786_005:0142a01": "現大身十蓮華藏世界塵相。或現八萬四千",
    "T39n1786_005:0142a02": "相好。或時秖於丈六三十二相。令其機緣無",
    "T39n1786_005:0142a03": "分齊見。不同藏通分齊之身。故名尊特。此乃",
    "T39n1786_005:0142a04": "如來修道所得。故名為報。莊嚴法門者。以圓",
    "T39n1786_005:0142a05": "教人了大小身及多少相。皆性本具修德無",
    "T39n1786_005:0142a06": "功。相雖是色色即是心。故起信論云。色性即",
    "T39n1786_005:0142a07": "智說名智身。智性即色說名法身。今從即智",
    "T39n1786_005:0142a08": "名法門故。以八萬四千陀羅尼為髮。乃至定",
    "T39n1786_005:0142a09": "慧為足。以即色故。故得名為法身相好。此乃",
    "T39n1786_005:0142a10": "相好隨解而轉。故使莊嚴三身相異。二此中",
    "T39n1786_005:0142a11": "下別示法門。此乃指經智淵無邊而為智德。",
    "T39n1786_005:0142a12": "百千三昧而為斷德。此之二德能收一切莊嚴",
    "T39n1786_005:0142a13": "法門也。學者若於色心分隔而解此義。則永",
    "T39n1786_005:0142a14": "不識法身相好也。三文下文示圓融。上來分",
    "T39n1786_005:0142a15": "別法報應相。欲令易解故須就機淺深優劣。",
    "T39n1786_005:0142a16": "須了前前不知後。後須了後後必見前。前良",
    "T39n1786_005:0142a17": "以前麁後妙故也。今四天王是大菩薩就圓",
    "T39n1786_005:0142a18": "稱歎。見三身相。與妙三德無二無別。應是解",
    "T39n1786_005:0142a19": "脫豈隔二德。報法準知。欲彰此義。是故特云",
    "T39n1786_005:0142a20": "無有障礙。若知此意。方是深達金光明法門",
    "T39n1786_005:0142a21": "也。三偈初下結歎二。初直銷經文二。初銷",
    "T39n1786_005:0142a22": "文。結佛月為三身者。現文唯有空與水月合",
    "T39n1786_005:0142a23": "有天月。可喻三身。言佛化為四身者。法身",
    "T39n1786_005:0142a24": "妙色而為化法。報應二身照理鑑機而為化",
    "T39n1786_005:0142a25": "主。曲順機緣現九界身。而為化事。今以化事",
    "T39n1786_005:0142a26": "顯具上三故論四身。皆具三四者。趣舉一身",
    "T39n1786_005:0142a27": "即三即四。彼彼皆爾。方名無礙。二品初下結",
    "T39n1786_005:0142a28": "妙二。初明始末皆三。三章是法三身是人。",
    "T39n1786_005:0142a29": "攬法為人人不離法。故云辭異其義是同。佛",
    "T39n1786_005:0142b01": "月清淨者。取偈初句成今三身。三歎天辯絕",
    "T39n1786_005:0142b02": "妙。初歎三章云。金光明微妙經典。顯不縱橫。",
    "T39n1786_005:0142b03": "今結三身言無障礙。亦非縱橫。以初以後顯",
    "T39n1786_005:0142b04": "於中間。句句無非談祕密藏。大師歎妙其意",
    "T39n1786_005:0142b05": "在茲。二料簡機應。上明三身無有障礙。其義",
    "T39n1786_005:0142b06": "幽微。猶慮學人三相不泯情有分張。今明三",
    "T39n1786_005:0142b07": "身及以所被。無非法界。法界無外更何彼此。",
    "T39n1786_005:0142b08": "三初一問答。明法外無餘。言法不作報非報",
    "T39n1786_005:0142b09": "者。非報是應。難云。三身秖一法界豈有能作",
    "T39n1786_005:0142b10": "作所作耶。而言依法者。此同體依依而復即",
    "T39n1786_005:0142b11": "全體之用。用還依體。二一問答。報即法界影",
    "T39n1786_005:0142b12": "是應身。非影是化身。以現九界非佛像故。法",
    "T39n1786_005:0142b13": "界下注云云者。更合明於應是法界三同祕",
    "T39n1786_005:0142b14": "藏。豈有一身非法界耶。三又並下一問答。明",
    "T39n1786_005:0142b15": "機外無應三身一體。人或信之。其所對機多",
    "T39n1786_005:0142b16": "謂他境。故今顯示令泯此疑二。初設並顯。",
    "T39n1786_005:0142b17": "動譬機生不能覩應。不動譬機熟則能覩應。",
    "T39n1786_005:0142b18": "水譬正因。安樂性者。即大涅槃既是三德。性",
    "T39n1786_005:0142b19": "必妙融寧非法界。故自他不二門云。物機無",
    "T39n1786_005:0142b20": "量不出三千。能應雖多不出十界。物機應契",
    "T39n1786_005:0142b21": "身土無偏。同常寂光無非法界。若昧此意勿",
    "T39n1786_005:0142b22": "議今宗。二又淨下引文證。因感出世由生成",
    "T39n1786_005:0142b23": "佛。人皆共知四教悉爾。今從圓說始窮經意。",
    "T39n1786_005:0142b24": "良以自他性本不二。方有能感及有能資。因",
    "T39n1786_005:0142b25": "感出世者。即十界機感。十界應也以生地獄",
    "T39n1786_005:0142b26": "與佛地獄性不二故方能感見地獄之應乃至",
    "T39n1786_005:0142b27": "感佛亦復如是。今宗所論感應皆具十法界",
    "T39n1786_005:0142b28": "者。為顯不二。義若不然。豈惟眾生不能感",
    "T39n1786_005:0142b29": "佛。抑亦十處不成法界。宜深究之。宜深究",
    "T39n1786_005:0142c01": "之。由生成佛者。眾生能作成佛勝緣也若順",
    "T39n1786_005:0142c02": "若違並資佛行。而惡逆者其功最強。如無達",
    "T39n1786_005:0142c03": "多。佛豈成道然若惡法本非佛性。何能資助",
    "T39n1786_005:0142c04": "菩薩成佛。菩薩不觀生為法界。非同體悲非",
    "T39n1786_005:0142c05": "無作行。何能成就大菩提果。若其佛外有一",
    "T39n1786_005:0142c06": "眾生非佛法界。生外有佛法界不成。不作此",
    "T39n1786_005:0142c07": "解未超三藏。何況通別。二佛三偈答二。初",
    "T39n1786_005:0142c08": "立意分文二。初立意二。初正立法。能成佛",
    "T39n1786_005:0142c09": "者。諸佛軌法方成因果。以法常故諸佛得",
    "T39n1786_005:0142c10": "常。例樂我淨亦復如是。二般若下引證。法",
    "T39n1786_005:0142c11": "能成立。一切凡聖者。以法本具十法界故。",
    "T39n1786_005:0142c12": "隨染淨緣起成凡聖。凡夫雖迷而其迷中假",
    "T39n1786_005:0142c13": "實依正未始離性。須知染緣熏於性染。方成",
    "T39n1786_005:0142c14": "染法。淨緣熏淨人皆共知。性染性淨其體本",
    "T39n1786_005:0142c15": "融。全體而起。隨染緣則染淨俱染。隨淨緣則",
    "T39n1786_005:0142c16": "染淨俱淨。故不二門云。三千在理同名無明。",
    "T39n1786_005:0142c17": "三千果成咸稱常樂。性之染淨是金光明經",
    "T39n1786_005:0142c18": "妙體。如來今說為作淨緣。是故稱歎以答天",
    "T39n1786_005:0142c19": "王。二分文。二用意釋文三。初歎經體。二十",
    "T39n1786_005:0142c20": "力下歎經宗。三以是下歎經用。私開為四。",
    "T39n1786_005:0142c21": "初三行通就眾生明生善滅惡。二閻浮下十",
    "T39n1786_005:0142c22": "二行半別約人王。明生善滅惡三。初三行半",
    "T39n1786_005:0142c23": "明願欲。二應當下三行半明立行。三譬如下",
    "T39n1786_005:0142c24": "五行半明獲益。三是金下二行半約上聖護",
    "T39n1786_005:0142c25": "念明生善滅惡。四若有下四行半約師弟說",
    "T39n1786_005:0142c26": "聽明生善滅惡。三四王歡喜發誓。經悲喜者。",
    "T39n1786_005:0142c27": "悲昔不聞喜今得聞。悲他不聞喜自得聞。涕",
    "T39n1786_005:0142c28": "淚橫流者。涕音體。涕即淚。橫謂交橫。古本",
    "T39n1786_005:0142c29": "皆作橫流。不須改為交字。大經亦爾。無讖",
    "T39n1786_005:0143a01": "所翻多云橫流也。文選王粲登樓賦曰。悲舊",
    "T39n1786_005:0143a02": "鄉之擁隔兮。涕橫墜而未禁。怡解者。怡謂和",
    "T39n1786_005:0143a03": "悅。解謂舒散也。二大辯品二。初釋題二。",
    "T39n1786_005:0143a04": "初釋大辯二。初所住法門二。初具明四辯擬",
    "T39n1786_005:0143a05": "於四教。藏不明大但說無漏。故名小辯。通教",
    "T39n1786_005:0143a06": "出假說於界內。塵沙八門名無量辯。別教能",
    "T39n1786_005:0143a07": "說界內界外二種塵沙。故名雙辯。圓談十界",
    "T39n1786_005:0143a08": "法法皆中。二邊情泯法法互遍。真俗宛然三",
    "T39n1786_005:0143a09": "諦一諦。名為大辯。二此天下明所住法。最勝",
    "T39n1786_005:0143a10": "王云。大辯才天女依高山頂。葺茅為室結草",
    "T39n1786_005:0143a11": "為衣。坐翹一足。空假中智一心中得。破根本",
    "T39n1786_005:0143a12": "惑莊嚴法身。心既融通說乃自在。即自住大",
    "T39n1786_005:0143a13": "辯也。二以自下。能用四悉圓辯深妙。能談麁",
    "T39n1786_005:0143a14": "淺隨機而授。無有罣礙方名大辯。是故疏以",
    "T39n1786_005:0143a15": "悅宜對悟。而論四悉令得四悅。乃至四悟。此",
    "T39n1786_005:0143a16": "則一悉明於四教。亦是四教各有四益。大辯",
    "T39n1786_005:0143a17": "才天力用如是。二對佛下明品意。二釋文",
    "T39n1786_005:0143a18": "二。初分文釋義二。初分文二。初加下釋義三。",
    "T39n1786_005:0143a19": "初加法師加圓四辯。自能該三。即前四四十",
    "T39n1786_005:0143a20": "六益也。樂說辯者。於一字中說一切字。於一",
    "T39n1786_005:0143a21": "語中說一切語。於一法中說一切法。隨可度",
    "T39n1786_005:0143a22": "者而有所益也。辭辯者。種種莊嚴言語善巧",
    "T39n1786_005:0143a23": "也。義辯者。知諸法義所歸趣處也。法辯者。智",
    "T39n1786_005:0143a24": "慧通達諸法名字也。二若有下加化道。前加",
    "T39n1786_005:0143a25": "四辯是能化之道。今加其人是所化之機。此",
    "T39n1786_005:0143a26": "二和合化道無窮也。三從復下加聽者。經技",
    "T39n1786_005:0143a27": "術也。二結示益深。第三功德天品二。初釋",
    "T39n1786_005:0143a28": "題二。初釋功德。於二嚴中此當福德。福能",
    "T39n1786_005:0143a29": "資智以嚴本理。智即三般若。福即三解脫。",
    "T39n1786_005:0143b01": "所顯所嚴即是三軌。若總若別。皆金光明一",
    "T39n1786_005:0143b02": "體異名也。應知大辯與功德天。咸皆證入金",
    "T39n1786_005:0143b03": "光明法門。皆能遍攝一切法也。引物偏好名",
    "T39n1786_005:0143b04": "行不同。彼攝一切以智為首。此攝一切以福",
    "T39n1786_005:0143b05": "為首。能攝所攝對智不同。故當世界。所須不",
    "T39n1786_005:0143b06": "乏能生正念。即當為人。思惟深義能破偏淺。",
    "T39n1786_005:0143b07": "即當對治。能令速悟本性菩提。當第一義。",
    "T39n1786_005:0143b08": "二此是下明品意。二釋文二。初分文。二釋",
    "T39n1786_005:0143b09": "義六。初誓給四事。即經所列衣服飲食臥具",
    "T39n1786_005:0143b10": "醫藥也。及餘資產者。即四事之外。一切資具",
    "T39n1786_005:0143b11": "產生之物也。二明福德之由。述過去世值佛",
    "T39n1786_005:0143b12": "修證金光明法門故。能今日隨弘經處有求",
    "T39n1786_005:0143b13": "皆與。寶華等八字別號也。如來等通號也。無",
    "T39n1786_005:0143b14": "虛妄名如來。良福田名應供。知法界名正遍",
    "T39n1786_005:0143b15": "知。具三明名明行足。不還來名善逝。知眾生",
    "T39n1786_005:0143b16": "國土名世間解。無與等名無上士。調他心名",
    "T39n1786_005:0143b17": "調御丈夫。為眾生眼名天人師。知三聚名佛。",
    "T39n1786_005:0143b18": "具茲十號名世間尊。種諸善根者。以照金光",
    "T39n1786_005:0143b19": "明微妙之智。為諸善之根也。璧者玉所琢器",
    "T39n1786_005:0143b20": "也。周禮云。以蒼璧禮天是也。珂貝螺屬也。三",
    "T39n1786_005:0143b21": "勸示行法二。初略勸示。二廣勸示。私開六初。",
    "T39n1786_005:0143b22": "示常所住處。經阿尼曼陀此云有財。二示稱",
    "T39n1786_005:0143b23": "名供養。三明誦持神呪。四明歎呪勸持。灌頂",
    "T39n1786_005:0143b24": "章句者。以法性水灌十地頂。受法王職。今密",
    "T39n1786_005:0143b25": "談此法故名灌頂。必定是般若德。吉祥是解",
    "T39n1786_005:0143b26": "脫德。真實不虛是法身德。以此三德讚灌頂",
    "T39n1786_005:0143b27": "義。等行謂具行諸行。中善根謂行一行。八",
    "T39n1786_005:0143b28": "戒者。即在家人一日一夜也。於五戒上更加",
    "T39n1786_005:0143b29": "不著華香。不觀聽妓樂。不止高床。此八是",
    "T39n1786_005:0143c01": "戒。不過中食是齋。五勸迴向菩提。此乃奉供",
    "T39n1786_005:0143c02": "及誦密言邀請意也。若為自身受五欲樂。希",
    "T39n1786_005:0143c03": "望財寶即輪迴業。眾聖所訶。尊天寧護。令為",
    "T39n1786_005:0143c04": "己他成菩提故。其所剋獲非生死因。當依此",
    "T39n1786_005:0143c05": "文修今行法。六勸嚴處奉待。阿蘭若。此云無",
    "T39n1786_005:0143c06": "諍。以其所居不與世諍。即離聚落五里處也。",
    "T39n1786_005:0143c07": "又有達摩阿蘭若。謂說諸法本來清淨。因名",
    "T39n1786_005:0143c08": "其處為法阿蘭若。即華嚴經初於阿蘭若法",
    "T39n1786_005:0143c09": "菩提場是也。今經所指該其二也。四誓臨影",
    "T39n1786_005:0143c10": "響。五要求同行。六別示歸敬。問大經中說。",
    "T39n1786_005:0143c11": "功德姊主黑暗妹隨。有智主人二俱不受。今",
    "T39n1786_005:0143c12": "令奉供與彼大違。兩經所談如何和會。答尊",
    "T39n1786_005:0143c13": "經設法取捨多塗。大權垂形表報非一。彼對",
    "T39n1786_005:0143c14": "黑闇。表生必死。四相相隨。此對大辯。表福資",
    "T39n1786_005:0143c15": "智二嚴互顯也。四相是過寧不雙驅。二嚴是",
    "T39n1786_005:0143c16": "功理合俱進。有智之福生死自亡。有福之智",
    "T39n1786_005:0143c17": "菩提可證。今為說聽金光明典。故藉天資所",
    "T39n1786_005:0143c18": "須之物。須知今用雙亡生死。弘經之心感",
    "T39n1786_005:0143c19": "功德天。所獲資財離我我所。姊尚不著。妹",
    "T39n1786_005:0143c20": "豈能來。此為弘經彼專修觀。用捨論益去留",
    "T39n1786_005:0143c21": "豈同。又如國王大臣官長。法華令離涅槃令",
    "T39n1786_005:0143c22": "近。故知設法各有異門。豈以彼經難今所說。",
    "T39n1786_005:0143c23": "第四堅牢地神品二。初解題二。初正解名",
    "T39n1786_005:0143c24": "二。初所表之智立四悉。淨名云。智度菩薩",
    "T39n1786_005:0143c25": "母。方便以為父。一切眾導師。無不由是生。",
    "T39n1786_005:0143c26": "上是天神。天是陽故如父。此既地神。地是",
    "T39n1786_005:0143c27": "陰故如母。一義也者。父母不同故屬世界。",
    "T39n1786_005:0143c28": "天陽上覆地陰下載。卉是草之總名。木是樹",
    "T39n1786_005:0143c29": "之都稱。智度下合喻。眾善合卉木也。各有",
    "T39n1786_005:0144a01": "下如檀破主慳。乃至禪主破散。五屬緣因。",
    "T39n1786_005:0144a02": "故未亡泯。智破生法方無名相。破惡中最故",
    "T39n1786_005:0144a03": "當對治。智度復本破立俱忘。故無等無上名",
    "T39n1786_005:0144a04": "第一義。此於智度立四悉檀。二智度法門下",
    "T39n1786_005:0144a05": "能召之名彰四德。堅牢即常德。地即樂淨。無",
    "T39n1786_005:0144a06": "苦受故荷持一切。離染著故出生無盡。神",
    "T39n1786_005:0144a07": "即我德。威德力用悉自在故。二此品下明品",
    "T39n1786_005:0144a08": "意。二釋文二。初分文。二隨釋三。初誓涌地",
    "T39n1786_005:0144a09": "味三。初明己身增長二。初生起八事。二隨事",
    "T39n1786_005:0144a10": "釋經。當依生起次第消之。經聚落者。落居",
    "T39n1786_005:0144a11": "也。人之聚居故名聚落。山澤者。下有水曰",
    "T39n1786_005:0144a12": "澤。宿衛謂止宿衛護。五果者。即經云。壽命",
    "T39n1786_005:0144a13": "色力辯安也。此之五果由食而致。二從何下",
    "T39n1786_005:0144a14": "明眷屬增長二。初生起五事。二隨事釋經。五",
    "T39n1786_005:0144a15": "並如生起。經縱廣者。南北曰縱。東西曰廣。",
    "T39n1786_005:0144a16": "三從世下明報恩增長二。初生起六事。二隨",
    "T39n1786_005:0144a17": "事釋經亦如生起。二佛述成二。初標文。二",
    "T39n1786_005:0144a18": "隨釋二。初述成展轉增長。一約聞經下為成",
    "T39n1786_005:0144a19": "展轉義。故探取下科為出世也。日夜受樂在",
    "T39n1786_005:0144a20": "次文耳。二述成供養增長。經明供養是在人",
    "T39n1786_005:0144a21": "世也。是人下往天世也。日夜下至出世也。雖",
    "T39n1786_005:0144a22": "受天樂住樂法界故無所受。是故名為不可",
    "T39n1786_005:0144a23": "思議微妙快樂。三發誓護經二。初分文二釋",
    "T39n1786_005:0144a24": "義三。並如分文。",
    "T39n1786_005:0144a25": "◎第五散脂品二。初解題二。初釋名并領",
    "T39n1786_005:0144a26": "二。初翻梵名二。初翻名。二密有下示義。密名",
    "T39n1786_005:0144a27": "順世界。密行可為人。密智能對治。密理是第",
    "T39n1786_005:0144a28": "一義。皆約三法不縱不橫。非偏小凡下所知。",
    "T39n1786_005:0144a29": "是故名等。悉稱為密。注云云者。旨在於此。二",
    "T39n1786_005:0144b01": "蓋此下明屬領二。初明所屬二。初正明所屬。",
    "T39n1786_005:0144b02": "二餘三下兼明三將。二管領下明所領二。初",
    "T39n1786_005:0144b03": "出部數二。初就方維明數。六方者。四方天地",
    "T39n1786_005:0144b04": "也。四維者。四隅也。二又說下約五大明數。此",
    "T39n1786_005:0144b05": "五各有主執之神故。二巡游下示功能。二聞",
    "T39n1786_005:0144b06": "經下明品來意。注云云者。雖三天王各有神",
    "T39n1786_005:0144b07": "將。散脂為首。故獨標名令釋此意也。二文為",
    "T39n1786_005:0144b08": "下釋文二。初分文。二隨釋四。初發誓護持",
    "T39n1786_005:0144b09": "二。初經家敘。二正發誓。二述有能護之德二。",
    "T39n1786_005:0144b10": "初分文。二釋義三。初標經。唯然上聲。禮對",
    "T39n1786_005:0144b11": "曰唯。野對曰阿。二述又下述二。初節句立意。",
    "T39n1786_005:0144b12": "二神既下總別釋義二。初總釋三。初據名標",
    "T39n1786_005:0144b13": "義。大權所為有本有迹。以智證真名之為本。",
    "T39n1786_005:0144b14": "隨情立俗名之為迹。雖分本迹但立一名。昔",
    "T39n1786_005:0144b15": "從密本垂於密迹。今從密迹顯乎密本。垂迹",
    "T39n1786_005:0144b16": "之際。此之密名。但詮世俗統領神眾有於密",
    "T39n1786_005:0144b17": "謀。今對世尊敘護經德。宜須顯本。此之密名。",
    "T39n1786_005:0144b18": "合詮理智。非是偏小賢聖所知。稱之為密。散",
    "T39n1786_005:0144b19": "脂本迹既於此彰。以驗四王諸天神等。皆是",
    "T39n1786_005:0144b20": "從本而垂迹化。是故今釋委論密義。豈獨能",
    "T39n1786_005:0144b21": "顯諸天本迹。亦乃能彰經體宗用。二智若下",
    "T39n1786_005:0144b22": "依名釋義二。初約境智釋二。初釋三。智即",
    "T39n1786_005:0144b23": "能觀之三智。境即所觀之三諦。正即顯境智",
    "T39n1786_005:0144b24": "之非邪。能所互融邪正不二。密名顯德其在",
    "T39n1786_005:0144b25": "茲乎。初初五句明智密二。初揀非淺深階級",
    "T39n1786_005:0144b26": "者。別雖三智前空次假後中。此可言思何所",
    "T39n1786_005:0144b27": "論密。二即一下顯密二。初約三智互融不出",
    "T39n1786_005:0144b28": "三也。初句即一智是三智。妙空智也。次句即",
    "T39n1786_005:0144b29": "三智是一智。妙假智也。後雙非三一雙照三",
    "T39n1786_005:0144c01": "一。即妙中智也。若指諸法為一切者。未必盡",
    "T39n1786_005:0144c02": "備。以空假中為一切者。更無遺餘矣。二若得",
    "T39n1786_005:0144c03": "下附文示融五句。即三智配釋如下。二次五",
    "T39n1786_005:0144c04": "句明境密二。初揀非智。知即可思口說即",
    "T39n1786_005:0144c05": "可議。那成密耶。二不可下示密二。初正示。境",
    "T39n1786_005:0144c06": "非智外。豈以偏小智之可知。識即是境。豈以",
    "T39n1786_005:0144c07": "六凡識之可識。此明絕思也。境離名字豈以",
    "T39n1786_005:0144c08": "諸法名字名之。境離言說豈以四句言說說",
    "T39n1786_005:0144c09": "之。此明絕議也。二而約下附文前三智云。唯",
    "T39n1786_005:0144c10": "數唯密。今雖五句句句皆云不可思議。即唯",
    "T39n1786_005:0144c11": "數唯密也。三後五句明正密二。初揀非。介",
    "T39n1786_005:0144c12": "爾對待皆非中正。乃麁顯法密義不成。二即",
    "T39n1786_005:0144c13": "邪下示密二。初直就理示邪正。中邊趣舉其",
    "T39n1786_005:0144c14": "一。收法畢盡。更欲與誰而論待對。欲令解了",
    "T39n1786_005:0144c15": "強言中正。二引思益證心通真妄。今以分別",
    "T39n1786_005:0144c16": "有無分之。言分別者。分於邪正別於中邊。乃",
    "T39n1786_005:0144c17": "令諸法不正其中。其失既然得可知矣。二我",
    "T39n1786_005:0144c18": "行下結。二又此下約三業釋二。初釋。言一",
    "T39n1786_005:0144c19": "往者。既智境。正外傍顯此義故也。散脂今",
    "T39n1786_005:0144c20": "就密名顯本。本密必三。謂身口意。若其不",
    "T39n1786_005:0144c21": "爾。何能示現神將三業。令眾不知。故未顯",
    "T39n1786_005:0144c22": "本。前非同證者皆不能測。此乃三密使之然",
    "T39n1786_005:0144c23": "也。二所以下結。雖在三業言且不彰。復是密",
    "T39n1786_005:0144c24": "義。如先陀婆非智臣莫曉。三如此下結前生",
    "T39n1786_005:0144c25": "後。二世尊下別釋。前以五句共明智密。乃",
    "T39n1786_005:0144c26": "至五句共為正密。但以智等彰其密名故當",
    "T39n1786_005:0144c27": "總釋。今於初五句分對三觀。乃至後五句分",
    "T39n1786_005:0144c28": "對三身。故當別釋。二初大師用三法釋二。",
    "T39n1786_005:0144c29": "初正別釋二。初約離釋義。二約合對題初",
    "T39n1786_005:0145a01": "三。初約五句別對三觀三。初牒文示義。作觀",
    "T39n1786_005:0145a02": "釋者。此出散脂本修之行也。二知一下依義",
    "T39n1786_005:0145a03": "釋句二。初二句示境。能生所生皆言一切法",
    "T39n1786_005:0145a04": "者。如十二支。皆是能生皆是所生。能生生所",
    "T39n1786_005:0145a05": "生所生資能生。能生名因。能資為緣。因緣不",
    "T39n1786_005:0145a06": "盡生法無窮。此等即是所觀境也。二了一下",
    "T39n1786_005:0145a07": "三句示三觀三。初一句空觀。了達虛無者。悉",
    "T39n1786_005:0145a08": "從因緣無性實故虛。離名相故無。畢竟叵得",
    "T39n1786_005:0145a09": "方名了法。二知法下次句明假觀。了無性相",
    "T39n1786_005:0145a10": "名曰知空。不礙緣起名為非空。以一切道起",
    "T39n1786_005:0145a11": "一切種。名道種智。此智分別十界假名。海印",
    "T39n1786_005:0145a12": "森羅而有差別而或作無字必誤也。◎",
    "T39n1786_005:0145a13": "金光明經文句記卷第五(上)",
    "T39n1786_005:0145a16": "金光明經文句記卷第五(下)",
    "T39n1786_005:0145a18": "宋四明沙門知禮述",
    "T39n1786_005:0145a19": "◎三如法下後句明中觀。以二觀等者。出安",
    "T39n1786_005:0145a20": "住行相也。圓論三觀。若非一心觀體則縱。若",
    "T39n1786_005:0145a21": "其不以二為方便中為真實。觀體則橫。今論",
    "T39n1786_005:0145a22": "三觀不縱不橫。如此修之。即能安住十界之",
    "T39n1786_005:0145a23": "法。如於本性即修成性。功由一心三觀之力",
    "T39n1786_005:0145a24": "也。故荊谿云。以正觀安故。世諦方成不思議",
    "T39n1786_005:0145a25": "也。此則雙遮中道也。雙照二諦故言含受。遮",
    "T39n1786_005:0145a26": "乃遮情。照則照性。邊情既泯二諦皆中。中",
    "T39n1786_005:0145a27": "既不偏。是故空假各含一切。經云。於一切法",
    "T39n1786_005:0145a28": "含受一切法。不作雙照中道解之。經意莫顯",
    "T39n1786_005:0145a29": "也。三若三下結觀名密二。初揀非。二即一下",
    "T39n1786_005:0145b01": "示密。即一而三故不一。即三而一故不異。",
    "T39n1786_005:0145b02": "縱橫並別非之例知。欲知等者。兼用口密以",
    "T39n1786_005:0145b03": "結此文。二約次五句別對三脫。此明散脂自",
    "T39n1786_005:0145b04": "顯本地。已證解脫而兼三諦者。得脫由見諦",
    "T39n1786_005:0145b05": "也。三初牒文示義。二現見下依義釋句三。初",
    "T39n1786_005:0145b06": "一句示圓淨。實智照不思議真諦者。真諦體",
    "T39n1786_005:0145b07": "是性德般若。全性起修名為實智。諦非般若",
    "T39n1786_005:0145b08": "寧發實智。此諦離縛乃成分滿。圓淨解脫。",
    "T39n1786_005:0145b09": "當知理果終始一如。二三句示方便淨。隨機",
    "T39n1786_005:0145b10": "屈曲因果廢興。皆是權智照不思議俗諦。俗",
    "T39n1786_005:0145b11": "諦體是性德解脫全性起修名為權智。離縛",
    "T39n1786_005:0145b12": "乃成分滿方便淨解脫。理果不二準前可知。",
    "T39n1786_005:0145b13": "三後一句示性淨。前云智光乃至智聚。四名",
    "T39n1786_005:0145b14": "但召能照之智。唯此智境雖亦標智體。是諦",
    "T39n1786_005:0145b15": "理義當所照。故疏引經法如如智。此智與法",
    "T39n1786_005:0145b16": "如如冥故。意彰境智如如不二。然而此說人",
    "T39n1786_005:0145b17": "皆知之。所解終成二物相合。蓋以不曉境智",
    "T39n1786_005:0145b18": "之體故也。欲知境體。須簡頑境及偏小妄心",
    "T39n1786_005:0145b19": "假立真如。此境安能與智不二。今依馬鳴立",
    "T39n1786_005:0145b20": "境體者。所謂本覺。其智體者。所謂始覺。故",
    "T39n1786_005:0145b21": "起信論云。所言覺義者。謂心體離念離念相",
    "T39n1786_005:0145b22": "者。等虛空界無所不遍。法界一相即是如來",
    "T39n1786_005:0145b23": "常住法身。依此法身說名本學(文畢)此覺是",
    "T39n1786_005:0145b24": "性。全性起修名為始覺。論云。始覺者。即同本",
    "T39n1786_005:0145b25": "覺。既云離念。豈有思議。既等虛空無所不",
    "T39n1786_005:0145b26": "遍。豈有一時一塵一心而非本覺乃始覺",
    "T39n1786_005:0145b27": "耶。是故得云三世十方生佛依正為所觀境。",
    "T39n1786_005:0145b28": "三世一方生佛依正為能觀智。境智名別其",
    "T39n1786_005:0145b29": "體不殊。是故能所二而不二。境照於境。境",
    "T39n1786_005:0145c01": "照於智。智照於智。智照於境。此四句說。說",
    "T39n1786_005:0145c02": "即無說。無說而說。此四句照。照而無照。無照",
    "T39n1786_005:0145c03": "而照。不可思議智境斯之謂歟。此之智境須",
    "T39n1786_005:0145c04": "論六即。今是分真究竟二位。三若三下結脫",
    "T39n1786_005:0145c05": "名密二。初簡非。二以不下示密俱例前。三",
    "T39n1786_005:0145c06": "約後五句別對三身三。初牒文示義。二正解",
    "T39n1786_005:0145c07": "下依義釋句三。初二句示報。正解能顯體等",
    "T39n1786_005:0145c08": "者。此乃似解能顯真體。真體乃是性德般若。",
    "T39n1786_005:0145c09": "既得顯發即能觀。達根本無明故名正觀。而",
    "T39n1786_005:0145c10": "言報身者。在心名觀就身名報。四十二位皆",
    "T39n1786_005:0145c11": "得論之。二得正下二句示應。分別約法知藥",
    "T39n1786_005:0145c12": "病也。解緣約機知生熟也。非此解別則無應",
    "T39n1786_005:0145c13": "身。故應身對機未熟而出。乃名待時。已發",
    "T39n1786_005:0145c14": "後出乃名過時。啐啄同時是應機相。三一句",
    "T39n1786_005:0145c15": "示法無覺等者。此義須對報應簡之。秖一大",
    "T39n1786_005:0145c16": "覺而有寂照及非寂照三種之能。故名三身。",
    "T39n1786_005:0145c17": "覺即照覺能照理故。即是報身。無覺即寂覺",
    "T39n1786_005:0145c18": "能現形故。即是應身。今云無覺無不覺者。即",
    "T39n1786_005:0145c19": "非照非寂覺。能雙亡雙用名究竟覺。即是法",
    "T39n1786_005:0145c20": "身。是故三身名為三佛。三種之了亦復如是。",
    "T39n1786_005:0145c21": "就身名覺就心名了。三義宛然。三若此下結",
    "T39n1786_005:0145c22": "身名密二。初簡非。二非一下示密可見。二",
    "T39n1786_005:0145c23": "約正下約合對題二。初合三德。對題上文約",
    "T39n1786_005:0145c24": "正明於三身。觀明三觀脫明三脫。三三皆可",
    "T39n1786_005:0145c25": "對金光明。此明離也。今合三身為一法身。",
    "T39n1786_005:0145c26": "但對金字合於三觀。為一般若。但對光字合",
    "T39n1786_005:0145c27": "於三脫。為一解脫。但對明字。諸經諸論以三",
    "T39n1786_005:0145c28": "德等。作修二性一說者。圓人解之。是合三",
    "T39n1786_005:0145c29": "義。此意至妙。學者應知。二三德下明五章皆",
    "T39n1786_005:0146a01": "密。三德是佛所證密藏。以被機故說金光明",
    "T39n1786_005:0146a02": "微密之教。散脂本因稟此密教而生密解。即",
    "T39n1786_005:0146a03": "聞密名也。住理乃是顯於密體也。行行乃是",
    "T39n1786_005:0146a04": "修於密宗也。利他乃是起於密用也。不言教",
    "T39n1786_005:0146a05": "者。同佛故也。二復次下明互通。雖作三身三",
    "T39n1786_005:0146a06": "脫三觀。三節解之而十五句。一一皆是金光",
    "T39n1786_005:0146a07": "明海體量高廣。故使名義展轉相釋。如涅槃",
    "T39n1786_005:0146a08": "中百句解脫。以一一句皆是三德微密藏。故",
    "T39n1786_005:0146a09": "大師釋句句具百成於萬句。今舉正解具十",
    "T39n1786_005:0146a10": "四句。能具成十五句。合云由正解故正觀。",
    "T39n1786_005:0146a11": "由正解故得正分別。由正解故正解。於緣由",
    "T39n1786_005:0146a12": "正解故正能覺了。由正解故不思議智光。乃",
    "T39n1786_005:0146a13": "至由正解故。於一切法含受一切法。以正解",
    "T39n1786_005:0146a14": "一句為首既然。餘句為首例亦如是。乃成一",
    "T39n1786_005:0146a15": "百七十五句以體量一貫故名義相成。疏於",
    "T39n1786_005:0146a16": "三五皆舉頭句。例於四句皆十五句。注云云",
    "T39n1786_005:0146a17": "令此銷釋也。二又作下用五性釋所用。五種",
    "T39n1786_005:0146a18": "皆名佛者。是果德故皆稱。性者不改義故。",
    "T39n1786_005:0146a19": "若將此五對今三節五句義者。能顯散脂本",
    "T39n1786_005:0146a20": "證圓常。迹用周遍。護經德妙利人益深。此",
    "T39n1786_005:0146a21": "乃今家對釋意也。文二。初大師對初五句二。",
    "T39n1786_005:0146a22": "初示五性異同二。初明三種不異。正謂中正。",
    "T39n1786_005:0146a23": "緣謂助緣。了謂覺了。此三名義諸師立同故",
    "T39n1786_005:0146a24": "云不異。二又一下明二性出沒二。初二家立",
    "T39n1786_005:0146a25": "異二。初明異相。果性者。緣了所剋智斷果也。",
    "T39n1786_005:0146a26": "境果者。緣了所轉境界。即陰等十種境也。",
    "T39n1786_005:0146a27": "果及果果者。果則別在智德。果果者。則在斷",
    "T39n1786_005:0146a28": "德。智德之上又加斷德。故重言果。此之二二",
    "T39n1786_005:0146a29": "皆稱性者。悉以常住不改為義。境界不改者。",
    "T39n1786_005:0146b01": "修惡即性惡故也。二若作下明開合。沒境界",
    "T39n1786_005:0146b02": "性為緣因所攝者。陰等十境乃是正觀近方",
    "T39n1786_005:0146b03": "便法。親發了因故可攝屬緣因也。沒果果性",
    "T39n1786_005:0146b04": "為果性所攝者。智斷雖殊俱名果故。二",
    "T39n1786_005:0146b05": "雖開下五數不虧。二今以下約五句對性二。",
    "T39n1786_005:0146b06": "初對初家。五性安樂性即正因佛性者。安樂",
    "T39n1786_005:0146b07": "乃是涅槃之義。具足三法。今就合說但名正",
    "T39n1786_005:0146b08": "因。世出世等者。六道是世間因果。三乘是",
    "T39n1786_005:0146b09": "出世因果。言因佛性者。境界之性但齊九界",
    "T39n1786_005:0146b10": "十如。是法望佛是因。以其佛界十如是法望",
    "T39n1786_005:0146b11": "九稱果。皆屬能觀不名境界。故起信論但以",
    "T39n1786_005:0146b12": "九相而為境界。是故業相名細中細為佛境",
    "T39n1786_005:0146b13": "界。又云。依轉識故說名境界。而此證者無",
    "T39n1786_005:0146b14": "有境界可說。故知境界是九界法。若爾何名",
    "T39n1786_005:0146b15": "佛性。良以果人不獨成就佛界十法。亦能",
    "T39n1786_005:0146b16": "成就九界十法。是故千法眾生雖具體用不",
    "T39n1786_005:0146b17": "彰。唯佛究竟圓融自在。所以因法是果人性。",
    "T39n1786_005:0146b18": "二若作下對次家。五性境界既以合入緣因。",
    "T39n1786_005:0146b19": "遂取知法分齊之句。而為果性究盡實相。名",
    "T39n1786_005:0146b20": "智照分明。見無分齊之分齊也。如云智度大",
    "T39n1786_005:0146b21": "海佛窮其底。豈非無底而為底耶。乃以安住",
    "T39n1786_005:0146b22": "諸法如性。一切皆能舍受一切。同名果果",
    "T39n1786_005:0146b23": "性。此則果後任運永水雙遮雙照也。二若然",
    "T39n1786_005:0146b24": "下章安例兩五句二。初例上合對。二師雖下",
    "T39n1786_005:0146b25": "準義須釋。五性秖是開於三法。三番五句既",
    "T39n1786_005:0146b26": "其番番對於三法。亦合番番對於五性。後之",
    "T39n1786_005:0146b27": "二番大師不釋。意云可見。章安恐後學不知。",
    "T39n1786_005:0146b28": "故略指云義例應爾。復令講者伸釋其意。故",
    "T39n1786_005:0146b29": "云準須釋出等也。第二番中智光是了因性。",
    "T39n1786_005:0146c01": "智炬是境界性。知境不濫如炬照物。智行是",
    "T39n1786_005:0146c02": "緣因性。智聚是果性智境是正因性若依次",
    "T39n1786_005:0146c03": "師沒境界性者。則智炬是果果性。斷德對",
    "T39n1786_005:0146c04": "機不濫也。第三番中正解顯體。是了因性。正",
    "T39n1786_005:0146c05": "觀體顯既當報身。合是果性。正能分別是境",
    "T39n1786_005:0146c06": "界性。正解於圓是緣因性。正能覺了是正因",
    "T39n1786_005:0146c07": "性。若依次師沒境界性。則以正能分別為果",
    "T39n1786_005:0146c08": "果性。果後應機任運分明也。三世尊以是下",
    "T39n1786_005:0146c09": "結。三從世下發誓充益二。初分文示好。二",
    "T39n1786_005:0146c10": "依此消文二。初益能化經三。初世尊下益",
    "T39n1786_005:0146c11": "口業。二眾味下益身業。三心進下益意業。二",
    "T39n1786_005:0146c12": "以是下益所化經三。初未種令種。二若有下",
    "T39n1786_005:0146c13": "已種令熟。三無量下已熟令脫。問既得智聚",
    "T39n1786_005:0146c14": "又攝福聚。斯乃真似二種莊嚴。合居方便及",
    "T39n1786_005:0146c15": "實報土。經那但云無量千劫人天受樂。答須",
    "T39n1786_005:0146c16": "知十益皆悉不離二十五有。此中乃是人天",
    "T39n1786_005:0146c17": "方便人天實報。故仁王般若云。出三界外更",
    "T39n1786_005:0146c18": "有眾生界者。此是外道大有經說。須知四土",
    "T39n1786_005:0146c19": "若橫若竪。秖在三界一處而論。學者宜審。四",
    "T39n1786_005:0146c20": "從南下歸敬三寶。一切眾經初皆歸敬者。謂",
    "T39n1786_005:0146c21": "結集經者。皆有歸敬。在通敘前。此方好略",
    "T39n1786_005:0146c22": "譯人省之。亦有存者。如薩遮尼乾子所說經",
    "T39n1786_005:0146c23": "初云。歸命大智海毘盧遮那佛。注云。外國本",
    "T39n1786_005:0146c24": "一切經首皆有此句。諸論下即造論者。歸敬",
    "T39n1786_005:0146c25": "也。如智度起信等。三寶者。佛法可知。功德",
    "T39n1786_005:0146c26": "大辯即菩薩理和僧也。南無此云歸命。二正",
    "T39n1786_005:0146c27": "論善集明人王往日通經二。初正論品二。初",
    "T39n1786_005:0146c28": "解題二。初正釋題二初直釋二字。世聖者。",
    "T39n1786_005:0146c29": "謂輪王也。易曰。備物致用立功成器。以為",
    "T39n1786_005:0147a01": "天下利莫大乎聖人。管子曰。聖人若天然無",
    "T39n1786_005:0147a02": "私覆也。若地然無私載也。此皆言世間聖人。",
    "T39n1786_005:0147a03": "出世聖。謂三乘果人斷惑證理名聖也。覈者。",
    "T39n1786_005:0147a04": "說文云。考事之實也。覈事實則世間正論可",
    "T39n1786_005:0147a05": "治國。覈理實則出世正論可以詣道。二此品",
    "T39n1786_005:0147a06": "下委明四悉。謂世間正論而有四益。皆引孝",
    "T39n1786_005:0147a07": "經結成其義。文為四。初世界。先王舊法。即世",
    "T39n1786_005:0147a08": "間事實。世世不同。即世界意也。二王行下為",
    "T39n1786_005:0147a09": "人。百穀者。楊泉物理論云。梁者。黍稷之總名。",
    "T39n1786_005:0147a10": "稻者。粳糯之總名。菽者。眾豆之總名。三穀各",
    "T39n1786_005:0147a11": "二十為六十。蔬果之實助穀各二十凡為",
    "T39n1786_005:0147a12": "百穀。社稷者。孝經緯曰。社土地之主也。土地",
    "T39n1786_005:0147a13": "闊不可盡敬故。封土為社以報功也。稷五穀",
    "T39n1786_005:0147a14": "之長也。穀眾不可遍祭。故立稷神以祭之。",
    "T39n1786_005:0147a15": "禮記曰。厲山氏之子(厲或作列)柱及周棄為稷(厲山氏之",
    "T39n1786_005:0147a16": "有天下也。其子柱。能植百穀夏之衰也。周棄繼之故祀為稷神)。共工氏之子后土",
    "T39n1786_005:0147a17": "為社(共工氏之霸九州也。其子曰。后土能平九州。故祀為社)民用和穆者。",
    "T39n1786_005:0147a18": "人民被服其教自相和睦。尊卑上下無相怨",
    "T39n1786_005:0147a19": "者。三對治。內姦謂亂臣賊子。孔安國曰。在內",
    "T39n1786_005:0147a20": "曰姦。在外曰宄。禍亂下禍者。謂善人逢殃。亂",
    "T39n1786_005:0147a21": "者謂臣下悖逆作起也。災者天反時風雨不",
    "T39n1786_005:0147a22": "節也。害者地反時水旱傷稼也。四第一義。",
    "T39n1786_005:0147a23": "本金光明者。即四王品云。所作國事所造世",
    "T39n1786_005:0147a24": "論。皆因此經也。至德要道者。至謂窮理之極",
    "T39n1786_005:0147a25": "要。謂以一總眾謂茲正論是先王舊法。為",
    "T39n1786_005:0147a26": "德之極道之要也。前之三悉屬於世間。且",
    "T39n1786_005:0147a27": "就未辨。今此第四兼出世足。故雙明本末",
    "T39n1786_005:0147a28": "之義。令其聞者解悟兩種第一義故。鈍者但",
    "T39n1786_005:0147a29": "得世間要道。此從末也。利者乃悟出世要道。",
    "T39n1786_005:0147b01": "此從本也。增益天德亦須兩分。從末者益但",
    "T39n1786_005:0147b02": "生天若從本者益在義天。亦兼淨天。以金光",
    "T39n1786_005:0147b03": "明屬通教故。二此文下明來意。冥聖者。即",
    "T39n1786_005:0147b04": "諸天是冥聖也。故法華三昧云。一切冥空。",
    "T39n1786_005:0147b05": "二釋文二。初分文。二隨釋二。初長行。經受",
    "T39n1786_005:0147b06": "灌頂位者。華嚴三十九云。轉輪聖王所生太",
    "T39n1786_005:0147b07": "子。母是正后身相具足。其轉輪王。令此太",
    "T39n1786_005:0147b08": "子坐白象寶妙金之座。張大網幔建大法幢。",
    "T39n1786_005:0147b09": "然香散華奏諸音樂。取四大海水置金瓶內。",
    "T39n1786_005:0147b10": "王執此瓶灌太子頂。是時即名受王職位。墮",
    "T39n1786_005:0147b11": "在灌頂剎利之數。即能具足行十善道。亦得",
    "T39n1786_005:0147b12": "名轉輪聖王。二偈頌二。初分文。二隨釋四。",
    "T39n1786_005:0147b13": "初集眾三如分科。二次四下發問二。初分",
    "T39n1786_005:0147b14": "文。二釋義四如分文三結問開答。四梵天",
    "T39n1786_005:0147b15": "答二。初述意分文二。初述意。佛經釋天子義。",
    "T39n1786_005:0147b16": "此文最顯。若儒教則云王者。父天母地。為",
    "T39n1786_005:0147b17": "天子之故。援神契曰。天覆地載。謂之天子。",
    "T39n1786_005:0147b18": "二分文。二隨文釋義二。初略答四。初許答。",
    "T39n1786_005:0147b19": "二答。王義經故稱人王者。謚法曰。德象天",
    "T39n1786_005:0147b20": "地稱帝。仁義所生稱王。白虎通曰。王者往",
    "T39n1786_005:0147b21": "也。天下所歸往也。三答天下答問天義二。",
    "T39n1786_005:0147b22": "初指出三義。未入等是一義。分德是一義。力",
    "T39n1786_005:0147b23": "加是一義。二以護下明答。三問三。初以護胎",
    "T39n1786_005:0147b24": "答第二問。未入護者。猶在中陰。已入護者。處",
    "T39n1786_005:0147b25": "在胎藏。此之二時多為鬼害。故假天護。二以",
    "T39n1786_005:0147b26": "分德答第一問。三以力加答三四問。前第三",
    "T39n1786_005:0147b27": "問處王宮殿。何故名天。四問以人法治世。",
    "T39n1786_005:0147b28": "那得名天。故今答中雖處人宮天力加故。自",
    "T39n1786_005:0147b29": "在如天。答第三問也。遮惡勸善令人生天。",
    "T39n1786_005:0147c01": "答第四問也。四從半下。重答問王義二。初",
    "T39n1786_005:0147c02": "正明人王三義三。初明執樂名王。王執此樂",
    "T39n1786_005:0147c03": "者。謂持禮樂以化民也。孝經曰。導之以禮",
    "T39n1786_005:0147c04": "樂。而民和睦。樂記曰。大樂必易大禮必簡。",
    "T39n1786_005:0147c05": "樂至則無怨禮至則不爭。揖讓而治天下者。",
    "T39n1786_005:0147c06": "禮樂之謂也。使天下去明樂之化成也。京房",
    "T39n1786_005:0147c07": "易候云。太平之時十日一雨。凡歲三十六雨。",
    "T39n1786_005:0147c08": "此休徵時若之應。風土記曰。擊壤者以木作",
    "T39n1786_005:0147c09": "之。前廣後銳長尺三四寸。其形如履。臘節",
    "T39n1786_005:0147c10": "僮少以為戲也。逸士傳。帝堯之時。有老人",
    "T39n1786_005:0147c11": "擊壤於路曰。吾日出而作日入而息。鑿井而",
    "T39n1786_005:0147c12": "飲耕田而食。帝何力於我哉。豈非至聖之德。",
    "T39n1786_005:0147c13": "為而不宰玄功讚運。是以百姓日用不知。竹",
    "T39n1786_005:0147c14": "馬兒童所戲也。人王執樂治國故。得天下和",
    "T39n1786_005:0147c15": "平老幼俱樂其性也。二明遮惡名王。即經云。",
    "T39n1786_005:0147c16": "羅剎魁膾等以能遮暴惡故。亦名羅剎魁膾",
    "T39n1786_005:0147c17": "也以亦名二字貫下。如羅剎中魁卒。故眾",
    "T39n1786_005:0147c18": "鬼不敢為非也。三明父母名王。即是王為民",
    "T39n1786_005:0147c19": "之父母也。誨示禍福等者。謂違仁義者致刑",
    "T39n1786_005:0147c20": "罰。是禍惡也。錄仁義而授爵祿。是福善也。",
    "T39n1786_005:0147c21": "制禮以檢其迹。作樂以和其心。故樂記曰。樂",
    "T39n1786_005:0147c22": "者為同禮者為異。同則相親異則相敬。民知",
    "T39n1786_005:0147c23": "禁者民知有禁令也。二能為下兼顯天子三",
    "T39n1786_005:0147c24": "義。因中說果者。以禮樂化民必生天上。故",
    "T39n1786_005:0147c25": "二從若下廣答二。初分文。釋義二。初廣明非",
    "T39n1786_005:0147c26": "法失於六義。二廣明正治得於六義。此六經",
    "T39n1786_005:0147c27": "文前後相參故。并前段皆不細分。講者當以",
    "T39n1786_005:0147c28": "六義得失對文銷之。其理自會。二此中下示",
    "T39n1786_005:0147c29": "觀明本二。初令思觀義自思之者。稟斯宗",
    "T39n1786_005:0148a01": "人合知三種修觀之法。故疏不示令其自思。",
    "T39n1786_005:0148a02": "今恐後學未能別之。不免略說。此於三種是",
    "T39n1786_005:0148a03": "託事觀。謂託世天明於諦境。託於人王明於",
    "T39n1786_005:0148a04": "妙觀。即此一念性是義天。依止此天能令此",
    "T39n1786_005:0148a05": "觀不起邊倒。名天護義中觀也。觀合義天同",
    "T39n1786_005:0148a06": "天之德。不分而分名天分德。空觀也。義天",
    "T39n1786_005:0148a07": "神力加妙觀故。能歷諸境皆得圓融。假觀也。",
    "T39n1786_005:0148a08": "又託人王修理觀者。全諦起觀中觀。雙照即",
    "T39n1786_005:0148a09": "父母義空觀。伏惑即魁膾義假觀。立法即執",
    "T39n1786_005:0148a10": "樂義。此諦此觀皆離縱橫。秖於一心具茲六",
    "T39n1786_005:0148a11": "義。二設問明本二。初設問。上四王品云。閻浮",
    "T39n1786_005:0148a12": "提內諸國王等所作國事。所造世論皆因此",
    "T39n1786_005:0148a13": "經。豈非正論以金光明而為其本。欲令答示",
    "T39n1786_005:0148a14": "即末之本。故興此問。二天者下答示二。初正",
    "T39n1786_005:0148a15": "示方等所說。豈有一事不本於理。如向散脂",
    "T39n1786_005:0148a16": "翻為密者。常所稱呼。豈知召於祕妙三法。",
    "T39n1786_005:0148a17": "今於此典自敘密名十五句義。斯乃委彰世",
    "T39n1786_005:0148a18": "名之本。此之正論是梵王說梵王之本。諸經",
    "T39n1786_005:0148a19": "開為法身菩薩。法身菩薩隨所住處。是常",
    "T39n1786_005:0148a20": "寂光。以身例口。隨有所說無非祕藏。今之正",
    "T39n1786_005:0148a21": "論既金光明而為其本。豈可末事暫乖本理。",
    "T39n1786_005:0148a22": "水波金器本末同時。以金光明具世間法故。",
    "T39n1786_005:0148a23": "即世名而可示本。自此為二。初明末即於本",
    "T39n1786_005:0148a24": "二。初就天子三義示本。應先了知。此金光",
    "T39n1786_005:0148a25": "明是法非譬。以法報應是金光明異名故也。",
    "T39n1786_005:0148a26": "天者第一義天也。子者無上眾生本來人也。",
    "T39n1786_005:0148a27": "攬金光明妙三實法為此假人。此人依止第",
    "T39n1786_005:0148a28": "一義天。本離八倒是天護義。此人智光冥法",
    "T39n1786_005:0148a29": "身。金德與法同為分德義。此人應益名之為",
    "T39n1786_005:0148b01": "明。義天之力之所加也。二又父下約人王三",
    "T39n1786_005:0148b02": "義示本。此妙假人體是金故雙具權實。能與",
    "T39n1786_005:0148b03": "一切而作父母體。是光故照惑本空即遮惡",
    "T39n1786_005:0148b04": "義。體是明故能生眾善。既執樂義。二以此",
    "T39n1786_005:0148b05": "下明末從本立。如上所示本之六義。因果六",
    "T39n1786_005:0148b06": "位皆即此義。此義能作世出世間一切事本。",
    "T39n1786_005:0148b07": "今即此本而談正論。其圓教機聞治國事即",
    "T39n1786_005:0148b08": "達其本。乃能頓治四種之國。二如半下例結。",
    "T39n1786_005:0148b09": "經於一人而立人天兩種之稱。意顯此論通",
    "T39n1786_005:0148b10": "世出世也。釋善集品二。初解題二。初正",
    "T39n1786_005:0148b11": "解題二。初釋善集得名二。初據名廣集。六善",
    "T39n1786_005:0148b12": "海導師。謂海中船師。善法雖多不出此六。",
    "T39n1786_005:0148b13": "二附文別集檀智二。初明攝六檀。能攝六智",
    "T39n1786_005:0148b14": "能導五成就二嚴。故舉茲兩。二提如下示經",
    "T39n1786_005:0148b15": "文二。初正示經。經舉此二其相深廣。寶滿四",
    "T39n1786_005:0148b16": "洲盡奉三寶。興隆事廣合掌而立聽。金光明",
    "T39n1786_005:0148b17": "證悟理深。二檀智下例餘行。此王心大集善",
    "T39n1786_005:0148b18": "不輕檀智深廣。在文既然。驗餘所修皆非聊",
    "T39n1786_005:0148b19": "爾。二此六下用悉檀立品。總舉六度。名數不",
    "T39n1786_005:0148b20": "同是世界。五度望智且在事善。屬為人。智照",
    "T39n1786_005:0148b21": "五度破取相惡。屬對治達六法界絕乎思議",
    "T39n1786_005:0148b22": "皆到彼岸。名第一義。此王具集四悉檀善。故",
    "T39n1786_005:0148b23": "以其名立今品目。二此品下明來意。治國之",
    "T39n1786_005:0148b24": "論是世正見。聽金光明是出世間上上正見。",
    "T39n1786_005:0148b25": "夜睡夢中聞佛功德。是感動聖及見比丘名",
    "T39n1786_005:0148b26": "曰寶。冥是感動賢。縱入分真望佛名賢。二",
    "T39n1786_005:0148b27": "釋文二。初分文釋義二。初分文。二釋義二。",
    "T39n1786_005:0148b28": "初對告地神二。佛以偈說二。初通明因地行",
    "T39n1786_005:0148b29": "檀。二別明善集二施。謂四天下寶施財也。",
    "T39n1786_005:0148c01": "請說此經。令無量眾聞金光明施法也。此別",
    "T39n1786_005:0148c02": "為六。當如分文以義解釋。經治政之勢者。",
    "T39n1786_005:0148c03": "謂化之勢分極於海際廁雜也。填塞也。繒帛",
    "T39n1786_005:0148c04": "之總名也。曼陀羅此云適意。曼殊沙此云柔",
    "T39n1786_005:0148c05": "軟。舊小大白小大赤。不鼓鼓擊也。熙怡悅",
    "T39n1786_005:0148c06": "樂也。璝美石次玉琦王名耳。璫釋名云。穿",
    "T39n1786_005:0148c07": "耳施珠曰璫。應作珥璫。珥如志切。蒼頡云。",
    "T39n1786_005:0148c08": "珠在耳也。二就此下指歸三法。言就此品",
    "T39n1786_005:0148c09": "論金光明者。就其所說論三法門。疏文秖云",
    "T39n1786_005:0148c10": "論金光明。驗直就法立此三名。實不從譬。",
    "T39n1786_005:0148c11": "以前後文悉皆如是。講者學者知之知之。然",
    "T39n1786_005:0148c12": "以諸句對三字者。以此三是深廣法性當體",
    "T39n1786_005:0148c13": "之名。法性可尊可貴名金。法性寂而常照名",
    "T39n1786_005:0148c14": "光。法性能多利益名明。與諸三法無二無別。",
    "T39n1786_005:0148c15": "若指品內事理依正。即此三者乃令行人達",
    "T39n1786_005:0148c16": "乎所詮。不縱不橫絕思絕議。此典方得名為",
    "T39n1786_005:0148c17": "經王。是知對三深有所以。此自為三。初就善",
    "T39n1786_005:0148c18": "集論翻波羅蜜。名到彼岸。是所歸處故名",
    "T39n1786_005:0148c19": "金。般若翻智故名光。五度是行故名明。此就",
    "T39n1786_005:0148c20": "智行及果為三對金光明。二就寶冥論。窟是",
    "T39n1786_005:0148c21": "所依名金。滿月能照名光。讀誦是行名明。此",
    "T39n1786_005:0148c22": "約依正對於三法。三就二人論寶冥。依正與",
    "T39n1786_005:0148c23": "王雨寶對於三法。行者應知。秖一法性名金",
    "T39n1786_005:0148c24": "光明。豈可光明暫離於金。豈可金光暫離於",
    "T39n1786_005:0148c25": "明。今以三名分對依正自他人物。為令了依",
    "T39n1786_005:0148c26": "不離於正。自不離他人不離物。以金光明舉",
    "T39n1786_005:0148c27": "一即三全三是一。不縱不橫而高而廣。物物",
    "T39n1786_005:0148c28": "皆是金光明海。心心皆是三德祕藏。若不爾",
    "T39n1786_005:0148c29": "者。何名經王耶。第三鬼神品二。初釋題二。",
    "T39n1786_005:0149a01": "初正解題二。初正釋鬼神二。初釋。鬼歸者。尸",
    "T39n1786_005:0149a02": "子曰。人死曰歸。云云者。觀佛三昧經云。修羅",
    "T39n1786_005:0149a03": "與天帝戰時。空中刀輪而下。修羅軍眾身支",
    "T39n1786_005:0149a04": "墮落。即便怖畏竄隱藕絲。若依俗釋者。鄭玄",
    "T39n1786_005:0149a05": "云。聖人之精氣謂之神。賢智之精氣謂之鬼。",
    "T39n1786_005:0149a06": "禮記曰。明則有禮樂。幽則有鬼神。二釋神。二",
    "T39n1786_005:0149a07": "此品下對上題品。二此品下明來意。二釋文",
    "T39n1786_005:0149a08": "二。初分文。二釋義二。初長行二。初正釋義",
    "T39n1786_005:0149a09": "二。初列二釋二。初舉事。別佛從等者。果後慈",
    "T39n1786_005:0149a10": "悲熏法現像說法化人。此乃應身。被機之佛",
    "T39n1786_005:0149a11": "從本覺如。起始覺智合本真如。名報身佛。是",
    "T39n1786_005:0149a12": "始覺也。一切諸法元是諸佛所行之處。即法",
    "T39n1786_005:0149a13": "身佛。是本覺也。三佛歷別者。修二性一能起",
    "T39n1786_005:0149a14": "所起能顯所顯。條然異故。事供別者。四事供",
    "T39n1786_005:0149a15": "養資持應佛。萬行功德資成報佛。稱理之智",
    "T39n1786_005:0149a16": "顯發法佛。資成顯發皆供養義。三佛既異三",
    "T39n1786_005:0149a17": "供亦別。二圓供養前有理智。以歷別故貶之",
    "T39n1786_005:0149a18": "為事。今聽經事以融即故褒之為法。第一供",
    "T39n1786_005:0149a19": "養者。不思議供也。能聽所聽體不二故。秖於",
    "T39n1786_005:0149a20": "文字了具三身。能說是應解脫德也。能詮是",
    "T39n1786_005:0149a21": "報般若德也。所詮是法身德也。不解新伊但",
    "T39n1786_005:0149a22": "論能所。豈顯圓佛及圓供耶。文字若非祕密",
    "T39n1786_005:0149a23": "之藏。那生諸佛恭敬之心。非祕妙者。安能",
    "T39n1786_005:0149a24": "圓供三世佛耶。注云云者。令如向釋也。二",
    "T39n1786_005:0149a25": "又別下敘重聞二。初標示。謂四願一勸也。二",
    "T39n1786_005:0149a26": "若欲下釋出二。初出四種願。欲問經示行人。",
    "T39n1786_005:0149a27": "欲以妙具供三世佛。及知他佛甚深行處。大",
    "T39n1786_005:0149a28": "師何故。即以知字而為報佛。所知是法二必",
    "T39n1786_005:0149a29": "垂形。是則三身皆屬行者。因既濫果供養義",
    "T39n1786_005:0149b01": "乖。此解違經。如何取信。答前揀事別正却此",
    "T39n1786_005:0149b02": "情。經云。欲知豈非行者甚深行處。既是法身",
    "T39n1786_005:0149b03": "能知之心。寧非報佛文字之應現亦唯心。若",
    "T39n1786_005:0149b04": "生佛條然能所永異。斯出小教何預圓宗。今",
    "T39n1786_005:0149b05": "就圓宗解四願欲。若迷三世諸佛三身同在",
    "T39n1786_005:0149b06": "剎那。法界六塵頓彰。妙解是可思議正當違",
    "T39n1786_005:0149b07": "經。二聽經下明一事滿四。三世諸佛覺智為",
    "T39n1786_005:0149b08": "命。而與眾生同一心性。乏熏修故即不受供",
    "T39n1786_005:0149b09": "養。諸佛壽命不滅而滅。以隱為滅也。今以",
    "T39n1786_005:0149b10": "聽經為供養故。即是受供諸佛壽命。不生而",
    "T39n1786_005:0149b11": "生以顯為生也。行人應了。生佛無差聽經智",
    "T39n1786_005:0149b12": "生。即諸佛現。以諸如來同一智故。觀行相似",
    "T39n1786_005:0149b13": "分真之佛。與究竟佛無二無別。又了智生即",
    "T39n1786_005:0149b14": "三佛生。即一而三不縱不橫。此乃欲供欲知",
    "T39n1786_005:0149b15": "三世諸佛。秖聽經一事四願俱滿。三偈頌",
    "T39n1786_005:0149b16": "二。初分文。二蠱道下隨釋科節。並如分文。",
    "T39n1786_005:0149b17": "所列經若入是經者。一言於經即有三種。",
    "T39n1786_005:0149b18": "謂教行理。能了此三是妙三法。名入是經。若",
    "T39n1786_005:0149b19": "不然者。安得入經。即入法性。所入法性無量",
    "T39n1786_005:0149b20": "甚深。三義具足名金光明。稱此安住名之為",
    "T39n1786_005:0149b21": "如。即見釋迦三身妙體。須論觀行相似分真",
    "T39n1786_005:0149b22": "入經見佛。經若百由旬滿中盛火應從中過",
    "T39n1786_005:0149b23": "者。為法亡軀也。經文殊師利云妙德。彌勒",
    "T39n1786_005:0149b24": "云慈氏。經勇捍。說文云。多力也。五舉能",
    "T39n1786_005:0149b25": "致天龍以勸修二。初翻現文疏。從摩醯去",
    "T39n1786_005:0149b26": "也。閻摩羅王或閻摩羅社。此云雙王。閻摩",
    "T39n1786_005:0149b27": "雙也。羅社王也。兄及妹皆作地獄主。兄治",
    "T39n1786_005:0149b28": "男事妹治女事。故曰雙王。又苦樂並受亦名",
    "T39n1786_005:0149b29": "為雙。那羅延此云鉤鎖力士。難陀此云喜。",
    "T39n1786_005:0149c01": "跋難陀此云賢喜。兄弟二龍風雨應時。能令",
    "T39n1786_005:0149c02": "人喜。賢謂性又賢善故。毘摩質多此云淨心。",
    "T39n1786_005:0149c03": "正法念經翻為響高。亦云穴居。正云吠摩質",
    "T39n1786_005:0149c04": "咀利。此云綺畫。又云寶飾。帝釋婦公舍支之",
    "T39n1786_005:0149c05": "父。佉羅騫陀此云廣脾。二脫因却解初段",
    "T39n1786_005:0149c06": "脫因等者。初段文云。能令一切眾生解脫。度",
    "T39n1786_005:0149c07": "無量苦諸有大海。既云一切眾生解脫度諸",
    "T39n1786_005:0149c08": "有海。須於界內及以界外各脫三障。故以因",
    "T39n1786_005:0149c09": "果對於業報。諸有由惑故當煩惱。經優鉢羅",
    "T39n1786_005:0149c10": "華下四句四色。蓮華優鉢羅是青。波頭摩是",
    "T39n1786_005:0149c11": "赤。拘物頭是黃。芬陀利是白。◎",
    "T39n1786_005:0149c12": "金光明經文句記卷第五(下)"
}