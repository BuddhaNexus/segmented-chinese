{
    "X69n1359_003:0514c14": "應菴和尚語錄卷第三",
    "X69n1359_003:0514c16": "饒州莞山寶應禪院語錄",
    "X69n1359_003:0514c17": "嗣法門人　(守詮)　等編",
    "X69n1359_003:0514c18": "上堂。古釋迦不先。新彌勒不後。正當恁麼時。盡乾坤",
    "X69n1359_003:0514c19": "大地人性命。總在應庵手裏。雖然如是。大丈夫漢。阿",
    "X69n1359_003:0514c20": "誰無一坐具地。直饒千佛出世。要侵他底不得。何故。",
    "X69n1359_003:0514c21": "盖緣祖父契書。四至分明。既過至鑑難逃。今日不免",
    "X69n1359_003:0514c22": "圓却此話。乃竪起拂子云。九萬里鵬纔展翼。一千年",
    "X69n1359_003:0514c23": "鶴便翱翔。",
    "X69n1359_003:0514c24": "上堂。明不見暗。暗不見明。明暗雙忘。無異流俗阿師。",
    "X69n1359_003:0515a01": "野犴鳴師子吼。師子吼野犴鳴。三家村裏臭猢猻。價",
    "X69n1359_003:0515a02": "增十倍。驪龍頷下明珠。分文不直。若作衲僧巴鼻。甚",
    "X69n1359_003:0515a03": "處得來。三十年後。換手槌胸。未是苦在。",
    "X69n1359_003:0515a04": "病起上堂。法身病色身即是法身。色身病法身即是",
    "X69n1359_003:0515a05": "色身。如是次第。自幼至老。病至膏肓。神醫拱手處。萬",
    "X69n1359_003:0515a06": "病脫然。直下正體如如。更轉向那邊。然後法隨法行。",
    "X69n1359_003:0515a07": "法幢隨處建立。故能顯示攢簇不得底病。直教千聖",
    "X69n1359_003:0515a08": "覔起處不得。普入一切眾生身內。全眾生之病。入大",
    "X69n1359_003:0515a09": "解脫門。證無生法忍。始可津濟四生。梯航九有。若不",
    "X69n1359_003:0515a10": "如是。空病何為。敢問諸人。只如山僧許多時病。且道。",
    "X69n1359_003:0515a11": "與適來所說之病。是同是別。若道是同。未見老僧在。",
    "X69n1359_003:0515a12": "若道是別。亦未見老僧在。何故。海枯終見底。人死不",
    "X69n1359_003:0515a13": "知心。",
    "X69n1359_003:0515a14": "上堂。盡大地不是自己。你諸人二六時中向什麼處",
    "X69n1359_003:0515a15": "措足。直饒滴水氷生。要且事不相涉。豈不見。大梅悟",
    "X69n1359_003:0515a16": "心於馬祖言下。臨濟契證於黃蘗棒頭。雖然。衲僧門",
    "X69n1359_003:0515a17": "下又且不然。何也。家無小使。不成君子。",
    "X69n1359_003:0515a18": "上堂。舉子胡和尚。門下立一牌。牌上書云。子胡有一",
    "X69n1359_003:0515a19": "隻狗。上取人頭。中取人心。下取人足。擬議則喪身失",
    "X69n1359_003:0515a20": "命。僧問。如何是子胡狗。胡云。嘷嘷。臨濟下二僧來參。",
    "X69n1359_003:0515a21": "方揭簾。胡云。看狗。二僧回顧。子胡便歸方丈。師云。二",
    "X69n1359_003:0515a22": "僧若親從臨濟來。子胡要歸方丈未可。者老漢雖慣",
    "X69n1359_003:0515a23": "得其便。爭柰咬者僧不殺。且道。利害在什麼處。",
    "X69n1359_003:0515a24": "上堂云。十五日已前。大底大。小底小。十五日已後。小",
    "X69n1359_003:0515b01": "底小。大底大。正當十五日。不大不小。且道。是佛耶。是",
    "X69n1359_003:0515b02": "祖耶。是凡耶。是聖耶。是人耶。是非人那。擬議不來劈",
    "X69n1359_003:0515b03": "脊[利-禾+婁]。更嫌何處不風流。",
    "X69n1359_003:0515b04": "上堂。舉僧問南泉。如何是道。泉云。平常心是道。又僧",
    "X69n1359_003:0515b05": "問趙州。如何是道。云墻外底。又僧問白雲。如何是道。",
    "X69n1359_003:0515b06": "云始平郡。如何是道中人。云赤心為主。師云。且道。這",
    "X69n1359_003:0515b07": "三句。是同是別。若道同。語又參差。若道別。佛法不到",
    "X69n1359_003:0515b08": "今日。還緇素得出麼。若緇素得出。莞山拄杖兩手分",
    "X69n1359_003:0515b09": "付。若緇素不出。它日它日撞著聱頭去在。",
    "X69n1359_003:0515b10": "廬山歸宗禪寺語錄",
    "X69n1359_003:0515b11": "嗣法門人　(守詮)　等編",
    "X69n1359_003:0515b12": "師入方丈據坐云。凡為善知識。居此室者。須行五無",
    "X69n1359_003:0515b13": "間業。然後。示以鑊湯爐炭。刀山釰樹。碓搗磨磨。謂之",
    "X69n1359_003:0515b14": "抽釘㧞楔解黏去縛。若是下劣種草。必定望崖而退。",
    "X69n1359_003:0515b15": "唯是法王真子始可親近。正恁麼時如何。喝一喝便",
    "X69n1359_003:0515b16": "起。",
    "X69n1359_003:0515b17": "上堂。僧問。昔年王右軍。捨宅為寺。天下歸宗道場。直",
    "X69n1359_003:0515b18": "得三世諸佛時時出現。歷代祖師日日開堂。正恁麼",
    "X69n1359_003:0515b19": "時。截斷眾流一句作麼生道。師云。渠儂得自由。進云。",
    "X69n1359_003:0515b20": "捩轉大地人鼻孔。忽遇知有底人來。如何相見。師云。",
    "X69n1359_003:0515b21": "列在下風。進云。善財別後無消息。樓閣門開竟日閑。",
    "X69n1359_003:0515b22": "師云。須是與麼。進云。盡乾坤大地。無纖毫過患。猶是",
    "X69n1359_003:0515b23": "轉句。不見一色。始是半提。須知更有全提時節。如何",
    "X69n1359_003:0515b24": "是全提時節。師云。賺殺闍梨。師乃云。一句子。銅頭鐵",
    "X69n1359_003:0515c01": "額。一句子。半合半開。一句子。和泥合水。揭示拈花要",
    "X69n1359_003:0515c02": "旨。洞明少室家風。掀翻今古葛藤。坐斷明暗途轍。苟",
    "X69n1359_003:0515c03": "能直下承當。頓見本來面目。不必覺城東際。始見文",
    "X69n1359_003:0515c04": "殊。樓閣門開。方參慈氏。一見一切見。一聞一切聞。一",
    "X69n1359_003:0515c05": "明一切明。一用一切用。豈不見。昔日有僧辭歸宗。宗",
    "X69n1359_003:0515c06": "問。向什麼處去。僧云。諸方學五味禪去。宗云。我這裏",
    "X69n1359_003:0515c07": "只有一味禪。僧問。如何是一味禪。宗便打。僧云。莫打",
    "X69n1359_003:0515c08": "某甲會也。宗云。你作麼生會。僧擬開口。宗又打。黃蘗",
    "X69n1359_003:0515c09": "聞云。馬祖出八十四員善知識。箇箇屙轆轆地。唯有",
    "X69n1359_003:0515c10": "歸宗較些子。圓悟師翁道。若非黃蘗深辨端倪。洎乎",
    "X69n1359_003:0515c11": "勞而無功。師云。二尊宿。只解扶強。不能扶弱。若作一",
    "X69n1359_003:0515c12": "味禪。入地獄如箭。其或別有生涯。何異鏤氷作玉。且",
    "X69n1359_003:0515c13": "道。節角在什麼處。驀拈拄杖卓一卓。喝一喝。下座。",
    "X69n1359_003:0515c14": "上堂。僧問。真淨和尚道。頭陀石被莓苔裏。擲筆峰遭",
    "X69n1359_003:0515c15": "薜茘纏。羅漢院一年度三箇行者。歸宗寺裏參退喫",
    "X69n1359_003:0515c16": "茶。未審明什麼邊事。師云。佗是關西子。愛說川僧話。",
    "X69n1359_003:0515c17": "復舉三聖問雪峰。透綱金鱗。以何為食。峰云。待汝出",
    "X69n1359_003:0515c18": "網來。即向汝道。聖云。一千五百人善知識。話頭也不",
    "X69n1359_003:0515c19": "識。峰云。老僧住持事繁。師云。若謂二俱作家。未具透",
    "X69n1359_003:0515c20": "關眼在。且道。歸宗恁麼說話。還見二老落處麼。諸人",
    "X69n1359_003:0515c21": "若辨得出。歸宗性命在諸人手裏。若辨不出。諸人性",
    "X69n1359_003:0515c22": "命在歸宗手裏。珍重。",
    "X69n1359_003:0515c23": "檀越裝佛上堂云。正眼洞明。十虗無間。直下坐斷情",
    "X69n1359_003:0515c24": "塵意想。不落玄沙機關。只向生佛已前。識取本來面",
    "X69n1359_003:0516a01": "目。不是心。不是佛。不是物。恁麼中不恁麼。剗草除根。",
    "X69n1359_003:0516a02": "不恁麼中却恁麼。同生同死。正如壯士展臂。不假佗",
    "X69n1359_003:0516a03": "力。又如師子王游戲。得大自在。有時拈一莖草作丈",
    "X69n1359_003:0516a04": "六金身。有時將丈六金身作一莖草。亦能殺人。亦能",
    "X69n1359_003:0516a05": "活人。正恁麼時。歸宗如何折合。百寶裝嚴無相身。一",
    "X69n1359_003:0516a06": "超直入如來地。復舉昔毗藍園裏。摩耶聖母。左手攀",
    "X69n1359_003:0516a07": "枝。釋迦老子右脇降誕。九龍吐水沐金軀。四顧周行",
    "X69n1359_003:0516a08": "各七步。作大師子吼。天上天下。唯我獨尊。後來雲門",
    "X69n1359_003:0516a09": "大師道。我當時若見。一棒打殺。與狗子喫却。貴圖天",
    "X69n1359_003:0516a10": "下太平。師云。達之居士。打開無盡寶藏。運出自己家",
    "X69n1359_003:0516a11": "珍。裝嚴釋迦老子。且道。與雲門是同是別。若道是同。",
    "X69n1359_003:0516a12": "一人打殺。一人成就。若道是別。佛法豈有兩般。這裏",
    "X69n1359_003:0516a13": "覷得透去。堪為如來種草。苟或未然。山僧有一頌。舉",
    "X69n1359_003:0516a14": "似諸人。跛脚雲門言打殺。達之居士示全身。當陽出",
    "X69n1359_003:0516a15": "格無多子。報佛深恩只兩人。",
    "X69n1359_003:0516a16": "化主請上堂。法身無相而諸相顯然。法眼無瑕而群",
    "X69n1359_003:0516a17": "機洞照。所以一塵入正受。諸塵三昧起。德山入門便",
    "X69n1359_003:0516a18": "棒。臨濟入門便喝。至於歷代祖師撩鈎搭索。路布葛",
    "X69n1359_003:0516a19": "藤。無不精徹淵奧。通證十虗。塵塵爾。剎剎爾。念念爾。",
    "X69n1359_003:0516a20": "時有西蜀比丘希慧。從那伽大定安詳而起。不離是",
    "X69n1359_003:0516a21": "定。入諸塵勞門。成就一切眾生行願海。此心既辨。克",
    "X69n1359_003:0516a22": "就今辰。營備齋羞。供養釋迦如來。五百十六應真大",
    "X69n1359_003:0516a23": "阿羅漢。且道。釋迦老子還來也無。若道來。即今在什",
    "X69n1359_003:0516a24": "麼處。若道不來。又供養箇什麼。諸人向這裏覷得透。",
    "X69n1359_003:0516b01": "便與釋迦老子。同一心知。同一眼見。同一受用。其或",
    "X69n1359_003:0516b02": "未然。歸宗更下箇註脚。但願東風齊著力。年年吹入",
    "X69n1359_003:0516b03": "我門來。",
    "X69n1359_003:0516b04": "復舉。丹霞問僧。從什麼處來。僧云。山下來。霞云。喫飯",
    "X69n1359_003:0516b05": "也未。僧云。喫飯了。霞云。將飯與汝喫底人。還具眼麼。",
    "X69n1359_003:0516b06": "僧無語。後來長慶問保福。將飯與人喫。報恩有分。因",
    "X69n1359_003:0516b07": "什麼却不具眼。福云。施者。受者二俱瞎漢。慶云。盡其",
    "X69n1359_003:0516b08": "機來。還成瞎否。福云。汝道我瞎得麼。師云。丹霞既已",
    "X69n1359_003:0516b09": "龍頭蛇尾。長慶保福只得將錯就錯。雖然。二三老宿。",
    "X69n1359_003:0516b10": "要且不知這僧落處。具擇法眼。試請辨看。",
    "X69n1359_003:0516b11": "上堂。舉雲門道。若說菩提涅槃真如解脫。是燒楓香",
    "X69n1359_003:0516b12": "供養你。若說佛說祖。是燒黃熟香供養你。若說超佛",
    "X69n1359_003:0516b13": "越祖之談。是燒缾香供養你。皈依佛法僧下去。師云。",
    "X69n1359_003:0516b14": "三百六十骨節。八萬四千毛竅。被雲門一棒打開了",
    "X69n1359_003:0516b15": "也。還有為眾竭力底麼。出來為雲門作主。與歸宗相",
    "X69n1359_003:0516b16": "見。",
    "X69n1359_003:0516b17": "上堂。舉僧問香林。如何是衲衣下事。林云。臈月火燒",
    "X69n1359_003:0516b18": "山。師云。香林恁麼道。老鼠入牛角。忽有人問歸宗如",
    "X69n1359_003:0516b19": "何是衲衣下事。只對佗道。來年更有新條在。惱亂春",
    "X69n1359_003:0516b20": "風卒未休。",
    "X69n1359_003:0516b21": "上元日上堂。十五日已前。提水放火。十五日已後。雀",
    "X69n1359_003:0516b22": "噪鵶鳴。正當十五日。風恬浪靜。雨順風調。民安國泰。",
    "X69n1359_003:0516b23": "有一句子。到你啞却我口。無一句子。到你瞎却你眼。",
    "X69n1359_003:0516b24": "三文錢娶箇黑老婆。頭不梳。面不洗。知佗是凡是聖。",
    "X69n1359_003:0516c01": "驀拍禪床一下云。不入驚人浪。難尋稱意魚。",
    "X69n1359_003:0516c02": "上堂。見聞覺知無障礙。聲香味觸常三昧。眼見如盲。",
    "X69n1359_003:0516c03": "口說如啞。蘇州人獃。常州人打爺。大宋國裏只有兩",
    "X69n1359_003:0516c04": "箇僧。川僧。浙僧。其佗盡是子。淮南子。江西子。廣南子。",
    "X69n1359_003:0516c05": "福建子。豈不見道。父慈子孝。道在其中矣。",
    "X69n1359_003:0516c06": "靈濟王生日上堂。大方無外。大道無門。大用全彰。大",
    "X69n1359_003:0516c07": "機普應。洞明向上家風。顯示今時樞要。靈從何來。包",
    "X69n1359_003:0516c08": "法界以無邊。聖從何起。置毫末而非隘。直靈無功。其",
    "X69n1359_003:0516c09": "功廣大。真聖無體。其體充滿。譬如虗空具含眾象。於",
    "X69n1359_003:0516c10": "諸境界。無所分別。又如虗空普通一切。於諸國土。平",
    "X69n1359_003:0516c11": "等隨入。在天同天。在地同地。在人同人。如是則小中",
    "X69n1359_003:0516c12": "現大。大中現小。於一毫端現寶王剎。坐微塵裏轉大",
    "X69n1359_003:0516c13": "法輪。耶舍開山不見半邊鼻孔。拭眼革律打失一雙",
    "X69n1359_003:0516c14": "耳朵。驀拈拄杖云。二老今日。向山僧拄杖頭上。慶賀",
    "X69n1359_003:0516c15": "靈濟生辰。各與二十拄杖。何故。當觀法王法。法王法",
    "X69n1359_003:0516c16": "如是。下座。",
    "X69n1359_003:0516c17": "上堂。飯籮邊。漆桶裏。相唾饒你潑水。相罵饒你接觜。",
    "X69n1359_003:0516c18": "黃河三千年一度清。蟠桃五百年一次開花。鶴勒那",
    "X69n1359_003:0516c19": "咬定牙關。朱頂王呵呵大笑。歸宗五十年前。有一則",
    "X69n1359_003:0516c20": "公案。今日舉似諸人。且道。是什麼公案。王節級失却",
    "X69n1359_003:0516c21": "帖。",
    "X69n1359_003:0516c22": "上堂。釋迦老子道。十方國土中。唯有一乘法。一動一",
    "X69n1359_003:0516c23": "靜。一出一入。是非窟裏。閙布門頭。劒樹刀山。鑊湯爐",
    "X69n1359_003:0516c24": "炭。且道。是一乘法。不是一乘法。齪漢不要妄想。山是",
    "X69n1359_003:0517a01": "山。水是水。僧是僧。俗是俗。其間有一箇半箇。撩起便",
    "X69n1359_003:0517a02": "行。脚跟下好與三十拄杖。豈不見雲門道。直得盡乾",
    "X69n1359_003:0517a03": "坤大地。無纖毫過患。猶是轉句。不見一色。始是半提。",
    "X69n1359_003:0517a04": "更須知有全提時節。大小雲門。聽事不真。喚鍾作甕。",
    "X69n1359_003:0517a05": "上堂。舉歸宗。甞與南泉同行。一日告別。煎茶次泉乃",
    "X69n1359_003:0517a06": "云。從前與師兄商量語句。彼此已知。向後忽有人問",
    "X69n1359_003:0517a07": "極則事作麼生。宗云。這一片地。好卓庵。泉云。卓庵且",
    "X69n1359_003:0517a08": "置。畢竟事作麼生。宗踢倒茶銚便起。泉云。師兄喫茶",
    "X69n1359_003:0517a09": "了。某甲未喫茶。宗云。作這箇語話。滴水也消不得。泉",
    "X69n1359_003:0517a10": "休去。五祖戒拈云。南泉只解作主。師云。五祖只知其",
    "X69n1359_003:0517a11": "一。不知其二。殊不知。南泉貪杯太急。歸宗薄處先穿。",
    "X69n1359_003:0517a12": "二老雖共發明馬祖正眼。要且極則事未夢見在。何",
    "X69n1359_003:0517a13": "故。家住東州。",
    "X69n1359_003:0517a14": "新鑄鍾上堂。示眾。有大智人。具大知見。啟大爐鞴。奮",
    "X69n1359_003:0517a15": "大鉗鎚。然後示大機顯大用。於二百日中。成此大法",
    "X69n1359_003:0517a16": "器。住大解脫門。亘千萬億劫。震大圓音。空明暗相。以",
    "X69n1359_003:0517a17": "此津濟四生。以此梯航九有。以此祈祥懺罪。以此息",
    "X69n1359_003:0517a18": "苦停酸。以此揭示頂門正眼。以此流通佛祖慧命。直",
    "X69n1359_003:0517a19": "得星飛電捲。山色凝光。鳳舞鸞翔。龍馳虎驟。豈不見。",
    "X69n1359_003:0517a20": "玄沙和尚道。直似秋潭月影。靜夜鍾聲。隨扣擊以無",
    "X69n1359_003:0517a21": "虧。觸波瀾而不散。猶是生死岸頭事。苟能於此洞明。",
    "X69n1359_003:0517a22": "便見玄沙老子。即今向紫霄峯下。拭眼堂前。騎聲盖",
    "X69n1359_003:0517a23": "色。坐斷十方。脫或未然。塞却耳根。分明聽取。",
    "X69n1359_003:0517a24": "元正日上堂。僧問。昔有僧問雲門。如何是清淨法身。",
    "X69n1359_003:0517b01": "雲門云。花藥欄。此意如何。師云。深沙努眼睛。師乃云。",
    "X69n1359_003:0517b02": "古今天地。古今日月。古今人倫。古今山河。釋迦彌勒。",
    "X69n1359_003:0517b03": "坐籌帷幄。耶舍拭眼。罷戰沙場。且道。功成名遂一句",
    "X69n1359_003:0517b04": "作麼生道。萬人遐仰處。紅日到中天。",
    "X69n1359_003:0517b05": "上堂。舉唐朝因禪師。微時甞運槌擊塊次。見一大塊。",
    "X69n1359_003:0517b06": "戲槌猛擊之。應碎豁然大悟。後有老宿聞云。盡山河",
    "X69n1359_003:0517b07": "大地。被因禪師一擊百雜碎。師云。老宿恁麼道。縱知",
    "X69n1359_003:0517b08": "因禪師落處。銜鐵負鞍有日在。這裏著得眼去。也是",
    "X69n1359_003:0517b09": "徐六擔板。",
    "X69n1359_003:0517b10": "上堂。舉龐居士一日問高峰云。此去華頂有幾里。峰",
    "X69n1359_003:0517b11": "云。什麼處去來。士云。可謂峻硬不得問著。峰云。是多",
    "X69n1359_003:0517b12": "少。士云。一二三。峰云。四五六。士云。何不道七。峰云。纔",
    "X69n1359_003:0517b13": "道七。便有八。士云。得也得也。峰云。一任添取。士云。不",
    "X69n1359_003:0517b14": "得堂堂道。峰云。還我恁麼時龐老主人公來。士云。少",
    "X69n1359_003:0517b15": "神作麼。峰云。好箇問訊問不著人。士云。將為將為。師",
    "X69n1359_003:0517b16": "拈云。發大機顯大用。且非電光石火。疾焰過鋒。要須",
    "X69n1359_003:0517b17": "平地上嶮崖。孤峻處平坦。看佗二老。深入虎穴。透徹",
    "X69n1359_003:0517b18": "淵源。至於結角羅絞游刃磅礴得大自在。因甚麼頂",
    "X69n1359_003:0517b19": "峰未曾到。只如高峰云還我恁麼時龐老主人公來。",
    "X69n1359_003:0517b20": "士云少神作麼。歸宗向這裏擬著箇眼。也要諸人瞥",
    "X69n1359_003:0517b21": "地。良久云。竹影掃堦塵不動。月穿潭底水無痕。",
    "X69n1359_003:0517b22": "上堂。舉龐居士訪長髭。值上堂。大眾集定。士便出云。",
    "X69n1359_003:0517b23": "各請自撿好。長髭便示眾。士却於禪床右立。時有僧",
    "X69n1359_003:0517b24": "問。不觸主人公。請師答話。髭云。識龐公麼。僧云不識。",
    "X69n1359_003:0517c01": "士便搊住其僧云。苦哉苦哉。僧無語。士托開。髭少間",
    "X69n1359_003:0517c02": "却問士云。適來這僧還喫棒否。士云。待伊甘始得。髭",
    "X69n1359_003:0517c03": "云。居士只見錐頭利。不見鑿頭方。士云。恁麼說話。某",
    "X69n1359_003:0517c04": "甲即得。外人聞之。要且不好。髭云。不好箇什麼。士云。",
    "X69n1359_003:0517c05": "阿師只見鑿頭方。不見錐頭利。師拈云。風行草偃。水",
    "X69n1359_003:0517c06": "到渠成。覿面提持。斬釘截鐵。龐居士打開無盡寶藏。",
    "X69n1359_003:0517c07": "運出自己家珍。要且只解自家富貴。安能富貴別人。",
    "X69n1359_003:0517c08": "長髭久經陣敵慣戰作家。至嶮至危處。愈見八面玲",
    "X69n1359_003:0517c09": "瓏。歸宗大眾集定。其間設有一箇。半箇。善能自檢。便",
    "X69n1359_003:0517c10": "與趕出。何故。家無白澤之圖。豈有如是妖怪。",
    "X69n1359_003:0517c11": "退請再歸上堂。釋迦老子道不著底句。歸宗今日道",
    "X69n1359_003:0517c12": "著。達磨祖師拈不出底機。歸宗今日拈出。從上佛祖。",
    "X69n1359_003:0517c13": "百孔千瘡。一切與汝諸人塞却。便好各各安家樂業。",
    "X69n1359_003:0517c14": "照管祖父田園。自然時清道泰。雨順風調。吹無孔笛。",
    "X69n1359_003:0517c15": "唱太平歌。不妨快活平生。雖然。以世諦推之。則有利",
    "X69n1359_003:0517c16": "有害。若以佛法商量。則無固無必。所以道。動若行雲。",
    "X69n1359_003:0517c17": "止猶谷神。既無心於彼此。豈有象於去來。去來不以",
    "X69n1359_003:0517c18": "象。動靜不以心。如是則法隨法行。法幢隨處建立。不",
    "X69n1359_003:0517c19": "免高挂鉢囊。拗折拄杖。且坐斷金輪峰一句作麼生",
    "X69n1359_003:0517c20": "道。如斯標志雖清拙。大丈夫兒合自由。復舉南禪師",
    "X69n1359_003:0517c21": "出城還山。有頌示眾。去時一溪流水送。回來滿谷白",
    "X69n1359_003:0517c22": "雲迎。一身去住非去住。二物無情似有情。師云。南禪",
    "X69n1359_003:0517c23": "師好則好。祇是愛便宜。山僧也有一頌。舉似大眾。去",
    "X69n1359_003:0517c24": "時冐雨連宵去。回來帶水又拖泥。自怪一生無定力。",
    "X69n1359_003:0518a01": "尋常多被業風吹。",
    "X69n1359_003:0518a02": "塑佛開光明示眾云。達之居士以無礙智力。洞明吾",
    "X69n1359_003:0518a03": "佛相好。以無礙辯才。成就一切奇特殊勝。不可思議",
    "X69n1359_003:0518a04": "解脫門。設使虗空為口。江海為舌。盡塵沙劫讚歎而",
    "X69n1359_003:0518a05": "莫得其彷彿矣。且道。釋迦老子是有光明可開。是無",
    "X69n1359_003:0518a06": "光明可開。若道有光明可開。歸宗當墮五無間獄。若",
    "X69n1359_003:0518a07": "道無光明可開。盡乾坤大地。無一人發菩提心。到箇",
    "X69n1359_003:0518a08": "裏。苟非契證從上諸佛妙心。又焉能觀瞻如來勝妙",
    "X69n1359_003:0518a09": "頂相。正當恁麼時如何。當陽拈出真消息。豈教辜負",
    "X69n1359_003:0518a10": "釋迦文。",
    "X69n1359_003:0518a11": "上堂。披毛戴角。拽把牽犁。耕荊棘林。下地獄種。開三",
    "X69n1359_003:0518a12": "毒華。結無明果。是故。見者聞者。悉起惡念。惡念起時。",
    "X69n1359_003:0518a13": "充塞虗空。即虗空體。證魔王身。正當恁麼時。誰是施",
    "X69n1359_003:0518a14": "者。誰是受者。箇裏緇素得出。許你諸人有出身路。苟",
    "X69n1359_003:0518a15": "或未然。且道佛之與魔。是一是二。一二之義。汝等諸",
    "X69n1359_003:0518a16": "人且莫瞌睡。為甚如此。三十三天趯氣毬。",
    "X69n1359_003:0518a17": "上堂。僧問。擘開華嶽。巨靈謾騁其威。百步穿楊。由基",
    "X69n1359_003:0518a18": "未為中的。祖師門下。如何理論。師云。透頂透底。進云。",
    "X69n1359_003:0518a19": "未審向上還有事也無。師云。向上問將來。進云。相逢",
    "X69n1359_003:0518a20": "不拈出。舉意便知有。師云。未是向上事在。進云。記得",
    "X69n1359_003:0518a21": "僧問濛溪和尚云。不落凡聖機。請師別道。溪鳴指三",
    "X69n1359_003:0518a22": "下。此意如何。師云。傷鋒犯手。進云。巖巒峭峻。如何趍",
    "X69n1359_003:0518a23": "途。溪良久。又作麼生。師云。莫向良久處會。進云。祇如",
    "X69n1359_003:0518a24": "濛溪恁麼答話。還有為人處也無。師云。有。進云。如何",
    "X69n1359_003:0518b01": "是濛溪為人處。師云。敗也敗也。進云。祇如這僧道濛",
    "X69n1359_003:0518b02": "溪今日瓦解氷消。未審過在甚處。師云。看闍梨失却",
    "X69n1359_003:0518b03": "鼻孔。進云。溪擲下拂子。僧拈起。溪便喝。僧呵呵大笑",
    "X69n1359_003:0518b04": "云。事不孤起。此意如何。師云。一點水墨。兩處成龍。進",
    "X69n1359_003:0518b05": "云。恁僧會了恁麼道。師云。正好檢點。進云。祇如濛溪",
    "X69n1359_003:0518b06": "道暗中拼繩。誰辨曲直。僧云拘劒傷身是誰之咎。又",
    "X69n1359_003:0518b07": "作麼生。師云。二俱瞎漢。進云。未審者兩轉語。那一轉",
    "X69n1359_003:0518b08": "親。師云。總不親。進云。恁麼則歸宗今日出古人一頭",
    "X69n1359_003:0518b09": "地也。師云。莫要埋沒老僧。進云。僧拂袖便行。溪云難",
    "X69n1359_003:0518b10": "遇此子。意作麼生。師云。笑破乞兒口。進云。祇如濛溪",
    "X69n1359_003:0518b11": "恁麼道。為復成人之美。為復陷虎之機。師云。坐斷咽",
    "X69n1359_003:0518b12": "喉。進云。不貪香餌味。可謂碧潭龍。師云。一釣便上。僧",
    "X69n1359_003:0518b13": "禮拜。師云。心自本來心。本心非有法。有法有本心。非",
    "X69n1359_003:0518b14": "心非本法。是汝諸人八萬四千毛竅。三百六十骨節。",
    "X69n1359_003:0518b15": "祖師一時打開了也。歸宗更為破慳。卓拄杖一下。下",
    "X69n1359_003:0518b16": "座。",
    "X69n1359_003:0518b17": "上堂舉龐居士訪洛浦。士拜起云。仲夏毒熱。孟冬薄",
    "X69n1359_003:0518b18": "寒。浦云莫錯。士云。龐公年老。浦云。何不寒時道寒。熱",
    "X69n1359_003:0518b19": "時道熱。士云。患聾作麼。浦云。放你三十棒。士云。啞却",
    "X69n1359_003:0518b20": "我口。瞎却你眼。師云。龐居士雖是煅了底金。要且未",
    "X69n1359_003:0518b21": "經本分鉗鎚。洛浦雖輕放過。歸宗不免賊過後張弓。",
    "X69n1359_003:0518b22": "當時待佗道仲夏毒熱。孟冬薄寒。便與趕出。何故。車",
    "X69n1359_003:0518b23": "不橫推。理無曲斷。",
    "X69n1359_003:0518b24": "端午上堂。五月五日端午節。好事當陽難掩塞。歸宗",
    "X69n1359_003:0518c01": "突出拄杖頭。閑神野鬼俱消滅。俱消滅。砌下寒泉忽",
    "X69n1359_003:0518c02": "倒流。嶺上白雲不敢白。復舉文殊一日令善財採藥",
    "X69n1359_003:0518c03": "云。是藥者採將來。善財遍採無不是藥。却來白云。無",
    "X69n1359_003:0518c04": "不是藥者。文殊云。是藥者採將來。善財拈一莖草與",
    "X69n1359_003:0518c05": "文殊。文殊提起示眾云。此藥亦能殺人。亦能活人。師",
    "X69n1359_003:0518c06": "云。大小文殊被善財換却眼睛。下座。",
    "X69n1359_003:0518c07": "上堂。僧問。林泉日永。殿閣凉生。時節因緣即且置。百",
    "X69n1359_003:0518c08": "丈捲席事如何。師云。毗婆尸佛早留心。直至如今不",
    "X69n1359_003:0518c09": "得妙。進云。祇如馬祖歸方丈作麼生。師云。不是苦心",
    "X69n1359_003:0518c10": "人不知。進云。首山道龍袖拂開全體現。又作麼生。師",
    "X69n1359_003:0518c11": "云。刺頭入膠盆。進云。汾陽道師意如何。首山云。象王",
    "X69n1359_003:0518c12": "行處絕狐蹤。豈不是明百丈捲席意。師云。兩箇無孔",
    "X69n1359_003:0518c13": "鐵鎚。進云。汾陽於言下悟去。還端的也無。師云聽事",
    "X69n1359_003:0518c14": "不真。喚鍾作甕。進云。汾陽如此悟去。也合喫歸宗手",
    "X69n1359_003:0518c15": "中棒。師云。過在什麼處。進云。貪觀山色好。忘却祖師",
    "X69n1359_003:0518c16": "禪。師云。闍梨棒教誰喫。僧禮拜云。謝師答話。",
    "X69n1359_003:0518c17": "師乃舉風穴示眾云。若立一塵。家國興盛。野老顰蹙。",
    "X69n1359_003:0518c18": "不立一塵。家國喪亡。野老安貼。於此明得。闍梨無分。",
    "X69n1359_003:0518c19": "全是老僧。於此不明。老僧即是闍梨。闍梨與老僧。亦",
    "X69n1359_003:0518c20": "能迷却天下人。亦能悟却天下人。欲識闍梨麼。右邊",
    "X69n1359_003:0518c21": "一拍云。這裏是。欲識老僧麼。左邊一拍云。這裏是。師",
    "X69n1359_003:0518c22": "拈云。大小大風穴。不會轉身句。",
    "X69n1359_003:0518c23": "上堂云。從上佛祖。道不得底。拈不出底。歸宗今日盡",
    "X69n1359_003:0518c24": "情與你諸人拈出。有般漆桶。見拄杖便喚作拄杖。有",
    "X69n1359_003:0519a01": "般漆桶。見拄杖不喚作拄杖。似這般底。向歸宗門下。",
    "X69n1359_003:0519a02": "總是擔枷帶鏁漢。五十年前。一百年後。拳趯相副。箭",
    "X69n1359_003:0519a03": "鋒相拄。且道。為什麼人發機。毗婆尸佛早留心。直至",
    "X69n1359_003:0519a04": "如今不得妙。",
    "X69n1359_003:0519a05": "上堂云。參學人切忌錯用心。悟明見性。是錯用心。成",
    "X69n1359_003:0519a06": "佛作祖。是錯用心。看教講教。是錯用心。行住坐臥語",
    "X69n1359_003:0519a07": "言三昧。是錯用心。喫粥喫飯屙屎送尿。是錯用心。一",
    "X69n1359_003:0519a08": "動一靜一往一來。是錯用心。更有一處錯用心。歸宗",
    "X69n1359_003:0519a09": "不敢與諸人說破。何故。一字入公門。九牛拽不出。",
    "X69n1359_003:0519a11": "應菴和尚語錄卷第三"
}