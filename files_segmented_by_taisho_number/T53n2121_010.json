{
    "T53n2121_010:0049c13": "經律異相卷第十(隨機現身上菩薩部第三)",
    "T53n2121_010:0049c15": "梁沙門僧旻寶唱等集",
    "T53n2121_010:0049c16": "能仁為帝釋身度先友人一能仁為婬",
    "T53n2121_010:0049c17": "女身轉身作國王捨飴鳥獸二釋迦",
    "T53n2121_010:0049c18": "為薩婆達王割肉貿鷹三文殊為少年",
    "T53n2121_010:0049c19": "身化金首女四一切妙見為盲父母子",
    "T53n2121_010:0049c20": "遇王獵所射五曠野等為殊形化諸異",
    "T53n2121_010:0049c21": "類六婆藪為仙人身度六百二十萬",
    "T53n2121_010:0049c22": "估客七為轉輪王身發願布施八為",
    "T53n2121_010:0049c23": "國王身以眼施病人九為國王身治梵",
    "T53n2121_010:0049c24": "志罪十為國王身捨國城妻子十一",
    "T53n2121_010:0049c25": "為國王身化濟危厄十二為蓮花太子",
    "T53n2121_010:0049c26": "身以髓施病人十三為王太子身出血",
    "T53n2121_010:0049c27": "施病人十四",
    "T53n2121_010:0049c28": "能仁為帝釋身度先友人一",
    "T53n2121_010:0049c29": "菩薩為天帝釋。志存苦空非身之相。坐則",
    "T53n2121_010:0050a01": "思惟。遊則教化。愍愚愛智精進無休。覩其",
    "T53n2121_010:0050a02": "宿友受婦人身。為富姓妻惑乎財色。不覺無",
    "T53n2121_010:0050a03": "常居市坐肆。帝釋化為。商人婦人要坐。商",
    "T53n2121_010:0050a04": "人熟視而笑。婦乃怪之。側有一兒播&#;躍",
    "T53n2121_010:0050a05": "戲。商人復笑。有人父病子以牛祠。商人亦",
    "T53n2121_010:0050a06": "笑。有一婦人抱兒。兒刮母頰血流交頸。商",
    "T53n2121_010:0050a07": "人復笑。是富姓妻問曰。君住吾前含笑不止。",
    "T53n2121_010:0050a08": "屬吾搏兒何以見笑。商人答曰。卿吾良友今",
    "T53n2121_010:0050a09": "相忘乎。婦人悵然意益不悅。怪商人言。商人",
    "T53n2121_010:0050a10": "又曰。吾所以笑搏兒者。兒是卿先父。魂神",
    "T53n2121_010:0050a11": "今為卿作子。一世之間有父不識何況長久",
    "T53n2121_010:0050a12": "乎。播&#;兒者生本是牛。牛死還為主作子。",
    "T53n2121_010:0050a13": "家以牛皮用貫此&#;。兒今播打不識故體。",
    "T53n2121_010:0050a14": "用牛祭者父病請愈。猶服鴆毒以救疾也。父",
    "T53n2121_010:0050a15": "終為牛累世屠戮。今此祭牛還受人體。刮母",
    "T53n2121_010:0050a16": "而兒。兒本小妻。母是嫡妻。女情妬嫉常加",
    "T53n2121_010:0050a17": "酷暴。妾含怨恨。妻終為嫡妻子。[打-丁+瞿]面傷體",
    "T53n2121_010:0050a18": "故不敢怨。夫心無恒。昔憎今愛何常之有。一",
    "T53n2121_010:0050a19": "世不知豈況累劫。經曰。以色自壅盲於大道。",
    "T53n2121_010:0050a20": "專邪聲者不聞佛音。吾是以笑之耳。世榮若",
    "T53n2121_010:0050a21": "電恍惚即滅。當覺非常莫與愚並。崇德六度。",
    "T53n2121_010:0050a22": "吾今反居後日必造子門。言竟不現。婦悵而",
    "T53n2121_010:0050a23": "歸。齋心敬望。後果在門。狀醜衣弊。曰吾友在",
    "T53n2121_010:0050a24": "內。爾呼之來。門人入告具以狀言。婦人出曰。",
    "T53n2121_010:0050a25": "爾非吾友。釋笑而云。變形易服子尚不識。豈",
    "T53n2121_010:0050a26": "況異世。重曰。爾勤奉佛。佛時難值。高行比",
    "T53n2121_010:0050a27": "丘難得供養。命在呼吸無墮世惑。言畢不",
    "T53n2121_010:0050a28": "現。舉國歡歎。各執六度高妙之行。佛告秋",
    "T53n2121_010:0050a29": "露子。婦人彌勒是也。天帝釋吾身是也(出彌勒為",
    "T53n2121_010:0050b01": "女身經)。",
    "T53n2121_010:0050b02": "能仁為婬女身轉身作國王捨飴鳥獸二",
    "T53n2121_010:0050b03": "過去世時優波羅越國。五穀豐熟人民眾多。",
    "T53n2121_010:0050b04": "國中有王名波羅。先時有婬女容色姝麗。遇",
    "T53n2121_010:0050b05": "往他舍值其生男欲噉其子。婬女問之。報言",
    "T53n2121_010:0050b06": "我飢。婬女言。且待我為汝覓食。答言。飢急。",
    "T53n2121_010:0050b07": "卿未出門我當餓死。那能待卿。婬女念言。",
    "T53n2121_010:0050b08": "若持兒去母便餓死。若置便噉要令俱濟。婬",
    "T53n2121_010:0050b09": "女自割兩乳與之令噉。其母便食。婬女問言。",
    "T53n2121_010:0050b10": "卿為飽未。報言已飽。婬女還家。有一男子至",
    "T53n2121_010:0050b11": "婬女舍。見之便言。誰割汝乳。便有悲意不復",
    "T53n2121_010:0050b12": "起欲。男子問言。姊當為我現此至誠。婬女",
    "T53n2121_010:0050b13": "言。實誠至者令乳平復。應時兩乳平復如故。",
    "T53n2121_010:0050b14": "釋提桓因見此婬女布施之福。恐奪其座。作",
    "T53n2121_010:0050b15": "婆羅門往至其家。婬女便以金鉢盛飯與婆",
    "T53n2121_010:0050b16": "羅門。時婆羅門却不肯受。女問道人何為不",
    "T53n2121_010:0050b17": "受。報言。我不用食。聞汝布施乳為審爾不。報",
    "T53n2121_010:0050b18": "言實然。婆羅門言。汝持乳施意寧悔不。女",
    "T53n2121_010:0050b19": "曰。若我至誠持乳布施意無異者。令我轉身",
    "T53n2121_010:0050b20": "得作男子。言竟即轉。時優波羅越王。治國",
    "T53n2121_010:0050b21": "已五十歲。壽盡終亡。傍臣左右聞婬女人",
    "T53n2121_010:0050b22": "轉身作男。念言。正當立之作王。便共請立。既",
    "T53n2121_010:0050b23": "立之後好喜布施。隨其所須皆給與之。教一",
    "T53n2121_010:0050b24": "天下持八關齋。如是國治人民歡樂壽算延",
    "T53n2121_010:0050b25": "長。王乃念言。我雖布施未以身施。以身施",
    "T53n2121_010:0050b26": "者爾乃為難。時王即以蘇香塗身。便入空山",
    "T53n2121_010:0050b27": "臥巖石上。是諸百鳥皆來生噉。命過之後生",
    "T53n2121_010:0050b28": "婆羅門家。端正妍好。至年長大竊出向市。觀",
    "T53n2121_010:0050b29": "見販賣貧窮乞者即悲哀之言。此人民若使",
    "T53n2121_010:0050c01": "富樂則不販賣。馳白父母乞為沙門。父母不",
    "T53n2121_010:0050c02": "許。便不食五日。諸親知來咸相曉諫。童子",
    "T53n2121_010:0050c03": "不應。諸親喻其父母勸聽學道。父母相看悲",
    "T53n2121_010:0050c04": "泣聽之。子供養父母六七日中。又復圍繞三",
    "T53n2121_010:0050c05": "匝作禮便去。至叢樹間見兩道人。得五神通",
    "T53n2121_010:0050c06": "露坐念道。為人民故作勤苦行。童子即便坐",
    "T53n2121_010:0050c07": "叢樹下。禪思苦行即得五通。精進勇猛踰二",
    "T53n2121_010:0050c08": "道人。諸道人法樹果自墮乃取食之不從樹",
    "T53n2121_010:0050c09": "擿。道人共行求諸果蓏。見妊身虎。童子道人",
    "T53n2121_010:0050c10": "語兩道人。虎今不久當產。飢餓經日恐自噉",
    "T53n2121_010:0050c11": "子。誰能持身食之。彌勒言曰。我當持身食",
    "T53n2121_010:0050c12": "之。採果適還見虎已產。甚大飢餓欲食其",
    "T53n2121_010:0050c13": "子。童子道人語兩道人。虎已產乳飢欲噉子。",
    "T53n2121_010:0050c14": "誰能持身救其飢苦共至虎所。虎開目張口",
    "T53n2121_010:0050c15": "向兩道人。道人畏懼便飛虛空。其一人言。卿",
    "T53n2121_010:0050c16": "之至誠為如是耶。屬身食虎今何故飛。其",
    "T53n2121_010:0050c17": "一道人哀之淚出。左右顧視並無所有。童子",
    "T53n2121_010:0050c18": "道人即取利刀刺臂流血。如是七處血入虎",
    "T53n2121_010:0050c19": "口因以飲之自投虎前以身食虎。佛語阿難。",
    "T53n2121_010:0050c20": "欲知爾時婬女及立為王并婆羅門子投身餧",
    "T53n2121_010:0050c21": "虎悉是我身。時道人者是迦葉彌勒二菩薩",
    "T53n2121_010:0050c22": "也。我懃精進六十劫中以身布施。超越九劫",
    "T53n2121_010:0050c23": "出彌勒前得成為佛(出前世三轉經)。",
    "T53n2121_010:0050c24": "釋迦為薩婆達王身割肉貿鷹三",
    "T53n2121_010:0050c25": "昔者釋迦菩薩為大國王。號薩婆達。普施",
    "T53n2121_010:0050c26": "眾生恣其所索愍濟厄難。天神鬼龍僉然而",
    "T53n2121_010:0050c27": "曰。天帝位尊初無常人。識其行高慈慧福隆。",
    "T53n2121_010:0050c28": "死則為之。懼王奪其天位往而試之以照真",
    "T53n2121_010:0050c29": "偽。帝釋現之命邊王曰。今彼人王慈潤滂沛",
    "T53n2121_010:0051a01": "福德巍巍。恐其志求奪吾帝位。即化為鷹。邊",
    "T53n2121_010:0051a02": "王作鴿。鴿趣王足下恐怖而云。大王哀哉吾",
    "T53n2121_010:0051a03": "命窮矣。王曰。莫恐吾今活汝。鷹尋後至云。",
    "T53n2121_010:0051a04": "吾鴿向來。鴿是吾食願王相還。王曰。鴿來活",
    "T53n2121_010:0051a05": "命終始無違。爾苟欲得肉令重百倍。鷹曰。唯",
    "T53n2121_010:0051a06": "願得鴿不用餘肉。王曰。以何物令爾置鴿歡",
    "T53n2121_010:0051a07": "喜去耶。鷹曰。若王慈惠必愍眾生者割王肌",
    "T53n2121_010:0051a08": "肉而以易鴿吾當欣受。王乃大喜。自割髀肉",
    "T53n2121_010:0051a09": "對鴿稱之令與鴿等。鴿逾自重割身肉盡。",
    "T53n2121_010:0051a10": "故未能敵瘡痛無量。王以慈忍又命近臣曰。",
    "T53n2121_010:0051a11": "爾殺我稱髓令與鴿等。吾奉佛重誡濟眾危",
    "T53n2121_010:0051a12": "厄。雖有眾惱猶如微風焉能動太山乎。鷹",
    "T53n2121_010:0051a13": "照王懷各復本身。稽首于地曰。大王欲何志",
    "T53n2121_010:0051a14": "尚惱苦若茲。曰吾不志天帝釋及飛行皇帝。",
    "T53n2121_010:0051a15": "吾觀眾生沒于盲冥不覩三尊。恣行凶禍投",
    "T53n2121_010:0051a16": "身無擇之獄。為之惻愴。誓願求佛。拔濟眾",
    "T53n2121_010:0051a17": "生令得泥洹。天帝驚曰。愚謂大王欲奪吾位。",
    "T53n2121_010:0051a18": "是以相擾將何可悔。王曰。使吾身瘡瘳復如",
    "T53n2121_010:0051a19": "舊志常布施。帝釋使天醫神藥傅之。瘡痍",
    "T53n2121_010:0051a20": "即愈色力踰前。帝釋稽首繞王三匝歡喜而",
    "T53n2121_010:0051a21": "去(出度無極集第一卷)。",
    "T53n2121_010:0051a22": "文殊為年少身化上金光首女四",
    "T53n2121_010:0051a23": "佛遊王舍城。有逸女人。名曰上金光首。端",
    "T53n2121_010:0051a24": "正姝妙紫磨金色。國王太子大臣長者等興",
    "T53n2121_010:0051a25": "愛染心隨其所遊便就從之。男女大小悉追",
    "T53n2121_010:0051a26": "其後。時上金光首在於異日。與畏聞長者",
    "T53n2121_010:0051a27": "子至市買物。以相貢上供辦美食共至觀園。",
    "T53n2121_010:0051a28": "文殊師利於時從燕室出。發大慈愍傷於群",
    "T53n2121_010:0051a29": "生。何所人者可以勸化令發大乘。見上金",
    "T53n2121_010:0051b01": "光首。與畏聞長者子共載一乘行詣觀園應",
    "T53n2121_010:0051b02": "可化之。文殊師利尋時變身化為少年。端",
    "T53n2121_010:0051b03": "正絕妙顏貌踰天見者喜悅。其所被服照四",
    "T53n2121_010:0051b04": "十里。觀察逸女所遊之路而於前立。其長者",
    "T53n2121_010:0051b05": "子及上金光首車馬被服。比於文殊師利。猶",
    "T53n2121_010:0051b06": "如聚墨在明珠邊。上金光首見文殊師利顏",
    "T53n2121_010:0051b07": "貌英妙猶如天子。身體之明煒煒難及。貪其",
    "T53n2121_010:0051b08": "被服光耀。心自念言。今欲捨此長者之子。下",
    "T53n2121_010:0051b09": "車棄去與斯相娛。得是衣服。這念此已。文",
    "T53n2121_010:0051b10": "殊師利建立威神令息意。天王化作男子。謂",
    "T53n2121_010:0051b11": "彼女曰。且止且止。用為發是遊逸之心。所以",
    "T53n2121_010:0051b12": "者何。如斯人者不志色欲。女曰何故。天王報",
    "T53n2121_010:0051b13": "言。是人者名為文殊師利菩薩。皆能充足一",
    "T53n2121_010:0051b14": "切人願。見眾生心有所求索不逆人意。女心",
    "T53n2121_010:0051b15": "念言。如今所聞必當施我妙好之服。下車白",
    "T53n2121_010:0051b16": "言。仁者。願以此衣而見惠施。文殊師利答曰。",
    "T53n2121_010:0051b17": "大姊。若能發無上正真道意。吾乃以衣相惠。",
    "T53n2121_010:0051b18": "女言唯然。即發無上道心奉持五戒(出大淨法門品經)。",
    "T53n2121_010:0051b19": "一切妙見為盲父母子遇王獵所射五",
    "T53n2121_010:0051b20": "過去世時。迦夷國中有一長者。無有兒子。夫",
    "T53n2121_010:0051b21": "妻喪明。心願入山求無上決。修清淨志信",
    "T53n2121_010:0051b22": "樂空閑。時有菩薩名一切妙見。心作念言。此",
    "T53n2121_010:0051b23": "人發意微妙眼無所見。若入山者必遇拄害。",
    "T53n2121_010:0051b24": "菩薩壽終願生長者家名之為睒。至孝仁慈",
    "T53n2121_010:0051b25": "奉行十善。晝夜精進奉事父母。如人事天。年",
    "T53n2121_010:0051b26": "過十歲。睒長跪白父母。本發大意欲入深山。",
    "T53n2121_010:0051b27": "求志空寂無上正真。豈以子故而絕本願。人",
    "T53n2121_010:0051b28": "在世間無常百變。命非金石對至無期。願如",
    "T53n2121_010:0051b29": "本意宜及上時入山清淨。我自供養不失時",
    "T53n2121_010:0051c01": "節。父母便即入山。睒以家中財物皆施國中",
    "T53n2121_010:0051c02": "諸貧窮者。便與父母俱共入山。睒至山中以",
    "T53n2121_010:0051c03": "蒲為屋施作床蓐不寒不熱恒得其宜。入山",
    "T53n2121_010:0051c04": "一年眾果豐美食之香甘。泉水踊出清而且",
    "T53n2121_010:0051c05": "涼。池中蓮華五色清明。栴檀雜樹芬芳倍常。",
    "T53n2121_010:0051c06": "異類眾鳥作音樂聲。師子熊羆虎狼毒狩。慈",
    "T53n2121_010:0051c07": "心相向無復害意。食草噉菓不生恐懼。睒至",
    "T53n2121_010:0051c08": "孝慈蹈地恐痛。天神山神常作人形晝夜慰",
    "T53n2121_010:0051c09": "勞。睒著鹿皮衣提瓶取水。麋鹿眾鳥亦復往",
    "T53n2121_010:0051c10": "飲不相畏難。時有迦夷國王入山射獵。王見",
    "T53n2121_010:0051c11": "水邊有群鳥鹿引弓射之。箭誤中睒胸。睒被",
    "T53n2121_010:0051c12": "毒箭。舉聲便大呼言。誰持一箭射殺三道",
    "T53n2121_010:0051c13": "人。王聞人聲即便下馬往到睒前。睒謂王言。",
    "T53n2121_010:0051c14": "象坐牙死。犀坐角亡。翠為毛死。麋鹿為皮",
    "T53n2121_010:0051c15": "肉死。我今正坐何等死耶。王問睒言。卿是",
    "T53n2121_010:0051c16": "何等人。披鹿皮衣與禽狩無異。睒言。我是",
    "T53n2121_010:0051c17": "王國人。與盲父母俱來學道二十餘年。未曾",
    "T53n2121_010:0051c18": "為虎狼毒蟲所見抂害。今我更為王所射殺。",
    "T53n2121_010:0051c19": "登爾之時山中暴風切起吹折樹木。百鳥悲",
    "T53n2121_010:0051c20": "鳴師子熊羆走狩之輩皆大號呼。日無精光",
    "T53n2121_010:0051c21": "流泉為竭。眾華萎死雷電動地。時盲父母",
    "T53n2121_010:0051c22": "驚起相謂。睒行取水經久不還。將無為毒虫",
    "T53n2121_010:0051c23": "所害。[狂-王+禽]狩飛鳥音聲號呼不如常時。四面",
    "T53n2121_010:0051c24": "風起樹木摧折。必有災異。王時怖懼大自悔",
    "T53n2121_010:0051c25": "責。我所作無狀。我本射鹿。箭誤相中射殺道",
    "T53n2121_010:0051c26": "人其罪甚重。坐貪小肉而受重殃。我今一國",
    "T53n2121_010:0051c27": "珍寶庫藏之物。宮殿伎女丘郭城邑以救子",
    "T53n2121_010:0051c28": "命。時王便前以手挽拔睒胸箭。深不可得出。",
    "T53n2121_010:0051c29": "飛鳥走狩四面雲集號呼動山。王益惶怖。三",
    "T53n2121_010:0052a01": "百六十節節節皆動。睒語王言。非王之過",
    "T53n2121_010:0052a02": "自我宿罪所致。我不惜身命。但憐。我盲父",
    "T53n2121_010:0052a03": "母既年衰老兩目復盲。一旦無我亦當終沒",
    "T53n2121_010:0052a04": "無瞻視者。以是之故用自懊惱。非為毒痛",
    "T53n2121_010:0052a05": "耳。王復重言。我寧入泥梨百劫受罪使睒",
    "T53n2121_010:0052a06": "得活。長跪向睒悔過。若子命終我當不復還",
    "T53n2121_010:0052a07": "國便住山中供養卿父母如卿在時勿以為",
    "T53n2121_010:0052a08": "念。諸天龍神皆當證知不負此誓。睒聞王誓",
    "T53n2121_010:0052a09": "言。雖被毒箭心喜意悅雖死不恨。以我父",
    "T53n2121_010:0052a10": "母仰累大王。供養道人現世罪滅得福無量。",
    "T53n2121_010:0052a11": "王言。卿語我父母處及卿未死語使知之。睒",
    "T53n2121_010:0052a12": "即指示。從此步往去此不遠。自當見一草",
    "T53n2121_010:0052a13": "屋。我父母在其中止。王徐徐往勿令我父母",
    "T53n2121_010:0052a14": "怖懅。以善權方便解悟其意。為我上謝父",
    "T53n2121_010:0052a15": "母。無常今至當就後世。不惜我命但念父母",
    "T53n2121_010:0052a16": "年老兩目復盲。一且無我無所依仰。以是",
    "T53n2121_010:0052a17": "懊憹用自酷毒。死自常分宿罪所致無得脫",
    "T53n2121_010:0052a18": "者。今自懺悔於父母。從無數劫以來所行眾",
    "T53n2121_010:0052a19": "惡。於此罪滅福生。願我與父母世世相值不",
    "T53n2121_010:0052a20": "相遠離。願父母終保年壽勿有憂患。天龍鬼",
    "T53n2121_010:0052a21": "神常隨護助災。害消滅。王便將數人往詣",
    "T53n2121_010:0052a22": "父母許。王去之後。睒便奄絕。鳥狩號呼繞",
    "T53n2121_010:0052a23": "睒屍上。以口舐睒胸血。盲父母聞此聲益以",
    "T53n2121_010:0052a24": "增怖。王行既疾觸動草木肅有人聲。父母",
    "T53n2121_010:0052a25": "驚言。此是何人非我子行。王言我是迦夷國",
    "T53n2121_010:0052a26": "王。聞道人在山中學道故來供養。父母言。大",
    "T53n2121_010:0052a27": "王來善。勞屈威尊遠臨草野。王體中安隱不。",
    "T53n2121_010:0052a28": "宮殿夫人太子官屬國民皆安善不。風雨和",
    "T53n2121_010:0052a29": "調五穀豐足隣國不相侵害不。王答道人言。",
    "T53n2121_010:0052b01": "蒙道人恩皆自平安。王問訊盲父母。來在",
    "T53n2121_010:0052b02": "山中勞心勤苦。樹木之間飛鳥走狩無有侵",
    "T53n2121_010:0052b03": "害道人者不。山中寒暑隨時現世安隱不。盲",
    "T53n2121_010:0052b04": "父母言。蒙大王厚恩常自安隱。我有孝子名",
    "T53n2121_010:0052b05": "睒。常與我取果蓏泉水恒自豐饒。山中風雨",
    "T53n2121_010:0052b06": "和調無所乏短。我有草蓆可坐果蓏可食。睒",
    "T53n2121_010:0052b07": "行取水且欲來還。王聞傷心淚出。且言。我罪",
    "T53n2121_010:0052b08": "惡無狀入山射獵。見水邊群鹿引弓射之。箭",
    "T53n2121_010:0052b09": "誤中睒故來相語。父母聞之舉身自撲如大",
    "T53n2121_010:0052b10": "山崩地乃為動。王便自前扶牽。父母號哭仰",
    "T53n2121_010:0052b11": "天自說。我子孝慈蹈地恐痛。有何等罪而射",
    "T53n2121_010:0052b12": "殺之。向者風起樹木百鳥悲鳴。疑我子死。",
    "T53n2121_010:0052b13": "父母啼號。父言。且止。人生必死不可得却。今",
    "T53n2121_010:0052b14": "且問王。射睒何許今為死活。王說睒言父母",
    "T53n2121_010:0052b15": "感絕。我一旦無子俱亦當死。願王牽我二人",
    "T53n2121_010:0052b16": "往臨屍上。王即牽盲父母往到屍上。父抱其",
    "T53n2121_010:0052b17": "脚母抱其頭仰天大呼。母便以舌舐睒胸創。",
    "T53n2121_010:0052b18": "願毒入我口。我年已老。目無所見。以身代",
    "T53n2121_010:0052b19": "子。睒活我死。死不恨也。睒若至孝天地所知",
    "T53n2121_010:0052b20": "者。箭當拔出毒藥當除睒當更生。於是第二",
    "T53n2121_010:0052b21": "忉利天王坐即為動。以天眼見二道人抱子",
    "T53n2121_010:0052b22": "號哭。乃聞第四兜術天。諸天宮皆動。釋梵",
    "T53n2121_010:0052b23": "四天王即從第四天王。如人屈申臂頃來",
    "T53n2121_010:0052b24": "下睒前。以神藥灌睒口中。藥入睒口箭自拔",
    "T53n2121_010:0052b25": "出便活如故。父母驚憘。見睒已死更活兩",
    "T53n2121_010:0052b26": "目皆開。飛鳥禽狩皆大歡喜。風息雲消日",
    "T53n2121_010:0052b27": "為重光。泉水涌出眾華五色樹木華榮倍於",
    "T53n2121_010:0052b28": "常時。王大歡喜不能自勝。禮天帝釋還禮",
    "T53n2121_010:0052b29": "父母及與子睒。願以國財以上道人。睒曰。王",
    "T53n2121_010:0052c01": "欲報恩者。王且還安慰人民皆令奉戒。王",
    "T53n2121_010:0052c02": "勿復射獵夭傷虫狩。現世身不安隱壽盡當",
    "T53n2121_010:0052c03": "入泥梨中。人居世間恩愛暫有。別離久長",
    "T53n2121_010:0052c04": "不可常保。王宿有功德今得為王。莫以得",
    "T53n2121_010:0052c05": "自在故而自放恣。王自悔責。從今已後當如",
    "T53n2121_010:0052c06": "睒教。從者數百皆大踊躍奉持五戒。王還令",
    "T53n2121_010:0052c07": "國中諸有盲父母如睒比者。皆當供養不得",
    "T53n2121_010:0052c08": "捐捨。犯者今加重罪。於是國中人民以睒",
    "T53n2121_010:0052c09": "活故。上下相教奉修五戒十善者。死得生",
    "T53n2121_010:0052c10": "天無入三惡道者。佛告阿難。宿命睒者",
    "T53n2121_010:0052c11": "我身是也。盲父者今父王閱頭檀王是。盲母",
    "T53n2121_010:0052c12": "者王夫人摩耶者是。迦夷國王者阿難是也。",
    "T53n2121_010:0052c13": "時天王釋者彌勒是。使我疾成無上正真道",
    "T53n2121_010:0052c14": "決者。皆是父母供養慈惠之恩。從死得生",
    "T53n2121_010:0052c15": "感動天龍鬼神。父母恩重孝子所致。今得為",
    "T53n2121_010:0052c16": "佛并度國人。皆由孝從德也(出睒經)。",
    "T53n2121_010:0052c17": "曠野等為殊形化諸異類六",
    "T53n2121_010:0052c18": "爾時曠野菩薩現為鬼身。散脂菩薩現為鹿",
    "T53n2121_010:0052c19": "身。慧炬菩薩現獼猴身。離愛菩薩現羖羊身。",
    "T53n2121_010:0052c20": "盡漏菩薩現鵝王身。如是五百諸菩薩等。各",
    "T53n2121_010:0052c21": "各現受種種諸身。其身悉出大香光明。一",
    "T53n2121_010:0052c22": "一菩薩手執燈明。為欲供養十方諸佛。爾時",
    "T53n2121_010:0052c23": "疑心菩薩觀五百人。即知悉是菩薩。語曠野",
    "T53n2121_010:0052c24": "鬼。善男子。汝等何故現如是身供養諸佛。曠",
    "T53n2121_010:0052c25": "野鬼言。善男子。往古過去九十一劫有佛世",
    "T53n2121_010:0052c26": "尊。號毘婆尸。我於爾時。與如是等同一父母",
    "T53n2121_010:0052c27": "共為兄弟受持五戒發菩提心。為欲調伏一",
    "T53n2121_010:0052c28": "切眾生。尸棄毘舍浮鳩留孫佛亦皆供養。散",
    "T53n2121_010:0052c29": "脂大士於彼佛前立大誓願。願我來世以鬼",
    "T53n2121_010:0053a01": "神身教化眾生。若有弊惡惡鬼。我當為說三",
    "T53n2121_010:0053a02": "乘而調伏之。然後乃當成菩提道。亦有一",
    "T53n2121_010:0053a03": "萬二千大鬼。於此世界發大誓願調伏眾生。",
    "T53n2121_010:0053a04": "復發大誓願。若有惡鬼欲壞正法。我當治之。",
    "T53n2121_010:0053a05": "是故我受如是鬼身調伏教化令住三乘。若",
    "T53n2121_010:0053a06": "有眾生遠離善法。行身口意不善之業。是身",
    "T53n2121_010:0053a07": "已生三惡道中。或有善惡雜業受鬼身故。惡",
    "T53n2121_010:0053a08": "鬼滋多善鬼尠少。我欲調伏現受是身。亦",
    "T53n2121_010:0053a09": "令剎利婆羅門毘舍首陀遠離惡心。善男子。",
    "T53n2121_010:0053a10": "有金剛椎呪使一切惡鬼於彼四姓不能為",
    "T53n2121_010:0053a11": "惡。乃至鳥獸皆生善心。遠離一切諸惡怖畏。",
    "T53n2121_010:0053a12": "我發大誓欲說是呪(出大集經第二十一卷)。",
    "T53n2121_010:0053a13": "婆藪為仙人身度六百二十萬估客七",
    "T53n2121_010:0053a14": "佛昔在於兜率天上。時婆藪仙在閻浮提。與",
    "T53n2121_010:0053a15": "六百二十萬估客常作商主入海採寶。乘",
    "T53n2121_010:0053a16": "於大舶欲還本國。於其中道值摩竭魚及大",
    "T53n2121_010:0053a17": "風波夜叉之難。如是六百二十萬人。即時各",
    "T53n2121_010:0053a18": "許摩醯首羅天。人各一牲。便離四難。還達本",
    "T53n2121_010:0053a19": "國。各辦一羊。欲往天祠。時婆藪默念。我今",
    "T53n2121_010:0053a20": "云何教諸商人作不善事。當設方便。即化作",
    "T53n2121_010:0053a21": "二人。一出家沙門。二在家婆羅門時婆羅門",
    "T53n2121_010:0053a22": "於眾人中作是唱言。天主與六百二十萬人",
    "T53n2121_010:0053a23": "欲往天祠。爾時沙門於其中路遙見此婆羅",
    "T53n2121_010:0053a24": "門。問言。汝與是大眾欲止何方。在家人言。",
    "T53n2121_010:0053a25": "我往天廟而求大利。沙門答言。吾觀汝等欲",
    "T53n2121_010:0053a26": "得大衰。云何大利。諍訟不止。爾時眾人問婆",
    "T53n2121_010:0053a27": "羅門言。此是何人。形貌如是。婆羅門言。此",
    "T53n2121_010:0053a28": "名沙門。諸人問言。沙門何言。答言。殺生祠",
    "T53n2121_010:0053a29": "天當得大罪。眾人語言。此癡沙門何用是言。",
    "T53n2121_010:0053b01": "速往天祠得大利也。時婆羅門言。我等大師",
    "T53n2121_010:0053b02": "今在天祠無事不達可共請問。皆言善哉。沙",
    "T53n2121_010:0053b03": "門與婆羅門及諸人等到大仙所。爾時沙門",
    "T53n2121_010:0053b04": "問大仙言。殺生祠天當得生天入地獄乎。大",
    "T53n2121_010:0053b05": "仙答言。何癡沙門殺生祠天必墮地獄。婆藪",
    "T53n2121_010:0053b06": "言。不也。沙門言。若不墮者汝當證知。爾時",
    "T53n2121_010:0053b07": "婆藪即時陷身入阿鼻獄。諸人見已嗚呼禍",
    "T53n2121_010:0053b08": "哉有如是事。大仙聰智今已磨滅。況復我",
    "T53n2121_010:0053b09": "等而得不入於地獄耶。爾時眾人各放諸羊",
    "T53n2121_010:0053b10": "退走四方。到諸山中推覓諸仙。既得仙已而",
    "T53n2121_010:0053b11": "受仙法。二十一年各各命終生閻浮提。我於",
    "T53n2121_010:0053b12": "爾時從兜率天下生閻浮提白淨王家。時六",
    "T53n2121_010:0053b13": "百二十萬人生舍衛國得受人身。我於昔時",
    "T53n2121_010:0053b14": "始到舍衛降伏六百二十萬人令其出家發菩",
    "T53n2121_010:0053b15": "提心。即往昔估客是也。善男子。婆藪仙人",
    "T53n2121_010:0053b16": "有如是威神之力。化如是諸人來至我所(出方等陀",
    "T53n2121_010:0053b17": "羅尼經第一卷)。",
    "T53n2121_010:0053b18": "轉輪王身發願布施八",
    "T53n2121_010:0053b19": "過去東方閻浮提名盧婆羅菩薩。以願力故",
    "T53n2121_010:0053b20": "生於此中。作轉輪聖王王四天下。號虛空",
    "T53n2121_010:0053b21": "淨。語諸眾生。安住十善及三種乘。於爾時",
    "T53n2121_010:0053b22": "間布施一切無所分別。乞者無量珍寶不足。",
    "T53n2121_010:0053b23": "即問大臣。如是珍寶從何處生。大臣答言。龍",
    "T53n2121_010:0053b24": "王雖有唯供聖王。五濁世厚重煩惱。人壽百",
    "T53n2121_010:0053b25": "歲時必定成阿耨多羅三藐三菩提。作大龍",
    "T53n2121_010:0053b26": "王示現種種寶藏。於選擇諸惡世界。在在處",
    "T53n2121_010:0053b27": "處四天下中。一一天下七反受身。一一身中",
    "T53n2121_010:0053b28": "示現無量百千萬億那由他等珍寶之藏。如",
    "T53n2121_010:0053b29": "是次第周遍十方。五濁惡世時諸天人百千",
    "T53n2121_010:0053c01": "萬億在虛空中雨花讚善稱如心願大眾聞",
    "T53n2121_010:0053c02": "聲。虛空淨王諸天作字號一切施。是時諸",
    "T53n2121_010:0053c03": "人各各從王乞夫人婇女及兒息等。王悉與",
    "T53n2121_010:0053c04": "之。有一乞兒名青光明。授持狗戒從王乞閻",
    "T53n2121_010:0053c05": "浮提。王歡喜與以香水灌頂紹聖王位。又得",
    "T53n2121_010:0053c06": "人民承奉此王。王壽無異。我成佛道當與授",
    "T53n2121_010:0053c07": "記合一生補處。盧志婆羅門從乞兩足。牙婆",
    "T53n2121_010:0053c08": "羅門從索二目。淨堅牢婆羅門從乞二耳。想",
    "T53n2121_010:0053c09": "尼乾子從乞男根。蜜味婆羅門從乞二手。",
    "T53n2121_010:0053c10": "即皆斷挑應時施與。時諸小王及諸大臣皆",
    "T53n2121_010:0053c11": "言。咄哉愚人。如何自割所餘肉揣復何所直。",
    "T53n2121_010:0053c12": "送著曠野虫獸鵰鷲悉來噉食。若我所願得",
    "T53n2121_010:0053c13": "成就者。當令此身作大肉山。飲血噉肉眾生",
    "T53n2121_010:0053c14": "悉來至此隨意飲噉身轉增大。所捨舌根以",
    "T53n2121_010:0053c15": "願力故。願我來世得廣長舌。時我命終在閻",
    "T53n2121_010:0053c16": "浮提。以本願力生作龍王。名曰示現寶藏。即",
    "T53n2121_010:0053c17": "於生夜示現百千億那由他種。種寶藏自。宣",
    "T53n2121_010:0053c18": "令言具諸珍異乃至摩尼珠。隨意用之。具行",
    "T53n2121_010:0053c19": "十善。發無上菩提心。如是七反受身。壽皆七",
    "T53n2121_010:0053c20": "萬七千億那由他百千歲。無量寶藏亦復如",
    "T53n2121_010:0053c21": "是(出當來選擇諸惡世界經)。",
    "T53n2121_010:0053c22": "為國王身以眼施病人九",
    "T53n2121_010:0053c23": "佛語賢者阿難。乃往過去時世有王。號日",
    "T53n2121_010:0053c24": "月明。端正姝好威神巍巍。從宮而出道見盲",
    "T53n2121_010:0053c25": "者。窮困飢餓隨道乞匂。往趣王所。白王言",
    "T53n2121_010:0053c26": "曰。王獨尊貴安隱快樂。我獨貧窮加復眼",
    "T53n2121_010:0053c27": "盲。王見哀之謂於盲者有何等藥得療卿病。",
    "T53n2121_010:0053c28": "盲者答曰。唯得王眼能愈我眼。時王自取兩",
    "T53n2121_010:0053c29": "眼持施盲者。其心清然無一悔意。月明王者",
    "T53n2121_010:0054a01": "即我身是。佛言須彌山尚可知斤兩。我眼布",
    "T53n2121_010:0054a02": "施不可稱計(出彌勒所問本願經)。",
    "T53n2121_010:0054a03": "為國王身治梵志罪十",
    "T53n2121_010:0054a04": "昔者菩薩為大國王。歸命三尊具奉十善。兵",
    "T53n2121_010:0054a05": "刃不施無有牢獄。風雨時節穀豐民富。華",
    "T53n2121_010:0054a06": "為小書舉國絕口。六度真化靡人不誦。時",
    "T53n2121_010:0054a07": "有梵志執操清閑靜居山林不豫流俗。夜渴",
    "T53n2121_010:0054a08": "行飲。誤得國人所種蓮華池水。飲畢意寤。",
    "T53n2121_010:0054a09": "詣官自告云其犯盜。唯願大王以法治罪。王",
    "T53n2121_010:0054a10": "曰。斯自然之水不實之物何罪之有。對曰。",
    "T53n2121_010:0054a11": "吾不告而飲。豈非盜乎。願王處之也。王曰",
    "T53n2121_010:0054a12": "國事多故且坐苑中。太子令之深處苑內。王",
    "T53n2121_010:0054a13": "事總猥忘之六日。忽而寤曰。梵志安在乎。",
    "T53n2121_010:0054a14": "疾呼之來。梵志守戒飢渴六日。厥體瘦疵起",
    "T53n2121_010:0054a15": "而蹌地。王覩流淚曰。吾過重矣。皇后笑之。",
    "T53n2121_010:0054a16": "王遣人澡浴具設餚饍自身供養叩頭悔過。",
    "T53n2121_010:0054a17": "自斯生死輪轉無際至臨得佛不食六年。佛",
    "T53n2121_010:0054a18": "告諸比丘。時王者是我身。夫人者俱夷是。太",
    "T53n2121_010:0054a19": "子者羅云是。王忘道士令餓六日受罪六年",
    "T53n2121_010:0054a20": "餓饉裁息。六日之後王身供養。故今六年殃",
    "T53n2121_010:0054a21": "畢道成。俱夷笑之。今懷羅云六年重病大",
    "T53n2121_010:0054a22": "子以梵志深著苑內。故六年處于幽冥(出雀王經)。",
    "T53n2121_010:0054a23": "為國王身捨國城妻子十一",
    "T53n2121_010:0054a24": "昔者菩薩為大國王。理民以慈月月巡行。",
    "T53n2121_010:0054a25": "貧乏鰥寡疾療藥糜。每出巡狩命使後車具",
    "T53n2121_010:0054a26": "載所須衣服醫藥。死者葬之。君名被十方。帝",
    "T53n2121_010:0054a27": "釋見其德行懼奪其位思欲壞之。化為老梵",
    "T53n2121_010:0054a28": "志從王乞銀錢一千。王即惠之。曰吾栖窘恐",
    "T53n2121_010:0054a29": "人盜之願以寄王。王曰。吾國無盜重寄即受。",
    "T53n2121_010:0054b01": "又化為梵志。又詣宮門。王即現之。梵志歎",
    "T53n2121_010:0054b02": "曰。大王名布八極德行希有。我生在凡庶欣",
    "T53n2121_010:0054b03": "慕尊榮欲乞斯國。王曰大善。即與妻子輕乘",
    "T53n2121_010:0054b04": "而去。天帝復化為餘梵志。從王乞車。以車",
    "T53n2121_010:0054b05": "馬惠之。與妻子步進依山止宿。有五通道士",
    "T53n2121_010:0054b06": "與王為友。忽憶王德覩之失國靖心禪息。覩",
    "T53n2121_010:0054b07": "天帝釋貪嫉奪國委頓瘦疵。道士以神足忽",
    "T53n2121_010:0054b08": "之王所曰將欲何求勞志若茲曰。吾志所存",
    "T53n2121_010:0054b09": "子已具知。道士即化為一轅之車以送王矣。",
    "T53n2121_010:0054b10": "天化梵志復乞其車。未至彼國由數千里。天",
    "T53n2121_010:0054b11": "復化為前梵志來求索銀錢。王曰。吾以國",
    "T53n2121_010:0054b12": "惠人脫忘子錢。王即以妻子質得錢一千以",
    "T53n2121_010:0054b13": "還梵志。妻本侍質家。女浴脫身珠璣眾寶。",
    "T53n2121_010:0054b14": "天化為鷹捄衣寶去。女云何婦盜錄之繫",
    "T53n2121_010:0054b15": "獄。其兒與質家兒俱臥。天夜殺質家兒死。",
    "T53n2121_010:0054b16": "家取兒付獄。母子被拘。饑饉毀形呼嗟無",
    "T53n2121_010:0054b17": "救。銜泣終日罪成棄市。王賃得銀錢一千。",
    "T53n2121_010:0054b18": "行贖妻子。歷市覩之。即念諸佛自悔過曰。吾",
    "T53n2121_010:0054b19": "宿命要乃致茲乎。靖心入明覩天所為。空中",
    "T53n2121_010:0054b20": "聲曰。何不急殺之。王曰。吾聞帝釋普濟眾生",
    "T53n2121_010:0054b21": "赤心惻愴育過慈母含血之類莫不蒙祐。爾",
    "T53n2121_010:0054b22": "為無惡緣獲帝位。釋懷重毒惡熟罪成。生入",
    "T53n2121_010:0054b23": "太山。天人龍鬼莫不稱善。地主之王即釋妻",
    "T53n2121_010:0054b24": "子之罪。二王相見尋問其原。國無巨細靡",
    "T53n2121_010:0054b25": "不墮淚。地主之王分國而治。故國臣民尋王",
    "T53n2121_010:0054b26": "所在率土奉迎。二國居民一哀一喜。爾時",
    "T53n2121_010:0054b27": "王者吾身是。妻者裘夷是。王子羅云是。天帝",
    "T53n2121_010:0054b28": "調達是。山中梵志舍利弗是。彼國王者彌勒",
    "T53n2121_010:0054b29": "是(出度無極集第一卷)。",
    "T53n2121_010:0054c01": "現為國王身化濟危厄十二",
    "T53n2121_010:0054c02": "佛在舍衛國告諸比丘。昔者菩薩為大國王。",
    "T53n2121_010:0054c03": "名曰普明。慈惠光被十方歌美。民願其休猶",
    "T53n2121_010:0054c04": "孝子之寧親也。隣國有王。名曰阿群。治法",
    "T53n2121_010:0054c05": "以正。力如師子走攫飛鷹。宰人求肉晨奔市",
    "T53n2121_010:0054c06": "索。路覩新屍取之為美味兼畜肉。後日為",
    "T53n2121_010:0054c07": "饌甘不如焉。王責太官。宰人歸誠叩頭首之。",
    "T53n2121_010:0054c08": "王心恧然曰。人肉甘乎。點命宰人以斯為常",
    "T53n2121_010:0054c09": "矣。故曰。夫厚於味者仁道薄。仁道薄者犲狼",
    "T53n2121_010:0054c10": "心興。夫狼狗貪肉味。而賊物命。故天下讐",
    "T53n2121_010:0054c11": "焉。宰人承命默行殺人以供王食。臣民嗷嗷",
    "T53n2121_010:0054c12": "齊心同聲逐焉。王奔入山行伺諸王出。[仁-二+宎]",
    "T53n2121_010:0054c13": "眾取之。猶鷹鸇之爴鷰雀。執九十九王。時普",
    "T53n2121_010:0054c14": "明王出察民苦樂。道逢梵志。曰王勿出也。",
    "T53n2121_010:0054c15": "王曰。作命當出信言難違。遂以出焉。為阿",
    "T53n2121_010:0054c16": "群所獲。王曰。不懼喪身恨毀吾信。阿群曰。",
    "T53n2121_010:0054c17": "何謂。王具說之。道士見已出而有誡言。願",
    "T53n2121_010:0054c18": "一覩之受其重誡。以實施焉。旋死不恨。阿",
    "T53n2121_010:0054c19": "群放之聽其暫還。已見道士施以金錢受即",
    "T53n2121_010:0054c20": "含笑至阿群所。問曰。命危在今何欣且笑。答",
    "T53n2121_010:0054c21": "曰。世尊之言三界希聞。吾今懷之何國命之",
    "T53n2121_010:0054c22": "可惜乎。阿群又曰。願聞尊教。王取授之。阿",
    "T53n2121_010:0054c23": "群驚喜曰。巍巍世尊陳四非常。夫不聞覩所",
    "T53n2121_010:0054c24": "謂悖狂。即解百王各令還國。阿群悔過自新",
    "T53n2121_010:0054c25": "依樹為居日存四偈。命終神遷為王大子。",
    "T53n2121_010:0054c26": "納妻不男王重憂矣。因募國女化之令男。後",
    "T53n2121_010:0054c27": "遂泆盪不從貞道。王磔著四衢。命行人曰。",
    "T53n2121_010:0054c28": "以指琢首苟辱之矣。適九十九人而太子薨。",
    "T53n2121_010:0054c29": "魂靈變化輪轉無已。值佛在世生舍衛國。早",
    "T53n2121_010:0055a01": "喪其考獨與母居事梵志道。性篤言信勇力",
    "T53n2121_010:0055a02": "躄象。師愛友敬遐爾稱賢。師每周遊輒",
    "T53n2121_010:0055a03": "委以居。師妻懷孽前援其手婬辭誘之。阿",
    "T53n2121_010:0055a04": "群辭曰。凡世耆人。男吾父焉。女吾母焉。豈況",
    "T53n2121_010:0055a05": "師妻乎。燒身可從敢亂斯命矣。師妻惡然如",
    "T53n2121_010:0055a06": "道退思其變。婿謂婦曰。子歎彼賢足照子",
    "T53n2121_010:0055a07": "否矣具為其過女妖似真梵志信矣。師告",
    "T53n2121_010:0055a08": "阿群爾欲仙乎。對曰爾。教殺百人斬取其指。",
    "T53n2121_010:0055a09": "令獲神仙。奉命擊劍逢人輒殺。獲九十九",
    "T53n2121_010:0055a10": "人指。眾奔國震。覩母欣然曰。母至數足吾",
    "T53n2121_010:0055a11": "今仙矣。佛念邪道惑眾普天斯禱也。化為",
    "T53n2121_010:0055a12": "沙門在其前步。曰人數足矣。追後不屬。曰",
    "T53n2121_010:0055a13": "沙門可止。答曰吾止。爾不止焉。曰阿群心開",
    "T53n2121_010:0055a14": "[火*霍]如雲除。五體投地頓首悔過。叉手尋從將",
    "T53n2121_010:0055a15": "還精舍即為沙門。佛為說宿行現四非常得",
    "T53n2121_010:0055a16": "溝港道。王欲討之聞而歎息白佛欲一見",
    "T53n2121_010:0055a17": "之佛言。上德賢者可開一眼相覩。如斯至",
    "T53n2121_010:0055a18": "三。答曰。吾之眼精耀射難當。王稽首曰。明",
    "T53n2121_010:0055a19": "日設微饌願一顧眄。答曰。於廁吾往。於殿則",
    "T53n2121_010:0055a20": "不。王曰。唯命。還則裂廁掘其地。則以新樟梓",
    "T53n2121_010:0055a21": "為之柱梁。香湯沃地栴檀蘇合欝金諸香和",
    "T53n2121_010:0055a22": "之為泥。栴罽雜繒以為座席。雕文刻鏤眾",
    "T53n2121_010:0055a23": "寶為好。韑韑晃晃有踰殿堂。明日王身捧",
    "T53n2121_010:0055a24": "香鑪迎之。阿群就座。王褰衣膝行供養畢訖。",
    "T53n2121_010:0055a25": "即說經曰。廁前日之洿。豈可於上飯乎對曰",
    "T53n2121_010:0055a26": "不可。如今可乎。答曰可矣。阿群曰。吾未覩",
    "T53n2121_010:0055a27": "佛時洿其彼溷。賴蒙宿祚生值佛世。沐浴",
    "T53n2121_010:0055a28": "清化去臭懷香。內外清淨猶天真珠。飲欲歷",
    "T53n2121_010:0055a29": "市聞有婦人。逆生產者命在呼吸。還如事啟。",
    "T53n2121_010:0055b01": "佛言。爾往為其產。阿群受教往宣佛恩。母子",
    "T53n2121_010:0055b02": "俱生。佛告阿群。受道之日可謂始生者也。不",
    "T53n2121_010:0055b03": "覩三尊未受重戒。猶兒處胎雖有耳目將何",
    "T53n2121_010:0055b04": "聞見。曰未生也。阿群心開即得應真道。佛告",
    "T53n2121_010:0055b05": "諸比丘。時普明王者是吾身也。吾前世授之",
    "T53n2121_010:0055b06": "四偈。壹活百王今令得道。不受眾罪矣。阿群",
    "T53n2121_010:0055b07": "宿命曾為比丘。荷米一斛送著寺中。上佛刀",
    "T53n2121_010:0055b08": "一口。歡喜歎尊稽首而去。荷米獲多力。上",
    "T53n2121_010:0055b09": "刀獲多寶。歡喜獲端正。歎尊獲為王。作禮",
    "T53n2121_010:0055b10": "故為國得眾人所拜。九十九人琢其首遂至",
    "T53n2121_010:0055b11": "喪身。故殺前怨而斬其指。後人欲琢見其已",
    "T53n2121_010:0055b12": "喪。又覩沙門更有慈心。後人即其母。始有惡",
    "T53n2121_010:0055b13": "意故阿群如意亦惡。覩沙門更慈故見佛",
    "T53n2121_010:0055b14": "即孝。種淳得淳。種雜得雜。善怨已施禍福",
    "T53n2121_010:0055b15": "尋之。影追響應皆有所由。非從自然也(出普明王經)。",
    "T53n2121_010:0055b16": "為蓮華王太子身以髓施病人十三",
    "T53n2121_010:0055b17": "阿難。乃往過世。有王太子。號曰蓮華王。端",
    "T53n2121_010:0055b18": "正姝好威神巍巍。出遊道見一人。身體病癩。",
    "T53n2121_010:0055b19": "見已悲念。問於病者何藥能療。答曰。得王身",
    "T53n2121_010:0055b20": "髓以塗我身其病乃愈。是時太子即破身骨",
    "T53n2121_010:0055b21": "髓與病者歡喜惠施心無悔恨。爾時太子即",
    "T53n2121_010:0055b22": "我身是。大海水尚可斗量。身髓布施不可稱",
    "T53n2121_010:0055b23": "計(出彌勒所問本願經)。",
    "T53n2121_010:0055b24": "為王太子身出血施病人十四",
    "T53n2121_010:0055b25": "阿難。我本求道時勤苦無數。過世為王太子。",
    "T53n2121_010:0055b26": "號曰現眾。儀端正姝好。從園觀出。道見一",
    "T53n2121_010:0055b27": "人。得困篤病。見問病人。以何等藥療卿病。病",
    "T53n2121_010:0055b28": "者答曰。唯王身血得療我病。太子即以利刀",
    "T53n2121_010:0055b29": "刺身出血以與病者。至心施與意無悔恨。太",
    "T53n2121_010:0055c01": "子即我身是。阿難。四大海水尚可斗量。我身",
    "T53n2121_010:0055c02": "血施不可稱限。求正覺故(出彌勒所問本願經)。",
    "T53n2121_010:0055c03": "經律異相卷第十"
}