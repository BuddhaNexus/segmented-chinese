{
    "T12n0349_001:0186c06": "彌勒菩薩所問本願經",
    "T12n0349_001:0186c08": "西晉月氏國三藏竺法護譯",
    "T12n0349_001:0186c09": "聞如是：一時佛遊於披祇國，妙華山中恐懼",
    "T12n0349_001:0186c10": "樹間鹿所聚處，與大比丘眾俱，比丘五百人，",
    "T12n0349_001:0186c11": "一切賢聖神通已達，悉尊比丘，其名曰：賢者",
    "T12n0349_001:0186c12": "了本際、賢者馬師、賢者惒波、賢者大稱、賢者",
    "T12n0349_001:0186c13": "賢善、賢者離垢、賢者具足、賢者牛呞、賢者鹿",
    "T12n0349_001:0186c14": "吉祥、賢者優為迦葉、賢者那翼迦葉、賢者迦",
    "T12n0349_001:0186c15": "翼迦葉、賢者大迦葉、賢者所說、賢者所著、賢",
    "T12n0349_001:0186c16": "者面王、賢者難提、賢者和難、賢者羅云、賢者",
    "T12n0349_001:0186c17": "阿難，如是之輩，五百比丘。復有菩薩如彌",
    "T12n0349_001:0186c18": "勒等五百人，其名曰：增意菩薩、堅意菩薩、辯",
    "T12n0349_001:0186c19": "積菩薩、光世音菩薩、大勢至菩薩、瑛吉祥",
    "T12n0349_001:0186c20": "菩薩、軟吉祥菩薩、神通華菩薩、空無菩薩、憙",
    "T12n0349_001:0186c21": "信淨菩薩、根土菩薩、稱土菩薩、柔軟音響菩",
    "T12n0349_001:0186c22": "薩、淨土菩薩、山積菩薩、具足菩薩、根吉祥菩",
    "T12n0349_001:0186c23": "薩，如是等菩薩五百人。",
    "T12n0349_001:0186c24": "爾時彌勒菩薩從座起，整衣服長跪叉手白佛",
    "T12n0349_001:0186c25": "言：「願欲有所問，唯天中天聽者乃敢問。」佛告",
    "T12n0349_001:0186c26": "彌勒菩薩：「我當聽所問，便問在所欲，如來",
    "T12n0349_001:0186c27": "當隨其所欲，而發遣之令心歡喜。」於是彌勒",
    "T12n0349_001:0186c28": "菩薩得聽所問，踊躍歡喜，白世尊言：「菩薩有",
    "T12n0349_001:0186c29": "幾法行，皆棄諸惡道不隨惡知識中？」佛告",
    "T12n0349_001:0187a01": "彌勒菩薩：「善哉！善哉！彌勒！菩薩多所哀念，多",
    "T12n0349_001:0187a02": "所安隱，愍傷諸天及人，乃發意問如來如此",
    "T12n0349_001:0187a03": "之義。諦聽！常思念之！」彌勒即言：「唯然世尊，",
    "T12n0349_001:0187a04": "受教而聽。」佛言：「彌勒！菩薩有一法行，棄諸惡",
    "T12n0349_001:0187a05": "道，不隨惡知識中。何謂為一？謂寂靜平等道",
    "T12n0349_001:0187a06": "意。是為一法。」",
    "T12n0349_001:0187a07": "佛語彌勒菩薩：「復有二法行，棄諸惡道，不隨",
    "T12n0349_001:0187a08": "惡知識中。何等為二？一者、住於定無所起；二",
    "T12n0349_001:0187a09": "者、方便別諸所見。是為二法。」",
    "T12n0349_001:0187a10": "佛語彌勒：「菩薩復有三法行，棄諸惡道不隨",
    "T12n0349_001:0187a11": "惡知識中。何等為三？一者、得大哀法；二者、",
    "T12n0349_001:0187a12": "於空無所習；三者、所知無所念。是為三",
    "T12n0349_001:0187a13": "法。」",
    "T12n0349_001:0187a14": "佛語彌勒：「菩薩復有四法行，棄諸惡道不隨",
    "T12n0349_001:0187a15": "惡知識中。何等為四？一者、立於誡；二者、於",
    "T12n0349_001:0187a16": "一切法無所疑；三者、樂處閑居；四者、等觀。是",
    "T12n0349_001:0187a17": "為四法。」",
    "T12n0349_001:0187a18": "佛語彌勒：「菩薩復有五法行，棄諸惡道不隨",
    "T12n0349_001:0187a19": "惡知識中。何等為五？一者、常立德義；二者、不",
    "T12n0349_001:0187a20": "求他人長短；三者、自省身行；四者、常樂於法；",
    "T12n0349_001:0187a21": "五者、不自念身常救他人。是為五法。」",
    "T12n0349_001:0187a22": "佛語彌勒：「菩薩復有六法行，棄諸惡道不隨",
    "T12n0349_001:0187a23": "惡知識中。何等為六？一者、不慳貪；二者、除弊",
    "T12n0349_001:0187a24": "惡之心；三者、無愚癡；四者、無麁言；五者、其意",
    "T12n0349_001:0187a25": "如虛空；六者、以空為舍。是為六法。」",
    "T12n0349_001:0187a26": "佛語彌勒：「菩薩復有七法行，棄諸惡道不隨",
    "T12n0349_001:0187a27": "惡知識中。何等為七？一者、有善權之意；二者、",
    "T12n0349_001:0187a28": "能分別於諸法寶；三者、常精進；四者、常當歡",
    "T12n0349_001:0187a29": "悅；五者、得於信忍；六者、善解定意；七者、總智",
    "T12n0349_001:0187b01": "慧明。是為七法。」",
    "T12n0349_001:0187b02": "佛語彌勒：「菩薩復有八法行，棄諸惡道不隨",
    "T12n0349_001:0187b03": "惡知識中。何等為八？一者、得直見；二者、直念；",
    "T12n0349_001:0187b04": "三者、直語；四者、直治；五者、直業；六者、直方",
    "T12n0349_001:0187b05": "便；七者、直意；八者、直定。是為八法。」",
    "T12n0349_001:0187b06": "佛語彌勒：「菩薩復有九法行，棄諸惡道不隨",
    "T12n0349_001:0187b07": "惡知識中。何等為九？一者、菩薩以脫於欲，遠",
    "T12n0349_001:0187b08": "離諸惡，不善之法無有想念，以得寂定歡喜，",
    "T12n0349_001:0187b09": "行第一一心；二者、已除想念，內意為寂，其心",
    "T12n0349_001:0187b10": "為一，無想無行便得定意，心為歡悅，行第",
    "T12n0349_001:0187b11": "二一心；三者、離歡喜觀常為寂定，身得安隱",
    "T12n0349_001:0187b12": "如諸聖賢，所說所觀心意無起，行第三一心；",
    "T12n0349_001:0187b13": "四者、苦樂已斷，歡悅憂慼皆悉為止，所觀無",
    "T12n0349_001:0187b14": "苦無樂其意清淨，得第四一心；五者、過於色",
    "T12n0349_001:0187b15": "想；六者、無復說想；七者、不復念種種想，悉",
    "T12n0349_001:0187b16": "入無央數虛空慧；八者、皆過無央數虛空慧，",
    "T12n0349_001:0187b17": "入無量諸識識知之行；九者、皆過諸識知之",
    "T12n0349_001:0187b18": "慧，無復有無之想，皆過諸無識之慧，便入有",
    "T12n0349_001:0187b19": "想無想之行，不見想得寂定三昧。是為九",
    "T12n0349_001:0187b20": "法。」",
    "T12n0349_001:0187b21": "佛語彌勒：「菩薩復有十法行，棄諸惡道不隨",
    "T12n0349_001:0187b22": "惡知識中。何等為十？一者、得金剛三昧；二者、",
    "T12n0349_001:0187b23": "所住處有所進益三昧；三者、得善權教授三",
    "T12n0349_001:0187b24": "昧；四者、得有念無念御度三昧；五者、得普遍",
    "T12n0349_001:0187b25": "世間三昧；六者、得於苦樂平等三昧；七者、得",
    "T12n0349_001:0187b26": "寶月三昧；八者、得月明三昧；九者、得照明三",
    "T12n0349_001:0187b27": "昧；十者、得二寂三昧，於一切諸法具足。彌勒！",
    "T12n0349_001:0187b28": "是為菩薩十法行，棄諸惡道不墮惡知識中。」",
    "T12n0349_001:0187b29": "於是彌勒菩薩以偈讚佛言：",
    "T12n0349_001:0187c01": "「世尊本布施，　　妻子及飲食，",
    "T12n0349_001:0187c02": "　頭目無所惜，　　佛德度無極。",
    "T12n0349_001:0187c03": "　護禁無所犯，　　如鶡愛其毛，",
    "T12n0349_001:0187c04": "　奉戒無與等，　　功德度無極。",
    "T12n0349_001:0187c05": "　已現於忍力，　　悉等諸苦樂，",
    "T12n0349_001:0187c06": "　忍辱為大勢，　　佛德度無極。",
    "T12n0349_001:0187c07": "　已了精進力，　　無上德對害，",
    "T12n0349_001:0187c08": "　精進為大至，　　佛勤度無極。",
    "T12n0349_001:0187c09": "　已斷一切惡，　　導師樂一心，",
    "T12n0349_001:0187c10": "　大慧寂為力，　　佛淨度無極。",
    "T12n0349_001:0187c11": "　清淨慧自在，　　自然無所起，",
    "T12n0349_001:0187c12": "　智慧常第一，　　佛明度無極。",
    "T12n0349_001:0187c13": "　慧降魔官屬，　　樹下得大智，",
    "T12n0349_001:0187c14": "　上義離諸穢，　　佛力降伏魔。",
    "T12n0349_001:0187c15": "　世尊轉法輪，　　大身師子吼，",
    "T12n0349_001:0187c16": "　恐伏諸外道，　　佛慧度彼德。",
    "T12n0349_001:0187c17": "　色妙無與等，　　戒德及智慧，",
    "T12n0349_001:0187c18": "　精進度諸岸，　　佛道過眾德，",
    "T12n0349_001:0187c19": "　難譬不可喻，　　無上大智慧，",
    "T12n0349_001:0187c20": "　常講諸法寶，　　光明導御眾。」",
    "T12n0349_001:0187c21": "爾時賢者阿難白佛言：「未曾有世尊！是彌勒",
    "T12n0349_001:0187c22": "菩薩所願具足，說法無缺減，講法字句平等，",
    "T12n0349_001:0187c23": "所說法句無所縛著，講經竟無亂。」佛言：「如是，",
    "T12n0349_001:0187c24": "如是！阿難！如其所云，彌勒菩薩辯才具足，所",
    "T12n0349_001:0187c25": "說經法無所缺減。」佛言：「阿難！彌勒菩薩不獨",
    "T12n0349_001:0187c26": "以偈讚我，乃往過世十無央數劫，爾時有佛",
    "T12n0349_001:0187c27": "號炎光具嚮作王如來、無所著、等正覺、今",
    "T12n0349_001:0187c28": "現在成慧行、安定、世間父、無上士、導御法、天",
    "T12n0349_001:0187c29": "上天下尊、佛、天中天，爾時有梵志長者子名",
    "T12n0349_001:0188a01": "曰賢行，從園觀出，遙見如來經行，身色光明",
    "T12n0349_001:0188a02": "無央數變。見已心念：『甚善！未曾有也！如來之",
    "T12n0349_001:0188a03": "身不可思議，巍巍如是，光色妙好威神照曜，",
    "T12n0349_001:0188a04": "吉祥之德以為莊飾，願令我後當來之世，得",
    "T12n0349_001:0188a05": "身具足如是光色威神照曜，吉祥之德而自",
    "T12n0349_001:0188a06": "莊飾。』作是願已，便身伏地心念言審：『我當來",
    "T12n0349_001:0188a07": "之世得法身，若如來、無所著、等正覺者，如來",
    "T12n0349_001:0188a08": "當過我身上。』於時世尊炎光具嚮作王如來，",
    "T12n0349_001:0188a09": "知賢行長者子梵志心之所念，便過其身上。",
    "T12n0349_001:0188a10": "適越其上已，便得不起法忍。於是佛還顧告",
    "T12n0349_001:0188a11": "侍者言：『我所以過長者子梵志賢行身上，即",
    "T12n0349_001:0188a12": "時令得不起法忍，眼能洞視，耳能徹聽，知他",
    "T12n0349_001:0188a13": "人心中所念，自知所從來生，身能飛行神通",
    "T12n0349_001:0188a14": "具足。』佛適過梵志賢行身上，便達眾智五通",
    "T12n0349_001:0188a15": "具足無所亡失，即以偈讚佛言：",
    "T12n0349_001:0188a16": "「『往來世到十方，　　人中尊無與等，",
    "T12n0349_001:0188a17": "　　唯志道過諸行，　　願稽首覺導師。",
    "T12n0349_001:0188a18": "　　以過諸世間明，　　及摩尼火炎光，",
    "T12n0349_001:0188a19": "　　佛光明為最上，　　願稽首覺導師。",
    "T12n0349_001:0188a20": "　　如師子一鳴吼，　　諸小獸無不伏，",
    "T12n0349_001:0188a21": "　　佛講法亦如是，　　悉降伏諸異道。",
    "T12n0349_001:0188a22": "　　眉間相清且徹，　　威無量如積雪，",
    "T12n0349_001:0188a23": "　　其光明照三界，　　佛在世無與等。",
    "T12n0349_001:0188a24": "　　聖足下生相輪，　　其輪妙有千輻，",
    "T12n0349_001:0188a25": "　　此土地及山陵，　　不能動無上尊。』」",
    "T12n0349_001:0188a26": "是時佛告賢者阿難：「欲知爾時長者子梵志",
    "T12n0349_001:0188a27": "賢行者，今彌勒菩薩是。」賢者阿難即白佛言：",
    "T12n0349_001:0188a28": "「彌勒菩薩得不起忍，久遠乃爾，何以不速逮無",
    "T12n0349_001:0188a29": "上正真道最正覺耶？」佛語阿難：「菩薩以四事",
    "T12n0349_001:0188b01": "不取正覺。何等為四？一者、淨國土；二者、護國",
    "T12n0349_001:0188b02": "土；三者、淨一切；四者、護一切。是為四事。彌",
    "T12n0349_001:0188b03": "勒菩薩求佛時，以是四事故不取佛。」佛言：",
    "T12n0349_001:0188b04": "「阿難！我本求佛時，亦欲淨國土亦欲淨一切，",
    "T12n0349_001:0188b05": "亦欲護國土，亦欲護一切。彌勒發意先我之",
    "T12n0349_001:0188b06": "前四十二劫，我於其後乃發道意，於此賢劫",
    "T12n0349_001:0188b07": "以大精進，超越九劫得無上正真之道成最",
    "T12n0349_001:0188b08": "正覺。」",
    "T12n0349_001:0188b09": "佛告賢者阿難：「我以十事致最正覺。何等為",
    "T12n0349_001:0188b10": "十？一者、所有無所愛惜；二者、妻婦；三者、兒子；",
    "T12n0349_001:0188b11": "四者、頭目；五者、手足；六者、國土；七者、珍寶財",
    "T12n0349_001:0188b12": "物；八者、髓腦；九者、血肉；十者、不惜身命。阿",
    "T12n0349_001:0188b13": "難！我以此十事疾得佛道。」",
    "T12n0349_001:0188b14": "佛語阿難：「復有十事疾得佛道。何等為十？一",
    "T12n0349_001:0188b15": "者、以法立於誡德；二者、常行忍辱；三者、常行",
    "T12n0349_001:0188b16": "精進；四者、常一其心；五者、常行智慧度於無",
    "T12n0349_001:0188b17": "極；六者、不捨一切；七者、已得忍心等於一切；",
    "T12n0349_001:0188b18": "八者、不習空；九者、得空法忍；十者、得無想之",
    "T12n0349_001:0188b19": "法。阿難！我以此十事，自致得佛道。」佛語賢者",
    "T12n0349_001:0188b20": "阿難：「我本求佛道時勤苦無數，乃得無上正",
    "T12n0349_001:0188b21": "真之道，其事非一。」佛言阿難：「乃過世時，有王",
    "T12n0349_001:0188b22": "太子，號曰一切現義，端政姝好，從園觀而",
    "T12n0349_001:0188b23": "出，道見一人得疾困篤，見已有哀傷之心，問",
    "T12n0349_001:0188b24": "於病人：『以何等藥得療即痊？』病人答曰：『唯",
    "T12n0349_001:0188b25": "王身血得療我病。』爾時太子即以利刀刺身",
    "T12n0349_001:0188b26": "出血，以與病者，至心施與意無悔恨。」佛語阿",
    "T12n0349_001:0188b27": "難：「爾時現義太子，即我身是。阿難！四大海水",
    "T12n0349_001:0188b28": "尚可升量，我身血施不可稱限。所以爾者，求",
    "T12n0349_001:0188b29": "正覺故。」",
    "T12n0349_001:0188c01": "佛語賢者阿難：「乃往過世有王太子，號曰蓮",
    "T12n0349_001:0188c02": "花王，端正姝好威神巍巍，從園觀出遊，道見",
    "T12n0349_001:0188c03": "一人身體病癩，見已即有哀念心，問於病",
    "T12n0349_001:0188c04": "人：『以何等藥療於汝病？』病者答曰：『得王身髓",
    "T12n0349_001:0188c05": "以塗我體，其病乃愈。』是時太子即破身骨，以",
    "T12n0349_001:0188c06": "得其髓持與病者，歡喜惠施，心無悔恨。爾時",
    "T12n0349_001:0188c07": "太子，即我身是。」佛語阿難：「四大海水尚可升",
    "T12n0349_001:0188c08": "量，身髓布施不可稱計。」",
    "T12n0349_001:0188c09": "佛語賢者阿難：「乃往去世有王號曰月明，端",
    "T12n0349_001:0188c10": "正姝好威神巍巍，從宮而出，道見盲者貧窮",
    "T12n0349_001:0188c11": "飢餓隨道乞匃，往趣王所而白王言：『王獨尊",
    "T12n0349_001:0188c12": "貴安隱快樂，我獨貧窮加復眼盲。』爾時月明",
    "T12n0349_001:0188c13": "王見此盲人哀之淚出，謂於盲者：『有何等藥",
    "T12n0349_001:0188c14": "得愈卿病？』盲者答曰：『唯得王眼能愈我病，眼",
    "T12n0349_001:0188c15": "乃得視。』爾時王月明自取兩眼施與盲者，其",
    "T12n0349_001:0188c16": "心靜然無一悔意。月明王者，即我身是。」佛",
    "T12n0349_001:0188c17": "言：「須彌山尚可稱知斤兩，我眼布施不可",
    "T12n0349_001:0188c18": "稱計。」",
    "T12n0349_001:0188c19": "佛語賢者阿難：「彌勒菩薩本求道時，不持耳、",
    "T12n0349_001:0188c20": "鼻、頭、目、手、足、身命、珍寶、城邑、妻子及以國土布",
    "T12n0349_001:0188c21": "施與人，以成佛道，但以善權方便安樂之行，",
    "T12n0349_001:0188c22": "得致無上正真之道。」阿難白佛：「彌勒菩薩以",
    "T12n0349_001:0188c23": "何善權得致佛道？」佛言阿難：「彌勒菩薩晝夜",
    "T12n0349_001:0188c24": "各三正衣束體，叉手下膝著地，向於十方說",
    "T12n0349_001:0188c25": "此偈言：",
    "T12n0349_001:0188c26": "「『我悔一切過，　　勸助眾道德，",
    "T12n0349_001:0188c27": "　　歸命禮諸佛，　　令得無上慧。』」",
    "T12n0349_001:0188c28": "佛語賢者阿難：「彌勒菩薩以是善權，得無上",
    "T12n0349_001:0188c29": "正真之道最正覺。阿難！彌勒菩薩求道本願：",
    "T12n0349_001:0189a01": "『使其作佛時，令我國中人民，無有諸垢瑕",
    "T12n0349_001:0189a02": "穢，於婬怒癡不大，慇懃奉行十善，我爾乃",
    "T12n0349_001:0189a03": "取無上正覺。』」佛語阿難：「後當來世人民，無有",
    "T12n0349_001:0189a04": "垢穢奉行十善，於婬怒癡不以經心。正於爾",
    "T12n0349_001:0189a05": "時，彌勒當得無上正真之道成最正覺。所以",
    "T12n0349_001:0189a06": "者何？彌勒菩薩本願所致。」佛語賢者阿難：「我",
    "T12n0349_001:0189a07": "本求菩薩道時，欲護一切悉令得淨，處於五",
    "T12n0349_001:0189a08": "濁婬怒癡中，樂在生死。所以者何？是諸人民",
    "T12n0349_001:0189a09": "多為非法，以非為是，奉行邪道轉相賊害，不",
    "T12n0349_001:0189a10": "孝父母心常念惡，惡意向兄弟妻息眷屬及",
    "T12n0349_001:0189a11": "他人，輕易師和上，常犯男子垢濁轉相食",
    "T12n0349_001:0189a12": "噉，願處是時世於中為佛。若郡國丘聚縣",
    "T12n0349_001:0189a13": "邑，但說眾惡轉相賊害，瓦石相擊杖相撾撥，",
    "T12n0349_001:0189a14": "便共聚會轉相罵詈，自還其舍設置飯食，以",
    "T12n0349_001:0189a15": "毒著中欲害他人，起想垢濁轉起誹謗，伏匿",
    "T12n0349_001:0189a16": "過惡還相發露無復善意。」佛言阿難：「我以大",
    "T12n0349_001:0189a17": "哀普念一切，為此輩人講說經法。」賢者阿難",
    "T12n0349_001:0189a18": "聞佛說此，即白佛言：「未曾有是！天中天、如來、",
    "T12n0349_001:0189a19": "等正覺能至勤苦普弘大意，調御弊惡令得",
    "T12n0349_001:0189a20": "成就，為除重擔具足法寶，為此輩人說其經",
    "T12n0349_001:0189a21": "法。」佛言：「如是，阿難！如汝所言，佛能忍此。爾乃",
    "T12n0349_001:0189a22": "應、如來、等正覺教化剛強為除眾冥，用佛法",
    "T12n0349_001:0189a23": "德具足之故，乃為此人說其經法。」阿難白佛",
    "T12n0349_001:0189a24": "言：「我聞如來堅重精進等心如是，衣毛為竪。",
    "T12n0349_001:0189a25": "此經名為何等？云何奉行？」佛言阿難：「此經名",
    "T12n0349_001:0189a26": "為『本願』，當持；『慈氏本行彌勒所問』，當善持之。」",
    "T12n0349_001:0189a27": "佛說經已，彌勒菩薩、賢者阿難、賢者大迦葉",
    "T12n0349_001:0189a28": "諸大弟子，及眾菩薩，一切會者，諸天、龍神、乾",
    "T12n0349_001:0189a29": "沓惒、世間人，聞經歡喜，前為佛作禮。",
    "T12n0349_001:0189b01": "彌勒菩薩所問本願經"
}