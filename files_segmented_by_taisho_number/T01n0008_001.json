{
    "T01n0008_001:0207c17": "No. 8 [No. 1(3)]",
    "T01n0008_001:0207c18": "佛說大堅固婆羅門緣起經卷上",
    "T01n0008_001:0207c20": "西天譯經三藏朝奉大夫試光祿卿",
    "T01n0008_001:0207c21": "傳法大師賜紫臣施護等奉　詔譯",
    "T01n0008_001:0207c22": "如是我聞：一時，世尊在王舍城鷲峯山中，",
    "T01n0008_001:0207c23": "與大眾俱。是時，有五髻乾闥婆王子，過於夜",
    "T01n0008_001:0207c24": "分，至明旦時，來詣佛所。彼有身光廣大照耀，",
    "T01n0008_001:0207c25": "彼鷲峯山都一光聚。到佛所已，頭面禮足，",
    "T01n0008_001:0207c26": "退住一面，前白佛言：「世尊！我於一時，在三",
    "T01n0008_001:0207c27": "十三天，見帝釋天主、大梵天王并善法天眾",
    "T01n0008_001:0207c28": "而共集會有所宣說：『我親所聞，我親所受。』",
    "T01n0008_001:0207c29": "是義云何？唯願世尊告示於我，令我了知。」",
    "T01n0008_001:0208a01": "佛告五髻乾闥婆王子言：「所有汝於三十三",
    "T01n0008_001:0208a02": "天帝釋天主、大梵天王并善法天眾共集",
    "T01n0008_001:0208a03": "會處有所聽受，我今如應告語於汝，令汝",
    "T01n0008_001:0208a04": "了知。」",
    "T01n0008_001:0208a05": "時，五髻乾闥婆王子，復白佛言：「世尊！我於",
    "T01n0008_001:0208a06": "一時在三十三天帝釋天主、大梵天王并",
    "T01n0008_001:0208a07": "善法天眾共集會處。是時，或有天子，以因",
    "T01n0008_001:0208a08": "緣故，初生彼天。同時，有餘先生天子，見初",
    "T01n0008_001:0208a09": "生者，乃起五種極愛樂事，所謂壽命、色相、名",
    "T01n0008_001:0208a10": "稱、吉祥、眷屬等。世尊！彼有一類天子，作如",
    "T01n0008_001:0208a11": "是言：『諸天子！汝等且觀，此初生天子，有餘先",
    "T01n0008_001:0208a12": "生天子，起於五種極愛樂事，所謂壽命、色相、",
    "T01n0008_001:0208a13": "名稱、吉祥、眷屬等。』彼時，又有一類天子，作如",
    "T01n0008_001:0208a14": "是言：『諸天子！此初生者是佛世尊聲聞法",
    "T01n0008_001:0208a15": "中，修梵行已，身壞命終，感善趣報，而來生",
    "T01n0008_001:0208a16": "此三十三天。同時，有諸先生天子，乃起五種",
    "T01n0008_001:0208a17": "極愛樂事。』彼時又有一類天子，作如是言：『快",
    "T01n0008_001:0208a18": "哉諸天子！有四佛如來、應供、正等正覺，出現",
    "T01n0008_001:0208a19": "世間，宣說諸法，利益天人，損減阿脩羅眾，",
    "T01n0008_001:0208a20": "增益天眾。』彼時，又有一類天子，作如是言：",
    "T01n0008_001:0208a21": "『止！諸天子！非四佛如來、應供、正等正覺，出現",
    "T01n0008_001:0208a22": "世間。快哉！諸天子！有三佛如來、應供、正等正",
    "T01n0008_001:0208a23": "覺，出現世間，宣說諸法，利益天人，損減阿",
    "T01n0008_001:0208a24": "脩羅眾，增益天眾。』彼時，又有一類天子，",
    "T01n0008_001:0208a25": "作如是言：『止！諸天子！非三佛如來、應供、正等",
    "T01n0008_001:0208a26": "正覺，出現世間。快哉！諸天子！有二佛如來、",
    "T01n0008_001:0208a27": "應供、正等正覺，出現世間，宣說諸法，利益",
    "T01n0008_001:0208a28": "天人，損減阿修羅眾，增益天眾。』如是等事，",
    "T01n0008_001:0208a29": "願佛為說。」",
    "T01n0008_001:0208b01": "是時，帝釋天主、大梵天王在佛會中，佛以",
    "T01n0008_001:0208b02": "是事告帝釋天主并天眾言：「汝等當知，同",
    "T01n0008_001:0208b03": "一時中，無處容受二佛如來、應供、正等正覺，",
    "T01n0008_001:0208b04": "出現世間，宣說諸法。」時，帝釋天主并諸天眾，",
    "T01n0008_001:0208b05": "聞佛語已，咸生歡喜，心意快然。",
    "T01n0008_001:0208b06": "爾時，世尊知彼帝釋天主并諸天眾咸生歡",
    "T01n0008_001:0208b07": "喜，即告眾言：「如來、應供、正等正覺出現世間，",
    "T01n0008_001:0208b08": "具足八種希有之法。汝等若欲聞者，應當勝",
    "T01n0008_001:0208b09": "前發歡喜心起忻樂意。」即時，佛告帝釋天主",
    "T01n0008_001:0208b10": "言：「憍尸迦！汝今為此天眾，隨應樂說如來、",
    "T01n0008_001:0208b11": "應供、正等正覺八希有法。」",
    "T01n0008_001:0208b12": "時，帝釋天主承佛教勅，宣說世尊八希有法：",
    "T01n0008_001:0208b13": "「諸天子！隨有如來、應供、正等正覺出現世間，",
    "T01n0008_001:0208b14": "決定損減阿脩羅眾，增益天眾，能令多人利",
    "T01n0008_001:0208b15": "益安樂。如是利樂，是為希有。",
    "T01n0008_001:0208b16": "「復次，諸天子！如來大師出現世間，我不見於",
    "T01n0008_001:0208b17": "過去及今現在而有別異，是故如來、應供、正",
    "T01n0008_001:0208b18": "等正覺出現世間，宣說法教，利益天人。所謂",
    "T01n0008_001:0208b19": "破諸見法、離染污法、順觀法、潔白法、了知",
    "T01n0008_001:0208b20": "諸受法、除憍慢法、調伏渴流法、破無明法、",
    "T01n0008_001:0208b21": "斷依止法、離貪愛法、寂滅法、涅槃法。如是",
    "T01n0008_001:0208b22": "宣說諸法，是為希有。",
    "T01n0008_001:0208b23": "「復次，諸天子！如來大師出現世間，我不見於",
    "T01n0008_001:0208b24": "過去及今現在而有別異，是故如來、應供、正",
    "T01n0008_001:0208b25": "等正覺出現世間，為諸聲聞教示學法，謂所",
    "T01n0008_001:0208b26": "應修諸無瞋法。以此緣故，如來、應供、正等正",
    "T01n0008_001:0208b27": "覺重重教示：『諸修行者，應於曠野寂靜等",
    "T01n0008_001:0208b28": "處修無諍行，若行、若住、若坐、若臥，遠離憒閙，",
    "T01n0008_001:0208b29": "及離諠繁，隨自依止、隨自色相、隨自忻樂、",
    "T01n0008_001:0208c01": "隨自所愛，勿雜他人，隨自應行。』如是教示，",
    "T01n0008_001:0208c02": "是為希有。",
    "T01n0008_001:0208c03": "「復次，諸天子！如來大師出現世間，我不見",
    "T01n0008_001:0208c04": "於過去及今現在而有別異，是故如來、應供、",
    "T01n0008_001:0208c05": "正等正覺出現世間，雖復隨順受諸飲食，如",
    "T01n0008_001:0208c06": "來常得食中上味，及得正味，得第一味，得",
    "T01n0008_001:0208c07": "不離散味。又復，如來、應供、正等正覺所受飲",
    "T01n0008_001:0208c08": "食，遠離憍慢無住無著，常離過失起正智慧，",
    "T01n0008_001:0208c09": "常欲出離。復以此法教示一切，是為希有。",
    "T01n0008_001:0208c10": "「復次，諸天子！如來大師出現世間，我不見於",
    "T01n0008_001:0208c11": "過去及今現在而有別異，是故如來、應供、正",
    "T01n0008_001:0208c12": "等正覺出現世間，具足神通，為諸聲聞說神",
    "T01n0008_001:0208c13": "通法，教示開導使令修行。如是教示，是為",
    "T01n0008_001:0208c14": "希有。",
    "T01n0008_001:0208c15": "「復次，諸天子！如來大師出現世間，我不見於",
    "T01n0008_001:0208c16": "過去及今現在而有別異，是故如來、應供、正",
    "T01n0008_001:0208c17": "等正覺出現世間，離諸疑惑，亦離疑論，於",
    "T01n0008_001:0208c18": "善法中得無所畏，如是離疑者，是為希有。",
    "T01n0008_001:0208c19": "「復次，諸天子！如來大師出現世間，我不見於",
    "T01n0008_001:0208c20": "過去及今現在而有別異，是故如來、應供、正",
    "T01n0008_001:0208c21": "等正覺，出現世間，於諸法中如說能行，如",
    "T01n0008_001:0208c22": "行能說，復以諸法，教示開導使令修行。如",
    "T01n0008_001:0208c23": "是教示，是為希有。",
    "T01n0008_001:0208c24": "「復次，諸天子！如來大師出現世間，我不見於",
    "T01n0008_001:0208c25": "過去及今現在而有別異，是故如來、應供、正",
    "T01n0008_001:0208c26": "等正覺，出現世間，教示涅槃及涅槃道，增",
    "T01n0008_001:0208c27": "長充滿無有窮盡。譬如殑伽河水閻牟那河",
    "T01n0008_001:0208c28": "水流注大海增長無盡，如來、應供、正等正覺",
    "T01n0008_001:0208c29": "亦復如是，教示涅槃及涅槃道，善巧宣說諸",
    "T01n0008_001:0209a01": "涅槃法，及善安立，使令修行增長無盡。如",
    "T01n0008_001:0209a02": "是教示者，是為希有。",
    "T01n0008_001:0209a03": "「諸天子！如來大師出現世間，具足如是八種",
    "T01n0008_001:0209a04": "希有之法，是故我不見於過去及今現在而",
    "T01n0008_001:0209a05": "有別異。」",
    "T01n0008_001:0209a06": "是時，彼天子眾聞是說已，又復勝前，咸生歡",
    "T01n0008_001:0209a07": "喜，心意快然，俱白帝釋天主言：「天主！願為",
    "T01n0008_001:0209a08": "我等重復宣說彼如來、應供、正等正覺八種希",
    "T01n0008_001:0209a09": "有之法。」",
    "T01n0008_001:0209a10": "時，帝釋天主為彼天眾，第二宣說如來八希",
    "T01n0008_001:0209a11": "有法：",
    "T01n0008_001:0209a12": "「復次，諸天子！隨有如來、應供、正等正覺出",
    "T01n0008_001:0209a13": "現世間，決定損減阿脩羅眾，增益天眾，能令",
    "T01n0008_001:0209a14": "多人利益安樂，如是利樂，是為希有。諸天",
    "T01n0008_001:0209a15": "子！是故如來大師出現世間，我不見於過去",
    "T01n0008_001:0209a16": "及今現在而有別異，如是如前廣說，乃至如",
    "T01n0008_001:0209a17": "來、應供、正等正覺，出現世間，教示涅槃及涅",
    "T01n0008_001:0209a18": "槃道，增長充滿無有窮盡。譬如殑伽河水、閻",
    "T01n0008_001:0209a19": "牟那河水流注大海增長無盡，如來、應供、正",
    "T01n0008_001:0209a20": "等正覺亦復如是，教示涅槃及涅槃道，善巧",
    "T01n0008_001:0209a21": "宣說諸涅槃法，及善安立，使令修行增長無",
    "T01n0008_001:0209a22": "盡。如是教示，是為希有。諸天子！如來大師",
    "T01n0008_001:0209a23": "出現世間，具足如是八希有法。是故我不見",
    "T01n0008_001:0209a24": "於過去及今現在而有別異。」如是言已，彼天",
    "T01n0008_001:0209a25": "子眾又復勝前，咸生歡喜，心意快然。",
    "T01n0008_001:0209a26": "爾時，世尊知天子眾又復勝前生歡喜已，復",
    "T01n0008_001:0209a27": "告帝釋天主言：「憍尸迦！汝今重復宣說如來、",
    "T01n0008_001:0209a28": "應供、正等正覺八希有法。」",
    "T01n0008_001:0209a29": "是時帝釋天主承佛教勅，第三復說八希有",
    "T01n0008_001:0209b01": "法：",
    "T01n0008_001:0209b02": "「復次，諸天子！隨有如來、應供、正等正覺，出現",
    "T01n0008_001:0209b03": "世間，決定損減阿脩羅眾，增益天眾，能令",
    "T01n0008_001:0209b04": "多人利益安樂。如是利樂，是為希有。諸天",
    "T01n0008_001:0209b05": "子！是故如來大師出現世間，我不見於過去",
    "T01n0008_001:0209b06": "及今現在而有別異，如是如前廣說，乃至如",
    "T01n0008_001:0209b07": "來、應供、正等正覺，出現世間，教示涅槃及涅",
    "T01n0008_001:0209b08": "槃道，增長充滿無有窮盡。譬如殑伽河水、",
    "T01n0008_001:0209b09": "閻牟那河水流注大海增長無盡，如來、應供、",
    "T01n0008_001:0209b10": "正等正覺亦復如是，教示涅槃及涅槃道，善",
    "T01n0008_001:0209b11": "巧宣說諸涅槃法，及善安立，使令修行增長",
    "T01n0008_001:0209b12": "無盡。如是教示，是為希有。諸天子！如來大",
    "T01n0008_001:0209b13": "師出現世間，具足如是八希有法，是故我不",
    "T01n0008_001:0209b14": "見於過去及今現在而有別異。」如是言已。",
    "T01n0008_001:0209b15": "時，大梵天王知彼天眾又復勝前，咸生歡喜",
    "T01n0008_001:0209b16": "心意快然，即說伽陀曰：",
    "T01n0008_001:0209b17": "「帝釋天主并天眾，　　咸生如是歡喜心，",
    "T01n0008_001:0209b18": "歸命稱讚佛如來，　　善說如來希有法。",
    "T01n0008_001:0209b19": "昔見天中初生者，　　具足色相及威光，",
    "T01n0008_001:0209b20": "由於梵行久已修，　　得生彼天具勝力。」",
    "T01n0008_001:0209b21": "時，三十三天眾聞是伽陀已，又復勝前，咸生",
    "T01n0008_001:0209b22": "歡喜，心意快然。",
    "T01n0008_001:0209b23": "爾時，大梵天王知彼天眾又復勝前生歡喜",
    "T01n0008_001:0209b24": "已，即告眾言：「汝等若欲樂聞，如來、應供、正",
    "T01n0008_001:0209b25": "等正覺，具大智慧，於長夜中多所利樂，如",
    "T01n0008_001:0209b26": "是事者，應當勝前發歡喜心，起忻樂意。」時，",
    "T01n0008_001:0209b27": "彼天眾俱白大梵天王言：「善哉！大梵天王，唯",
    "T01n0008_001:0209b28": "願廣說，如來、應供、正等正覺具大智慧，於長",
    "T01n0008_001:0209b29": "夜中利樂等事。」時，大梵天王即為廣說如來",
    "T01n0008_001:0209c01": "大智往昔因緣。時，梵王言：「世尊！乃往過去",
    "T01n0008_001:0209c02": "世中，有一國王，其名域主。彼時有一婆羅",
    "T01n0008_001:0209c03": "門，名曰堅固，居輔相位，為王之師，聰明大",
    "T01n0008_001:0209c04": "智，具大才略，善治國事。王有太子，名曰黎",
    "T01n0008_001:0209c05": "努，王所愛念，聰明大智，復有大才，善了眾",
    "T01n0008_001:0209c06": "事。世尊！彼黎努太子，別有六人剎帝利童",
    "T01n0008_001:0209c07": "子，而為伴友，常所共會，聚砂為戲。彼輔相",
    "T01n0008_001:0209c08": "堅固婆羅門，亦有一子，名曰護明，深所愛",
    "T01n0008_001:0209c09": "念，才智聰利，凡所歷事，無不洞明。世尊！",
    "T01n0008_001:0209c10": "而彼輔相參治政事，頗經時歲，其後一時忽",
    "T01n0008_001:0209c11": "趣命終。王聞輔相堅固婆羅門已趣命終，愁",
    "T01n0008_001:0209c12": "憂懊惱悲軫淚流，撫膝驚惶，癡悶如絕，乃作",
    "T01n0008_001:0209c13": "是言：『我此輔相，頗有才智，參治國政，深為",
    "T01n0008_001:0209c14": "良佐，復常與我共所娛樂，而忽命終，我深",
    "T01n0008_001:0209c15": "苦惱。』時，彼太子聞其父王為輔相堅固婆羅",
    "T01n0008_001:0209c16": "門已趣命終，愁憂懊惱悲軫淚流，太子即時",
    "T01n0008_001:0209c17": "往詣王所，到已白言：『父王勿須憂愁，勿須",
    "T01n0008_001:0209c18": "涕泣，何故自損癡悶如絕？何以故？父王當",
    "T01n0008_001:0209c19": "知，堅固婆羅門有一長子，名曰護明，具有",
    "T01n0008_001:0209c20": "才智，又復聰利，若繼父位，能曉政事，其父",
    "T01n0008_001:0209c21": "所解，此子悉知，今有此人，王何憂惱！王應",
    "T01n0008_001:0209c22": "密召，隨事教招，以父所任當授其子。』「時，王",
    "T01n0008_001:0209c23": "聞已，即命使人乃謂之曰：『汝往護明童子所",
    "T01n0008_001:0209c24": "傳如是言：「王今召汝，宜速來此。」』使人受命，",
    "T01n0008_001:0209c25": "即時往詣護明童子所，既到彼已，具宣王勅：",
    "T01n0008_001:0209c26": "『今召於汝，宜速往彼。』時，護明童子聞使人言，",
    "T01n0008_001:0209c27": "即時來詣王所。到已伸敬，令一面坐。時，王",
    "T01n0008_001:0209c28": "歡喜重復慰諭，作如是言：『我今如實教示於",
    "T01n0008_001:0209c29": "汝，汝父喪逝，雖復愁惱，我今令汝繼其父",
    "T01n0008_001:0210a01": "位，而為輔相。汝善為我共治國政。』護明童",
    "T01n0008_001:0210a02": "子受王教命，即繼父位乃為輔相，共治國政",
    "T01n0008_001:0210a03": "如父所作，諸所應事，悉如其父，而無違失。",
    "T01n0008_001:0210a04": "爾時，國中婆羅門長者士庶人民，知是事已，",
    "T01n0008_001:0210a05": "咸作是言：『快哉！護明童子！汝父昔時名為堅",
    "T01n0008_001:0210a06": "固，子今繼位，克廣前業，我等稱汝名大堅",
    "T01n0008_001:0210a07": "固。』其本名字為護明者，以火中出因緣立號，",
    "T01n0008_001:0210a08": "從今已後稱大堅固。「世尊！爾時，輔相大堅固",
    "T01n0008_001:0210a09": "婆羅門為相未久，即時往詣六人剎帝利童",
    "T01n0008_001:0210a10": "子所，到已謂言：『汝諸童子！宜應往彼黎努",
    "T01n0008_001:0210a11": "太子所，告於彼言：「太子！若有苦惱，汝我同",
    "T01n0008_001:0210a12": "受；若有快樂，汝我同慶；汝有歸趣，我亦有",
    "T01n0008_001:0210a13": "歸。今汝父王年登壽考，進止羸劣，世難知",
    "T01n0008_001:0210a14": "者所謂壽命，一旦去世我等何歸？汝今當知，",
    "T01n0008_001:0210a15": "有諸臣佐，共相評議，王去世後，必當與汝，",
    "T01n0008_001:0210a16": "受王灌頂，汝若紹位，當以國土與我分治。」』",
    "T01n0008_001:0210a17": "是時，六人童子聞輔相大堅固婆羅門如是言",
    "T01n0008_001:0210a18": "已，即時往詣黎努太子所，既到彼已，具如",
    "T01n0008_001:0210a19": "上說。時太子言：『諸童子！若我更生之日，或",
    "T01n0008_001:0210a20": "有臣佐，立我嗣位與授灌頂，我於爾時不忘",
    "T01n0008_001:0210a21": "汝等，所有國土與汝分治，設有樂事與汝共",
    "T01n0008_001:0210a22": "受。』後域主王，復經久時忽趣命終。時，諸臣",
    "T01n0008_001:0210a23": "佐詣太子所，到已白言：『太子！當知，我等諸臣",
    "T01n0008_001:0210a24": "授汝灌頂，汝今時至宜紹王位。』時，黎努太子",
    "T01n0008_001:0210a25": "謂臣佐言：『汝等若能立我嗣位，其或堪任，今",
    "T01n0008_001:0210a26": "正是時。』時，諸臣佐即為敷置妙師子座，太",
    "T01n0008_001:0210a27": "子處于座上，以妙香水灌注其頂，作如是言：",
    "T01n0008_001:0210a28": "『天子！汝今時至堪嗣王位，我等諸臣奉王灌",
    "T01n0008_001:0210a29": "頂。』王灌頂已，善治國政。「世尊！時，黎努王受",
    "T01n0008_001:0210b01": "灌頂已，未久之間，五欲自娛遊戲自在。於是",
    "T01n0008_001:0210b02": "輔相大堅固婆羅門，往詣六人童子所，到已",
    "T01n0008_001:0210b03": "告言：『汝等當知，黎努太子已受灌頂，處於",
    "T01n0008_001:0210b04": "王位，未久之間，五欲娛樂遊戲自在。王昔",
    "T01n0008_001:0210b05": "有言，與汝分治國土。汝等今時宜應往彼黎",
    "T01n0008_001:0210b06": "努王所，作如是言：「王昔許我，畫壤分治。汝",
    "T01n0008_001:0210b07": "王今時，能不忘不？」』時，六童子聞輔相大堅固",
    "T01n0008_001:0210b08": "婆羅門言已，即共往詣黎努王所，具如上說。",
    "T01n0008_001:0210b09": "「世尊！時，黎努王告六童子言：『如先所約，我",
    "T01n0008_001:0210b10": "記是言，我今當以此之國土等為七分與汝",
    "T01n0008_001:0210b11": "六人，各各分治。』如是言已。時六童子俱白",
    "T01n0008_001:0210b12": "王言：『若王記其言者，斯為甚善，願王速召",
    "T01n0008_001:0210b13": "輔相大堅固婆羅門，令彼如王教勅，申畫疆",
    "T01n0008_001:0210b14": "境。彼人聰利智慧明了，堪為準的。』時，黎努",
    "T01n0008_001:0210b15": "王乃命使人即謂之言：『汝往輔相大堅固婆",
    "T01n0008_001:0210b16": "羅門所，作如是言：「王今召汝，汝今宜應速",
    "T01n0008_001:0210b17": "至王所。」』使人受命，即詣輔相大堅固婆羅門",
    "T01n0008_001:0210b18": "所，到已如應宣示王言：『汝今宜應速至王所。』",
    "T01n0008_001:0210b19": "佛說大堅固婆羅門緣起經卷上"
}