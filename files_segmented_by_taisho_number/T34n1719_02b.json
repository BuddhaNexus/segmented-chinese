{
    "T34n1719_02b:0179a26": "folio_2b 法華文句記卷第二中",
    "T34n1719_02b:0179a28": "唐天台沙門湛然述",
    "T34n1719_02b:0179a29": "次釋少知識眾中，非但不歎又不列名，以",
    "T34n1719_02b:0179b01": "少人知。而云「聖與凡」等者，釋少知識所以，",
    "T34n1719_02b:0179b02": "凡不測聖故云「絕交」。非聖全不交凡名",
    "T34n1719_02b:0179b03": "之為絕，如以凡望凡交者方識，況以凡望",
    "T34n1719_02b:0179b04": "聖理合絕交，交好既絕，豈以識之多少言",
    "T34n1719_02b:0179b05": "耶？「特以」等者，今聖為引凡發彼同類，機緣",
    "T34n1719_02b:0179b06": "不等隨類接之，故現少識之迹以接隱德",
    "T34n1719_02b:0179b07": "之徒，故不以凡夫能知能識而判所知所",
    "T34n1719_02b:0179b08": "識位高下也。故言不可以多少之迹失其",
    "T34n1719_02b:0179b09": "本，故不可以多人知識為本高、以少人",
    "T34n1719_02b:0179b10": "知識為本下。又不可多知識者為有實本、",
    "T34n1719_02b:0179b11": "少知識者為無實本，故知多識少識俱迹而",
    "T34n1719_02b:0179b12": "別有理本，若久本者自有實成。若欲此中",
    "T34n1719_02b:0179b13": "辨四悉者，「多少異故」，世界；「隨順物機」為人；",
    "T34n1719_02b:0179b14": "「藏名隱德」，對治，「高下莫測」，第一義。「三藏十",
    "T34n1719_02b:0179b15": "八種學人」等者，具如《止觀》第六記。通教學無",
    "T34n1719_02b:0179b16": "學位兩節判者，前約二乘，後約菩薩。又前",
    "T34n1719_02b:0179b17": "約三乘共位，後約獨菩薩位。約別圓中亦",
    "T34n1719_02b:0179b18": "兩節判者，前云「功用無功用」，即約地住前",
    "T34n1719_02b:0179b19": "後，次「具不具」即等覺妙覺，初入無功用亦",
    "T34n1719_02b:0179b20": "得名為無學，但是分得故更約具足。引《阿",
    "T34n1719_02b:0179b21": "含》意者，為開第三句義端故也。外人所以",
    "T34n1719_02b:0179b22": "作此問者，汝云羅漢既云無學，何故更須",
    "T34n1719_02b:0179b23": "隨逐世尊？「若爾」下假問徵起，答中即成第",
    "T34n1719_02b:0179b24": "四句也。凡言學者，為進斷故，如七反、一來、",
    "T34n1719_02b:0179b25": "不還皆不復學，若歷果進者義屬前句，況",
    "T34n1719_02b:0179b26": "已所已斷不復更斷亦當第四句也。更加",
    "T34n1719_02b:0179b27": "雙非即五句也。兩教聲聞悉皆如此。四教例",
    "T34n1719_02b:0179b28": "者，通教更約菩薩者，前兩句如前，後兩句",
    "T34n1719_02b:0179b29": "者學無學當地住故，無學學者無學在佛不",
    "T34n1719_02b:0179c01": "可更學，還應退取六地為無學，出假名",
    "T34n1719_02b:0179c02": "為學；若準羅漢，佛亦住於善法，為無學學。",
    "T34n1719_02b:0179c03": "別圓後位唯不得令佛更有所學，則闕第",
    "T34n1719_02b:0179c04": "三句，準通可知。並以凡位為第五句，則後",
    "T34n1719_02b:0179c05": "三教並有兩節，皆成五句。本迹中云「居滿",
    "T34n1719_02b:0179c06": "字學無學」者，別圓兩教皆取未足位，其中不",
    "T34n1719_02b:0179c07": "妨亦有古佛，即是第二節無學人也。又「滿」",
    "T34n1719_02b:0179c08": "字者，滿通三教簡二從圓。「眾生應以半字",
    "T34n1719_02b:0179c09": "學無學莊嚴雙樹」者，初從半字引入圓滿，",
    "T34n1719_02b:0179c10": "即鹿苑示枯、方等示榮，爾時已是莊嚴不",
    "T34n1719_02b:0179c11": "二，始行執迹而暗其本，來至法華、涅槃方",
    "T34n1719_02b:0179c12": "始顯說，即《大經》中舉因六人，既見佛性同",
    "T34n1719_02b:0179c13": "於如來，二而不二故云莊嚴。觀心中已立學",
    "T34n1719_02b:0179c14": "無學二句，應更立二句，不緣而緣名無學",
    "T34n1719_02b:0179c15": "學，常如是觀名學無學，對未修者成第五",
    "T34n1719_02b:0179c16": "句，亦可約理為第五句，亦得三觀各為五",
    "T34n1719_02b:0179c17": "句，思之可見。約觀為數中云「界如互論即",
    "T34n1719_02b:0179c18": "具二千」者，百界千如但成一千，即十界百",
    "T34n1719_02b:0179c19": "界界界十如，復應更以百如千界。又名一",
    "T34n1719_02b:0179c20": "千，且如十如初後相在則十如為百，用對",
    "T34n1719_02b:0179c21": "十界豈非千界？此且一往論其單數，若百",
    "T34n1719_02b:0179c22": "如中之千界界界十界，百界中之千如如如",
    "T34n1719_02b:0179c23": "十如，何但界如各一千耶？是則重重無盡不",
    "T34n1719_02b:0179c24": "可數知，將何以為二千定數？故云「不可思",
    "T34n1719_02b:0179c25": "議」。諸境皆然且隨便說，故云二千。因緣約",
    "T34n1719_02b:0179c26": "教中並但列數，於義即足不須別求，故前",
    "T34n1719_02b:0179c27": "二文直列而已。若欲義立聞數歡喜生善",
    "T34n1719_02b:0179c28": "破惡入真，諸教用觀對數解異，即其意也。",
    "T34n1719_02b:0179c29": "「舉迹」下，本迹也。「舉迹」等者，即此迹法是本法",
    "T34n1719_02b:0180a01": "也。本自有迹故云本迹，非迹無以顯本，此",
    "T34n1719_02b:0180a02": "迹即是本家之迹，非本無以垂迹，故二千",
    "T34n1719_02b:0180a03": "迹中之迹即二千本中之迹，上下悉然。釋妨",
    "T34n1719_02b:0180a04": "如前多知識中。列尼眾中破舊解云「又復",
    "T34n1719_02b:0180a05": "無文」等者，比丘眾末結云「如是眾所知識",
    "T34n1719_02b:0180a06": "故可云多」，學無學文末無此結故，故望前",
    "T34n1719_02b:0180a07": "多得云少耳。尼眾二文前無眾所知識之",
    "T34n1719_02b:0180a08": "言，後無可望以之為少，故云無文。「義不",
    "T34n1719_02b:0180a09": "可」者，比丘眾約歎德不歎德、列名不列名及",
    "T34n1719_02b:0180a10": "數多少，并有結無結，以判多識少識。今尼眾",
    "T34n1719_02b:0180a11": "中但標二眾主名，二人之後但云六千及亦",
    "T34n1719_02b:0180a12": "與眷屬俱，並無結列，豈有六千為他所識、",
    "T34n1719_02b:0180a13": "直云眷屬不為他識耶？尚不例上藏名",
    "T34n1719_02b:0180a14": "隱德，豈得云少？「大小」者，舊呼大小名聞等，",
    "T34n1719_02b:0180a15": "已如前破。又復「耶輸」此翻名聞，豈得却以",
    "T34n1719_02b:0180a16": "為無名聞云云。二尼並闕約教者，準例合有，",
    "T34n1719_02b:0180a17": "亦應約僧具有四教五味。問：大愛道之名何",
    "T34n1719_02b:0180a18": "故用智度以消本耶？復非佛母，何以引佛",
    "T34n1719_02b:0180a19": "母釋之？答：以有智故方能愛道，既愛大",
    "T34n1719_02b:0180a20": "道智度亦大，況凡女人皆能生子，故借淨",
    "T34n1719_02b:0180a21": "名法門之母，令生己心導師之子，數無約",
    "T34n1719_02b:0180a22": "教大意如前。觀解數中以六根為六千",
    "T34n1719_02b:0180a23": "者，雖借下文〈法師功德品〉文，今此並是義",
    "T34n1719_02b:0180a24": "通初後，若的屬尼眾並是聖位六根，已於",
    "T34n1719_02b:0180a25": "三周得記，故正用《華嚴》十種六根表本法",
    "T34n1719_02b:0180a26": "門者，兼本迹義也。耶輸中「以子標母」者，凡",
    "T34n1719_02b:0180a27": "以子標父母，或以父母標子，皆有德業",
    "T34n1719_02b:0180a28": "為他所識者可以相顯，比丘皆然。「或云無",
    "T34n1719_02b:0180a29": "翻」者，非獨耶輸，一切未翻者多具有翻無",
    "T34n1719_02b:0180b01": "翻，例修多羅等。佛妻者，果中說因也。則出",
    "T34n1719_02b:0180b02": "家之時已捨耶輸，故有佛號時無復妻也。",
    "T34n1719_02b:0180b03": "觀解以表三夫人者，鹿野不生故表空，耶",
    "T34n1719_02b:0180b04": "輸有生故表假，復居三觀之中，曇姨位大",
    "T34n1719_02b:0180b05": "表中明矣。「上當分」下，合明本迹觀心，於中",
    "T34n1719_02b:0180b06": "先明來意，次正釋。初又二：初總，次別。初二",
    "T34n1719_02b:0180b07": "句總明者，「當分」兩字皆去聲呼，所以共明本",
    "T34n1719_02b:0180b08": "迹觀心者，以因緣不可合釋，約教理應互",
    "T34n1719_02b:0180b09": "通，今欲主伴共論，本迹觀心便故。然菩薩",
    "T34n1719_02b:0180b10": "雜眾各有本迹，觀心不共明者，形服疎故、",
    "T34n1719_02b:0180b11": "無始終故、非物重故、非經別為故。又因",
    "T34n1719_02b:0180b12": "緣教相不別明者，從本垂迹秖是感應，感",
    "T34n1719_02b:0180b13": "應所為不過教相，故但本迹自攝餘兩。若",
    "T34n1719_02b:0180b14": "爾，上文已有，此兩何須重明？答：由化緣不",
    "T34n1719_02b:0180b15": "同莫非益物，因緣相關須共設迹，或一人",
    "T34n1719_02b:0180b16": "關多人、多人關一人，或一人關一、多人關多，",
    "T34n1719_02b:0180b17": "故使始終親疎主伴顯密共成一化。又諸聖",
    "T34n1719_02b:0180b18": "觀行，能觀所觀一剎那頃含納一期，事理權",
    "T34n1719_02b:0180b19": "實人法主伴隱顯善惡，無不為此心觀攝",
    "T34n1719_02b:0180b20": "之，是故須約王所以明。次「顯善權」下別述",
    "T34n1719_02b:0180b21": "來意。初句明本迹來意，次句明觀心來意。",
    "T34n1719_02b:0180b22": "權中之最故名為善，無一聖者不順機緣",
    "T34n1719_02b:0180b23": "故云「曲巧」，無一心所不成妙觀故云「精微」，",
    "T34n1719_02b:0180b24": "隨機故曲、誘進故巧，無雜故精、理極故微。從",
    "T34n1719_02b:0180b25": "「夫首楞嚴」去，先總釋本迹為三，先敘垂迹",
    "T34n1719_02b:0180b26": "總論利物之道，次「今且」下明主伴同懷化",
    "T34n1719_02b:0180b27": "方，三「以此」下總結三昧之功。初文明本迹所",
    "T34n1719_02b:0180b28": "依，本地所依，首楞本也，示現迹也。「稱適」者，",
    "T34n1719_02b:0180b29": "明垂迹意。「靡所」者，明垂迹相。諸大小教明",
    "T34n1719_02b:0180c01": "諸羅漢但得四智，直被彈斥洮汰而已，不",
    "T34n1719_02b:0180c02": "明化意，爾時誰云生陰未盡、梵行未立、所",
    "T34n1719_02b:0180c03": "作未辦，仍有變易，故知但約界內明盡。若",
    "T34n1719_02b:0180c04": "開顯已本是大權，所以先外次小傳引入圓，",
    "T34n1719_02b:0180c05": "故非首楞之本無以垂於化迹，故云「靡所",
    "T34n1719_02b:0180c06": "不為」。次明主伴化方者，為六：初、主伴降",
    "T34n1719_02b:0180c07": "神；次、「若三十二」下明師資誕質；三、「若皇皇」下",
    "T34n1719_02b:0180c08": "明共稟世道；四、「若法」下明能所生熟，即指",
    "T34n1719_02b:0180c09": "鹿苑小乘；五、「共輔」下更熟未熟，即指方等、般",
    "T34n1719_02b:0180c10": "若，六、「次聞法華」下，明主伴功畢。初又二：初",
    "T34n1719_02b:0180c11": "主也，次「法身」下伴也。次文又二：初師也，次「諸",
    "T34n1719_02b:0180c12": "大」下資也。第三文亦二：初師示稟世道，次",
    "T34n1719_02b:0180c13": "「諸大士」下次示受邪化。第四文亦二：初知",
    "T34n1719_02b:0180c14": "所化尚生，次「若所」下鑒所化機熟。第五文又",
    "T34n1719_02b:0180c15": "二：初方等，次般若。第六又二：初正明功畢，",
    "T34n1719_02b:0180c16": "次「法王」下重述半滿以顯化功。分文竟，次略",
    "T34n1719_02b:0180c17": "釋之。言「近論」者，且捨中間以述伽耶。「聖后」",
    "T34n1719_02b:0180c18": "者，聖皇之后，后亦德政故。「法身」等者，亦有古",
    "T34n1719_02b:0180c19": "佛且云菩薩，主既降神伴亦在迹。「金姿」者，",
    "T34n1719_02b:0180c20": "金色美容也。「大士」者，《大論》稱菩薩為大士，",
    "T34n1719_02b:0180c21": "亦曰開士。士謂士夫，凡人之通稱，以「大」、「開」",
    "T34n1719_02b:0180c22": "簡別，故曰大等。如世云仁士志士等，亦以",
    "T34n1719_02b:0180c23": "仁等簡之。今人中發大心者名大，開是發",
    "T34n1719_02b:0180c24": "之異名，引物不同故諸相各異。「空室」者，須",
    "T34n1719_02b:0180c25": "菩提，生時室內一切皆空，表解空故。「雨寶」",
    "T34n1719_02b:0180c26": "者，樓那。「寄辨通夢」者，舍利弗。「太子」等者，初",
    "T34n1719_02b:0180c27": "同後異，欲奪先與故為皇等，處其極尊而",
    "T34n1719_02b:0180c28": "為先導，如《因果經》云：「佛將降此閻浮，時",
    "T34n1719_02b:0180c29": "有九十九億眾」，棄斯大眾及忘四天下，故",
    "T34n1719_02b:0181a01": "云「捨國」，棄金輪位故曰「捐王」，示習世定",
    "T34n1719_02b:0181a02": "故云「學道」，諸大士等亦示受邪化故云「請",
    "T34n1719_02b:0181a03": "業」，過其所習故曰「兼通」，却攝彼眾故曰",
    "T34n1719_02b:0181a04": "「宗匠」。如身子十六聲振五天，與目連共師",
    "T34n1719_02b:0181a05": "沙然梵志，未經旬月沙然徒眾盡以付之。",
    "T34n1719_02b:0181a06": "大法欲啟先為開闢，如陳如等；知所化既",
    "T34n1719_02b:0181a07": "生，能化猶與分庭抗禮，如迦葉等。「抗」者，《易》",
    "T34n1719_02b:0181a08": "云：「知進而不知退，知得而不知亡」。亦「對」也，",
    "T34n1719_02b:0181a09": "未肯為臣故分庭不退。「崇我道真」者，具",
    "T34n1719_02b:0181a10": "如迦葉。緣中機熟可化，故云「易染」等。諸大",
    "T34n1719_02b:0181a11": "士各掌一職，智慧身子，神通目連，辯才迦旃",
    "T34n1719_02b:0181a12": "延，三昧富樓那。「更度未度」者，雖師徒受化",
    "T34n1719_02b:0181a13": "化道未休，度兼二義，若全未受化則方等",
    "T34n1719_02b:0181a14": "中更令入小，若諸菩薩但令盡無明。言「重",
    "T34n1719_02b:0181a15": "熟已熟」者，大小兩熟位既未終，理須進入。",
    "T34n1719_02b:0181a16": "釋慕大中云「不知」者，秖此不知之言即大",
    "T34n1719_02b:0181a17": "機冥發，下云「機情二索」，即此意也。「含挾」等",
    "T34n1719_02b:0181a18": "者，謂般若中通教二乘，故彼部中通教真中",
    "T34n1719_02b:0181a19": "具大小故，名之為含；大帶於小故名為",
    "T34n1719_02b:0181a20": "挾，從始至終通大小故。「出內」等者，明領",
    "T34n1719_02b:0181a21": "業也，自他之法皆令知故。出內具如下疏",
    "T34n1719_02b:0181a22": "中說。「出內」兩字，江南多分去聲呼之，非無",
    "T34n1719_02b:0181a23": "所以。若人之出入，「出」字可從入聲，人之所",
    "T34n1719_02b:0181a24": "運可從去聲；「內」字南北二音義同，但恐濫",
    "T34n1719_02b:0181a25": "內外故從南音。「共」謂通教。若爾，何不付藏？",
    "T34n1719_02b:0181a26": "答：先已得之。別即別圓，偏圓具如《玄》文分",
    "T34n1719_02b:0181a27": "別。被加為「奉命」，所說名「領知」，名說為領，",
    "T34n1719_02b:0181a28": "無別領也。猶住小果名「無希取」，轉成熟",
    "T34n1719_02b:0181a29": "酥名「未頓捨」，望後極教故名為「雖」，被加",
    "T34n1719_02b:0181b01": "領法其心不驚名為「通泰」。故漸已之言通",
    "T34n1719_02b:0181b02": "昔，通泰唯在熟酥。「次聞法華」明至第五",
    "T34n1719_02b:0181b03": "時，具如〈信解〉中廣說。顯真遺體故會天性，",
    "T34n1719_02b:0181b04": "天性定故父子義成。昔結大緣名為真體，",
    "T34n1719_02b:0181b05": "得受記莂父子義成。定昔二萬佛所，方乃",
    "T34n1719_02b:0181b06": "堪為記莂。孤調涅槃故云「獨滅」，尚無一人",
    "T34n1719_02b:0181b07": "獨滅，豈留多人？「法王」下更述一代化意。「初",
    "T34n1719_02b:0181b08": "用」下借半滿枯榮以成化事，釋上方便權",
    "T34n1719_02b:0181b09": "巧之言。大化功畢故曰「身子」等，不待涅槃",
    "T34n1719_02b:0181b10": "故云「息化」，「贖命」如《釋籤》。若此釋者，方釋法",
    "T34n1719_02b:0181b11": "華經眾，總別兩重消釋本迹，尚恐失旨，直",
    "T34n1719_02b:0181b12": "爾一句翻名而已，何異諸教聲聞眾耶？「唱",
    "T34n1719_02b:0181b13": "滅」等者，正由功畢唱滅言興，故唱滅之緣",
    "T34n1719_02b:0181b14": "正在斯典。「二萬燈明」等者，準文殊答問引",
    "T34n1719_02b:0181b15": "往所見，皆無後教，當知即於法華訖化，若",
    "T34n1719_02b:0181b16": "東方所見具見法華、涅槃，是則引同今佛",
    "T34n1719_02b:0181b17": "故也。若迦葉出世其土猶淨理同往見，雖涅",
    "T34n1719_02b:0181b18": "槃有無不同，並於此經顯實。「為學」等者，男",
    "T34n1719_02b:0181b19": "如寶積、善德等，女如月上、無垢施等。「道」謂出",
    "T34n1719_02b:0181b20": "家二眾，「俗」即在家二眾，發起等四皆悉有之，",
    "T34n1719_02b:0181b21": "乃至良賤人畜親疎恭慢瞋喜凡聖，其相非",
    "T34n1719_02b:0181b22": "一故注「云云」。次「總明觀者」，總別大旨委如",
    "T34n1719_02b:0181b23": "前說，以二十心所共輔心王而緣善境，如",
    "T34n1719_02b:0181b24": "初起觀不離王數，通數猶通通至善所，以",
    "T34n1719_02b:0181b25": "此大善歷緣對境，其善轉深如至今經，故",
    "T34n1719_02b:0181b26": "此善數無別心體，還秖轉其惡數而生，故",
    "T34n1719_02b:0181b27": "從外入小、從小入大，自始歸終方名善極，",
    "T34n1719_02b:0181b28": "善行雖多不出此十，故云「十心為本」。轉既",
    "T34n1719_02b:0181b29": "極已，還同心王無善無惡，如諸弟子得授",
    "T34n1719_02b:0181c01": "記已，分同法王故云「立」也。又漸轉者，如諸",
    "T34n1719_02b:0181c02": "聲聞，若頓轉者，如頓菩薩，無非實相，使王",
    "T34n1719_02b:0181c03": "成究竟法、王子成法王真子，咸堪補處轉",
    "T34n1719_02b:0181c04": "化餘生，是故於中先取善心，然今所列並",
    "T34n1719_02b:0181c05": "準舊譯。新云：信及不放逸，輕安捨慚愧，二",
    "T34n1719_02b:0181c06": "根及不害，勤唯遍善心。初三句一字列，後四",
    "T34n1719_02b:0181c07": "字結，若欲對舊名略辨同異者，新云信，謂",
    "T34n1719_02b:0181c08": "於三寶所忍許故也，與舊名義同。新云不",
    "T34n1719_02b:0181c09": "放逸者，謂修諸善專注為性，舊名為念，念",
    "T34n1719_02b:0181c10": "謂憶持，名異義同。新云輕安者，謂輕利安",
    "T34n1719_02b:0181c11": "適堪任為性，舊名為喜，喜悅安快，亦名異",
    "T34n1719_02b:0181c12": "義同。新名為捨，謂離沈掉，與舊名義同。新",
    "T34n1719_02b:0181c13": "云慚愧，舊云猗覺，名義俱異。新云二根謂",
    "T34n1719_02b:0181c14": "無貪無嗔，舊云定慧，名義亦別而道理大同，",
    "T34n1719_02b:0181c15": "以無此二定慧方成。定慧亦深淺不同，二",
    "T34n1719_02b:0181c16": "根非無優劣。新云不害，謂無損惱為性，",
    "T34n1719_02b:0181c17": "舊名為戒，名異義同。新云勤，舊名進，名義",
    "T34n1719_02b:0181c18": "大同。其名義全不同者，譯人意別不須和",
    "T34n1719_02b:0181c19": "會，今此貴在從名入觀，故善王善數共導",
    "T34n1719_02b:0181c20": "諸惡以成妙善，故通心所輔王亦然，以數",
    "T34n1719_02b:0181c21": "對人隨其行相，亦應可解。十人既爾，以十",
    "T34n1719_02b:0181c22": "望諸乃至無數，不出心所，何但一萬二千",
    "T34n1719_02b:0181c23": "乃至未受化來，以惡心所攝之亦盡，何但",
    "T34n1719_02b:0181c24": "善及通耶？「十人各備」等者，寄本迹以明觀",
    "T34n1719_02b:0181c25": "心，本乃已成法王，迹示善通心所，以示入",
    "T34n1719_02b:0181c26": "道不同故也。言「一一心中皆有王數」者，既",
    "T34n1719_02b:0181c27": "二論不同，今言相扶即是同時，亦應更云",
    "T34n1719_02b:0181c28": "「次第相生」。非但同時異時，亦乃諸數互有，信",
    "T34n1719_02b:0181c29": "具諸數從信為名，餘九亦然。從強而說故",
    "T34n1719_02b:0182a01": "受別名，十通心所準此可知。是故展轉相",
    "T34n1719_02b:0182a02": "扶攻惡，若一心改、餘者相從，若相扶轉盡同",
    "T34n1719_02b:0182a03": "入實境，無非真王非王非數，故知隨人",
    "T34n1719_02b:0182a04": "何者偏強，強為觀境、弱者隨去，妙得此意，",
    "T34n1719_02b:0182a05": "四儀三業修觀有託，況復能觀須辨異同？",
    "T34n1719_02b:0182a06": "言「共攻」者，通心善心即能攻也。言「不行」等",
    "T34n1719_02b:0182a07": "者，指餘惡等，能攻屬智故云「行般若」也。引",
    "T34n1719_02b:0182a08": "《普賢觀》者，能所盡故，故心無心、法不住法，",
    "T34n1719_02b:0182a09": "計有能觀名為我心，有我心故能所不亡；",
    "T34n1719_02b:0182a10": "我所若空，罪福無主。「無心無數名正觀」者，",
    "T34n1719_02b:0182a11": "故云「若不盡者觀則不訖」，故至妙覺方名",
    "T34n1719_02b:0182a12": "為訖。所言「盡」者，因心所盡、果心無盡，猶如",
    "T34n1719_02b:0182a13": "五陰因果名同而其體永別。通引諸經意云",
    "T34n1719_02b:0182a14": "「眾生不度」等者，借事證理，若所觀之心眾",
    "T34n1719_02b:0182a15": "生不轉，則能觀王數師弟不息。「云云」者，廣",
    "T34n1719_02b:0182a16": "明王數能觀所觀，訖與不訖、成不成相，正",
    "T34n1719_02b:0182a17": "覺之名又通諸地等。次「列菩薩眾者」，《大論》",
    "T34n1719_02b:0182a18": "第四先問：何名菩提薩埵？答：一切諸佛法，戒",
    "T34n1719_02b:0182a19": "定及智慧，能利益一切，是名為菩提；其心",
    "T34n1719_02b:0182a20": "不可動，能忍成道事，不斷亦不破，是名為",
    "T34n1719_02b:0182a21": "薩埵。應約三教以釋答文，對小成四。「菩",
    "T34n1719_02b:0182a22": "薩為出家」等者，《論》有二問，初問：聲聞經中",
    "T34n1719_02b:0182a23": "有四眾，無菩薩者何？答：有二種道，謂聲聞、",
    "T34n1719_02b:0182a24": "菩薩，四眾是聲聞道，故聲聞經無菩薩眾。次",
    "T34n1719_02b:0182a25": "問具如今文，答云：通雖如此，別則不然，具",
    "T34n1719_02b:0182a26": "如今文。《論》問：若爾，衍經何不獨列菩薩？此",
    "T34n1719_02b:0182a27": "問意者，小乘教中菩薩非正，但列聲聞及以",
    "T34n1719_02b:0182a28": "四眾，菩薩入在四眾中攝；衍中聲聞非正，",
    "T34n1719_02b:0182a29": "亦應但列菩薩，四眾攝在菩薩中耶？《論》答",
    "T34n1719_02b:0182b01": "云：是乘廣大諸乘皆入，如恒河中不受大",
    "T34n1719_02b:0182b02": "海，大海即能受於恒河。論答意者，實如所",
    "T34n1719_02b:0182b03": "問，但為攝取漸令歸大如恒入海，彼存方",
    "T34n1719_02b:0182b04": "便，若依今文先識諸部共別有無，方識今",
    "T34n1719_02b:0182b05": "經列眾之意，非關列眾離合能辨大小偏",
    "T34n1719_02b:0182b06": "圓，如《金剛經》唯列小數及《金光明》大小俱",
    "T34n1719_02b:0182b07": "無，豈可能判大小別耶？故知先以教定，以",
    "T34n1719_02b:0182b08": "教辨人則百無一失。「故今」等者，言通意別。",
    "T34n1719_02b:0182b09": "「若具存」等者，先辨存略。「菩提」下正釋名，先",
    "T34n1719_02b:0182b10": "約上求，又成下約化他。摩訶比前亦大等",
    "T34n1719_02b:0182b11": "三，具有四教道知用三，故云多種，具如《玄》",
    "T34n1719_02b:0182b12": "等及《止觀》中。一一四弘即其始也，一一利生",
    "T34n1719_02b:0182b13": "即其用也，一一道品即其行也，一一法門即",
    "T34n1719_02b:0182b14": "所知也。四弘若別四三必殊，及簡五味，方是",
    "T34n1719_02b:0182b15": "今經圓妙菩薩也。如「釋論」下至「醍醐」也，寄五",
    "T34n1719_02b:0182b16": "味名以辨四教菩薩。《論》又云：「凡稱善法皆",
    "T34n1719_02b:0182b17": "名為薩，善法體相名之為埵」，故知菩薩自利",
    "T34n1719_02b:0182b18": "利他皆是善法及善體相，即是四種阿耨菩",
    "T34n1719_02b:0182b19": "提之道，一切賢聖之所稱歎，是為四種菩提",
    "T34n1719_02b:0182b20": "之薩埵也。又《論》云：「通論三種皆稱菩提，所",
    "T34n1719_02b:0182b21": "謂三乘，前二乘人雖稱菩提，非佛功德，故",
    "T34n1719_02b:0182b22": "不名薩埵，凡為雜血調成三祇百劫淨乳」。",
    "T34n1719_02b:0182b23": "引《大品》三文證四味者，且以三教義攝四",
    "T34n1719_02b:0182b24": "味，況今五味皆判菩薩，故以酪對通，二酥",
    "T34n1719_02b:0182b25": "對別，醍醐對圓，以諸菩薩歷此四味入不",
    "T34n1719_02b:0182b26": "定故義當三觀：即三藏菩薩轉入通時，義",
    "T34n1719_02b:0182b27": "當於酪，據時並在方等已前；轉入別時在",
    "T34n1719_02b:0182b28": "二味者，以二味中皆有菩薩不思議事。引",
    "T34n1719_02b:0182b29": "《淨名》者，已入實者於二味中心稱脫理，八",
    "T34n1719_02b:0182c01": "千受屈，示同鈍根及二乘人彈斥洮汰，方並",
    "T34n1719_02b:0182c02": "入別。準《玄》文意，即離二味以對通別，進退",
    "T34n1719_02b:0182c03": "盈縮並有二意。故入實者，皆自立身如彼",
    "T34n1719_02b:0182c04": "座像，座高四萬二千由旬，身亦稱之。借本",
    "T34n1719_02b:0182c05": "迹中意以助約教。「菩薩疑除」等者，並證四",
    "T34n1719_02b:0182c06": "菩薩中權者須開，故至今經方除三菩薩",
    "T34n1719_02b:0182c07": "疑，方是善行菩薩之道。「又涅槃等」者，然二經",
    "T34n1719_02b:0182c08": "同味咸息希望，是故引同。言「略有」者，今昔",
    "T34n1719_02b:0182c09": "合指。「本迹者」為三：先明本迹莫測，次、「所以」",
    "T34n1719_02b:0182c10": "下明施迹意，三、「然其」下正示本拂迹。初文",
    "T34n1719_02b:0182c11": "中云「或齊法王」者，如文殊本是龍種上尊",
    "T34n1719_02b:0182c12": "王佛，餘並準知。「散影垂容」等者，同前聲聞",
    "T34n1719_02b:0182c13": "總明本迹。次施迹意中有法、譬、合，譬中云",
    "T34n1719_02b:0182c14": "「槌砧」者，化主為槌，輔者為砧，乃至互為皆",
    "T34n1719_02b:0182c15": "為成器，本以古質為淳朴，今以未治為",
    "T34n1719_02b:0182c16": "淳朴，令其成器，故名為器。淳朴不一故名",
    "T34n1719_02b:0182c17": "為諸。觀中名破為成。觀後「云云」者，五住對",
    "T34n1719_02b:0182c18": "三次與不次，觀亦如是思之可知。「同謀」下",
    "T34n1719_02b:0182c19": "「云云」者，應合喻云，今開祕藏不涉權下，",
    "T34n1719_02b:0182c20": "故證信之人皆非率爾，故今文列不必在多。",
    "T34n1719_02b:0182c21": "列眾雖爾，本門得道數倍諸經，即先得無",
    "T34n1719_02b:0182c22": "生增道者是，故知復是隨要列耳。此明數",
    "T34n1719_02b:0182c23": "中已當因緣，雖即不明約教本迹，因緣之",
    "T34n1719_02b:0182c24": "人既預密謀，必是圓人及有遠本。「八正即八",
    "T34n1719_02b:0182c25": "萬」者，既是無作，道品八正無不觀彼百界",
    "T34n1719_02b:0182c26": "千如，十善既為所觀，八正即是能觀，能所相",
    "T34n1719_02b:0182c27": "從各有八萬。次明位中，初是因緣，次「應四種」",
    "T34n1719_02b:0182c28": "下約教。初文中云「無上道如境妙中」者，六",
    "T34n1719_02b:0182c29": "境初四菩提是也。境咸妙道之所趣，以所顯",
    "T34n1719_02b:0183a01": "能故須指境。若辨四悉者，三不退異，世界",
    "T34n1719_02b:0183a02": "也；入位功德，生善也；必治無明，對治也；證",
    "T34n1719_02b:0183a03": "一分真，第一義也。下去準知，不能具記。「具",
    "T34n1719_02b:0183a04": "此名跋致」者，阿者無也。跋致者退也。第三",
    "T34n1719_02b:0183a05": "祇時橫得三不退故，離五障時三義俱得，",
    "T34n1719_02b:0183a06": "即是第三僧祇通至百劫，通是三不退也。至",
    "T34n1719_02b:0183a07": "此名為上忍故也。次通教位引六心者，通",
    "T34n1719_02b:0183a08": "教地前無位可論，借別位名以通其位，即",
    "T34n1719_02b:0183a09": "指別教七信已上入乾慧也，故云初地至",
    "T34n1719_02b:0183a10": "六地方名位不退。或指地前假立七賢，即",
    "T34n1719_02b:0183a11": "以忍位為第六心，依小乘位雖云忍位",
    "T34n1719_02b:0183a12": "名位不退，望菩薩乘猶名為退。次別教中",
    "T34n1719_02b:0183a13": "許地論師故不破。圓位者，諸教圓位不過",
    "T34n1719_02b:0183a14": "華嚴，餘文雖有位義不彰，或略舉初住闕",
    "T34n1719_02b:0183a15": "後諸位，初住既爾行向豈殊？豈得同其地前",
    "T34n1719_02b:0183a16": "伏惑？然又華嚴住後兼別，或便一向作次第",
    "T34n1719_02b:0183a17": "解，或以一向作圓頓解，一何誤哉！具三不",
    "T34n1719_02b:0183a18": "退者，若先以不次寄次第說者，則七信名",
    "T34n1719_02b:0183a19": "位不退，八信已去名行不退，初住已去名念",
    "T34n1719_02b:0183a20": "不退，今從初住已具三德，名三不退，故云",
    "T34n1719_02b:0183a21": "具也。般若是位，離二死故；解脫是行，諸行",
    "T34n1719_02b:0183a22": "具故；法身名念，證實境故。彼經第七〈賢首",
    "T34n1719_02b:0183a23": "品〉中廣明其相，卷初帝釋問法慧云：初住",
    "T34n1719_02b:0183a24": "成就幾法、幾功德藏？法慧答云：此處甚深，難",
    "T34n1719_02b:0183a25": "信難知、難說難解、難通難分別。然承佛",
    "T34n1719_02b:0183a26": "力具足演說，仍先較量云：供養十方阿僧祇",
    "T34n1719_02b:0183a27": "眾生樂具，經於千劫復令證支佛，百千億",
    "T34n1719_02b:0183a28": "分不及其一。又云：欲知十方世界一即多、",
    "T34n1719_02b:0183a29": "多即一，一念無量念等，望法華中施四百萬",
    "T34n1719_02b:0183b01": "億阿僧祇世界六趣四生，乃至令得無學，不",
    "T34n1719_02b:0183b02": "如初隨喜人，彼經仍易彼是聖位，故云十",
    "T34n1719_02b:0183b03": "方等。望此第五十人一念功德，方顯圓位不",
    "T34n1719_02b:0183b04": "可思議，此經為難，既俱是圓初後不二，亦",
    "T34n1719_02b:0183b05": "何彼此？「尚非初住」者，此諸菩薩皆是一生補",
    "T34n1719_02b:0183b06": "處，尚是古佛，況復初住？自新譯來但以瑜伽",
    "T34n1719_02b:0183b07": "唯識之位，掩蔽華嚴圓常之說，誰知唯識等",
    "T34n1719_02b:0183b08": "文但明別位？後代誰肯見茲同異？又復有人",
    "T34n1719_02b:0183b09": "全毀唯識論之權宗，此則全迷方便之路。「不",
    "T34n1719_02b:0183b10": "識迹」者，迹居諸經之首，來至《法華經》初，驗",
    "T34n1719_02b:0183b11": "知可是淺位人耶？既失其本、理迷其迹，況",
    "T34n1719_02b:0183b12": "從部判？部妙人尊，諸師既不曉於五時，安",
    "T34n1719_02b:0183b13": "知菩薩本迹？故云「所歎既謬」等。以藏歎通",
    "T34n1719_02b:0183b14": "尚已成失，以偏歎圓過莫大矣。「還成增減",
    "T34n1719_02b:0183b15": "兩謗」者，秖此一謬義招二失，經無三教苦",
    "T34n1719_02b:0183b16": "欲增之，抑圓成偏減豈過此？三觀即三不",
    "T34n1719_02b:0183b17": "退者，空位假行中念一心者，還約妙三一",
    "T34n1719_02b:0183b18": "觀悉具。「云云」者，委釋次第不次第相，及以一",
    "T34n1719_02b:0183b19": "念須約六即。「極有眉眼」者，縱而奪之，雖有",
    "T34n1719_02b:0183b20": "眉眼大體全無。從「覈論」下，奪也。「無趣向」者，",
    "T34n1719_02b:0183b21": "此現德等何教無之，雖云法報不簡圓別，",
    "T34n1719_02b:0183b22": "儻分圓別為初為後，乃至諸句為橫為豎？",
    "T34n1719_02b:0183b23": "故總破云無宗體也。若有宗體故證位人",
    "T34n1719_02b:0183b24": "依經立位，位之所依名為位本，本即是體、",
    "T34n1719_02b:0183b25": "位即是宗，況復今經特出諸教諸位之上，準",
    "T34n1719_02b:0183b26": "教歎德意則可知。故始自不退終于度生，",
    "T34n1719_02b:0183b27": "先定體宗方可歎德。問：此經何以豎歎十",
    "T34n1719_02b:0183b28": "地別教位耶？答：一者寄本，二者證同，三者",
    "T34n1719_02b:0183b29": "順論。「云何七地」等者？古人所判云七地恐",
    "T34n1719_02b:0183c01": "起二乘心者，此似通位，是故難其不成別",
    "T34n1719_02b:0183c02": "義，難圓亦爾。若言七地始入無功用道，此",
    "T34n1719_02b:0183c03": "是別教教道明義，故不成圓。言「進退」等者，",
    "T34n1719_02b:0183c04": "斥進不成圓、退非通別。今文「橫豎」者，豎歎赴",
    "T34n1719_02b:0183c05": "情意本在圓，先正釋，次料簡。然初豎中初文",
    "T34n1719_02b:0183c06": "雖借離二之名，須異《瓔珞》二為方便，還依",
    "T34n1719_02b:0183c07": "一念具三不退以為初地，圓離三垢、圓發",
    "T34n1719_02b:0183c08": "三智，圓明圓轉，一念供養，圓植德本為佛",
    "T34n1719_02b:0183c09": "圓歎，具圓三慈不二佛慧下去準知。若不",
    "T34n1719_02b:0183c10": "開等覺則四句同歎十地，今從開說，故後",
    "T34n1719_02b:0183c11": "三句歎於等覺。文云二句者，指第十一、十",
    "T34n1719_02b:0183c12": "二句，為十地內外德者耳。但不從初即具，",
    "T34n1719_02b:0183c13": "故似別耳。次橫歎中初句亦云「過二邊」者，豎",
    "T34n1719_02b:0183c14": "尚俱圓，況此橫歎離二邊耶？但約非豎而",
    "T34n1719_02b:0183c15": "豎，如前所說。「過二邊」者，麁惑前去，又從勝",
    "T34n1719_02b:0183c16": "說從中立名，下去諸句準此應知。「阿字」者，",
    "T34n1719_02b:0183c17": "今師承用，具如《止觀》第五記。問答者，初問中",
    "T34n1719_02b:0183c18": "初句立宗，「三藏」下縱許，「聲聞」下立例，「迹為」",
    "T34n1719_02b:0183c19": "下立難。立宗意者，斷惑也。地住已上皆約",
    "T34n1719_02b:0183c20": "圓教斷位歎德，三藏菩薩始終不斷，容不",
    "T34n1719_02b:0183c21": "彼歎。於斷惑中尚歎二乘，迹為通別斷惑",
    "T34n1719_02b:0183c22": "菩薩何得不歎，而橫豎二歎悉唯歎圓。答",
    "T34n1719_02b:0183c23": "意者，義通本迹、意唯在圓，豎文似歎於別，",
    "T34n1719_02b:0183c24": "依部唯歎於圓，借迹消文經意從本，故準",
    "T34n1719_02b:0183c25": "歎聲聞從迹，亦應菩薩四教俱歎，但欲知",
    "T34n1719_02b:0183c26": "圓旨故亡迹以存本及去初而取後。次問",
    "T34n1719_02b:0183c27": "可見。答中為三：初、正答。次、「舊云」下引別位",
    "T34n1719_02b:0183c28": "為例，八地位既未極，舊釋尚具德不疑，何",
    "T34n1719_02b:0183c29": "妨圓人諸位位位具足諸德。三、《法華論》去引",
    "T34n1719_02b:0184a01": "證。《論》云：「彼菩薩德，十三句、二文攝取，應知一",
    "T34n1719_02b:0184a02": "者上支下支門，二者攝取事門。」初上支下支",
    "T34n1719_02b:0184a03": "謂總相別相，應知初至不退轉是總，餘者是",
    "T34n1719_02b:0184a04": "別。彼《論》云：「不退有十種示現」，具如今引，但",
    "T34n1719_02b:0184a05": "除初總句猶有十二句，乃以供養、植德二",
    "T34n1719_02b:0184a06": "句合為第四示現，名稱、度生二句合為第十",
    "T34n1719_02b:0184a07": "示現，故但成十示現，皆以不退為名。故知",
    "T34n1719_02b:0184a08": "圓釋句句互通，一一示現具十示現、具一切",
    "T34n1719_02b:0184a09": "諸句，何但十示現十二句耶？此與四十二字",
    "T34n1719_02b:0184a10": "門意同。又經云以慈修身句中，論文具修身",
    "T34n1719_02b:0184a11": "心二業，經文所以略修心者，慈即是心，心",
    "T34n1719_02b:0184a12": "熏於身故不別說；乃至依我空法空不退，",
    "T34n1719_02b:0184a13": "故知地住俱證二空。所以豎釋文雖別對意",
    "T34n1719_02b:0184a14": "非別者，一者以有次文橫釋是約豎論橫，",
    "T34n1719_02b:0184a15": "二者依《論》句句義意以對諸地，如初地云不",
    "T34n1719_02b:0184a16": "墮二邊三觀具足，自利利他有無雙照。若福",
    "T34n1719_02b:0184a17": "若智不離一心，內因外緣何嘗不具？初地",
    "T34n1719_02b:0184a18": "既爾後去悉然，即此地中橫竪具足，為對次",
    "T34n1719_02b:0184a19": "第權借地名，為顯唯圓彼須橫釋。故《論》中",
    "T34n1719_02b:0184a20": "攝取事門即當豎釋，是故今文具用《論》中二",
    "T34n1719_02b:0184a21": "門解釋，但今文中準《論》，於何等境界下剩「何",
    "T34n1719_02b:0184a22": "等」二字。《論》但云：「何等境界中應作所作故」。《論》",
    "T34n1719_02b:0184a23": "自釋云：「地清淨者，八地已上三地無相行寂",
    "T34n1719_02b:0184a24": "靜清淨」，今文意以彼《論》三何等言，一一皆屬",
    "T34n1719_02b:0184a25": "諸地，清淨即諸地惑斷，方便即諸地進趣，境",
    "T34n1719_02b:0184a26": "界即諸地所依，應作等即諸地功用。《論》云：「方",
    "T34n1719_02b:0184a27": "便者，有四種：一者攝取妙法方便，任持妙",
    "T34n1719_02b:0184a28": "法以樂說力為人說故」，即初四句隨義",
    "T34n1719_02b:0184a29": "思之。",
    "T34n1719_02b:0184b01": "「二者攝取善知識方便，以依善知識應作所",
    "T34n1719_02b:0184b02": "作故」，即第五六七八句隨句思之。",
    "T34n1719_02b:0184b03": "「三者攝取眾生方便，以不捨眾生故」，即第",
    "T34n1719_02b:0184b04": "九一句也。",
    "T34n1719_02b:0184b05": "「四者攝取智方便，以教化眾生令入彼智",
    "T34n1719_02b:0184b06": "故」，即後四句。",
    "T34n1719_02b:0184b07": "既諸句各對，復云何等。何等者，辨別之辭。",
    "T34n1719_02b:0184b08": "今亦互通，一一方便通約十地，順諸經論。及",
    "T34n1719_02b:0184b09": "《瓔珞》中，初地已上入法流水，念念趣故入證",
    "T34n1719_02b:0184b10": "道也。《論》中復有攝取事，示現諸境地等，於",
    "T34n1719_02b:0184b11": "經非要故不更述。言「八地」者，雖不同《瓔",
    "T34n1719_02b:0184b12": "珞》，諸經非無，復是別中教道異義，去取俱得，",
    "T34n1719_02b:0184b13": "今且依《瓔珞》，於《論》既非大違，且依一家承",
    "T34n1719_02b:0184b14": "用。言「何等境界」者，利物處也。次約觀心者，",
    "T34n1719_02b:0184b15": "此中前文敘古破舊義當因緣，今文二釋",
    "T34n1719_02b:0184b16": "義當教觀，雖闕本迹，德隨於人故不重明，",
    "T34n1719_02b:0184b17": "三觀無殊隨事名異，若爾亦是諸句展轉互",
    "T34n1719_02b:0184b18": "具，以得不退一心三觀，方得乃至度生一",
    "T34n1719_02b:0184b19": "心三觀，乃至以得度生一心三觀，故方得乃",
    "T34n1719_02b:0184b20": "至不退轉一心三觀，中間諸句準此可知。當",
    "T34n1719_02b:0184b21": "知百句秖是一句，故初住去位位圓融，句別",
    "T34n1719_02b:0184b22": "義同不須曲釋。小乘之中佛為身子開一",
    "T34n1719_02b:0184b23": "句義端，身子尚說無窮盡，況此圓菩薩德欲",
    "T34n1719_02b:0184b24": "分張之令楷定耶？況復觀門即是其德，觀",
    "T34n1719_02b:0184b25": "融德妙何可疑耶？故應約諸句自在說之。",
    "T34n1719_02b:0184b26": "有人問：何故此中文殊居首？答：序中既能釋",
    "T34n1719_02b:0184b27": "於彌勒之疑，乃是一經發起之首，況二萬佛",
    "T34n1719_02b:0184b28": "所咸為眾啟疑，是故列在八萬之首。「法門」",
    "T34n1719_02b:0184b29": "等者，依此名義例應四釋，而今少者，一者",
    "T34n1719_02b:0184c01": "準例可知。又菩薩事迹或隱或顯、或真或俗、",
    "T34n1719_02b:0184c02": "或主或伴，不同聲聞事迹顯著，雖非顯著",
    "T34n1719_02b:0184c03": "必具諸教，而今開顯義必在圓，況復如前",
    "T34n1719_02b:0184c04": "約諸聲聞總別廣釋，因已具知菩薩本迹，",
    "T34n1719_02b:0184c05": "本迹既爾因緣教觀準類可知，故不委述",
    "T34n1719_02b:0184c06": "菩薩總別。今初文殊中引五文者，初三辨",
    "T34n1719_02b:0184c07": "名，《思益》舉說明行，《悲華》論願益物。初「大經」",
    "T34n1719_02b:0184c08": "者，從德立名，即以見性立妙德名，此準第",
    "T34n1719_02b:0184c09": "十七闍王悔後發願文也。次二經但舉梵音",
    "T34n1719_02b:0184c10": "不同耳。《思益》明如說而觀，觀謂不起法非",
    "T34n1719_02b:0184c11": "法想，觀即行也，即言行相稱而得妙名。《悲華》",
    "T34n1719_02b:0184c12": "因取妙土，益物事廣所化位高，高廣願行一",
    "T34n1719_02b:0184c13": "切皆妙，名為妙德。菩薩利生迹因何定？於",
    "T34n1719_02b:0184c14": "此文中亦可義立四悉釋者，即以妙德若",
    "T34n1719_02b:0184c15": "名若體無非四悉，取土即世界，說法即為",
    "T34n1719_02b:0184c16": "人，立行即對治，佛記等即第一義，此是圓人",
    "T34n1719_02b:0184c17": "復當約教，從「北方」去即本迹也。又如《楞嚴",
    "T34n1719_02b:0184c18": "經》過去無量阿僧祇劫，有佛號龍種上尊王，",
    "T34n1719_02b:0184c19": "亦文殊是。觀音中作四悉者，名即世界，思益",
    "T34n1719_02b:0184c20": "即為人，稱名即對治，「寶藏佛」去即第一義。又",
    "T34n1719_02b:0184c21": "《思益》見得菩提亦第一義。「下文」指〈普門品〉。",
    "T34n1719_02b:0184c22": "注「云云」者，亦闕約教及以本迹，教即圓人",
    "T34n1719_02b:0184c23": "本是古佛。觀心中釋初二字與下不殊，但",
    "T34n1719_02b:0184c24": "第三字與下稍別，下約事釋以所被為音，",
    "T34n1719_02b:0184c25": "此約能觀，以所宣為音，由觀故設教，故",
    "T34n1719_02b:0184c26": "云「觀是語本」。次大勢至者，《思益》約行，《悲華》",
    "T34n1719_02b:0184c27": "約願，《思益》約威勢以釋勢，正當字義。「取",
    "T34n1719_02b:0184c28": "大千」者，以世釋勢，勢力取世不違其志，",
    "T34n1719_02b:0184c29": "以志大故，故佛記之。志取世故亦名世志。",
    "T34n1719_02b:0185a01": "若作四悉者，思益世界，悲華為人對治，「寶",
    "T34n1719_02b:0185a02": "藏佛」去第一義也。亦闕約教。本迹例前擬",
    "T34n1719_02b:0185a03": "後可知，文闕。常精進，如《大寶積經》云：「是菩",
    "T34n1719_02b:0185a04": "薩為一眾生經無量劫隨逐不捨，猶不受",
    "T34n1719_02b:0185a05": "化，無一念棄捨，以身心俱進故。」義通四悉，",
    "T34n1719_02b:0185a06": "教迹觀心準例可知。不休息者，與常精進",
    "T34n1719_02b:0185a07": "義意略同。欲辨別者，無間趣入名為精進，",
    "T34n1719_02b:0185a08": "長時無廢名不休息，是故觀解名為不住，",
    "T34n1719_02b:0185a09": "故釋不休息亦約長時，但得記與利生不",
    "T34n1719_02b:0185a10": "同耳。教迹準知。釋「寶掌者」，先釋掌，次「令釋」",
    "T34n1719_02b:0185a11": "下釋寶。掌謂身分，既被上鎧身分堅固，以",
    "T34n1719_02b:0185a12": "其固掌法身之分，尚出無上出世之寶，況復",
    "T34n1719_02b:0185a13": "世寶？故此兩寶必具四悉，於中云「不志二",
    "T34n1719_02b:0185a14": "乘」者，簡法寶濫。「通慧心」者，從實起通，通是",
    "T34n1719_02b:0185a15": "慧性故云通慧。約教本迹等云云。釋「藥王」中，",
    "T34n1719_02b:0185a16": "三緣從後醫王義當於藥，前二雖別，是則",
    "T34n1719_02b:0185a17": "佛世滅後皆立行生善。「火淨」者，從燒身立",
    "T34n1719_02b:0185a18": "名，文中且以世治表出世治云云。「欠七菩",
    "T34n1719_02b:0185a19": "薩」，未檢經。跋陀婆羅中，初句是世界，次「思",
    "T34n1719_02b:0185a20": "益」下第一義。此菩薩名在《般舟經》中亦名賢",
    "T34n1719_02b:0185a21": "護，善即賢也，善巧將護令其不退。彌勒中",
    "T34n1719_02b:0185a22": "初句是世界，思益是為人，賢愚是對治，悲華",
    "T34n1719_02b:0185a23": "第一義。「又云」去，應合在因緣中。「賢愚」等者，",
    "T34n1719_02b:0185a24": "彼經第九，佛在迦蘭陀，阿難忽然思惟：彌勒",
    "T34n1719_02b:0185a25": "世尊往昔云何發此慈悲之心，得是妙益？",
    "T34n1719_02b:0185a26": "從禪定起而白佛。佛言：過去久遠此閻浮",
    "T34n1719_02b:0185a27": "提有一大王，名摩訶波羅婆，主五百小國，",
    "T34n1719_02b:0185a28": "與群臣出獵，王所乘象欲心熾盛，因見象",
    "T34n1719_02b:0185a29": "師調象，而便發心，今為補處。又經亦有末",
    "T34n1719_02b:0185b01": "濟跛兔緣，而立慈稱，以本願力熏，見苦生",
    "T34n1719_02b:0185b02": "慈。前《悲華》中乃以拔苦而釋與樂，故圓拔",
    "T34n1719_02b:0185b03": "與而無別體云云。「云云」者，約教本迹觀心乃",
    "T34n1719_02b:0185b04": "至迹門發起眾等。釋「導師」中文舍四悉，導",
    "T34n1719_02b:0185b05": "師是舍婆提國人，是白衣居士，「令入正道」",
    "T34n1719_02b:0185b06": "釋導字，「不求恩報」釋師德，以亡懷故方",
    "T34n1719_02b:0185b07": "應師位。具名之外但列數者，因緣觀等具",
    "T34n1719_02b:0185b08": "如前意，但名不可盡陳，故但標大數。總而",
    "T34n1719_02b:0185b09": "言之，但由國人舊多知識者，則先列之。證",
    "T34n1719_02b:0185b10": "信為易，一代教中諸大菩薩宿緣獲記，多在",
    "T34n1719_02b:0185b11": "《悲華》第二卷中。經云：「有菩薩名曰寂意，白",
    "T34n1719_02b:0185b12": "佛言：諸佛皆有淨土，如來何故取此穢土？",
    "T34n1719_02b:0185b13": "佛言：本願故取。我於過去恒河沙阿僧祇劫，",
    "T34n1719_02b:0185b14": "世界名刪提嵐，劫名善，輪王名無諍念，主",
    "T34n1719_02b:0185b15": "四天下，王有千子。有一大臣，名曰寶海梵",
    "T34n1719_02b:0185b16": "志，唯有一子，三十二相八十種好，常有諸",
    "T34n1719_02b:0185b17": "天而來供養，國為作號名曰寶藏，出家成",
    "T34n1719_02b:0185b18": "道亦名寶藏，說法度人其數無量。其王千子",
    "T34n1719_02b:0185b19": "各各供養經於三月，過三月已欲為授記，",
    "T34n1719_02b:0185b20": "先入三昧現十方佛土，集諸菩薩，先授寶",
    "T34n1719_02b:0185b21": "海。十方世界眾生寶海教化者，一時成佛。次",
    "T34n1719_02b:0185b22": "授輪王千子，授第一子云，汝觀六道起大",
    "T34n1719_02b:0185b23": "悲心，斷諸煩惱令住安樂，今當字汝為觀",
    "T34n1719_02b:0185b24": "世音，阿彌陀佛般涅槃後，二恒阿僧祇劫於",
    "T34n1719_02b:0185b25": "夜初分正法滅時，於夜後分其土轉名一",
    "T34n1719_02b:0185b26": "切珍寶之所成就所有莊嚴勝安樂界，於一",
    "T34n1719_02b:0185b27": "念頃便成正覺，號一切功德山王，壽九十六",
    "T34n1719_02b:0185b28": "億那由他百千萬億劫。第二太子名大勢志",
    "T34n1719_02b:0185b29": "如疏，第三名文殊如疏，第四名普賢，在東",
    "T34n1719_02b:0185c01": "方十恒沙世界微塵世界，名不瞬，乃至第九",
    "T34n1719_02b:0185c02": "名阿閦，如是次第授千太子。中有願取五",
    "T34n1719_02b:0185c03": "濁成佛者，以大悲故其土名娑婆。何以故？",
    "T34n1719_02b:0185c04": "是諸眾生忍於三毒及諸煩惱，能忍斯惡故",
    "T34n1719_02b:0185c05": "名忍土。是千人中唯除一人，餘並於賢劫",
    "T34n1719_02b:0185c06": "而得成佛。」",
    "T34n1719_02b:0185c07": "法華文句卷第二中"
}