{
    "X56n0943_001:0698a06": "法華龍女成佛權實義",
    "X56n0943_001:0698a08": "丹丘沙門　源清　述",
    "X56n0943_001:0698a09": "龍女成佛。本顯經力不可思議。古今章疏。判釋不同。",
    "X56n0943_001:0698a10": "或判權為。或判實證。仍謂成道不合轉身。復以善財",
    "X56n0943_001:0698a11": "比較優劣。今家判釋。體用雙明。本證圓經。故非權示。",
    "X56n0943_001:0698a12": "但文句簡約。義理幽微。或尋繹浮疏。指陳猶豫。愚雖",
    "X56n0943_001:0698a13": "不敏。志在沈研。非輙敢評論。蓋諮稟有自。特援文義。",
    "X56n0943_001:0698a14": "聊以釋通。庶顯所宗。非誣先哲。義開四意。列之於左。",
    "X56n0943_001:0698a15": "一列文科釋簡略意二約義引文銷會意",
    "X56n0943_001:0698a16": "三徵釋傍通疑滯意四示判教相談化意",
    "X56n0943_001:0698a17": "一列文科釋簡略意者文句科此品經大分二。一明",
    "X56n0943_001:0698a18": "昔日達多通經。釋迦成道。二明今日文殊通經。龍女",
    "X56n0943_001:0698a19": "作佛。今就文殊通經利益之文。文有九段。其中六節",
    "X56n0943_001:0698a20": "文無解者。置之不列。列且就釋者。全引列之。故第五",
    "X56n0943_001:0698a21": "科讚佛偈為龍女明圓釋疑。又分三。一深達等二句。",
    "X56n0943_001:0698a22": "科為持經得解。二從微妙下二行。科為成就二身。三",
    "X56n0943_001:0698a23": "從又聞下一行。科為引佛為證。通釋云。罪福者約七",
    "X56n0943_001:0698a24": "方便傳作。今偈深達罪福。入一實相。名為深達。十方。",
    "X56n0943_001:0698b01": "即十法界。同以實慧朗之。故言徧照。具三十二相者。",
    "X56n0943_001:0698b02": "深得法身之理。即備相好。如大品。欲得一切法。當學",
    "X56n0943_001:0698b03": "般若。如得如意珠。次第七科獻珠成道段。為龍女以",
    "X56n0943_001:0698b04": "一實除疑。又二。一獻珠科為以一實除疑。釋云。圓珠。",
    "X56n0943_001:0698b05": "表其修得圓因。奉佛。是將因剋果。佛受疾者。獲果速",
    "X56n0943_001:0698b06": "也。二成道文科為現成明證。釋云。正示因圓果滿。胎",
    "X56n0943_001:0698b07": "經云。魔梵釋女皆不捨身。悉於現身得成佛故。偈云。",
    "X56n0943_001:0698b08": "法性如大海。不說有是非。凡夫賢聖人。平等無高下。",
    "X56n0943_001:0698b09": "唯在心垢滅。取證如反掌。次第八從爾時娑婆下。科",
    "X56n0943_001:0698b10": "為時眾見聞得益。釋云。南方緣熟。宜以八相成道。此",
    "X56n0943_001:0698b11": "土緣薄。只以龍女教化。此是權巧之力。得一身一切",
    "X56n0943_001:0698b12": "身。普現色身三昧也。已上列文科釋竟(文句只爾。記釋亦略。至下",
    "X56n0943_001:0698b13": "隨釋引之)。",
    "X56n0943_001:0698b14": "二約義引文銷會意者自分二。一牒文銷會。二結成",
    "X56n0943_001:0698b15": "體宗用。顯經力妙。初牒文銷會者。如初總科讚佛偈",
    "X56n0943_001:0698b16": "為明圓釋疑者。即釋智積執別之疑也。復細科為持",
    "X56n0943_001:0698b17": "經得解等者。文從能讚科釋也。正申龍女聞經得解。",
    "X56n0943_001:0698b18": "方能說茲妙偈以讚於佛。用斷智積執權之疑。所以",
    "X56n0943_001:0698b19": "大師不從所讚科釋者。為顯能讚之解故也。如經品",
    "X56n0943_001:0698b20": "初。如來只自述云。由昔仙所。聞法華經。受持修習。今",
    "X56n0943_001:0698b21": "致相好。如來既爾。龍女亦然。是故記主於此品初指",
    "X56n0943_001:0698b22": "云。如下龍女歎佛偈中。自非深達。安能具相。故知大",
    "X56n0943_001:0698b23": "師從能讚也。科釋經有明文。若從所讚科釋。則失斯",
    "X56n0943_001:0698b24": "旨。若了能讚所讚之意何疑。今且從能讚所讚二義",
    "X56n0943_001:0698c01": "銷會。先就能讚鎖會者。如科初二句為持經得解。解",
    "X56n0943_001:0698c02": "即報智也。釋云。今偈深達罪福入一實相等者。深達。",
    "X56n0943_001:0698c03": "豎徹也。徧照橫窮也。深達一念罪福之性。畢竟本空。",
    "X56n0943_001:0698c04": "徧照十界權實之法。皆真實相。故普賢觀云。我心自",
    "X56n0943_001:0698c05": "空。罪福無主。安樂行云。觀一切法空如實相。又如玄",
    "X56n0943_001:0698c06": "義歷法明經。一一塵塵無非法界。故總歎云。手不執",
    "X56n0943_001:0698c07": "卷。常是讀經。口無言聲。徧誦眾典。佛不說法。恒聞梵",
    "X56n0943_001:0698c08": "音。心不思惟。普照法界。此即頓解一乘之旨。圓持三",
    "X56n0943_001:0698c09": "諦之經也。次科微妙下兩行為成就二身者。即成就",
    "X56n0943_001:0698c10": "法應二身也。釋云。深得法身之理即備相好者。此則",
    "X56n0943_001:0698c11": "達本冥真。開佛知見。三身頓顯。三智圓明。理事齊彰。",
    "X56n0943_001:0698c12": "行位備顯。故名初發心住。如華嚴云。初發心時。便成",
    "X56n0943_001:0698c13": "正覺。清淨妙法身。湛然應一切。即斯義也。次又聞下",
    "X56n0943_001:0698c14": "一行科為引佛為證者。自明妙解。難斷彼疑。引佛為",
    "X56n0943_001:0698c15": "證。必除其執。故云。又聞成菩提。唯佛當證知。請觀又",
    "X56n0943_001:0698c16": "聞之語。豈非文殊答智積云。剎那發心。能至菩提。是",
    "X56n0943_001:0698c17": "其所聞也。於是智積猶疑不信。故使龍女即現讚佛。",
    "X56n0943_001:0698c18": "引佛為證。用斷彼疑。故前文總科此偈為明圓釋疑。",
    "X56n0943_001:0698c19": "良以此也。據上諸義。明知大師但從能讚以科釋耳。",
    "X56n0943_001:0698c20": "(記並無解)若就所讚釋者。即方便品初釋歎佛二智之意",
    "X56n0943_001:0698c21": "同也。今憑彼文。來銷此意如初深達二句。即雙歎佛",
    "X56n0943_001:0698c22": "之權實二智也。上云諸佛智慧甚深無量。今云深達。",
    "X56n0943_001:0698c23": "即歎佛實智甚深也。徧照。即歎佛權智無量也。罪福",
    "X56n0943_001:0698c24": "十方。即上文十界十如權實之境。以佛二智。照斯二",
    "X56n0943_001:0699a01": "境。豎徹如理之底。橫窮法界之邊。故云深達徧照。亦",
    "X56n0943_001:0699a02": "是總歎諸佛境智不可思議。上云。唯佛與佛。乃能究",
    "X56n0943_001:0699a03": "盡諸法實相。次微妙下四句。雙歎法應二身也。法身",
    "X56n0943_001:0699a04": "湛寂。故歎云微妙。上云。諸法從本來。常自寂滅相。應",
    "X56n0943_001:0699a05": "身普現。故歎云具相。上云。我以相嚴身。光明照世間。",
    "X56n0943_001:0699a06": "次天人下四句。便歎佛無上。為一切之所歸仰。故云。",
    "X56n0943_001:0699a07": "一切眾生類。無不宗奉者。上云。無上兩足尊。大論云。",
    "X56n0943_001:0699a08": "眾生無上者佛是也。次又聞下一行。科釋同前。已上",
    "X56n0943_001:0699a09": "據文略釋。廣則五重玄義。只談斯旨。豈非大師上釋",
    "X56n0943_001:0699a10": "歎佛境智已竟。洎乎此偈。雖是龍女歎佛。所歎之意",
    "X56n0943_001:0699a11": "既同。故不於茲更釋。若爾。大師何不指耶。今謂所不",
    "X56n0943_001:0699a12": "指者。善令尋詮會宗。見簡知廣。只今引會。在理或當。",
    "X56n0943_001:0699a13": "何煩指耶。況茲一偈。今家處處明用。且示玄文一處。",
    "X56n0943_001:0699a14": "如說法妙。引證孤起部云。龍女稱歎於佛成菩提事。",
    "X56n0943_001:0699a15": "如斯明指。所歎之意。可但以義求。勿隨情轉。曲生去",
    "X56n0943_001:0699a16": "取。返迷所宗。次會第七科二段文。初科獻珠為以一",
    "X56n0943_001:0699a17": "實除疑者。一實。即一乘也。前陳妙解。以斷智積歷別",
    "X56n0943_001:0699a18": "之疑。今獻圓珠。表除身子滯藏之難。即顯圓乘因果",
    "X56n0943_001:0699a19": "理事不二故也。釋如列文。又經云有一實珠者。據前",
    "X56n0943_001:0699a20": "文釋偈引大品云。欲得一切法。當學般若。如得如意",
    "X56n0943_001:0699a21": "珠。故知所獻必是如意。又淨名疏云。價直三千者。滿",
    "X56n0943_001:0699a22": "中積寶也。明如意體。具如止觀。次科成道之為現成",
    "X56n0943_001:0699a23": "明證者即示往南成佛。令眾信伏。故云現成明證。引",
    "X56n0943_001:0699a24": "胎經釋者。顯實證同也。何者。龍女在海。初聞妙經。圓",
    "X56n0943_001:0699b01": "解頓發。獲證無生。正與胎經魔梵釋女。即於女身成",
    "X56n0943_001:0699b02": "佛義同。成佛者。即得無生智也。偈云。唯在心垢滅。取",
    "X56n0943_001:0699b03": "證如反掌。驗云取證。知獲無生。記云。偈從實得說。即",
    "X56n0943_001:0699b04": "證無生忍也。又玄文第五。釋圓初住無生忍位。引多",
    "X56n0943_001:0699b05": "文證。華嚴初發心時便成正覺。淨名一念坐道場。法",
    "X56n0943_001:0699b06": "華剎那成佛。瓔珞頓覺如來。皆以初住證無生智。故",
    "X56n0943_001:0699b07": "云成佛。而此文但引胎經釋者。驗龍女欲證義同。若",
    "X56n0943_001:0699b08": "論部意。胎經猶帶方便故也。次第八科利益段作權",
    "X56n0943_001:0699b09": "巧釋者。此明證無生已。從體起用。故云。此土緣薄。只",
    "X56n0943_001:0699b10": "以龍女教化。南方緣熟。宜以八相成道。此是權巧之",
    "X56n0943_001:0699b11": "力。得一身一切身。普現色身三昧也。驗知前科成道",
    "X56n0943_001:0699b12": "文。為現成明證。但是此中權巧之力。前引胎經釋成",
    "X56n0943_001:0699b13": "佛文。即是此中得一身等。故知由得三昧。方能示成。",
    "X56n0943_001:0699b14": "若不爾者。如何銷會教化等文。請觀權巧之言。自曉",
    "X56n0943_001:0699b15": "實證之處。記云。龍女已得無生。則約體用而證權巧。",
    "X56n0943_001:0699b16": "二結成體宗用顯經力妙者。偈云深達徧照。此顯實",
    "X56n0943_001:0699b17": "相之體高廣也。若圓珠奉佛。此表一乘因果之宗不",
    "X56n0943_001:0699b18": "二也。若示女即男成佛之相。此顯經力斷權疑生實",
    "X56n0943_001:0699b19": "信之妙用難思也。是以大師廣演十軸妙玄。只顯今",
    "X56n0943_001:0699b20": "經妙體宗用之三法。即三身三德。不縱不橫。三一不",
    "X56n0943_001:0699b21": "可思議。體即法身。宗即般若。用即解脫。當知能示正",
    "X56n0943_001:0699b22": "覺於十方者。實由證茲體宗用之三德也。此非智者",
    "X56n0943_001:0699b23": "靈鷲親聞。大蘇妙悟。孰達龍女顯茲三德之妙。誠哉",
    "X56n0943_001:0699b24": "二釋。妙契圓宗。記云。權實二義。經力俱成。經云。若有",
    "X56n0943_001:0699c01": "聞一句。無一不成佛。略銷會竟。",
    "X56n0943_001:0699c02": "三徵釋傍通疑滯意者問。觀向引會。稍符妙宗。未審",
    "X56n0943_001:0699c03": "大師的據何文。知是實人在海已證無生。於此作權",
    "X56n0943_001:0699c04": "實釋耶。答。今推二釋。經有明文。且初作實釋者。豈非",
    "X56n0943_001:0699c05": "文殊論益事訖。復云於海唯說此經。智積仍問此經",
    "X56n0943_001:0699c06": "甚深微妙。頗有眾生勤加精進。修行此經。速得佛否。",
    "X56n0943_001:0699c07": "文殊答有娑竭龍女。能至菩提。今推問意有三。一直",
    "X56n0943_001:0699c08": "問頗有眾生。的問凡夫信力堅固者。以簡方便菩薩",
    "X56n0943_001:0699c09": "及二乘等。二問勤加精進。以簡聞不勤修者。三問速",
    "X56n0943_001:0699c10": "得佛不。以簡修不速證。故使文殊答亦具三。一云有",
    "X56n0943_001:0699c11": "娑竭羅女。此答實凡也。二云智慧利根。至了達諸法。",
    "X56n0943_001:0699c12": "此答能勤修也。三云剎那發心得不退轉。不退轉者。",
    "X56n0943_001:0699c13": "豈非入圓初住。證無生忍。名念不退。無生一證。即能",
    "X56n0943_001:0699c14": "百界成佛。故云能至菩提。明知大師據斯問答。知是",
    "X56n0943_001:0699c15": "實人在海始證。又況海中益者。尚非心口所宣。豈唯",
    "X56n0943_001:0699c16": "龍女耶。當知但論圓機。聞經頓證。不從漸來。況是龍",
    "X56n0943_001:0699c17": "女彌堪顯妙耳。二作權巧釋者。如文殊答斯事竟。智",
    "X56n0943_001:0699c18": "積仍執釋迦歷別修道。經無量劫。今方成道。不信此",
    "X56n0943_001:0699c19": "女剎那成佛。於是龍女即現說偈。示成明證。令眾見",
    "X56n0943_001:0699c20": "聞。咸使信伏。豈非權巧之力。又如胎經雖明魔女成",
    "X56n0943_001:0699c21": "佛。且不見云應機設教。乃是如來於彼經中說圓頓",
    "X56n0943_001:0699c22": "法。魔梵釋女獲聞自證而已。自證雖與此同。論化彼",
    "X56n0943_001:0699c23": "闕斯事。以茲並驗。其旨愈明。問。既文殊答云不退即",
    "X56n0943_001:0699c24": "是實證者。大師何不直說彼文作實證釋。便成道文",
    "X56n0943_001:0700a01": "作權化釋。以顯體用耶。答。於經不便。前妙德雖答實",
    "X56n0943_001:0700a02": "證。智積猶疑特以現成用化。示證非謬。順經文故。須",
    "X56n0943_001:0700a03": "於此釋。仍寄利益。以顯權化。文理無傷。於義便耳。問。",
    "X56n0943_001:0700a04": "等是權巧。何不即以女身便成正覺。仍變成男。莫如",
    "X56n0943_001:0700a05": "身子之難。女有五障。不得成佛否。答。即龍女身。無生",
    "X56n0943_001:0700a06": "已證。為顯經力。自在赴緣。示女即男。相無定相。以表",
    "X56n0943_001:0700a07": "妙用權實難思。尚現九界之身。百界成道。豈止一身。",
    "X56n0943_001:0700a08": "須臾待變。等是能變。何不能即。良由見變在機。非關",
    "X56n0943_001:0700a09": "於應。故大師云。此土緣薄。只以龍女教化。南方緣熟。",
    "X56n0943_001:0700a10": "宜以八相成道。且身子但執此身不速成佛。非疑變",
    "X56n0943_001:0700a11": "女為男。胎經只論頓證無生。故云不捨女身成佛。若",
    "X56n0943_001:0700a12": "了大師權實二釋。無俟再三。若李長者云成道不合",
    "X56n0943_001:0700a13": "轉身者。此乃不見經文圓妙之意。亦不曉今家二釋",
    "X56n0943_001:0700a14": "文巧之旨。據彼解此往南成佛之文云。心得應真。故",
    "X56n0943_001:0700a15": "稱無垢。正順本覺。故號為南。又南為明為離。離中虗。",
    "X56n0943_001:0700a16": "依八卦表之。雖然理如是。有理即有事。還須有國土。",
    "X56n0943_001:0700a17": "眾生所歸依處等(已上彼文)。今輒質問。若謂南為正順。又",
    "X56n0943_001:0700a18": "以離明表成正覺者。如善財及龍女。應須皆云往南。",
    "X56n0943_001:0700a19": "用表正覺。設往餘方。以何事為表。今謂不然。豈有無",
    "X56n0943_001:0700a20": "機。徒設往南以為所表。彼雖判為實證。仍迷實證之",
    "X56n0943_001:0700a21": "源。致將妙用之文。以為實證之釋。豈不體用俱失。所",
    "X56n0943_001:0700a22": "表成虗。又復尋其十番褒貶之文。全失一乘開權顯",
    "X56n0943_001:0700a23": "實之旨。若得今家妙玄之始末。方了法華本跡之高",
    "X56n0943_001:0700a24": "深。非尚所宗。故有虗指。問。如彼論主。時謂文殊。觀彼",
    "X56n0943_001:0700b01": "行狀。頗多神異。豈應謬判抑挫妙經。說爾凡流。合仰",
    "X56n0943_001:0700b02": "信而已。何得輒誣聖智。詎可及乎。答。聖雖叵測。言在",
    "X56n0943_001:0700b03": "可尋。今所評論。特非臆說。本宗明判。理盡教源。譬依",
    "X56n0943_001:0700b04": "日光。無所不辨。況茲妙部。釋者頗多。或聖或凡。不當",
    "X56n0943_001:0700b05": "非一。豈無甄別。一槩雷同。理當即依。義乖須去。豈以",
    "X56n0943_001:0700b06": "情黨。輒述是非。問。智積高位大士。身子已聞法說。開",
    "X56n0943_001:0700b07": "佛知見。何故於此仍執藏別為疑耶。答。此並善權。為",
    "X56n0943_001:0700b08": "破有此執者未得妙益。此蓋諸聖共就一段機緣耳。",
    "X56n0943_001:0700b09": "問。據前之所會。文義合然。如記主何不委明。答。記非",
    "X56n0943_001:0700b10": "不釋。引會如前。但文簡難曉。餘則一家之義。當時承",
    "X56n0943_001:0700b11": "習有從。既無異途。故不委辨。及彼他宗異釋。世咸奇",
    "X56n0943_001:0700b12": "之。只知龍女成佛之文。寧辨體用權實之旨。其或濫",
    "X56n0943_001:0700b13": "讀斯宗。不窮始末文旨。輒述是非。愍斯等故。事不獲",
    "X56n0943_001:0700b14": "已。故委論耳。問。大師既作二釋。何不許他判為權實",
    "X56n0943_001:0700b15": "耶。答。今家判釋。但約始證體用之權實不二。非同他",
    "X56n0943_001:0700b16": "判謂是十地等人權示成爾。若如彼判。證經之妙安",
    "X56n0943_001:0700b17": "在。是則脩羅度海。不足為奇。問。既往無垢世界成八",
    "X56n0943_001:0700b18": "相佛。有何別號。答。本證經力。直往南成。非佛授記劫",
    "X56n0943_001:0700b19": "國等事。故不出號。世界是所往。經家須指之。問。為始",
    "X56n0943_001:0700b20": "此身聞經獲證。為昔曾下種耶。答。設曾下種。證經之",
    "X56n0943_001:0700b21": "力何傷。況種熟脫之言。本在今經方說。具如玄文廣",
    "X56n0943_001:0700b22": "明。豈有底滯頑嚚。即聞解經讚。宿植善本。其言有在。",
    "X56n0943_001:0700b23": "問。如獻珠。髻珠。衣珠。此三同異云何。答。皆喻一乘。則",
    "X56n0943_001:0700b24": "無有異。而表喻迷悟因果從緣則異。如獻珠是現事。",
    "X56n0943_001:0700c01": "用表一乘圓因剋果速故。頂珠是佛舉喻。一乘果人",
    "X56n0943_001:0700c02": "所護持方說故。衣珠是下根陳喻。領昔曾聞一乘圓",
    "X56n0943_001:0700c03": "種在懷迷不覺故。故知三珠俱顯了因正性。雖在迷",
    "X56n0943_001:0700c04": "悟。如如性常。餘廣如文。略徵釋竟。",
    "X56n0943_001:0700c05": "四示判教相談化意者此章文博義深。莫俟別錄。上",
    "X56n0943_001:0700c06": "來諸義。並據文意略以銷會。在乎管窺一班。寧全首",
    "X56n0943_001:0700c07": "尾。螺挹大海。豈測淺深。俾願一句染神。咸資彼岸耳。",
    "X56n0943_001:0700c08": "時大宋大平興國二年十月　日錄",
    "X56n0943_001:0700c10": "法華龍女成佛權實義(終)"
}