{
    "T14n0507_001:0774b23": "佛說未生冤經",
    "T14n0507_001:0774b25": "吳月支國居士支謙譯",
    "T14n0507_001:0774b26": "聞如是：一時，佛在王舍國雞山中。諸天、龍、鬼",
    "T14n0507_001:0774b27": "神、帝王、臣民，皆詣佛所，稽首、承風、供養之",
    "T14n0507_001:0774b28": "儀靡不盡禮。調達覩之，其嫉無量，還告太",
    "T14n0507_001:0774b29": "子未生冤曰：「汝父輦國眾寶以貢佛、諸沙門，",
    "T14n0507_001:0774c01": "國藏空竭。可早圖之，即位為王。吾當興師",
    "T14n0507_001:0774c02": "往征佛也。子可為王，吾當為佛。兩得其所，",
    "T14n0507_001:0774c03": "不亦善乎！子必成之。」未生冤與調達結斯",
    "T14n0507_001:0774c04": "陰謀已，則勅秉勢臣令勒兵：「王還，奪其印",
    "T14n0507_001:0774c05": "綬以付獄。」王還，臣即如命，以王付獄。王意",
    "T14n0507_001:0774c06": "恬然，照之宿殃，心無恐懼，重信佛言。王曰：",
    "T14n0507_001:0774c07": "「吾有何過而罪我乎？」皇后貴人、率土巨細",
    "T14n0507_001:0774c08": "莫不哀慟。王顧謂哭者曰：「佛說天地、日月、須",
    "T14n0507_001:0774c09": "彌山海有成必敗。盛者即衰，合會有離，生",
    "T14n0507_001:0774c10": "者必死。由之憂悲輪轉無際，以致重苦。尋",
    "T14n0507_001:0774c11": "其原，察其始，因緣合會即有，謂之生；因緣",
    "T14n0507_001:0774c12": "離散即滅，謂之空。夫身者四大耳，眾生魂",
    "T14n0507_001:0774c13": "靈寄處其中。死還其本，魂靈空去，謂之非",
    "T14n0507_001:0774c14": "身。身尚不保，何國之常守乎！佛初入國，吾",
    "T14n0507_001:0774c15": "未有子也。問吾：『寧知當來王不乎？』吾對曰：『不",
    "T14n0507_001:0774c16": "知。』世尊重曰：『一切無常。汝諦思之。』佛之誡",
    "T14n0507_001:0774c17": "我，正為今也。各努力建志，懷存佛誡矣。」王",
    "T14n0507_001:0774c18": "謂太子曰：「汝每有疾，吾為燋心，欲以身命",
    "T14n0507_001:0774c19": "救危代汝。親之仁恩，唯天為上。汝懷何",
    "T14n0507_001:0774c20": "心，忍為逆惡乎？夫殺親者，死入太山，不中",
    "T14n0507_001:0774c21": "止息，汝將當之也。吾是汝尊，重親尊孝尚",
    "T14n0507_001:0774c22": "恐名不稱，豈況殺父乎！以國惠汝，吾欲至佛",
    "T14n0507_001:0774c23": "所作沙門。吾觀婬妷，猶火燒身。女類之好",
    "T14n0507_001:0774c24": "以為虛空，無目之徒靡不惑焉！唯覩佛經，照",
    "T14n0507_001:0774c25": "女偽之尤惡，知榮利之害身。」太子曰：「汝莫",
    "T14n0507_001:0774c26": "多云。吾獲宿願，豈有赦哉！」勅獄吏曰：「絕其",
    "T14n0507_001:0774c27": "餉食，以餓殺之。」有司將入獄，洴沙王向佛",
    "T14n0507_001:0774c28": "所在，稽首重拜曰：「子有天地之惡，吾無絲",
    "T14n0507_001:0774c29": "髮之忿心矣。唯存佛教：世無常樂，其苦",
    "T14n0507_001:0775a01": "有長。」入獄被髮，仰天呼曰：「痛乎！天豈有斯",
    "T14n0507_001:0775a02": "道哉！」后妃貴人、舉國巨細靡不哀慟。后謂",
    "T14n0507_001:0775a03": "太子曰：「大王掠桎梏，處牢獄，坐臥須人，其",
    "T14n0507_001:0775a04": "痛難言。自汝生來，大王赤心，懸情于汝，食",
    "T14n0507_001:0775a05": "息不忘，四大盈縮，枕伏臨汝，涕泗交并，",
    "T14n0507_001:0775a06": "心燋體枯，欲以身命代爾殞矣。當存天人之",
    "T14n0507_001:0775a07": "育，無為逆也。佛說經云：『夫善之極者，莫大",
    "T14n0507_001:0775a08": "於孝；惡之大者，其唯害親乎！』長幼相事，",
    "T14n0507_001:0775a09": "天當祐之，豈況親哉！汝順凶虐，為斯重惡，",
    "T14n0507_001:0775a10": "必入太山。世間六十億年為太山一日一夕，",
    "T14n0507_001:0775a11": "所更諸毒，每處有年。汝其畢之，不亦難乎！",
    "T14n0507_001:0775a12": "夫快心之士，無不後悔。」太子曰：「吾少小有",
    "T14n0507_001:0775a13": "志殺父為王。今日獲願，何諫之云乎！」后曰：",
    "T14n0507_001:0775a14": "「夫不用諫者，亡國之基矣！吾欲見大王，寧",
    "T14n0507_001:0775a15": "可不乎？」太子曰：「可。」后淨身澡浴，以蜜麨塗",
    "T14n0507_001:0775a16": "身，入見大王，面顏瘦痟不識。舉哀，聞之者莫",
    "T14n0507_001:0775a17": "不揮淚。后曰：「佛說榮樂無常，罪苦有恒。」王曰：",
    "T14n0507_001:0775a18": "「獄吏絕餉食，飢渴日久。身八萬戶，戶有數",
    "T14n0507_001:0775a19": "百種蟲，擾吾腹中。血肉消盡，壽命且窮矣！」",
    "T14n0507_001:0775a20": "言之哽咽，息絕復連。后曰：「具照斯艱。妾以",
    "T14n0507_001:0775a21": "麨蜜塗身，可就食之。當惟佛誡無忽也。」王",
    "T14n0507_001:0775a22": "食畢，向佛所在，哽咽稽首曰：「佛說榮福難保，",
    "T14n0507_001:0775a23": "如幻如夢，誠如尊教。」謂后曰：「吾為王時，國",
    "T14n0507_001:0775a24": "土廣大，衣食從好。而今處獄，當就餓死。子所",
    "T14n0507_001:0775a25": "從得桀逆之師，違佛仁教。吾不懼死，唯恨不",
    "T14n0507_001:0775a26": "面稟佛清化，與鶖鷺子、目連、大迦葉講尊",
    "T14n0507_001:0775a27": "道奧耳。」王重謂后曰：「佛說恩愛猶若眾鳥會",
    "T14n0507_001:0775a28": "栖于樹，晨各離散，隨其殃福。目連眾垢已",
    "T14n0507_001:0775a29": "除，諸惡已滅，得于六通、四達，尚為貪嫉梵",
    "T14n0507_001:0775b01": "志所捶，豈況吾哉！為殃惡追人，猶影尋身，",
    "T14n0507_001:0775b02": "響之應聲。佛時難遇，神化難聞，賢眾行高，",
    "T14n0507_001:0775b03": "儀式無量，非世儒所能履行。懷佛經典，以",
    "T14n0507_001:0775b04": "仁化民；獲供養之福，稟其清化，誠亦難值",
    "T14n0507_001:0775b05": "哉！吾今死矣！遷神遠逝。夫欲建志，莫尚佛",
    "T14n0507_001:0775b06": "教也。汝慎守之，防來禍矣！」后聞王誡，重又",
    "T14n0507_001:0775b07": "哀慟。太子詰獄吏曰：「絕王食有日，不死何",
    "T14n0507_001:0775b08": "為？」對曰：「皇后入獄，有麨蜜之貢，以延王命。」太",
    "T14n0507_001:0775b09": "子曰：「自今莫令后見王。」王飢，勢起向佛所在",
    "T14n0507_001:0775b10": "稽首，即為不飢，夜時為明。太子聞之，令塞",
    "T14n0507_001:0775b11": "窓牖，削其足底，無令得起而覩佛明。有司",
    "T14n0507_001:0775b12": "即削足底。其痛無量，念佛不忘。佛遙為說經",
    "T14n0507_001:0775b13": "曰：「夫善惡行，殃福歸身，可不慎矣！」瓶沙王",
    "T14n0507_001:0775b14": "對曰：「若當支解寸斬於體，終不念惡。」世尊",
    "T14n0507_001:0775b15": "重曰：「吾今為如來、無所著、正真道、最正覺、道",
    "T14n0507_001:0775b16": "法御、天人師，三千大千日月天神、鬼龍靡不",
    "T14n0507_001:0775b17": "稽首。宿之餘殃，于今不釋，豈況凡庶！」王受",
    "T14n0507_001:0775b18": "天中天恩，具照宿殃，不敢慍望，不懼大山",
    "T14n0507_001:0775b19": "燒煮之罪，中心在佛及諸弟子，坐臥敢忽，",
    "T14n0507_001:0775b20": "即叉手稽首：「今日命絕，永替神化。」喐咿哽",
    "T14n0507_001:0775b21": "咽，斯須息絕。舉國臣民靡不躃踊，呼天奈",
    "T14n0507_001:0775b22": "何。瓶沙王即得道迹，上生天上，三道門塞，",
    "T14n0507_001:0775b23": "諸苦都滅矣！",
    "T14n0507_001:0775b24": "佛說未生冤經"
}