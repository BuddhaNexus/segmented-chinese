{
    "T01n0058_001:0853c20": "佛說阿耨風經",
    "T01n0058_001:0853c22": "東晉西域沙門竺曇無蘭譯",
    "T01n0058_001:0853c23": "聞如是：一時，婆伽婆在跋耆城名阿耨風。",
    "T01n0058_001:0853c24": "彼時，世尊從下晡起，告尊者阿難曰：「汝，阿難！",
    "T01n0058_001:0853c25": "來！當共至阿夷陀婆池水上，當共澡浴。」「唯",
    "T01n0058_001:0853c26": "然，世尊！」彼尊者阿難受世尊教。彼時，世尊與",
    "T01n0058_001:0853c27": "尊者阿難及隨從比丘，俱至阿夷陀婆池水",
    "T01n0058_001:0853c28": "上。到已在阿夷陀婆池水岸上，脫衣著水岸",
    "T01n0058_001:0853c29": "上，在阿夷陀婆池水澡浴已，出在水上，在",
    "T01n0058_001:0854a01": "水岸上抆拭去水。彼時世尊告尊者阿難：「阿",
    "T01n0058_001:0854a02": "難！有放逸者禘婆達兜，失其處當墮惡趣，",
    "T01n0058_001:0854a03": "泥犁中住一劫，難可救。汝阿難！豈不從一比",
    "T01n0058_001:0854a04": "丘聞此言耶？」「我記禘婆達兜當墮惡趣，泥犁",
    "T01n0058_001:0854a05": "中住一劫，難可救。何以故？唯，世尊！豈不聞",
    "T01n0058_001:0854a06": "此耶？唯世尊！我從一比丘聞此言。」「云何，賢",
    "T01n0058_001:0854a07": "者阿難！世尊知禘婆達兜意之所念，所行",
    "T01n0058_001:0854a08": "邪偽，以餘方便知耶？而今世尊一向記，",
    "T01n0058_001:0854a09": "此禘婆達兜當墮惡趣，泥犁中住一劫，難可",
    "T01n0058_001:0854a10": "救。此阿難！所從比丘，或上尊、或年少，或下比",
    "T01n0058_001:0854a11": "丘少智慧，而如來有所說，彼而疑。何以故？",
    "T01n0058_001:0854a12": "阿難！我亦不見天及世間魔梵、沙門婆羅門、",
    "T01n0058_001:0854a13": "眾天及人，我如是所記墮惡趣，泥犁中住一",
    "T01n0058_001:0854a14": "劫，難可救，如禘婆達兜。何以故？阿難！我一向",
    "T01n0058_001:0854a15": "記禘婆達兜墮惡趣，泥犁中住一劫，難可救。",
    "T01n0058_001:0854a16": "此，阿難！我不見禘婆達兜有白法如毛髮；",
    "T01n0058_001:0854a17": "若見者，亦不一向記禘婆達兜墮惡趣，泥犁",
    "T01n0058_001:0854a18": "中住一劫，難可救。是故，阿難！我不見禘婆",
    "T01n0058_001:0854a19": "達兜有白法如毛髮，是故我一向記禘婆",
    "T01n0058_001:0854a20": "達兜墮惡趣，泥犁中住一劫，難可救。猶若，阿",
    "T01n0058_001:0854a21": "難！離城村不遠有大廁，滿中糞，或有一人墮",
    "T01n0058_001:0854a22": "中，沒身不現。或有人作是念憐愍之，欲有饒",
    "T01n0058_001:0854a23": "益，欲拔濟彼，欲令安隱，在彼大廁上周旋視",
    "T01n0058_001:0854a24": "之：『此人頗有不污處如毛髮者，我持彼便拔",
    "T01n0058_001:0854a25": "出之。』彼在大廁上周旋視彼人，無有一處不",
    "T01n0058_001:0854a26": "污如毛髮者，而令彼人可拔濟之。如是，阿",
    "T01n0058_001:0854a27": "難！我不見禘婆達兜有一白法如毛髮者；若",
    "T01n0058_001:0854a28": "有者，我不一向記禘婆達兜墮惡趣，泥犁",
    "T01n0058_001:0854a29": "中住一劫，難可救。是故，阿難！我不見禘婆",
    "T01n0058_001:0854b01": "達兜有白法如一毛者，是故我一向記禘婆",
    "T01n0058_001:0854b02": "達兜墮惡趣，泥犁中住一劫，難可救。」於是，尊",
    "T01n0058_001:0854b03": "者阿難眼墮淚，叉手向世尊，白世尊曰：「甚奇，",
    "T01n0058_001:0854b04": "唯，世尊！而今世尊一向記此禘婆達兜墮惡",
    "T01n0058_001:0854b05": "趣，泥犁中住一劫，難可救。」「如是，阿難！如是，",
    "T01n0058_001:0854b06": "阿難！我一向記此禘婆達兜墮惡趣，泥犁",
    "T01n0058_001:0854b07": "中住一劫，難可救。汝，阿難！當從如來聽，分",
    "T01n0058_001:0854b08": "別大人根相，當增上於如來有信樂，意歡喜",
    "T01n0058_001:0854b09": "生。」於是尊者阿難叉手向世尊，白世尊曰：「今",
    "T01n0058_001:0854b10": "是，世尊！時，善斷時，唯願世尊！為諸比丘說分",
    "T01n0058_001:0854b11": "別大人根相。從世尊聞已，此諸比丘當故。」",
    "T01n0058_001:0854b12": "「阿難！聽。當善念之，我當為說。」「唯然，世尊！」尊",
    "T01n0058_001:0854b13": "者阿難受世尊教。世尊告曰：「此，阿難！如來",
    "T01n0058_001:0854b14": "知一人意之所念，此人與善法俱、不善法俱，",
    "T01n0058_001:0854b15": "此如來於後時知意之所念行，此人善法滅",
    "T01n0058_001:0854b16": "不善法生，此人善法滅得不善法，已有善根",
    "T01n0058_001:0854b17": "不斷絕，於此善更當得善。如是此人為至意",
    "T01n0058_001:0854b18": "清淨法，猶若，阿難！日欲出時，所有暗冥皆",
    "T01n0058_001:0854b19": "悉滅盡便得大明。於阿難意云何？彼日出已，",
    "T01n0058_001:0854b20": "欲至食時，所有暗冥皆悉滅，便有不明不？」",
    "T01n0058_001:0854b21": "「唯然，世尊！」「如是，阿難！如來知一人意之所念",
    "T01n0058_001:0854b22": "行，此人與善法俱、不善法俱，彼如來於後",
    "T01n0058_001:0854b23": "時知意之所念行，此人善法滅不善法生，",
    "T01n0058_001:0854b24": "此人善法滅得不善法，已有善根不斷絕，當",
    "T01n0058_001:0854b25": "更得善法，如是此人至意清淨法。猶若，阿難！",
    "T01n0058_001:0854b26": "有種子，不壞不破、不腐不割，不為風所中",
    "T01n0058_001:0854b27": "傷，安隱在器中。彼田居士，極平治田，耕犁",
    "T01n0058_001:0854b28": "田已，下子著中，天隨時雨潤。於阿難意云",
    "T01n0058_001:0854b29": "何？寧多得種子不？」「唯然，世尊！」「如是，阿難！如",
    "T01n0058_001:0854c01": "來知一人意之所念行，此人與善法俱、不善",
    "T01n0058_001:0854c02": "法俱，彼如來於後時知其意之所念所行，",
    "T01n0058_001:0854c03": "此人善法滅不善法生，此人善法滅得不善",
    "T01n0058_001:0854c04": "法，已有善根不斷絕，於彼善更得善，如是",
    "T01n0058_001:0854c05": "此人至意清淨法。如是，阿難！如來說大人根",
    "T01n0058_001:0854c06": "相，如是如來法法所趣等悉了知。復次，阿難！",
    "T01n0058_001:0854c07": "如來知一人意之所念行，此人與善法俱、不",
    "T01n0058_001:0854c08": "善法俱，此如來於後時知意之所念所行，此",
    "T01n0058_001:0854c09": "人善法滅不善法生，此人善法滅得不善法，",
    "T01n0058_001:0854c10": "已有善根不斷絕，一切當斷絕，如是此人有",
    "T01n0058_001:0854c11": "法斷絕。猶若，阿難！下晡時日欲沒，所有明皆",
    "T01n0058_001:0854c12": "悉滅而成闇冥。於阿難意云何？彼日沒時，",
    "T01n0058_001:0854c13": "非是食時，所明悉滅而成闇冥不？」「唯然，世尊！」",
    "T01n0058_001:0854c14": "「如是，阿難！如來知一人意所念所行，此人與",
    "T01n0058_001:0854c15": "善法俱、不善法俱，彼如來於後時知意之所",
    "T01n0058_001:0854c16": "念所行，此人善法滅不善法生，此人善法滅",
    "T01n0058_001:0854c17": "得不善法，已有善根不斷絕，彼一切皆當斷",
    "T01n0058_001:0854c18": "絕，如是此人有法斷絕，猶若，阿難！有種子，不",
    "T01n0058_001:0854c19": "壞不破、不腐不割，不為風所中傷，安隱著器",
    "T01n0058_001:0854c20": "中，彼田居士極平治田、極耕犁田已，下種子",
    "T01n0058_001:0854c21": "著中，若天不隨時雨潤，於阿難意云何？寧",
    "T01n0058_001:0854c22": "多得種子不？」「不也。唯，世尊！」「如是，阿難！如來知",
    "T01n0058_001:0854c23": "一人意之所念所行，此人與善法俱，此如來",
    "T01n0058_001:0854c24": "於後時知意之所念所行，此人善法滅不善",
    "T01n0058_001:0854c25": "法生，此人善法滅得不善法，有善根不斷絕",
    "T01n0058_001:0854c26": "者皆當斷絕，如是此人有法斷絕。如是，阿難！",
    "T01n0058_001:0854c27": "如來說大人根相，如是如來法法相生",
    "T01n0058_001:0854c28": "等已知定。復次，阿難！如來知一人意之所念",
    "T01n0058_001:0854c29": "所行，我不見彼人有白法如毛髮者，此人一",
    "T01n0058_001:0855a01": "向滿惡不善法著結，還有苦熱之報，受生老",
    "T01n0058_001:0855a02": "病死，如是此人身壞死生泥梨中。猶若，阿難！",
    "T01n0058_001:0855a03": "有種子壞破割，風所中傷，不安隱著器中，",
    "T01n0058_001:0855a04": "彼田居士，不極耕地、不極平治地，下種子者，",
    "T01n0058_001:0855a05": "天下隨時雨，於阿難意云何？寧得多種不？」",
    "T01n0058_001:0855a06": "「不也。唯，世尊！」「如是，阿難！如來知一人意之所",
    "T01n0058_001:0855a07": "念所行，我不見此人有善法如毛髮者，此人",
    "T01n0058_001:0855a08": "一向滿惡不善法著結，還有苦熱之報，受生",
    "T01n0058_001:0855a09": "老病死，如是此人身壞已生泥梨中。如是，阿",
    "T01n0058_001:0855a10": "難！如來說大人根相，如是如來法法相生等",
    "T01n0058_001:0855a11": "悉了知。」於是尊者阿難叉手向世尊，白世尊",
    "T01n0058_001:0855a12": "曰：「唯，世尊！已得此諸三種人，更可得有三種",
    "T01n0058_001:0855a13": "人，不可得說可於設不可得？「阿難！」世尊曰：",
    "T01n0058_001:0855a14": "「此阿難！如來或知一人意之所念所行，此人",
    "T01n0058_001:0855a15": "與不善法俱、善法俱，此如來於後時知彼意",
    "T01n0058_001:0855a16": "之所念所行，此人不善法滅善法生，此人不",
    "T01n0058_001:0855a17": "善法滅得善法，已有不善根不斷絕者，於此",
    "T01n0058_001:0855a18": "善法更當得善法，如是此人法當有滅。猶",
    "T01n0058_001:0855a19": "若，阿難！有火燃而燃自然而燃，或有人復著",
    "T01n0058_001:0855a20": "乾草木著中者，於阿難意云何？寧多火不？」",
    "T01n0058_001:0855a21": "「唯然，世尊！」「如是，阿難！如來知一人意之所念",
    "T01n0058_001:0855a22": "所行，此人與不善法俱、善法俱，此如來於後",
    "T01n0058_001:0855a23": "時知彼意之所念所行，此人不善法滅善法",
    "T01n0058_001:0855a24": "生，此人不善法滅得善法，有不善根不斷",
    "T01n0058_001:0855a25": "絕，於此不善法更當得不善，如是此人法當",
    "T01n0058_001:0855a26": "滅。如是，阿難！如來說大人根相，如是如來",
    "T01n0058_001:0855a27": "知法法相生，定悉了知。復次，阿難！如來知",
    "T01n0058_001:0855a28": "一人意之所念所行，此人與不善法俱、善",
    "T01n0058_001:0855a29": "法俱，如來於後時知彼意之所念所行，此",
    "T01n0058_001:0855b01": "人不善法滅善法生，此人不善法滅得",
    "T01n0058_001:0855b02": "善法，已有不善根不斷絕，一切皆當斷",
    "T01n0058_001:0855b03": "絕，如是此人至竟清淨法。猶若，阿難！有火",
    "T01n0058_001:0855b04": "燃而燃自然而燃，或有人取火著乾地，或",
    "T01n0058_001:0855b05": "著石上，於阿難意云何？火寧多燃不？」「不也。",
    "T01n0058_001:0855b06": "唯，世尊！」「如是，阿難！如來知一人意之所念所",
    "T01n0058_001:0855b07": "行，此人與不善法俱、善法俱，此如來於後",
    "T01n0058_001:0855b08": "時知意之所念所行，此人不善法滅善法",
    "T01n0058_001:0855b09": "生，此人不善法滅得善法，已有不善根不",
    "T01n0058_001:0855b10": "斷絕，一切皆當斷絕，如是此人至竟清淨",
    "T01n0058_001:0855b11": "法。如是，阿難！如來說大人根相，如是如",
    "T01n0058_001:0855b12": "來法法相生，等悉了知。復次，阿難！如來知",
    "T01n0058_001:0855b13": "一人意之所念所行，我不見此人有黑行如",
    "T01n0058_001:0855b14": "毛髮者，此人一向滿善法、善行、善報，身與善",
    "T01n0058_001:0855b15": "處相應，如是此人現法應當般涅槃。猶若，",
    "T01n0058_001:0855b16": "阿難！有火滅，涼冷無熱，或有人以乾草木著",
    "T01n0058_001:0855b17": "中者，於阿難意云何？寧得火不？」「不也。唯，世",
    "T01n0058_001:0855b18": "尊！」「如是，阿難！如來知一人意之所念所行，",
    "T01n0058_001:0855b19": "我不見此人有黑行如毛髮者，此人一向滿",
    "T01n0058_001:0855b20": "善法行善報，如是此人現法應般涅槃。如是，",
    "T01n0058_001:0855b21": "阿難！如來說大人根相，如是如來法法相",
    "T01n0058_001:0855b22": "生，等悉了知。此，阿難！謂初三種人，彼一人",
    "T01n0058_001:0855b23": "有清淨法，二種人有滅法，三種人身壞墮惡",
    "T01n0058_001:0855b24": "趣泥犁中。謂後三種人，彼一人有滅法，二",
    "T01n0058_001:0855b25": "種人有清淨法，三種人見法應般涅槃。此，阿",
    "T01n0058_001:0855b26": "難！我已說大人根相，如世尊應為弟子慈愍",
    "T01n0058_001:0855b27": "有饒益，我已為汝說。今當在靜處、樹下坐",
    "T01n0058_001:0855b28": "處，當禪思，莫放逸，莫於後時變悔。是我所",
    "T01n0058_001:0855b29": "說，是我教授。」佛如是說。彼諸比丘聞世尊所",
    "T01n0058_001:0855c01": "說，歡喜奉行。",
    "T01n0058_001:0855c02": "佛說阿耨風經"
}