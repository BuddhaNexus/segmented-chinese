{
    "T24n1448_011:0047b25": "根本說一切有部毘奈耶藥事",
    "T24n1448_011:0047b26": "卷第十一",
    "T24n1448_011:0047b28": "大唐三藏義淨奉　制譯",
    "T24n1448_011:0047b29": "爾時火授大王在深宮內，希見善祥之事。時",
    "T24n1448_011:0047c01": "阿難陀至王門首，告守宮門者：「仁今為我，啟",
    "T24n1448_011:0047c02": "奏王知，具壽阿難陀今在門首，欲見大王。」時",
    "T24n1448_011:0047c03": "守門人便奏王言：「大王當知，聖者阿難陀",
    "T24n1448_011:0047c04": "佇立門首，冀見大王。」王曰：「我今思望見福祥",
    "T24n1448_011:0047c05": "事，阿難陀苾芻是大尊貴豪族勝人，是即福",
    "T24n1448_011:0047c06": "祥。善有名稱，有善顏容，有善色相，所言皆",
    "T24n1448_011:0047c07": "善，修諸善品，可屈入宮，誰敢留難？」其守門",
    "T24n1448_011:0047c08": "人既奉王命，報阿難陀曰：「王屈入宮。」其時四",
    "T24n1448_011:0047c09": "方國使亦與同入。時阿難陀啟王：「無病。」坐在",
    "T24n1448_011:0047c10": "一邊告火授王曰：「世尊慰問，遣告大王：『於三",
    "T24n1448_011:0047c11": "月中，在王境內夏安居已，今欲隨去，令報王",
    "T24n1448_011:0047c12": "知。』」王曰：「阿難陀！我今頂禮世尊威德，一夏已",
    "T24n1448_011:0047c13": "來，起居安樂不？食飲豐足不？」時諸國使咸啟",
    "T24n1448_011:0047c14": "王言：「王甚無道，既能請佛聲聞僧伽興設供",
    "T24n1448_011:0047c15": "養，於三月日，自住密宮而不見謁。世尊在",
    "T24n1448_011:0047c16": "境，一夏已來食麁馬麥。」王曰：「聖者阿難陀！",
    "T24n1448_011:0047c17": "世尊僧伽於三月日，實喫麁麥耶？」阿難陀曰：",
    "T24n1448_011:0047c18": "「誠如所說。」王便悶絕，從座而倒，冷水洒面，方",
    "T24n1448_011:0047c19": "得醒悟，喚諸臣佐，告曰：「我先勅令每日供",
    "T24n1448_011:0047c20": "膳五百人食，種種精妙，甘美香饌，羹飯飲食",
    "T24n1448_011:0047c21": "耶？」諸聖答言：「大王但令遣造香饌，不命臣等",
    "T24n1448_011:0047c22": "應合與誰？臣等奉勅每日供膳，造五百人分。」",
    "T24n1448_011:0047c23": "時火授王詣世尊所頂禮佛足，退坐一面。世",
    "T24n1448_011:0047c24": "尊為彼，說微妙法，示教利喜，默然而住。王從",
    "T24n1448_011:0047c25": "座起，復禮佛足，白言：「世尊！我有深過。大德",
    "T24n1448_011:0047c26": "善逝！我有深過。由我幼少愚癡，不別良賢，闕",
    "T24n1448_011:0047c27": "諸善巧，先請世尊及聲聞眾，於三月日為夏",
    "T24n1448_011:0047c28": "安居，便住深宮而不見佛，唯願世尊證知護",
    "T24n1448_011:0047c29": "念，哀愍於我，受我追悔，見容其過。」佛言：「大",
    "T24n1448_011:0048a01": "王！誠如王說，親請世尊及僧伽眾，於三月",
    "T24n1448_011:0048a02": "日而不來現，實為幼少愚癡，不別良賢，闕諸",
    "T24n1448_011:0048a03": "善巧。然大王當知！若人造過，深生自悔，其罪",
    "T24n1448_011:0048a04": "自滅，福德增長。何因緣故？由見過罪，能生追",
    "T24n1448_011:0048a05": "悔。」王復白佛：「唯願世尊與苾芻僧伽，盡形受",
    "T24n1448_011:0048a06": "我衣服、飲食、臥具、湯藥。」佛言：「大王！壽命促",
    "T24n1448_011:0048a07": "時，如來出世，未調化者其敷無量。涅槃將",
    "T24n1448_011:0048a08": "至，我不受王盡形供給。」王復白言：「大德世",
    "T24n1448_011:0048a09": "尊！若不受我盡形供養，唯願慈悲，受我七",
    "T24n1448_011:0048a10": "年，乃至七月七日供養。」佛亦不受。王復白佛：",
    "T24n1448_011:0048a11": "「唯願世尊與苾芻僧伽，明日就宮受我微供。」",
    "T24n1448_011:0048a12": "佛作是念：「不受王請，其王必定口吐熱血因",
    "T24n1448_011:0048a13": "此命終。」佛便默受王請。王知受已，頂禮佛足，",
    "T24n1448_011:0048a14": "奉辭還宮，勅諸臣曰：「卿等有何巧計，令此眾",
    "T24n1448_011:0048a15": "饌，佛及僧伽明日食盡？」諸臣答言：「可布地",
    "T24n1448_011:0048a16": "上，請佛僧伽於上蹈過，亦同如食。」王言：「甚",
    "T24n1448_011:0048a17": "善！」王於其夜，辦種種微妙清淨香饌，百味充",
    "T24n1448_011:0048a18": "備。眾中有一老出家者，情懷瞋恨：「此無道",
    "T24n1448_011:0048a19": "王，於三月日請佛世尊及苾芻僧伽，令食麁",
    "T24n1448_011:0048a20": "麥。今現此食，馳逞巧能。」便以脚撥，散其飲",
    "T24n1448_011:0048a21": "食。諸婆羅門長者見共譏恥：「聖者！此食口飡",
    "T24n1448_011:0048a22": "之物，何容脚撥？」時諸苾芻以緣白佛，佛作是",
    "T24n1448_011:0048a23": "念：「由彼苾芻以脚撥食，有斯過失。從今已後，",
    "T24n1448_011:0048a24": "不應如是入口之物以脚蹈之。若犯者，得越",
    "T24n1448_011:0048a25": "法罪。」時火授王見眾坐定，王自行食，皆使飽",
    "T24n1448_011:0048a26": "滿。飯食將畢，收鉢器，淨澡漱已，取小卑座，",
    "T24n1448_011:0048a27": "對佛前坐。佛復為王廣說妙法，從座而去。時",
    "T24n1448_011:0048a28": "諸苾芻夏安居竟，洗浣衣已，各執衣鉢，悉",
    "T24n1448_011:0048a29": "來佛所，頂禮佛足，在一面立，共白佛言：「大德",
    "T24n1448_011:0048b01": "世尊！我等在此，於三月日夏安居竟，所有草",
    "T24n1448_011:0048b02": "菴可毀破不？」如《增一阿笈摩．第四品》中廣說。",
    "T24n1448_011:0048b03": "時諸苾芻咸皆有疑，請世尊曰：「大德！先作何",
    "T24n1448_011:0048b04": "業？經三無數大劫，捨頭目手足，廣行惠施，成",
    "T24n1448_011:0048b05": "等正覺。佛與四百九十八苾芻，捨諸餘務，",
    "T24n1448_011:0048b06": "詣受盡城，食麁馬麥；具壽舍利弗及大目連，",
    "T24n1448_011:0048b07": "受天妙供。」佛告諸苾芻：「我於昔時，自造斯業，",
    "T24n1448_011:0048b08": "今還自受。」廣如餘說。乃此頌曰：",
    "T24n1448_011:0048b09": "「假令經百劫，　　所作業不亡；",
    "T24n1448_011:0048b10": "　因緣會遇時，　　果報還自受。",
    "T24n1448_011:0048b11": "「汝等當知！乃往古昔，人壽八萬四千歲時，有",
    "T24n1448_011:0048b12": "佛世尊出現於世，號毘鉢尸如來、應供、正覺，",
    "T24n1448_011:0048b13": "十號具足。與八萬四千苾芻眾住親惠城，",
    "T24n1448_011:0048b14": "王都城側。于時親惠城中有一婆羅門，教授",
    "T24n1448_011:0048b15": "五百童子，國中人民尊重供養如真應供。毘",
    "T24n1448_011:0048b16": "鉢尸如來至彼城邑，國中人民而不恭敬，及",
    "T24n1448_011:0048b17": "不尊重。此婆羅門遂於佛所及聲聞眾，情生",
    "T24n1448_011:0048b18": "嫉妬。時有眾多苾芻學無學，於晨朝時，著",
    "T24n1448_011:0048b19": "衣持鉢入王都城乞食，乞得種種微妙香饌，",
    "T24n1448_011:0048b20": "滿鉢而出。其婆羅門見已，問曰：『苾芻可來，我",
    "T24n1448_011:0048b21": "觀鉢中乞得何食？』是諸苾芻各懷質直，便呈",
    "T24n1448_011:0048b22": "鉢食。彼懷嫉妬，便生瞋恚，告諸學生：『斯非應",
    "T24n1448_011:0048b23": "供，不堪受此微妙供養，應令施彼極麁穬麥。』",
    "T24n1448_011:0048b24": "時諸學生咸共答言：『如是！如是！如鄔波馱耶",
    "T24n1448_011:0048b25": "言：「合食麁麥。」』於彼眾中有二童子，心懷淨",
    "T24n1448_011:0048b26": "信，有賢德相，作如是言：『鄔波馱耶！勿出斯",
    "T24n1448_011:0048b27": "語，此真應供，具大尊勝，堪受天供，非論人",
    "T24n1448_011:0048b28": "食。』」佛告諸苾芻：「於意云何？乃往昔時婆羅門",
    "T24n1448_011:0048b29": "者，豈異人乎？我今是也。五百學生者，此四百",
    "T24n1448_011:0048c01": "九十八苾芻是。其二童子有信心賢善者，今",
    "T24n1448_011:0048c02": "舍利弗及大目連是。汝等苾芻！由我往昔於",
    "T24n1448_011:0048c03": "毘鉢尸如來及學無學弟子處，懷嫉妬心而",
    "T24n1448_011:0048c04": "生瞋恚，以不善言作麁惡語，彼諸學生悉隨",
    "T24n1448_011:0048c05": "我語；由斯業力，今受斯報。是故世尊與四百",
    "T24n1448_011:0048c06": "九十八苾芻食麁馬麥；其舍利弗及大目連，",
    "T24n1448_011:0048c07": "此二童子不隨我語，由善業力，今受天供。",
    "T24n1448_011:0048c08": "由斯義故，我常宣說：黑業黑報、白業白報、",
    "T24n1448_011:0048c09": "雜業雜報。汝等宜應勤修，當如是學。」",
    "T24n1448_011:0048c10": "爾時世尊告具壽阿難陀曰：「汝今可來共我",
    "T24n1448_011:0048c11": "詣無能敵城。」時阿難陀聞佛教已，即隨佛後，",
    "T24n1448_011:0048c12": "遊行人間，至無能敵國，住弶伽河邊。時有一",
    "T24n1448_011:0048c13": "苾芻來詣佛所，頂禮雙足，在一面立，合掌恭",
    "T24n1448_011:0048c14": "敬，白佛言：「善哉世尊！唯願為我，略說妙法。",
    "T24n1448_011:0048c15": "我聞勝法，一心領受，勤策懇勵，能為通達。由",
    "T24n1448_011:0048c16": "斯事故，我捨豪族，剃除鬚髮，身服袈裟，捨俗",
    "T24n1448_011:0048c17": "家計而為出家，至終願求無上梵行，以自有",
    "T24n1448_011:0048c18": "智，得法見法，自利利他。我生已盡、梵行成",
    "T24n1448_011:0048c19": "立、所作已辦、不受後有。」時此苾芻作斯語已，",
    "T24n1448_011:0048c20": "佛迴顧視觀弶伽河，見於河中有大方梁隨",
    "T24n1448_011:0048c21": "流而下。見已，告彼苾芻曰：「汝今見此河中方",
    "T24n1448_011:0048c22": "梁，隨水流不？」答言：「已見。」佛言：「若有苾芻，如",
    "T24n1448_011:0048c23": "彼方梁，不住彼岸、不住此岸、不住中流沙灘",
    "T24n1448_011:0048c24": "河渚，人不撈出、非人不持、不入漩渦、不壞不",
    "T24n1448_011:0048c25": "爛，不久之間至大海中而為居止。苾芻如",
    "T24n1448_011:0048c26": "是，不住彼此，廣說乃至，到於涅槃。」時此苾芻",
    "T24n1448_011:0048c27": "白佛言：「大德！彼此之岸，乃至不壞不爛，我未",
    "T24n1448_011:0048c28": "知解。善哉世尊！願為略說，令我開悟，乃至不",
    "T24n1448_011:0048c29": "受後有。」佛告苾芻：「彼此岸者，是為六處。此岸",
    "T24n1448_011:0049a01": "內處，彼岸外處。苾芻！雖知此內外六處，住中",
    "T24n1448_011:0049a02": "流者，樂為愛欲。住沙灘渚者，是為我慢。人撈",
    "T24n1448_011:0049a03": "捉者，是其苾芻與諸白衣，往還追感、共為憂",
    "T24n1448_011:0049a04": "樂。非人捉者，若有修持梵行，遂作斯願：『以此",
    "T24n1448_011:0049a05": "善根，當願生天鬼趣等中。』入漩渦者，為捨諸",
    "T24n1448_011:0049a06": "學處。言壞爛者，毀破淨戒，作諸惡法，鬪亂賢",
    "T24n1448_011:0049a07": "善，為魔所朋，非沙門為沙門、非梵行為梵行。",
    "T24n1448_011:0049a08": "苾芻應如是知。此為彼此內外，廣說乃至，畢",
    "T24n1448_011:0049a09": "竟到於涅槃。」時此苾芻聞佛善說，歡喜信受，",
    "T24n1448_011:0049a10": "作禮而去。如佛所說，而此苾芻一心記持，勤",
    "T24n1448_011:0049a11": "策懇勵，乃至我生已盡，梵行成立，所作已辦，",
    "T24n1448_011:0049a12": "不受後有，證阿羅漢果。",
    "T24n1448_011:0049a13": "爾時有一牧牛之人名曰歡喜，去佛不遠，遙",
    "T24n1448_011:0049a14": "聽佛說，倚杖而立。時有蝦蟇亦在河邊，牧牛",
    "T24n1448_011:0049a15": "人杖遂柱隱背上，皮肉穿穴，雖遭此苦，心生",
    "T24n1448_011:0049a16": "是念：「我若作聲，歡喜牧人必為散亂；聽法為",
    "T24n1448_011:0049a17": "難。」由是忍受，於世尊處發殷淨心，因即命",
    "T24n1448_011:0049a18": "過，生四天王宮。時牧牛人擲杖一邊，詣世尊",
    "T24n1448_011:0049a19": "處，頂禮佛足，在一面立，合掌恭敬，白言：「大",
    "T24n1448_011:0049a20": "德！我今不樂彼此岸住，不隨中流，不住沙",
    "T24n1448_011:0049a21": "灘，不令人捉，不令非人所持，不溺渦漩中，",
    "T24n1448_011:0049a22": "亦不爛壞。唯願世尊！許我於善說法律中",
    "T24n1448_011:0049a23": "而為出家，并受近圓，成苾芻性，淨修梵行，奉",
    "T24n1448_011:0049a24": "事世尊。」佛問牧人曰：「汝今牛群，豈可不須",
    "T24n1448_011:0049a25": "付彼本主耶？」答言：「不付。」「何因緣故而不分",
    "T24n1448_011:0049a26": "付？」答曰：「諸牛各有犢子在於主邊。其母牛",
    "T24n1448_011:0049a27": "等戀念犢故，時至自歸，所以不付。唯願世",
    "T24n1448_011:0049a28": "尊！但令許我於善說法律中而為出家，并受",
    "T24n1448_011:0049a29": "近圓，成苾芻性，淨修梵行。」佛言：「歡喜！汝今且",
    "T24n1448_011:0049b01": "待須臾。其此牛群雖知住處，然汝先已受他",
    "T24n1448_011:0049b02": "牛主衣服飲食，不應如是。」于時歡喜便禮佛",
    "T24n1448_011:0049b03": "足而去，高聲唱言：「我有大怖畏！甚大怖畏！」疾",
    "T24n1448_011:0049b04": "疾而走。同牧牛者數有百人，見彼懷懼，問",
    "T24n1448_011:0049b05": "言：「仁者，生何怖耶？」答曰：「生怖、老怖、病怖、死",
    "T24n1448_011:0049b06": "怖。」諸牧牛人聞是語已，亦隨彼走。有餘牧",
    "T24n1448_011:0049b07": "牛人及牧羊人，并刈草採柴，在路見者，咸隨",
    "T24n1448_011:0049b08": "彼走。逆前來者問曰：「汝有何所畏？」答言：「我怖",
    "T24n1448_011:0049b09": "生老病死。」而此諸人聞已皆逐，欲至所住",
    "T24n1448_011:0049b10": "聚落。聚落中人遙見大眾，遂生怖心，或出走",
    "T24n1448_011:0049b11": "者，或有收藏財物者，或有著鎧嚴備仗者。於",
    "T24n1448_011:0049b12": "中有兇猛者，從聚落出，先鋒逆拓，問言：「何",
    "T24n1448_011:0049b13": "事？」彼便答曰：「有怖！有畏！」問言：「何懼？」答曰：「我",
    "T24n1448_011:0049b14": "今憂怖生老病死。」時聚落人方始安怗。",
    "T24n1448_011:0049b15": "爾時具壽舍利弗在佛會坐，見牧牛人歡喜",
    "T24n1448_011:0049b16": "去久，白佛言：「世尊！其牧牛歡喜，樂於善說法",
    "T24n1448_011:0049b17": "律中而請出家。佛先何故令彼歸家？」佛告舍",
    "T24n1448_011:0049b18": "利弗：「歡喜牧人，處在家中受五欲樂，無有是",
    "T24n1448_011:0049b19": "處。彼付牛已，即來於此，汝當自見。其善族姓",
    "T24n1448_011:0049b20": "子，剃除鬚髮，被著袈裟，以淨信心，捨俗出",
    "T24n1448_011:0049b21": "家，於無上梵行至終修習得見諦理。而以自",
    "T24n1448_011:0049b22": "智，見法證會，亦令他證：我生已盡、梵行成立、",
    "T24n1448_011:0049b23": "所作今辨、更不受後有。」復於異時，其歡喜牧",
    "T24n1448_011:0049b24": "人牛付主已，與五百人來詣佛所，而白佛言：",
    "T24n1448_011:0049b25": "「大德世尊！我付牛訖，願見聽許於善說法律",
    "T24n1448_011:0049b26": "而為出家，并受近圓，成苾芻性，淨修梵行，奉",
    "T24n1448_011:0049b27": "事世尊。」佛既見已，告言：「歡喜！汝與五百同",
    "T24n1448_011:0049b28": "來此者，皆悉許得於善說法律而為出家，",
    "T24n1448_011:0049b29": "并受近圓，成苾芻性，可修梵行。既出家已，勤",
    "T24n1448_011:0049c01": "修善品，乃至心得解脫。」常法如是，若得生",
    "T24n1448_011:0049c02": "天，起三種念：一者我於何處死？生在何處？以",
    "T24n1448_011:0049c03": "何業故？是時蝦蟇得生天已，即便觀見，捨蝦",
    "T24n1448_011:0049c04": "蟇身；得生四天王宮；由於佛處發清淨心，",
    "T24n1448_011:0049c05": "以斯業故得生於此。便作是念：「若先受天樂，",
    "T24n1448_011:0049c06": "不往見佛，甚無恩孝。我今預應往見世尊。」",
    "T24n1448_011:0049c07": "是時蝦蟇天子，以天容儀莊嚴身首，於中夜",
    "T24n1448_011:0049c08": "分來詣佛所，弶伽河側光明照耀，以天妙",
    "T24n1448_011:0049c09": "花散如來上，頂禮佛足，對面而坐，聽佛說",
    "T24n1448_011:0049c10": "法。于時世尊觀知蝦蟇天子根性隨眠意樂",
    "T24n1448_011:0049c11": "差別，說如是法，於四聖諦令其開悟。彼",
    "T24n1448_011:0049c12": "聞法已，以智金剛杵摧滅二十種有身見山，",
    "T24n1448_011:0049c13": "證預流果，超越骨山、涸竭血海。時蝦蟇天子",
    "T24n1448_011:0049c14": "深生歡喜，如賈客得賣主、如農夫得天雨、",
    "T24n1448_011:0049c15": "如陣得勝、如病得差，從坐而起，頂禮佛足，辭",
    "T24n1448_011:0049c16": "還天處。是諸苾芻，初夜後夜，悉皆覺了，夜見",
    "T24n1448_011:0049c17": "其光而生疑念。於晨朝時，白世尊曰：「於昨夜",
    "T24n1448_011:0049c18": "中，梵釋諸天、護世四天王，來於佛所耶？」佛",
    "T24n1448_011:0049c19": "言：「不來。然牧牛歡喜聽我法時，有一蝦蟇，",
    "T24n1448_011:0049c20": "以杖隱著，皮肉穿穴，作聲恐驚牧牛歡喜",
    "T24n1448_011:0049c21": "聽法，而於我處發清淨心，忍痛命終，得生四",
    "T24n1448_011:0049c22": "天王宮。來於我所，為彼說法。彼聞法已，辭還",
    "T24n1448_011:0049c23": "本宮。」時諸苾芻咸皆有疑，請世尊曰：「牧牛",
    "T24n1448_011:0049c24": "歡喜及五百人，先作何業？為牧牛者，於佛教",
    "T24n1448_011:0049c25": "中而為出家，斷諸煩惱，證阿羅漢果。蝦蟇天",
    "T24n1448_011:0049c26": "子先作何業？生在蝦蟇，見真諦理。」佛告諸苾",
    "T24n1448_011:0049c27": "芻：「由彼自造斯業，今還自受。」廣說乃至，頌",
    "T24n1448_011:0049c28": "曰：",
    "T24n1448_011:0049c29": "「假令經百劫，　　所作業不亡；",
    "T24n1448_011:0050a01": "　因緣會遇時，　　果報還自受。",
    "T24n1448_011:0050a02": "「汝等苾芻！乃往過去，此賢劫中人壽二萬歲",
    "T24n1448_011:0050a03": "時，有佛出世，號迦攝波如來、應、正等覺，十號",
    "T24n1448_011:0050a04": "具足，住波羅痆斯仙人墮處施鹿林中。其牧",
    "T24n1448_011:0050a05": "牛歡喜，彼佛教中而為出家，具通三藏，為大",
    "T24n1448_011:0050a06": "法師，善知模軌，能持諷誦。有五百弟子，從彼",
    "T24n1448_011:0050a07": "受業，取其教誡。而於眾中，有諍事起，而此苾",
    "T24n1448_011:0050a08": "芻善和令息。是時有二苾芻，心懷我慢，不",
    "T24n1448_011:0050a09": "肯詣彼起居問訊。後於異時，斯二苾芻共眾",
    "T24n1448_011:0050a10": "鬪諍，方至彼所，頂禮足已。白言：『尊者！有斯",
    "T24n1448_011:0050a11": "諍訟，願見令息。』彼便作念：『我若即令諍訟和",
    "T24n1448_011:0050a12": "息，而此苾芻不復更來；且退與僧伽，亦不",
    "T24n1448_011:0050a13": "違法。』念已告曰：『我今不知具壽諍緣，且向",
    "T24n1448_011:0050a14": "僧伽處。』彼緣僧事，出外聚落。其二苾芻至僧",
    "T24n1448_011:0050a15": "伽處，眾與和息。三藏苾芻僧事了已，從於聚",
    "T24n1448_011:0050a16": "落還至本處，問弟子曰：『其二苾芻，更來求我",
    "T24n1448_011:0050a17": "不？』弟子答言：『鄔波馱耶！僧伽已與息其諍訟。』",
    "T24n1448_011:0050a18": "所有事意，具為陳說。聞已生瞋，出麁惡語：『而",
    "T24n1448_011:0050a19": "此僧伽，如是斷事，同牧牛法。而諸苾芻，先是",
    "T24n1448_011:0050a20": "放牛者，方為出家。』五百弟子聞已亦言：『鄔波",
    "T24n1448_011:0050a21": "馱耶！誠如所說，僧伽和斷，如放牛人法。』」佛告",
    "T24n1448_011:0050a22": "諸苾芻：「於意云何？往時三藏苾芻者，豈異人",
    "T24n1448_011:0050a23": "乎？今放牛歡喜是。往時五百弟子者，今五百",
    "T24n1448_011:0050a24": "放牧人是。由彼諸人於往昔時，迦攝波如來",
    "T24n1448_011:0050a25": "弟子聲聞眾中出麁語故，五百生中常為放",
    "T24n1448_011:0050a26": "牛。由於彼佛教中，熏修蘊、界、諸入、緣起、處非",
    "T24n1448_011:0050a27": "處善根故，彼與五百人於我教中而作出家，",
    "T24n1448_011:0050a28": "斷諸煩惱，證阿羅漢果。其蝦蟇天子，亦於迦",
    "T24n1448_011:0050a29": "攝波如來教中出家，而常習定。遊行人間，至",
    "T24n1448_011:0050b01": "一聚落住在寺中，初夜端坐，攝心欲定；持誦",
    "T24n1448_011:0050b02": "苾芻悉皆諷誦，聲能障定。彼既聞聲，心不能",
    "T24n1448_011:0050b03": "攝，便作是念：『我今可於中夜入定。』又於中夜",
    "T24n1448_011:0050b04": "攝心欲定，持經苾芻又皆諷誦。復作是念：『可",
    "T24n1448_011:0050b05": "於後夜。』於後夜中，又復端坐攝心欲定。時諸",
    "T24n1448_011:0050b06": "苾芻高聲諷誦，未離欲故有懷瞋毒，便起",
    "T24n1448_011:0050b07": "忿恚作如是語：『而此迦攝波教中苾芻，從暮",
    "T24n1448_011:0050b08": "至晚出蝦蟇聲。』汝等苾芻，於意云何？往時習",
    "T24n1448_011:0050b09": "定苾芻者，豈異人乎？今蝦蟇天子是。彼於迦",
    "T24n1448_011:0050b10": "攝波如來、應、正等覺聲聞弟子處作斯惡語，",
    "T24n1448_011:0050b11": "由斯業故，五百生中為蝦蟇身。而於我所發",
    "T24n1448_011:0050b12": "清淨心，捨蝦蟇身，生四天王宮，於迦攝波如",
    "T24n1448_011:0050b13": "來教中修諸梵行故，今見真理。由斯義故，我",
    "T24n1448_011:0050b14": "常宣說：黑業黑報、白業白報、雜業雜報。是故",
    "T24n1448_011:0050b15": "汝等，應捨黑業、雜業，當修白業。」",
    "T24n1448_011:0050b16": "爾時世尊欲渡弶伽河，時有五百群鵝、五百",
    "T24n1448_011:0050b17": "頭魚、五百頭龜右繞世尊。世尊爾時，為說三",
    "T24n1448_011:0050b18": "句妙法，告言：「賢首！諸行無常、諸法無我、涅",
    "T24n1448_011:0050b19": "槃寂滅。汝等宜應發清淨心，厭傍生身。」時鵝、",
    "T24n1448_011:0050b20": "龜、魚聞三句法，皆作是念：「我等希聞如來",
    "T24n1448_011:0050b21": "三句微妙法味，不應更念自餘食想。」便斷不",
    "T24n1448_011:0050b22": "食。傍生之類，飢火甚速，因即命過，生四天",
    "T24n1448_011:0050b23": "王宮。初生諸天，常法如是，若生天者，起三種",
    "T24n1448_011:0050b24": "念：我於何死？生於何處？由何業生？觀見自",
    "T24n1448_011:0050b25": "身，捨傍生趣；生四天王宮；由世尊處，得聞法",
    "T24n1448_011:0050b26": "要三句，廣如餘說。乃至咸詣佛所，以妙天花，",
    "T24n1448_011:0050b27": "而散佛上。世尊慈父觀其根性隨眠意樂，為",
    "T24n1448_011:0050b28": "說妙法，於四聖諦令其開悟。聞說法已，證",
    "T24n1448_011:0050b29": "預流果，乃至頂禮佛足，共辭還宮。時諸苾芻，",
    "T24n1448_011:0050c01": "咸皆有疑，請世尊曰：「唯願世尊說此諸鵝、魚、",
    "T24n1448_011:0050c02": "龜等，先作何業，生在傍生？又作何業，得生天",
    "T24n1448_011:0050c03": "上，見真諦理？」佛告諸苾芻：「汝等當知！諸鵝、龜、",
    "T24n1448_011:0050c04": "魚，自作斯業今還自受。」廣如上說，乃至頌",
    "T24n1448_011:0050c05": "曰：",
    "T24n1448_011:0050c06": "「假令經百劫，　　所作業不亡；",
    "T24n1448_011:0050c07": "　因緣會遇時，　　果報還自受。",
    "T24n1448_011:0050c08": "「汝等苾芻，今當善聽。乃往古昔，此賢劫中人",
    "T24n1448_011:0050c09": "壽二萬歲時，有佛出世號迦攝波如來，十號",
    "T24n1448_011:0050c10": "具足，住波羅痆斯施鹿林中仙人墮處。而鵝、",
    "T24n1448_011:0050c11": "魚、龜於波教中而為出家，毀犯諸餘雜小學",
    "T24n1448_011:0050c12": "處，由斯業故，墮在傍生。由於我所，發清淨",
    "T24n1448_011:0050c13": "心，得生天上。住於迦攝波如來教中，修梵",
    "T24n1448_011:0050c14": "行故，得聞我法，見真諦理。由斯義故，我常宣",
    "T24n1448_011:0050c15": "說，乃至應如是學。」",
    "T24n1448_011:0050c16": "是時世尊渡弶伽河已，有五百餓鬼，來現於",
    "T24n1448_011:0050c17": "前，骸骨黑瘦，如火燒柱，頭髮蓬亂，腹如太",
    "T24n1448_011:0050c18": "山，其咽如針，遍體熾然，焰火燒聚，合掌恭",
    "T24n1448_011:0050c19": "敬，白世尊言：「大德！我等由於先身造諸惡",
    "T24n1448_011:0050c20": "業，於此身中，尚不得聞漿水之名，況獲飯食。",
    "T24n1448_011:0050c21": "佛是大悲，施水見飲。」世尊遙視其河，告具壽",
    "T24n1448_011:0050c22": "大目連曰：「汝今飽飲此諸餓鬼。」目連奉教，",
    "T24n1448_011:0050c23": "即欲令飲；而諸餓鬼，咽細如針，目連不能開",
    "T24n1448_011:0050c24": "張得飲。佛以神力，開其咽喉，目連與飲。彼緣",
    "T24n1448_011:0050c25": "渴想逼惱多欲，腹便脹裂，咸於佛所發清淨",
    "T24n1448_011:0050c26": "心，命終生天，乃至證果，廣如上說。時諸苾芻",
    "T24n1448_011:0050c27": "又皆有疑，請世尊曰：「此諸餓鬼，先作何業，生",
    "T24n1448_011:0050c28": "於此中？又造何業，得生天上，見真諦理？」佛告",
    "T24n1448_011:0050c29": "諸苾芻：「彼自作業，今還自受。」廣如餘說，乃至",
    "T24n1448_011:0051a01": "頌曰：",
    "T24n1448_011:0051a02": "「假令經百劫，　　所作業不亡；",
    "T24n1448_011:0051a03": "　因緣會遇時，　　果報還自受。",
    "T24n1448_011:0051a04": "「汝等善聽！乃往古昔，此賢劫中人壽二萬歲",
    "T24n1448_011:0051a05": "時。有佛出世，號迦攝波如來，十號具足，住波",
    "T24n1448_011:0051a06": "羅痆斯施鹿林中仙人墮處。佛聲聞眾，巡行",
    "T24n1448_011:0051a07": "告乞，供養三寶。後迦攝波如來教化漸廣，乞",
    "T24n1448_011:0051a08": "告之者又復甚多。後於異時，有五百鄔波索",
    "T24n1448_011:0051a09": "迦而在一家，緣有事故咸共同集。時有眾多",
    "T24n1448_011:0051a10": "乞告苾芻，往至其所從彼乞索，便懷瞋恚，發",
    "T24n1448_011:0051a11": "麁惡語：『此迦攝波沙門徒眾，常行告乞，喻如",
    "T24n1448_011:0051a12": "餓鬼。』」佛告諸苾芻：「於意云何？乃往昔時五百",
    "T24n1448_011:0051a13": "鄔波索迦者，豈異人乎？今五百餓鬼是。於迦",
    "T24n1448_011:0051a14": "攝波如來聲聞眾處，喚為餓鬼故，由斯業力，",
    "T24n1448_011:0051a15": "五百生中受餓鬼報，現於此身而受餓鬼。而",
    "T24n1448_011:0051a16": "於我所，發清淨心，得生天上。由迦攝波如來",
    "T24n1448_011:0051a17": "教中修梵行故，見真諦理。由斯義故，我常",
    "T24n1448_011:0051a18": "宣說：黑白雜業報，廣如上說。乃至應如是",
    "T24n1448_011:0051a19": "學。」",
    "T24n1448_011:0051a20": "是時世尊渡弶伽河，左右顧視此河。時諸苾",
    "T24n1448_011:0051a21": "芻請世尊曰：「由何事故，顧視看河？」佛告諸苾",
    "T24n1448_011:0051a22": "芻：「汝等樂聞此弶伽河緣起不？」白言：「世尊！",
    "T24n1448_011:0051a23": "今正是時。善逝！今正說時。唯願說之，我等樂",
    "T24n1448_011:0051a24": "聞。」佛告諸苾芻：「乃往古昔有王名曰實竹，",
    "T24n1448_011:0051a25": "以法化世，人民熾盛，豐樂安穩，甘雨應時，花",
    "T24n1448_011:0051a26": "菓茂實，無諸詐偽、賊盜疾疫，常以法化。至於",
    "T24n1448_011:0051a27": "春月，王與宮婇出遊芳園，見一丈夫，髮白面",
    "T24n1448_011:0051a28": "皺，年幾朽邁，羸弱顦顇，諸根不明，倚杖而",
    "T24n1448_011:0051a29": "行。王見問曰：『是何丈夫？廣說乃至，倚杖而",
    "T24n1448_011:0051b01": "行。』答言：『大王！少行虧盡，老苦來現。』王曰：『我",
    "T24n1448_011:0051b02": "亦如是，同此老法？』答言：『大王！一切皆然。』王",
    "T24n1448_011:0051b03": "遂憂愁。前進而去，復見一人，遍體瘡潰，皮膚",
    "T24n1448_011:0051b04": "皴澁，腹脹如山，膿血流出，支節分離。以物纏",
    "T24n1448_011:0051b05": "裹，長噓喘氣，倚杖跛足，緩緩而行。王既見",
    "T24n1448_011:0051b06": "已，告諸臣曰：『此何丈夫？廣如上說，乃至跛足",
    "T24n1448_011:0051b07": "而行。』臣白王言：『此名病者。』王曰：『我亦同此？』",
    "T24n1448_011:0051b08": "答言：『大王！一切皆然。由於先身作諸惡業，",
    "T24n1448_011:0051b09": "受斯業報。』王便作念：『若如是者，凡諸惡業而",
    "T24n1448_011:0051b10": "不應為。』作是念已前進而去，又見一輿，以青",
    "T24n1448_011:0051b11": "黃赤白繒綵嚴飾而用蓋之，吹螺打鼓，男",
    "T24n1448_011:0051b12": "女大小多諸人眾，四人共輿，復持柴火逆前",
    "T24n1448_011:0051b13": "而行，復多人眾隨輿而後，悲啼號哭，唱言：",
    "T24n1448_011:0051b14": "『父父、兄兄、主主。』而作大聲。王既見已，告諸",
    "T24n1448_011:0051b15": "臣曰：『此是何物？廣如上說，乃至而作大聲？』諸",
    "T24n1448_011:0051b16": "臣答言：『大王！此名為死。』王曰：『我亦同此死",
    "T24n1448_011:0051b17": "法？』答言：『大王！一切皆然，非但獨此。』時王見",
    "T24n1448_011:0051b18": "斯老病死事，深懷憂惱，迴駕入宮，住幽靜處。",
    "T24n1448_011:0051b19": "於王境內有一婆羅門名曰應時，大貴豪族，",
    "T24n1448_011:0051b20": "多饒財寶，學超四典。時彼聞王見老病死，",
    "T24n1448_011:0051b21": "深懷憂惱，住幽靜處，與無量婆羅門眾圍遶，",
    "T24n1448_011:0051b22": "乘白車、駕白馬，執持金杖金瓶，來詣實竹王",
    "T24n1448_011:0051b23": "所。諸臣啟王：『應時婆羅門來詣門首。』王便出",
    "T24n1448_011:0051b24": "宮，昇其御座。時婆羅門起居王已，就座而坐，",
    "T24n1448_011:0051b25": "白言：『大王！何故住於幽靜之處？』王即為彼廣",
    "T24n1448_011:0051b26": "陳老病死緣，具如上說。應時白言：『大王！世間",
    "T24n1448_011:0051b27": "各各自食業果，勿為憂惱。自有有情，造諸善",
    "T24n1448_011:0051b28": "業；自有有情，作諸惡業；自有有情，造善惡",
    "T24n1448_011:0051b29": "業。大王今是轉輪聖王，常作善業，臨命終",
    "T24n1448_011:0051c01": "時必得生天。大王當知！是轉輪聖王，超勝諸",
    "T24n1448_011:0051c02": "人，受諸安樂，得生天上，倍受安樂。然今大王",
    "T24n1448_011:0051c03": "應作施會。』王告諸臣：『卿等宜應擊鼓宣令，大",
    "T24n1448_011:0051c04": "王作大無遮施會。境內諸人，有所須者，皆來",
    "T24n1448_011:0051c05": "受食取施。』諸臣受令已，嚴飾施場，須食者與",
    "T24n1448_011:0051c06": "食、須衣者與衣。滌米泔水成大壕坑，汎漲",
    "T24n1448_011:0051c07": "流溢，名曰無熱池。經於十二年中，米泔飯",
    "T24n1448_011:0051c08": "汁共為湊聚，汎流成河，是故世人號為漿水",
    "T24n1448_011:0051c09": "河。」",
    "T24n1448_011:0051c10": "是時世尊遊至童長城中，告具壽阿難陀曰：",
    "T24n1448_011:0051c11": "「時有國王，生長此城，名曰長淨，是故此城號",
    "T24n1448_011:0051c12": "為象聲。」次至頞伽儞迦城，住在一邊。佛便微",
    "T24n1448_011:0051c13": "笑，廣說四佛化緣事迹。次至施寶城，告具",
    "T24n1448_011:0051c14": "壽阿難陀曰：「菩薩往昔而於此處施多珍寶，",
    "T24n1448_011:0051c15": "是故此城名為施寶。」次至娑羅力樹，住在一",
    "T24n1448_011:0051c16": "邊，佛便微笑，亦復廣說四佛化迹。次至金升",
    "T24n1448_011:0051c17": "城，告阿難陀曰：「於此城中，菩薩昔時為檀施",
    "T24n1448_011:0051c18": "會，以升量金奉施乞者，是故此城世號金",
    "T24n1448_011:0051c19": "升。」次至自來城，告阿難陀曰：「此自來城，有王",
    "T24n1448_011:0051c20": "名曰長淨，以法化世，人民熾盛，豐樂安穩。後",
    "T24n1448_011:0051c21": "於異時，其王頂上遂生肉疱，柔軟如綿而無",
    "T24n1448_011:0051c22": "妨惱。疱成熟破，遂生一子，形容端正顏色殊",
    "T24n1448_011:0051c23": "妙，深可愛樂，廣如餘說。諸根具足，是故人皆",
    "T24n1448_011:0051c24": "號曰頂生。時有六萬婇女生後入宮，諸女",
    "T24n1448_011:0051c25": "見已乳皆流出，咸言：『我養！我養！』是故號為樂",
    "T24n1448_011:0051c26": "養。而今有人，亦云頂生，或云樂養。頂生成",
    "T24n1448_011:0051c27": "大，長淨遂患，以根華葉藥種種醫療而",
    "T24n1448_011:0051c28": "不能痊，病加困重。王告諸臣：『宜速將頂生，為",
    "T24n1448_011:0051c29": "我冊立。』諸臣啟王：『如王教勅。』即差勅使，令取",
    "T24n1448_011:0052a01": "頂生。長淨大王患苦纏身，奉勅令喚，宜速急",
    "T24n1448_011:0052a02": "赴，欲為冊立。頂生未至，王便命過。復差一使",
    "T24n1448_011:0052a03": "人，報頂生曰：『父王已崩，願見速至。』頂生作",
    "T24n1448_011:0052a04": "念：『父王既崩，我何須去？』念已便迴，諸臣復差",
    "T24n1448_011:0052a05": "使：『太子當來紹繼父位。』頂生報曰：『我有王分，",
    "T24n1448_011:0052a06": "在此便為。』諸臣啟言：『若冊立王，須多禮備寶",
    "T24n1448_011:0052a07": "堂浴池、師子之座、傘蓋頭冠，於大都城合冊",
    "T24n1448_011:0052a08": "立王，可來於此。』報曰：『我若為法王者，如此之",
    "T24n1448_011:0052a09": "物，不求自來。』時有藥叉名曰作日，常隨頂",
    "T24n1448_011:0052a10": "生，所遣皆作，便持寶池師子之座、傘蓋頭",
    "T24n1448_011:0052a11": "冠、王都大城，自然移來。是故此城，號為自",
    "T24n1448_011:0052a12": "來。」",
    "T24n1448_011:0052a13": "根本說一切有部毘奈耶藥事卷第十一"
}