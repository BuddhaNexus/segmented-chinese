{
    "X71n1414_008:0384c18": "了菴和尚語錄卷第八",
    "X71n1414_008:0384c20": "法語",
    "X71n1414_008:0384c21": "小師比丘　景毅　大圓　等編",
    "X71n1414_008:0384c22": "示欽維那",
    "X71n1414_008:0384c23": "士之慕於道者。日用敻然與流俗異。鞠其所存。未始",
    "X71n1414_008:0384c24": "不由忱信痛敬。而能致然者。雖安利勉行之不同。其",
    "X71n1414_008:0385a01": "為敬信則一也。何則非敬則無以起信。非信無以成",
    "X71n1414_008:0385a02": "敬。始於一念。終於永刧。而莫我渝者。其唯大丈夫哉。",
    "X71n1414_008:0385a03": "嘉禾欽維那。頃甞從予遊。澹靖淳謹。切切於斯。乃以",
    "X71n1414_008:0385a04": "敬菴榜其室。求余發其義。以道其至。庶幾不陷於邪",
    "X71n1414_008:0385a05": "妄之域。予既憐其誠而壯其請。謂之曰。大哉敬乎。三",
    "X71n1414_008:0385a06": "世聖人。歷代開士。莫不自此而出。三千威儀。八萬細",
    "X71n1414_008:0385a07": "行。莫不自此而生。神通光明。辯才智慧。菩提涅槃。真",
    "X71n1414_008:0385a08": "如解脫。莫不由斯而起。三途六趣。生死輪回。煩惱塵",
    "X71n1414_008:0385a09": "勞。無明惡業。莫不由斯而斷。斷無所斷。無所不斷。起",
    "X71n1414_008:0385a10": "無所起。無所不起。生無所生。無所不生。出無所出。無",
    "X71n1414_008:0385a11": "所不出。如是了知。如是成就。於法於心。離諸執著。所",
    "X71n1414_008:0385a12": "謂是真精進。是名真法供養如來。豈惟天台智者。親",
    "X71n1414_008:0385a13": "見靈山一會。儼然未散。當知山僧即今與汝。向多寶",
    "X71n1414_008:0385a14": "塔中。平分半座。如是如是。雲開日出。不如是不如是。",
    "X71n1414_008:0385a15": "地裂天崩。如是中有不如是。不如是中却如是。打失",
    "X71n1414_008:0385a16": "鼻孔。換却眼睛。欽維那。惺惺著。他時後日。莫受人謾。",
    "X71n1414_008:0385a17": "示寶藏主",
    "X71n1414_008:0385a18": "學此道者。大貴精敏而沈潛。精敏而不為物惑。沉潛",
    "X71n1414_008:0385a19": "而不與物競。不為物惑。則虗而靈。不與物競。則寂而",
    "X71n1414_008:0385a20": "妙。然精敏沉潛。亦豈易至哉。良由內見通明。前境湛",
    "X71n1414_008:0385a21": "淨。莫非夙有靈骨。具大智慧。觸境遇緣。不待照燭。而",
    "X71n1414_008:0385a22": "諸法自泯。六根互用。一體同觀。不滯不著。離諸色相。",
    "X71n1414_008:0385a23": "所以觀自在。行深般若。而五蘊皆空。度一切苦厄。便",
    "X71n1414_008:0385a24": "是者个時節。者个時節。不從人得。只消日用現行。常",
    "X71n1414_008:0385b01": "自撿點。世出世間。何處有一法可得擔帶。直是淨裸",
    "X71n1414_008:0385b02": "裸赤洒洒。上無攀仰。下絕己躬。常光現前。壁立萬仞。",
    "X71n1414_008:0385b03": "如大火聚。一切物近傍你不得。如太虗空。一切物栖",
    "X71n1414_008:0385b04": "泊你不得。自家涵養。資人鍛鍊。却要就本色爐排。惡",
    "X71n1414_008:0385b05": "辣鉗鎚。發大勇猛。不退不怯。自然久久入妙。堪為法",
    "X71n1414_008:0385b06": "器。非惟自利。亦可利人。回入塵勞。普攝群有。總是菩",
    "X71n1414_008:0385b07": "薩不思議解脫境界。又何佛法玄妙。向上向下之足",
    "X71n1414_008:0385b08": "芥蔕耶。古人道。得坐披衣。向後自看。決非小緣。却須",
    "X71n1414_008:0385b09": "努力。",
    "X71n1414_008:0385b10": "示杲藏主",
    "X71n1414_008:0385b11": "學道之士。為生死未明。尋師決擇。自非志量宏遠。氣",
    "X71n1414_008:0385b12": "岸卓絕。未免半信半疑。半進半退。終而無益。李都尉",
    "X71n1414_008:0385b13": "云。參禪須是鐵漢。著手心頭便判直趣無上菩提。一",
    "X71n1414_008:0385b14": "切是非莫管。須是恁麼始得。",
    "X71n1414_008:0385b15": "人身難得。正法難逢。既得人身。又逢正法。於此不堅",
    "X71n1414_008:0385b16": "確勇猛。究竟到百了千當處。誠為無知人也。無知之",
    "X71n1414_008:0385b17": "人。與草木何異。以余觀之。草木尚有用。無知之人。將",
    "X71n1414_008:0385b18": "焉用乎。無用且置。然而自暴自棄。汩沒生死。何時而",
    "X71n1414_008:0385b19": "出。可痛惜也。",
    "X71n1414_008:0385b20": "禪是斷生死底刀子。禪是解執結底觽子。禪是辯妍",
    "X71n1414_008:0385b21": "醜底鏡子。禪是斬邪妄底劍子。禪是伐荊棘林底斧",
    "X71n1414_008:0385b22": "子。禪是破怨敵底策子。禪是成佛作祖底本子。以故",
    "X71n1414_008:0385b23": "佛祖依之而建立。眾生由之而得度。禪之功用若此。",
    "X71n1414_008:0385b24": "可不盡心乎。不盡心則不得其力。不得其力。則勞而",
    "X71n1414_008:0385c01": "無功。勞而無功。則不見禪之真體也。不見禪之真體。",
    "X71n1414_008:0385c02": "則無以為人。無以為人。則慧命斷絕。慧命斷絕。則何",
    "X71n1414_008:0385c03": "以為僧耶。佛者覺也。自覺覺他。覺行圓滿。可謂了事",
    "X71n1414_008:0385c04": "大丈夫矣。今世學佛而不知佛道之廣大周備。則誠",
    "X71n1414_008:0385c05": "為忝竊耳。豈有奇男子。肯為忝竊哉。",
    "X71n1414_008:0385c06": "古德云。設有一法過於涅槃。吾說亦如夢幻。自非得",
    "X71n1414_008:0385c07": "夢幻之真。則不足以見涅槃之體。涅槃之體尚不見。",
    "X71n1414_008:0385c08": "況過於涅槃者耶。除非知有。莫能知之。",
    "X71n1414_008:0385c09": "古人垂一言半句。政在解黏去縛。抽釘拔楔。豈有實",
    "X71n1414_008:0385c10": "法繫綴於人。多見學者。執指為月。求玄妙求解會。以",
    "X71n1414_008:0385c11": "當宗乘。深可憐憫所以此事在上根利智。見不為難。",
    "X71n1414_008:0385c12": "稍若機器陋劣。加以怠墯。棄本逐末。則無有得期。真",
    "X71n1414_008:0385c13": "自外也。",
    "X71n1414_008:0385c14": "龐老云。但願空諸所有。慎勿實諸所無。此語最好。苟",
    "X71n1414_008:0385c15": "能以此為心。則得無限力也。",
    "X71n1414_008:0385c16": "心性無染。本自圓成。但離妄緣。即如如佛。迷則違真",
    "X71n1414_008:0385c17": "逐妄。悟則舍忘歸真。到得真妄雙融。迷悟無寄。然後",
    "X71n1414_008:0385c18": "隨緣消舊業。任性樂天真。興慈運悲。拯濟孤露。忘能",
    "X71n1414_008:0385c19": "所滅影象。為過量人。住過量境界。作過量事。豈不綽",
    "X71n1414_008:0385c20": "綽然有餘裕哉。",
    "X71n1414_008:0385c21": "示快藏主",
    "X71n1414_008:0385c22": "王老師道。盡大地覔个痴鈍人難得。軒知此事不可",
    "X71n1414_008:0385c23": "以聦明靈利。計較機謀而得。學道之士。死却偷心。百",
    "X71n1414_008:0385c24": "不知百不會。如土人木偶。一念萬年去。一條白練去。",
    "X71n1414_008:0386a01": "古廟香爐去。始有少分相應。死得絕氣息了。忽然猛",
    "X71n1414_008:0386a02": "省。如睡夢覺。如蓮華敷。歷劫未明之事。廓爾現前。百",
    "X71n1414_008:0386a03": "千神通門。百千三昧門。乃至一切戒門定門慧門。悉",
    "X71n1414_008:0386a04": "自具足。然後靠著本色咬猪狗宗師。相與入泥入水。",
    "X71n1414_008:0386a05": "上刀山入火聚。鼻孔相挨。眉毛廝結。徹頭徹尾。同死",
    "X71n1414_008:0386a06": "同生。拳來躍去。喪却目前機。脫去胸中物。回視三世",
    "X71n1414_008:0386a07": "諸佛。歷代開士。天下老和尚。所有伎倆。不勘自敗。等",
    "X71n1414_008:0386a08": "閑拈一莖草。作丈六金身。將丈六金身。作一莖草。收",
    "X71n1414_008:0386a09": "放自在。殺活縱橫。設使德山臨濟。雲門趙州。再出頭",
    "X71n1414_008:0386a10": "來。也須斫額有分。自餘半青半黃。依草附木精靈。望",
    "X71n1414_008:0386a11": "涯而退不在言也。扶桑快藏主。天資俊敏。而能下遲",
    "X71n1414_008:0386a12": "鈍工夫。蓋從道場雙峩大爐排中。鍛鍊已久。不妨是",
    "X71n1414_008:0386a13": "一枚法器。將還本國。接物利生。卒未能相見。欲得法",
    "X71n1414_008:0386a14": "語。以助進修。觀其趣向。決不肯辱師友負初心。乃為",
    "X71n1414_008:0386a15": "書此。若是無智人前。又安敢妄通消息哉。",
    "X71n1414_008:0386a16": "示景維那",
    "X71n1414_008:0386a17": "古來行脚高士。為生死未明。尋師訪道。賣却布單。不",
    "X71n1414_008:0386a18": "問千里萬里。但有本色宗匠。可以依歸者。杭深梯險。",
    "X71n1414_008:0386a19": "不惜軀命。以從之遊。冀其一言開發蒙昧。至於大安",
    "X71n1414_008:0386a20": "樂田地。而後推以及物。非所謂遊州獵縣。看山門境",
    "X71n1414_008:0386a21": "致而已。近日法道陵替。居師位者。出於僥倖。不本宗",
    "X71n1414_008:0386a22": "猷。歆艶浮名。循習齷齪。務多其類。以為接人。新進後",
    "X71n1414_008:0386a23": "生。一乍入眾。無所知覺。撞入網中。不能自出。將謂。宗",
    "X71n1414_008:0386a24": "門事止於此。政如經鮑魚之肆。不知與之俱化耳。餘",
    "X71n1414_008:0386b01": "波末流。靡所不至。抑少室之道。廢興有數乎。然而諸",
    "X71n1414_008:0386b02": "方大剎。星羅棊布。又焉敢謂盡無作者以拯淪溺。殆",
    "X71n1414_008:0386b03": "恐魔強法弱。蔑如之何耳。豈不見。大愚和尚云。大家",
    "X71n1414_008:0386b04": "相聚喫莖虀。若喚作一莖虀。入地獄如箭射。者个便",
    "X71n1414_008:0386b05": "是楊岐金剛圈栗棘蓬底消息。蓋從上諸祖。垂一機",
    "X71n1414_008:0386b06": "示一境。莫非與人解粘去縛。抽釘拔楔。初無二致。所",
    "X71n1414_008:0386b07": "以雲峯悅禪師。服勤既久。用心益固。及乎打破漆桶。",
    "X71n1414_008:0386b08": "走上方丈。忘納其屨。大愚望見之便云。維那且喜大",
    "X71n1414_008:0386b09": "事了畢。看他先德。一啐一啄。直是透頂透底。總似今",
    "X71n1414_008:0386b10": "時。何處有宗門事耶。建溪景維那。方事徧參。求語為",
    "X71n1414_008:0386b11": "龜鑑。會余謝事杜門。而請不已。不覺引起葛藤。亦何",
    "X71n1414_008:0386b12": "異靈龜曳尾哉。",
    "X71n1414_008:0386b13": "示世侍者",
    "X71n1414_008:0386b14": "世出世間。只一句子。逆順縱橫。無有不在此中也。得",
    "X71n1414_008:0386b15": "之於心。應之於手。則八萬四千塵勞。塵塵解脫。八萬",
    "X71n1414_008:0386b16": "四千法藏。法法全彰。可以津濟四生。可以梯航九有。",
    "X71n1414_008:0386b17": "不著佛求。不著法求。不著僧求。但能於趙州狗子佛",
    "X71n1414_008:0386b18": "性話上。啐地折剝地斷。自然百了千當矣。其或未然。",
    "X71n1414_008:0386b19": "莫道坐破七个蒲團。走徧四天下。於此事料掉沒交",
    "X71n1414_008:0386b20": "涉。世侍者為者一句子使得來。大唐國裡。東尋西討。",
    "X71n1414_008:0386b21": "大似趨越首燕。不知不覺。被人指到山僧處。喫了多",
    "X71n1414_008:0386b22": "少鈍置。看渠儘自耐得拳躍。所謂大冶精金。應無變",
    "X71n1414_008:0386b23": "色。昔大隋參七十餘員善知識。於其中間。具大眼目",
    "X71n1414_008:0386b24": "者。只有一二。且作麼生是具大眼目者。於斯了了。始",
    "X71n1414_008:0386c01": "可罷參。脫或躊躇。鄉關萬里。",
    "X71n1414_008:0386c02": "示煜藏主",
    "X71n1414_008:0386c03": "我觀如來大光明藏。出生一切諸光明海。若聖若凡",
    "X71n1414_008:0386c04": "情與無情。無有不具此光明之體。顯示此光明之用。",
    "X71n1414_008:0386c05": "本末全收。卷舒無碍。自利利他。無有窮盡。如大日輪",
    "X71n1414_008:0386c06": "升于虗空。普照一切。無有分別。能照所照。二俱空寂。",
    "X71n1414_008:0386c07": "而諸有情。資其照臨。各各成辦。所作事業。從始洎終",
    "X71n1414_008:0386c08": "各不相知。亦不相借。殆不知所以然而然。而於日光",
    "X71n1414_008:0386c09": "明照無所虧減。斯蓋本有靈明。非從他得。而昧者不",
    "X71n1414_008:0386c10": "悟。豈終昧也夫。儻能一念回光。便同本得。故曰。道不",
    "X71n1414_008:0386c11": "遠人。即心而證。其不然哉。",
    "X71n1414_008:0386c12": "示化主",
    "X71n1414_008:0386c13": "僧問雲門。如何是塵塵三昧。門云。鉢裡飯桶裡水。靈",
    "X71n1414_008:0386c14": "利漢。向者裡。驀提得去。直饒攪長河為酥酪。變大地",
    "X71n1414_008:0386c15": "作黃金。供養你。也未為分外。其或未然。幸有七佛已",
    "X71n1414_008:0386c16": "前。一段奇特大事。不妨信受奉行。左穿通衢。右入聚",
    "X71n1414_008:0386c17": "落。拶透千門萬戶。撞著一箇半箇。徹底知音。便見所",
    "X71n1414_008:0386c18": "作已辦。滿載歸來。教他一眾。飽齁齁地去。豈不快哉。",
    "X71n1414_008:0386c19": "靈岩山中。自圓照慈受闡化之後。未曾有用這一著",
    "X71n1414_008:0386c20": "者。山僧此來承乏。比及三年。方外高人。來茲道聚。朝",
    "X71n1414_008:0386c21": "鐘暮鼓。粗成叢林。不謂丁茲歉歲。糧食既匱。而戶外",
    "X71n1414_008:0386c22": "之屨益增。却之弗可。延之無術。念念欲棄去。忽思量",
    "X71n1414_008:0386c23": "妙喜樹倒胡猻散之語。以告二三友。忽徑山霖首座。",
    "X71n1414_008:0386c24": "雪竇璉興二藏主。翠山芾藏主。珩琅殊維那等。以持",
    "X71n1414_008:0387a01": "鉢為告。余笑而謂之曰。是豈爾輩所能為哉。夫比丘",
    "X71n1414_008:0387a02": "之法。內摧我慢。外絕貢高。方行等慈。鋪心如地。猶恐",
    "X71n1414_008:0387a03": "觸境遇緣。有當不過處。而況有生以來。受用自在。一",
    "X71n1414_008:0387a04": "旦屈己從人。未見其可。雖然。東山有云。至辱莫若乞。",
    "X71n1414_008:0387a05": "至樂在無求。苟得無求旨。雖乞吾何羞。淨名道。於食",
    "X71n1414_008:0387a06": "等者。於法亦等。於法等者。於食亦等。汝能毀於佛。謗",
    "X71n1414_008:0387a07": "於法。不入眾數。乃可受食。行矣厚自愛。",
    "X71n1414_008:0387a08": "示芾藏主",
    "X71n1414_008:0387a09": "識心達本元。故號為沙門。非徒方服圓顱之謂也。然",
    "X71n1414_008:0387a10": "心體虗寂。普應萬機。終日作用。而有不知之者。舍而",
    "X71n1414_008:0387a11": "他求。求佛求祖。求禪求道。誠為顛倒。苟悟自心。全體",
    "X71n1414_008:0387a12": "洞達。則不為法縛。不求法脫。便見佛祖禪道。皆具於",
    "X71n1414_008:0387a13": "我。而無一法從外而至者。真了事人也。",
    "X71n1414_008:0387a14": "僧問趙州云。狗子還有佛性也無。州云。無。此箇公案。",
    "X71n1414_008:0387a15": "流落叢林。在學道之士。未有不提撕參究之者。於此",
    "X71n1414_008:0387a16": "悟入者固多。而錯會者亦不少。五祖和尚云。趙州露",
    "X71n1414_008:0387a17": "刃劍。寒霜光燄燄。更擬問如何。分身作兩段。這箇便",
    "X71n1414_008:0387a18": "是見得他舌頭落處底樣子。後來佛性泰和尚云。只",
    "X71n1414_008:0387a19": "一露刃劍。已一時頌了。後面三句。皆是展演之言。妙",
    "X71n1414_008:0387a20": "喜深以為然。以知得底人。拈將出來。不妨唱拍相投。",
    "X71n1414_008:0387a21": "言氣相合。若是承言滯句。識情卜度之徒。按圖索驥",
    "X71n1414_008:0387a22": "驢年去。一大藏教。是箇切脚。且道。切箇甚麼。演祖云。",
    "X71n1414_008:0387a23": "鉢囉娘。者老漢。初年行脚。見浮山圓鑑和尚。甞請益",
    "X71n1414_008:0387a24": "興化卒風暴雨話。圓鑑云。我有一箇喻子。說與你。三",
    "X71n1414_008:0387b01": "家村裡賣柴漢子。肩頭夯一條檐。却問中書堂。今日",
    "X71n1414_008:0387b02": "商量什麼事。演祖遂低頭云。恁麼則大遠在。因見白",
    "X71n1414_008:0387b03": "雲。咬破一箇鐵酸餡。直得百味具足。便如師子返擲。",
    "X71n1414_008:0387b04": "動是驚人。一日三佛立問云。佛身無為。不墮諸數。和",
    "X71n1414_008:0387b05": "尚作麼生說。祖云。譬如摩尼映於五色。摩尼喻佛身。",
    "X71n1414_008:0387b06": "五色喻數。三佛退而議曰。者老漢。真是箇老大蟲。若",
    "X71n1414_008:0387b07": "是我輩。非數紙如何說得了。殊不知過量人提持過",
    "X71n1414_008:0387b08": "量事。自然不費力。豈不見。維摩會中。三十二菩薩。各",
    "X71n1414_008:0387b09": "說不二法門。雲興缾瀉。莫不自謂契理契機。維摩默",
    "X71n1414_008:0387b10": "然無語。文殊便乃讚云。是知無言無說。是真入不二",
    "X71n1414_008:0387b11": "法門。咄。識甚好惡。要知向上宗門爪牙。鮮不爾者。無",
    "X71n1414_008:0387b12": "他。見處透脫。力量充足。自然水到渠成。風行草偃。初",
    "X71n1414_008:0387b13": "不費氣力也。其或見不透脫。力量不充。依墻傍壁。終",
    "X71n1414_008:0387b14": "無自由分。",
    "X71n1414_008:0387b15": "一大藏教。總是療狂子之方書。苟見徹本元。狂心頓",
    "X71n1414_008:0387b16": "歇。自然可發一笑矣。雖然。恩大難酬。永嘉云。了即業",
    "X71n1414_008:0387b17": "障本來空。未了應須償夙債。深有旨哉。",
    "X71n1414_008:0387b18": "神光不昧。萬古徽猷。入此門來。莫存知解。古人之意。",
    "X71n1414_008:0387b19": "終不教你坐在無魂必死之地。須知不了之人。妄認",
    "X71n1414_008:0387b20": "緣塵分別影事。遺失真性。流浪生死。皆知解之咎。若",
    "X71n1414_008:0387b21": "是超情離見。洞達本元。知解不存。而無幽不燭。如明",
    "X71n1414_008:0387b22": "眼人。所見無碍。而摸象之流。雖競有多說。皆可憫耳。",
    "X71n1414_008:0387b23": "示道侍者",
    "X71n1414_008:0387b24": "大道只在目前。要且目前難覩。欲識大道真體。不離",
    "X71n1414_008:0387c01": "聲色言語。言語動用。了無交涉。畢竟大道真體。在什",
    "X71n1414_008:0387c02": "麼處。看他古來老宿。提持箇事。如日行空如風吹水。",
    "X71n1414_008:0387c03": "靈利漢。一見便見。不假思惟。而大道真體。不間毫髮。",
    "X71n1414_008:0387c04": "所謂。啐地折曝地斷。自然不借別人鼻孔出氣也。",
    "X71n1414_008:0387c05": "佛祖出興。莫過為爾作箇先道。豈有法可傳授哉。故",
    "X71n1414_008:0387c06": "曰。大事替你不得。小事各自承當。阿難曰。將謂世尊。",
    "X71n1414_008:0387c07": "惠我三昧。不知身心。本不相代。其不然哉。二祖云。我",
    "X71n1414_008:0387c08": "心未安。乞師安心。達磨云。將心來。吾與汝安。二祖云。",
    "X71n1414_008:0387c09": "覔心了不可得。達磨云。與汝安心竟。政如推門入臼。",
    "X71n1414_008:0387c10": "若是方鑿圓柄。則無相應日子矣。",
    "X71n1414_008:0387c11": "弟子求師易。師求弟子難。從上列祖。於千萬人中。撈",
    "X71n1414_008:0387c12": "漉一箇半箇。何異披沙揀金。將知真正衲僧。端不易",
    "X71n1414_008:0387c13": "得。黃梅會中。有七百眾。而衣盂獨付盧行者。此事豈",
    "X71n1414_008:0387c14": "可麤心。若是未得謂得。未證謂證。見勝進者。心生嫉",
    "X71n1414_008:0387c15": "妬。皆增上慢之流耳。決欲究明千聖頂[寧*頁]上一著。除",
    "X71n1414_008:0387c16": "非具鐵石身心。有吞佛祖底氣槩。始堪持論。豈不見。",
    "X71n1414_008:0387c17": "大隋參七十餘員善知識。具大眼目者。只有一二。以",
    "X71n1414_008:0387c18": "此言之。則弟子求師。亦不易也。",
    "X71n1414_008:0387c19": "示琮藏主",
    "X71n1414_008:0387c20": "佛佛授手。祖祖相傳。莫非以心印心。將法付法。曾無",
    "X71n1414_008:0387c21": "一毫自外而至者。唯是氣類相合。機感相應。發得出",
    "X71n1414_008:0387c22": "來。自然出人意表。蓋本於正因。不染邪解。如芬陀利",
    "X71n1414_008:0387c23": "華。雖生淤泥中。一點也霑他不著。然而真性明妙。本",
    "X71n1414_008:0387c24": "自天然。一念回光。便同諸佛。豈不見。大梅見馬祖。只",
    "X71n1414_008:0388a01": "於即心是佛言下。便得安樂。水潦遭一蹈。遂乃呵呵",
    "X71n1414_008:0388a02": "大笑。至於雪峯輥毬。俱胝竪指。是皆向生佛未具已",
    "X71n1414_008:0388a03": "前。揭示此箇無為宗旨。豈有玄妙密室分付。疑誤後",
    "X71n1414_008:0388a04": "學者哉。近世法道不振。邪解紛然。各各自謂得上人",
    "X71n1414_008:0388a05": "法。羅却千百眾。胡言漢語。如病狂相似。全無愧恥。而",
    "X71n1414_008:0388a06": "入眾兄弟。既非正因。皮下無血。眼裡無筋。將謂佛祖",
    "X71n1414_008:0388a07": "之道。止如此。遞相沿襲。蕪穢先宗。良可大息。除非宿",
    "X71n1414_008:0388a08": "有靈骨。不受人謾。超然頴脫。不與俱化。日用應緣。唯",
    "X71n1414_008:0388a09": "以從上佛祖為標榜。專一其心。發弘誓願。於此生中。",
    "X71n1414_008:0388a10": "成就百千萬劫。莫大之事。親近一箇半箇真善知識。",
    "X71n1414_008:0388a11": "入其爐鞴。受得鉗鎚。鍛鍊磨礱。洞絕瑕纇。方始是到",
    "X71n1414_008:0388a12": "家時節。然後隨緣任運。推以及人。以報佛祖。庶不虗",
    "X71n1414_008:0388a13": "來人間。打一轉也。",
    "X71n1414_008:0388a14": "示胤侍者",
    "X71n1414_008:0388a15": "真性心地藏。無頭亦無尾。應緣而化物。方便呼為智。",
    "X71n1414_008:0388a16": "其可以有作思惟。而得之哉。直須斷却心思意想。於",
    "X71n1414_008:0388a17": "一切時中。竪起脊梁。卓卓地提持古德一則話頭。善",
    "X71n1414_008:0388a18": "自消息。放教精精靈靈。不墮在昏沉掉舉處。則廓徹",
    "X71n1414_008:0388a19": "靈通。凝然湛寂。更不起第二念。所以道。不與諸法作",
    "X71n1414_008:0388a20": "對。便是無諍三昧。永嘉云。亦無人亦無物。大千沙界",
    "X71n1414_008:0388a21": "海中漚。一切聖賢如電拂。若也麤心。便謂得大安樂。",
    "X71n1414_008:0388a22": "正是大病。先聖目之。為解脫深坑。有氣息底。終不坐",
    "X71n1414_008:0388a23": "在這裡。真淨云。活衮衮明落落。拈便起把便撲。直下",
    "X71n1414_008:0388a24": "似俊鷹快鷂。其肯打死兔耶。",
    "X71n1414_008:0388b01": "真不掩偽。曲不藏直。虎步龍驟。神號鬼泣。明眼漢沒",
    "X71n1414_008:0388b02": "窠臼。截鐵斬釘。移星換斗。僧問國師。如何是本身盧",
    "X71n1414_008:0388b03": "舍那。國師云。與我過淨缾來。僧度與淨缾。國師云。却",
    "X71n1414_008:0388b04": "安舊處著。又理前問。國師云。古佛過去久矣。擊石火",
    "X71n1414_008:0388b05": "閃電光。搆得搆不得。未免喪身失命。豈似如今一等",
    "X71n1414_008:0388b06": "認驢前馬後。以為極則。提得一件。便從頭穿鑿注解",
    "X71n1414_008:0388b07": "說將去。豈知有宗門向上事耶。且作麼生是宗門向",
    "X71n1414_008:0388b08": "上事。咄。只許老胡知。不許老胡會。",
    "X71n1414_008:0388b09": "聲前領旨。猶迷顧鑑之端。句後明宗。尚昧識情之表。",
    "X71n1414_008:0388b10": "絲毫繫念。三途業因。瞥爾情生。萬劫羈鎻。要須如獅",
    "X71n1414_008:0388b11": "子王。哮吼一聲。直使狐狸野干。悉皆屏跡。方可作本",
    "X71n1414_008:0388b12": "分道流。若是隨群逐隊。醉色沉聲。一味踈狂。謾神嚇",
    "X71n1414_008:0388b13": "鬼。到處逢人。亂呈懵袋道。我能我解。將他古人好言",
    "X71n1414_008:0388b14": "句。都看壞了。從而教人遞相欺誑。凌滅宗風。真是地",
    "X71n1414_008:0388b15": "獄種子也。爾輩後生。趁色力強健。快須決擇教明白。",
    "X71n1414_008:0388b16": "見此等人。便合敬而遠之。政不必與較得失也。但念",
    "X71n1414_008:0388b17": "從無量劫來。於生死海中。頭出頭沒。今幸為人。遭逢",
    "X71n1414_008:0388b18": "聖教。既披法服。粗稱沙門。試觀他釋迦老子。出胎修",
    "X71n1414_008:0388b19": "道。成佛度生。所有法門。自何而起。自滅度後。大法東",
    "X71n1414_008:0388b20": "漸。諸祖迭興。提持正印。甚生標格。只如道未離兜率。",
    "X71n1414_008:0388b21": "已降王宮。未出母胎。度人已畢。又云。始從鹿野苑。終",
    "X71n1414_008:0388b22": "至跋提河。於是二中間。未甞說一字。且四十九年。三",
    "X71n1414_008:0388b23": "百餘會。種種行相。作麼生消遣。到者裡。一法不明。翳",
    "X71n1414_008:0388b24": "汝眼睛。眼睛不明。世界崢嶸。忽若一息不來。便登鬼",
    "X71n1414_008:0388c01": "錄。前路漫漫。未知何往。良可痛心。故先德以生死事",
    "X71n1414_008:0388c02": "大。無常迅速。切切於懷。大事未明。如喪考妣。大事已",
    "X71n1414_008:0388c03": "明。如喪考妣。豈有閑情。安為雜事哉。",
    "X71n1414_008:0388c04": "示興藏主",
    "X71n1414_008:0388c05": "宗門中事。只貴真參實悟。不消嗄地一聲。自然透頂",
    "X71n1414_008:0388c06": "透底。若未得這一解。未免方寸間鬱鬱地。不得快活。",
    "X71n1414_008:0388c07": "譬如患病之人。本為風寒所摶。驀地得一服良劑。出",
    "X71n1414_008:0388c08": "得一身白汗。知他四大有許輕安耶。既得輕安。却須",
    "X71n1414_008:0388c09": "保養神氣平復。方禁得磕[翟*支]。萬一失守。舊病復作。則",
    "X71n1414_008:0388c10": "不可救也。僧問雲門。如何是佛。門云。乾屎橛。這裡悟",
    "X71n1414_008:0388c11": "去。豈不快哉。儻涉思惟。白雲萬里。",
    "X71n1414_008:0388c12": "但得本莫愁末。何謂本何謂末。識心見性是本。說禪",
    "X71n1414_008:0388c13": "說道是末。你若識心見性了。信口而說。信脚而行。無",
    "X71n1414_008:0388c14": "非禪道。苟遺其本而取其末。所謂業識茫茫。無本可",
    "X71n1414_008:0388c15": "據。",
    "X71n1414_008:0388c16": "學道之人不識真。只為從前認識神。無量劫來生死",
    "X71n1414_008:0388c17": "本。癡人喚作本來人。學者不善區別。妄認識心。以為",
    "X71n1414_008:0388c18": "自己。教中所謂。認賊為子。其家財寶。終不成就。淨名",
    "X71n1414_008:0388c19": "云。法離見聞覺知。若行見聞覺知。是則見聞覺知。非",
    "X71n1414_008:0388c20": "求法也。六祖大師云。聞見覺知無障礙。聲香味觸常",
    "X71n1414_008:0388c21": "三昧。如鳥空中只麼飛。無取無舍無憎愛。這箇始是",
    "X71n1414_008:0388c22": "到家說話。要得相應。一念未興已前。急著眼看。咄。",
    "X71n1414_008:0388c23": "學此道。只貴脚蹈實地。靠實而行。若纖毫許掠虗。總",
    "X71n1414_008:0388c24": "落魔界。打頭一著。且論見地明白。不受境惑。十二時",
    "X71n1414_008:0389a01": "中。便得力也。你若見不透脫。如何做得過量邊事。古",
    "X71n1414_008:0389a02": "德道。設有一法過於涅槃。吾說亦如夢幻。若是己眼",
    "X71n1414_008:0389a03": "未開。如何會得。是他向上人行履處。如金剛燄。如猛",
    "X71n1414_008:0389a04": "火聚。無你近傍分。不是強為。法如是故。",
    "X71n1414_008:0389a05": "佛法本無玄妙。只是自家本分事。只為拋家失業。竛",
    "X71n1414_008:0389a06": "竮日久。一乍入門。覺得奇特。及乎穩坐家堂。一切境",
    "X71n1414_008:0389a07": "界。莫匪尋常。自然不驚怪也。臨濟云。元來黃檗佛法",
    "X71n1414_008:0389a08": "無多子。便是這箇消息耳。",
    "X71n1414_008:0389a09": "佛道懸曠。久受勤苦。乃可得成。不是見得會得了便",
    "X71n1414_008:0389a10": "休。是他先聖。入水入泥。安住無功用。大人境界。其可",
    "X71n1414_008:0389a11": "麤心乎。末世比丘逴得些子影響。便謂百了千當。經",
    "X71n1414_008:0389a12": "不看佛不禮。一味貢高。妄自尊大。圖人贊歎。以規利",
    "X71n1414_008:0389a13": "養。遞相欺誑。習以成風。真可憐憫。有志之士。政須以",
    "X71n1414_008:0389a14": "古人為標榜。慎勿隨順顛倒也。",
    "X71n1414_008:0389a15": "示燈藏主",
    "X71n1414_008:0389a16": "從上佛祖。開示此道無過使人各了本心本性。不為",
    "X71n1414_008:0389a17": "外物所誘。即是出世邊事。非謂別有法可傳授也。但",
    "X71n1414_008:0389a18": "於日用二六時中。猛著精彩。虗明寂照。截斷諸緣。澹",
    "X71n1414_008:0389a19": "泊無為。而不碍汎應。則工夫純熟。打成一片。不妨隨",
    "X71n1414_008:0389a20": "自己力量而行。但有一毫利益於人之事。勇而為之。",
    "X71n1414_008:0389a21": "無利益事。自不復作。亦無能為所為之相。迥絕功勛。",
    "X71n1414_008:0389a22": "功勛絕則損益之念不興。然而逆順境界。不著照了。",
    "X71n1414_008:0389a23": "當體寂滅矣。祖師云。心隨萬境轉。轉處實能幽。隨流",
    "X71n1414_008:0389a24": "認得性。無喜亦無憂。一種平懷。泯然自盡是也。古德",
    "X71n1414_008:0389b01": "提唱一言半句。皆為慈悲之故。發揮千聖著眼不及",
    "X71n1414_008:0389b02": "處一著子。以破後昆之情執。貴圖作箇洒洒落落底",
    "X71n1414_008:0389b03": "漢。豈有毛髮玄妙。可祕重哉。後世庸妄素無知識。將",
    "X71n1414_008:0389b04": "謂。有佛有法。有禪有道。可以傳授。奴郎不辨。玉石不",
    "X71n1414_008:0389b05": "分。東奔西馳。隨聲逐色。業緣成熟。流入魔黨。各各自",
    "X71n1414_008:0389b06": "謂。得上人法。遞相欺誑。自悞悞他。良可太息。除非宿",
    "X71n1414_008:0389b07": "有靈骨。不受渠謾。直似玄珠下於濁水。不與俱化。則",
    "X71n1414_008:0389b08": "救得一半耳。大凡學佛學祖。直須所見所行。出他一",
    "X71n1414_008:0389b09": "頭地始得。脫或徒有其言而無其志。所謂。身雖出家。",
    "X71n1414_008:0389b10": "心不入道。究竟為邪師所攝。無疑矣。古人云。為高必",
    "X71n1414_008:0389b11": "因丘陵。為下必因川澤。衲僧家一出一處。可不慎哉。",
    "X71n1414_008:0389b12": "示覺首座",
    "X71n1414_008:0389b13": "曹溪流非止水。一滴忽來千波競起。灼然是有這箇",
    "X71n1414_008:0389b14": "道理。若是力敵勢均。不言可知。稍涉思惟。白雲萬里。",
    "X71n1414_008:0389b15": "如今未到箇般田地。不免喚作移換人。須知宗門中",
    "X71n1414_008:0389b16": "向上事。斷斷是別。直饒究竟到不疑之地。苟大法不",
    "X71n1414_008:0389b17": "明。總成土苴。豈不見。興化在三聖處作首座。甞云。我",
    "X71n1414_008:0389b18": "向南方行脚一遭。拄杖頭未曾撥著一箇會佛法底。",
    "X71n1414_008:0389b19": "雷聲浩大。三聖聞得。乃問。你具什麼眼。化便喝。雨點",
    "X71n1414_008:0389b20": "全無。聖云。須是你始得。是何心行。化休去。咄。聖亦休",
    "X71n1414_008:0389b21": "去。咄。大覺聞得。乃云。爭得業風吹到大覺門下來。化",
    "X71n1414_008:0389b22": "後到大覺覺。請為院主。蓋與大覺元是同參。一日覺",
    "X71n1414_008:0389b23": "喚院主。我聞你向南方行脚一遭。拄杖頭未曾撥著",
    "X71n1414_008:0389b24": "一箇會佛法底。你具什麼眼。探竿影草。化便喝。不勞",
    "X71n1414_008:0389c01": "再勘。大覺拈棒。化擬議。有甚用處。覺便打。矢在弦上。",
    "X71n1414_008:0389c02": "不得不發化又喝。棺木裡瞠眼。覺又打。灸瘡痕上重",
    "X71n1414_008:0389c03": "著艾炷。化明日從法堂上過。覺喚院主。我直下不疑",
    "X71n1414_008:0389c04": "你昨日兩喝。你為我說來。為人須為切。化云。某甲於",
    "X71n1414_008:0389c05": "三聖邊得箇賓主句。總被師兄折倒了也。與某甲一",
    "X71n1414_008:0389c06": "箇安樂法門。老鼠入牛角。覺云。者瞎漢。來者裡納敗",
    "X71n1414_008:0389c07": "闕。脫下衲衣。痛與一頓。殺人須見血。化於棒下。識得",
    "X71n1414_008:0389c08": "臨濟在黃檗處。喫棒底道理。精金百煉。要須本分鉗",
    "X71n1414_008:0389c09": "鎚。豈是麻纏紙裹底生活。者一段說話。蘊在胸中。有",
    "X71n1414_008:0389c10": "年矣。未曾敢容易對人拈出。法姪本心覺首座。自曹",
    "X71n1414_008:0389c11": "溪分座而來。頂門正眼。爍破四天下。雨窻拈出。以資",
    "X71n1414_008:0389c12": "法喜。明日東還。見老松月。却煩借問。如今何處。有者",
    "X71n1414_008:0389c13": "箇消息。不妨因風語我。幸甚。",
    "X71n1414_008:0389c14": "示暢藏主",
    "X71n1414_008:0389c15": "實際理地。不受一塵。理隨事變。萬行門中。不捨一法。",
    "X71n1414_008:0389c16": "事得理融。事得理融也。寬廓非外。理隨事變也。寂寥",
    "X71n1414_008:0389c17": "非內。古來達士。學到聖凡情盡。自然體露真常。遇物",
    "X71n1414_008:0389c18": "應緣。觸目無滯。猶未是向上人行履處。所以雲門大",
    "X71n1414_008:0389c19": "師道。直得盡乾坤大地。無纖毫過患。猶是轉句。不見",
    "X71n1414_008:0389c20": "一色。始是半提。更須知有全提時節。一般漢。認得些",
    "X71n1414_008:0389c21": "子影響。便乃稱楊稱鄭。眼空四海。疑悞後學。出佛身",
    "X71n1414_008:0389c22": "血。若是眼裡有筋底。終不肯受他籠絡。舉一步抹過",
    "X71n1414_008:0389c23": "千聖頂門。拈一機捩轉衲僧鼻孔。豈特天魔外道窺",
    "X71n1414_008:0389c24": "覰無門。便是四七二三斫額有分。豈不見。岩頭參德",
    "X71n1414_008:0390a01": "山。纔跨門便問。是凡是聖。山便喝。頭便禮拜。洞山聞",
    "X71n1414_008:0390a02": "云。不是奯公。也大難承當。頭聞云。洞山老漢。不識好",
    "X71n1414_008:0390a03": "惡。我當時一手擡一手搦。又不見。德山見溈山。直上",
    "X71n1414_008:0390a04": "法堂。東西顧視云。無。無。便下去。至山門首。復云。也不",
    "X71n1414_008:0390a05": "得草草。再具威儀。上方丈相見。便云。和尚。溈擬取拂",
    "X71n1414_008:0390a06": "子。德便喝。背却法堂。著草鞋便行。至晚溈問首座。新",
    "X71n1414_008:0390a07": "到在麼。座云。當時便去也。溈云此子已後向孤峯頂",
    "X71n1414_008:0390a08": "上。盤結草菴。呵佛罵祖去在。你看他古人。一挨一拶。",
    "X71n1414_008:0390a09": "略露風規。非唯虎驟龍驤。直得天回地轉。豈似今時",
    "X71n1414_008:0390a10": "叢林。無著眼處。政不知。諸大老向什麼處去也。雪竇",
    "X71n1414_008:0390a11": "暢藏主。東嘉俊流。有志相從。江心無言。春雨無際。僊",
    "X71n1414_008:0390a12": "岩仲謀。作偈督遣之。業已成行以母病中止。未幾會",
    "X71n1414_008:0390a13": "余謝事巖頂。甚不自滿。茲來南堂。道義真切。因出三",
    "X71n1414_008:0390a14": "老之偈。余為和之。既而又欲法語為隨身儆戒。不惜",
    "X71n1414_008:0390a15": "口業。忉忉怛怛。寫此一絡索。使其知有宗門體裁。脫",
    "X71n1414_008:0390a16": "若一念相應。蹈著實際理地。遊戲萬行門中。涵養磨",
    "X71n1414_008:0390a17": "鍊。無滲漏絕依倚。撞著咬猪狗手段。千盤萬折。透出",
    "X71n1414_008:0390a18": "金鎻玄關。然後轉向德山巖頭。洞山雲門。心眼不及",
    "X71n1414_008:0390a19": "處。插得手。豈不是一員本色道人耶。到者裡。方知從",
    "X71n1414_008:0390a20": "始洎終。未甞不與山僧把手共行矣。又何親踈遠近",
    "X71n1414_008:0390a21": "之足云乎哉。",
    "X71n1414_008:0390a22": "示祖灊首座",
    "X71n1414_008:0390a23": "大丈夫秉慧劍。般若鋒兮金剛燄。非但空摧外道心。",
    "X71n1414_008:0390a24": "早曾落却天魔膽。此永嘉大師。見曹溪後。顯發自得",
    "X71n1414_008:0390b01": "自證三昧。以示後人之語也。看他初到曹溪。繞床振",
    "X71n1414_008:0390b02": "錫底氣象。直是卓絕超邁。故其所得。不在一切人下。",
    "X71n1414_008:0390b03": "雖與一切人同處。一切人搆他不得。除非同得同證",
    "X71n1414_008:0390b04": "者。瞥爾相逢。一挨一拶。略露風規。自然驚天動地。豈",
    "X71n1414_008:0390b05": "似今時兄弟。猥瑣傝䢇。傍人門戶。記持野狐涎唾。到",
    "X71n1414_008:0390b06": "處討人商量。貴圖口裡有得說。手裡有得寫逞能逞",
    "X71n1414_008:0390b07": "解。以當參學。將謂少林直指之道。如此而已。誠為苦",
    "X71n1414_008:0390b08": "屈。教中所謂。棄却百千澄清巨海。唯認一浮漚。目為",
    "X71n1414_008:0390b09": "全潮。可憐也哉。當此法道下衰之秋。全藉有志朋友。",
    "X71n1414_008:0390b10": "發勇猛心。立深重願。將從前所蘊。惡知惡覺。盡情颺",
    "X71n1414_008:0390b11": "向他方世界外。內不放出。外不放入。寂寂惺惺。不與",
    "X71n1414_008:0390b12": "一法作對。超然任運。兀爾忘緣。行住坐臥。常將生死",
    "X71n1414_008:0390b13": "事大。無常迅速。時時舉覺。脫或向眼不見鼻孔處。見",
    "X71n1414_008:0390b14": "得眉毛在眼上。則體本無生。了即非速。豈永嘉所得",
    "X71n1414_008:0390b15": "專美哉。到此境界。却須靠著本色宗匠。爐鎚鍛鍊。敲",
    "X71n1414_008:0390b16": "打出來。不妨是箇法器。堪以荷負宗門。至於從上佛",
    "X71n1414_008:0390b17": "祖機緣。無問平易險峻。深密淺近。相應不相應。瞭然",
    "X71n1414_008:0390b18": "如人飲水。冷暖有不俟言而知矣。然後沉浸涵養。日",
    "X71n1414_008:0390b19": "久歲深。力量充足。日用應緣。縱橫得妙。為人自為。總",
    "X71n1414_008:0390b20": "在其中。日損日益。初無二致。此乃文殊普賢大人境",
    "X71n1414_008:0390b21": "界。決非陋劣種性。所可企及者也。",
    "X71n1414_008:0390b22": "示壽藏主",
    "X71n1414_008:0390b23": "先輩灰心泯志。深山窮谷中。木食澗飲。其為枯槁。有",
    "X71n1414_008:0390b24": "不可勝言。而處之自若者。自非明見本體。與佛祖同",
    "X71n1414_008:0390c01": "一受用。其能致是哉。蓋緣末上根脚下打辦得乾淨。",
    "X71n1414_008:0390c02": "而宿有靈骨。稟大智願。一出頭來。便自頴脫。古今天",
    "X71n1414_008:0390c03": "地。古今日月。古今人倫。何古人所能。今人莫能彷彿",
    "X71n1414_008:0390c04": "耶。且誵訛在什麼處。竊甞觀之。大凡今人。自始至終。",
    "X71n1414_008:0390c05": "鮮有且正因者。剃染行脚。撞入邪師惡友群類中。見",
    "X71n1414_008:0390c06": "聞覺知。無非聲色交互之事。雖有菩提種子。不能發",
    "X71n1414_008:0390c07": "生。究竟熏鍊成熟。築底是箇業識團子也。所得既是",
    "X71n1414_008:0390c08": "不真。觸著則是非人我。得失欣厭。交戰於胷中。因循",
    "X71n1414_008:0390c09": "苟且。遞相欺誑。借使千佛出世。也救不得除非自解",
    "X71n1414_008:0390c10": "猛省。一刀截斷。靠著本色師友。動靜施為。一以古來",
    "X71n1414_008:0390c11": "明眼尊宿為標榜。直將生死事大。無常迅速為念。理",
    "X71n1414_008:0390c12": "會教徹頭徹尾。然後發揮靈智。開示後人。則不負父",
    "X71n1414_008:0390c13": "母師友。生成之德耳。舍此則無所取矣。",
    "X71n1414_008:0390c14": "見地明白。履踐超詣。但有所說。自然契佛契祖。契理",
    "X71n1414_008:0390c15": "契機。離文字相。離言說相。坐斷千差。不存途轍。既非",
    "X71n1414_008:0390c16": "心意識境界。自然風凜凜地耳。",
    "X71n1414_008:0390c17": "雜華云。知一切法。即心自性。成就慧身。不由他悟。固",
    "X71n1414_008:0390c18": "知心生則法生。心滅則法滅。一心不生萬法無咎。苟",
    "X71n1414_008:0390c19": "不知有轉身句。未免死在平地上。故曰。平地上死人",
    "X71n1414_008:0390c20": "無數。過得荊棘林是好手。虗而靈寂而妙。非用功純",
    "X71n1414_008:0390c21": "一。受用自在。則不能到此境界。",
    "X71n1414_008:0390c22": "心如工技兒。意如和技者。儻脚跟下不得力。則二六",
    "X71n1414_008:0390c23": "時遭渠驅役。直須一念不生前後際斷。則胡猻子自",
    "X71n1414_008:0390c24": "死也。胡猻子既死。得絕氣息了。自然觸目遇緣。蕩蕩",
    "X71n1414_008:0391a01": "無礙。方見道用。",
    "X71n1414_008:0391a02": "玄言妙語。道之末也。識心見性。道之本也。古人得其",
    "X71n1414_008:0391a03": "本之大全。發而為大機大用。雷轟電掣。日照天臨。揭",
    "X71n1414_008:0391a04": "揚佛祖奧旨。而使後學由是而入。雖有言語。莫非一",
    "X71n1414_008:0391a05": "期方便。土苴緒餘。奈何流俗摭拾寶重以為奇特。棄",
    "X71n1414_008:0391a06": "本逐末。何繆之甚。余甞論之。以箴近習之痼。當知性",
    "X71n1414_008:0391a07": "體圓淨。智照洞明。一切語言。文字義理之說。或邪或",
    "X71n1414_008:0391a08": "正。到家未到家。判然無可疑者。不然則為其惑耳。",
    "X71n1414_008:0391a09": "山僧自幼行脚。見善知識。未甞有一點玄妙解會。在",
    "X71n1414_008:0391a10": "胸次中。但能於一切處一切時。不受人欺耳。惟其不",
    "X71n1414_008:0391a11": "受人欺故不自欺。惟其不自欺。所以不敢欺於人。末",
    "X71n1414_008:0391a12": "上下梢。只以正智獨照。然而照中無智。智中無照。以",
    "X71n1414_008:0391a13": "要言之。則古人所謂。紅爐上一點雪。便是者箇消息",
    "X71n1414_008:0391a14": "也。",
    "X71n1414_008:0391a16": "了菴和尚語錄卷第八"
}