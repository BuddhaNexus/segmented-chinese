{
    "X01n0014_001:0365a11": "佛說十往生阿彌陀佛國經",
    "X01n0014_001:0365a13": "失譯人名　出周錄",
    "X01n0014_001:0365a14": "如是我聞一時佛在王舍城耆闍崛山中與大比丘",
    "X01n0014_001:0365a15": "眾萬二千人俱皆是大阿羅漢眾所知識其名曰摩",
    "X01n0014_001:0365a16": "訶迦葉摩訶阿那律陀皆如是等而為上首。",
    "X01n0014_001:0365a17": "又與無量菩薩摩訶薩俱一切皆住不退轉位無量",
    "X01n0014_001:0365a18": "功德眾所莊嚴其名曰妙吉祥菩薩無能勝菩薩常",
    "X01n0014_001:0365a19": "精進菩薩不休息菩薩如是等諸大菩薩而為上首",
    "X01n0014_001:0365a20": "復有釋提桓因堪忍界主大梵天王四大天王如是",
    "X01n0014_001:0365a21": "上首百千俱低那庾多諸天子眾及阿素洛等為聞",
    "X01n0014_001:0365a22": "法故皆悉來集各禮佛足退坐一面。",
    "X01n0014_001:0365a23": "爾時阿難白佛言世尊成道已來於廣敷演大乘經",
    "X01n0014_001:0365a24": "典一切眾生解脫之法中宣說西方極樂世界微妙",
    "X01n0014_001:0365b01": "最勝清淨莊嚴阿彌陀佛本誓重願不可思議功德",
    "X01n0014_001:0365b02": "一切眾生往生極樂世界之法我等諦聽信受修行",
    "X01n0014_001:0365b03": "未聞觀身之法其事云何唯願說之。",
    "X01n0014_001:0365b04": "佛告阿難夫觀身之法者不觀東西不觀南北不觀",
    "X01n0014_001:0365b05": "四維上下不觀虗空不觀外緣不觀內緣不觀身色",
    "X01n0014_001:0365b06": "不觀色聲不觀色像唯觀無緣是為正真觀身之法",
    "X01n0014_001:0365b07": "除是觀身十方諦求在在處處更無別法而得解脫",
    "X01n0014_001:0365b08": "佛復告阿難但自觀身善力自然正念自然解脫自",
    "X01n0014_001:0365b09": "然何以故譬如有人精進直心得正解脫如是之人",
    "X01n0014_001:0365b10": "不求解脫解脫自至阿難復白佛言世尊世間眾生",
    "X01n0014_001:0365b11": "若有如是正念解脫應無一切地獄餓鬼畜生三惡",
    "X01n0014_001:0365b12": "道也。",
    "X01n0014_001:0365b13": "佛告阿難世間眾生不得解脫何以故一切眾生皆",
    "X01n0014_001:0365b14": "由多虗少實無一正念以是因緣地獄者多解脫者",
    "X01n0014_001:0365b15": "少譬如有人於自父母及以師僧外現孝順內懷不",
    "X01n0014_001:0365b16": "孝外現精進內懷不實如是惡人報雖未至三途不",
    "X01n0014_001:0365b17": "遠無有正念不得解脫阿難復白佛言若如是者更",
    "X01n0014_001:0365b18": "脩何善根得正解脫。",
    "X01n0014_001:0365b19": "佛告阿難汝今善聽吾今為汝說有西方極樂世界",
    "X01n0014_001:0365b20": "十往生法可得解脫云何為十一者觀身正念常懷",
    "X01n0014_001:0365b21": "歡喜以飲食衣服施佛及僧往生阿彌陀佛國二者",
    "X01n0014_001:0365b22": "正念以甘妙良藥施一病比丘及一切往生阿彌陀",
    "X01n0014_001:0365b23": "佛國三者正念不害一生命慈悲於一切往生阿彌",
    "X01n0014_001:0365b24": "陀佛國四者正念從師所受戒淨慧修梵行常懷歡",
    "X01n0014_001:0365c01": "喜往生阿彌陀佛國五者正念孝順於父母敬奉於",
    "X01n0014_001:0365c02": "師長不起憍慢心往生阿彌陀佛國六者正念往詣",
    "X01n0014_001:0365c03": "於僧坊恭敬於塔寺聞灋解一義往生阿彌陀佛國",
    "X01n0014_001:0365c04": "七者正念一日一夜中受持八齋戒不破一往生阿",
    "X01n0014_001:0365c05": "彌陀佛國八者正念若能齋月齋日中遠離於房舍",
    "X01n0014_001:0365c06": "常詣於善師往生阿彌陀佛國九者正念常能持淨",
    "X01n0014_001:0365c07": "戒勤修於禪定護法不惡口若能如是行往生阿彌",
    "X01n0014_001:0365c08": "陀佛國十者正念若於無上道不起誹謗心精進持",
    "X01n0014_001:0365c09": "淨戒復教無智者流布是經法教化無量眾生如是",
    "X01n0014_001:0365c10": "諸人等悉皆得往生阿彌陀佛國。",
    "X01n0014_001:0365c11": "爾時十方世界六種震動雨珍妙華他方佛國一切",
    "X01n0014_001:0365c12": "諸菩薩來集此會一心聽法大會中有一菩薩名山",
    "X01n0014_001:0365c13": "海慧白佛言世尊彼阿彌陀佛國有何玅樂勝事一",
    "X01n0014_001:0365c14": "切眾生皆願往生彼佛告山海慧菩薩汝今應當起",
    "X01n0014_001:0365c15": "立合掌正身向西正念觀阿彌陀佛國願見阿彌陀",
    "X01n0014_001:0365c16": "佛爾時一切大眾亦皆起立合掌共觀阿彌陀佛爾",
    "X01n0014_001:0365c17": "時阿彌陀佛現大神通放大光明照山海慧菩薩身",
    "X01n0014_001:0365c18": "爾時山海慧菩薩等即見阿彌陀佛國土所有莊嚴",
    "X01n0014_001:0365c19": "妙好之事皆悉七寶七寶山七寶塔七寶坊七寶樓",
    "X01n0014_001:0365c20": "閣水鳥樹林常吐法音彼國道場樹高四十萬由旬",
    "X01n0014_001:0365c21": "樹下有獅子座高五百由旬阿彌陀佛日日常轉法",
    "X01n0014_001:0365c22": "輪彼國人民不習外事正習內事口說方等語耳聽",
    "X01n0014_001:0365c23": "方等聲心解方等義爾時山海慧菩薩白佛言世尊",
    "X01n0014_001:0365c24": "我等今者覩見彼國勝妙利益不可思議今我願一",
    "X01n0014_001:0366a01": "切眾生悉皆往生然後我等亦願生彼國佛記之曰",
    "X01n0014_001:0366a02": "正觀正念得正解脫皆悉生彼。",
    "X01n0014_001:0366a03": "佛告山海慧菩薩汝今欲度一切眾生應當受持是",
    "X01n0014_001:0366a04": "經佛告大眾於我滅後受持是經八萬劫中廣宣流",
    "X01n0014_001:0366a05": "布至賢劫千佛使諸眾生普得聞知信樂修行說者",
    "X01n0014_001:0366a06": "聽者皆得往生阿彌陀佛國若有如是等人我從今",
    "X01n0014_001:0366a07": "日常使二十五菩薩護持是人常令是人無病無惱",
    "X01n0014_001:0366a08": "若人若非人不得其便行住坐臥無問晝夜常得安",
    "X01n0014_001:0366a09": "穩若有眾生深信是經念阿彌陀佛願往生者彼極",
    "X01n0014_001:0366a10": "樂世界阿彌陀佛即遣觀世音菩薩大勢至菩薩藥",
    "X01n0014_001:0366a11": "王菩薩藥上菩薩普賢菩薩法自在菩薩獅子吼菩",
    "X01n0014_001:0366a12": "薩陀羅尼菩薩虗空藏菩薩德藏菩薩寶藏菩薩金",
    "X01n0014_001:0366a13": "藏菩薩金剛菩薩山海慧菩薩光明王菩薩華嚴王",
    "X01n0014_001:0366a14": "菩薩眾寶王菩薩月光王菩薩日照王菩薩三昧王",
    "X01n0014_001:0366a15": "菩薩自在王菩薩大自在王菩薩白象王菩薩大威",
    "X01n0014_001:0366a16": "德王菩薩無邊身菩薩是二十五菩薩擁護行者若",
    "X01n0014_001:0366a17": "行若住若坐若臥若晝若夜一切時一切處不令惡",
    "X01n0014_001:0366a18": "鬼惡神得其便也佛又告山海慧是經名為覩阿彌",
    "X01n0014_001:0366a19": "陀佛色身正念解脫三昧經亦名度諸有流生死八",
    "X01n0014_001:0366a20": "難有緣眾生經如是受持眾生未有念佛三昧緣者",
    "X01n0014_001:0366a21": "是經能與作開大三昧門是經能與眾生閇地獄門",
    "X01n0014_001:0366a22": "是經能與眾生除害人惡鬼殄滅四向悉皆安穩。",
    "X01n0014_001:0366a23": "佛告山海慧如我所說其義如是山海慧菩薩白佛",
    "X01n0014_001:0366a24": "言世尊我今頂受尊經不敢有疑然於今世及未來",
    "X01n0014_001:0366b01": "世諸有眾生多生誹謗不信是經如是之人於後云",
    "X01n0014_001:0366b02": "何。",
    "X01n0014_001:0366b03": "佛告山海慧菩薩於後閻浮提或有比丘比丘尼若",
    "X01n0014_001:0366b04": "男若女見有讀誦是經者或相瞋恚心懷誹謗由是",
    "X01n0014_001:0366b05": "謗正法故是人現身之中得諸惡重病身根不具或",
    "X01n0014_001:0366b06": "得聾病盲病瘖病瘂病失陰病鬼魅邪狂風冷熱痔",
    "X01n0014_001:0366b07": "水腫失心如是等諸惡重病世世在身如是受苦坐",
    "X01n0014_001:0366b08": "臥不安大小便利亦皆不通求生不得求死不得或",
    "X01n0014_001:0366b09": "乃至死墮於地獄八萬劫中受大苦惱百千萬世未",
    "X01n0014_001:0366b10": "曾聞水食之名久後得出生在人中作牛馬猪羊為",
    "X01n0014_001:0366b11": "人所殺受大苦惱後得人身常生下賤百千萬世不",
    "X01n0014_001:0366b12": "得自在永不聞三寶名字為謗是經故受苦如是是",
    "X01n0014_001:0366b13": "故無智人中莫說是經正觀正念如是之人然後與",
    "X01n0014_001:0366b14": "說彼此不敬是經墮於地獄彼此敬重得正解脫往",
    "X01n0014_001:0366b15": "生阿彌陀佛國若有比丘比丘尼優婆塞優婆夷善",
    "X01n0014_001:0366b16": "男子善女人正信是經愛樂是經勸導眾生說者聽",
    "X01n0014_001:0366b17": "者悉皆往生阿彌陀佛國是故有信者我滅後受持",
    "X01n0014_001:0366b18": "是經法正法像法末法濁惡世中廣宣流布是人即",
    "X01n0014_001:0366b19": "為真我弟子現身即得阿耨多羅三藐三菩提。",
    "X01n0014_001:0366b20": "佛說此經已尊者阿難諸大聲聞及諸比丘菩薩摩",
    "X01n0014_001:0366b21": "訶薩一切世間天人阿修羅等聞佛所說皆大歡喜",
    "X01n0014_001:0366b22": "信受奉行。",
    "X01n0014_001:0366b23": "佛說十往生阿彌陀佛國經",
    "X01n0014_001:0366c03": "十往生經真偽決疑",
    "X01n0014_001:0366c05": "難云開元釋教錄十八卷此經入偽妄亂真錄然",
    "X01n0014_001:0366c06": "者非正經何祖師(道綽善導)引用之耶答雖屬疑偽文",
    "X01n0014_001:0366c07": "義不違引證何非況入偽目偏在昇師古來碩德",
    "X01n0014_001:0366c08": "未必雷同(觀念法門記下可見)例如天台引法行經妙勝定",
    "X01n0014_001:0366c09": "等輔行記六之二云準諸目錄皆推此經(法行經)以",
    "X01n0014_001:0366c10": "為疑偽文義既正或是失譯乃至今家所引像法",
    "X01n0014_001:0366c11": "決疑經妙勝定等意亦如是如涅槃後分本在偽",
    "X01n0014_001:0366c12": "目至大唐刊定始入正經豈以時人未決便推入",
    "X01n0014_001:0366c13": "偽大師親證位在初依不應錯用(已上)同補註十四",
    "X01n0014_001:0366c14": "云安法師二教論云法行經者無有人翻雖入疑",
    "X01n0014_001:0366c15": "科未傷弘旨像法決疑經一卷(乃至)妙勝定經等舊",
    "X01n0014_001:0366c16": "錄或謂疑偽至唐已來或刊為正斯皆以人情自",
    "X01n0014_001:0366c17": "去取耳又復諸師撰錄存沒去取各自不同皆此",
    "X01n0014_001:0366c18": "之類也矣(略鈔)。",
    "X01n0014_001:0366c19": "于時元祿十一年九月上旬",
    "X01n0014_001:0366c20": "武江上高輪龍原寺九世住　寂譽靈哲欽書"
}