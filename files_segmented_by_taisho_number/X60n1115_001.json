{
    "X60n1115_001:0157a03": "毗尼日用切要",
    "X60n1115_001:0157a05": "寶華山弘戒比丘　讀體　彚集",
    "X60n1115_001:0157a06": "早覺(經律通制。出家弟子。初夜。後夜。精勤佛道勿貪睡眠。懶惰放逸。故惺覺時。當誦此偈)。",
    "X60n1115_001:0157a07": "　睡眠始寤　　當願眾生　　一切智覺　　周顧十方",
    "X60n1115_001:0157a08": "鳴鐘(凡晨昏鳴鐘時。詣鐘前。至誠合掌。誦此偈已。手方鳴鐘。口或誦諸佛德號。或誦大乘經名。",
    "X60n1115_001:0157a09": "或誦祕呪。令一切有情。聞聲離苦。咸得解脫)。",
    "X60n1115_001:0157a10": "　願此鐘聲超法界　　鐵圍幽闇悉皆聞",
    "X60n1115_001:0157a11": "　聞塵清淨證圓通　　一切眾生成正覺",
    "X60n1115_001:0157a12": "聞鐘(晨昏於行住坐臥間。一聞鐘聲時。即誦此偈呪)。",
    "X60n1115_001:0157a13": "　聞鐘聲　　煩惱輕　　智慧長　　菩提生",
    "X60n1115_001:0157a14": "　離地獄　　出火坑　　願成佛　　度眾生",
    "X60n1115_001:0157a15": "唵。伽囉帝耶莎訶(三徧)",
    "X60n1115_001:0157a16": "(古德云)。",
    "X60n1115_001:0157a17": "　(聞鐘臥不起　　護法善神瞋　　現前減福慧",
    "X60n1115_001:0157a18": "　後世墮蛇身)",
    "X60n1115_001:0157a19": "(其懶修禪誦者報感。廣在經律中。茲不繁引)。",
    "X60n1115_001:0157a20": "著衣(凡著換衣時。隨其次數。一一皆誦此偈。非謂寅旦一著一誦而已)。",
    "X60n1115_001:0157a21": "　若著上衣　　當願眾生　　獲勝善根　　至法彼岸",
    "X60n1115_001:0157a22": "　著下裙時　　當願眾生　　服諸善根　　具足慚愧",
    "X60n1115_001:0157a23": "　整衣束帶　　當願眾生　　撿束善根　　不令散失",
    "X60n1115_001:0157a24": "下單(鳴指三下。默念此偈呪)。",
    "X60n1115_001:0157b01": "　從朝寅旦直至暮　　一切眾生自迴護",
    "X60n1115_001:0157b02": "　若於足下喪其形　　願汝即時生淨土",
    "X60n1115_001:0157b03": "唵。逸帝律尼莎訶(三徧)",
    "X60n1115_001:0157b04": "行步不傷蟲",
    "X60n1115_001:0157b05": "　若舉於足　　當願眾生　　出生死海　　具眾善法",
    "X60n1115_001:0157b06": "唵。地利日利莎訶(三徧)",
    "X60n1115_001:0157b07": "出堂",
    "X60n1115_001:0157b08": "　從舍出時　　當願眾生　　深入佛智　　永出三界",
    "X60n1115_001:0157b09": "登廁(欲大小便即當行。莫待內逼倉卒。須脫換鞋脚。不可淨鞋入廁。至當三彈指。有二義。一使",
    "X60n1115_001:0157b10": "內人知。不得迫促內人使出。二恐噉穢之鬼。令他避之。上槽復當三彈指。默念此偈呪)。",
    "X60n1115_001:0157b11": "　大小便時　　當願眾生　　棄貪瞋癡　　蠲除罪法",
    "X60n1115_001:0157b12": "唵。很魯陀耶莎訶",
    "X60n1115_001:0157b13": "洗淨(大便畢。臨水即念此偈呪)。",
    "X60n1115_001:0157b14": "　事訖就水　　當願眾生　　出世法中　　速疾而往",
    "X60n1115_001:0157b15": "唵。室利婆醯莎訶(三徧)",
    "X60n1115_001:0157b16": "去穢",
    "X60n1115_001:0157b17": "　洗滌形穢　　當願眾生　　清淨調柔　　畢竟無垢",
    "X60n1115_001:0157b18": "唵。賀曩密栗帝莎訶(三徧。用左手後二指洗之)",
    "X60n1115_001:0157b19": "洗手",
    "X60n1115_001:0157b20": "　以水盥掌　　當願眾生　　得清淨手　　受持佛法",
    "X60n1115_001:0157b21": "唵。主迦囉耶莎訶(三徧)",
    "X60n1115_001:0157b22": "(若但小便時。唯用水洗手一次即淨。若是大便去穢後洗手。或用灰泥皂角。如法洗之△溪堂雜錄云。元",
    "X60n1115_001:0157b23": "祐中。有蜀僧智超法師。嘗誦華嚴經。已三十年。偶見一童子。風貌清爽。舉手高揖。超曰何來。曰五臺來。超",
    "X60n1115_001:0157b24": "曰何遠至此。曰有少事欲相導故。超曰願聞。曰吾師誦經故可嘉矣。但失在登廁洗淨時。穢水淋其手背。",
    "X60n1115_001:0157c01": "而未嘗用灰泥洗之。所用灰泥。律制七度。今但二三。緣此觸尚有。禮佛誦經悉皆得罪。言訖不見。超慙而",
    "X60n1115_001:0157c02": "改過。識者或曰。此必文殊化現。有警於超也。故知洗手必須依法。因果經云。觸手請經。當獲廁中蟲報)。",
    "X60n1115_001:0157c03": "淨面",
    "X60n1115_001:0157c04": "　以水洗面　　當願眾生　　得淨法門　　永無垢染",
    "X60n1115_001:0157c05": "唵。[口*藍]莎訶(默持二十一徧)",
    "X60n1115_001:0157c06": "飲水",
    "X60n1115_001:0157c07": "　佛觀一鉢水　　八萬四千蟲　　若不持此呪",
    "X60n1115_001:0157c08": "　如食眾生肉",
    "X60n1115_001:0157c09": "唵。嚩悉波囉摩尼莎訶(三徧)",
    "X60n1115_001:0157c10": "五衣(梵語安陀會。此云作務衣。五條。一長一短。凡寺中執勞服役。路途出入徃還。當著此衣。誦",
    "X60n1115_001:0157c11": "此偈呪。戒壇經云。五條表斷貪。淨身業也)。",
    "X60n1115_001:0157c12": "　善哉解脫服　　無上福田衣　　我今頂戴受",
    "X60n1115_001:0157c13": "　世世不捨離",
    "X60n1115_001:0157c14": "唵。悉陀耶莎訶(三徧)",
    "X60n1115_001:0157c15": "七衣(梵語鬱多羅僧。此云入眾衣。七條。二長一短。凡赴齋。聽講。持誦。坐禪。禮佛。禮塔。禮和尚上",
    "X60n1115_001:0157c16": "座。僧和集時。當著此衣。誦此偈呪。七衣表斷瞋。淨口業也)。",
    "X60n1115_001:0157c17": "　善哉解脫服　　無上福田衣　　我今頂戴受",
    "X60n1115_001:0157c18": "　世世常得披",
    "X60n1115_001:0157c19": "唵。度波度波莎訶(三徧)",
    "X60n1115_001:0157c20": "大衣(梵語僧伽黎。此云雜碎衣。有上中下九品衣。下下品九條。下中品十一條。下上品十三條。",
    "X60n1115_001:0157c21": "皆二長一短。中下品十五條。中中品十七條。中上品十九條。皆三長一短。上下品二十一條。上中品二十",
    "X60n1115_001:0157c22": "三條。上上品二十五條。皆四長一短。長多短少。表聖增凡減故。凡入王宮。陞座說法。入里乞食。降伏外道。",
    "X60n1115_001:0157c23": "當著此衣。誦此偈呪。表斷癡。淨意樂也)。",
    "X60n1115_001:0157c24": "　善哉解脫服　　無上福田衣　　奉持如來命",
    "X60n1115_001:0158a01": "　廣度諸眾生",
    "X60n1115_001:0158a02": "唵。摩訶婆波。吒悉帝莎訶(三徧)",
    "X60n1115_001:0158a03": "(葢此三衣而稱福田者。增輝記云。田畦貯水。生長嘉苗。以養形命。法衣之田。潤以四利之水。增其三善之",
    "X60n1115_001:0158a04": "苗。以養法身慧命。藏義經云。袈裟有十種利益。一者菩提上首。二者眾處人天。三者父母反拜。四者師子",
    "X60n1115_001:0158a05": "捨身。五者龍披免難。六者國王敬信。七者眾生禮拜。八者羅剎恭敬。九者天龍護祐。十者得成佛道。又悲",
    "X60n1115_001:0158a06": "華經云。佛於寶藏佛前發願。願我成佛時。袈裟有五功德。一。入我法中。犯重邪見等。於其念中。敬心尊重。",
    "X60n1115_001:0158a07": "必得三乘授記。二。天龍鬼等。能敬此袈裟少分。即得三乘不退。三。若有鬼神諸人。得袈裟乃至四寸。飲食",
    "X60n1115_001:0158a08": "充足。四。眾生共相違背。念袈裟尋生慈心。五。若持此少分。恭敬尊重。常得勝他。大論云。釋子受持禁戒是",
    "X60n1115_001:0158a09": "其性。剃髮染衣是其相。四分律中。佛告諸比丘。隨所住處。常與三衣俱。譬如鳥之兩翼。恒與身俱。汝等捨",
    "X60n1115_001:0158a10": "本族姓。以信出家。應當如是。所到之處。法衣隨身。不應離宿。僧祇律中。佛言。比丘三衣一鉢。須常隨身。違",
    "X60n1115_001:0158a11": "者出界結罪。當敬三衣如塔想。十誦律中。佛言。護三衣如自皮。護鉢如眼目。所行之處。與衣鉢俱。無所顧",
    "X60n1115_001:0158a12": "戀。猶如飛鳥。若不持三衣。入聚落俗人處。犯罪。五分律。三衣謹護。如身薄皮。常須隨身如鳥之羽。飛走相",
    "X60n1115_001:0158a13": "隨。大乘梵網菩薩戒中。佛言。若佛子。常應二時頭陀。冬夏坐禪。結夏安居。常用楊枝。澡豆。三衣。瓶。鉢。坐具。",
    "X60n1115_001:0158a14": "錫杖。香爐。漉水囊。手巾。刀子。火燧。鑷子。繩牀。經。律。佛像。菩薩形像。而菩薩行頭陀時。及遊方時。行來百里",
    "X60n1115_001:0158a15": "千里。此十八種物。常隨其身。違者結罪。蓋三衣一鉢。乃佛佛親持。祖祖授受。七眾同遵。兩乘共制。若云出",
    "X60n1115_001:0158a16": "家佛弟子。衣鉢可離。東西兩土。軌則不同者。請閱三藏。何經何律何論許開。當知佛言可信。凡語無憑。有",
    "X60n1115_001:0158a17": "智慧者。勿染邪風。須堅信力爾)。",
    "X60n1115_001:0158a18": "臥具(梵語尼師壇。此云坐具。亦名隨坐衣。亦名襯足衣。長佛二搩手半。廣佛二搩手。僧祇律云。",
    "X60n1115_001:0158a19": "如來一搩手。二尺四寸。此約小尺。若準大尺。可二尺計。不得作三衣。不得淨施及取薪草盛物雜用。唯得",
    "X60n1115_001:0158a20": "敷坐。若道行至坐處取坐之。十誦律云。新者二重。故者四重。不應受單尼師壇。律中本制緣起。為身為衣。",
    "X60n1115_001:0158a21": "為臥具故。事鈔云。為身者。恐坐地有所損故。次為衣者。恐無藉。三衣易壞故。為臥具者。恐身不淨。汙僧牀",
    "X60n1115_001:0158a22": "榻故律云。新尼師壇。故者緣四邊以亂其色。若作應安緣。五分律云。裁作三分。長頭餘一。分帖四角。不帖",
    "X60n1115_001:0158a23": "則已。根本律并寄歸傳中。不聽禮拜用以敷展。西域五天竺罕其見聞。此方禮拜展用。不知傳起何時。如",
    "X60n1115_001:0158a24": "遵聖制。不用為正。若論為衣。展禮無妨。詳明於斯。學者隨便)。",
    "X60n1115_001:0158b01": "　臥具尼師壇　　長養心苗性　　展開登聖地",
    "X60n1115_001:0158b02": "　奉持如來命",
    "X60n1115_001:0158b03": "唵。檀波檀波莎訶(三徧)",
    "X60n1115_001:0158b04": "登道場",
    "X60n1115_001:0158b05": "　若得見佛　　當願眾生　　得無礙眼　　見一切佛",
    "X60n1115_001:0158b06": "唵。阿密栗帝吽癹吒(三徧)",
    "X60n1115_001:0158b07": "讚佛",
    "X60n1115_001:0158b08": "　法王無上尊　　三界無倫匹　　天人之導師",
    "X60n1115_001:0158b09": "　四生之慈父　　我今暫皈依　　能滅三祇業",
    "X60n1115_001:0158b10": "　稱揚若讚歎　　億劫莫能盡",
    "X60n1115_001:0158b11": "禮佛",
    "X60n1115_001:0158b12": "　天上天下無如佛　　十方世界亦無比",
    "X60n1115_001:0158b13": "　世間所有我盡見　　一切無有如佛者",
    "X60n1115_001:0158b14": "普禮真言",
    "X60n1115_001:0158b15": "唵。嚩日囉斛(三讚。三禮。須精誠作觀。五體投地。教列七種禮。不可不知。一。我慢禮。謂依位次。",
    "X60n1115_001:0158b16": "以無恭敬。心馳外境。五輪不具。如碓上下。二。唱和禮謂麤正威儀。心無靜想。見人則身輕急禮。人去則身",
    "X60n1115_001:0158b17": "墮心疲。蓋心散而口唱也。三。身心恭敬禮。謂聞唱佛名。便念佛想。身心恭敬。精無厭怠。四。發智清淨禮。謂",
    "X60n1115_001:0158b18": "達佛境界。隨心現量。禮一佛則禮一切佛。禮一拜則禮法界。以佛法身融通故。五。徧入法界禮。謂自觀身",
    "X60n1115_001:0158b19": "心等法。從本以來。不離法界。佛我平等。今禮一佛。即徧禮法界諸佛。六。正觀禮。謂禮自佛。不緣他佛。何以",
    "X60n1115_001:0158b20": "故。一切眾生。各有佛性。平等正覺。七。實相平等禮。謂前有禮有觀。自他兩異。今此一禮。無自無他。凡聖一",
    "X60n1115_001:0158b21": "如。禮用不二。故文殊云。能禮所禮性空寂。前三約事。後四就理。大方廣寶篋經中。智燈聲聞問文殊言。云",
    "X60n1115_001:0158b22": "何禮佛。文殊言。若見法淨。名見佛淨。若身若心不低不昂。正直而住。不動不搖。其心寂靜。行寂靜行。是名",
    "X60n1115_001:0158b23": "禮佛。比丘不得通肩著袈裟禮佛。死墮鐵甲地獄。除坐禪受食。通肩不犯。比丘不得披禪衣禮佛。誦經。經",
    "X60n1115_001:0158b24": "行。及禮尊宿。塔殿前行。死變團魚龜黿之類。及不得覆頭。須露頂。違者結罪。唯除病時。大寒時。凡正信出",
    "X60n1115_001:0158c01": "家受戒者。切須慎之)。",
    "X60n1115_001:0158c02": "供淨瓶(梵語軍持。此云瓶。寄歸傳云。軍持有二種。一磁瓦者是淨用。二銅鐵者是觸用。今所",
    "X60n1115_001:0158c03": "明者乃淨瓶也。比丘每日清旦。誦經呪畢。用淨瓶盛淨水。供於佛菩薩像前。欲須瓶盛水時。當觀想佛菩",
    "X60n1115_001:0158c04": "薩尊容。具儀作禮起已。取瓶默持此偈呪)。",
    "X60n1115_001:0158c05": "　手執淨瓶　　當願眾生　　內外無垢　　悉令光潔",
    "X60n1115_001:0158c06": "唵。勢伽嚕迦叱。[羊*含]叱莎訶(三徧)",
    "X60n1115_001:0158c07": "蕩淨瓶真言(既禮佛起。持空瓶至淨水所。左手撩衣。右手持瓶。徐徐先取水蕩三次。每",
    "X60n1115_001:0158c08": "次誦此呪七徧。其蕩瓶水。莫仍注淨水中。須棄於外)。",
    "X60n1115_001:0158c09": "唵。[口*藍]莎訶(二十一徧)",
    "X60n1115_001:0158c10": "灌水真言(既已蕩淨無塵。滿灌淨水。默持此呪)。",
    "X60n1115_001:0158c11": "唵。嚩悉鉢囉摩尼莎訶(三徧)",
    "X60n1115_001:0158c12": "(到佛前胡跪。左手持瓶。右手作普供養印。念大悲呪七徧。禮拜而退。下晚出水。結印同前。先念大悲呪七",
    "X60n1115_001:0158c13": "徧。心經徃生呪各七徧。出外散水於淨地。手作甘露印法。口默念甘露真言)。",
    "X60n1115_001:0158c14": "曩謨蘇嚕婆耶。怛他誐多耶。怛姪他。唵。蘇嚕蘇嚕。鉢",
    "X60n1115_001:0158c15": "囉蘇嚕。鉢囉蘇嚕。娑婆訶(三徧)",
    "X60n1115_001:0158c16": "(念時觀想瓶為如意瓶。流出種種飲食。先諸天。次鬼神。後餓鬼。畜生。各獲飽滿。又想瓶。出樓閣。宮殿。珍寶。",
    "X60n1115_001:0158c17": "瓔珞。傘葢。香花。衣服。無不具足。然後說十二因緣法。授彼三皈。令聞法受皈。得法喜三昧。禮拜而去)。",
    "X60n1115_001:0158c18": "受食(比丘受食。跏趺而座。展食巾於膝上。恐飯湯菜羮墮於袈裟。請鉢時。默念此偈)。",
    "X60n1115_001:0158c19": "　若見空鉢　　當願眾生　　究竟清淨　　空無煩惱",
    "X60n1115_001:0158c20": "(梵語鉢多羅。此云應量器。律中不聽比丘畜用雜寶銅鑞木石等鉢。大要有二。一泥。二鐵也。僧祗律云。鉢",
    "X60n1115_001:0158c21": "是出家人器。少欲知足。非俗人所宜。十誦律云。鉢是諸佛標誌。不得惡用及洗手。敬之如目。五分律云。佛",
    "X60n1115_001:0158c22": "自作鉢坯。以為後式。又發軫鈔云。應法之器也。謂體。色。量。三者。皆悉與法相應。體有二。泥及鐵也。色者。用",
    "X60n1115_001:0158c23": "麻子杏仁搗碎。塗其內外。竹煙熏治。熏作鳩鴒項色。孔雀色。所熏者為何。夏天盛物不鎪。不染垢膩。有此",
    "X60n1115_001:0158c24": "功用。故當熏治。量者。分上中下。若準唐斗。上鉢一斗。中鉢七升半。下鉢五升。故名應量器。達觀大師云。鉢",
    "X60n1115_001:0159a01": "之為器。翼三寶。備六德。何以明其翼三寶。蓋微此則僧無所資。僧無所資。則慧命斷。慧命斷。則佛種滅矣。",
    "X60n1115_001:0159a02": "彼其能清。能容。能儉。能廣。能尊。能古。則六德之謂也。古由佛授。尊由天獻。廣則普利一切。儉則過中不食。",
    "X60n1115_001:0159a03": "容則施受精麤而福利平等。清則舉世不忍以葷投之。如是故吾曹敢不寶重哉。盛飯時。默念此偈)。",
    "X60n1115_001:0159a04": "　若見滿鉢　　當願眾生　　具足盛滿　　一切善法",
    "X60n1115_001:0159a05": "(念供養時。以右手倚鉢扶緣相。障其觸氣。左手持鉢齊眉。將鉢匙外向。供文照當念畢。放鉢卓上。出生。用",
    "X60n1115_001:0159a06": "匙取飯七粒。麪不過一寸。以左手大拇指捻無名指作甘露印。默念偈云)。",
    "X60n1115_001:0159a07": "出生(一向傳云。早食念法力不思議。午齋念大鵬金翅鳥。以理推之。毋論早食。小食。午齋。凡念",
    "X60n1115_001:0159a08": "供養出生者。必須二偈並持。堪合本旨。否則恐落偏見。墮於非法耶)。",
    "X60n1115_001:0159a09": "　法力不思議　　慈悲無障礙　　七粒徧十方",
    "X60n1115_001:0159a10": "　普施周沙界",
    "X60n1115_001:0159a11": "(將匙中飯給與侍者送去。匙朝裏向。默念呪云)。",
    "X60n1115_001:0159a12": "唵。度利益莎訶(念呪三徧。彈指三下)",
    "X60n1115_001:0159a13": "　大鵬金翅鳥　　曠野鬼神眾　　羅剎鬼子母",
    "X60n1115_001:0159a14": "　甘露悉充滿",
    "X60n1115_001:0159a15": "唵。穆帝莎訶(念呪三徧。彈指三下)",
    "X60n1115_001:0159a16": "(今時每見以指印表喻須彌山。將食周繞數次。或復繞竟。翻轉手印。種種做作。覈考經律。不出典章。全失",
    "X60n1115_001:0159a17": "威儀。若論理。唯左手結印。右手出食。口中默誦偈呪。是其正也。按南海寄歸云。西域僧眾。赴供受食處。上",
    "X60n1115_001:0159a18": "設一聖僧座。邊旁設一小桌。安一盆器。供鬼子母。凡行食時。先供聖僧。次供現前大眾。後供鬼子母食。無",
    "X60n1115_001:0159a19": "有各各出生之制。今順東土古儀。雖各各出生。但不可種種做作也)。",
    "X60n1115_001:0159a20": "侍者送食",
    "X60n1115_001:0159a21": "　汝等鬼神眾　　我今施汝供　　此食徧十方",
    "X60n1115_001:0159a22": "　一切鬼神共",
    "X60n1115_001:0159a23": "唵。穆力陵莎訶(三徧。侍者送食回。維那唱僧跋云)",
    "X60n1115_001:0159a24": "佛制比丘。食存五觀。散心雜話。信施難消。大眾聞罄",
    "X60n1115_001:0159b01": "聲。各正念。(律中。佛制眾僧受食。唱僧跋者。因外道請佛及僧。密下毒藥於食中。佛令諸比丘一",
    "X60n1115_001:0159b02": "齊唱云。三跋羅伽多。所有毒藥。皆變為上妙美味。眾食安樂。免其毒害。言僧跋者。僧。即受食之僧眾。跋。即",
    "X60n1115_001:0159b03": "所唱之祕呪也。梵語三跋羅伽多。此云等供。謂眾僧食皆平等故。又云善至。謂供具善成。食時復至故。今",
    "X60n1115_001:0159b04": "此方唱五觀。令眾一心受食。而為僧跋者。一則無有外道毒害故。二則令人慚愧受食故。是以雖非正制。",
    "X60n1115_001:0159b05": "東夏通行)。",
    "X60n1115_001:0159b06": "　執持應器　　當願眾生　　成就法器　　受天人供",
    "X60n1115_001:0159b07": "唵。枳哩枳哩。嚩日囉吽癹吒(三徧。捧鉢當胷受食。三匙有節)",
    "X60n1115_001:0159b08": "(初匙)願斷一切惡(二匙)。願修一切善(三匙)。誓度一切眾生(如是",
    "X60n1115_001:0159b09": "行者。承此呪願力。勝河沙七寶。百味飲食。供養諸佛菩薩賢聖僧也○五觀無違)。",
    "X60n1115_001:0159b10": "一。計功多少。量彼來處。二。忖己德行。全缺應供。",
    "X60n1115_001:0159b11": "三。防心離過。貪等為宗。四。正事良藥。為療形枯。",
    "X60n1115_001:0159b12": "五。為成道業。應受此食。",
    "X60n1115_001:0159b13": "(一。計功多少。智度論云。此食墾植。收穫舂磨。淘汰炊煑。及成。功用甚多。量彼來處。僧祇律云。施主減其妻",
    "X60n1115_001:0159b14": "子之分。求福故施。凡受食時。當作此觀。二。忖己德行。全缺應供。毗尼母律云。若不坐禪誦經。營三寶事。及",
    "X60n1115_001:0159b15": "不持戒。受人信施。為財所墮。則不宜受食。德行若全。則可應供受食。凡受食時。當作此觀。三防心離過。貪",
    "X60n1115_001:0159b16": "等為宗。明了論疏云。出家先須防心三過。謂於上味食起貪。下味食起嗔。中味食起癡。以此不知慚愧。墮",
    "X60n1115_001:0159b17": "三惡道。凡受食時。當作此觀。四。正事良藥。為療形枯。謂飢渴為主病。四百四病為客病。故須以食為醫藥。",
    "X60n1115_001:0159b18": "用資其身。凡受食時。當作此觀。四百四病者。人身假地水火風四大所成。一大不調。則生百一種病。四大",
    "X60n1115_001:0159b19": "共成四百四病。五。為成道業。應受此食。謂不食則飢渴病生。道業何成。增一阿含經云。多食致苦患。少食",
    "X60n1115_001:0159b20": "氣力衰。處中而食者。如秤無高下。凡受食時。當作此觀)。",
    "X60n1115_001:0159b21": "結齋先念準提呪。次念此偈云。",
    "X60n1115_001:0159b22": "　所謂布施者　　必獲其利益　　若為樂故施",
    "X60n1115_001:0159b23": "　後必得安樂",
    "X60n1115_001:0159b24": "　飯食已訖　　當願眾生　　所作皆辦　　具諸佛法",
    "X60n1115_001:0159c01": "洗鉢",
    "X60n1115_001:0159c02": "　以此洗鉢水　　如天甘露味　　施與諸鬼神",
    "X60n1115_001:0159c03": "　悉皆獲飽滿",
    "X60n1115_001:0159c04": "唵。摩休囉悉莎訶(三徧)",
    "X60n1115_001:0159c05": "展鉢",
    "X60n1115_001:0159c06": "　如來應量器　　我今得敷展　　願共一切眾",
    "X60n1115_001:0159c07": "　等三輪空寂",
    "X60n1115_001:0159c08": "唵。斯麻摩尼莎訶(三徧)",
    "X60n1115_001:0159c09": "受嚫",
    "X60n1115_001:0159c10": "　財法二施　　等無差別　　檀波羅蜜　　具足圓滿",
    "X60n1115_001:0159c11": "取楊枝(律中名曰齒木。楊有四種。皆可梳齒也。一白楊。葉圓。二青揚。葉長。三赤楊。霜降葉赤。",
    "X60n1115_001:0159c12": "四黃楊。本性堅緻難長。今咸以柳條當楊枝。柳條垂下。乃小楊也。若無柳處。將何梳齒。須知一切木。皆可",
    "X60n1115_001:0159c13": "梳齒。皆名齒木。但取性和有苦味者嚼之。不獨謂柳木一種)。",
    "X60n1115_001:0159c14": "　手執楊枝　　當願眾生　　皆得妙法　　究竟清淨",
    "X60n1115_001:0159c15": "唵。薩吧嚩述答。薩哩吧。答哩嘛。薩吧嚩述怛[口*夯]。唵。[口*藍]",
    "X60n1115_001:0159c16": "莎訶(後淨法界呪。二十一徧)",
    "X60n1115_001:0159c17": "嚼楊枝",
    "X60n1115_001:0159c18": "　嚼楊枝時　　當願眾生　　其心調淨　　噬諸煩惱",
    "X60n1115_001:0159c19": "唵。阿暮伽。彌摩隸。爾嚩迦囉。僧輸駄你。鉢頭摩。俱摩",
    "X60n1115_001:0159c20": "囉。爾嚩僧輸駄耶。陀囉陀囉。素彌麼[口*((禾*ㄉ)/牛)]莎嚩訶(三徧)",
    "X60n1115_001:0159c21": "(凡嚼楊枝時。須令涎盡。然後以水潄之。不得含水同梳。其嚼楊枝。有五種利益。一口不苦。二口不臭。三除",
    "X60n1115_001:0159c22": "風。四除熱。五除痰癊。若用殘者。當棄屏處。不得擲大眾行坐之所)。",
    "X60n1115_001:0159c23": "潄口",
    "X60n1115_001:0159c24": "　潄口連心淨　　吻水百花香　　三業恒清淨",
    "X60n1115_001:0160a01": "　同佛往西方",
    "X60n1115_001:0160a02": "唵憨。唵罕莎訶(三徧)",
    "X60n1115_001:0160a03": "出錫杖(梵語隙棄羅。此云錫杖。乃三世諸佛所持。以彰智行功德。淨除煩惱業障。比丘每日",
    "X60n1115_001:0160a04": "早食竟。齒木已。須禮佛出杖。若有白衣及沙彌。令彼授與。若無。禮佛三拜起已。自取持出。向東拭塵。如法",
    "X60n1115_001:0160a05": "作觀。其觀行威儀。廣詳錫杖經中手取杖時。默誦此偈呪)。",
    "X60n1115_001:0160a06": "　執持錫杖　　當願眾生　　設大施會　　示如實道",
    "X60n1115_001:0160a07": "唵。那[口*栗]噆。那[口*栗]噆。那[口*栗]吒鉢底。那[口*栗]帝。娜夜鉢儜吽",
    "X60n1115_001:0160a08": "癹吒(三徧)",
    "X60n1115_001:0160a09": "敷單坐禪",
    "X60n1115_001:0160a10": "　若敷牀座　　當願眾生　　開敷善法　　見真實相",
    "X60n1115_001:0160a11": "　正身端坐　　當願眾生　　坐菩提座　　心無所著",
    "X60n1115_001:0160a12": "唵。嚩則囉。阿尼鉢羅尼。邑多耶莎訶(三徧)",
    "X60n1115_001:0160a13": "睡眠(臨睡合掌面西。觀想念佛十聲。或百千聲。或萬聲已。即誦偈云)。",
    "X60n1115_001:0160a14": "　以時寢息　　當願眾生　　身得安隱　　心無動亂",
    "X60n1115_001:0160a15": " 阿(觀想阿字輪。一氣持二十一徧。然後臥。臥須右脅。名吉祥睡。不得仰臥。覆臥。及左脅臥。不得脫",
    "X60n1115_001:0160a16": "裏衣小衣臥。當須憶念本參)。",
    "X60n1115_001:0160a17": "取水(梵語鉢里薩羅伐拏。此云濾水羅。律中。諸比丘聞佛制戒已。不知作濾水囊。佛聽如杓形。",
    "X60n1115_001:0160a18": "若三角。若作宏墎。若作濾瓶。若患蟲出。聽安沙在囊中。不應棄陸地。還安著水中。會正記云。若作囊。須用",
    "X60n1115_001:0160a19": "細熟絹為上。若無細絹。細綿布亦可。僧祗律云。看水時。不應以天眼看。亦不得使闇眼人看。乃至能見掌",
    "X60n1115_001:0160a20": "中細文者得看。不得太速。不得太久。當如大象一。迴頃。若水中極微細者。不得就用洗手面及大小行緇",
    "X60n1115_001:0160a21": "門警訓云。濾囊乃行慈之具。濟物之緣。大行由是而生。至道因茲而剋。凡取水時。誦此諸佛德名偈呪。功",
    "X60n1115_001:0160a22": "德無涯。可謂真持戒者)。",
    "X60n1115_001:0160a23": "　若見流水　　當願眾生　　得善意欲　　洗除惑垢",
    "X60n1115_001:0160a24": "南無歡喜莊嚴王佛南無寶髻如來",
    "X60n1115_001:0160b01": "南無無量勝王佛",
    "X60n1115_001:0160b02": "唵。嚩悉波羅摩尼莎婆訶(三徧)",
    "X60n1115_001:0160b03": "　若見大河　　當願眾生　　得預法流　　入佛智海",
    "X60n1115_001:0160b04": "　若見橋道　　當願眾生　　廣度一切　　猶如橋梁",
    "X60n1115_001:0160b05": "浴佛",
    "X60n1115_001:0160b06": "　我今灌浴諸如來　　淨智莊嚴功德聚",
    "X60n1115_001:0160b07": "　五濁眾生令離垢　　同證如來淨法身",
    "X60n1115_001:0160b08": "讚佛",
    "X60n1115_001:0160b09": "　讚佛相好　　當願眾生　　成就佛身　　證無相法",
    "X60n1115_001:0160b10": "唵。牟尼牟尼。三牟尼薩嚩賀",
    "X60n1115_001:0160b11": "繞塔(僧祇中。禮佛不得如瘂羊。又禮佛塔。應當右旋。如日月星繞須彌山。不得左旋。旋繞有五",
    "X60n1115_001:0160b12": "事。一低頭視地。二不得踏蟲。三不得左右視。四不得睡地。五不與人語。又得五福。一後世得端正好色。二",
    "X60n1115_001:0160b13": "得好音聲。三得生天上。四生王侯。五得泥洹道)。",
    "X60n1115_001:0160b14": "　右繞於塔　　當願眾生　　所行無逆　　成一切智",
    "X60n1115_001:0160b15": "南無三滿多。沒駄喃。唵。杜波杜波娑婆訶(三徧)",
    "X60n1115_001:0160b16": "看病(律制具五德者。方聽看病。一知病人可食不可食。可食應與。二不惡賤病人大小便涕吐。",
    "X60n1115_001:0160b17": "三有慈愍心。不為衣食。四能經理湯藥。乃至差。若死。五能為病者說法。己身於善法增益。雖不久看病苦。",
    "X60n1115_001:0160b18": "但一見時。即誦此偈呪。以八福田中。看病是第一福田)。",
    "X60n1115_001:0160b19": "　見疾病人　　當願眾生　　知身空寂　　離乖諍法",
    "X60n1115_001:0160b20": "唵。室哩多。室哩多。軍吒利莎嚩賀(三徧)",
    "X60n1115_001:0160b21": "剃髮(文殊菩薩所集剃髮日。初四。初六。初七。初八。初九。初十。十一。十四。十五。十六。十九。二十二。",
    "X60n1115_001:0160b22": "二十三。二十四。二十五。二十六。二十九。默念此偈呪)。",
    "X60n1115_001:0160b23": "　剃除鬚髮　　當願眾生　　遠離煩惱　　究竟寂滅",
    "X60n1115_001:0160b24": "唵。悉殿都。漫多囉。跋陀耶。娑婆訶(三徧)",
    "X60n1115_001:0160c01": "沐浴(律制比丘。半月一浴。不得過。除病時。熱時。作時。風時。雨時。道行時。不論。又則沐浴。當擇其",
    "X60n1115_001:0160c02": "日。所忌者六齋日。斯日諸天下界。察人善惡。宜修善作好事。所謂六齋日者。每月初八。十四。十五。二十三。",
    "X60n1115_001:0160c03": "二十九。三十。凡入浴。當將淨衣挂淨竿上。觸衣挂觸竿上。不得浴堂小遺。不得共人語笑。不得洗僻處。凡",
    "X60n1115_001:0160c04": "有瘡癬。宜在後浴。或有可畏瘡。猶宜迴避。免刺人眼。默念此偈呪)。",
    "X60n1115_001:0160c05": "　洗浴身體　　當願眾生　　身心無垢　　內外光潔",
    "X60n1115_001:0160c06": "唵。跋折囉惱迦吒莎訶(三徧)",
    "X60n1115_001:0160c07": "洗足",
    "X60n1115_001:0160c08": "　若洗足時　　當願眾生　　具神足力　　所行無礙",
    "X60n1115_001:0160c09": "唵。[口*藍]莎訶(三徧)",
    "X60n1115_001:0160c10": "沙彌十戒相",
    "X60n1115_001:0160c11": "(沙彌有二種。一形同沙彌。二法同沙彌。若但剃度。未沾戒品。名曰形同沙彌。若受十支淨戒。名曰法同沙",
    "X60n1115_001:0160c12": "彌。法同中又分三種。自七歲至十三歲。號驅烏沙彌。十四至十九。號應法沙彌。二十已上。號名字沙彌)。",
    "X60n1115_001:0160c13": "一曰不殺生二曰不盜三曰不婬",
    "X60n1115_001:0160c14": "四曰不妄語五曰不飲酒",
    "X60n1115_001:0160c15": "六曰不著香華鬘不香塗身",
    "X60n1115_001:0160c16": "七曰不歌舞倡伎及故往觀聽",
    "X60n1115_001:0160c17": "八曰不坐高廣大牀九曰不非時食",
    "X60n1115_001:0160c18": "十曰不捉持生像金銀寶物",
    "X60n1115_001:0160c19": "沙彌應具五德應知十數",
    "X60n1115_001:0160c20": "福田經云。沙彌應知五德。一者發心出家。懷佩道故。",
    "X60n1115_001:0160c21": "二者毀其形好。應法服故。三者割愛辭親。無適莫故。",
    "X60n1115_001:0160c22": "四者委棄身命。尊崇道故。五者志求大乘。為度人故。",
    "X60n1115_001:0160c23": "僧祇律云。應為沙彌說十數。一者一切眾生皆依飲",
    "X60n1115_001:0160c24": "食。二者名色。三者知三受。四者四諦。五者五陰。六者",
    "X60n1115_001:0161a01": "六入。七者七覺意。八者八正道。九者九眾生居。十者",
    "X60n1115_001:0161a02": "十一切入。",
    "X60n1115_001:0161a03": "沙彌尼十戒相(同上不重列)。",
    "X60n1115_001:0161a04": "式叉摩那戒相",
    "X60n1115_001:0161a05": "(梵語式义摩那尼。此云學戒女。佛聽十歲曾嫁。及十八童女。與二歲學戒以淨身。與六法以淨心。於尼僧",
    "X60n1115_001:0161a06": "中。集眾白四羯磨。與滿十二及滿二十。方受具戒。若學年未滿。六法不淨。不與受比丘尼具足戒)。",
    "X60n1115_001:0161a07": "一曰不婬二曰不盜三曰不殺",
    "X60n1115_001:0161a08": "四曰不妄語五曰不非時食六曰不飲酒",
    "X60n1115_001:0161a09": "(律制式义摩那。沙彌。沙彌尼。此下三眾。應持上下二衣。一當鬱多羅僧。乃是縵衣。非割截田",
    "X60n1115_001:0161a10": "相衣也。所持鉢盂是銅器。非應量鉢多羅也。今本山。凡是十八歲已下至七歲。欲受沙彌戒者。如律令造",
    "X60n1115_001:0161a11": "二頂縵衣行持。若是年滿二十。來乞受具足戒者。其所辦三衣。皆是割截田相。及應量鉢器。雖無縵衣。亦",
    "X60n1115_001:0161a12": "方便許受沙彌十戒。著用行持。一則受具不遠。莫過以沙彌戒。為比丘戒之基本故。二則衣具難得。欲令",
    "X60n1115_001:0161a13": "求覓縵衣。反成戒障因緣故。今預明於此。使學律者知佛制故。非顯異惑眾故△又則舊本中。將比丘五",
    "X60n1115_001:0161a14": "篇戒相。開列沙彌戒相後。今削去不存。附兩乘布薩正範後。佛制不聽沙彌及白衣知五篇戒相。恐受具",
    "X60n1115_001:0161a15": "成遮。犯賊住之咎故)。",
    "X60n1115_001:0161a16": "優婆塞戒相",
    "X60n1115_001:0161a17": "一曰不殺二曰不盜三曰不邪婬",
    "X60n1115_001:0161a18": "四曰不妄語五曰不飲酒",
    "X60n1115_001:0161a19": "(此五戒。若不能全受者。或受持一戒。二戒。三戒。四戒。佛慈方便。一一隨聽。若是篤信智人。五戒全持。方為",
    "X60n1115_001:0161a20": "正受)。",
    "X60n1115_001:0161a21": "八關齋法戒相",
    "X60n1115_001:0161a22": "一不殺二不盜三不婬四不妄語",
    "X60n1115_001:0161a23": "五不飲酒六離華香瓔珞。香油塗身",
    "X60n1115_001:0161a24": "七離高勝大牀。及作唱伎樂。故往觀聽",
    "X60n1115_001:0161b01": "八離非時食",
    "X60n1115_001:0161b02": "(毗婆沙論云。夫齋者。以過中不食為體。以八事助成齋體。共相支持。名八支齋法。亦名八關齋。成實論云。",
    "X60n1115_001:0161b03": "何故但說離八事。然此八事是門。由此八戒。離一切惡。是中前四是實惡。飲酒是眾惡之門。餘三能起障",
    "X60n1115_001:0161b04": "道因緣故。以八法成就五乘。關者是閉塞諸惡也。此八戒但受一日一夜。或月八日。十四日。十五日。或六",
    "X60n1115_001:0161b05": "齋日。其六齋日者。準前沐浴中所明。或諸佛菩薩誕日。或自己生日。皆可受持。論云。若受八戒。應一日一",
    "X60n1115_001:0161b06": "夜。莫使與終身戒相亂。此八戒。不論已受五戒。及受在家菩薩戒者。皆可受之。邇來剃髮出家者。多有受",
    "X60n1115_001:0161b07": "持八戒。為師者亦云受與五八戒。而不精究律教。好為人師。自盲盲人。作辦皆非。今本山。凡是出家者。但",
    "X60n1115_001:0161b08": "來乞受八戒。欲披五衣七衣者。槩不聽允△又則在家優婆塞戒。優婆夷戒。佛制不許披割截福田衣。令",
    "X60n1115_001:0161b09": "著禮懺衣禮佛誦經。即縵衣也。蓋在家二眾。佛令自己隨力供養三寶。不聽受他人四事。既非眾生福田。",
    "X60n1115_001:0161b10": "故不許著割截福田衣。又縱是受在家菩薩戒。令儲畜三衣。鉢盂。錫杖。奉供佛前。遇有出家僧尼。缺其衣",
    "X60n1115_001:0161b11": "具者。及有年滿欲受具者。乏其衣鉢。隨乞施彼。更造奉供。不得不儲畜。自身聽著縵衣一頂。禮拜持誦。不",
    "X60n1115_001:0161b12": "聽城邑聚落披著徃來。若入寺禮三寶。當囊盛隨身。入寺中方著。所以在家聽離衣。若恒披則犯制。出家",
    "X60n1115_001:0161b13": "不聽離衣。若離則犯制。今本山。凡有在家信心男女二眾。乞受五戒及菩薩戒者。令造縵衣禮敬三寶。不",
    "X60n1115_001:0161b14": "聽披條相田衣△又菩薩戒相。此毗尼日用中不列。附布薩正範卷中)。",
    "X60n1115_001:0161b16": "毗尼日用切要(終)"
}