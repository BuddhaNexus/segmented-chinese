{
    "T38n1782_04b:1066a21": "folio_4b 說無垢稱經贊卷第四末",
    "T38n1782_04b:1066a23": "經　爾時世尊至問安其疾。贊曰：此第四，命",
    "T38n1782_04b:1066a24": "蘇達多。初命、後辭。此初命也。蘇達多者，此",
    "T38n1782_04b:1066a25": "云善施，善濟孤窮、心無所悋，故名善施。舊云",
    "T38n1782_04b:1066a26": "「善德」，名義稍乖。",
    "T38n1782_04b:1066a27": "經　時蘇達多至詣彼問疾。贊曰：下辭有三，",
    "T38n1782_04b:1066a28": "此總陳道屈。渠設財會，無規世福。教法施",
    "T38n1782_04b:1066a29": "因，令祈出世。道窮理屈，故辭不堪。",
    "T38n1782_04b:1066b01": "經　所以者何至期滿十日。贊曰：別顯理窮。",
    "T38n1782_04b:1066b02": "有二：初徵、後顯。顯中有二：初陳已事、後顯",
    "T38n1782_04b:1066b03": "他辭。此徵及陳已事也。祠者禱。會也集。財",
    "T38n1782_04b:1066b04": "食俱傾，祈禱勝果，眾集一處，故名祠會。不簡",
    "T38n1782_04b:1066b05": "緇素，故有沙門婆羅門等。不擇正邪，故有外",
    "T38n1782_04b:1066b06": "道。不簡貧賤，故有孤獨乞人。無父母曰孤，無",
    "T38n1782_04b:1066b07": "子弟曰獨。心祈世福，故限七日。期者退也。",
    "T38n1782_04b:1066b08": "經　時無垢稱至財施祠為。贊曰：下顯他詞。有",
    "T38n1782_04b:1066b09": "四：初總勸捨財命修法施、二別顯法施眾行",
    "T38n1782_04b:1066b10": "之相、三二百梵志皆發大心、四善施歡喜瓔",
    "T38n1782_04b:1066b11": "珞等施。此初文也。祠會之法，汝今不當。應設",
    "T38n1782_04b:1066b12": "法會，而捨財祠。",
    "T38n1782_04b:1066b13": "經　我言居士至法施祠會。贊曰：自下第二別",
    "T38n1782_04b:1066b14": "顯法施祠會之相。於中有三：一問、二答、三結",
    "T38n1782_04b:1066b15": "勝利。此為問也。",
    "T38n1782_04b:1066b16": "經　彼答我言至法施祠會。贊曰：此答有三，",
    "T38n1782_04b:1066b17": "初總答、次自徵、後廣顯。此總答也。時無前",
    "T38n1782_04b:1066b18": "後，顯心平等，行一一因，招大利果。供養一",
    "T38n1782_04b:1066b19": "切，顯因境遍，果亦大故。",
    "T38n1782_04b:1066b20": "經　其事云何。贊曰：此自徵。",
    "T38n1782_04b:1066b21": "經　謂以無上至引發大捨。贊曰：下廣顯。有",
    "T38n1782_04b:1066b22": "三十二句，分之為五：初四無量行、次六到彼",
    "T38n1782_04b:1066b23": "岸行、次三等持行、次九雜修行、後十次第行。",
    "T38n1782_04b:1066b24": "此即初也。說菩提樂相與眾生名慈，由說智",
    "T38n1782_04b:1066b25": "覺引大慈故。解脫苦相，引發大悲，拔眾生苦，",
    "T38n1782_04b:1066b26": "令得解脫，由說涅槃引大悲故。舊云「以敬",
    "T38n1782_04b:1066b27": "眾生」，拔苦敬仰，令解脫故。欲令眾生善皆隨",
    "T38n1782_04b:1066b28": "喜，引發大喜。舊云「以持正法起於喜心」，應在",
    "T38n1782_04b:1066b29": "捨中令離之爾。其正法者，教理行法。於此正",
    "T38n1782_04b:1066c01": "法，擬令攝受。又擬令於果法正智引發大捨，",
    "T38n1782_04b:1066c02": "令捨貪嗔癡，而攝受正法故。舊經文別，義意",
    "T38n1782_04b:1066c03": "微同。",
    "T38n1782_04b:1066c04": "經　以善寂靜至波羅蜜多。贊曰：次六到彼岸",
    "T38n1782_04b:1066c05": "行。令諸眾生除慳貪等，善能寂靜調伏心行，",
    "T38n1782_04b:1066c06": "引於布施。化犯戒者，引於淨戒。",
    "T38n1782_04b:1066c07": "經　以一切法至波羅蜜多。贊曰：若有我者，",
    "T38n1782_04b:1066c08": "不能堪忍，見大苦故。故無我相，引發堪忍。執",
    "T38n1782_04b:1066c09": "著身心，不能精進，生疲倦故。遠身心相，即能",
    "T38n1782_04b:1066c10": "精進，不憚劬勞。",
    "T38n1782_04b:1066c11": "經　以其最勝至波羅蜜多。贊曰：無漏七覺，",
    "T38n1782_04b:1066c12": "必依靜慮，故為覺支，引發禪定。舊云「菩提」，菩",
    "T38n1782_04b:1066c13": "提分也。聞佛二智，擬當證故，引發般若。",
    "T38n1782_04b:1066c14": "經　以他一切至引發無願。贊曰：此三等持",
    "T38n1782_04b:1066c15": "行。見有眾生，不能化度。度之不堅，觀我如",
    "T38n1782_04b:1066c16": "空，故能常化。故以化相而引發空。有為有",
    "T38n1782_04b:1066c17": "相，亂擾心神。為對治此，引修無相。舊云「不",
    "T38n1782_04b:1066c18": "捨有為」，與此相返。菩薩恒於欲色二界隨類",
    "T38n1782_04b:1066c19": "化生，名故作意受生行相。引發無願，本不願",
    "T38n1782_04b:1066c20": "求三界受生，名故作意。",
    "T38n1782_04b:1066c21": "經　以善攝受至引發無慢。贊曰：次九雜修",
    "T38n1782_04b:1066c22": "行。力有二種：一思擇、二修習。以將攝受正法",
    "T38n1782_04b:1066c23": "行相，而引思擇修習二力。命根有二：一世命",
    "T38n1782_04b:1066c24": "根，第八識種；二勝命根，謂慧種子。善修攝",
    "T38n1782_04b:1066c25": "事，隨其所應差別行相引此二命。舊文稍別。",
    "T38n1782_04b:1066c26": "菩薩持戒，於諸有情心不貢高，如奴如僕、如",
    "T38n1782_04b:1066c27": "栴荼羅、如孝子等。故如僕隷，引發無慢。",
    "T38n1782_04b:1066c28": "經　以不堅實至引發正念。贊曰：生死有漏",
    "T38n1782_04b:1066c29": "財，名不堅實。出世無漏財，名為堅實。以此換",
    "T38n1782_04b:1067a01": "彼，故名貿易。將不堅實有漏身命財，換取堅",
    "T38n1782_04b:1067a02": "實無漏堅身命財。六隨念者，謂佛、法、僧、施、戒、",
    "T38n1782_04b:1067a03": "修。隨教緣此，故名隨念。由隨念此，無漏念",
    "T38n1782_04b:1067a04": "生，名引正念。",
    "T38n1782_04b:1067a05": "經　以修淨妙至引發淨命。贊曰，觀無漏法淨",
    "T38n1782_04b:1067a06": "妙行相，引發意樂信解之心。舊云「於六和敬",
    "T38n1782_04b:1067a07": "起質直心」，六和敬者，身、語、意、戒、施、見，同而相",
    "T38n1782_04b:1067a08": "敬，名六和敬，故起質直。義雖可然，文亦全",
    "T38n1782_04b:1067a09": "少。正三業相，引發淨命，不以貪瞋根發邪",
    "T38n1782_04b:1067a10": "命故。",
    "T38n1782_04b:1067a11": "經　以淨歡喜至引調伏心。贊曰：以善歡喜，",
    "T38n1782_04b:1067a12": "復樂親近，故能承事一切賢聖。不憎惡人非",
    "T38n1782_04b:1067a13": "聖行相，調伏自心，不生忿恚。",
    "T38n1782_04b:1067a14": "經　以善清淨至善巧多聞。贊曰：下十次第行",
    "T38n1782_04b:1067a15": "也。以善出家，心生信解，常修中道，引發多",
    "T38n1782_04b:1067a16": "聞。不多聞者，不識中道。自有多聞非善巧者；",
    "T38n1782_04b:1067a17": "有妙慧用而多聞者，名巧多聞。既出家已，故",
    "T38n1782_04b:1067a18": "次聞法。",
    "T38n1782_04b:1067a19": "經　以無諍法至引發宴坐。贊曰：阿練若處",
    "T38n1782_04b:1067a20": "者，此云閑寂所，舊云阿蘭若，即離村外二里",
    "T38n1782_04b:1067a21": "有餘空閑之處。由住此處，不與物競，得修無",
    "T38n1782_04b:1067a22": "諍。故欲通達無諍法相，引空閑處坐。擬求佛",
    "T38n1782_04b:1067a23": "智，引發宴坐，宴坐定心能生智故。",
    "T38n1782_04b:1067a24": "經　以正息除至妙福資糧。贊曰：瑜伽者，此",
    "T38n1782_04b:1067a25": "云相應，教與理、心與境、定與慧、因與果、藥",
    "T38n1782_04b:1067a26": "與病皆能相順，故名相應。師者，學此相應行",
    "T38n1782_04b:1067a27": "者。瑜伽之師，名瑜伽師。地謂所依，師所依",
    "T38n1782_04b:1067a28": "處，名瑜伽師地，即隨所應三乘諸法境行果",
    "T38n1782_04b:1067a29": "也。為息煩惱，引此諸地。舊經文，總為具三十",
    "T38n1782_04b:1067b01": "二相八十種好，及成有情并嚴佛土，引發妙",
    "T38n1782_04b:1067b02": "福。妙福資糧，招三果故。",
    "T38n1782_04b:1067b03": "經　以知一切至妙慧資糧。贊曰：智者，第十波",
    "T38n1782_04b:1067b04": "羅蜜多。此有二種：一受法樂、二成有情。為知",
    "T38n1782_04b:1067b05": "有情心行差別，而為說法，引後智度。慧者第",
    "T38n1782_04b:1067b06": "六波羅蜜多，無差別慧，於一切法無取無捨。",
    "T38n1782_04b:1067b07": "一正理門，即是真如，擬悟入此而引妙慧。",
    "T38n1782_04b:1067b08": "經　以斷一切至菩提分法。贊曰：煩惱麁重，",
    "T38n1782_04b:1067b09": "名為習氣。諸不善法，皆名障礙，礙勝法故。為",
    "T38n1782_04b:1067b10": "斷此等，便能引發及能證得一切善法。一切",
    "T38n1782_04b:1067b11": "智智者，佛之二智。一切善法、佛身諸德，為",
    "T38n1782_04b:1067b12": "隨覺此資糧因相而能引發，證獲修行。一切",
    "T38n1782_04b:1067b13": "所修菩提分法，但得菩提因，皆能引攝，故名",
    "T38n1782_04b:1067b14": "一切。",
    "T38n1782_04b:1067b15": "經　汝善男子至法施祠會。贊曰：此下第三結",
    "T38n1782_04b:1067b16": "其勝利。有二：初結、後明勝利。此結也。",
    "T38n1782_04b:1067b17": "經　若諸菩薩至天人供養。贊曰：此明勝利。",
    "T38n1782_04b:1067b18": "心行寬廣，名大施主。因祈出世，為益甚多，",
    "T38n1782_04b:1067b19": "故名為天人普來供養。",
    "T38n1782_04b:1067b20": "經　世尊至正等覺心。贊曰：第三大段，二百",
    "T38n1782_04b:1067b21": "梵志皆發大心。",
    "T38n1782_04b:1067b22": "經　我於爾時至慇懃等施。贊曰：第四大段，",
    "T38n1782_04b:1067b23": "善施歡喜，瓔珞等施。於中有五：一喜施、二不",
    "T38n1782_04b:1067b24": "受、三重施、四方受、五獲益。此初文也。心無",
    "T38n1782_04b:1067b25": "謟誑，名淨歡喜。形居卑俗，小故致敬，物以",
    "T38n1782_04b:1067b26": "表情。還解瓔珞，顯心殷重，價直百千，謝德酬",
    "T38n1782_04b:1067b27": "恩，殷勤奉施。",
    "T38n1782_04b:1067b28": "經　彼不肯取。贊曰：二明不受。心無愛著，情",
    "T38n1782_04b:1067b29": "異不貪，故初不受。",
    "T38n1782_04b:1067c01": "經　我言大士至隨意施與。贊曰：三明重施。",
    "T38n1782_04b:1067c02": "慈愍我心，願必納受。情無貪著，任運施他。",
    "T38n1782_04b:1067c03": "經　時無垢稱至難勝如來。贊曰：四明方受。",
    "T38n1782_04b:1067c04": "於中有二：一明受己施他修行、二明事訖說",
    "T38n1782_04b:1067c05": "施之法。初中彼二：一明受己施他、二明現",
    "T38n1782_04b:1067c06": "其神力。此初文也。不逆來心故為受，顯己無",
    "T38n1782_04b:1067c07": "著故施他。敬悲兩極，故分二施。",
    "T38n1782_04b:1067c08": "經　以神通力至難勝如來。贊曰：明現神力，",
    "T38n1782_04b:1067c09": "一覩良田、二見物變。此覩良田也。世界虛幻，",
    "T38n1782_04b:1067c10": "故名陽炎。佛田第一，難勝如來。",
    "T38n1782_04b:1067c11": "經　又見所施至甚可愛樂。贊曰：此見物變。",
    "T38n1782_04b:1067c12": "與貧賤如故，施佛者變易，故言一分。顯隨",
    "T38n1782_04b:1067c13": "佛者，得出世故。不隨佛者，生死如故。空中化",
    "T38n1782_04b:1067c14": "現，名為佛土。證人法空，常住法界，一方一",
    "T38n1782_04b:1067c15": "臺，故言四臺。四諦無量，化四生故。莊挍必",
    "T38n1782_04b:1067c16": "周，故言等分。平等濟拔，無徧儻故。眾寶廁",
    "T38n1782_04b:1067c17": "細，故言間飾。因此福慧具足成故，悅目賞心，",
    "T38n1782_04b:1067c18": "名可愛樂，為諸眾生之所寶重。",
    "T38n1782_04b:1067c19": "經　現如是等至法施祠祀。贊曰：下明施訖說",
    "T38n1782_04b:1067c20": "施之法。夫施之法，心下必由田勝故勝，田下",
    "T38n1782_04b:1067c21": "必由心勝故勝。佛田，施心二俱為勝。悲田，",
    "T38n1782_04b:1067c22": "施心勝故勝，故施乞人。如來相無所分別，",
    "T38n1782_04b:1067c23": "心勝平等，願以廣大與樂拔苦普施一切，不",
    "T38n1782_04b:1067c24": "求生死三有果報，迴向菩提，名法施滿。除此",
    "T38n1782_04b:1067c25": "不圓。",
    "T38n1782_04b:1067c26": "經　時此乞人至正等覺心。贊曰：五獲益也。",
    "T38n1782_04b:1067c27": "不退地者，十信第六信心不退。此信不退，增",
    "T38n1782_04b:1067c28": "上意樂勝信解也。既得此意，便發大心。",
    "T38n1782_04b:1067c29": "經　世尊至詣彼問疾。贊曰：結答詞由卑躬請",
    "T38n1782_04b:1068a01": "退。",
    "T38n1782_04b:1068a02": "經　如是世尊至問安其疾。贊曰：下品第二",
    "T38n1782_04b:1068a03": "段，後命餘類，皆陳不堪。有二：初類命、後類",
    "T38n1782_04b:1068a04": "詞。此類命也。",
    "T38n1782_04b:1068a05": "經　是諸菩薩至詣彼問疾。贊曰：此類辭",
    "T38n1782_04b:1068a06": "也。",
    "T38n1782_04b:1068a07": "5 問疾品(四末-五本)1問疾品",
    "T38n1782_04b:1068a08": "方便品下，總有四品。隱迹利他中，初一品總",
    "T38n1782_04b:1068a09": "敘權、後三品別敘權。上來〈聲聞〉、〈菩薩〉別敘昔",
    "T38n1782_04b:1068a10": "權，〈問疾〉一品則敘今權。示疾閑齋，方希有",
    "T38n1782_04b:1068a11": "問，因對揚而辨道，說來慰以濟生。此品廣",
    "T38n1782_04b:1068a12": "陳彼事，故名問疾品。",
    "T38n1782_04b:1068a13": "經　爾時佛告至慰問其疾。贊曰：此品之中，",
    "T38n1782_04b:1068a14": "大文有五：初佛勅吉祥、二吉祥承命、三天人",
    "T38n1782_04b:1068a15": "隨從、四往彼對揚、五時眾獲益。此初文也。歷",
    "T38n1782_04b:1068a16": "試群賢，皆詞不敢；推能在此，是故命之。梵云",
    "T38n1782_04b:1068a17": "曼殊室利，此云妙吉祥。吉者善利，祥者吉",
    "T38n1782_04b:1068a18": "慶，言情不測立以妙名。又濟物之神功名吉，",
    "T38n1782_04b:1068a19": "祥生集善名吉，利用超絕復云妙矣，故",
    "T38n1782_04b:1068a20": "言妙吉祥。舊云文殊師利，此云妙德，詞偽遠",
    "T38n1782_04b:1068a21": "耳。慰者，安撫之異名。問者，詞徵之別稱。安撫",
    "T38n1782_04b:1068a22": "詞徵，故言慰問。",
    "T38n1782_04b:1068a23": "經　時妙吉祥至難為酬對。贊曰：下吉祥承",
    "T38n1782_04b:1068a24": "命。文意有三：初略談頗敵、次別顯德高、後結",
    "T38n1782_04b:1068a25": "答難酬承威當往。此初文也。士者士夫，假者",
    "T38n1782_04b:1068a26": "之號。大者非小，道德尊稱。酬者答。對者敵。",
    "T38n1782_04b:1068a27": "彼德尊高，難為答對。",
    "T38n1782_04b:1068a28": "經　深入法門至覺惡無礙。贊曰：下別顯德",
    "T38n1782_04b:1068a29": "高，有十三句。舊有九句，無新經四，已到彼",
    "T38n1782_04b:1068b01": "岸、說法界門、知有情根、自在問答。餘文少",
    "T38n1782_04b:1068b02": "異，義意多同。十三句中，合為六對。初二",
    "T38n1782_04b:1068b03": "證真說真德、次二句說俗證俗德、次二句",
    "T38n1782_04b:1068b04": "利他自利德、次三句破惡契善德、次二句",
    "T38n1782_04b:1068b05": "知根善化德、後二句有智能論德。要先證",
    "T38n1782_04b:1068b06": "真，方能達俗。既知此已，便能二利。利益之",
    "T38n1782_04b:1068b07": "門，無過破惡而契於善、禍滅福臻，遂能知",
    "T38n1782_04b:1068b08": "根善化，道圓智上、辨迅詞高。有智能論，誠",
    "T38n1782_04b:1068b09": "深頗敵。此中四句，初二句證真說真、後二",
    "T38n1782_04b:1068b10": "句說俗證俗。深入法門，能證真故；善能辨",
    "T38n1782_04b:1068b11": "說，能說真故。住妙辨才，能說俗故；覺慧無",
    "T38n1782_04b:1068b12": "礙，能證俗故。",
    "T38n1782_04b:1068b13": "經　一切菩薩至悉能隨入。贊曰：此二句，利",
    "T38n1782_04b:1068b14": "他自利。菩薩事業皆已成辨，能利他故。能",
    "T38n1782_04b:1068b15": "入二聖祕密之處，能自利故。菩薩事業本為",
    "T38n1782_04b:1068b16": "利他，祕密真如證成自利。",
    "T38n1782_04b:1068b17": "經　善攝眾魔至究竟彼岸。贊曰：下三句破惡",
    "T38n1782_04b:1068b18": "契善，初一破惡、後二契善。能證能說，契真法",
    "T38n1782_04b:1068b19": "界，故成兩句。此中二句，破惡證真。攝者，攝",
    "T38n1782_04b:1068b20": "持攝御攝受。善攝四魔，故名巧便。魔不能",
    "T38n1782_04b:1068b21": "魔，故名無礙。究竟彼岸，體即涅槃，解脫生",
    "T38n1782_04b:1068b22": "死之此岸故。此真法界，聖者所行。無我法二，",
    "T38n1782_04b:1068b23": "亦無種種雜異所執，極為最勝，彼皆已到彼",
    "T38n1782_04b:1068b24": "岸故。智能證真，名已到也。",
    "T38n1782_04b:1068b25": "經　能於一相至莊嚴法門。贊曰：此能說真，",
    "T38n1782_04b:1068b26": "言合理故。清淨法界，萬德莊嚴，無相為相，故",
    "T38n1782_04b:1068b27": "言一相。諸經中說：一切諸法，皆同一相，所謂",
    "T38n1782_04b:1068b28": "無相而為相故。能於法界一相法中，說無邊",
    "T38n1782_04b:1068b29": "相莊嚴清淨法界法門，謂說佛性、如來藏、法",
    "T38n1782_04b:1068c01": "身、真如、涅槃、解脫、法界、法性等無量法門。說",
    "T38n1782_04b:1068c02": "眾多德相莊嚴於一相，言雖多相仍契一相，",
    "T38n1782_04b:1068c03": "故名能說。",
    "T38n1782_04b:1068c04": "經　了達一切至最勝神通。贊曰：此二句，知",
    "T38n1782_04b:1068c05": "根善化。德謂根性。行謂意樂，或行謂行相。",
    "T38n1782_04b:1068c06": "根之行相，無別體也。由知此根，六通善化。",
    "T38n1782_04b:1068c07": "經　到大智慧至無畏自在。贊曰：此二句，有",
    "T38n1782_04b:1068c08": "智能論德。方便者，智妙用趣況及所歸",
    "T38n1782_04b:1068c09": "處，故能問答無畏自在。若摧他論，妙達自",
    "T38n1782_04b:1068c10": "宗，論式論嚴無不解故。",
    "T38n1782_04b:1068c11": "經　非諸下劣至所能抗對。贊曰：下結答難酬",
    "T38n1782_04b:1068c12": "承威當往。有二：初結答難酬、後承威當往。此",
    "T38n1782_04b:1068c13": "初也。鋒者，利也快也。由具前德，故非下劣利",
    "T38n1782_04b:1068c14": "言快詞所能敵對。或此屬前能論句中，下方",
    "T38n1782_04b:1068c15": "結文，將為穩便。",
    "T38n1782_04b:1068c16": "經　雖然我當至與其談論。贊曰：此承威當",
    "T38n1782_04b:1068c17": "往。雖然之聲，義兼德失。吉祥謙讓，云彼高",
    "T38n1782_04b:1068c18": "德，我非彼敵，此我失也。我德不當，承威當",
    "T38n1782_04b:1068c19": "往，此佛德也。故言雖然。餘意可知。",
    "T38n1782_04b:1068c20": "經　於是眾中至咸作是念。贊曰：自下第三天",
    "T38n1782_04b:1068c21": "人隨往。有三：初明心念、次明請往、後正陳",
    "T38n1782_04b:1068c22": "去。心念有二：初票、後顯。此初也。",
    "T38n1782_04b:1068c23": "經　今二菩薩至隨從詣彼。贊曰：此顯念也。",
    "T38n1782_04b:1068c24": "吉祥、無垢是二菩薩言思不測，名曰甚深。情",
    "T38n1782_04b:1068c25": "用周普，故言廣大。所知決定，言勝解也。道清",
    "T38n1782_04b:1068c26": "智博，言談必深。我等為聞，相率應往。率者他",
    "T38n1782_04b:1068c27": "領，勸他部領，隨從詣彼。",
    "T38n1782_04b:1068c28": "經　是時眾中至皆請隨往。贊曰：此明請往。",
    "T38n1782_04b:1068c29": "佛默無答，明知許之。舊文無請，但云「欲從」。",
    "T38n1782_04b:1069a01": "經　時妙吉祥至頂禮世尊。贊曰：下正陳去。",
    "T38n1782_04b:1069a02": "有二：初稟命敬辭、後正明往。此初也。承威將",
    "T38n1782_04b:1069a03": "往故咸起，稟命不輕故頂禮。",
    "T38n1782_04b:1069a04": "經　前後圍繞至將問其疾。贊曰：此正明往。",
    "T38n1782_04b:1069a05": "吉祥道首，群從皆隨，既出菴羅，往問其疾。",
    "T38n1782_04b:1069a06": "經　時無垢稱至現疾而臥。贊曰：自下第四往",
    "T38n1782_04b:1069a07": "彼對揚。有二：初無垢逆想待賓、後吉祥順教",
    "T38n1782_04b:1069a08": "問疾。初中有二：初逆想、後待賓。此逆想也。",
    "T38n1782_04b:1069a09": "合有六想：一以已力、二空室內、三除一切、四",
    "T38n1782_04b:1069a10": "無侍者、五置一床、六現疾臥。顯自德高，彰下",
    "T38n1782_04b:1069a11": "不思議事故，想以已力。顯智證真，彰下問",
    "T38n1782_04b:1069a12": "答此室何以空故，想空室。顯斷染惱，彰下普",
    "T38n1782_04b:1069a13": "現一切色身及念食等故，想除一切。顯超三",
    "T38n1782_04b:1069a14": "界，彰下問答何無待者故，想無侍者。顯解",
    "T38n1782_04b:1069a15": "脫無二，彰下念坐故，想置一床。顯念眾生，彰",
    "T38n1782_04b:1069a16": "下四問故，想現疾而臥。四問者，一問疾源、二",
    "T38n1782_04b:1069a17": "問疾相、三問慰喻、四問調伏，至下當知。雖有",
    "T38n1782_04b:1069a18": "六想，總有三意：一即寂而用、二證三空、三得",
    "T38n1782_04b:1069a19": "不住道。神力用也，空室寂也。無侍者等，表眾",
    "T38n1782_04b:1069a20": "生空。除一切者，表諸法空。置一床者，由大智",
    "T38n1782_04b:1069a21": "故不住生死，居解脫床。示疾臥者，由大悲故",
    "T38n1782_04b:1069a22": "不住涅槃，隨順救苦。",
    "T38n1782_04b:1069a23": "經　時無垢稱至現疾而臥。贊曰：此待賓。此",
    "T38n1782_04b:1069a24": "中有五，除一切、無侍者合為一文。除諸所",
    "T38n1782_04b:1069a25": "有，並在中故。",
    "T38n1782_04b:1069a26": "經　時妙吉祥至獨寢一床。贊曰：下吉祥順教",
    "T38n1782_04b:1069a27": "問疾。有二：初明其所見、後明兩共談論。此",
    "T38n1782_04b:1069a28": "初文也。",
    "T38n1782_04b:1069a29": "經　時無垢稱至不聞而聞。贊曰：下明兩共談",
    "T38n1782_04b:1069b01": "論。復二：初明見軌、後明談儀。見軌有二：主",
    "T38n1782_04b:1069b02": "人先唱，示命進而納賓；上客後陳，現對揚而",
    "T38n1782_04b:1069b03": "莫逆。此初文也。西方見客法示命進，菩薩修",
    "T38n1782_04b:1069b04": "行命進問安皆言善來，喜此來故。而又逆言",
    "T38n1782_04b:1069b05": "從來不來，今者乃來。從來見聞，今時創見",
    "T38n1782_04b:1069b06": "聞。如世說言：從來不來，今乃能來。極為恩",
    "T38n1782_04b:1069b07": "幸，謝此來故。樂莫樂予新相知，歡莫歡予此",
    "T38n1782_04b:1069b08": "相遇。由此下文吉祥答言：若已來者，不可",
    "T38n1782_04b:1069b09": "復來。從來未來，如今如來。創來名來，久來",
    "T38n1782_04b:1069b10": "非來故。此依事釋。又理解云：恐言滯過，拂妄",
    "T38n1782_04b:1069b11": "顯真，是故復言不來來等。空理義云：因緣世",
    "T38n1782_04b:1069b12": "俗可說有來。彼既非真，即不來來。彼來既不",
    "T38n1782_04b:1069b13": "來，此亦不見見。身既不見見，言亦不聞聞，",
    "T38n1782_04b:1069b14": "顯無妄來等，有真來等故。應理義云：如凡所",
    "T38n1782_04b:1069b15": "執，無故不來；因緣事俗，假可有來。彼既因",
    "T38n1782_04b:1069b16": "緣假可有來，無計所執真實之來，此亦無彼",
    "T38n1782_04b:1069b17": "所執之見，而有因緣假可稱見。身既不見之",
    "T38n1782_04b:1069b18": "見，言亦不聞之聞，無妄所執，順俗來故。或真",
    "T38n1782_04b:1069b19": "中無相，故言不來。俗裏有形，復言而來。彼既",
    "T38n1782_04b:1069b20": "真不來、俗中有其來，此亦真不見、俗中假有",
    "T38n1782_04b:1069b21": "見。身既真不見、假俗可稱見，言亦真不聞、俗",
    "T38n1782_04b:1069b22": "中可有聞。體真達俗，故能來也。",
    "T38n1782_04b:1069b23": "經　妙吉祥言至不可復去。贊曰：下上客後陳，",
    "T38n1782_04b:1069b24": "現對揚而莫逆。有二：初答來儀、後答見圓。",
    "T38n1782_04b:1069b25": "初中復二：初票答、後釋答。此票答也。依事",
    "T38n1782_04b:1069b26": "釋言：如是者，順成彼說。來者向方丈，去者背",
    "T38n1782_04b:1069b27": "菴園。又因彼言來，乘便談去，向此來者定背",
    "T38n1782_04b:1069b28": "彼去故。若從來已來者，不可復來。但為從來",
    "T38n1782_04b:1069b29": "未來至此，所以今來。去亦如是。依理釋者，空",
    "T38n1782_04b:1069c01": "理義云：世俗諦有，若已來者。勝義諦空，不可",
    "T38n1782_04b:1069c02": "復來。世俗諦有，若已去者。勝義諦空，不可復",
    "T38n1782_04b:1069c03": "去。故知來去且隨世俗，依勝義諦無去無來，",
    "T38n1782_04b:1069c04": "成無垢稱不來而來也。應理義云：若計所執",
    "T38n1782_04b:1069c05": "執已來者，此體空無不可復來，若計所執執",
    "T38n1782_04b:1069c06": "已去。故知來去皆隨因緣假施設有，都無實",
    "T38n1782_04b:1069c07": "相。又有解云：若隨世俗依他起有已來者，",
    "T38n1782_04b:1069c08": "勝義真如無差別相，不可復來。若隨世俗依",
    "T38n1782_04b:1069c09": "他起性有已去者，勝義真如無差別相，不可",
    "T38n1782_04b:1069c10": "復去。故知來去皆是世俗依他假立，勝義都",
    "T38n1782_04b:1069c11": "無。此舉已來例彼正來。當來亦爾，故不重述。",
    "T38n1782_04b:1069c12": "經　所以者何至可施設去。贊曰：下釋答來。",
    "T38n1782_04b:1069c13": "依事釋者，非已來者可施設來，要未來者方",
    "T38n1782_04b:1069c14": "可來故。非已去者可施設去，要未去者方可",
    "T38n1782_04b:1069c15": "云去。依理釋者，空理義云：非世俗有諸已來",
    "T38n1782_04b:1069c16": "者，依勝義諦可施設來；非世俗有諸已去者，",
    "T38n1782_04b:1069c17": "依勝義諦可施設去，勝義空故。應理義云：非",
    "T38n1782_04b:1069c18": "計所執執已來者可施設來，要依他中諸",
    "T38n1782_04b:1069c19": "未來者可假設來；非計所執執已去者可施",
    "T38n1782_04b:1069c20": "設去，要依他中諸未去者可假設去。又有",
    "T38n1782_04b:1069c21": "解云：非隨依他諸已來者依真如理可施設",
    "T38n1782_04b:1069c22": "來，亦非隨依他諸已去者依真如理可施",
    "T38n1782_04b:1069c23": "設去。此顯依他有來有去，真如理中無來",
    "T38n1782_04b:1069c24": "去。舊云「來者無所從來，去者無所至」，與新",
    "T38n1782_04b:1069c25": "不同，但可理解，不得事釋。亦可言理中無來",
    "T38n1782_04b:1069c26": "去，事有未來，今始來故。",
    "T38n1782_04b:1069c27": "經　其已見者至不可復聞。贊曰：空理、應理二",
    "T38n1782_04b:1069c28": "義雖殊，並准去來，見聞亦爾。",
    "T38n1782_04b:1069c29": "經　且置是事至不至增乎。贊曰：下明談儀。有",
    "T38n1782_04b:1070a01": "五：一總彰問疾別問疾源、二問空寂及無侍",
    "T38n1782_04b:1070a02": "者、三問疾相、四問慰喻、五問病者調伏心儀。",
    "T38n1782_04b:1070a03": "此中意彰菩薩之病與異生別。既爾，寧成人",
    "T38n1782_04b:1070a04": "法二空？法人既空，應無病相。病既無相，云何",
    "T38n1782_04b:1070a05": "來慰相可知？病者如何自調心意？故是次",
    "T38n1782_04b:1070a06": "第合為五文。初中有二：初問、後答。問中有",
    "T38n1782_04b:1070a07": "二：初總彰問疾、後別問疾源。總彰問疾有三：",
    "T38n1782_04b:1070a08": "初為五問、二傳佛教、三為兩問顯慰丁寧。此",
    "T38n1782_04b:1070a09": "初文也。五問者，一問苦多少；二問命有無；三",
    "T38n1782_04b:1070a10": "問界乖順，界即四大；四問疾輕重；五問病停",
    "T38n1782_04b:1070a11": "加。為停停修。舊為加增益因。",
    "T38n1782_04b:1070a12": "經　世尊殷勤致問無量。贊曰：傳佛教也。所",
    "T38n1782_04b:1070a13": "言雖少，問意無量。",
    "T38n1782_04b:1070a14": "經　居士此病至稍得安不。贊曰：此為兩問顯",
    "T38n1782_04b:1070a15": "慰丁寧。痊者愈差，安謂平和。病少差不？動",
    "T38n1782_04b:1070a16": "心之與氣力稍得平和不？",
    "T38n1782_04b:1070a17": "經　今此病源至當云何滅。贊曰：此別問病",
    "T38n1782_04b:1070a18": "源。有三：一問病根源、二問病來久近、三問滅",
    "T38n1782_04b:1070a19": "位。久者遠。如者喻。此問意云：病生久近，喻",
    "T38n1782_04b:1070a20": "如何等。",
    "T38n1782_04b:1070a21": "經　無垢稱言至生亦復爾。贊曰：下無垢祥",
    "T38n1782_04b:1070a22": "答。不答總徵，但報別問。有三：初別答久近、",
    "T38n1782_04b:1070a23": "次合答久近及滅位、後答病源。此初文也。問",
    "T38n1782_04b:1070a24": "依次第，答遂義由，故不同也。有情生死無明",
    "T38n1782_04b:1070a25": "為因，能發諸行有愛為緣，潤諸業故。生老死",
    "T38n1782_04b:1070a26": "起無始流轉，眾生癡愛生來既久，我今此",
    "T38n1782_04b:1070a27": "病亦無始生。",
    "T38n1782_04b:1070a28": "經　遠從前際至我即隨愈。贊曰：此合答久",
    "T38n1782_04b:1070a29": "近及滅位。初標、後釋。此標也。我前久近云：遠",
    "T38n1782_04b:1070b01": "從生死無始前際有情即病，我亦隨之久近；",
    "T38n1782_04b:1070b02": "如彼有情解脫生死，我病亦愈。有情生死總",
    "T38n1782_04b:1070b03": "無盡期，我病未差。病生無始、滅亦無終，以眾",
    "T38n1782_04b:1070b04": "生界無盡期故。",
    "T38n1782_04b:1070b05": "經　所以者何至無復有病。贊曰：下釋近久滅",
    "T38n1782_04b:1070b06": "位。有三：初法說、次喻說、後合說。此法說也。",
    "T38n1782_04b:1070b07": "菩薩生死為度有情，名依有情流轉生死。由",
    "T38n1782_04b:1070b08": "依生死有情病故，菩薩亦病。若諸有情得離",
    "T38n1782_04b:1070b09": "生死，菩薩乃差。",
    "T38n1782_04b:1070b10": "經　譬如世間至父母亦愈。贊曰：此喻說也。",
    "T38n1782_04b:1070b11": "長者喻佛，居士喻菩薩，一子喻眾生，憐愛喻",
    "T38n1782_04b:1070b12": "大悲，歡喜喻慶悅，不捨喻攝受。故亦隨子若",
    "T38n1782_04b:1070b13": "病若愈。",
    "T38n1782_04b:1070b14": "經　菩薩如是至菩薩亦愈。贊曰：此合說也。",
    "T38n1782_04b:1070b15": "菩薩合居士，顯無垢稱居因位，故不合長者。",
    "T38n1782_04b:1070b16": "愍合怜愛，有情合一子。病愈合前若病若喻，",
    "T38n1782_04b:1070b17": "不合歡喜無時暫捨。大意可知。",
    "T38n1782_04b:1070b18": "經　又吉是疾至從大悲起。贊曰：此答病因。",
    "T38n1782_04b:1070b19": "大悲熏煮，故是病生。大悲為因，故菩薩病，與",
    "T38n1782_04b:1070b20": "異生別。",
    "T38n1782_04b:1070b21": "經　妙吉祥言至復無侍者。贊曰：下第二段，問",
    "T38n1782_04b:1070b22": "彼室空及無侍者。有二：初問、後答。此為雙",
    "T38n1782_04b:1070b23": "問：一問室空、二問無待。初問法空、後問生",
    "T38n1782_04b:1070b24": "空。若諸菩薩隨諸有情病及愈者，寧成二空？",
    "T38n1782_04b:1070b25": "經　無垢稱言至亦復皆空。贊曰：下答。有二：",
    "T38n1782_04b:1070b26": "初答室空、後答無侍。初中有十三問答，此初",
    "T38n1782_04b:1070b27": "答也。空理義云：一切佛土皆本空寂，故今我",
    "T38n1782_04b:1070b28": "室真性故空。應理義云：法身佛土因空所顯，",
    "T38n1782_04b:1070b29": "空理故空。報化佛土空無所執，空事故宜，",
    "T38n1782_04b:1070c01": "體皆非無。我今此室表佛土空，是故空也。",
    "T38n1782_04b:1070c02": "經　問何以空。贊曰：二問也。為何所以佛土",
    "T38n1782_04b:1070c03": "亦空？",
    "T38n1782_04b:1070c04": "經　答以空。贊曰：三答也。空理義云：以勝",
    "T38n1782_04b:1070c05": "義諦空無所有，佛土便空，故言以空空。應理",
    "T38n1782_04b:1070c06": "義云：以空無彼遍計所執，方能顯於法報佛",
    "T38n1782_04b:1070c07": "土。法報佛土由此稱空名空，非空無空。",
    "T38n1782_04b:1070c08": "經　又問此空為是誰空。贊曰：四問也。問此",
    "T38n1782_04b:1070c09": "所空，誰為能空？",
    "T38n1782_04b:1070c10": "經　答曰此空無分別空。贊曰：五答也。心有",
    "T38n1782_04b:1070c11": "分別，執有非空；由無分別，故一切空。空理義",
    "T38n1782_04b:1070c12": "云：雖知諸法本性皆空，證無分別，證空故。應",
    "T38n1782_04b:1070c13": "理義云：心有分別，執所執有；由無分別，證所",
    "T38n1782_04b:1070c14": "執空。",
    "T38n1782_04b:1070c15": "經　又問空性可分別耶。贊曰：六問也。空理",
    "T38n1782_04b:1070c16": "義云：真空之性可分別耶？無無分別而不證",
    "T38n1782_04b:1070c17": "空。應理義云：所執空性可分別耶？有分別時",
    "T38n1782_04b:1070c18": "而不證空。",
    "T38n1782_04b:1070c19": "經　答曰此能分別至分別為空。贊曰：七答也。",
    "T38n1782_04b:1070c20": "初標答、「所以者何」下釋。空理義者，能分別",
    "T38n1782_04b:1070c21": "心，體性不空，可能分別真空之性。能分別心",
    "T38n1782_04b:1070c22": "體性本空，何能分別真空之性？故釋之云：空",
    "T38n1782_04b:1070c23": "性不可分別為空，能緣所緣俱性空故。前隨",
    "T38n1782_04b:1070c24": "執有，且對名空，其實此空非空不空，何可分",
    "T38n1782_04b:1070c25": "別？應理義云：執能分別既是所執，亦復體空。",
    "T38n1782_04b:1070c26": "不但所執境名之為空，執有能取心亦是空。",
    "T38n1782_04b:1070c27": "故有此實能取所取空可分別，分別心亦空，",
    "T38n1782_04b:1070c28": "空性誰分別？由此道理，故釋之云：空性不可",
    "T38n1782_04b:1070c29": "分別為空。前隨依他真如道理對破執有，且",
    "T38n1782_04b:1071a01": "說為空。其此空非空不空，何可分別？",
    "T38n1782_04b:1071a02": "經　又問此空當於何求。贊曰：八問也。問空",
    "T38n1782_04b:1071a03": "所由。於何處求，知此空相？",
    "T38n1782_04b:1071a04": "經　答曰此空至二見中求。贊曰：九答。六十",
    "T38n1782_04b:1071a05": "二見有多文，或有我見我所見為本，於一一",
    "T38n1782_04b:1071a06": "蘊皆執為我，皆有三所，謂是我瓔珞、是我",
    "T38n1782_04b:1071a07": "童僕、是我窟宅。由分別行緣蘊不分別所起",
    "T38n1782_04b:1071a08": "處，成此二十句。二十句中，五是我見、十五",
    "T38n1782_04b:1071a09": "句是我所見。三世五蘊各執二十，成六十",
    "T38n1782_04b:1071a10": "種，并本二種有六十二。又有經言「六十二",
    "T38n1782_04b:1071a11": "見，二見所攝：一邊見、二邪見。邊見攝四十",
    "T38n1782_04b:1071a12": "七，謂四邊常論、四一分常論、有相十六論、無",
    "T38n1782_04b:1071a13": "想有八、非有相非無相亦八，此四十見常見",
    "T38n1782_04b:1071a14": "攝。七斷滅論，斷見攝。故成四十七，邊見所攝。",
    "T38n1782_04b:1071a15": "邪見攝十五，謂四有邊論、四不死矯亂、二無",
    "T38n1782_04b:1071a16": "因論、五現法涅槃論。」此等門義，皆如別章，恐",
    "T38n1782_04b:1071a17": "繁不述。由此妄見，執諸法有。執心既妄，故知",
    "T38n1782_04b:1071a18": "境空。雖知空，遍由五見。其六十二，數多妄甚，",
    "T38n1782_04b:1071a19": "且偏說之，亦無過也。",
    "T38n1782_04b:1071a20": "經　又問六十二見當於何求。贊曰：十問也。",
    "T38n1782_04b:1071a21": "問此諸見虛妄所由，此見虛妄求何得知？",
    "T38n1782_04b:1071a22": "經　答曰當於諸佛解脫中求。贊曰：十一答",
    "T38n1782_04b:1071a23": "也。諸佛於此而得菩提，故知見妄。又迷解",
    "T38n1782_04b:1071a24": "脫，起此見故。",
    "T38n1782_04b:1071a25": "經　又問諸佛解脫當於何求。贊曰：十二問",
    "T38n1782_04b:1071a26": "也。問此解脫是誰能證？證此解脫於何處求？",
    "T38n1782_04b:1071a27": "經：答曰當於至心行中求。贊曰：十三答也。",
    "T38n1782_04b:1071a28": "由諸有情心迷正理，諸妄見起，便不解脫。有",
    "T38n1782_04b:1071a29": "情心行若悟真理，斷諸妄見，便證涅槃。是故",
    "T38n1782_04b:1071b01": "解脫，有情心求。上六問答，皆應理義。空理義",
    "T38n1782_04b:1071b02": "云：妄境心無二，空於諸見求。妄真無二故，見",
    "T38n1782_04b:1071b03": "於解脫求。因果無二故，解脫於心行求，勝義",
    "T38n1782_04b:1071b04": "諦中皆無二故。",
    "T38n1782_04b:1071b05": "經　又仁所問至皆吾侍也。贊曰：下答第二，",
    "T38n1782_04b:1071b06": "問何無侍者。初標、後釋。此標也。",
    "T38n1782_04b:1071b07": "經　所以者何。贊曰：下釋。有二：初徵、後釋。此",
    "T38n1782_04b:1071b08": "初徵詞也。夫侍者者，眾事恭順，動止必俱。此",
    "T38n1782_04b:1071b09": "二不然，何故名侍？",
    "T38n1782_04b:1071b10": "經　一切魔怨至皆吾侍者。贊曰：摩讚生死，",
    "T38n1782_04b:1071b11": "恐超三界；我為眾生，不厭不棄而又制之，令",
    "T38n1782_04b:1071b12": "隨恭順。常能爾故，以摩為侍。外道欣求一切",
    "T38n1782_04b:1071b13": "惡見，亦復讚之。我求智見，見達諸法，不厭不",
    "T38n1782_04b:1071b14": "棄，又亦化彼令隨恭順。常能爾故，外道為侍。",
    "T38n1782_04b:1071b15": "舊云「於諸見不動」，雖起善見惡見不動，理亦",
    "T38n1782_04b:1071b16": "無乖此上意者。空理義云：雖證二空，真不壞，",
    "T38n1782_04b:1071b17": "隨世俗故，亦有侍等。應理義云：雖知所執真",
    "T38n1782_04b:1071b18": "如性空，因緣事中不無侍等，是故有病。",
    "T38n1782_04b:1071b19": "經　妙吉祥言至為何等相。贊曰：自下第三，",
    "T38n1782_04b:1071b20": "問病之相。有三問答，此初問也。",
    "T38n1782_04b:1071b21": "經　答曰我病至亦不可見。贊曰：此答初也。",
    "T38n1782_04b:1071b22": "相者狀也。我病不是諸色所攝，不同世病依",
    "T38n1782_04b:1071b23": "色變現，故無相狀亦不可見，以是大悲精進",
    "T38n1782_04b:1071b24": "逼迫名為病故。此病乃以利樂精進大悲所",
    "T38n1782_04b:1071b25": "起，大悲非色。",
    "T38n1782_04b:1071b26": "經　又問此病至為心相應。贊曰：第二問也。",
    "T38n1782_04b:1071b27": "問病在身、為在心耶？",
    "T38n1782_04b:1071b28": "經　答曰我病至如幻化故。贊曰：此第二答。妄",
    "T38n1782_04b:1071b29": "執有身相，此身相都無，名身相離。離者空也，",
    "T38n1782_04b:1071c01": "非此身相應。因緣假有如影像身，此身非無",
    "T38n1782_04b:1071c02": "病與身相應，以身語業濟眾生故。前答實事，",
    "T38n1782_04b:1071c03": "病非色相；今答隨眾生故，亦身相應。或五識",
    "T38n1782_04b:1071c04": "有名身相應，非色處色，亦不相違。妄執有心",
    "T38n1782_04b:1071c05": "相，此心相都無，名心相離。離者空也，非此心",
    "T38n1782_04b:1071c06": "相應。因緣假有如幻化心，此心非無，病與心",
    "T38n1782_04b:1071c07": "相應，常以意業利眾生故。舊身但有非相應",
    "T38n1782_04b:1071c08": "義，無亦相應。心標非相應，解有相應義，細勘",
    "T38n1782_04b:1071c09": "方知。空理真諦非二相應，俗二相應。應理二",
    "T38n1782_04b:1071c10": "性非二相應，依他二相應。",
    "T38n1782_04b:1071c11": "經　又問地界至何界之病。贊曰：此第三問。",
    "T38n1782_04b:1071c12": "其病體者，四大乖違，令眾苦逼。於此四界，何",
    "T38n1782_04b:1071c13": "界病耶？界者，性也因也類也。四大體類說為",
    "T38n1782_04b:1071c14": "色因，故名為界。",
    "T38n1782_04b:1071c15": "經　答曰至界性離故。贊曰：眾生病故，即我",
    "T38n1782_04b:1071c16": "病生。眾生四界為病，因彼亦是四界。界性",
    "T38n1782_04b:1071c17": "空離，亦非四界。身心四界皆言離者，空離",
    "T38n1782_04b:1071c18": "義云：真性空故。應理義云：所執無故。意恒",
    "T38n1782_04b:1071c19": "有別，一初唯知。雖知二空，為生亦病，故有",
    "T38n1782_04b:1071c20": "病相。",
    "T38n1782_04b:1071c21": "經　無垢稱言至令其歡喜。贊曰：自下第四問",
    "T38n1782_04b:1071c22": "慰喻。有二：初問、後答。此問也。賓主對揚，遆",
    "T38n1782_04b:1071c23": "相發起。上來客問主訖，故此主人問客。又主",
    "T38n1782_04b:1071c24": "人之事，客人為能問；客人之事，主人問之。",
    "T38n1782_04b:1071c25": "慰疾，客人之事，故無垢為問。慰者安。喻者曉。",
    "T38n1782_04b:1071c26": "云何安慰曉喻病者？舊經乃是文殊為問、淨",
    "T38n1782_04b:1071c27": "名為答，其義極乖，非文珠不解慰喻可以問",
    "T38n1782_04b:1071c28": "他。",
    "T38n1782_04b:1071c29": "經　妙吉祥言至樂於涅槃。贊曰：下答。有二：",
    "T38n1782_04b:1072a01": "初答、後結。答中有十句，初五勸作而不作、後",
    "T38n1782_04b:1072a02": "五勸所作而依。或初五令離惡、後五令修善。",
    "T38n1782_04b:1072a03": "此中有二：二乘示無常，勸灰滅智，厭離於",
    "T38n1782_04b:1072a04": "身。菩薩不然，示身無常，應生厭離，勸得常身",
    "T38n1782_04b:1072a05": "金剛不壞。二眾示苦，勸樂涅槃永入寂滅。",
    "T38n1782_04b:1072a06": "菩薩示苦，令捨苦身，不勸入寂，教化眾生。",
    "T38n1782_04b:1072a07": "經　示身無我至畢竟寂滅。贊曰：示身無我，",
    "T38n1782_04b:1072a08": "誰為病者？不勸成熟有情，無實眾生可成熟",
    "T38n1782_04b:1072a09": "故。若假有情，亦勸成熟故。舊經說「教導眾生」。",
    "T38n1782_04b:1072a10": "二乘示空永入寂滅，菩薩雖示一切空寂，除",
    "T38n1782_04b:1072a11": "諸有恐，不勸眾生入畢竟寂。此二皆由大悲",
    "T38n1782_04b:1072a12": "熏故。",
    "T38n1782_04b:1072a13": "經　示悔先罪至令除彼疾。贊曰：空理義云，",
    "T38n1782_04b:1072a14": "二乘執有三世，現作罪已入過去世，名有移",
    "T38n1782_04b:1072a15": "轉。過去有體，當來感果。大乘之罪，本性皆",
    "T38n1782_04b:1072a16": "空，何有移轉？即教病者之懺悔義。應理義云：",
    "T38n1782_04b:1072a17": "大乘之罪，熏種在身。未悔已前，念念現在，不",
    "T38n1782_04b:1072a18": "入過去，名無移轉。未除不滅，當來感果。而雖",
    "T38n1782_04b:1072a19": "教彼有疾菩薩悔先作罪，罪恒現在，而不說",
    "T38n1782_04b:1072a20": "罪移入過去，過去無故。由此舊云「而不說入",
    "T38n1782_04b:1072a21": "於過去」。又移轉者，滅無果義。示先作罪能有",
    "T38n1782_04b:1072a22": "惡果，令其悔除。不說作罪移滅無果，以已疾",
    "T38n1782_04b:1072a23": "苦難可忍受，勸愍有情令除彼疾。",
    "T38n1782_04b:1072a24": "經　勸念前際至令修淨命。贊曰：勸念無始",
    "T38n1782_04b:1072a25": "所受眾苦難可忍受，由此乃應饒益有情，勿",
    "T38n1782_04b:1072a26": "為煩惱。若有助命，善法不生，勸修諸善根",
    "T38n1782_04b:1072a27": "本淨命，淨命乃是眾善本故。",
    "T38n1782_04b:1072a28": "經　觀勿驚怖至令永寂滅。贊曰：雖遇疾病，",
    "T38n1782_04b:1072a29": "勸勿驚怖。此病眾苦，應加勵力精勤勇猛，",
    "T38n1782_04b:1072b01": "冀超生死。勸為醫王，療世自他世俗身病，及",
    "T38n1782_04b:1072b02": "療勝義一切心病，令永寂滅。",
    "T38n1782_04b:1072b03": "經　菩薩至令其歡喜。贊曰：此結前也。道從",
    "T38n1782_04b:1072b04": "歡喜生，況令得妙法，故慰疾者令其歡喜。",
    "T38n1782_04b:1072b05": "經　妙吉祥言至調伏其心。贊曰：自下第五問",
    "T38n1782_04b:1072b06": "於病者調心儀式。初問、後答。此問也。調和",
    "T38n1782_04b:1072b07": "善生、制伏惡滅，名調伏心。",
    "T38n1782_04b:1072b08": "經　無垢稱欲至所起業生。贊曰：下答。有三：",
    "T38n1782_04b:1072b09": "初明調伏凡夫心法；次「又妙吉祥！有疾菩薩",
    "T38n1782_04b:1072b10": "應自觀察如我此病」下，明調伏二乘心法；後",
    "T38n1782_04b:1072b11": "「又妙吉祥！有疾菩薩應如是調伏其心，不應安",
    "T38n1782_04b:1072b12": "住調伏不調伏心」下，雙調二心。諸菩薩行能",
    "T38n1782_04b:1072b13": "調，況無分別智及與大悲。所調，謂二障及",
    "T38n1782_04b:1072b14": "唯自利。凡夫有障，故能造業，受生死苦。今破",
    "T38n1782_04b:1072b15": "二障，業盡苦滅，是以初明調凡心法。二乘雖",
    "T38n1782_04b:1072b16": "能出生死苦，然有分別，唯求自利，捨利眾生，",
    "T38n1782_04b:1072b17": "是以第二明調伏二乘心法。凡夫未調、二",
    "T38n1782_04b:1072b18": "乘已調，皆唯偏住，非契中道。菩薩雙離，以修",
    "T38n1782_04b:1072b19": "中行，是故第三明雙調二心法。又諸疾起，皆",
    "T38n1782_04b:1072b20": "由二執：一者執有、二者執無。為調此二，故",
    "T38n1782_04b:1072b21": "分成三：初明二空以破有、次明大悲以破無、",
    "T38n1782_04b:1072b22": "後明不住以雙破。依前所科配此三段，初中",
    "T38n1782_04b:1072b23": "有二：初正調伏凡夫心，明二空以破有；後「又",
    "T38n1782_04b:1072b24": "妙吉祥」下，結成勝覺能斷眾苦。初中有二：初",
    "T38n1782_04b:1072b25": "破自病；後破他病，「若苦觸身應愍險趣」下是。",
    "T38n1782_04b:1072b26": "初中復二：初破我執斷煩惱障；後「我此法想」",
    "T38n1782_04b:1072b27": "下，破法執斷所知障。初中復二：初標、後釋。",
    "T38n1782_04b:1072b28": "標中復二：初觀因緣法、後觀無實我。此初文",
    "T38n1782_04b:1072b29": "也。三界心心所，名為虛妄，不證實相。即此乖",
    "T38n1782_04b:1072c01": "真，名為顛倒。虛異搆獲，名為分別。由此煩",
    "T38n1782_04b:1072c02": "惱而起於業，令生老死眾苦之病從自因緣",
    "T38n1782_04b:1072c03": "煩惱業生，知唯法已。",
    "T38n1782_04b:1072c04": "經　身中都無至而受此病。贊曰：此觀無實",
    "T38n1782_04b:1072c05": "我。因緣虛假，合以為身，無一真實。知無實",
    "T38n1782_04b:1072c06": "我，而受此病。我既非實，病何得真？",
    "T38n1782_04b:1072c07": "經　所以者何至身亦無我。贊曰：自下釋中有",
    "T38n1782_04b:1072c08": "二，初觀無我、後觀唯法。觀無我中，初觀、後",
    "T38n1782_04b:1072c09": "結。觀中有二：初觀無我、後觀因緣，次第釋標",
    "T38n1782_04b:1072c10": "故。四大之法假合名身，別大既無主，總身亦",
    "T38n1782_04b:1072c11": "無我。別總推徵，我都非有。",
    "T38n1782_04b:1072c12": "經　此病若起至是病根本。贊曰：此觀因緣。",
    "T38n1782_04b:1072c13": "病由業生，業由惑生，惑由執我為本故生。我",
    "T38n1782_04b:1072c14": "既實無，妄執故起，妄心為本，遂有病生。故知",
    "T38n1782_04b:1072c15": "病者，因緣不實。",
    "T38n1782_04b:1072c16": "經　由此因緣至安住法想。贊曰：上觀我無。",
    "T38n1782_04b:1072c17": "此且由結。應除病因執我之想，唯有因緣，",
    "T38n1782_04b:1072c18": "住此法相。觀因緣法，以破我故。",
    "T38n1782_04b:1072c19": "經　應作是念至滅唯法滅。贊曰：下觀唯法，",
    "T38n1782_04b:1072c20": "初觀、後結。初總觀、後別觀。此總觀也。總觀",
    "T38n1782_04b:1072c21": "此身，法合共成，念念生滅，生死流轉三界五",
    "T38n1782_04b:1072c22": "趣。四生生時，唯有法生；死滅之時，亦唯法",
    "T38n1782_04b:1072c23": "滅。眾生妄想，謂我生死，實唯法也。",
    "T38n1782_04b:1072c24": "經　如是諸法至不言我滅。贊曰：此別觀也。",
    "T38n1782_04b:1072c25": "別觀此身，諸法相續，法無知故互不相知，竟",
    "T38n1782_04b:1072c26": "無思念。生既不言我生，滅亦不言我滅，故知",
    "T38n1782_04b:1072c27": "無我、無實作用，唯有其法。",
    "T38n1782_04b:1072c28": "經　有疾菩薩至如是法想。贊曰：此結觀法。",
    "T38n1782_04b:1072c29": "知唯有法，當除我想。《二十論》云「說無有情我，",
    "T38n1782_04b:1073a01": "但有法因故。」",
    "T38n1782_04b:1073a02": "經　我此法想至如是大患。贊曰：上破我執",
    "T38n1782_04b:1073a03": "斷煩惱障，下破法執斷所知障。有二：初略、後",
    "T38n1782_04b:1073a04": "廣。此略也。昔執我想，猶是病根；今執法想，",
    "T38n1782_04b:1073a05": "及極顛倒。我想既是生死之根，法想乃是我",
    "T38n1782_04b:1073a06": "執之源，障菩提本，實為大患。我應除滅，亦為",
    "T38n1782_04b:1073a07": "有情除滅此患。法執本滅，煩惱自亡，故破法",
    "T38n1782_04b:1073a08": "想言，為有情破我執中略不言也。《勝鬘經》言",
    "T38n1782_04b:1073a09": "「無明住地，與一切煩惱為依持建立。若無明",
    "T38n1782_04b:1073a10": "住斷者，過恒沙煩惱皆悉隨斷。二乘所不能",
    "T38n1782_04b:1073a11": "斷，唯佛菩提智之所能斷。故無明住地，為",
    "T38n1782_04b:1073a12": "煩惱依。」",
    "T38n1782_04b:1073a13": "經　云何能除至我我所執。贊曰：下廣。有二：",
    "T38n1782_04b:1073a14": "初破有病、後破空病。此二既無，誰復為空等",
    "T38n1782_04b:1073a15": "是。初破有中，有五問答展轉相生，舊經有四。",
    "T38n1782_04b:1073a16": "此初問答。受生死苦，不得菩提，名大患體。此",
    "T38n1782_04b:1073a17": "由煩惱，我我所執當順除滅。",
    "T38n1782_04b:1073a18": "經　云何能除至謂離二法。贊曰：第二問答。",
    "T38n1782_04b:1073a19": "由離二法，二執須除。",
    "T38n1782_04b:1073a20": "經　云何離二法至畢竟不行。贊曰：第三問",
    "T38n1782_04b:1073a21": "答。內者自身，我執所依；外謂除身所餘諸法，",
    "T38n1782_04b:1073a22": "我所執依。但此二不行，我我所執滅。",
    "T38n1782_04b:1073a23": "經　云何二法至無所觀察。贊曰：第四問答。",
    "T38n1782_04b:1073a24": "顯空內外要觀諸法平等，無有分別動搖，無",
    "T38n1782_04b:1073a25": "所觀察。無所觀察者，觀一切法空無所有，即",
    "T38n1782_04b:1073a26": "是平等，無動無搖。",
    "T38n1782_04b:1073a27": "經　云何平等至二性空故。贊曰：第五問答。",
    "T38n1782_04b:1073a28": "空理義云：我與涅槃，勝義諦中二俱平等，由",
    "T38n1782_04b:1073a29": "彼二性空無體故。應理義云：遍計所執，我與",
    "T38n1782_04b:1073b01": "涅槃二俱平等，妄心所執性皆空故，非真涅",
    "T38n1782_04b:1073b02": "槃。又體非有，與妄所執我相同無，涅槃非是",
    "T38n1782_04b:1073b03": "妄所執故。若真涅槃亦妄所執，諸聖等趣？何",
    "T38n1782_04b:1073b04": "所證也？又所執有，可異涅槃，而稱不等。所執",
    "T38n1782_04b:1073b05": "既無，不異涅槃，是故平等。",
    "T38n1782_04b:1073b06": "經　此二既無至假說為空。贊曰：破自患中，",
    "T38n1782_04b:1073b07": "上破有病、下破空病。有三：初乘前破有，以顯",
    "T38n1782_04b:1073b08": "空義；次顯執空亦成大患；後勸住真，離有空",
    "T38n1782_04b:1073b09": "病。此初文也。恐執非有，別有實空。今顯破執",
    "T38n1782_04b:1073b10": "有故，假說為空。以假空名破執二實有，非空",
    "T38n1782_04b:1073b11": "即實空。",
    "T38n1782_04b:1073b12": "經　此二不實至唯有空病。贊曰：下顯執空亦",
    "T38n1782_04b:1073b13": "成大患。有二：初顯執空為病、後顯除此空病。",
    "T38n1782_04b:1073b14": "此初也。執二為有既為大患，執空為空亦足",
    "T38n1782_04b:1073b15": "病矣，俱妄分別執所執故。",
    "T38n1782_04b:1073b16": "經　應觀如是至畢竟空故。贊曰：此除空病。",
    "T38n1782_04b:1073b17": "空理義云：不但執有病已成空，執空之病其",
    "T38n1782_04b:1073b18": "性亦空，勝義諦中畢竟空故，由斯世俗妄病",
    "T38n1782_04b:1073b19": "皆除。應理義云：上觀法境其性空無，知能執",
    "T38n1782_04b:1073b20": "此亦性非實。既知空境妄執不真，能執空心",
    "T38n1782_04b:1073b21": "亦定非實，遍計所執畢竟空故。",
    "T38n1782_04b:1073b22": "經　有疾菩薩至而受諸受。贊曰：下觀住真",
    "T38n1782_04b:1073b23": "離有空病。此總離有空病。言能受者，心心所",
    "T38n1782_04b:1073b24": "法，能緣能修能證能領一切法也。言所受者，",
    "T38n1782_04b:1073b25": "心心所法，所緣所修所證所領一切法也。有",
    "T38n1782_04b:1073b26": "所受者，即妄所執。有能受者，即妄能執。有疾",
    "T38n1782_04b:1073b27": "菩薩應無妄所受而受諸所受。空理義云：無",
    "T38n1782_04b:1073b28": "世俗二受，依勝義受空。應理義云：無所執二",
    "T38n1782_04b:1073b29": "受，依非妄二受，應無所受離有病，耶受諸受",
    "T38n1782_04b:1073c01": "離空病。",
    "T38n1782_04b:1073c02": "經　若於佛法至所受諸法。贊曰：此別顯離有",
    "T38n1782_04b:1073c03": "空病。空理義云：佛法未圓，不應唯依勝義滅",
    "T38n1782_04b:1073c04": "受，專謂法空而有所證。應依俗諦離妄二受",
    "T38n1782_04b:1073c05": "而求圓證，滅除病惑。應理義云：佛法未圓，不",
    "T38n1782_04b:1073c06": "應唯依滅所執受，一向學空而有所證。應離",
    "T38n1782_04b:1073c07": "所執能受所受，而依依他圓成二性而求圓",
    "T38n1782_04b:1073c08": "證，除滅病因。",
    "T38n1782_04b:1073c09": "經　若苦觸身至除彼眾苦。贊曰：下破他疾。",
    "T38n1782_04b:1073c10": "有四：一逢緣起想、二恒作救心、三知法性",
    "T38n1782_04b:1073c11": "空、四觀圓說法。此初文也。若增若觸，恩有",
    "T38n1782_04b:1073c12": "苦者，大悲為救。我之少苦尚為難忍，恩他",
    "T38n1782_04b:1073c13": "救療。況他多苦，長夜難堪而不加救？",
    "T38n1782_04b:1073c14": "經　有疾菩薩至有情諸疾。贊曰：情作救心",
    "T38n1782_04b:1073c15": "也。若非苦增有常疾者，恒作此念，即觀三界",
    "T38n1782_04b:1073c16": "五趣起悲。",
    "T38n1782_04b:1073c17": "經　如是除去至而可除者。贊曰：知法性空",
    "T38n1782_04b:1073c18": "也。觀自他身，法皆無實，何有少法而可除者？",
    "T38n1782_04b:1073c19": "故病皆除，不見疾故。舊云「但除其病而不除",
    "T38n1782_04b:1073c20": "法」。空理義解：舊云有病妄可除，空法真不遣。",
    "T38n1782_04b:1073c21": "真本來空，遣何所遣？應理義解：舊云妄所執",
    "T38n1782_04b:1073c22": "病，觀空除之。有為無為，是法非病，何須除遣？",
    "T38n1782_04b:1073c23": "經　應正觀察至為正說法。贊曰：下觀因說",
    "T38n1782_04b:1073c24": "法。初標、後釋。此標也。觀察自他病之因緣，",
    "T38n1782_04b:1073c25": "速令除滅。既自滅已，後為他說。",
    "T38n1782_04b:1073c26": "經　何等名為至皆有疾故。贊曰：下釋前標。",
    "T38n1782_04b:1073c27": "初有五問答展轉相生、後總結成斷除二疾。",
    "T38n1782_04b:1073c28": "此初問答。空理義云：有心緣慮即為虛妄，無",
    "T38n1782_04b:1073c29": "心攀緣證空病滅。應理義云：緣慮者，有漏分",
    "T38n1782_04b:1074a01": "別心心所。由此因緣分別便起，分別便起",
    "T38n1782_04b:1074a02": "故無明俱，無明俱故法執生，法執生故我執",
    "T38n1782_04b:1074a03": "生，我執生故諸煩惱生，煩惱生故業生，業生",
    "T38n1782_04b:1074a04": "故苦生。故有緣慮有漏分別心心所法，為",
    "T38n1782_04b:1074a05": "疾因緣，有緣慮者皆有疾故。疾體即苦，行、壞、",
    "T38n1782_04b:1074a06": "苦苦。苦皆是三界緣慮，皆名為疾。",
    "T38n1782_04b:1074a07": "經　何所緣慮謂緣三界。贊曰：第二問答。三",
    "T38n1782_04b:1074a08": "界之心，緣於三界，是名緣慮。若知行智，不",
    "T38n1782_04b:1074a09": "緣三界，破裂生死，便非苦因。一切無漏理非",
    "T38n1782_04b:1074a10": "苦本，故說有漏緣三界苦名為緣慮。",
    "T38n1782_04b:1074a11": "經　云何應知至則無緣慮。贊曰：第三問答。",
    "T38n1782_04b:1074a12": "云何知此緣慮心等為眾苦因？謂得出世正",
    "T38n1782_04b:1074a13": "能了達，能有緣慮虛妄起故，所執諸法都無",
    "T38n1782_04b:1074a14": "所得。若起正智得無所得，則無三界虛妄緣",
    "T38n1782_04b:1074a15": "慮。",
    "T38n1782_04b:1074a16": "經　云何絕緣慮？謂不緣二見。贊曰：第四問",
    "T38n1782_04b:1074a17": "答。云何得絕妄緣慮心？謂不緣二見。即無",
    "T38n1782_04b:1074a18": "分別智內證真如，是不緣二見。緣謂待藉。舊",
    "T38n1782_04b:1074a19": "云「二見」，二見是所無故。《唯識》云「若時於所緣",
    "T38n1782_04b:1074a20": "智都無所得，爾時住唯識，離二取相故。」",
    "T38n1782_04b:1074a21": "經　何等二見？謂內見外見。贊曰：第五問答。",
    "T38n1782_04b:1074a22": "內見謂我見，或能取。外見謂我所見，或所取。",
    "T38n1782_04b:1074a23": "經　若無二見至則無有疾。贊曰：下總結成斷",
    "T38n1782_04b:1074a24": "除二疾。此無自疾也。若有二見，執有所得。若",
    "T38n1782_04b:1074a25": "無二見，則無所得，證法真如。既證得真，三界",
    "T38n1782_04b:1074a26": "有漏緣慮都絕，緣慮絕故因既不起，因起",
    "T38n1782_04b:1074a27": "不起故苦果不生，則無諸疾。舊文無結，上義",
    "T38n1782_04b:1074a28": "不明。",
    "T38n1782_04b:1074a29": "經　又自無疾至有情之疾。贊曰：此斷他疾。",
    "T38n1782_04b:1074b01": "經　文妙吉祥至調伏其心。贊曰：自下第二",
    "T38n1782_04b:1074b02": "結成勝覺能斷眾苦。有三：一結、二標、三釋。",
    "T38n1782_04b:1074b03": "此結成上，亦是生下。",
    "T38n1782_04b:1074b04": "經　唯菩薩菩提至即為虛妄。贊曰：此標勝",
    "T38n1782_04b:1074b05": "覺能斷眾苦。菩薩勝覺慧，能斷諸苦，非餘一",
    "T38n1782_04b:1074b06": "切外道二乘。若非菩薩勝覺能斷，菩薩所修",
    "T38n1782_04b:1074b07": "便為虛妄，空無果故。",
    "T38n1782_04b:1074b08": "經　所以者何至乃名菩薩。贊曰：下釋前標。",
    "T38n1782_04b:1074b09": "初喻、後合，文意可知。",
    "T38n1782_04b:1074b10": "說無垢稱經贊卷第四末"
}