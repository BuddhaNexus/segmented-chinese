{
    "T36n1736_089:0687c25": "大方廣佛華嚴經隨疏演義鈔卷",
    "T36n1736_089:0687c26": "第八十九",
    "T36n1736_089:0687c28": "唐清涼山大華嚴寺沙門澄觀述",
    "T36n1736_089:0687c29": "疏。故毘盧下。第二明引遮那。又上義證今即",
    "T36n1736_089:0688a01": "文證。不可得言即般若相。故般若中廣說無",
    "T36n1736_089:0688a02": "得為般若故。疏又文殊下。第三引五字證",
    "T36n1736_089:0688a03": "為般若門。疏然初五字下。第二釋別列中合",
    "T36n1736_089:0688a04": "為四十二段。今疏有三初別釋五字。二釋",
    "T36n1736_089:0688a05": "所餘。三總結示。今初五字約五字陀羅尼經。",
    "T36n1736_089:0688a06": "而引不空會通字音。然古諸德於此經中",
    "T36n1736_089:0688a07": "不多解釋。靜法有章名為漩澓。六門分別。",
    "T36n1736_089:0688a08": "一釋名。二體性。三建立。四釋相。五利益。",
    "T36n1736_089:0688a09": "六問答。而其釋相亦廣引諸經而不全具。",
    "T36n1736_089:0688a10": "又諸經字音參雜。以梵音輕重三藏解釋不",
    "T36n1736_089:0688a11": "看下義。但取字同故多乖舛。如涅槃以",
    "T36n1736_089:0688a12": "阿字為噁不中以囉字為多。此等不以",
    "T36n1736_089:0688a13": "義定故多訛謬。今亦別有一章。總引十經",
    "T36n1736_089:0688a14": "一論。一興善譯華嚴四十二字門。二大般若",
    "T36n1736_089:0688a15": "第四百九十三。引大品般若第八。四放光般",
    "T36n1736_089:0688a16": "若第六。五光讚般若第十。六普耀經第三。七",
    "T36n1736_089:0688a17": "興善三藏別譯文殊問般若字母。八別譯金",
    "T36n1736_089:0688a18": "剛頂瑜伽字母。九涅槃第八。十即今經。言一",
    "T36n1736_089:0688a19": "論者即智度論。其五字經唯釋初之五字。一",
    "T36n1736_089:0688a20": "一具引對會異同。今疏但用大般若及興善",
    "T36n1736_089:0688a21": "別譯四十二字。以二本多同故。初之五字",
    "T36n1736_089:0688a22": "用五字經。餘文全要鈔更引證餘在別章。然",
    "T36n1736_089:0688a23": "上十經前五釋四十二字母。次四即釋五十",
    "T36n1736_089:0688a24": "二字母。次第不同義則多同。五字經中唯釋",
    "T36n1736_089:0688a25": "五字。大品放光光讚但大般若廣略之異。字",
    "T36n1736_089:0688a26": "義相同。次第不同義則多同。智論又釋大",
    "T36n1736_089:0688a27": "品義亦同也。故疏但用二經具釋三十七",
    "T36n1736_089:0688a28": "字故。今案定用五字。疏文分二。先別釋五",
    "T36n1736_089:0688a29": "字。後收攝圓融。今初五字鈔却廣引五字。分",
    "T36n1736_089:0688b01": "為五段。文皆有三。一牒本經字母。二以彼",
    "T36n1736_089:0688b02": "經義釋之。三會今經之意。今初一阿者。即",
    "T36n1736_089:0688b03": "第一牒經字母。即今經云唱阿字時。今但略",
    "T36n1736_089:0688b04": "取所牒之字下。四十一字皆然。二是無生",
    "T36n1736_089:0688b05": "義即五字經釋義。三以無生之理下。會釋今",
    "T36n1736_089:0688b06": "經意云。諸法皆悉無生故無差別故。上經云",
    "T36n1736_089:0688b07": "一切法無生一切法無滅。若能如是解斯人",
    "T36n1736_089:0688b08": "見如來。而大般若金剛頂全同上釋。大品云",
    "T36n1736_089:0688b09": "阿字門一切法初不生故。智論釋云若菩薩",
    "T36n1736_089:0688b10": "一切語法中聞阿字時即時隨義。所謂一",
    "T36n1736_089:0688b11": "切法從初來不生相。阿提此言初。阿耨波",
    "T36n1736_089:0688b12": "陀此言不生。故釋曰論文二節。一隨經釋",
    "T36n1736_089:0688b13": "義。二阿提此言初下。會釋方言下四十一",
    "T36n1736_089:0688b14": "字皆然。見此論文則知四十二字皆是所依",
    "T36n1736_089:0688b15": "之相。從此入於無得般若。故名為般若之",
    "T36n1736_089:0688b16": "門。放光云。阿者謂諸法來入不見有起。光",
    "T36n1736_089:0688b17": "讚云。阿者因緣之門。一切法已過去者亦無",
    "T36n1736_089:0688b18": "所起。釋曰上二經起即生義。因緣之門從緣",
    "T36n1736_089:0688b19": "生也。文殊問經云。阿者是無常聲。普曜云。然",
    "T36n1736_089:0688b20": "此言云無者。是宣無常苦空無我之音。上二",
    "T36n1736_089:0688b21": "經似同小乘之無。若取無彼常等即與無",
    "T36n1736_089:0688b22": "生義同。此阿字上聲短呼故譯涅槃噁字",
    "T36n1736_089:0688b23": "當初。雖呼小異義亦同也。故云噁者不破",
    "T36n1736_089:0688b24": "壞故。不破壞者名曰三寶。喻如金剛亦",
    "T36n1736_089:0688b25": "同無生義耳。疏二多者此牒經也。彼經",
    "T36n1736_089:0688b26": "第二下疏有五。一依五字釋。二今云多下",
    "T36n1736_089:0688b27": "案今多釋。三如即無邊差別者會經也。四應",
    "T36n1736_089:0688b28": "是譯人下。會釋偏正。言字形相近者。今",
    "T36n1736_089:0688b29": "示二梵之形多[虱(乏之+虫)+ㄠ]囉[虱(乏之+虫)+工]。此二小近聲相濫",
    "T36n1736_089:0688c01": "者同疊韻故。五若順無塵下。正以囉字會",
    "T36n1736_089:0688c02": "釋經文。以諸經字義第二多同故。大品云囉",
    "T36n1736_089:0688c03": "字悟一切法離塵垢故。放光云。二囉者垢貌",
    "T36n1736_089:0688c04": "於諸法無有塵。光讚云。是囉之門法離塵",
    "T36n1736_089:0688c05": "垢。金剛頂云。囉者一切法離故。涅槃云。囉",
    "T36n1736_089:0688c06": "者能壞貪瞋癡說真實法。亦壞塵垢義。智",
    "T36n1736_089:0688c07": "論云。若聞囉字即隨義。知一切法離垢相。",
    "T36n1736_089:0688c08": "以囉闍此言垢故。以上諸經皆第二囉字。",
    "T36n1736_089:0688c09": "同離垢義故無惑矣。疏三波者別譯及餘經",
    "T36n1736_089:0688c10": "多是跛字。今依五字跛字釋義。大般若言",
    "T36n1736_089:0688c11": "跛者。一切法勝義教。大品云。跛者第一義",
    "T36n1736_089:0688c12": "故。放光云。跛者諸法泥洹最第一義。文殊問",
    "T36n1736_089:0688c13": "經云。出勝義聲。釋曰上諸經皆獨明第一義",
    "T36n1736_089:0688c14": "但是所遣。唯金剛頂云跛者第一義不可得",
    "T36n1736_089:0688c15": "則具般若相矣。故疏云謂真俗雙亡下。會",
    "T36n1736_089:0688c16": "經前二字。以第一義遣俗。今亦無第一義",
    "T36n1736_089:0688c17": "則復遣真。為雙亡真俗是真法界上即所",
    "T36n1736_089:0688c18": "照。從諸法皆等含普照義。智論云。若聞跛",
    "T36n1736_089:0688c19": "字即知一切法入第一義。以波囉末陀此",
    "T36n1736_089:0688c20": "言第一義故。釋曰此亦但入第一義耳。疏",
    "T36n1736_089:0688c21": "四者興善譯為左字。義則全同五字經也。",
    "T36n1736_089:0688c22": "文中先釋義。後諸行既空下。會經大般若",
    "T36n1736_089:0688c23": "云。入者字門悟一切法遠離生死。若生若",
    "T36n1736_089:0688c24": "死皆無所得。釋曰諸行即生死體也。然諸經",
    "T36n1736_089:0688c25": "多明生死之行。大品涅槃義當遮字。俱明",
    "T36n1736_089:0688c26": "出世之門。大品云遮字修不可得。涅槃云。遮",
    "T36n1736_089:0688c27": "者即是修義。調伏一切諸眾生故。然出世行",
    "T36n1736_089:0688c28": "亦不可得。方為般若之門耳。智論云。若聞",
    "T36n1736_089:0688c29": "遮字即時。知一切法諸行皆悉非行。以遮",
    "T36n1736_089:0689a01": "利夜此言行故。疏五那者別譯為曩。字義",
    "T36n1736_089:0689a02": "亦全同。文中先依五字釋義。後謂性相雙",
    "T36n1736_089:0689a03": "亡下。會釋經文諸經多是那字。大般若云。",
    "T36n1736_089:0689a04": "聞那字門入一切法遠離名相。若名若相",
    "T36n1736_089:0689a05": "皆以無所得而為方便故。大品云。那字門",
    "T36n1736_089:0689a06": "諸法離名性相不同不失故。放光云。那者謂",
    "T36n1736_089:0689a07": "於諸法字本性亦不得亦不失。光讚云。是那",
    "T36n1736_089:0689a08": "之門一切諸法離諸名字。計其本淨而不可",
    "T36n1736_089:0689a09": "得。普曜云。其言不者出不隨眾生離名色",
    "T36n1736_089:0689a10": "之音故。文殊問經云。曩字是遍知名色之",
    "T36n1736_089:0689a11": "聲。金剛頂云。名色亦不可得。上三經皆云名",
    "T36n1736_089:0689a12": "色。名即名字總取二字為生死自性。涅槃",
    "T36n1736_089:0689a13": "云。那者三寶安住無有傾動喻如門閫。釋",
    "T36n1736_089:0689a14": "曰真實三寶永離名相。智論云。若聞那字",
    "T36n1736_089:0689a15": "即知一切法。不得不失不來不去。以那素",
    "T36n1736_089:0689a16": "此言不故。疏又云以那字下。第二收攝圓",
    "T36n1736_089:0689a17": "融。於中四一從後倒收。謂由第五雙無",
    "T36n1736_089:0689a18": "性相何有第四諸行。諸行即相故有相則",
    "T36n1736_089:0689a19": "有第三第一義諦。既無有行。何有第一義",
    "T36n1736_089:0689a20": "諦。由第一義空故。有第二本來清淨。既無",
    "T36n1736_089:0689a21": "第三何有第二。由第二本淨故方說不生。",
    "T36n1736_089:0689a22": "既無第二何有不生。疏以阿字法本不生故。",
    "T36n1736_089:0689a23": "那字無有性相者。旋轉互收以初阿字生第",
    "T36n1736_089:0689a24": "五那字。則周匝如環。謂不生之中何有性",
    "T36n1736_089:0689a25": "相。故令五字互相生起旋轉無礙。疏汝知是",
    "T36n1736_089:0689a26": "要下。結成觀行悟本清淨成三空觀。云離",
    "T36n1736_089:0689a27": "我我所我所即法。故上三段皆五字經文。",
    "T36n1736_089:0689a28": "疏遮那經下。會釋二文亦是結前生後。結前",
    "T36n1736_089:0689a29": "五字生後餘三十七字。言多依彼經即毘",
    "T36n1736_089:0689b01": "盧遮那經。及阿目佉所譯即別譯華嚴四十",
    "T36n1736_089:0689b02": "二字門。此則別譯義既與大般若同。則是",
    "T36n1736_089:0689b03": "依大般若而有二三字音小異故不言依",
    "T36n1736_089:0689b04": "耳。然阿目佉別譯皆先牒經般若之名。而別",
    "T36n1736_089:0689b05": "名為先。後方釋義次下當見。疏六邏字彼",
    "T36n1736_089:0689b06": "為攞字。云稱攞字時。入無垢般若波羅蜜",
    "T36n1736_089:0689b07": "門。悟一切法出世間故。愛支因緣永不現",
    "T36n1736_089:0689b08": "故。釋曰今疏但引釋義更不引經。彼與今",
    "T36n1736_089:0689b09": "經全同。但此別名在下。彼別名在上耳。然",
    "T36n1736_089:0689b10": "準五字及彼譯四十二字。初十二字唯第五",
    "T36n1736_089:0689b11": "有不可得言。餘十一字即以不生清淨亦無",
    "T36n1736_089:0689b12": "無有等。為般若相。餘三十字皆有不可得",
    "T36n1736_089:0689b13": "言。不可得言即般若相。其不生等亦般若相。",
    "T36n1736_089:0689b14": "故有不生更不要於不可得言。若諸字中",
    "T36n1736_089:0689b15": "無不可得及不生等。則但是所依之法。如前",
    "T36n1736_089:0689b16": "遮字無有諸行。若無無有但言於遮。遮即",
    "T36n1736_089:0689b17": "行故但是所依。如色即是空是般若相。若但",
    "T36n1736_089:0689b18": "云色但是所空耳。諸字例然。亦如下第十五",
    "T36n1736_089:0689b19": "迦字云作者不可得。若無不可得但是作",
    "T36n1736_089:0689b20": "者耳。迦即作者故餘皆準之。此下諸字文亦",
    "T36n1736_089:0689b21": "多三初牒字母。次引彼釋。後會經文。牒字",
    "T36n1736_089:0689b22": "之文下鈔不科。後二皆科而經若易兼無會",
    "T36n1736_089:0689b23": "經但引義耳。今此具二先引彼釋。後離世",
    "T36n1736_089:0689b24": "間下會釋今經可知。然大品放光等多為",
    "T36n1736_089:0689b25": "邏字耳。智論云。聞邏字即知一切法。離輕",
    "T36n1736_089:0689b26": "重相以邏此云輕故。意明有惑為重斷即",
    "T36n1736_089:0689b27": "為輕。今不可得亦無輕矣。即無無明亦盡",
    "T36n1736_089:0689b28": "也。疏七拕字別譯為娜字。大品為陀字。放",
    "T36n1736_089:0689b29": "光為拕義皆同也。文中先釋義。後方為不退",
    "T36n1736_089:0689c01": "轉下會經也。智論云。若聞拕字知一切法",
    "T36n1736_089:0689c02": "善相。以陀摩此言善故。釋曰調伏寂靜真",
    "T36n1736_089:0689c03": "如平等善之極也。疏八婆上聲字別譯及般",
    "T36n1736_089:0689c04": "若。皆為麼字。與蒲我切義大同。文中先",
    "T36n1736_089:0689c05": "釋義。後方入金剛場者會經。如佛入金剛",
    "T36n1736_089:0689c06": "三昧。斷如金剛。惑在金剛場則無縛解為",
    "T36n1736_089:0689c07": "真斷也。智論云。若聞婆字即知一切法無",
    "T36n1736_089:0689c08": "縛脫。以婆他此言縛故。疏九茶字別譯為",
    "T36n1736_089:0689c09": "拏字。二俱上聲。大品放光亦為茶字。文中先",
    "T36n1736_089:0689c10": "釋義。後是普摧義即會經也。智論云。若聞",
    "T36n1736_089:0689c11": "茶字即知矯法不熱。天竺茶闍陀此言不",
    "T36n1736_089:0689c12": "熱故。釋曰若茶是不熱。則前離熱已是所",
    "T36n1736_089:0689c13": "遣得清涼故。方為般若之相。疏十沙(史我切)",
    "T36n1736_089:0689c14": "字別譯為灑字。大品放光等皆為沙字。文",
    "T36n1736_089:0689c15": "中先釋義。後如海含像者會經。像之與水",
    "T36n1736_089:0689c16": "不相礙故。智論云。若聞沙字即知人身六",
    "T36n1736_089:0689c17": "種相。以沙此言六故。釋曰以大品云沙字",
    "T36n1736_089:0689c18": "門諸法六自在王性清淨故。即內六處為六",
    "T36n1736_089:0689c19": "自在王。心海湛然不礙見聞覺知。猶如湛",
    "T36n1736_089:0689c20": "海不礙像故。疏十一嚩(房可切)字此下疏文恐",
    "T36n1736_089:0689c21": "繁不舉次第。今鈔牒疏欲令不亂皆如",
    "T36n1736_089:0689c22": "次第。若有會經即科出之其釋義文。或略",
    "T36n1736_089:0689c23": "不指。文中能遍安住即是會經。此乃仍上",
    "T36n1736_089:0689c24": "釋義便會經文。智論云。若聞嚩字知一切",
    "T36n1736_089:0689c25": "法離言語相。以嚩嘙他此云言語故。疏十",
    "T36n1736_089:0689c26": "二哆字從不動則圓滿發光。會經也。如密",
    "T36n1736_089:0689c27": "室燈定如止水影圓。契於如如知無動",
    "T36n1736_089:0689c28": "矣。智論云。若聞哆字即知諸法在如中不",
    "T36n1736_089:0689c29": "動。以哆他此言如故。疏十三也(以可切)字。",
    "T36n1736_089:0690a01": "悟如實不生是釋義。則諸乘下會經。智論",
    "T36n1736_089:0690a02": "云。若聞夜字即知諸法入實相等。不",
    "T36n1736_089:0690a03": "生不滅以夜他跋此言實故。釋曰得此論",
    "T36n1736_089:0690a04": "釋知異第一阿字。彼云初不生今云如實",
    "T36n1736_089:0690a05": "不生。則不生所依法體異也。疏十四瑟吒字",
    "T36n1736_089:0690a06": "後普光明下。會經智論單云吒字。論云若",
    "T36n1736_089:0690a07": "聞吒字即知一切法無障礙相。以吒婆此",
    "T36n1736_089:0690a08": "言障礙故。釋曰障礙即制伏任持。疏十五迦",
    "T36n1736_089:0690a09": "字悟作者不可得。此字上略一切法下。猶",
    "T36n1736_089:0690a10": "有不可得此後諸字。皆上有悟一切法。下",
    "T36n1736_089:0690a11": "有不可得。疏文從簡故並略之。下方總說",
    "T36n1736_089:0690a12": "耳。從則作業如雲下會經智論云。若聞迦",
    "T36n1736_089:0690a13": "字即知諸法中無有作者。以迦謂迦羅迦",
    "T36n1736_089:0690a14": "此云作者故。釋曰既無作者何有作業。業",
    "T36n1736_089:0690a15": "既云雲不可承攬。無我無造故無差別。疏",
    "T36n1736_089:0690a16": "十六娑(蘇我切)字。但有釋義。具云悟一切法。",
    "T36n1736_089:0690a17": "時平等性不可得故。故智論云。若聞娑字",
    "T36n1736_089:0690a18": "知一切法一切種不可得。以薩娑此言一",
    "T36n1736_089:0690a19": "切故。釋曰論云一切種智故。普曜云。其言",
    "T36n1736_089:0690a20": "智者出智慧不壞音。金剛頂云一切法諦不",
    "T36n1736_089:0690a21": "可得。涅槃云娑者為諸眾生演說正法。意",
    "T36n1736_089:0690a22": "明種智應時而說亦不可得故。今經名降注",
    "T36n1736_089:0690a23": "大雨也。疏十七麼字者。別譯為莽麼。字却",
    "T36n1736_089:0690a24": "為第十八。大品云。麼即悟一切法。我所執",
    "T36n1736_089:0690a25": "性不可得。我慢高舉下會經。智論云。若聞",
    "T36n1736_089:0690a26": "麼字知一切法離我我所義。以麼迦此",
    "T36n1736_089:0690a27": "言我所故。疏十八伽(上聲輕呼)字。別譯為誐字。",
    "T36n1736_089:0690a28": "義亦全同易故不會經。若欲會者以行取",
    "T36n1736_089:0690a29": "故而能安立。智論云。若聞伽字即知一切",
    "T36n1736_089:0690b01": "法底不可得。以伽陀此言底故。釋曰行取",
    "T36n1736_089:0690b02": "即生死底甚深故。疏十九他(他可切)字。疏但釋",
    "T36n1736_089:0690b03": "義易不會經。會者真如平等是所依處。出",
    "T36n1736_089:0690b04": "生一切終歸此故。智論云若聞他字即知",
    "T36n1736_089:0690b05": "四句如去不可得。以多他阿伽度此言如",
    "T36n1736_089:0690b06": "來去故。如去即是處所如來時去故。疏二十",
    "T36n1736_089:0690b07": "社字。別譯為惹字但舉其義若會經者有",
    "T36n1736_089:0690b08": "能有所。是世間海故賢首品能緣所緣力。一",
    "T36n1736_089:0690b09": "切法出生速滅不暫停。念念悉如是今不可",
    "T36n1736_089:0690b10": "得成般若矣。智論云。若聞闍字即知諸法",
    "T36n1736_089:0690b11": "生死不可得。以闍提闍羅此言生死故。疏",
    "T36n1736_089:0690b12": "二十一鎖字別譯是娑嚩字。若會經者念佛",
    "T36n1736_089:0690b13": "莊嚴最安隱故。智論云。若聞濕波字即知",
    "T36n1736_089:0690b14": "一切法不可得。如濕波字不可得。論云濕波",
    "T36n1736_089:0690b15": "字無別義。而光讚中云無所起。無所起即",
    "T36n1736_089:0690b16": "安隱義。疏二十二拕字。別譯為馱字。義必",
    "T36n1736_089:0690b17": "然者。以第七亦有拕字注云為上故。然經",
    "T36n1736_089:0690b18": "云揀擇法聚即能持界性。法聚差別即是界",
    "T36n1736_089:0690b19": "義各各持自性也。智論云。若聞馱字知一",
    "T36n1736_089:0690b20": "切法性不可得。以馱摩此云法故。疏二十三",
    "T36n1736_089:0690b21": "奢(尸苛切)字。別譯為捨。大般若云捨。涅槃云",
    "T36n1736_089:0690b22": "奢。若會經者寂靜則順佛教。智論云。若聞",
    "T36n1736_089:0690b23": "賒字即知諸佛寂滅相。以賒多(都餓切)此云",
    "T36n1736_089:0690b24": "寂滅故。疏二十四佉字。若會經者智慧等",
    "T36n1736_089:0690b25": "空故能含藏。智論云。若聞呿字知一切法",
    "T36n1736_089:0690b26": "等於虛空不可得義。以呿伽此言虛空故。",
    "T36n1736_089:0690b27": "疏二十五叉(楚我切)字。別譯為漩澓字。若會經",
    "T36n1736_089:0690b28": "者業海深廣無不包含。非是無為終竟須",
    "T36n1736_089:0690b29": "盡。智論云。若聞叉字則知一切法盡不可",
    "T36n1736_089:0690c01": "得。以叉耶此言盡故。疏二十六娑(入聲)多",
    "T36n1736_089:0690c02": "(上聲)字。先釋義後惑障為非處下會經。智論",
    "T36n1736_089:0690c03": "云。若聞娑哆字即知諸法邊不可得。以阿",
    "T36n1736_089:0690c04": "利迦哆度求那。此言是事邊不可得。釋曰。",
    "T36n1736_089:0690c05": "以大品云多字門諸法有不可得故。論為",
    "T36n1736_089:0690c06": "此釋以有即有邊必對無故。有是妄惑故",
    "T36n1736_089:0690c07": "為非處。以為有邊無是真空故。名為處故",
    "T36n1736_089:0690c08": "為無邊。惑智雙絕即不可得。疏二十七壞",
    "T36n1736_089:0690c09": "(輕呼)字。別譯為孃字。若會經者能所知性即",
    "T36n1736_089:0690c10": "智慧門。能知為智慧智慧即門。所知為智",
    "T36n1736_089:0690c11": "慧智慧之門。智論云。若聞惹字即知一切",
    "T36n1736_089:0690c12": "法中無智相。以惹那此言智故。釋曰但有",
    "T36n1736_089:0690c13": "能知必有所耳。疏二十八曷攞哆(上聲)別譯",
    "T36n1736_089:0690c14": "為攞他(上聲)後執著為下。會經言境義者。",
    "T36n1736_089:0690c15": "總有四義。一文義是所詮義。二境義是所緣",
    "T36n1736_089:0690c16": "境。三道理義謂苦無常等。四性義即第一義",
    "T36n1736_089:0690c17": "空。今是第二生死是果執著是因。並是智慧",
    "T36n1736_089:0690c18": "所觀境義。智論云。若聞曷攞哆字。即知一",
    "T36n1736_089:0690c19": "切法義不可得。以阿利他此言義故。疏二",
    "T36n1736_089:0690c20": "十九婆(上聲呼引)字圓滿之言下。會經興善譯為",
    "T36n1736_089:0690c21": "道場者。故彼云稱婆字入一切宮殿道場",
    "T36n1736_089:0690c22": "莊嚴。般若波羅蜜門。以梵云曼茶羅。通圓",
    "T36n1736_089:0690c23": "滿道場二義故。智論云。若聞婆字了知一",
    "T36n1736_089:0690c24": "切法。不可得破壞相。以婆伽此言破故。釋",
    "T36n1736_089:0690c25": "曰經中宮殿莊嚴以從緣故。亦可破壞以",
    "T36n1736_089:0690c26": "不可得即非莊嚴。方為圓滿成般若矣。從",
    "T36n1736_089:0690c27": "然此婆下。會其文謂順於諸經多是去聲",
    "T36n1736_089:0690c28": "故。疏三十車(上聲)字別譯為縒。若會經文既",
    "T36n1736_089:0690c29": "方便。隨喜樂故各別圓滿。智論云。若聞車",
    "T36n1736_089:0691a01": "字即知一切法無所去。以伽車此言去故。",
    "T36n1736_089:0691a02": "大品亦云。聞車字時入諸法欲不可得。而",
    "T36n1736_089:0691a03": "論云去者以放光云車者無可棄去。即是",
    "T36n1736_089:0691a04": "樂欲所去耳。疏三十一娑(入聲)麼。會經可知。",
    "T36n1736_089:0691a05": "智論云。若聞濕淼字即知諸法堅牢。如金",
    "T36n1736_089:0691a06": "剛石義。以阿濕淼此言石故。釋曰意明專",
    "T36n1736_089:0691a07": "念堅牢。我心匪石不可轉也。亦不可得。疏",
    "T36n1736_089:0691a08": "三十二訶婆(並上聲)字。別譯為訶嚩。文中釋",
    "T36n1736_089:0691a09": "義無緣召令有緣即會經也。智論云。若聞火",
    "T36n1736_089:0691a10": "字即知一切法無音聲。以火夜此言喚來",
    "T36n1736_089:0691a11": "故。疏三十三縒字。別譯為哆婆字。若會經",
    "T36n1736_089:0691a12": "者勇健方能修入功德。智論云。若聞縒字",
    "T36n1736_089:0691a13": "即知一切法無慳無施。以末縒羅此言慳",
    "T36n1736_089:0691a14": "故。釋曰無慳最勇健施為行首。勇而能行故",
    "T36n1736_089:0691a15": "偏說耳。疏三十四伽(上聲)字。若會經者如地",
    "T36n1736_089:0691a16": "之厚平等能持亦能含藏。如海平等能持能",
    "T36n1736_089:0691a17": "包雲雨說法。智論云。若聞伽字即知諸法",
    "T36n1736_089:0691a18": "不厚不薄。以伽那此言厚故。釋曰厚薄之",
    "T36n1736_089:0691a19": "事事則已入般若矣。疏三十五吒字。別譯為",
    "T36n1736_089:0691a20": "姹(上聲)字。若會經者積集念佛故能普見。智",
    "T36n1736_089:0691a21": "論云。若聞咃字即知一切法無住處。南天",
    "T36n1736_089:0691a22": "竺咃那此言處故。釋曰念即處也。疏三十",
    "T36n1736_089:0691a23": "六拏(嬭可切)字。別譯為儜字先釋義。後謂以常",
    "T36n1736_089:0691a24": "觀下會經。智論云。若聞拏字即知一切法",
    "T36n1736_089:0691a25": "及眾生。不去不來不生不滅不坐不臥不立",
    "T36n1736_089:0691a26": "不起。眾生空法空以南天竺云拏此言不",
    "T36n1736_089:0691a27": "故。釋曰去等即是喧諍。無即是不上二俱不",
    "T36n1736_089:0691a28": "可得方為般若。疏三十七娑(入聲)頗字。別譯",
    "T36n1736_089:0691a29": "但云頗字。若會經者化生究竟方為遍滿果",
    "T36n1736_089:0691b01": "報。智論云。若聞頗字即知一切法。因果皆",
    "T36n1736_089:0691b02": "空。以頗羅此言空故。釋曰因果俱空方為",
    "T36n1736_089:0691b03": "圓滿。亦不可得。疏三十八娑(同上)迦字。別譯",
    "T36n1736_089:0691b04": "為塞迦。若會經者蘊積為廣大藏。無礙光",
    "T36n1736_089:0691b05": "輪所積蘊也。智論云。若聞歌字即知一切",
    "T36n1736_089:0691b06": "法五眾不可得。以歌大此言眾故。釋曰五",
    "T36n1736_089:0691b07": "眾即五蘊也。略舉一蘊耳。疏三十九也(夷舸切)",
    "T36n1736_089:0691b08": "娑(蘇舸切)字。若會經者衰老性即佛法境界。兼",
    "T36n1736_089:0691b09": "餘老死者。菩薩勇猛觀境也。智論云。若聞",
    "T36n1736_089:0691b10": "磋字即知磋字空諸法亦爾。釋曰以是通",
    "T36n1736_089:0691b11": "相更無別釋。然衰老性即是別義。疏四十室",
    "T36n1736_089:0691b12": "者字。別譯云室左。文中先釋義謂積集即下。",
    "T36n1736_089:0691b13": "會經諸處即是足跡者。佛所行跡故。智論",
    "T36n1736_089:0691b14": "云。若聞遮字即知一切法不動相義。以遮",
    "T36n1736_089:0691b15": "邏此言動故。釋曰以大品云遮字門諸法",
    "T36n1736_089:0691b16": "行不可得行即動義。足即能行即因行有跡",
    "T36n1736_089:0691b17": "跡為所行。若依此義法雷遍吼即行法也。",
    "T36n1736_089:0691b18": "疏四十一咤(恥加切)別譯為吒。文中先釋義。",
    "T36n1736_089:0691b19": "後謂無我下會經。智論云。若聞吒字即知",
    "T36n1736_089:0691b20": "一切法此彼岸不可得。以吒羅此言岸故。",
    "T36n1736_089:0691b21": "釋曰即無我驅迫。令至彼岸亦不可得。若",
    "T36n1736_089:0691b22": "約表位此當等覺故。法身欲滿始本欲齊",
    "T36n1736_089:0691b23": "故亡二岸。疏四十二陀(引聲)文中先釋義。後",
    "T36n1736_089:0691b24": "謂此究竟下。會經從然新譯下。會經字音",
    "T36n1736_089:0691b25": "即興善別譯也。智論云。若聞茶字即知一",
    "T36n1736_089:0691b26": "切法必不可得。以彼茶此言必故。釋曰唯",
    "T36n1736_089:0691b27": "至究竟為必不可得故。般若中以無所得",
    "T36n1736_089:0691b28": "則得菩提。又約表位此四十二當妙覺。故",
    "T36n1736_089:0691b29": "大品云。茶字門入知諸法邊竟處。光讚云。",
    "T36n1736_089:0691c01": "是吒之門一切法究竟邊際盡其處所。無生",
    "T36n1736_089:0691c02": "無死無有作者皆菩提意也。若約初發心",
    "T36n1736_089:0691c03": "時便成正覺。則初阿最後茶。疏上來從娑字",
    "T36n1736_089:0691c04": "下。第二總相結束於中三。一會釋上文以",
    "T36n1736_089:0691c05": "疏恐繁故文略之。若欲說時應須一一具",
    "T36n1736_089:0691c06": "其上下一切等言。如云陀字悟一切法究",
    "T36n1736_089:0691c07": "竟。處所不可得故。而上引智論多具上下。",
    "T36n1736_089:0691c08": "二其中難者下會上之義。三更有對會",
    "T36n1736_089:0691c09": "下。指廣在餘。於中有三。一對會同異前",
    "T36n1736_089:0691c10": "已會竟。二修觀儀式。三所得功德。後之二門",
    "T36n1736_089:0691c11": "皆興善別譯。今當敘之先明所得功德者。",
    "T36n1736_089:0691c12": "彼文結云又善男子。如是字門是能悟入法",
    "T36n1736_089:0691c13": "界邊際。除如是字表諸法門更不可得。何",
    "T36n1736_089:0691c14": "以故。如是字義不可宣說。不可顯示。不",
    "T36n1736_089:0691c15": "可執取。不可了知。不可觀察離諸相",
    "T36n1736_089:0691c16": "故。善男子譬如虛空。是一切物所歸趣處。",
    "T36n1736_089:0691c17": "此諸字門亦復如是。諸法空義皆入此門方",
    "T36n1736_089:0691c18": "得顯了。若菩薩摩訶薩。於如是入諸字門",
    "T36n1736_089:0691c19": "得善巧智。於諸言音所詮所表皆無罣礙。",
    "T36n1736_089:0691c20": "於一切法平等空性盡能證持。於眾言音咸",
    "T36n1736_089:0691c21": "得善巧。若菩薩摩訶薩。能聽如是入諸字",
    "T36n1736_089:0691c22": "門即顯字印。聞已受持讀誦通利。為他解",
    "T36n1736_089:0691c23": "說不貪名利。由此因緣得二十種功德。何",
    "T36n1736_089:0691c24": "等二十。謂得強憶念。得勝慚愧。得堅固力。",
    "T36n1736_089:0691c25": "得法旨趣。得增上覺。得殊勝慧。得無礙辯。",
    "T36n1736_089:0691c26": "得總持門。得無疑惑。得違順不生恚愛。得",
    "T36n1736_089:0691c27": "無高下平等而住。得於有情言音善巧。得",
    "T36n1736_089:0691c28": "蘊善巧處善巧界善巧。得緣起善巧因善巧",
    "T36n1736_089:0691c29": "緣善巧。得法善巧。得根勝劣智善巧。得他",
    "T36n1736_089:0692a01": "心智善巧。得觀星宿善巧。得天耳智善巧。",
    "T36n1736_089:0692a02": "得宿住隨念智善巧。神境智善巧。生死智",
    "T36n1736_089:0692a03": "善巧。漏盡智善巧。得說處非處智善巧。得",
    "T36n1736_089:0692a04": "往來威儀施設善巧。是為得二十種殊勝功",
    "T36n1736_089:0692a05": "德。大般若放光光讚大同於此。第三修觀儀",
    "T36n1736_089:0692a06": "式者。彼文標名大方廣佛華嚴經入法界品。",
    "T36n1736_089:0692a07": "頓證毘盧遮那法身字輪瑜伽儀軌釋云。夫",
    "T36n1736_089:0692a08": "欲頓入一乘。修習毘盧遮那如來法身觀",
    "T36n1736_089:0692a09": "者。先應發起普賢菩薩微妙行願。復應以",
    "T36n1736_089:0692a10": "三密加持身心。則能悟入文殊師利大智慧",
    "T36n1736_089:0692a11": "海。若能修行者。最初於空閑處攝念安心。",
    "T36n1736_089:0692a12": "閉目端身結跏趺坐。運心普緣無邊剎海。",
    "T36n1736_089:0692a13": "諦觀三世一切如來。遍於一一佛菩薩前。慇",
    "T36n1736_089:0692a14": "懃恭敬禮拜旋繞。又以種種供具雲海。奉獻",
    "T36n1736_089:0692a15": "如是等一切聖眾。廣大供養已復應觀自",
    "T36n1736_089:0692a16": "心。心本不生自性成就。光明遍照猶如虛空。",
    "T36n1736_089:0692a17": "復應深起悲念。哀愍眾生。不悟自心輪",
    "T36n1736_089:0692a18": "迴諸趣。我當普化拔濟。令其開悟盡無有",
    "T36n1736_089:0692a19": "餘。復應觀察自心。諸眾生心及諸佛心。本",
    "T36n1736_089:0692a20": "無有異平等一相。成大菩提心瑩徹清淨。",
    "T36n1736_089:0692a21": "廓然周遍圓明皎潔。成大月輪量等虛空",
    "T36n1736_089:0692a22": "無有邊際。復於月輪內右旋布列。四十二",
    "T36n1736_089:0692a23": "梵字悉皆金色。放大光明照徹十方。分明",
    "T36n1736_089:0692a24": "顯現一一光中具無量剎海。一一剎海有無",
    "T36n1736_089:0692a25": "量諸佛。一一諸佛有無量聖眾前後圍繞。",
    "T36n1736_089:0692a26": "坐菩提場成等正覺。智入三世身遍十方。",
    "T36n1736_089:0692a27": "轉大法輪度脫群品。悉令現證無住涅槃。",
    "T36n1736_089:0692a28": "復觀悟入般若波羅蜜四十二字門。了一",
    "T36n1736_089:0692a29": "切法皆無所得。能觀法界悉皆平等無異無",
    "T36n1736_089:0692b01": "別。修瑜伽者若能與是旋陀羅尼觀行相應。",
    "T36n1736_089:0692b02": "即能現證毘盧遮那如來智身。於諸法中得",
    "T36n1736_089:0692b03": "無障礙。第四賢聖優婆夷可知。第五堅固",
    "T36n1736_089:0692b04": "長者無念約心者。即以無字兩用。若無著念",
    "T36n1736_089:0692b05": "三字連釋。則無著約止而不礙念念明記",
    "T36n1736_089:0692b06": "即止觀雙行也。亦離二障則以智斷而嚴",
    "T36n1736_089:0692b07": "法身三德備矣。第六妙月長者可知。第七",
    "T36n1736_089:0692b08": "無勝軍解脫有二釋。一約用無盡。二又諸",
    "T36n1736_089:0692b09": "心境下約體無盡。從既見佛下。以法釋",
    "T36n1736_089:0692b10": "名。第八最寂靜即如次釋前二義者。先釋始",
    "T36n1736_089:0692b11": "終無妄。後善男子我以住是下。釋隨行不虛",
    "T36n1736_089:0692b12": "心。行稱言故所作成滿通二利滿。從虛誑",
    "T36n1736_089:0692b13": "言息下。以法釋名。於中初釋最寂靜。次寂",
    "T36n1736_089:0692b14": "靜即為淨行釋婆羅門。後言行君子之樞機",
    "T36n1736_089:0692b15": "下。釋其城名。然此一句即周易繫辭子曰。",
    "T36n1736_089:0692b16": "君子居其室出其言善。則千里之外應之",
    "T36n1736_089:0692b17": "況其邇者乎。居其室出其言不善。則千里",
    "T36n1736_089:0692b18": "之外違之況其邇者乎。言出乎身加乎民。",
    "T36n1736_089:0692b19": "行發乎邇見乎遠。言行君子之樞機樞機制",
    "T36n1736_089:0692b20": "動之主樞機之發榮辱之主。言行君子之",
    "T36n1736_089:0692b21": "所以動天地可不慎乎。雖為外典意與",
    "T36n1736_089:0692b22": "斯合。但所言所行內外異耳。疏會緣之終",
    "T36n1736_089:0692b23": "此二滿者。即悲智滿。言將見慈氏紹佛位",
    "T36n1736_089:0692b24": "者。慈氏悲滿。佛位智滿耳。第九德生有德三",
    "T36n1736_089:0692b25": "就五類法中等者。疏文有三。一釋一切法",
    "T36n1736_089:0692b26": "即有為。一切以無為下。出揀無為所以。同",
    "T36n1736_089:0692b27": "掌珍論真性。有為空故。從異熟識等。出餘",
    "T36n1736_089:0692b28": "四類之果。異熟是心。等餘七識及心所色法",
    "T36n1736_089:0692b29": "并不相應。二從無始下。釋我見等能成之因。",
    "T36n1736_089:0692c01": "然我見有二。一與七識相應即執第八以",
    "T36n1736_089:0692c02": "為內我故謂我所與四惑相應。今言我見",
    "T36n1736_089:0692c03": "等者等取愛慢。二者與六識相應我執。兼",
    "T36n1736_089:0692c04": "外取妄境以為我所。及起餘惑故云種種。",
    "T36n1736_089:0692c05": "三故感已下辨因。感果可知。疏四五二句。",
    "T36n1736_089:0692c06": "別明不相應者。然不相應有二十四。今二",
    "T36n1736_089:0692c07": "門中略遣其四。等於所餘。四中言即是時",
    "T36n1736_089:0692c08": "者。釋經三世三世是二十四中之一時故。從",
    "T36n1736_089:0692c09": "謂依行下。出三世如幻之由。行即五蘊剎那",
    "T36n1736_089:0692c10": "生滅。前後相續。已謝為過去。未起為未來。",
    "T36n1736_089:0692c11": "生已未謝名為現在。離行之外何有分位",
    "T36n1736_089:0692c12": "而有三世耶。況所依行空能依何有。疏五即",
    "T36n1736_089:0692c13": "無常生老等者。即二十四中之三。一無常。二",
    "T36n1736_089:0692c14": "生。三老等。即等上經言生滅及死。皆無常",
    "T36n1736_089:0692c15": "攝。生老二字。即是二法但略無住。又諸聖教",
    "T36n1736_089:0692c16": "多合生滅名為無常。所以然者生名為有。",
    "T36n1736_089:0692c17": "有非恒有不如無為。滅名為無。無非恒無",
    "T36n1736_089:0692c18": "不如兔角。由不同彼無為兔角二常之相。",
    "T36n1736_089:0692c19": "故名無常。疏謂依生已壞滅下。顯如幻所",
    "T36n1736_089:0692c20": "由。故唯識第二云。然有為法因緣力故本無",
    "T36n1736_089:0692c21": "今有。暫有還無表異無為假立四相。本無",
    "T36n1736_089:0692c22": "今有有位名生。生位暫停即說為住。住別",
    "T36n1736_089:0692c23": "前後復立異名。暫有還無無時稱滅。斯即",
    "T36n1736_089:0692c24": "依生已壞滅分位建立也。言皆妄分別者",
    "T36n1736_089:0692c25": "正顯幻因。然其憂悲苦惱即生老中事。體",
    "T36n1736_089:0692c26": "非不相應行。又上四五亦是前十二因中別",
    "T36n1736_089:0692c27": "義。四明三世生老死耳。疏既有妄想故心見",
    "T36n1736_089:0692c28": "皆倒者。即出三倒也。一想倒二心倒三見",
    "T36n1736_089:0692c29": "倒。然十行品已廣分別。彼有多義。今是一",
    "T36n1736_089:0693a01": "義。以心見非倒見由想亂故令餘二皆倒",
    "T36n1736_089:0693a02": "耳。疏幻法非有等者。此中且約有無一異。",
    "T36n1736_089:0693a03": "兼下中道以為三觀。亦應有離四句。又以",
    "T36n1736_089:0693a04": "合性相非一非俱非句。非異之義當非俱",
    "T36n1736_089:0693a05": "句。既離二邊已是中道。亦亡中道絕待中",
    "T36n1736_089:0693a06": "也。上即事理無礙由斯交徹下。即事事無礙。",
    "T36n1736_089:0693a07": "餘義如前。疏約事則其中下。先釋廣大。有",
    "T36n1736_089:0693a08": "多下釋毘盧遮那。阿僧祇下釋莊嚴。蘊多樓",
    "T36n1736_089:0693a09": "下釋藏。疏具云迷諦隸者。西域記亦翻為梅",
    "T36n1736_089:0693a10": "怛麗。皆梵音輕重。然有三緣者。此三展轉相",
    "T36n1736_089:0693a11": "生。謂由遇慈氏如來故得慈心三昧。得三",
    "T36n1736_089:0693a12": "昧故母亦慈也。慈依智住者。上以樓閣為",
    "T36n1736_089:0693a13": "二智故。疏句各四事可知者。此四亦即涅槃",
    "T36n1736_089:0693a14": "四近因緣。前已頻釋故云可知。初二句即親",
    "T36n1736_089:0693a15": "近善友。第三句即聽聞正法。第四句即如說",
    "T36n1736_089:0693a16": "修行。正念思惟遍於四句故。句句皆令起",
    "T36n1736_089:0693a17": "如是想。亦可第四句合正念思惟。又第一句",
    "T36n1736_089:0693a18": "是具四之人餘三可知第二相竟。疏。自下",
    "T36n1736_089:0693a19": "大文第三慈氏一人者。先來意後故辦一生",
    "T36n1736_089:0693a20": "下。釋攝德成因之名。疏契法性之真源者。文",
    "T36n1736_089:0693a21": "有十句。初四法說一向契實。前三約法後",
    "T36n1736_089:0693a22": "一約人。人亦得名圓成實故。次四喻明。就",
    "T36n1736_089:0693a23": "相契實。即法而虛同實理故。皆上句標相",
    "T36n1736_089:0693a24": "下句釋成。後二句約法結其性相。經言無",
    "T36n1736_089:0693a25": "有生遞興謝者。以更興謝故無定生。下句",
    "T36n1736_089:0693a26": "既從緣生。明無定性。無性即法界也。疏此",
    "T36n1736_089:0693a27": "三無礙即三觀一心者。初假次空後中說有",
    "T36n1736_089:0693a28": "前後。善財觀心一念頓具。非是從假入空",
    "T36n1736_089:0693a29": "等也。今初報酬善惡者。文有十句但釋其",
    "T36n1736_089:0693b01": "四事相濫故。業是增上緣即諸業習氣。果即",
    "T36n1736_089:0693b02": "異熟由名言種。從信起佛通真。應信為道",
    "T36n1736_089:0693b03": "源必到佛地故。化佛應現敬心便感。機感",
    "T36n1736_089:0693b04": "於佛。云感他化身信心成佛乃是自佛。餘易",
    "T36n1736_089:0693b05": "可知故。疏不釋。疏二契無性下。有十一句",
    "T36n1736_089:0693b06": "略不釋初三及八十一。若具釋者既迴向菩",
    "T36n1736_089:0693b07": "提。豈謂後身而無果也。二即理故非常。以",
    "T36n1736_089:0693b08": "執定有則著常故。既知正因非無因矣。",
    "T36n1736_089:0693b09": "斷見無果此見無因。釋第四句中常計無",
    "T36n1736_089:0693b10": "常是二乘倒。不見涅槃妙有實理。無常計",
    "T36n1736_089:0693b11": "常是凡夫倒寧知二空如實之理。疏自在見",
    "T36n1736_089:0693b12": "者。即第五句妄謂自在能生萬物。今知從",
    "T36n1736_089:0693b13": "業故不從他。自修人業尚不生天。安得",
    "T36n1736_089:0693b14": "由他令我苦樂。釋次二句疏文可知。其往",
    "T36n1736_089:0693b15": "來見易故不釋。影像隨身去來無實。隨業",
    "T36n1736_089:0693b16": "六道實無往來。中論云。諸行往來者常不",
    "T36n1736_089:0693b17": "應往來。無常亦不應往來。眾生亦復然。有",
    "T36n1736_089:0693b18": "無可知。離一切法見。釋有三句初以理遣",
    "T36n1736_089:0693b19": "者。法性空中法即非法。二緣會不得不生。",
    "T36n1736_089:0693b20": "緣離不得不滅。故一切法不得自在。三以",
    "T36n1736_089:0693b21": "願為因出生諸法。因成無性淨法亦無。末",
    "T36n1736_089:0693b22": "句易見。疏三會歸中道者。疏中有二先總",
    "T36n1736_089:0693b23": "明。後別釋。前中言隨一句皆離上諸過者。",
    "T36n1736_089:0693b24": "如隨種生茅即離斷常無因顛倒等。今且",
    "T36n1736_089:0693b25": "通說者不對諸過。但通相說中道義耳。疏",
    "T36n1736_089:0693b26": "如種生芽下。別釋唯就種芽示中道相。餘",
    "T36n1736_089:0693b27": "並略之。說此中觀便收前二。即顯空假是",
    "T36n1736_089:0693b28": "此中道之空假耳。非是從彼空假入斯中",
    "T36n1736_089:0693b29": "矣。如是離斷常等者。例釋上文總離諸過。",
    "T36n1736_089:0693c01": "疏種芽橫喻萬法者。言知一切法故。謂若",
    "T36n1736_089:0693c02": "善若惡若內若外皆從自種假緣生故。如印",
    "T36n1736_089:0693c03": "生文。竪喻諸法者。此陰亦滅即現在陰滅也。",
    "T36n1736_089:0693c04": "彼陰續生者。三世相望故。即涅槃經須彌山",
    "T36n1736_089:0693c05": "頂品已引今復略示。謂此陰亦滅者中陰生",
    "T36n1736_089:0693c06": "也而此五陰不至中陰。中陰五陰非餘處",
    "T36n1736_089:0693c07": "來。因現在陰有中陰陰。如蠟印印泥者。蠟",
    "T36n1736_089:0693c08": "印況於現在陰也。泥上文成喻中陰陰也。",
    "T36n1736_089:0693c09": "印壞者現陰滅也。文成者中陰陰生也。印不",
    "T36n1736_089:0693c10": "至泥如現在陰不至後陰。以印因緣而",
    "T36n1736_089:0693c11": "生是文。即如因現在陰有中陰陰也。現陰",
    "T36n1736_089:0693c12": "不至後陰即是不常。後陰非餘處來。因現",
    "T36n1736_089:0693c13": "陰有即是不斷。不斷不常是中道義。餘如前",
    "T36n1736_089:0693c14": "說。疏了世心現亦唯心觀者。正是中道故致",
    "T36n1736_089:0693c15": "亦言。即就唯心以辨三觀。假心緣現即假",
    "T36n1736_089:0693c16": "觀也。現而無性即空觀也。上二不二即中道",
    "T36n1736_089:0693c17": "觀也。下法喻句對前可知。歎所住樓閣。義",
    "T36n1736_089:0693c18": "理宏博。經文浩大類例可知故不委釋。疏爾",
    "T36n1736_089:0693c19": "焰地者。此云所知等者。疏略引入大乘論。論",
    "T36n1736_089:0693c20": "云。菩薩有無量無邊阿僧祇功德。到爾焰",
    "T36n1736_089:0693c21": "地向於涅槃。以愍眾生還入生死。阿僧祇",
    "T36n1736_089:0693c22": "劫示受勤苦。出過一切聲聞辟支佛上。具",
    "T36n1736_089:0693c23": "足一切功德智慧。是故超度爾焰之地。乃至",
    "T36n1736_089:0693c24": "云菩薩處生死海中。第一阿僧祇劫修淨治",
    "T36n1736_089:0693c25": "地行求淨解脫。第二阿僧祇劫修淨禪定行。",
    "T36n1736_089:0693c26": "第三阿僧祇修淨智慧行。除爾焰地障。是故",
    "T36n1736_089:0693c27": "菩薩名乘自在乘。滿足十地得無礙無障。",
    "T36n1736_089:0693c28": "一切具足故得阿耨多羅三藐三菩提。是故",
    "T36n1736_089:0693c29": "以爾焰智得成大果。釋曰。爾焰梵語此云",
    "T36n1736_089:0694a01": "智母。亦云智度。亦云境界。亦云所知。即所",
    "T36n1736_089:0694a02": "知障亦名爾焰。以經云令過爾焰海故。疏",
    "T36n1736_089:0694a03": "但用所知一義。即論中第三劫過生死海",
    "T36n1736_089:0694a04": "也。論中又云入十地時便能永斷。由斯十地",
    "T36n1736_089:0694a05": "說斷二愚及彼麁重。皆取爾焰為所知也。",
    "T36n1736_089:0694a06": "若據初云到爾焰地。及後結云以爾焰智。",
    "T36n1736_089:0694a07": "得成大果即含餘義。今取經意但舉一耳。",
    "T36n1736_089:0694a08": "疏百一十善知識古有多釋者。略敘三釋。初",
    "T36n1736_089:0694a09": "一即上古釋。二賢首釋先敘後若依此下刊定",
    "T36n1736_089:0694a10": "破師。三有云下即刊定記釋。於中亦二。先",
    "T36n1736_089:0694a11": "敘彼釋。後若爾下疏破其釋。明其立義前",
    "T36n1736_089:0694a12": "後相違。上皆敘昔。疏若會通下疏為會釋。",
    "T36n1736_089:0694a13": "總會三釋從後倒會。二然下復云下會藏",
    "T36n1736_089:0694a14": "和尚意。取一百一十表法為妙。言設有三",
    "T36n1736_089:0694a15": "賢亦唯具十者。十地一一攝三位故。一位",
    "T36n1736_089:0694a16": "尚得總攝於十。況三賢望地類例相似攝",
    "T36n1736_089:0694a17": "之善成故。十地中各修一度。十行之位亦各",
    "T36n1736_089:0694a18": "一度。十住之位初是發心。後是灌頂十地之",
    "T36n1736_089:0694a19": "位。初證發心後亦灌頂而受位。故依開等",
    "T36n1736_089:0694a20": "覺合信屬住。若合等覺即開十信。開信",
    "T36n1736_089:0694a21": "是退開等覺是進要令十一成百一十。其",
    "T36n1736_089:0694a22": "第一師義設經來未盡者亦百一十。疏界城",
    "T36n1736_089:0694a23": "即十八界者。十八界是生死因相故。晉經云",
    "T36n1736_089:0694a24": "三界。三界為城郭約果相故。言界地即地",
    "T36n1736_089:0694a25": "等四界者。俱舍云。大種謂四界即地水火風。",
    "T36n1736_089:0694a26": "能成持等業堅濕煖動性故。及六處等並如",
    "T36n1736_089:0694a27": "二地。疏即凡身一生者。約圓融說。亦解行",
    "T36n1736_089:0694a28": "一生約行布說。故千年之烏下。成第一凡",
    "T36n1736_089:0694a29": "身一生之義。依實修者下。通伏難。恐有問",
    "T36n1736_089:0694b01": "言約法圓融是則可爾。豈得有凡身一生",
    "T36n1736_089:0694b02": "而得成辦。故為此通非獨善財行者豈能",
    "T36n1736_089:0694b03": "即得。餘如發心功德品。三入十住者此中十",
    "T36n1736_089:0694b04": "句文有三節。初二總具行位。後四亦通。中",
    "T36n1736_089:0694b05": "間四句乃有三義。一但攝三賢。以三是智",
    "T36n1736_089:0694b06": "慧入法界同住義故。四五皆行故六是願故。",
    "T36n1736_089:0694b07": "二又上四下重以此四攝十地。三即十地證",
    "T36n1736_089:0694b08": "智證十法界故。四即別地行故。五即稱理",
    "T36n1736_089:0694b09": "具修行故。六即大。願導諸行故。三又上四",
    "T36n1736_089:0694b10": "下義含通別者。別如初配通謂位故。疏文有",
    "T36n1736_089:0694b11": "二百二十一句。下文分為二。先總科。後別",
    "T36n1736_089:0694b12": "釋。前中總有四意。初明通發三心。二且分",
    "T36n1736_089:0694b13": "為二。三又前多明下依三種發心分之為",
    "T36n1736_089:0694b14": "二。四又前明菩提心殊勝功德下。約高廣",
    "T36n1736_089:0694b15": "分即光統意故。依之釋文。若順第三意則",
    "T36n1736_089:0694b16": "前段但是三賢。即分為三攝上十二。初三段",
    "T36n1736_089:0694b17": "十住次五十行。後四十向。二意皆通。有宗法",
    "T36n1736_089:0694b18": "師。於二百二十一喻皆立別名。亦不分判",
    "T36n1736_089:0694b19": "亦無別理。疏以金剛智終成菩提故者。既始",
    "T36n1736_089:0694b20": "從種性終至金剛菩提之智。竪配理明。初",
    "T36n1736_089:0694b21": "心頓具諸位功德。正順經宗。故毘盧遮那品",
    "T36n1736_089:0694b22": "云。一切功德皆在最初菩提心中住即其義",
    "T36n1736_089:0694b23": "也。又後一百三句自在德中。若唯配十地亦",
    "T36n1736_089:0694b24": "可束之。十住為初地。十行為二地。十向為",
    "T36n1736_089:0694b25": "三地。初二三地並為四地。四五為五地。後",
    "T36n1736_089:0694b26": "五依前如次判之。亦順本文恐繁不配",
    "T36n1736_089:0694b27": "其中行相。疏其間梵語廣如音義者恐繁故",
    "T36n1736_089:0694b28": "指。疏中隨難已釋其二。謂毘笈摩婆樓那餘",
    "T36n1736_089:0694b29": "未釋者。今當具之言大應伽者。應伽云身。",
    "T36n1736_089:0694c01": "然身有四名。一曰伽耶。二曰設理羅。三曰",
    "T36n1736_089:0694c02": "第訶。四曰應伽。然應伽亦云分謂支分也。",
    "T36n1736_089:0694c03": "次云樹名珊陀那者。此云和合。或云斷續。",
    "T36n1736_089:0694c04": "謂此藥能令已斷傷者再續和合也。次藥",
    "T36n1736_089:0694c05": "名阿藍婆者。此云藥汁其藥出香山及雪",
    "T36n1736_089:0694c06": "山中。天生在於石臼之內。或云得喜。謂得",
    "T36n1736_089:0694c07": "此藥生歡喜故。四須彌下四地德中波利",
    "T36n1736_089:0694c08": "質多羅樹。波利此云遍也。亦曰周匝質多",
    "T36n1736_089:0694c09": "羅。此云間錯莊嚴也。意言此樹眾雜色華周",
    "T36n1736_089:0694c10": "匝嚴飾。或曰圓妙莊嚴。次云婆師迦華。具",
    "T36n1736_089:0694c11": "云婆利史迦。言婆利史者此云雨也。迦謂",
    "T36n1736_089:0694c12": "迦羅。此云時也。雨時生故。瞻蔔迦華此云",
    "T36n1736_089:0694c13": "黃色華。其華有香氣而形似梔子華也。蘇",
    "T36n1736_089:0694c14": "摩那華此云悅意華。其華形色俱媚令見者",
    "T36n1736_089:0694c15": "心悅故。五椰子下明五地德。藥汁名訶宅",
    "T36n1736_089:0694c16": "迦。此云金色水。甚於九轉還丹之力也。迦",
    "T36n1736_089:0694c17": "陵頻伽鳥前已釋竟。此云美音。或曰妙聲。",
    "T36n1736_089:0694c18": "此鳥本出雪山在[穀-禾+卵]能鳴。其音和雅聽者無",
    "T36n1736_089:0694c19": "厭。摩訶那伽此云大龍。亦云大象。今此力",
    "T36n1736_089:0694c20": "士力如龍象。八如人下八地德中摩竭魚者。",
    "T36n1736_089:0694c21": "此云大體也。謂即此方巨鼇之類。兩目如",
    "T36n1736_089:0694c22": "日。張口如暗谷。能吞大舟。凡出濆流即如",
    "T36n1736_089:0694c23": "潮上。噏水如壑。高下如山。大者可長二百",
    "T36n1736_089:0694c24": "餘里。安繕那青色藥也。",
    "T36n1736_089:0694c25": "大方廣佛華嚴經隨疏演義鈔卷第八十九"
}