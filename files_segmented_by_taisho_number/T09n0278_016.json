{
    "T09n0278_016:0499c04": "大方廣佛華嚴經卷第十六",
    "T09n0278_016:0499c06": "東晉天竺三藏佛馱跋陀羅譯",
    "T09n0278_016:0499c07": "之三金剛幢菩薩十迴向品第二十一之三",
    "T09n0278_016:0499c08": "「佛子！何等為菩薩摩訶薩第六隨順一切堅",
    "T09n0278_016:0499c09": "固善根迴向？此菩薩摩訶薩若為王時，得勝",
    "T09n0278_016:0499c10": "國土，安隱豐樂，降伏怨敵，治以正道，如法",
    "T09n0278_016:0499c11": "教化，功蓋天下，德覆十方，萬國歸順，無敢",
    "T09n0278_016:0499c12": "違命，兵仗不用，自然泰平，以四攝法善",
    "T09n0278_016:0499c13": "攝眾生，轉輪聖王七寶成就。此菩薩摩訶薩",
    "T09n0278_016:0499c14": "堅固安住自在功德，眷屬和睦，不可沮壞，",
    "T09n0278_016:0499c15": "端正第一，觀者無厭；離一切惡，功德具足，",
    "T09n0278_016:0499c16": "相好成滿，顏容殊特，身體肢節，端嚴周備，鮮",
    "T09n0278_016:0499c17": "潔明淨，見者歡喜；體力堅固，不可毀壞，攝取",
    "T09n0278_016:0499c18": "天帝那羅延身；離諸業障，得清淨業，具足",
    "T09n0278_016:0499c19": "修行一切布施：若施飲食、種種美味、諸乘、",
    "T09n0278_016:0499c20": "衣服、眾妙華鬘、雜香、塗香、床座、住處、房舍、燈",
    "T09n0278_016:0499c21": "明、湯藥、寶器、莊嚴寶車、象馬寶王、眾妙寶",
    "T09n0278_016:0499c22": "座、諸蓋幢幡、種種雜寶、妙莊嚴具、清淨天",
    "T09n0278_016:0499c23": "冠、髻中明珠；若見獄囚受諸楚毒，起大悲",
    "T09n0278_016:0499c24": "心，捨諸庫藏、妻子眷屬，以身處獄，救苦眾",
    "T09n0278_016:0499c25": "生；見送獄囚趣於死地，自捨己身以代",
    "T09n0278_016:0499c26": "彼命；若有人乞連膚頂髮，髻中明珠，眼耳鼻",
    "T09n0278_016:0499c27": "根，牙齒舌根，頭頂手足，壞身出血，髓肉及心，",
    "T09n0278_016:0499c28": "腸腎肝肺，肢節諸骨，厚皮薄皮，或手足指，",
    "T09n0278_016:0499c29": "連肉指爪；為求正法，投身火坑，為求法",
    "T09n0278_016:0500a01": "故，舉身具受無量眾苦；為法難得故，能捨",
    "T09n0278_016:0500a02": "大地，四海國土，大小諸城，村邑丘聚，國土豐",
    "T09n0278_016:0500a03": "樂，人民熾盛，園林浴池，華果繁茂，無量莊嚴，",
    "T09n0278_016:0500a04": "天下太平，無諸怨敵，金銀寶藏，妻子眷屬，自",
    "T09n0278_016:0500a05": "在法王，斷除一切屠殺惡業，普施無畏；若",
    "T09n0278_016:0500a06": "見有人毀壞畜狩，及以人根，令身殘闕，",
    "T09n0278_016:0500a07": "起大慈悲而救度之，以大音聲普告一切，",
    "T09n0278_016:0500a08": "令聞佛名；或施大地，起佛殿堂，造僧房",
    "T09n0278_016:0500a09": "舍，安處菩薩聖眾福田；或建尊廟，隨應一",
    "T09n0278_016:0500a10": "切；或施僮使，供給三尊、父母知識，一切福",
    "T09n0278_016:0500a11": "田，以身布施一切給使；復以自身普覆諸",
    "T09n0278_016:0500a12": "佛，以自身施一切眾生，常以己身奉給諸",
    "T09n0278_016:0500a13": "佛；布施國土，及王京都，嚴飾大城，又施寶",
    "T09n0278_016:0500a14": "女，侍人眷屬，妻妾男女，或施以家、種種莊",
    "T09n0278_016:0500a15": "嚴、遊戲園林，或設無數大眾施會，遠離諸惡，",
    "T09n0278_016:0500a16": "淨眾生故，悉捨一切資生之具，心不貪著，",
    "T09n0278_016:0500a17": "不求果報，悉能捨離。若諸眾生、人與非人、",
    "T09n0278_016:0500a18": "貧賤富貴、或善或惡、種種福田，遠近諸方，一",
    "T09n0278_016:0500a19": "切悉來，或自來求、或不來求，一切悉施，無所",
    "T09n0278_016:0500a20": "慳吝。作如是念：『攝取隨順一切堅固善根",
    "T09n0278_016:0500a21": "迴向，攝取善色隨順一切堅固善根迴向，",
    "T09n0278_016:0500a22": "攝取善受、想、行、識隨順一切堅固善根迴向，",
    "T09n0278_016:0500a23": "攝取國土隨順一切堅固善根迴向，攝取",
    "T09n0278_016:0500a24": "勝人隨順一切堅固善根迴向，攝取眷屬",
    "T09n0278_016:0500a25": "隨順一切堅固善根迴向，攝取財利隨順",
    "T09n0278_016:0500a26": "一切堅固善根迴向，攝取一切惠施隨順一",
    "T09n0278_016:0500a27": "切堅固善根迴向。』菩薩摩訶薩如是諸善根",
    "T09n0278_016:0500a28": "迴向已，作如是念：『我所行施，無貪無著，無",
    "T09n0278_016:0500a29": "染解脫，其心真直，無所慳惜；以此惠施功",
    "T09n0278_016:0500b01": "德之力，令一切眾生得大智慧，心無障礙，",
    "T09n0278_016:0500b02": "知食見食，無所貪著，但以法食，永離摶",
    "T09n0278_016:0500b03": "食，智慧充滿，攝取善根、法身、智身，清淨遊行，",
    "T09n0278_016:0500b04": "為化眾生，現受摶食。』「菩薩摩訶薩若施飲",
    "T09n0278_016:0500b05": "時，如是迴向：以此善根令一切眾生飲法",
    "T09n0278_016:0500b06": "甘露，成菩薩道，除滅渴愛，常樂大乘，離五",
    "T09n0278_016:0500b07": "欲愛，得淨法愛，法身柔軟，三昧調心，未曾",
    "T09n0278_016:0500b08": "散亂，入智慧海，興大法雲，雨法甘露。是為",
    "T09n0278_016:0500b09": "菩薩摩訶薩布施飲時善根迴向。菩薩摩訶",
    "T09n0278_016:0500b10": "薩若施眾味，所謂：辛、酸、鹹、淡、甘、苦，如是無",
    "T09n0278_016:0500b11": "量肴膳香味，食之無厭，能令四大柔軟安",
    "T09n0278_016:0500b12": "樂，身體充滿，氣力康強，發歡喜心，明淨諸",
    "T09n0278_016:0500b13": "根，嚴持內身，長育柔軟，肌色光潤，一切毒",
    "T09n0278_016:0500b14": "害所不能壞，消滅眾疾，得無患法。菩薩摩",
    "T09n0278_016:0500b15": "訶薩施如是等無量無數諸美味時，如是",
    "T09n0278_016:0500b16": "迴向：以此善根令一切眾生得上味相，甘",
    "T09n0278_016:0500b17": "露充滿；令一切眾生心得安住法味深智，悉",
    "T09n0278_016:0500b18": "知一切眾味之業；令一切眾生悉得無量深",
    "T09n0278_016:0500b19": "妙法味，了法界智，安住實際，得到法城；",
    "T09n0278_016:0500b20": "令一切眾生法雲普雨，充滿法界，悉能調伏",
    "T09n0278_016:0500b21": "成熟眾生；令一切眾生得勝智味，無上法",
    "T09n0278_016:0500b22": "愛柔軟身心；令一切眾生得上味相，不著",
    "T09n0278_016:0500b23": "眾味，修習一切佛法諸願；令一切眾生皆善",
    "T09n0278_016:0500b24": "和合，得一味法，出生諸佛無二之法；令一",
    "T09n0278_016:0500b25": "切眾生得無礙味，於一切智乘得不退轉；",
    "T09n0278_016:0500b26": "令一切眾生得一切佛無雜法味，善能分別",
    "T09n0278_016:0500b27": "一切諸根；令一切眾生法味充滿，具足安住",
    "T09n0278_016:0500b28": "無礙佛法。是為菩薩摩訶薩施眾味時善根",
    "T09n0278_016:0500b29": "迴向，令一切眾生悉得具足無礙智身。「菩薩",
    "T09n0278_016:0500c01": "摩訶薩布施乘時，如是迴向：以此善根令",
    "T09n0278_016:0500c02": "一切眾生乘一切智乘，具足大乘、不可壞乘、",
    "T09n0278_016:0500c03": "勝乘、上乘、速疾乘、大力乘、功德成就乘、出世",
    "T09n0278_016:0500c04": "間乘，出生無量諸菩薩乘，功德滿足。是為菩",
    "T09n0278_016:0500c05": "薩摩訶薩布施乘時善根迴向。「菩薩摩訶薩",
    "T09n0278_016:0500c06": "布施衣時，如是迴向：以此善根令一切眾",
    "T09n0278_016:0500c07": "生得慚愧法服，以覆其身，離諸陋形，端嚴",
    "T09n0278_016:0500c08": "殊妙，顏容鮮澤，膚體柔軟，得身上樂、諸佛之",
    "T09n0278_016:0500c09": "樂，無量法身普應一切，無上清淨一切種智。",
    "T09n0278_016:0500c10": "是為菩薩摩訶薩布施衣時善根迴向。「菩薩",
    "T09n0278_016:0500c11": "摩訶薩布施眾華：鮮妙香華、種種色華、無",
    "T09n0278_016:0500c12": "量樂華、善現之華、樂無厭華、一切時華、天",
    "T09n0278_016:0500c13": "華、人華、世所樂華、無上香華，如是等無量",
    "T09n0278_016:0500c14": "眾華，菩薩摩訶薩悉以供養現在十方一切",
    "T09n0278_016:0500c15": "諸佛，及滅度後供養塔廟，諸法施者，比丘僧",
    "T09n0278_016:0500c16": "寶，一切菩薩，諸善知識，聲聞緣覺，父母親族、乃",
    "T09n0278_016:0500c17": "至自身，下及貧賤。菩薩摩訶薩布施華時，如",
    "T09n0278_016:0500c18": "是迴向：以此善根令一切眾生悉得諸佛",
    "T09n0278_016:0500c19": "三昧之華清淨開敷，妙法眾華從其心出；",
    "T09n0278_016:0500c20": "令一切眾生觀無厭足，得佛法愛；令一切",
    "T09n0278_016:0500c21": "眾生常見妙色，身相端嚴，見者無厭；令一",
    "T09n0278_016:0500c22": "切眾生未曾散亂，具足一切清淨行業；令",
    "T09n0278_016:0500c23": "一切眾生常念善知識，心無變異；令一切",
    "T09n0278_016:0500c24": "眾生如阿伽陀藥，悉除一切煩惱眾毒；令",
    "T09n0278_016:0500c25": "一切眾生滿足大願，決定安住無上智王；",
    "T09n0278_016:0500c26": "令一切眾生出智慧日，除滅一切愚癡闇",
    "T09n0278_016:0500c27": "冥；令一切眾生如淨滿月，長菩提月，開功",
    "T09n0278_016:0500c28": "德華；令一切眾生入大寶海，見善知識，具",
    "T09n0278_016:0500c29": "足成就一切善根。是為菩薩摩訶薩布施華",
    "T09n0278_016:0501a01": "時善根迴向，令一切眾生悉得無礙清淨妙",
    "T09n0278_016:0501a02": "智。「菩薩摩訶薩布施鬘時，如是迴向：以此",
    "T09n0278_016:0501a03": "善根令一切眾生人所樂見，見無不欣，見",
    "T09n0278_016:0501a04": "輒親善，見無不愛，見離憂惱，必見諸佛，",
    "T09n0278_016:0501a05": "得一切淨智。是為菩薩摩訶薩布施鬘時善",
    "T09n0278_016:0501a06": "根迴向。「菩薩摩訶薩布施香時，如是迴向：",
    "T09n0278_016:0501a07": "以此善根令一切眾生具足戒香，得不壞",
    "T09n0278_016:0501a08": "戒、不雜戒、離垢戒、離疑戒、離纏戒、清涼戒、",
    "T09n0278_016:0501a09": "不犯戒、無量戒、無上戒、離世間戒、菩薩究竟",
    "T09n0278_016:0501a10": "至彼岸戒，令一切眾生具足成就諸佛戒",
    "T09n0278_016:0501a11": "身。是為菩薩摩訶薩布施香時善根迴向，",
    "T09n0278_016:0501a12": "令一切眾生具足成就無礙戒身。「菩薩摩訶",
    "T09n0278_016:0501a13": "薩施塗香時，如是迴向：以此善根令一切",
    "T09n0278_016:0501a14": "眾生施香普熏，悉捨所有；令一切眾生戒香",
    "T09n0278_016:0501a15": "普熏，得佛淨戒；令一切眾生忍香普熏，離毒",
    "T09n0278_016:0501a16": "害心；令一切眾生精進之香具足普熏，勤修",
    "T09n0278_016:0501a17": "大乘，弘誓莊嚴；令一切眾生定香普熏，具",
    "T09n0278_016:0501a18": "足諸佛現前三昧；令一切眾生慧香普熏，於",
    "T09n0278_016:0501a19": "一念中得無上智王；令一切眾生法香普熏，",
    "T09n0278_016:0501a20": "成就無上無畏之法；令一切眾生德香普熏，",
    "T09n0278_016:0501a21": "成就一切功德智慧；令一切眾生無上菩提",
    "T09n0278_016:0501a22": "妙香普熏，得佛十力，究竟彼岸；令一切眾生",
    "T09n0278_016:0501a23": "白淨法香具足普熏，斷除一切諸不善法。是",
    "T09n0278_016:0501a24": "為菩薩摩訶薩施塗香時善根迴向。「菩薩摩",
    "T09n0278_016:0501a25": "訶薩施床座時，如是迴向：以此善根令一",
    "T09n0278_016:0501a26": "切眾生得天寶座，安處慧床；令一切眾生",
    "T09n0278_016:0501a27": "得賢聖座，捨凡夫意，修菩提心；令一切眾",
    "T09n0278_016:0501a28": "生得安樂座，離生死苦；令一切眾生得最",
    "T09n0278_016:0501b01": "上座，見諸如來自在神力；令一切眾生得",
    "T09n0278_016:0501b02": "平等座，等心普照一切諸法；令一切眾生",
    "T09n0278_016:0501b03": "得最勝座，得無上業，永離世間；令一切眾",
    "T09n0278_016:0501b04": "生得安隱座，身證一切諸深妙法；令一切",
    "T09n0278_016:0501b05": "眾生得清淨座，修習如來淨智境界；令一",
    "T09n0278_016:0501b06": "切眾生得安住座，得善知識常隨覆護；令一",
    "T09n0278_016:0501b07": "切眾生得師子座，具足如來無畏之座。是為",
    "T09n0278_016:0501b08": "菩薩摩訶薩施床座時善根迴向，令一切眾",
    "T09n0278_016:0501b09": "生修習念慧，調伏諸根。「菩薩摩訶薩施住",
    "T09n0278_016:0501b10": "處時，如是迴向：以此善根令一切眾生悉",
    "T09n0278_016:0501b11": "得如來嚴淨佛剎，修習功德莊嚴佛剎，安",
    "T09n0278_016:0501b12": "住甚深三昧境界，於彼住處而無所著，善",
    "T09n0278_016:0501b13": "能分別一切住處，離世間住，安住佛住，攝",
    "T09n0278_016:0501b14": "取一切諸佛所住究竟大道，安樂善住修",
    "T09n0278_016:0501b15": "習無量清淨善根，未甞捨離佛無上住。是",
    "T09n0278_016:0501b16": "為菩薩摩訶薩施住處時善根迴向，令一切",
    "T09n0278_016:0501b17": "眾生安樂饒益救護一切。「菩薩摩訶薩施",
    "T09n0278_016:0501b18": "房舍時，如是迴向：以此善根令一切眾生",
    "T09n0278_016:0501b19": "饒益安樂，正念思惟；令一切眾生依如來住，",
    "T09n0278_016:0501b20": "依大智住，依善知識住，依尊重住，依善行",
    "T09n0278_016:0501b21": "住，依大慈住，依大悲住，依六波羅蜜住，依",
    "T09n0278_016:0501b22": "無量菩提心住，依一切菩薩道住。是為菩薩",
    "T09n0278_016:0501b23": "摩訶薩施房舍時善根迴向，令一切眾生具",
    "T09n0278_016:0501b24": "足成就清淨智慧諸通功德。「菩薩摩訶薩惠",
    "T09n0278_016:0501b25": "施燈明，所謂：酥燈、油燈、寶燈、摩尼燈、漆燈、",
    "T09n0278_016:0501b26": "火燈、沈水香燈、栴檀香燈、一切香王燈、無量",
    "T09n0278_016:0501b27": "色光焰燈，以如是等無量燈明施時，如是",
    "T09n0278_016:0501b28": "迴向：以此善根饒益一切眾生，攝取一切",
    "T09n0278_016:0501b29": "眾生，令一切眾生得無量光，普照一切諸如",
    "T09n0278_016:0501c01": "來法；令一切眾生得明淨光，普照一切諸微",
    "T09n0278_016:0501c02": "細色；令一切眾生得離癡光，善能了知無",
    "T09n0278_016:0501c03": "眾生界；令一切眾生得無量光法身淨光，",
    "T09n0278_016:0501c04": "普照一切；令一切眾生得普光明，於諸佛",
    "T09n0278_016:0501c05": "法得不退轉；令一切眾生得佛光明，普照",
    "T09n0278_016:0501c06": "一切無量佛剎；令一切眾生得無礙光，以",
    "T09n0278_016:0501c07": "一光明普能遍照一切法界；令一切眾生",
    "T09n0278_016:0501c08": "得無量光，普照佛剎，光明不斷；令一切眾",
    "T09n0278_016:0501c09": "生得光明幢王慧光幢燈，普照世間；令一",
    "T09n0278_016:0501c10": "切眾生得無量色光，放自在光，照一切剎。",
    "T09n0278_016:0501c11": "是為菩薩摩訶薩施燈明時善根迴向，悉能",
    "T09n0278_016:0501c12": "饒益一切眾生，悉能安樂一切眾生，隨順善",
    "T09n0278_016:0501c13": "根，順攝眾生善根，善攝一切眾生等施善",
    "T09n0278_016:0501c14": "根，等施眾生慈愍善根，愍念眾生普覆善",
    "T09n0278_016:0501c15": "根，普蔭眾生布施善根，滿足眾生普入一",
    "T09n0278_016:0501c16": "切善根，境界平等善根，平等眾生智慧善根，",
    "T09n0278_016:0501c17": "分別一切。是為菩薩摩訶薩燈明施時善根",
    "T09n0278_016:0501c18": "迴向，令一切眾生得無礙迴向，安住一切",
    "T09n0278_016:0501c19": "明淨善根。「菩薩摩訶薩施湯藥時，如是迴",
    "T09n0278_016:0501c20": "向：以此善根令一切眾生離諸障礙；令一",
    "T09n0278_016:0501c21": "切眾生捨離病身，悉得如來清淨法身；令",
    "T09n0278_016:0501c22": "一切眾生皆成藥性，悉能除滅一切眾生不",
    "T09n0278_016:0501c23": "善之病；令一切眾生成阿伽陀藥，安住菩薩",
    "T09n0278_016:0501c24": "不退轉地；令一切眾生成如來藥，拔出一",
    "T09n0278_016:0501c25": "切煩惱毒刺；令一切眾生習近賢聖，除滅",
    "T09n0278_016:0501c26": "煩惱，得清淨行；令一切眾生得藥王意，未",
    "T09n0278_016:0501c27": "曾厭離一切善法；令一切眾生具足成就",
    "T09n0278_016:0501c28": "不壞藥樹，對治一切諸不善病；令一切眾生",
    "T09n0278_016:0501c29": "除諸病刺，悉得一切智慧光明；令一切眾",
    "T09n0278_016:0502a01": "生解了世間諸對治法，隨應群生對治眾",
    "T09n0278_016:0502a02": "病。菩薩摩訶薩施藥善根如是迴向已，因",
    "T09n0278_016:0502a03": "此善根令一切眾生捨離諸病，安隱無患，具",
    "T09n0278_016:0502a04": "足清淨，得諸如來無病之法；令一切眾生",
    "T09n0278_016:0502a05": "出諸病刺，得無盡身，金剛圍山所不能壞，",
    "T09n0278_016:0502a06": "具足堅固一切諸力，成滿諸佛無上法樂，",
    "T09n0278_016:0502a07": "得佛神力自在法身。是為菩薩摩訶薩施湯",
    "T09n0278_016:0502a08": "藥時善根迴向。「菩薩摩訶薩悉能惠施一切",
    "T09n0278_016:0502a09": "諸器；所謂：以真金器盛滿雜寶，以白銀器",
    "T09n0278_016:0502a10": "盛滿雜寶，以瑠璃器盛滿雜寶，以玻瓈",
    "T09n0278_016:0502a11": "器盛滿雜種寶莊嚴具，以硨磲器盛赤珠",
    "T09n0278_016:0502a12": "寶，以碼碯器盛滿珊瑚夜光眾寶；又以石",
    "T09n0278_016:0502a13": "器盛諸美膳，以栴檀器盛眾寶衣，以金",
    "T09n0278_016:0502a14": "剛器盛滿眾香，如是等無量無數諸妙寶",
    "T09n0278_016:0502a15": "器，盛以無量無數妙寶。或施諸佛，信佛福",
    "T09n0278_016:0502a16": "田不思議故；或施菩薩寶，發菩提心諸善",
    "T09n0278_016:0502a17": "知識難值遇故；或施眾僧，長養佛法故；或",
    "T09n0278_016:0502a18": "施福伽羅、聲聞、緣覺，愛聖法故；或施父母，",
    "T09n0278_016:0502a19": "為尊重故；或施師長，為教如法修功德故；",
    "T09n0278_016:0502a20": "乃至布施下品凡劣，大慈大悲愛眼等心觀",
    "T09n0278_016:0502a21": "眾生故；不捨三世一切菩薩滿足檀波羅",
    "T09n0278_016:0502a22": "蜜故；一向專求無上菩提故；悉捨一切內",
    "T09n0278_016:0502a23": "外所有，不捨一切眾生類故；不著福田及",
    "T09n0278_016:0502a24": "財物故。「菩薩摩訶薩以如是等無量寶器",
    "T09n0278_016:0502a25": "盛以無量雜寶施時，如是迴向：以此善根",
    "T09n0278_016:0502a26": "令一切眾生成廣大藏器，成虛空等廣大念",
    "T09n0278_016:0502a27": "根，世間、出世間一切經書悉能受持，不忘失",
    "T09n0278_016:0502a28": "故；令一切眾生成清淨器，普能受持佛深",
    "T09n0278_016:0502a29": "法故；令一切眾生成無上寶器，悉能受持",
    "T09n0278_016:0502b01": "去、來、今佛一切法故；令一切眾生普成如來",
    "T09n0278_016:0502b02": "勝法寶器，悉能受持三世諸佛無壞法故；",
    "T09n0278_016:0502b03": "令一切眾生成莊嚴寶器，受持無極菩提",
    "T09n0278_016:0502b04": "心故；令一切眾生悉成一切功德之器，志",
    "T09n0278_016:0502b05": "樂如來無量淨智故；令一切眾生成一切智",
    "T09n0278_016:0502b06": "內法之器，究竟如來無礙解脫一切智故；令",
    "T09n0278_016:0502b07": "一切眾生成未來際劫一切菩薩所行之器，",
    "T09n0278_016:0502b08": "一切眾生堅固安住一切智力故；令一切眾",
    "T09n0278_016:0502b09": "生成三世佛勝妙法器，一切諸佛梵音說法",
    "T09n0278_016:0502b10": "悉受持故；令一切眾生悉成內器，其身容",
    "T09n0278_016:0502b11": "受一切世界、虛空界、法界，諸佛眷屬勸請諸",
    "T09n0278_016:0502b12": "佛轉大法輪悉能受故。是為菩薩摩訶薩",
    "T09n0278_016:0502b13": "布施器時善根迴向，令一切眾生成諸法器，",
    "T09n0278_016:0502b14": "皆能受持普賢菩薩一切願行。",
    "T09n0278_016:0502b15": "「菩薩摩訶薩以無量種種莊嚴寶車，奉施",
    "T09n0278_016:0502b16": "諸佛菩薩，及善知識，如來大眾，聲聞、緣覺，一切",
    "T09n0278_016:0502b17": "福田；種種眾生，從餘方來，或承菩薩名聞",
    "T09n0278_016:0502b18": "故來，或是菩薩因緣故來，或聞菩薩發施",
    "T09n0278_016:0502b19": "願故來，或是菩薩心願請來。菩薩摩訶薩或",
    "T09n0278_016:0502b20": "施種種莊嚴妙寶金車，金鈴網覆，微動相",
    "T09n0278_016:0502b21": "扣，出和雅音，垂寶瓔珞，種種莊嚴；或施清淨",
    "T09n0278_016:0502b22": "瑠璃寶車，無量珍妙以為嚴飾；或復施與眾",
    "T09n0278_016:0502b23": "妙寶車，白銀莊嚴，白網羅覆；或復施與神馬",
    "T09n0278_016:0502b24": "寶車，無量億寶以為莊嚴；或復施與大象寶",
    "T09n0278_016:0502b25": "車，無量億寶以為莊嚴，一切寶網絞絡其",
    "T09n0278_016:0502b26": "上；或復施與栴檀香車，種種寶輪以為莊嚴，",
    "T09n0278_016:0502b27": "寶師子座以敷其上，百千采女列侍其內，",
    "T09n0278_016:0502b28": "人相具足，顏容姝妙，眾寶華蓋彌覆其上，十",
    "T09n0278_016:0502b29": "萬壯士而牽御之；或復施與玻瓈寶車，無",
    "T09n0278_016:0502c01": "量雜色妙寶莊嚴，載以無數端嚴采女，眾",
    "T09n0278_016:0502c02": "雜寶帳以覆其上，寶繒幢幡周匝莊嚴；或復",
    "T09n0278_016:0502c03": "施與碼碯寶車，飾以眾寶，熏以雜香，摩以",
    "T09n0278_016:0502c04": "塗香，散以妙華，百千采女持金瓔珞，平正",
    "T09n0278_016:0502c05": "安詳，其疾如風；或復施與堅固香車，敷以",
    "T09n0278_016:0502c06": "種種柔軟寶衣，眾妙寶網羅覆其上，清淨妙",
    "T09n0278_016:0502c07": "香而以熏之，其香殊妙能悅人心，逆風遠",
    "T09n0278_016:0502c08": "熏聞者無厭，諸天子等在前牽御；或復施",
    "T09n0278_016:0502c09": "與一切寶車，種種雜色以為絞飾，眾妙寶網",
    "T09n0278_016:0502c10": "羅覆其上，諸雜寶帶周匝垂下，敷以寶衣，",
    "T09n0278_016:0502c11": "散以末香，所愛男女悉載其上。菩薩摩訶",
    "T09n0278_016:0502c12": "薩以如是等眾妙寶車施諸佛時，如是迴",
    "T09n0278_016:0502c13": "向：以此善根令一切眾生悉皆樂求無上",
    "T09n0278_016:0502c14": "福田，深信施佛有無量報；令一切眾生一",
    "T09n0278_016:0502c15": "心向佛，逮得無量清淨果報；令一切眾生",
    "T09n0278_016:0502c16": "於諸佛所無慳吝心，具足大施，無所愛",
    "T09n0278_016:0502c17": "惜；令一切眾生於諸佛所，修上福田，離二",
    "T09n0278_016:0502c18": "乘願，得諸如來無礙解脫一切種智；令一切",
    "T09n0278_016:0502c19": "眾生於諸佛所種無盡善根，得佛無量功",
    "T09n0278_016:0502c20": "德智慧；令一切眾生攝取深慧，具足清淨",
    "T09n0278_016:0502c21": "無上智王；令一切眾生所遊自在，得諸如來",
    "T09n0278_016:0502c22": "至一切處無礙神力；令一切眾生攝取大乘，",
    "T09n0278_016:0502c23": "得無量種智，安住不動；令一切眾生具足",
    "T09n0278_016:0502c24": "成就第一福田，皆能出生一切智地；令一",
    "T09n0278_016:0502c25": "切眾生於一切佛無嫌恨心，種諸善根，樂",
    "T09n0278_016:0502c26": "求佛智；令一切眾生以少方便往詣一切",
    "T09n0278_016:0502c27": "莊嚴佛剎，於一念中深入法界而無疲倦；",
    "T09n0278_016:0502c28": "令一切眾生入虛空等菩薩神通，悉能遍至",
    "T09n0278_016:0502c29": "一切佛所；令一切眾生得無比身，盡能遍",
    "T09n0278_016:0503a01": "遊十方世界而無疲倦；令一切眾生成廣大",
    "T09n0278_016:0503a02": "身，得隨意行；令一切眾生得一切佛神力",
    "T09n0278_016:0503a03": "莊嚴，究竟彼岸，於一念中顯現如來自在",
    "T09n0278_016:0503a04": "神力，遍虛空界；令一切眾生修安隱行，隨",
    "T09n0278_016:0503a05": "順一切諸菩薩行；令一切眾生行疾無礙，究",
    "T09n0278_016:0503a06": "竟十力智慧彼岸；令一切眾生得轉一切世",
    "T09n0278_016:0503a07": "界力波羅蜜，普入一切不壞法界；令一切眾",
    "T09n0278_016:0503a08": "生行普賢行，到於彼岸，得不退轉一切種",
    "T09n0278_016:0503a09": "智；令一切眾生乘無比智乘，隨順修行一切",
    "T09n0278_016:0503a10": "法界，見真實性。是為菩薩摩訶薩以諸寶乘",
    "T09n0278_016:0503a11": "奉現在諸佛，及滅度後舍利塔廟善根迴向，",
    "T09n0278_016:0503a12": "令一切眾生究竟諸佛無礙大乘。「菩薩摩訶",
    "T09n0278_016:0503a13": "薩施諸菩薩及善知識清淨乘時，如是迴",
    "T09n0278_016:0503a14": "向：以此善根令一切眾生不捨菩薩諸善知",
    "T09n0278_016:0503a15": "識，知恩報恩；令一切眾生同善知識義，攝",
    "T09n0278_016:0503a16": "取同性善根故；令一切眾生親近尊重，恭",
    "T09n0278_016:0503a17": "敬供養諸善知識，悉捨一切，攝善知識；令",
    "T09n0278_016:0503a18": "一切眾生得正直心，隨善知識，未曾遠離；",
    "T09n0278_016:0503a19": "令一切眾生常見善知識，不違其教；令一",
    "T09n0278_016:0503a20": "切眾生得正直心，不捨善知識，離一切垢，",
    "T09n0278_016:0503a21": "心不可壞；令一切眾生為善知識不惜身",
    "T09n0278_016:0503a22": "命，悉捨一切，不違其教；令一切眾生為善",
    "T09n0278_016:0503a23": "知識之所攝取，修習大慈，遠離諸惡；令一",
    "T09n0278_016:0503a24": "切眾生順善知識，聞佛正法，悉能受持；令",
    "T09n0278_016:0503a25": "一切眾生同善知識善根業報，菩薩行願究",
    "T09n0278_016:0503a26": "竟清淨平等滿足；令一切眾生出生正法，善",
    "T09n0278_016:0503a27": "知一切三昧境界，智慧具足，神通自在；令一",
    "T09n0278_016:0503a28": "切眾生遠離諸趣，受持一切法，究竟到彼",
    "T09n0278_016:0503a29": "岸；令一切眾生乘於大乘，乃至究竟一切",
    "T09n0278_016:0503b01": "種智，於其中間無有懈怠；令一切眾生",
    "T09n0278_016:0503b02": "乘智慧乘，至安隱處，無有退轉；令一切眾",
    "T09n0278_016:0503b03": "生知真如行，遠離愚癡，聞持一切諸佛正",
    "T09n0278_016:0503b04": "法；令一切眾生皆為一切諸佛所攝，得無",
    "T09n0278_016:0503b05": "礙智，究竟諸法；令一切眾生得不死神足，",
    "T09n0278_016:0503b06": "妙速無礙；令一切眾生遊行自在，調伏眾",
    "T09n0278_016:0503b07": "生，成摩訶衍；令一切眾生所行不虛，皆悉",
    "T09n0278_016:0503b08": "究竟，得智慧乘；令一切眾生得無礙乘，以",
    "T09n0278_016:0503b09": "無礙智至一切處。是為菩薩摩訶薩施善知",
    "T09n0278_016:0503b10": "識種種乘時善根迴向，令一切眾生功德具",
    "T09n0278_016:0503b11": "足，與佛菩薩等無差別，悉能悅可一切賢",
    "T09n0278_016:0503b12": "聖。「菩薩摩訶薩施如來眾種種寶乘時，善",
    "T09n0278_016:0503b13": "學施心、慧分別心、淨功德心、隨順施心、僧寶",
    "T09n0278_016:0503b14": "難遇心、深信僧寶心、攝取正教心、安住正直",
    "T09n0278_016:0503b15": "心，善能究竟大施之會，出生無量無邊功",
    "T09n0278_016:0503b16": "德，於佛正教信心清淨，不可沮壞。菩薩摩",
    "T09n0278_016:0503b17": "訶薩以種種乘施僧寶時，如是迴向：以",
    "T09n0278_016:0503b18": "此善根令一切眾生向佛正法，攝取正教；",
    "T09n0278_016:0503b19": "令一切眾生專心內觀，除滅邪法，成就聖",
    "T09n0278_016:0503b20": "處；令一切眾生得賢聖地，以如來法展轉",
    "T09n0278_016:0503b21": "相教；令一切眾生舉世宗重，言必信用；令一",
    "T09n0278_016:0503b22": "切眾生入一切法，善能分別無二法界；令",
    "T09n0278_016:0503b23": "一切眾生人寶圍遶，從如來智境界出生；",
    "T09n0278_016:0503b24": "令一切眾生住離垢法，皆能除滅煩惱塵",
    "T09n0278_016:0503b25": "垢；令一切眾生悉從無上僧寶出生離凡",
    "T09n0278_016:0503b26": "夫法，得聖僧地；令一切眾生具足聖法，修",
    "T09n0278_016:0503b27": "無礙智；令一切眾生為大眾主，智慧莊嚴，",
    "T09n0278_016:0503b28": "不染世間；令一切眾生以善方便轉慧法",
    "T09n0278_016:0503b29": "輪；令一切眾生得一念神力，悉能周遍不",
    "T09n0278_016:0503c01": "可說不可說世界；令一切眾生乘虛空身，",
    "T09n0278_016:0503c02": "於一切世間智慧無礙；令一切眾生往詣",
    "T09n0278_016:0503c03": "虛空、法界等如來大眾所；令一切眾生得輕",
    "T09n0278_016:0503c04": "舉身，勝妙智慧，悉能遍遊諸佛世界；令一",
    "T09n0278_016:0503c05": "切眾生得無礙神足，於一切剎普能現身；",
    "T09n0278_016:0503c06": "令一切眾生得大自在神足彼岸，不起一",
    "T09n0278_016:0503c07": "座，悉普應現一切世界；令一切眾生得淨",
    "T09n0278_016:0503c08": "法身，於諸世界而無所著，出生神力，行疾",
    "T09n0278_016:0503c09": "如電；令一切眾生現不思議神足境界，善",
    "T09n0278_016:0503c10": "能隨順教化，調伏一切眾生，不失其宜；令",
    "T09n0278_016:0503c11": "一切眾生得妙神足，一念遍遊十方世界，一",
    "T09n0278_016:0503c12": "念超度一切法界，無所罣礙。是為菩薩摩",
    "T09n0278_016:0503c13": "訶薩施如來眾種種乘時善根迴向，令一切",
    "T09n0278_016:0503c14": "眾生普乘清淨無上智乘，於一切世界轉無",
    "T09n0278_016:0503c15": "礙法輪、智輪。「復次，菩薩摩訶薩施聲聞、緣覺",
    "T09n0278_016:0503c16": "種種乘時，發恭敬心、尊重心、福田心、功德",
    "T09n0278_016:0503c17": "海心、出生功德智慧心、深信如來功德心、修",
    "T09n0278_016:0503c18": "習無量億那由他清淨善根心、於不可說劫修",
    "T09n0278_016:0503c19": "習菩薩清淨行心、解脫一切魔繫縛心、摧滅一",
    "T09n0278_016:0503c20": "切魔軍眾心。不可稱量明淨智慧，善能分別",
    "T09n0278_016:0503c21": "一切諸法，令一切眾生皆成可信第一福田，",
    "T09n0278_016:0503c22": "具足無上檀波羅蜜；令一切眾生離無益言，",
    "T09n0278_016:0503c23": "樂獨閑靜，心無二念；令一切眾生成最勝",
    "T09n0278_016:0503c24": "清淨第一福田，修習功德，攝取眾生；令一切",
    "T09n0278_016:0503c25": "眾生成智慧池，能與眾生無數善果；令一",
    "T09n0278_016:0503c26": "切眾生至無礙趣最勝福田，清淨圓滿；令一",
    "T09n0278_016:0503c27": "切眾生其心安住無諍三昧，解一切法無性",
    "T09n0278_016:0503c28": "為性；令一切眾生具足長養無量功德，常",
    "T09n0278_016:0503c29": "遇最勝第一福田；令一切眾生示現無量自",
    "T09n0278_016:0504a01": "在神力，隨順攝取清淨福田；令一切眾生",
    "T09n0278_016:0504a02": "成就無盡功德福田，能與一切十力乘果；令",
    "T09n0278_016:0504a03": "一切眾生成真實福田，具足無盡功德之藏，",
    "T09n0278_016:0504a04": "究竟一切智；令一切眾生滅諸惡法，聞佛",
    "T09n0278_016:0504a05": "正法句身、味身，悉能受持；令一切眾生普聞",
    "T09n0278_016:0504a06": "佛法，隨所聞解其德不虛；令一切眾生聞",
    "T09n0278_016:0504a07": "佛說法得到彼岸，所聞佛法能為眾生隨",
    "T09n0278_016:0504a08": "順演說；令一切眾生常樂如來正教之法，除",
    "T09n0278_016:0504a09": "滅一切九十六種外道邪見；令一切眾生常",
    "T09n0278_016:0504a10": "見賢聖，長養一切最勝善根；令一切眾生",
    "T09n0278_016:0504a11": "樂明行足者常得瞻對，與共同止，永處安",
    "T09n0278_016:0504a12": "樂；令一切眾生所聞不虛，解聲如響，見佛",
    "T09n0278_016:0504a13": "出生；令一切眾生善分別知諸佛正教，悉能",
    "T09n0278_016:0504a14": "守護持佛法者；令一切眾生心常樂向聞持",
    "T09n0278_016:0504a15": "佛法，能照顯現如來法教；令一切眾生深心",
    "T09n0278_016:0504a16": "信解如來正教一切功德，令佛歡喜，善解",
    "T09n0278_016:0504a17": "真諦，悉捨內外，究竟大施。是為菩薩摩訶",
    "T09n0278_016:0504a18": "薩施聲聞、緣覺種種乘時善根迴向，令一切",
    "T09n0278_016:0504a19": "眾生得無上智，淨諸神通，精勤修習無有",
    "T09n0278_016:0504a20": "懈怠，究竟佛智，力無所畏。「菩薩摩訶薩若",
    "T09n0278_016:0504a21": "諸方來一切福田，或承菩薩名聞故來，或",
    "T09n0278_016:0504a22": "與菩薩因緣故來，或聞菩薩本願故來，或",
    "T09n0278_016:0504a23": "復菩薩心願請來，菩薩於彼悉樂惠施而無",
    "T09n0278_016:0504a24": "厭倦。爾時，菩薩於來求者發悔過心，作如",
    "T09n0278_016:0504a25": "是言：『諸人當知我應詣彼禮拜供養，種種",
    "T09n0278_016:0504a26": "惠施；而今為我故從遠來。』菩薩即時敬禮悔",
    "T09n0278_016:0504a27": "過，愛言慰諭屈辱遠來，得無疲倦處令",
    "T09n0278_016:0504a28": "安隱，供給所須；或施摩尼寶車，載以閻浮",
    "T09n0278_016:0504a29": "提內第一女寶；或施金車，載以己國最勝",
    "T09n0278_016:0504b01": "寶女；或施清淨瑠璃寶車，載以內妓；或施",
    "T09n0278_016:0504b02": "樂車，載以童女，容貌如天；或施無量無數",
    "T09n0278_016:0504b03": "寶莊嚴車，載以寶女，種種莊嚴；或施菩薩",
    "T09n0278_016:0504b04": "所乘栴檀香車；或施玻瓈寶車，載以寶女，",
    "T09n0278_016:0504b05": "端正殊特，顏容無倫，威儀具足，進止安詳，神",
    "T09n0278_016:0504b06": "珠名寶瓔珞其身，樂修善法；或施碼瑙寶",
    "T09n0278_016:0504b07": "車，載以太子；或施堅固香車，載以男女；或",
    "T09n0278_016:0504b08": "施種種寶莊嚴車，載以難壞親愛眷屬。以",
    "T09n0278_016:0504b09": "如是等種種寶車，隨其所求皆給施之，滿",
    "T09n0278_016:0504b10": "足彼願，歡喜無量。「菩薩摩訶薩諸乘施時，如",
    "T09n0278_016:0504b11": "是迴向：以此善根令一切眾生乘不退轉",
    "T09n0278_016:0504b12": "摩訶衍乘，詣不思議菩提樹下；令一切眾生",
    "T09n0278_016:0504b13": "乘大智乘，盡未來劫一切菩薩所行之法皆",
    "T09n0278_016:0504b14": "能修習；令一切眾生乘無所有乘，於一切",
    "T09n0278_016:0504b15": "法心無所著，捨離虛妄，具足修習一切智",
    "T09n0278_016:0504b16": "道；令一切眾生悉乘離垢寂靜之乘，無礙神",
    "T09n0278_016:0504b17": "力詣諸佛剎；令一切眾生決定安住一切智",
    "T09n0278_016:0504b18": "乘，常以諸佛法樂自娛；令一切眾生乘諸",
    "T09n0278_016:0504b19": "菩薩清淨行乘，出生菩薩十種之道，樂修菩",
    "T09n0278_016:0504b20": "薩一切三昧；令一切眾生乘四輪乘，住正國",
    "T09n0278_016:0504b21": "輪、依正士輪、本功德輪、平等願輪，菩薩淨行",
    "T09n0278_016:0504b22": "由斯滿足；令一切眾生乘明法乘，遍遊十",
    "T09n0278_016:0504b23": "方，修佛智力；令一切眾生乘佛法乘，於一",
    "T09n0278_016:0504b24": "切法究竟彼岸；令一切眾生乘一切功德",
    "T09n0278_016:0504b25": "善根不可思議法乘，為十方眾生現安隱",
    "T09n0278_016:0504b26": "道；令一切眾生乘一切施乘，斷除慳垢；",
    "T09n0278_016:0504b27": "令一切眾生乘清淨尸波羅蜜乘，具足無量",
    "T09n0278_016:0504b28": "無邊法界等一切淨戒；令一切眾生乘羼提",
    "T09n0278_016:0504b29": "波羅蜜乘，離瞋恚心，於諸眾生不起惱害；",
    "T09n0278_016:0504c01": "令一切眾生乘不退轉毘梨耶波羅蜜乘，具",
    "T09n0278_016:0504c02": "菩薩行，往詣道場；令一切眾生乘禪波羅",
    "T09n0278_016:0504c03": "蜜乘，速赴道場；令一切眾生乘般若波",
    "T09n0278_016:0504c04": "羅蜜乘，化身充滿一切法界及佛境界；令一",
    "T09n0278_016:0504c05": "切眾生乘法王乘，成就無畏施一切智微",
    "T09n0278_016:0504c06": "妙之法；令一切眾生乘無所著智慧願乘，悉",
    "T09n0278_016:0504c07": "能遍入一切諸方，於真法性而無所入；令",
    "T09n0278_016:0504c08": "一切眾生乘諸佛法乘，於一切剎示現受",
    "T09n0278_016:0504c09": "生，而不毀壞於摩訶衍；令一切眾生乘一",
    "T09n0278_016:0504c10": "切智乘，滿足菩薩平等大願，而無懈倦。是",
    "T09n0278_016:0504c11": "為菩薩摩訶薩施種種乘，普施眾生無量福",
    "T09n0278_016:0504c12": "田，以歡喜心善根迴向，令一切眾生無量種",
    "T09n0278_016:0504c13": "智皆悉具足，乘於一切成滿智乘。",
    "T09n0278_016:0504c14": "「菩薩摩訶薩布施象寶：七支具足，六瘤成",
    "T09n0278_016:0504c15": "滿，六牙如雪，口淨如華，身體平正，毛色鮮",
    "T09n0278_016:0504c16": "白，珍麗奇飾莊嚴其身，淨妙寶網以覆其",
    "T09n0278_016:0504c17": "上，種種雜寶莊嚴其首，光色晃曜，儀體安",
    "T09n0278_016:0504c18": "雅，瞬息之頃超步萬里，猛氣奔踊而無疲",
    "T09n0278_016:0504c19": "倦。菩薩摩訶薩布施寶馬：形體殊妙，毛色光",
    "T09n0278_016:0504c20": "澤，馬相具足，如天寶馬，無量珍飾莊嚴其",
    "T09n0278_016:0504c21": "身，明月神珠以為光曜，金鈴寶網以覆其上，",
    "T09n0278_016:0504c22": "行不奔驟，迅踰疾風，致遠不疲，乘者安豫，",
    "T09n0278_016:0504c23": "巡遊四方不失主意。以此寶乘隨意施與，",
    "T09n0278_016:0504c24": "或施福田，或獻尊重，或遺知識，或奉父",
    "T09n0278_016:0504c25": "母，或給貧匱，其有須者皆悉與之，大心惠",
    "T09n0278_016:0504c26": "施無所吝惜，心常歡喜無有悔恨，大悲充",
    "T09n0278_016:0504c27": "滿能行大施，一向專求菩薩功德最勝生地，",
    "T09n0278_016:0504c28": "直心清淨。以如是心善根迴向：令一切眾",
    "T09n0278_016:0504c29": "生成就人寶，生菩薩功德，莊嚴大乘；令一",
    "T09n0278_016:0505a01": "切眾生乘善法乘，隨順能至一切佛法；令",
    "T09n0278_016:0505a02": "一切眾生常樂大乘，得佛無礙智慧力乘，光",
    "T09n0278_016:0505a03": "明普照；令一切眾生乘勇猛大乘，滿足諸",
    "T09n0278_016:0505a04": "願；令一切眾生具足平等波羅蜜乘，成就",
    "T09n0278_016:0505a05": "滿足一切善根；令一切眾生成就寶乘，出",
    "T09n0278_016:0505a06": "生佛法無上智寶；令一切眾生分別菩薩莊",
    "T09n0278_016:0505a07": "嚴之行，得是妙乘，出於三界，悉開菩薩諸",
    "T09n0278_016:0505a08": "三昧華；令一切眾生無量阿僧祇劫清淨",
    "T09n0278_016:0505a09": "修習菩薩所行，乘無量乘，疾解諸法；令一",
    "T09n0278_016:0505a10": "切眾生施大乘寶乘，以善方便具菩薩地；",
    "T09n0278_016:0505a11": "令一切眾生成最高廣安隱大乘，悉能運載",
    "T09n0278_016:0505a12": "一切眾生至無上道。是為菩薩摩訶薩無量",
    "T09n0278_016:0505a13": "阿僧祇那由他劫施象馬寶善根迴向，令一",
    "T09n0278_016:0505a14": "切眾生乘無礙智乘，得至如來究竟寶乘。",
    "T09n0278_016:0505a15": "「菩薩摩訶薩施種種座：或施聖王師子之",
    "T09n0278_016:0505a16": "座，瑠璃為足，金縷織成柔軟妙衣以敷其",
    "T09n0278_016:0505a17": "上，熏以一切堅固之香，建立種種上妙寶",
    "T09n0278_016:0505a18": "幢，無量億寶以為莊嚴，白淨寶網彌覆其上，",
    "T09n0278_016:0505a19": "金鈴羅網動發妙音，百萬億那由他淨妙寶",
    "T09n0278_016:0505a20": "像周匝圍遶，其座高廣，清淨嚴飾，無量阿僧",
    "T09n0278_016:0505a21": "祇眾生樂觀無厭，功蓋天下，自在大王之",
    "T09n0278_016:0505a22": "所坐處，處於彼座以正治國，無敢違逆，",
    "T09n0278_016:0505a23": "種種妙寶莊嚴其身，青寶珠王、大青寶珠王",
    "T09n0278_016:0505a24": "勝藏寶珠，以為莊嚴，明淨猶日，清涼如月，",
    "T09n0278_016:0505a25": "眾星莊嚴，如海勝寶、海堅固幢，離垢明淨，閻",
    "T09n0278_016:0505a26": "浮檀金妙色寶繒以冠其首，一切閻浮提內",
    "T09n0278_016:0505a27": "大力灌頂王法以灌其頂，具功德力大慈",
    "T09n0278_016:0505a28": "悲主，降伏怨敵，無敢違命。菩薩摩訶薩如",
    "T09n0278_016:0505a29": "是無量無數為轉輪王，得法自在，正治國",
    "T09n0278_016:0505b01": "時，以如是等種種眾寶嚴飾之座，或施正",
    "T09n0278_016:0505b02": "覺、諸善知識及賢聖僧，聞法歡喜，奉施法師，",
    "T09n0278_016:0505b03": "供養父母，諸尊重者，聲聞、緣覺、一切菩薩，乃",
    "T09n0278_016:0505b04": "至初發大乘心者，及以一切諸佛塔廟，或施",
    "T09n0278_016:0505b05": "無量貧窮下劣，有所須欲皆給施之。布施",
    "T09n0278_016:0505b06": "座時，如是迴向：以此善根令一切眾生得",
    "T09n0278_016:0505b07": "菩提座，自然覺悟諸佛正法；令一切眾生",
    "T09n0278_016:0505b08": "得自在座，具足成就於法自在，諸金剛山所",
    "T09n0278_016:0505b09": "不能壞，悉能降伏一切諸魔；令一切眾生",
    "T09n0278_016:0505b10": "得佛自在師子之座，一切眾生樂觀無厭；令",
    "T09n0278_016:0505b11": "一切眾生得不可說不可說清淨莊嚴殊妙",
    "T09n0278_016:0505b12": "之座，成法自在，普化眾生；令一切眾生得",
    "T09n0278_016:0505b13": "殊勝座，三種世間所不能壞，廣大善根及",
    "T09n0278_016:0505b14": "善根具，皆悉清淨；令一切眾生得高廣座，",
    "T09n0278_016:0505b15": "充滿不可說不可說世界諸佛如來，於阿僧",
    "T09n0278_016:0505b16": "祇劫歎不能盡；令一切眾生處大智人座，",
    "T09n0278_016:0505b17": "一身充滿一切法界；令一切眾生得不可思",
    "T09n0278_016:0505b18": "議寶莊嚴座，隨其本願所請眾生，廣開法施；",
    "T09n0278_016:0505b19": "令一切眾生皆悉得坐淨妙法座，於不可",
    "T09n0278_016:0505b20": "說諸世界中，顯現如來自在神力；令一切眾",
    "T09n0278_016:0505b21": "生坐一切寶座、一切香座、一切華座、一切",
    "T09n0278_016:0505b22": "衣座、一切鬘座、一切摩尼寶座、不可思議淨",
    "T09n0278_016:0505b23": "瑠璃座、無量不可說世界座、淨一切眾生莊",
    "T09n0278_016:0505b24": "嚴座、離諍座，處此座上，覺悟如來一切種",
    "T09n0278_016:0505b25": "智，示現諸佛功德境界。是為菩薩摩訶薩施",
    "T09n0278_016:0505b26": "種種座時善根迴向，令一切眾生得無所著",
    "T09n0278_016:0505b27": "菩提之座，自然覺悟一切佛法。",
    "T09n0278_016:0505b28": "大方廣佛華嚴經卷第十六"
}