{
    "T41n1823_025:0954a03": "23俱舍論頌疏論本第二十五",
    "T41n1823_025:0954a05": "從此第五。明六種性。就中八。一明六阿羅",
    "T41n1823_025:0954a06": "漢。二明六性先後。三明從性果退。四明學",
    "T41n1823_025:0954a07": "凡種性。五明三退不同。六明退果時相。七",
    "T41n1823_025:0954a08": "明練根不同。八明無學九人。此下第一。明",
    "T41n1823_025:0954a09": "六阿羅漢者。論云。如前所說。不動應果。初",
    "T41n1823_025:0954a10": "盡智。後起無生智。諸阿羅漢。如預流等。有",
    "T41n1823_025:0954a11": "差別不問也。亦有答也。云何徵也。頌曰。",
    "T41n1823_025:0954a12": "阿羅漢有六　　謂退至不動",
    "T41n1823_025:0954a13": "前五信解生　　總名時解脫",
    "T41n1823_025:0954a14": "後不時解脫　　從前見至生",
    "T41n1823_025:0954a15": "釋曰。契經說有六阿羅漢。一者退法。謂遇",
    "T41n1823_025:0954a16": "少緣便退所得。二者思法。謂懼退失恒思",
    "T41n1823_025:0954a17": "自害。三者護法。謂於前所得法自防護。四",
    "T41n1823_025:0954a18": "者安住法。無勝退緣。雖不自防。亦能不退。",
    "T41n1823_025:0954a19": "無勝加行。亦不增進。五堪達法。謂性堪能",
    "T41n1823_025:0954a20": "好修練根。速達不動。六不動法。不為煩惱",
    "T41n1823_025:0954a21": "所退動故　前五種性。從先學位信解性",
    "T41n1823_025:0954a22": "生。此五總名時解脫也。以要待時。方能入",
    "T41n1823_025:0954a23": "定。及心解脫。言待時者。時有六種。一得好",
    "T41n1823_025:0954a24": "衣。二得好食。三得好臥具。四得好處。五得",
    "T41n1823_025:0954a25": "好說法。六得好同學也　後不動種性。為不",
    "T41n1823_025:0954a26": "時解脫。謂是利根。以不待時便能入定。",
    "T41n1823_025:0954a27": "及心解脫故。從先學位見至性生。",
    "T41n1823_025:0954a28": "從此第二。明六性先後。論云。六阿羅漢。所",
    "T41n1823_025:0954a29": "有種性。為是先有。為是後得問也。不定答也。云",
    "T41n1823_025:0954b01": "何徵也。頌曰。",
    "T41n1823_025:0954b02": "有是先種性　　有後練根得",
    "T41n1823_025:0954b03": "釋曰。退法種姓。必是先有。思法等五。亦有",
    "T41n1823_025:0954b04": "後得。謂有先來。是思法姓。或有從退練根",
    "T41n1823_025:0954b05": "成思乃至不動法。如思法說。此中退法。非",
    "T41n1823_025:0954b06": "必定退。乃至堪達。非必能達。但約容有。建",
    "T41n1823_025:0954b07": "立此名。故六阿羅漢。通三界皆有。若退定",
    "T41n1823_025:0954b08": "退。堪達定達。是則上界。唯有安住不動二",
    "T41n1823_025:0954b09": "種。闕餘四也。謂彼上界。無有退失自害自",
    "T41n1823_025:0954b10": "防及練根故。故無餘四。",
    "T41n1823_025:0954b11": "從此第三。明從姓果退。論云。如是六種。",
    "T41n1823_025:0954b12": "誰從何退為姓為果。頌曰。",
    "T41n1823_025:0954b13": "四從種姓退　　五從果非先",
    "T41n1823_025:0954b14": "釋曰。不動種姓。必無退理。就前五種。唯退",
    "T41n1823_025:0954b15": "法一。姓必不退。謂居下故。唯思法等四。有",
    "T41n1823_025:0954b16": "種姓退。謂從思法。退入退法。或從護法。",
    "T41n1823_025:0954b17": "退入思法。或從安住。退入護法。或從堪達。",
    "T41n1823_025:0954b18": "退入安住。是名姓退。五從果非先者。退法",
    "T41n1823_025:0954b19": "等五。皆有退果。謂退無學也。思法等四。或",
    "T41n1823_025:0954b20": "有姓退。或有果退。雖俱有退。然並非先",
    "T41n1823_025:0954b21": "　言先者。謂先學位。住思等四。令至無學。此",
    "T41n1823_025:0954b22": "思等四。姓之與果。必無退理。謂學無學。道",
    "T41n1823_025:0954b23": "所成堅故　若於無學。退法等姓。修成思",
    "T41n1823_025:0954b24": "等。四種種姓。此名非先。是容有退。以唯無",
    "T41n1823_025:0954b25": "學道所成故　唯先退法。有退果義。以姓是",
    "T41n1823_025:0954b26": "退故。故頌言非先不攝退法也　依薩婆",
    "T41n1823_025:0954b27": "多宗。唯預流果。必定無退。以斷迷理見道",
    "T41n1823_025:0954b28": "惑故　諦理真實。楷定可依。聖慧已證。必",
    "T41n1823_025:0954b29": "無退理。後之三果。許有退果。以修道惑。",
    "T41n1823_025:0954c01": "是迷事故。事相浮偽。無定可依。斷迷彼惑。",
    "T41n1823_025:0954c02": "有失念退　若大眾部。預流果有退。阿羅",
    "T41n1823_025:0954c03": "漢無退。依經部宗。預流羅漢必無退果。聖",
    "T41n1823_025:0954c04": "道證故。中間二果。許有漏道證故。容有退",
    "T41n1823_025:0954c05": "也。若超越三二果。亦無有退　依經部宗。",
    "T41n1823_025:0954c06": "阿羅漢果。有六種者。約現法樂住。有退不",
    "T41n1823_025:0954c07": "退。非約退果。若得果姓。皆名不動。無六",
    "T41n1823_025:0954c08": "種也。現法樂住者。有漏四靜慮也。退此靜",
    "T41n1823_025:0954c09": "慮。名為退法。思此靜慮。名為思法。護此靜",
    "T41n1823_025:0954c10": "慮。名為護法。安住靜慮。名為安住法。堪達",
    "T41n1823_025:0954c11": "靜慮。名堪達法。不退靜慮。名不退法。約",
    "T41n1823_025:0954c12": "現法樂住。分六種姓也。",
    "T41n1823_025:0954c13": "從此第四。明學凡種姓。論云。唯阿羅漢種",
    "T41n1823_025:0954c14": "姓有六。為餘亦有六種姓耶。設有皆能修",
    "T41n1823_025:0954c15": "練根不。頌曰。",
    "T41n1823_025:0954c16": "學異生亦六　　練根非見道",
    "T41n1823_025:0954c17": "釋曰。有學與異生。種姓皆有六。以應果六",
    "T41n1823_025:0954c18": "種。因有學異生。種姓有六。故無學中。有六",
    "T41n1823_025:0954c19": "種也　然於見道。必無練根。以見道速疾。",
    "T41n1823_025:0954c20": "無容起彼練根加行故。",
    "T41n1823_025:0954c21": "從此第五。明三退。論云。如契經說。我說",
    "T41n1823_025:0954c22": "由此所證四種。增上心所。現法樂住隨一",
    "T41n1823_025:0954c23": "有退。所得不動。心解脫身作證。我決定說",
    "T41n1823_025:0954c24": "無因緣從此退。如何不動法。退現法樂住。",
    "T41n1823_025:0954c25": "頌曰。",
    "T41n1823_025:0954c26": "應知退有三　　已未得受用",
    "T41n1823_025:0954c27": "佛唯有最後　　利中後鈍三",
    "T41n1823_025:0954c28": "釋曰。退有三者。一已得退。謂退已得殊勝",
    "T41n1823_025:0954c29": "功德法故。二未得退。謂約未得殊勝功德。",
    "T41n1823_025:0955a01": "即名為退故。三受用退。謂已得功德。於受",
    "T41n1823_025:0955a02": "用時。不現在前。名為退也　佛唯有最後",
    "T41n1823_025:0955a03": "者。佛唯有後一受用退。以具眾德。無容一",
    "T41n1823_025:0955a04": "時頓現前故。利中後者。利謂不動羅漢。有",
    "T41n1823_025:0955a05": "中後二退。中謂未得退。後謂受用退。以利",
    "T41n1823_025:0955a06": "根故。無已得退。鈍三者。鈍謂退法等五。此",
    "T41n1823_025:0955a07": "具有三退也。經言不動法。退現法樂住者。",
    "T41n1823_025:0955a08": "約受用退。非餘二退。故無有退。",
    "T41n1823_025:0955a09": "從此第六。明退果相。論云。諸阿羅漢。既許",
    "T41n1823_025:0955a10": "退果。為更生不。諸住果時。所不作事。退時",
    "T41n1823_025:0955a11": "作不問也。不爾答也。何緣徵也。頌曰。",
    "T41n1823_025:0955a12": "一切從果退　　必得不命終",
    "T41n1823_025:0955a13": "住果所不為　　慚增故不作",
    "T41n1823_025:0955a14": "釋曰。一切果退。須臾必得。無有命終而不",
    "T41n1823_025:0955a15": "得者。若命終者。修梵行果。應非安隱。可",
    "T41n1823_025:0955a16": "委信處。又住果位。所不作業。於果退時。",
    "T41n1823_025:0955a17": "慚愧增故。亦必不造。譬如壯士。雖蹶不",
    "T41n1823_025:0955a18": "仆。",
    "T41n1823_025:0955a19": "從此第七。明練根不同。論云。如上所說。有",
    "T41n1823_025:0955a20": "練根得無學有學。正練根時。各幾無間。幾解",
    "T41n1823_025:0955a21": "脫道第一問也。何性攝第二問也。何所依第三問也。頌曰。",
    "T41n1823_025:0955a22": "練根無學位　　九無間解脫",
    "T41n1823_025:0955a23": "久習故學一　　無漏依人三",
    "T41n1823_025:0955a24": "無學依九地　　有學但依六",
    "T41n1823_025:0955a25": "捨果勝果道　　唯得果道故",
    "T41n1823_025:0955a26": "釋曰。初三句答初問。第四句無漏兩字答第",
    "T41n1823_025:0955a27": "二問。依人三已下答第三問。練根無學位九",
    "T41n1823_025:0955a28": "無間解脫久習故者。此明練根。於無學位。",
    "T41n1823_025:0955a29": "退法等五。轉一一性。各九無間。九解脫道。",
    "T41n1823_025:0955b01": "猶如初得阿羅漢果。以九無間九解脫道",
    "T41n1823_025:0955b02": "也。彼鈍根性。由久串習故。須九無間九解",
    "T41n1823_025:0955b03": "脫。學無學道。所成堅故。名為久習　學一",
    "T41n1823_025:0955b04": "者。有學位中。轉一性。各一無間。一解脫",
    "T41n1823_025:0955b05": "道。非久習故。猶如初得預流果。以一無",
    "T41n1823_025:0955b06": "間道類忍也一解脫道道類智也無漏者。明練根道唯無",
    "T41n1823_025:0955b07": "漏性。以增上故　依人三者。依身門也。唯",
    "T41n1823_025:0955b08": "人三洲。能修練根。天趣中無。謂無退故",
    "T41n1823_025:0955b09": "　無學依九地者。依地門也。謂無學練根。依",
    "T41n1823_025:0955b10": "未至中間四禪三無色也　有學但依六者。",
    "T41n1823_025:0955b11": "有學練根。但依六地。於前九地。除後三也",
    "T41n1823_025:0955b12": "　捨果勝果道唯得果道故者。明有學依六",
    "T41n1823_025:0955b13": "地所以也。夫轉根者。容捨果道及勝果道",
    "T41n1823_025:0955b14": "向道是也。所得唯果。非是向道。必無學果無色地",
    "T41n1823_025:0955b15": "攝。故學練根。但依六地。",
    "T41n1823_025:0955b16": "從此第八。明九無學。論云。諸無學位。總有",
    "T41n1823_025:0955b17": "幾種。由何差別。頌曰。",
    "T41n1823_025:0955b18": "七聲聞二佛　　差別由九根",
    "T41n1823_025:0955b19": "釋曰。無學有九。謂七聲聞。退法等五。不動",
    "T41n1823_025:0955b20": "分二。一名不退先利根故。二名不動。後修",
    "T41n1823_025:0955b21": "得故　言二佛者。謂獨覺大覺也。此聖差",
    "T41n1823_025:0955b22": "別。由下下等九品根異。故成九聖也。",
    "T41n1823_025:0955b23": "從此大文第二。明七聖人。就中二。一建立",
    "T41n1823_025:0955b24": "七聖。二明慧俱解脫。且初七聖者。論云。學",
    "T41n1823_025:0955b25": "無學位。有七聖者。一切聖者。皆此中攝。一",
    "T41n1823_025:0955b26": "隨信行。二隨法行。三信解。四見至。五身證。",
    "T41n1823_025:0955b27": "六慧解脫。七俱解脫。依何立七一問。事別有",
    "T41n1823_025:0955b28": "幾第二問也。頌曰。",
    "T41n1823_025:0955b29": "加行根滅定　　解脫故成七",
    "T41n1823_025:0955c01": "此事別唯六　　三道各二故",
    "T41n1823_025:0955c02": "釋曰。初兩句答初問。下兩句答第二問。依",
    "T41n1823_025:0955c03": "加行異。立初二聖。謂先加行。隨信他語",
    "T41n1823_025:0955c04": "　及自隨法行也　依根不同。立次二種",
    "T41n1823_025:0955c05": "　鈍根名信解　利根名見至也　依得滅",
    "T41n1823_025:0955c06": "定立身證名　依解脫異。立後二聖。謂由",
    "T41n1823_025:0955c07": "慧力。離煩惱障。名慧解脫。兼得滅定。離解",
    "T41n1823_025:0955c08": "脫障即滅定障。名解脫障。不染無知為體。名俱解脫。離定慧障。名",
    "T41n1823_025:0955c09": "之為俱。此名雖七。事體唯六。謂三道各二",
    "T41n1823_025:0955c10": "故。且見道立二。謂信法二行　修道立二。",
    "T41n1823_025:0955c11": "謂信解見至　無學道立二。謂時解脫。不時",
    "T41n1823_025:0955c12": "解脫　故約三道。事唯有六。",
    "T41n1823_025:0955c13": "從此第二。立俱慧解脫者。論云。何等名俱",
    "T41n1823_025:0955c14": "及慧解脫。頌曰。",
    "T41n1823_025:0955c15": "俱由得滅定　　餘名慧解脫",
    "T41n1823_025:0955c16": "釋曰。六種羅漢。得滅定者。名俱解脫。先由",
    "T41n1823_025:0955c17": "慧力。解脫惑障。又得滅定。解脫定障。故名",
    "T41n1823_025:0955c18": "為俱。餘名慧解脫者。餘謂未得滅盡定。阿",
    "T41n1823_025:0955c19": "羅漢也。此名慧解脫。唯由慧力。於煩惱障。",
    "T41n1823_025:0955c20": "得解脫故。未離定障。不得名俱。",
    "T41n1823_025:0955c21": "從此大文第三。明學無學滿。論云。如世尊",
    "T41n1823_025:0955c22": "說。五煩惱斷五下分結那含斷也。不可牽引不為欲惑牽引。未",
    "T41n1823_025:0955c23": "名滿學已上經文。下依經問也。學無學位。各由幾因。於",
    "T41n1823_025:0955c24": "等位中。獨稱為滿。頌曰。",
    "T41n1823_025:0955c25": "有學名為滿　　由根果定三",
    "T41n1823_025:0955c26": "無學得滿名　　但由根定二",
    "T41n1823_025:0955c27": "釋曰。有學名滿。具由三因。一由根滿。謂是",
    "T41n1823_025:0955c28": "利根。二由果滿。謂得不還。三由定滿。謂得",
    "T41n1823_025:0955c29": "滅定　有有學者唯由根滿。謂諸見至。未",
    "T41n1823_025:0956a01": "離欲染。由見至故。名為根滿。未離欲故。",
    "T41n1823_025:0956a02": "無餘二滿　有有學者。唯由果滿。謂信解",
    "T41n1823_025:0956a03": "不還未得滅盡定。是不還故。名為果滿。謂",
    "T41n1823_025:0956a04": "是信解。不名根滿。未得滅盡定。非定滿",
    "T41n1823_025:0956a05": "也　有有學者。由根果故。亦得滿名。謂見",
    "T41n1823_025:0956a06": "至不還。未得滅盡定。由見至不還。故名根",
    "T41n1823_025:0956a07": "果滿。未得滅定。不名定滿　有有學者。",
    "T41n1823_025:0956a08": "由果定故。亦得滿名。謂諸信解。得滅盡定。",
    "T41n1823_025:0956a09": "非見至故。不名根滿　有有學者。具由",
    "T41n1823_025:0956a10": "三滿。謂諸見至。得滅盡定。夫得滅定。必是",
    "T41n1823_025:0956a11": "不還。故具三滿　無學名滿。但由二因。一",
    "T41n1823_025:0956a12": "謂根滿。二謂定滿　無學位中。皆是無學。無",
    "T41n1823_025:0956a13": "非果滿。故無由果。名為滿也。有諸無學。",
    "T41n1823_025:0956a14": "唯由根滿。謂不時解脫。未得滅盡定　有",
    "T41n1823_025:0956a15": "唯定滿。謂時解脫。得滅盡定。有具二滿。謂",
    "T41n1823_025:0956a16": "不時解脫。得滅盡定。思而可知。",
    "T41n1823_025:0956a17": "從此大文第三。明諸道差別。就中分六。一",
    "T41n1823_025:0956a18": "明四道。二明四通行。三明菩提分法。四明",
    "T41n1823_025:0956a19": "證淨。五明正智解脫。六明厭離通局。且初",
    "T41n1823_025:0956a20": "明四道者。論云。廣說諸道。差別無量。謂世",
    "T41n1823_025:0956a21": "出世。見道修道等。略說幾道能遍攝耶。頌",
    "T41n1823_025:0956a22": "曰。",
    "T41n1823_025:0956a23": "應知一切道　　略說唯有四",
    "T41n1823_025:0956a24": "謂加行無間　　解脫勝進道",
    "T41n1823_025:0956a25": "釋曰。加行道者。謂引無間道。前之加行也。",
    "T41n1823_025:0956a26": "無間道者。謂諸斷惑道也。解脫道者。無間",
    "T41n1823_025:0956a27": "道後。名解脫道。謂已解脫所應斷障。最初",
    "T41n1823_025:0956a28": "所生。勝進道者。除前三外。所餘諸道。漸勝",
    "T41n1823_025:0956a29": "進故。即解脫道。後所起諸道也。問道義云何。",
    "T41n1823_025:0956b01": "答謂涅槃路。乘此能往涅槃城故。又解道",
    "T41n1823_025:0956b02": "者。謂求所依。依此尋求涅槃果故。",
    "T41n1823_025:0956b03": "從此第二。明四通行。論云。道於餘處餘經處也。",
    "T41n1823_025:0956b04": "立通行名。以能通達趣涅槃故。此有幾種",
    "T41n1823_025:0956b05": "第一問也。依何位立第二問也。頌曰。",
    "T41n1823_025:0956b06": "通行有四種　　樂依本靜慮",
    "T41n1823_025:0956b07": "苦依所餘地　　遲速鈍利根",
    "T41n1823_025:0956b08": "釋曰。初句答第一問。下三句答第二問。經",
    "T41n1823_025:0956b09": "說通行。總有四種。一苦遲通行。二苦速通",
    "T41n1823_025:0956b10": "行。三樂遲通行。四樂速通行　道依四根本",
    "T41n1823_025:0956b11": "靜慮。名樂通行。以攝受支十八禪支也。止觀均",
    "T41n1823_025:0956b12": "平。任運轉故。名之為樂。非樂受也。若依",
    "T41n1823_025:0956b13": "無色未至中間。名苦通行。以不攝支。止觀",
    "T41n1823_025:0956b14": "不等。艱辛轉故。名之為苦。非苦受也。謂",
    "T41n1823_025:0956b15": "無色界。止多觀少　未至中間。觀多止少",
    "T41n1823_025:0956b16": "　名不等也。頌言所餘地者。即此無色等也",
    "T41n1823_025:0956b17": "然此樂苦。二通行中。鈍根名遲。行稽遲故。",
    "T41n1823_025:0956b18": "利根名速。通境疾故。",
    "T41n1823_025:0956b19": "從此第三。明菩提分法。就中六。一舉數釋",
    "T41n1823_025:0956b20": "名。二明出體。三明念住等。四明覺分增。五",
    "T41n1823_025:0956b21": "明漏無漏。六依地分別。且舉數者。論云。道",
    "T41n1823_025:0956b22": "亦名為菩提分法。此有幾種。名義云何。頌",
    "T41n1823_025:0956b23": "曰。",
    "T41n1823_025:0956b24": "覺分三十七　　謂四念住等",
    "T41n1823_025:0956b25": "覺謂盡無生　　順此故名分",
    "T41n1823_025:0956b26": "釋曰。經說覺分有三十七。謂四念住　身受。",
    "T41n1823_025:0956b27": "心法。四正斷。勤斷二惡。勤修二善　四神",
    "T41n1823_025:0956b28": "足欲。勤。心。觀　五根。五力。信。進。念。定。慧。",
    "T41n1823_025:0956b29": "也　七等覺支。一擇法。二精進。三喜。四輕",
    "T41n1823_025:0956c01": "安。五念。六定。七行捨　八正道支。一正精",
    "T41n1823_025:0956c02": "進。二正念。三正定。四正見。五正思惟。六正",
    "T41n1823_025:0956c03": "語。七正業。八正命　是名三十七菩提分法。",
    "T41n1823_025:0956c04": "菩提者此云覺。無明睡眠。皆永斷故　盡無",
    "T41n1823_025:0956c05": "生智。為此覺體。三十七法。順趣菩提。名菩",
    "T41n1823_025:0956c06": "提分。",
    "T41n1823_025:0956c07": "從此第二。明出體。論云。此三十七。體各",
    "T41n1823_025:0956c08": "別耶問也。不爾答也。體唯有十。故言不爾。云何徵也。頌曰。",
    "T41n1823_025:0956c09": "此實事唯十　　謂慧勤定信",
    "T41n1823_025:0956c10": "念喜捨輕安　　及戒尋為體",
    "T41n1823_025:0956c11": "釋曰。名雖三十七。論實體唯十。一慧。二勤。",
    "T41n1823_025:0956c12": "三定。四信。五念。六喜。七捨。八輕安。九戒。十",
    "T41n1823_025:0956c13": "尋。三十七中。且慧攝八。謂四念住。慧根慧",
    "T41n1823_025:0956c14": "力。擇法覺支。正見也。此八以慧為體。勤亦",
    "T41n1823_025:0956c15": "攝八。謂四正斷。精進根。精進力。精進覺。支",
    "T41n1823_025:0956c16": "正精進也。此八以勤為體　定亦攝八。謂",
    "T41n1823_025:0956c17": "四神足。定根定力定。覺支正定。此八以定",
    "T41n1823_025:0956c18": "為體　信但攝二。謂信根信力。以信為體",
    "T41n1823_025:0956c19": "　念唯攝四。謂念根。念力。念覺支正念。此",
    "T41n1823_025:0956c20": "四以念為體　喜唯攝一。謂喜覺支。以喜",
    "T41n1823_025:0956c21": "為體　捨亦攝一。謂捨覺支。行捨為體。此",
    "T41n1823_025:0956c22": "言捨者。非是捨受。是大善地中。行捨名捨",
    "T41n1823_025:0956c23": "也　輕安攝一。謂輕安覺支。以輕安為體",
    "T41n1823_025:0956c24": "　戒但攝三。謂正語。正業。正命。以戒為體",
    "T41n1823_025:0956c25": "　尋唯攝一。謂正思惟。以尋為體　上來",
    "T41n1823_025:0956c26": "所明。慧勤定三。各攝八種。三八二十四也。",
    "T41n1823_025:0956c27": "信攝二。足前成二十六也。念攝四。足前",
    "T41n1823_025:0956c28": "成三十也。喜攝一。捨攝一。輕安攝一。",
    "T41n1823_025:0956c29": "戒攝三。尋攝一。此七足前成三十七。故",
    "T41n1823_025:0957a01": "體唯十也。毘婆娑師。說有十一。謂戒分二。",
    "T41n1823_025:0957a02": "以身語業不相雜故。分身業語業為二也。",
    "T41n1823_025:0957a03": "餘九同前。",
    "T41n1823_025:0957a04": "從此第三。明念住等。論云。念住等三。名無",
    "T41n1823_025:0957a05": "別屬。如何獨說。為慧勤定解云。四念住。四正斷。四神足。此三名",
    "T41n1823_025:0957a06": "無別屬。如何念住獨說為慧。正斷獨說為勤。神足獨說為定也。頌曰。",
    "T41n1823_025:0957a07": "四念住正斷　　神足隨增上",
    "T41n1823_025:0957a08": "說為慧勤定　　實諸加行善",
    "T41n1823_025:0957a09": "釋曰。四念住等三。隨增上義。說慧勤定。若",
    "T41n1823_025:0957a10": "論實體。三位遍攝諸加行善。謂念住等。相",
    "T41n1823_025:0957a11": "應俱有五蘊。名加行善也。且四念住位。慧",
    "T41n1823_025:0957a12": "為增上。於正斷位。勤為增上。於神足位。定",
    "T41n1823_025:0957a13": "為增上。問何緣於慧。立念住名。答薩婆多",
    "T41n1823_025:0957a14": "釋。慧由念力。持令住故。依論主解。理實由",
    "T41n1823_025:0957a15": "慧。令念住境。如實見者。能明記故。問",
    "T41n1823_025:0957a16": "何緣於勤名為正斷。答於正修習。勤斷二",
    "T41n1823_025:0957a17": "惡。勤修二善。此勤力能斷懈怠故。或名正",
    "T41n1823_025:0957a18": "勝。於正持策身語意中。此最勝故。問何緣",
    "T41n1823_025:0957a19": "於定立神足名。答神謂神變靈妙德也。足即",
    "T41n1823_025:0957a20": "是定神所依也。神依定發。定為神足。故名",
    "T41n1823_025:0957a21": "神足。",
    "T41n1823_025:0957a22": "從此第四。明覺分增。論云。當言何位。何覺",
    "T41n1823_025:0957a23": "分增。頌曰。",
    "T41n1823_025:0957a24": "初業順決擇　　及修見道位",
    "T41n1823_025:0957a25": "念住等七品　　應知次第增",
    "T41n1823_025:0957a26": "釋曰。初業者。謂修別相總相念住位也。此",
    "T41n1823_025:0957a27": "初業位。能審照了身等四境。慧用勝故。說",
    "T41n1823_025:0957a28": "念住增　順決擇者。煗等四位也。且煗位",
    "T41n1823_025:0957a29": "中。能證異品決擇分也。殊勝功德。勤用勝故。說",
    "T41n1823_025:0957b01": "正斷增　頂法位中。趣無退位。定用勝故。",
    "T41n1823_025:0957b02": "說神足增。忍法位中。必不退墮。善根堅固。",
    "T41n1823_025:0957b03": "得增上義。說五根增　世第一位。非世惑",
    "T41n1823_025:0957b04": "法。所能屈伏。得無屈義。說五力增　及修",
    "T41n1823_025:0957b05": "見道位者。修道位中。近菩提位。助覺勝故。",
    "T41n1823_025:0957b06": "說七覺增　見道位中。速疾而轉。通行勝",
    "T41n1823_025:0957b07": "故。說八正道增　有餘師說。於見道位。建",
    "T41n1823_025:0957b08": "立覺支。如實覺知四聖諦。故於見修二位。",
    "T41n1823_025:0957b09": "建立八道支。以此二位。俱通直往涅槃城",
    "T41n1823_025:0957b10": "故　念住等七。品應知次第增者。結上初業",
    "T41n1823_025:0957b11": "等位。有念住等七品增也。",
    "T41n1823_025:0957b12": "從此第五。漏無漏分別。論云。此三十七。幾",
    "T41n1823_025:0957b13": "通有漏。幾無漏耶。頌曰。",
    "T41n1823_025:0957b14": "七覺八道支　　一向是無漏",
    "T41n1823_025:0957b15": "三四五根力　　皆通於二種",
    "T41n1823_025:0957b16": "釋曰。七覺支。八正道。唯無漏也。三四者。一",
    "T41n1823_025:0957b17": "四念住。二四正斷。三四神足也。五根力者。謂",
    "T41n1823_025:0957b18": "五根。五力也。此四念住等。皆通有漏無漏二",
    "T41n1823_025:0957b19": "種也。",
    "T41n1823_025:0957b20": "從此第六。明依地。論云。此三十七。何地有",
    "T41n1823_025:0957b21": "幾。頌曰。",
    "T41n1823_025:0957b22": "初靜慮一切　　未至除喜根",
    "T41n1823_025:0957b23": "二靜慮除尋　　三四中除二",
    "T41n1823_025:0957b24": "前三無色地　　除戒前二種",
    "T41n1823_025:0957b25": "於欲界有頂　　除覺及道支",
    "T41n1823_025:0957b26": "釋曰。初靜慮一切者。依初靜慮。具三十七",
    "T41n1823_025:0957b27": "故。言一切未至除喜根者。依未至地。唯三",
    "T41n1823_025:0957b28": "十六。除喜根故。以近分地勵力轉故。於下",
    "T41n1823_025:0957b29": "地法。猶疑慮故。無有喜也　二靜慮除尋",
    "T41n1823_025:0957c01": "者。依第二禪。亦三十六。彼除尋故。無正思",
    "T41n1823_025:0957c02": "惟支也。三四中除二者。三四謂第三。第四靜",
    "T41n1823_025:0957c03": "慮也。中謂中間禪也。此三四中。各三十五。",
    "T41n1823_025:0957c04": "謂除前二即無喜尋也。前三無色地除戒",
    "T41n1823_025:0957c05": "前二種者。前三無色。除戒三支。及除前二。",
    "T41n1823_025:0957c06": "即是喜尋。總除五種。故三無色。各三十二",
    "T41n1823_025:0957c07": "也。於欲界有頂除覺及道支者。欲界有頂。無",
    "T41n1823_025:0957c08": "無漏故。除七覺支。及八道支。有餘二十",
    "T41n1823_025:0957c09": "二也。",
    "T41n1823_025:0957c10": "從此第四。明證淨。論云。覺分轉時。必得證",
    "T41n1823_025:0957c11": "淨。此有幾種第一問也。依何位得第二問也。實體是何",
    "T41n1823_025:0957c12": "法第三問也。有漏無漏耶第四問也。頌曰。",
    "T41n1823_025:0957c13": "證淨有四種　　謂佛法僧戒",
    "T41n1823_025:0957c14": "見三得法戒　　見道兼佛僧",
    "T41n1823_025:0957c15": "法謂三諦全　　菩薩獨覺道",
    "T41n1823_025:0957c16": "信戒二為體　　四皆唯無漏",
    "T41n1823_025:0957c17": "釋曰。前兩句答初問。次四句答第二問。次一",
    "T41n1823_025:0957c18": "句答第三問。後一句答第四問。經說證淨總",
    "T41n1823_025:0957c19": "有四種。一於佛證淨。二於法證淨。三於僧",
    "T41n1823_025:0957c20": "證淨。四聖戒證淨也。見三得法戒者。且見道",
    "T41n1823_025:0957c21": "位。見前三諦。於一一諦。各得法戒二種證",
    "T41n1823_025:0957c22": "淨。證三諦法。緣彼起信。有法證淨。道起之",
    "T41n1823_025:0957c23": "時。無漏戒俱。有戒證淨　見道兼佛僧者。",
    "T41n1823_025:0957c24": "道是道諦也。見道諦位。兼得佛僧。兼言謂",
    "T41n1823_025:0957c25": "顯亦得於法及戒證淨。佛無學法。是道諦攝",
    "T41n1823_025:0957c26": "也。緣彼起信。名佛證淨　成聲聞僧。學無",
    "T41n1823_025:0957c27": "學法。亦道諦攝。緣彼起信。名僧證淨。故唯",
    "T41n1823_025:0957c28": "道諦。有佛僧也。見道諦時。若約現行。唯",
    "T41n1823_025:0957c29": "有法戒二種證淨。言有佛僧。約得修說。",
    "T41n1823_025:0958a01": "以於此時。修得未來緣佛僧信故。見道",
    "T41n1823_025:0958a02": "諦具四證淨　法謂三諦全菩薩獨覺道者。",
    "T41n1823_025:0958a03": "此所信法也。謂苦集滅三諦全。名法也。於",
    "T41n1823_025:0958a04": "道諦中。菩薩道。及獨覺道名法。以菩薩",
    "T41n1823_025:0958a05": "與獨覺。唯有一人。不成僧義。名為法聖",
    "T41n1823_025:0958a06": "所受戒與現觀俱。故一切時。無不亦得。",
    "T41n1823_025:0958a07": "解云。此明法戒通見四諦也信戒二為體者。出體也。由所信",
    "T41n1823_025:0958a08": "別。故名有四。實體唯二。三寶證淨。以信為",
    "T41n1823_025:0958a09": "體。聖戒證淨。以戒為體。故唯有二　四皆",
    "T41n1823_025:0958a10": "唯無漏者。四種證淨。唯無漏法。以有漏",
    "T41n1823_025:0958a11": "法非證淨故。問為依何義。立證淨名。答",
    "T41n1823_025:0958a12": "證四諦理。故名為證。正信三寶。及妙尸羅。",
    "T41n1823_025:0958a13": "故名為淨。離不信垢信名為淨。離破戒",
    "T41n1823_025:0958a14": "垢。戒名為淨。由證得淨。立證淨名。此",
    "T41n1823_025:0958a15": "四次第者。信佛如良醫。信法如良藥。信僧",
    "T41n1823_025:0958a16": "如看病者。由信心淨故。發聖戒。是故尸",
    "T41n1823_025:0958a17": "羅。說為第四。要具前信。此戒現前。如遇",
    "T41n1823_025:0958a18": "三緣病方除故。",
    "T41n1823_025:0958a19": "從此第五。明正智解脫。就中四。一明二支。",
    "T41n1823_025:0958a20": "二明解脫時。三明斷障時。四明滅斷離。且",
    "T41n1823_025:0958a21": "第一明二支者。論云。經言。學位成就八支。",
    "T41n1823_025:0958a22": "無學位中。具成就十加正解脫及正智支。何緣不說有",
    "T41n1823_025:0958a23": "學位中。有正解脫。及有正智一問。正脫正智。",
    "T41n1823_025:0958a24": "其體云何第二問也。頌曰。",
    "T41n1823_025:0958a25": "學有餘縛故　　無正脫智支",
    "T41n1823_025:0958a26": "解脫為無為　　謂勝解惑滅",
    "T41n1823_025:0958a27": "有為無學支　　即二解脫蘊",
    "T41n1823_025:0958a28": "正智如覺說　　謂盡無生智",
    "T41n1823_025:0958a29": "釋曰。初兩句答初問。後六句答第二問。學",
    "T41n1823_025:0958b01": "有餘縛故。無正脫智支者。學位中。尚有餘",
    "T41n1823_025:0958b02": "縛。無解脫支。由解脫支無故。亦不立正智",
    "T41n1823_025:0958b03": "支也。解脫為無為者標也　解脫有二。一是",
    "T41n1823_025:0958b04": "有為。二是無為　謂勝解惑滅者。釋上也。謂",
    "T41n1823_025:0958b05": "無學勝解。名有為解脫。一切惑滅。名無為",
    "T41n1823_025:0958b06": "解脫。有為無學支者。有為解脫。名無學支。",
    "T41n1823_025:0958b07": "以立支名屬有為故。即二解脫蘊者。即",
    "T41n1823_025:0958b08": "此有為解脫。經說有二種。謂心解脫。及慧",
    "T41n1823_025:0958b09": "解脫。此二解脫。五分法身中。名為解脫",
    "T41n1823_025:0958b10": "蘊也。正智如覺說謂盡無生智者。出正智",
    "T41n1823_025:0958b11": "體。如前覺說。謂即前說盡無生智。為正",
    "T41n1823_025:0958b12": "智體。",
    "T41n1823_025:0958b13": "從此第二。明解脫時。論云。心於何位。正得",
    "T41n1823_025:0958b14": "解脫。而言無學心解脫耶。頌曰。",
    "T41n1823_025:0958b15": "無學心生時　　正從障解脫",
    "T41n1823_025:0958b16": "釋曰。無學心生時者。謂初無學心。於未來",
    "T41n1823_025:0958b17": "正生時也。此正生時。從煩惱障正得解",
    "T41n1823_025:0958b18": "脫。名正解脫若現在世。名已解脫。非正",
    "T41n1823_025:0958b19": "解脫也。",
    "T41n1823_025:0958b20": "從此第三。明斷障時。論云。道於何位。令正",
    "T41n1823_025:0958b21": "生障斷。頌曰。",
    "T41n1823_025:0958b22": "道唯正滅位　　能令彼障斷",
    "T41n1823_025:0958b23": "釋曰。正滅位言。顯居現在。道能斷障。唯正",
    "T41n1823_025:0958b24": "滅時。餘位定無斷障用故。此言道者。即金",
    "T41n1823_025:0958b25": "剛喻定也。",
    "T41n1823_025:0958b26": "從此第四。明滅離斷。論云。經說三界。謂斷",
    "T41n1823_025:0958b27": "離滅。以何為體第一問也。差別云何第二問也。頌曰。",
    "T41n1823_025:0958b28": "無為說三界　　離界唯離貪",
    "T41n1823_025:0958b29": "斷界斷餘結　　滅界滅彼事",
    "T41n1823_025:0958c01": "釋曰。初句答初問。下三句答第二問。無為",
    "T41n1823_025:0958c02": "說三界者。斷滅離三界。以無為解脫為體",
    "T41n1823_025:0958c03": "也。言離界者。約但離貪。言斷界者。謂約",
    "T41n1823_025:0958c04": "斷餘瞋等八結也。言滅界者。謂滅貪等。",
    "T41n1823_025:0958c05": "所隨增事。前言離斷。約斷煩惱。此據滅惑",
    "T41n1823_025:0958c06": "所緣境事。",
    "T41n1823_025:0958c07": "從此第六。明厭離通局。論云。若事能厭。必",
    "T41n1823_025:0958c08": "能離繫耶問也。不爾答也。云何徵也。頌曰。",
    "T41n1823_025:0958c09": "厭緣苦集慧　　離緣四能斷",
    "T41n1823_025:0958c10": "相對互廣狹　　故應成四句",
    "T41n1823_025:0958c11": "釋曰。厭緣苦集慧者。唯緣苦集。所有忍智。",
    "T41n1823_025:0958c12": "名苦集慧。此慧名厭。厭苦集故。離緣四能",
    "T41n1823_025:0958c13": "斷者。緣四諦境。能斷惑道。皆名為離。離煩",
    "T41n1823_025:0958c14": "惱故。下兩句者。厭離相對。廣狹有殊。故成",
    "T41n1823_025:0958c15": "四句。有厭非離。謂緣苦集。不令惑斷。所有",
    "T41n1823_025:0958c16": "忍智。此忍即是先離欲染。後入見道。苦集",
    "T41n1823_025:0958c17": "法忍也。智是見道。苦集法智。及修道中。加行",
    "T41n1823_025:0958c18": "解脫。勝進苦集智也。此位但名厭。緣苦集",
    "T41n1823_025:0958c19": "故　忍不名離。惑先斷故　有離非厭。謂",
    "T41n1823_025:0958c20": "緣滅道。能令惑斷。所有忍智　此忍即是。",
    "T41n1823_025:0958c21": "未離欲染。後入見道。滅道法忍。及諸所有",
    "T41n1823_025:0958c22": "滅。道類忍也。智是修道中。無間道攝。滅道智",
    "T41n1823_025:0958c23": "也。此但名離。是斷道故。不名為厭。緣欣境",
    "T41n1823_025:0958c24": "故　有厭亦離。謂緣苦集。能令惑斷。所有忍",
    "T41n1823_025:0958c25": "智。此忍即是未離欲染。入見道者。苦集法",
    "T41n1823_025:0958c26": "忍。及諸所有苦集類忍也。智是修道。無間道",
    "T41n1823_025:0958c27": "攝。苦集智也。此名為厭。緣苦集故。亦名為",
    "T41n1823_025:0958c28": "離。能斷道故　有非厭離。謂緣滅道。不令",
    "T41n1823_025:0958c29": "惑斷。所有忍智　此忍即是先離欲染。後",
    "T41n1823_025:0959a01": "入見道。滅道法忍也　智是見道中。滅智道",
    "T41n1823_025:0959a02": "智。及修道中。加行解脫。勝進道攝。滅道智",
    "T41n1823_025:0959a03": "也。此不名厭。緣欣境故。亦不名離。非斷",
    "T41n1823_025:0959a04": "道故。",
    "T41n1823_025:0959a05": "俱舍論頌疏論本第二十五"
}