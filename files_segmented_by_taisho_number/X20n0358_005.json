{
    "X20n0358_005:0219a03": "金光明經文句文句記會本卷第五",
    "X20n0358_005:0219a05": "北涼三藏法師　曇無讖　譯經",
    "X20n0358_005:0219a06": "天台智者大師說文句門人灌頂錄",
    "X20n0358_005:0219a07": "四明沙門　知禮　述文句記",
    "X20n0358_005:0219a08": "雙徑沙門明得會句并記入於經文",
    "X20n0358_005:0219a09": "【記】二經文二初分文。",
    "X20n0358_005:0219a10": "【文句】此品有四十五行偈分為二初四行半敘欲說",
    "X20n0358_005:0219a11": "空次四十行半正說空。",
    "X20n0358_005:0219a12": "【記】二隨釋二初欲說空。",
    "X20n0358_005:0219a13": "無量餘經已廣說空是故此中略而解說眾生根鈍",
    "X20n0358_005:0219a14": "尠於智慧不能廣知無量空義故此尊經略而說之",
    "X20n0358_005:0219a15": "異妙方便種種因緣為鈍根故起大悲心我今演說",
    "X20n0358_005:0219a16": "此妙經典如我所解知眾生意。",
    "X20n0358_005:0219a17": "【記】文二初釋八初釋餘經廣說二初總示相顯意。",
    "X20n0358_005:0219a18": "【文句】無量餘經者指廣而明略亦是標略以顯廣。",
    "X20n0358_005:0219a19": "【記】二別明指前義二初約部次相違問。",
    "X20n0358_005:0219a20": "【文句】若指般若則此經非方等攝若不指般若諸經",
    "X20n0358_005:0219a21": "不廣明空義此復云何。",
    "X20n0358_005:0219a22": "【記】大經云從生酥出熟酥譬從方等出摩訶般若",
    "X20n0358_005:0219a23": "故知般若在方等後此經既屬方等豈得指般若",
    "X20n0358_005:0219a24": "為已說耶。二約後分至終答二初正答通二初",
    "X20n0358_005:0219b01": "引教答通二初總立意。",
    "X20n0358_005:0219b02": "【文句】答諸經前分結集人應作次第而其後分皆攝",
    "X20n0358_005:0219b03": "入前例。",
    "X20n0358_005:0219b04": "【記】以此經是方等後分故信相聞佛入滅唯三月",
    "X20n0358_005:0219b05": "在所以懷疑故指般若名為已說。二引三經三",
    "X20n0358_005:0219b06": "初引阿含二初正引。",
    "X20n0358_005:0219b07": "【文句】具舉一以類諸如阿含經云佛將涅槃舍利弗",
    "X20n0358_005:0219b08": "不忍見佛滅前佛而去均頭頭擎衣鉢來至佛所。",
    "X20n0358_005:0219b09": "【記】前佛而去者七日前入滅也均頭沙彌是身子",
    "X20n0358_005:0219b10": "弟子。二結示。",
    "X20n0358_005:0219b11": "【文句】此是窮後之事而在十二年前阿含中集當知",
    "X20n0358_005:0219b12": "阿含後分至涅槃也。",
    "X20n0358_005:0219b13": "【記】二引方等二初正引。",
    "X20n0358_005:0219b14": "【文句】又方等次第在法華前而云先於靈山已為聲",
    "X20n0358_005:0219b15": "聞授記。",
    "X20n0358_005:0219b16": "【記】即方等陀羅尼經先於靈山唯法華授聲聞佛",
    "X20n0358_005:0219b17": "記。二結示。",
    "X20n0358_005:0219b18": "【文句】豈非方等至於涅槃。",
    "X20n0358_005:0219b19": "【記】三引大品二初正引。",
    "X20n0358_005:0219b20": "【文句】又大品次第在法華前釋論云須菩提於法華",
    "X20n0358_005:0219b21": "中授記故而諸菩薩為畢定為不畢定。",
    "X20n0358_005:0219b22": "【記】二結示。",
    "X20n0358_005:0219b23": "【文句】當知般若亦至涅槃。",
    "X20n0358_005:0219b24": "【記】二詳定結斥。",
    "X20n0358_005:0219c01": "【文句】以此推之言次第者是前分也互相指者是後",
    "X20n0358_005:0219c02": "分也結集者以後分明義氣類若同向前集之或",
    "X20n0358_005:0219c03": "者不知言乖次第實不乖也。",
    "X20n0358_005:0219c04": "【記】二示非妨。",
    "X20n0358_005:0219c05": "【文句】此經屬方等後分指般若為廣說於義無妨。",
    "X20n0358_005:0219c06": "【記】二釋略而解說二初示教門名義廣略二初示",
    "X20n0358_005:0219c07": "二門。",
    "X20n0358_005:0219c08": "【文句】略而解說者佛有略廣二門。",
    "X20n0358_005:0219c09": "【記】二明四句二初直示三句。",
    "X20n0358_005:0219c10": "【文句】應作四句分別或名義俱廣如十八空二十空",
    "X20n0358_005:0219c11": "二十四空是也或名義俱略如一獨空是也或名",
    "X20n0358_005:0219c12": "廣義略如法性實相實際如如法界等眾多名共",
    "X20n0358_005:0219c13": "名一義是也。",
    "X20n0358_005:0219c14": "【記】十八空等者空體唯一徧蕩諸境隨境立名如",
    "X20n0358_005:0219c15": "火是一隨所燒物乃有異名名下之義不得不異",
    "X20n0358_005:0219c16": "是故因亡內法乃名內空因亡外法乃名外空亡",
    "X20n0358_005:0219c17": "十八境名十八空二十空二十四空亦復如是故",
    "X20n0358_005:0219c18": "名義俱廣立一空名唯詮泯蕩故名義俱略若法",
    "X20n0358_005:0219c19": "性等立名眾多但詮本性之義耳。二委示第四",
    "X20n0358_005:0219c20": "二初標示。",
    "X20n0358_005:0219c21": "【文句】或名略義廣如生法二空之名而義太廣。",
    "X20n0358_005:0219c22": "【記】二證釋。",
    "X20n0358_005:0219c23": "【文句】迄從凡地至于極佛皆名眾生釋論云眾生無",
    "X20n0358_005:0219c24": "上者佛是從凡夫之五陰極至佛地亦稱色解脫",
    "X20n0358_005:0220a01": "受想行識解脫釋論云法無上者涅槃是。",
    "X20n0358_005:0220a02": "【記】秪立二空是名略也此名召義徧乎十界從凡",
    "X20n0358_005:0220a03": "至佛皆有眾生及五陰故問位至聲聞生法已空",
    "X20n0358_005:0220a04": "因何釋論至佛猶有眾生及法豈獨不無又稱無",
    "X20n0358_005:0220a05": "上其義何耶答小乘談空終歸灰斷故入無餘生",
    "X20n0358_005:0220a06": "法永絕大乘談空其體常住又非獨一覺性常住",
    "X20n0358_005:0220a07": "須知生法一切皆常故生法未空則凡鄙微劣生",
    "X20n0358_005:0220a08": "法若空則高勝廣大是以極果生法無上斯乃空",
    "X20n0358_005:0220a09": "之究竟也故荊谿云三千果成咸稱常樂三千闕",
    "X20n0358_005:0220a10": "何生法依報耶。二明今品名略義廣。",
    "X20n0358_005:0220a11": "【文句】今言略說生法二空下文云五陰舍宅觀悉空",
    "X20n0358_005:0220a12": "寂善女當觀何處有人及以眾生即其義也。",
    "X20n0358_005:0220a13": "【記】三釋眾生根鈍二初定廣略利鈍二初約聞持",
    "X20n0358_005:0220a14": "立。",
    "X20n0358_005:0220a15": "【文句】眾生根鈍者根緣不同或廣說得悟名利根或",
    "X20n0358_005:0220a16": "略說得悟名鈍根。",
    "X20n0358_005:0220a17": "【記】宜廣為利宜略為鈍。二約義持翻。",
    "X20n0358_005:0220a18": "【文句】此語似倒身子一聞得悟是略是利目連再聞",
    "X20n0358_005:0220a19": "得悟是廣是鈍。",
    "X20n0358_005:0220a20": "【記】身子初遇阿鞞說偈詮三諦義謂苦集滅令速",
    "X20n0358_005:0220a21": "證故不言道諦身子一聞即悟初果及其轉為目",
    "X20n0358_005:0220a22": "連說之再聞方悟一說是略再說是廣豈非義持",
    "X20n0358_005:0220a23": "略利廣鈍耶。二示今機利鈍二初明經意。",
    "X20n0358_005:0220a24": "【文句】此經意不就得悟邊明利鈍乃是聞持邊論利",
    "X20n0358_005:0220b01": "鈍利人廣聞則能持鈍人略聞方能持。",
    "X20n0358_005:0220b02": "【記】自就不能廣持詮空名數故曰鈍根。二示今",
    "X20n0358_005:0220b03": "機。",
    "X20n0358_005:0220b04": "【文句】今機但有得悟之機無有廣持之機故言不能",
    "X20n0358_005:0220b05": "廣知也。",
    "X20n0358_005:0220b06": "【記】若論義持聞略能悟乃稱根利無見經云眾生",
    "X20n0358_005:0220b07": "根鈍便謂今機不能悟於無量空義尠於智慧亦",
    "X20n0358_005:0220b08": "約聞持智也此同起信論說尋於廣論文多為煩",
    "X20n0358_005:0220b09": "但樂少文而攝多義者故造此論又末為諸佛甚",
    "X20n0358_005:0220b10": "深廣大義我已隨順總持說此品略說無量空義",
    "X20n0358_005:0220b11": "同彼總持說深廣義也。四釋無量空義二初約",
    "X20n0358_005:0220b12": "真中揀。",
    "X20n0358_005:0220b13": "【文句】無量空義者二乘真諦是有量空義菩薩中道",
    "X20n0358_005:0220b14": "是無量空義。",
    "X20n0358_005:0220b15": "【記】偏真斷滅不具色心是有量空義中道具足妙",
    "X20n0358_005:0220b16": "色妙心出生不竭融攝無遺是無量空義。二就",
    "X20n0358_005:0220b17": "此經示。",
    "X20n0358_005:0220b18": "【文句】此經明法性實相即是無量空義也。",
    "X20n0358_005:0220b19": "【記】既談法性性則不改此乃常德實相者中實之",
    "X20n0358_005:0220b20": "相此品云求於如來真實法身新本云法身是常",
    "X20n0358_005:0220b21": "是實實是我德自在何窮既具常我豈虧樂淨四",
    "X20n0358_005:0220b22": "德彌彰無量空義也。五釋異妙方便。",
    "X20n0358_005:0220b23": "【文句】異妙方便者即是悉檀方便巧作上來辨果明",
    "X20n0358_005:0220b24": "因滅惡生善種種分別等是也。",
    "X20n0358_005:0220c01": "【記】六釋起大悲心。",
    "X20n0358_005:0220c02": "【文句】起大悲心者一段眾生著有病重故大悲亦重",
    "X20n0358_005:0220c03": "也。",
    "X20n0358_005:0220c04": "【記】七釋我今演說。",
    "X20n0358_005:0220c05": "【文句】我今演說者演名為廣與略相違上論生法二",
    "X20n0358_005:0220c06": "空是名略今論生法二義故言演爾。",
    "X20n0358_005:0220c07": "【記】八釋知眾生意。",
    "X20n0358_005:0220c08": "【文句】知眾生意者知此一機樂略宜略對略悟略故",
    "X20n0358_005:0220c09": "言知意也。",
    "X20n0358_005:0220c10": "【記】皆可見耳。二結。",
    "X20n0358_005:0220c11": "【文句】敘欲說空意竟。",
    "X20n0358_005:0220c12": "【記】二正說空二初分文立意二初分文。",
    "X20n0358_005:0220c13": "【文句】從是身虗偽下四十行半偈是第二正明於空",
    "X20n0358_005:0220c14": "又為二初從身偽下十九行半明生法二空境二",
    "X20n0358_005:0220c15": "從善女當觀下二十一行明生法二空觀。",
    "X20n0358_005:0220c16": "【記】二立意二初直示。",
    "X20n0358_005:0220c17": "【文句】無境觀不正無觀境不顯。",
    "X20n0358_005:0220c18": "【記】無境等者生法之境皆妙三諦故曰二空境生",
    "X20n0358_005:0220c19": "法之觀皆妙三觀故曰二空觀妙境發觀其觀方",
    "X20n0358_005:0220c20": "正妙觀照境其境方顯具明境觀令正令顯。二",
    "X20n0358_005:0220c21": "引證。",
    "X20n0358_005:0220c22": "【文句】應引止觀中十番檢境智明不可思議下文云",
    "X20n0358_005:0220c23": "不可思議智境不可思議智照新本云如如法如",
    "X20n0358_005:0220c24": "如智即其義也。",
    "X20n0358_005:0221a01": "【記】十番檢境智者境謂十境智謂十乘言十境者",
    "X20n0358_005:0221a02": "一陰入境二煩惱境三病患境四業相境五魔事",
    "X20n0358_005:0221a03": "境六禪定境七諸見境八增上慢境九二乘境十",
    "X20n0358_005:0221a04": "菩薩境陰乃現前九則待發若現若發一一境界",
    "X20n0358_005:0221a05": "皆須脩於十乘觀智言十乘者一觀不思議境二",
    "X20n0358_005:0221a06": "依境發菩提心三巧安止觀四破法徧五識通塞",
    "X20n0358_005:0221a07": "六調道品七對治助開八知次位九安忍十無法",
    "X20n0358_005:0221a08": "愛此十都為十種境絕於思議是故五品得觀行",
    "X20n0358_005:0221a09": "絕十信乃得相似論絕四十一位分證論絕妙覺",
    "X20n0358_005:0221a10": "乃能究論絕也下文即是散脂自說名密之義乃",
    "X20n0358_005:0221a11": "名境智俱不思議新本言法即是境也如者不異",
    "X20n0358_005:0221a12": "也皆重言者蓋以境智本來不異以情異故今復",
    "X20n0358_005:0221a13": "不異故東陽大士云一是本性如二是滅結如智",
    "X20n0358_005:0221a14": "不異境故曰如如法境不異智故曰如如智斯皆",
    "X20n0358_005:0221a15": "明於不思議意也。二隨文釋義二初明生法二",
    "X20n0358_005:0221a16": "空境二初分文立意二初分文。",
    "X20n0358_005:0221a17": "【文句】明空境又二初從是身虗偽下十七行半明實",
    "X20n0358_005:0221a18": "法境二從水火風種下二行明假想境。",
    "X20n0358_005:0221a19": "【記】二立意五初直示二相。",
    "X20n0358_005:0221a20": "【文句】實法者觀五陰無法觀十六無人空觀詣理故",
    "X20n0358_005:0221a21": "名實法身雖未死虗假臭穢故名假想。",
    "X20n0358_005:0221a22": "【記】言實法者對下假想淨為不淨乃是事觀今於",
    "X20n0358_005:0221a23": "五陰及以假人皆直觀理故名實法身雖下出假",
    "X20n0358_005:0221a24": "想義。二示二異名。",
    "X20n0358_005:0221b01": "【文句】亦名慧行行行緣空直入名為慧行帶事兼脩",
    "X20n0358_005:0221b02": "名為行行亦名正道助道空觀順理名為正道不",
    "X20n0358_005:0221b03": "淨破貪名為助道。",
    "X20n0358_005:0221b04": "【記】行行者慧行之上加脩事行故名行行助道者",
    "X20n0358_005:0221b05": "以不淨想破事中貪資於正觀破障理惑故名助",
    "X20n0358_005:0221b06": "道。三明大小皆脩二初明小。",
    "X20n0358_005:0221b07": "【文句】小乘脩正道斷結名慧解脫人脩助道斷結名",
    "X20n0358_005:0221b08": "俱解脫人。",
    "X20n0358_005:0221b09": "【記】三種解脫不言無疑解脫以俱脫人達內外典",
    "X20n0358_005:0221b10": "籍得無疑名今論正助故且明二。二明大。",
    "X20n0358_005:0221b11": "【文句】大品明菩薩發心與薩婆若相應者是脩正道",
    "X20n0358_005:0221b12": "遊戲神通淨佛國土者是脩助道法華名為大車",
    "X20n0358_005:0221b13": "儐從即此意也涅槃明正慧遠離遠離十相住大",
    "X20n0358_005:0221b14": "涅槃又諦觀白骨破二十五有成王三昧。",
    "X20n0358_005:0221b15": "【記】薩婆若大論翻一切智遊戲神通以於三界得",
    "X20n0358_005:0221b16": "自在故名遊戲以脩得通多於九想背捨等起故",
    "X20n0358_005:0221b17": "以假想為助道也法華大車具度白牛名為正道",
    "X20n0358_005:0221b18": "儐從為助涅槃正慧遠離十相即色聲香味觸生",
    "X20n0358_005:0221b19": "住壞男相女相能離深故所離非輕又諦下明助",
    "X20n0358_005:0221b20": "道也想白骨等觀等事禪即用三觀於事禪境破",
    "X20n0358_005:0221b21": "三惑障顯出我性成王三昧正助合脩名為達禪",
    "X20n0358_005:0221b22": "見禪法界也。四明經論有廣略。",
    "X20n0358_005:0221b23": "【文句】眾經同論此二義而互有廣略。",
    "X20n0358_005:0221b24": "【記】五明今品二義。",
    "X20n0358_005:0221c01": "【文句】今經略明正助意也。",
    "X20n0358_005:0221c02": "【記】即俱略也。二隨釋二初明實法境二初分文。",
    "X20n0358_005:0221c03": "【文句】實法境又二初從身偽下十行半約苦果論境",
    "X20n0358_005:0221c04": "二從從諸因緣下七行偈約集因論境觀此苦集",
    "X20n0358_005:0221c05": "而起道滅若能見四諦則得斷生死生有既盡已",
    "X20n0358_005:0221c06": "更不受諸有云云苦境又三從身偽下兩句明生",
    "X20n0358_005:0221c07": "空境次從六入村落下九行偈明法空境次從身",
    "X20n0358_005:0221c08": "空虗偽下一行結上生法二空境。",
    "X20n0358_005:0221c09": "【記】二隨釋二初明苦果境三初生空境。",
    "X20n0358_005:0221c10": "是身虗偽猶如空聚。",
    "X20n0358_005:0221c11": "【記】文二初釋是身虗偽二初體妄計故虗二初計",
    "X20n0358_005:0221c12": "攬陰有身。",
    "X20n0358_005:0221c13": "【文句】是身虗偽為生空境者攬陰成身計有我人眾",
    "X20n0358_005:0221c14": "生壽命身見得生。",
    "X20n0358_005:0221c15": "【記】攬陰成身者五陰和合假名為身如攬五指故",
    "X20n0358_005:0221c16": "有拳名凡夫不了執此假名而為我等廣有十六",
    "X20n0358_005:0221c17": "一我二眾生三壽者四命者五生者六養者七眾",
    "X20n0358_005:0221c18": "數八人九作者十使作者十一起者十二使起者",
    "X20n0358_005:0221c19": "十三受者十四使受者十五知者十六見者今略",
    "X20n0358_005:0221c20": "云五我者於陰等法中若即若離計我我所之實",
    "X20n0358_005:0221c21": "人者於陰中妄計我人眾生者則於陰五眾妄計",
    "X20n0358_005:0221c22": "我生壽者則陰等法中妄計我受一期報壽命者",
    "X20n0358_005:0221c23": "則於陰等法中妄計我命根連持不斷以執此故",
    "X20n0358_005:0221c24": "計有我身名身見得起。二體本虗叵得。",
    "X20n0358_005:0222a01": "【文句】若體其生名虗偽則求身叵得身見不起餘知",
    "X20n0358_005:0222a02": "見亦寂故約假身為生空之境。",
    "X20n0358_005:0222a03": "【記】妄執有生生實不生故生名虗偽既本不生故",
    "X20n0358_005:0222a04": "見身寂滅叵猶不可也。二檢原由了偽二初正",
    "X20n0358_005:0222a05": "檢二初檢假名由。",
    "X20n0358_005:0222a06": "【文句】又檢此身原由一念妄想託父母遺體假名之",
    "X20n0358_005:0222a07": "始也。",
    "X20n0358_005:0222a08": "【記】一念妄想者謂男託胎時見母為所取境見父",
    "X20n0358_005:0222a09": "是所競境於母起貪於父起瞋父流謂是己有乘",
    "X20n0358_005:0222a10": "茲妄念故得託胎女人反是委如大經假名始者",
    "X20n0358_005:0222a11": "男女之名由此妄想而為始也。二檢實法由二",
    "X20n0358_005:0222a12": "初五陰。",
    "X20n0358_005:0222a13": "【文句】此赤白二渧色陰也覺苦樂受陰也想此苦樂",
    "X20n0358_005:0222a14": "想陰也具三性行陰也識於中住識陰也。",
    "X20n0358_005:0222a15": "【記】赤白即遺體也三性者謂善惡無記也。二六",
    "X20n0358_005:0222a16": "大。",
    "X20n0358_005:0222a17": "【文句】又精血是地大濕是水大煖是火大氣命是風",
    "X20n0358_005:0222a18": "大四大圍空是空種心依此住是識種此實法之",
    "X20n0358_005:0222a19": "始也。",
    "X20n0358_005:0222a20": "【記】五陰六大是所依實法原由若是。二結示。",
    "X20n0358_005:0222a21": "【文句】觀此身與名依妄偽法豈可為真故言虗偽。",
    "X20n0358_005:0222a22": "【記】身是幻質名是假名既由妄想及從精血以驗",
    "X20n0358_005:0222a23": "所成身名虗偽。二釋猶如空聚。",
    "X20n0358_005:0222a24": "【文句】空聚者身名積聚如水上泡圍空而起泡名亦",
    "X20n0358_005:0222b01": "起起即有滅泡名亦滅無明業力託父母體即陰",
    "X20n0358_005:0222b02": "泡起陰泡起即身名起陰泡滅則身名滅故言空",
    "X20n0358_005:0222b03": "聚也。",
    "X20n0358_005:0222b04": "【記】無明業力業即是行乃無明緣行也或初作業",
    "X20n0358_005:0222b05": "時或託胎時如向所明男女之識於父母起貪瞋",
    "X20n0358_005:0222b06": "以父母流謂是已有乘茲妄念故得託胎體即遺",
    "X20n0358_005:0222b07": "體謂赤白也。二體法空境二初立意分文二初",
    "X20n0358_005:0222b08": "立意。",
    "X20n0358_005:0222b09": "【文句】從六入村落下明法空境何以知之此文但細",
    "X20n0358_005:0222b10": "檢根塵不論人我故知是法空境。",
    "X20n0358_005:0222b11": "【記】二分文。",
    "X20n0358_005:0222b12": "【文句】文為三初一行明六根次三行明十二入次五",
    "X20n0358_005:0222b13": "行明十八界。",
    "X20n0358_005:0222b14": "【記】二隨釋三初明六根。",
    "X20n0358_005:0222b15": "六入村落結賊所止一切自住各不相知。",
    "X20n0358_005:0222b16": "【記】文四初釋六入三初釋二名。",
    "X20n0358_005:0222b17": "【文句】六入者六根也能生於識名之為根塵之所趣",
    "X20n0358_005:0222b18": "名之為入亦為識之所入故名六入也。",
    "X20n0358_005:0222b19": "【記】二檢三事。",
    "X20n0358_005:0222b20": "【文句】檢其元初但有三事謂命煖識如凝酥薄酪七",
    "X20n0358_005:0222b21": "日一變巧風所吹開張五胞攬四大淨色結成眼",
    "X20n0358_005:0222b22": "耳鼻舌身等。",
    "X20n0358_005:0222b23": "【記】命煖識者大集云歌羅邏時即有三事出入息",
    "X20n0358_005:0222b24": "者名為壽命不臭不爛名之為煖即是業持火大",
    "X20n0358_005:0222c01": "故地水等色不臭爛也此中心意名之為識即是",
    "X20n0358_005:0222c02": "剎那覺知心也三法和合從生至長無增無減七",
    "X20n0358_005:0222c03": "日一變者謂在胎也一七名雜穢狀如凝酥二七",
    "X20n0358_005:0222c04": "名疱狀如瘡疱三七日名凝結狀如就血四七名",
    "X20n0358_005:0222c05": "凝厚漸堅硬故五七名形位四支差別故六七名",
    "X20n0358_005:0222c06": "毛髮爪齒位七七名具根位五根圓滿故今云五",
    "X20n0358_005:0222c07": "疱即形位也。三明六數。",
    "X20n0358_005:0222c08": "【文句】諸根若立則有生識之用是為開色為五心但",
    "X20n0358_005:0222c09": "為一。",
    "X20n0358_005:0222c10": "【記】五根并前識是意根則六根具足。二釋村落。",
    "X20n0358_005:0222c11": "【文句】識依根住故名為村。",
    "X20n0358_005:0222c12": "【記】三釋結賊所止。",
    "X20n0358_005:0222c13": "【文句】塵從此入故言結賊所止。",
    "X20n0358_005:0222c14": "【記】由塵起結能害慧命故云結賊。四釋不相知。",
    "X20n0358_005:0222c15": "【文句】眼見耳聞鼻嗅舌甞身觸意緣各有所伺不得",
    "X20n0358_005:0222c16": "相濫故言各不相知也。",
    "X20n0358_005:0222c17": "【記】伺候也。二明十二入。",
    "X20n0358_005:0222c18": "眼根受色耳分別聲鼻齅諸香舌嗜於味所有身根",
    "X20n0358_005:0222c19": "貪受諸觸意根分別一切諸法六情諸根各各自緣",
    "X20n0358_005:0222c20": "諸塵境界不行他緣。",
    "X20n0358_005:0222c21": "【記】文四初約開辯數。",
    "X20n0358_005:0222c22": "【文句】從眼根受色下明十二入更開色為十并一入",
    "X20n0358_005:0222c23": "少分開心為二成十二入也。",
    "X20n0358_005:0222c24": "【記】開色為十者五根五塵也少分者法入攝二種",
    "X20n0358_005:0223a01": "法一者心法除心王但取相應諸心數也二者非",
    "X20n0358_005:0223a02": "心法即過去未來色法及心不相應諸行及三無",
    "X20n0358_005:0223a03": "為法也今云少分即非心法中過未色也開心為",
    "X20n0358_005:0223a04": "二者謂意入也及法入也然於法入亦秪少分謂",
    "X20n0358_005:0223a05": "於法入二種中但攝心法耳今云二者且舉全數。",
    "X20n0358_005:0223a06": "二明通別名。",
    "X20n0358_005:0223a07": "【文句】塵入於根根亦入塵互相涉入通名為入根生",
    "X20n0358_005:0223a08": "識強別名為根塵汙義強別名為塵。",
    "X20n0358_005:0223a09": "【記】三釋各各自緣。",
    "X20n0358_005:0223a10": "【文句】當一根塵互相涉入故言各各自緣。",
    "X20n0358_005:0223a11": "【記】四釋不行他緣。",
    "X20n0358_005:0223a12": "【文句】他根不入此塵此塵不入他根故言不行他緣",
    "X20n0358_005:0223a13": "也。",
    "X20n0358_005:0223a14": "【記】三明十八界二初辨數釋名。",
    "X20n0358_005:0223a15": "【文句】從心如幻化下明十八界更開心為八色為十",
    "X20n0358_005:0223a16": "界者隔別不濫名之為界。",
    "X20n0358_005:0223a17": "【記】二隨文釋義三初明識徧諸根。",
    "X20n0358_005:0223a18": "心如幻化馳騁六情而常妄想分別諸法猶如世人",
    "X20n0358_005:0223a19": "馳走空聚六賊所害愚不知避。",
    "X20n0358_005:0223a20": "【文句】文為三一心如幻化下明識徧諸根假令眼耳",
    "X20n0358_005:0223a21": "不對於塵心亦追緣預念故言馳騁如人坐馳天",
    "X20n0358_005:0223a22": "下以愚癡故不知根塵空險故為賊害如大經云",
    "X20n0358_005:0223a23": "云。",
    "X20n0358_005:0223a24": "【記】追緣過去預念未來馳騁猶奔走也如人下舉",
    "X20n0358_005:0223b01": "例也端坐一室而心思天下愛染塵緣名曰坐馳",
    "X20n0358_005:0223b02": "自非妙空莫息馳想以愚下釋六賊所害也如大",
    "X20n0358_005:0223b03": "經者德王品云譬如有王以四毒蛇盛之一篋令",
    "X20n0358_005:0223b04": "人瞻養若令一蛇生瞋恚我當準法戮之都市其",
    "X20n0358_005:0223b05": "人怖畏捨篋逃走王時復遣五旃陀羅拔刀隨後",
    "X20n0358_005:0223b06": "一人藏刀詐為親害其人不信投一聚落欲自隱",
    "X20n0358_005:0223b07": "匿既入聚中不見人物即便坐地聞空中聲云今",
    "X20n0358_005:0223b08": "夜當有六大賊來其人恐怖復捨而去路值一河",
    "X20n0358_005:0223b09": "其水漂急即取草木為筏截流而去既達彼岸安",
    "X20n0358_005:0223b10": "隱無患菩薩亦爾聞涅槃經觀身如篋四大如蛇",
    "X20n0358_005:0223b11": "五旃陀羅即是五陰詐親即貪愛空聚即六入六",
    "X20n0358_005:0223b12": "賊即外六塵河即煩惱筏即道品到於常樂涅槃",
    "X20n0358_005:0223b13": "彼岸。二明識常在根塵。",
    "X20n0358_005:0223b14": "心常依止六根境界各各自知所伺之處隨行色聲",
    "X20n0358_005:0223b15": "香味觸法。",
    "X20n0358_005:0223b16": "【文句】二心常依止下明識常在根故言六根識常在",
    "X20n0358_005:0223b17": "塵故言境界若謂識不在根塵那忽即對即覺以",
    "X20n0358_005:0223b18": "即覺故故常在根塵釋論云根不壞心欲聞復有",
    "X20n0358_005:0223b19": "聲眾緣和合故得聞即此義也。",
    "X20n0358_005:0223b20": "【記】即對即覺者對塵便覺也引釋論證即覺義既",
    "X20n0358_005:0223b21": "云心欲聞則知識在根經隨行平聲。三明識常",
    "X20n0358_005:0223b22": "去還。",
    "X20n0358_005:0223b23": "心處六情如鳥投網其心在在常處諸根隨逐諸塵",
    "X20n0358_005:0223b24": "無有暫捨。",
    "X20n0358_005:0223c01": "【文句】三心處六情下明識之於根乍出乍入如鳥在",
    "X20n0358_005:0223c02": "網出入間關啄一捨一周而復始無暫休息識在",
    "X20n0358_005:0223c03": "根網亦復如是或在於耳或在於眼去還無定雖",
    "X20n0358_005:0223c04": "復無定而得論常在云云。",
    "X20n0358_005:0223c05": "【記】乍出乍入者對塵故乍出不對即乍入出入間",
    "X20n0358_005:0223c06": "關者應法師云謂出入也亦設置之貌莊子云小",
    "X20n0358_005:0223c07": "智間間隔礙也啄一捨一者捨一網目復啄一網",
    "X20n0358_005:0223c08": "目隔礙難出得論常在者以塵對即覺故。三結",
    "X20n0358_005:0223c09": "二境二初標示。",
    "X20n0358_005:0223c10": "【文句】從身空虗偽下一行是第三結上生法二空境",
    "X20n0358_005:0223c11": "也。",
    "X20n0358_005:0223c12": "【記】二牒釋二初結生空境。",
    "X20n0358_005:0223c13": "身空虗偽不可長養。",
    "X20n0358_005:0223c14": "【文句】身空不可長養結上生空境長養是十六之一",
    "X20n0358_005:0223c15": "長養既空十五六空即是結成生空境也。",
    "X20n0358_005:0223c16": "【記】長養即十六中養育見也妄計我能養育於他",
    "X20n0358_005:0223c17": "又是計我為父母養育。二結法空境。",
    "X20n0358_005:0223c18": "無有諍訟亦無正主。",
    "X20n0358_005:0223c19": "【記】文二初超釋無主二初別檢心。",
    "X20n0358_005:0223c20": "【文句】亦無正主者結上法空境遺教云此五根者心",
    "X20n0358_005:0223c21": "為其主此明託胎之始心在諸根之初名之為主",
    "X20n0358_005:0223c22": "其實不能控制諸根根大相違心為受惱身病時",
    "X20n0358_005:0223c23": "心亦隨病寧得是主邪。",
    "X20n0358_005:0223c24": "【記】主必能制及得自在既為他惱二義不成知心",
    "X20n0358_005:0224a01": "非主。二互推主。",
    "X20n0358_005:0224a02": "【文句】或時更互論主如地具四微則鈍為水所制水",
    "X20n0358_005:0224a03": "但三微為火所制火但二微為風所制風有一微",
    "X20n0358_005:0224a04": "為心所制心無有微故得為主復為四大所惱主",
    "X20n0358_005:0224a05": "義不成故言無正主也。",
    "X20n0358_005:0224a06": "【記】四微色香味觸也大論云地有色香味觸重故",
    "X20n0358_005:0224a07": "自無所作水少香故動作勝地次少香味故勢勝",
    "X20n0358_005:0224a08": "於水風少色香味故動作勝火心無等者心望四",
    "X20n0358_005:0224a09": "大以不藉微勝故為主若論被惱復不成主。二",
    "X20n0358_005:0224a10": "追釋無諍。",
    "X20n0358_005:0224a11": "【文句】無有諍訟者若計有四大則有相違如四蛇相",
    "X20n0358_005:0224a12": "陵四國相拒可有諍訟今觀四大空不能得空便",
    "X20n0358_005:0224a13": "故言無有諍訟也此是結上法空之意也。",
    "X20n0358_005:0224a14": "【記】因緣和合雖成諸法本無思念有何諍訟皆由",
    "X20n0358_005:0224a15": "情計故四大如蛇六塵如賊若觀本空則諸法寂",
    "X20n0358_005:0224a16": "爾有誰諍訟故以無諍結法空境。二明集因境",
    "X20n0358_005:0224a17": "二初分文對辨二初分文。",
    "X20n0358_005:0224a18": "【文句】從諸因緣和合而有下七行偈約集因明境即",
    "X20n0358_005:0224a19": "是集諦文為三初兩行明集起相次三行半明集",
    "X20n0358_005:0224a20": "相吞噬次一行半明集善惡境。",
    "X20n0358_005:0224a21": "【記】二對辨二初對假想辨。",
    "X20n0358_005:0224a22": "【文句】前三是慧行後一是行行前三是正觀境後一",
    "X20n0358_005:0224a23": "是助道觀境前一從無明生後一從無明滅。",
    "X20n0358_005:0224a24": "【記】前三者即此集境自立三科謂集起相等是慧",
    "X20n0358_005:0224b01": "行正觀之境後一即假想是行行助道觀境此九",
    "X20n0358_005:0224b02": "行經文既相連又俱言四大似難分別故以前三",
    "X20n0358_005:0224b03": "對於後一而論正助以區別之又前一者即以集",
    "X20n0358_005:0224b04": "境三中初一對後假想而論生滅以前一云從諸",
    "X20n0358_005:0224b05": "因緣和合而有及云地水火風合集成立後一乃",
    "X20n0358_005:0224b06": "云水火風種散滅壞時豈非四大生滅相耶而言",
    "X20n0358_005:0224b07": "生滅皆從無明者彰此生滅不離迷妄也故前生",
    "X20n0358_005:0224b08": "云妄想故起至後滅云散滅壞時此乃死支合云",
    "X20n0358_005:0224b09": "憂悲苦惱斯是無明之果復是無明之因故論云",
    "X20n0358_005:0224b10": "老死有果所謂無明無明有因乃指老死是故生",
    "X20n0358_005:0224b11": "滅皆從無明。二對小乘辨。",
    "X20n0358_005:0224b12": "【文句】若直論生滅者未異小乘無明本不生而生不",
    "X20n0358_005:0224b13": "滅而滅生滅不二而二爾。",
    "X20n0358_005:0224b14": "【記】如上所論無明生滅何教不然若欲了知須論",
    "X20n0358_005:0224b15": "小衍小明四大實從無明生實從無明滅衍明四",
    "X20n0358_005:0224b16": "大而有三教通教四大體自本空故本不生滅由",
    "X20n0358_005:0224b17": "無明故見有生滅如幻之生如幻之滅別教四大",
    "X20n0358_005:0224b18": "體是佛性由無明故四大生滅性無生滅相有生",
    "X20n0358_005:0224b19": "滅圓教四大體亦佛性而性本具九界四大故九",
    "X20n0358_005:0224b20": "四大若生若滅皆是法界是故性相俱不生滅乃",
    "X20n0358_005:0224b21": "不思議論生滅也故法華明世間相常其義既爾",
    "X20n0358_005:0224b22": "則衍三教皆得明於本不生而生本不滅而滅生",
    "X20n0358_005:0224b23": "滅不二而二今非通別的就圓論。二隨文釋義",
    "X20n0358_005:0224b24": "三初明集起相二初通約生法釋三初揀苦從集。",
    "X20n0358_005:0224c01": "【文句】從諸因緣者苦集通從因緣欲明集義須作集",
    "X20n0358_005:0224c02": "之因緣釋也。",
    "X20n0358_005:0224c03": "【記】苦是世間果集是世間因此之因果皆因緣生",
    "X20n0358_005:0224c04": "今之所辨雖然涉苦果其意乃明集之因緣。二",
    "X20n0358_005:0224c05": "分句對義。",
    "X20n0358_005:0224c06": "【文句】前三句假名起之因緣後五句實法起之因緣。",
    "X20n0358_005:0224c07": "【記】三破小因緣二初敘小。",
    "X20n0358_005:0224c08": "【文句】小乘破四大至鄰虗細塵從細塵則有麤塵用",
    "X20n0358_005:0224c09": "此為起假實之因緣。",
    "X20n0358_005:0224c10": "【記】俱舍云極微微金木兔羊牛隙塵等小乘有門",
    "X20n0358_005:0224c11": "謂極微始有十方分故不破鄰虗以此為因緣也。",
    "X20n0358_005:0224c12": "二斥非。",
    "X20n0358_005:0224c13": "【文句】今明麤可析盡細塵亦盡麤細俱盡將何物作",
    "X20n0358_005:0224c14": "因緣。",
    "X20n0358_005:0224c15": "【記】細塵亦盡者鄰虗亦破二塵既破因緣不成。",
    "X20n0358_005:0224c16": "二別約生法釋二初假名因緣。",
    "X20n0358_005:0224c17": "從諸因緣和合而有無有堅實。",
    "X20n0358_005:0224c18": "【記】文三初釋從諸因緣。",
    "X20n0358_005:0224c19": "【文句】言因緣者無明內惑為因不了生法二空故染",
    "X20n0358_005:0224c20": "愛於外為緣觸處染著故無明潤愛集業得起故",
    "X20n0358_005:0224c21": "言從諸因緣和合故起。",
    "X20n0358_005:0224c22": "【記】此中宜用起信論說無明為因生三細境界為",
    "X20n0358_005:0224c23": "緣生六麤方盡疏意言三細者業相轉相現相即",
    "X20n0358_005:0224c24": "根本不覺熏習真如生三種相故云無明內惑為",
    "X20n0358_005:0225a01": "因也言六麤者謂智相相續相執取相計名字相",
    "X20n0358_005:0225a02": "起業相業繫苦相即枝末不覺於外境界起智相",
    "X20n0358_005:0225a03": "等生法二執名為染愛於外觸處染著以二不覺",
    "X20n0358_005:0225a04": "熏二執心成起業相故云無明潤愛集業得起忽",
    "X20n0358_005:0225a05": "都不辨迷一法界為無明內惑等者豈能顯今中",
    "X20n0358_005:0225a06": "道空慧耶。二釋和合而有。",
    "X20n0358_005:0225a07": "【文句】以業起故則有一念託胎招於苦果。",
    "X20n0358_005:0225a08": "【記】以業起者即起業相也則有下即業繫苦相也",
    "X20n0358_005:0225a09": "此云苦果即是攬陰成假名人也。三釋無有堅",
    "X20n0358_005:0225a10": "實。",
    "X20n0358_005:0225a11": "【文句】此一念託胎由無明愛能生之心既是虗妄所",
    "X20n0358_005:0225a12": "生之心亦是虗妄討其本末能所都虗故言無有",
    "X20n0358_005:0225a13": "堅實也。",
    "X20n0358_005:0225a14": "【記】由無明愛者二不覺為因即能生心也一念託",
    "X20n0358_005:0225a15": "胎是不覺果名所生心計此因果名為本末既皆",
    "X20n0358_005:0225a16": "不覺豈是真實故云都虗無堅實也。二實法因",
    "X20n0358_005:0225a17": "緣。",
    "X20n0358_005:0225a18": "妄想故起業力機關假偽空聚地水火風合集成立。",
    "X20n0358_005:0225a19": "【文句】妄想故起五句明實法起之因緣由妄想不了",
    "X20n0358_005:0225a20": "一念託胎五陰得起也業力機關者善惡業是機",
    "X20n0358_005:0225a21": "關主色陰是機關具受想行陰於中動作去來進",
    "X20n0358_005:0225a22": "止以自娛樂識陰依六入住故言空聚四大所造",
    "X20n0358_005:0225a23": "故言成立也。",
    "X20n0358_005:0225a24": "【記】亦是妄想一念託胎與前不異但前成於假人",
    "X20n0358_005:0225b01": "今則成於實法假實和合成一報身脩二空故破",
    "X20n0358_005:0225b02": "於二執故分二境機關主者如機關木偶假人轉",
    "X20n0358_005:0225b03": "動主即弄機關人也故以業因喻所弄木偶以陰",
    "X20n0358_005:0225b04": "果喻之色陰如木偶形質故云機關具三陰如木",
    "X20n0358_005:0225b05": "偶動作去來識陰如看人故云以自娛樂也。二",
    "X20n0358_005:0225b06": "明集相吞噬。",
    "X20n0358_005:0225b07": "隨時增減共相殘害猶如四蛇同處一篋四大蚖蛇",
    "X20n0358_005:0225b08": "其性各異二上二下諸方亦二如是蛇大悉滅無餘",
    "X20n0358_005:0225b09": "地水二蛇其性沈下風火二蛇性輕上升。",
    "X20n0358_005:0225b10": "【記】文二初因果對釋四初釋增減殘害。",
    "X20n0358_005:0225b11": "【文句】隨時增減共相殘害者竪論增減者如涅槃十",
    "X20n0358_005:0225b12": "時別異從歌羅邏時名增壯時名盛老時名減橫",
    "X20n0358_005:0225b13": "論增減者火增水減水增火減風地亦爾又念念",
    "X20n0358_005:0225b14": "生滅生是增滅是減又新諸根生故增故諸根滅",
    "X20n0358_005:0225b15": "法減又下文云隨其時節共相殘害春風夏火秋",
    "X20n0358_005:0225b16": "地冬水增減云云。",
    "X20n0358_005:0225b17": "【記】竪約十時者大經云一歌羅邏時異二阿浮陀",
    "X20n0358_005:0225b18": "時異二閉手時異四皰時異五初生時異六嬰孩",
    "X20n0358_005:0225b19": "時異七童子時異八年少時異九壯盛時異十老",
    "X20n0358_005:0225b20": "死時異又念念生滅雖在於心須知四大亦隨增",
    "X20n0358_005:0225b21": "減又新諸根謂生時故諸根謂死時又飲食資益",
    "X20n0358_005:0225b22": "血肉為新目淚耳聹等為故。二釋四蛇同篋二",
    "X20n0358_005:0225b23": "初明四蛇二初約蛇報明四相。",
    "X20n0358_005:0225b24": "【文句】譬如四蛇初在篋時名生四蛇力敵名壯互相",
    "X20n0358_005:0225c01": "彊弱名病蛇鬪困暫息不動謂為調適息已復鬪",
    "X20n0358_005:0225c02": "蛇羸如老蛇絕為死如是增減此是果身。",
    "X20n0358_005:0225c03": "【記】蛇有力敵羸絕等報可譬身有生老病死增減",
    "X20n0358_005:0225c04": "四相。二約蛇因明四分四分煩惱皆有毒害即",
    "X20n0358_005:0225c05": "是蛇因此因能感四大四相二初別示四分感報",
    "X20n0358_005:0225c06": "二初明生四大。",
    "X20n0358_005:0225c07": "【文句】如此由乎集業四分等如地瞋如火欲如水癡",
    "X20n0358_005:0225c08": "如風此四分互相違。",
    "X20n0358_005:0225c09": "【記】二明致四相。",
    "X20n0358_005:0225c10": "【文句】端應云貪欲致老瞋恚致病愚癡致死例云等",
    "X20n0358_005:0225c11": "分致生。",
    "X20n0358_005:0225c12": "【記】經出三相疏等分例致生相。二總結集業致",
    "X20n0358_005:0225c13": "苦。",
    "X20n0358_005:0225c14": "【文句】集業相噬致令四大增損云云。",
    "X20n0358_005:0225c15": "【記】上釋四蛇雖言苦報意明集因緣故總結云集",
    "X20n0358_005:0225c16": "業相噬令大增損推功歸集是經正意。二明同",
    "X20n0358_005:0225c17": "篋二初約身為篋。",
    "X20n0358_005:0225c18": "【文句】同處一篋者此明篋同性異蛇有螫毒四大有",
    "X20n0358_005:0225c19": "八萬四千煩惱為害義同大經以假身為篋身持",
    "X20n0358_005:0225c20": "四大如篋貯蛇篋壞則蛇去身滅則大亡如鳥在",
    "X20n0358_005:0225c21": "籠云云。",
    "X20n0358_005:0225c22": "【記】螫知列反又音釋音郝謂行毒也經舉四蛇以",
    "X20n0358_005:0225c23": "喻四大意彰四分有毒害義一分具足二萬一千",
    "X20n0358_005:0225c24": "四分共具八萬四千無量劫來法身慧命喪壞由",
    "X20n0358_005:0226a01": "此大經所明身持四大大不起集蛇無毒義如鳥",
    "X20n0358_005:0226a02": "在籠者次文再舉疏粗釋之故注云云。二約業",
    "X20n0358_005:0226a03": "為篋。",
    "X20n0358_005:0226a04": "【文句】又用業力為篋業持四大業謝則大散如鳥住",
    "X20n0358_005:0226a05": "籠處處求出心鳥亦然未曾一念繫在身篋恒常",
    "X20n0358_005:0226a06": "外馳此則念念求死非安身道也。",
    "X20n0358_005:0226a07": "【記】宿業尚存故四大未散重舉籠鳥以明業篋須",
    "X20n0358_005:0226a08": "知今疏舉業持大意顯集因故云心鳥鳥喻四分",
    "X20n0358_005:0226a09": "外馳六塵常求生死非安法身若人念念思破戒",
    "X20n0358_005:0226a10": "事乃求地獄永滅五分宿人業謝泥犁長往。三",
    "X20n0358_005:0226a11": "釋其性各異二初約一身釋。",
    "X20n0358_005:0226a12": "【文句】其性各異者二上升是陽二下沈是陰何故相",
    "X20n0358_005:0226a13": "違猶其性別性別那能和合成身諸方亦二者四",
    "X20n0358_005:0226a14": "大對四方風東火南地西水北又對四時風春火",
    "X20n0358_005:0226a15": "夏地秋水冬東與南屬陽而上升西與北屬陰而",
    "X20n0358_005:0226a16": "下沈故言二上二下諸方亦二若相對論者東上",
    "X20n0358_005:0226a17": "西沈南升北降若論四維者東方帶兩維一維陽",
    "X20n0358_005:0226a18": "上一維陰下餘三方亦如是。",
    "X20n0358_005:0226a19": "【記】性別等者雖云四大和合成身大性既異那可",
    "X20n0358_005:0226a20": "合成此顯成中當處即壞妄情不了於壞執成保",
    "X20n0358_005:0226a21": "著生集四大對四方者顯內四大有四方性四方",
    "X20n0358_005:0226a22": "升降驗大相違對時對維其意皆爾良由內體與",
    "X20n0358_005:0226a23": "外時方其性本一故依正色心感召義成是故今",
    "X20n0358_005:0226a24": "經特以四大明乎集業也。二約六根釋。",
    "X20n0358_005:0226b01": "【文句】或言一根中具四大二上二下云云。",
    "X20n0358_005:0226b02": "【記】以其六根俱是四大造色故也。四釋悉滅無",
    "X20n0358_005:0226b03": "餘。",
    "X20n0358_005:0226b04": "【文句】悉滅無餘者初見散滅謂言風火向上地水向",
    "X20n0358_005:0226b05": "下比至上推不得於風火下檢不見於地水故言",
    "X20n0358_005:0226b06": "悉滅無餘也。",
    "X20n0358_005:0226b07": "【記】比必利反及也見人死滅四大分散便謂息風",
    "X20n0358_005:0226b08": "煖氣已歸於上骨肉血汗必歸於下及至推尋都",
    "X20n0358_005:0226b09": "無去處以本不來故若有來去非今教境。二結",
    "X20n0358_005:0226b10": "由集業。",
    "X20n0358_005:0226b11": "【文句】苦果升沈碩異由於集業善惡天乖云云。",
    "X20n0358_005:0226b12": "【記】經舉四大升沈尤甚正明集境善惡殊塗以其",
    "X20n0358_005:0226b13": "四大不獨是惡亦通漏善也。三明集善惡境。",
    "X20n0358_005:0226b14": "心識二性躁動不停隨業受報人天諸趣隨所作業",
    "X20n0358_005:0226b15": "而墮諸有。",
    "X20n0358_005:0226b16": "【記】文三初釋心識。",
    "X20n0358_005:0226b17": "【文句】心識二性躁動不停者釋論云心意識一法異",
    "X20n0358_005:0226b18": "名對數名為心能生名為意分別名為識又言有",
    "X20n0358_005:0226b19": "異前起為心次起為意後了別為識例如意識不",
    "X20n0358_005:0226b20": "得為一。",
    "X20n0358_005:0226b21": "【記】學斯宗者要知境觀若論觀者須明三識謂第",
    "X20n0358_005:0226b22": "九菴摩羅是不動識當正因佛性可為中觀第八",
    "X20n0358_005:0226b23": "阿賴耶是無記無明識無明之性即了因佛性可",
    "X20n0358_005:0226b24": "為空觀第七阿陀那是分別識是惑性故當緣因",
    "X20n0358_005:0226c01": "佛性可為假觀此之三識既與三德無二無別是",
    "X20n0358_005:0226c02": "秘密藏何法不收何處不徧脩圓觀者必能了知",
    "X20n0358_005:0226c03": "一心一塵無上三識即是所顯妙理復是能觀妙",
    "X20n0358_005:0226c04": "觀若論境者唯尚近要秪以第六見思之識而為",
    "X20n0358_005:0226c05": "境界知妙三識未始暫離一見一思故即此心為",
    "X20n0358_005:0226c06": "妙三觀顯妙三諦雖唯一識未甞不用三識為觀",
    "X20n0358_005:0226c07": "未嘗不以三識為境若謂今宗不明三識但於第",
    "X20n0358_005:0226c08": "六顯三諦理今之釋題及彼妙玄示其三識為妙",
    "X20n0358_005:0226c09": "三法將何用耶於一識心以何而為三諦三觀故",
    "X20n0358_005:0226c10": "無通見難議圓宗今明集境故引論文通小之說",
    "X20n0358_005:0226c11": "但於第六辨心意識一法三能立三名字對數名",
    "X20n0358_005:0226c12": "心者對通大地等一切數故名曰心王也能生名",
    "X20n0358_005:0226c13": "意者意是依義依之能起一切因果以具三性故",
    "X20n0358_005:0226c14": "也分別名識者以能了別所緣之境故名識也又",
    "X20n0358_005:0226c15": "言下雖秪一識約三時異而立三名不同前釋秪",
    "X20n0358_005:0226c16": "約一時有對如能生分別之義也前是橫釋此乃",
    "X20n0358_005:0226c17": "竪釋初起極微次起漸著後起彌顯豈非竪耶。",
    "X20n0358_005:0226c18": "二釋二性。",
    "X20n0358_005:0226c19": "【文句】二性者心有善惡性異意之與識亦有善惡性",
    "X20n0358_005:0226c20": "異故言二性也。",
    "X20n0358_005:0226c21": "【記】夫性有二義一真理不變名性二隨緣染習名",
    "X20n0358_005:0226c22": "性此言性異約染習性也此之二性徧心意識一",
    "X20n0358_005:0226c23": "一皆二也。三釋躁動二初正釋躁動二初約王",
    "X20n0358_005:0226c24": "數釋。",
    "X20n0358_005:0227a01": "【文句】躁動者心前起時亦與數俱意識後起亦與數",
    "X20n0358_005:0227a02": "俱故言躁動。",
    "X20n0358_005:0227a03": "【記】二約業牽釋二初明業牽。",
    "X20n0358_005:0227a04": "【文句】又如四大壞時善惡業爭牽不知從誰故言躁",
    "X20n0358_005:0227a05": "動但此業未謝心常覺觀況復業牽寧不躁動。",
    "X20n0358_005:0227a06": "【記】二明兩牽。",
    "X20n0358_005:0227a07": "【文句】有熟牽彊牽此世雖行善先世惡業熟既與時",
    "X20n0358_005:0227a08": "合即受惡報故言熟牽彊牽者人雖行惡臨終之",
    "X20n0358_005:0227a09": "時善心猛盛即隨善上升熟牽彊牽彌顯躁動。",
    "X20n0358_005:0227a10": "【記】二例釋隨業。",
    "X20n0358_005:0227a11": "【文句】亦是隨業所作而墮諸有云云。",
    "X20n0358_005:0227a12": "【記】即當四句也若了兩牽即知受報。二明假想",
    "X20n0358_005:0227a13": "境。",
    "X20n0358_005:0227a14": "水火風種散滅壞時大小不淨盈流於外體生諸蟲",
    "X20n0358_005:0227a15": "無可愛樂捐棄塚間如朽敗木。",
    "X20n0358_005:0227a16": "【記】文二初正釋相二初釋散滅壞時。",
    "X20n0358_005:0227a17": "【文句】水火風種散滅壞時下二行明業謝棄苦器也",
    "X20n0358_005:0227a18": "氣命盡是風去故言散煖盡是火去故言滅水盡",
    "X20n0358_005:0227a19": "則身爛故言大小不淨盈流於外地散滅是骨肉",
    "X20n0358_005:0227a20": "離解故言如朽敗木。",
    "X20n0358_005:0227a21": "【記】二釋大小不淨。",
    "X20n0358_005:0227a22": "【文句】大小不淨者身為大四支為小足支為大手支",
    "X20n0358_005:0227a23": "為小手為大指為小如是轉轉作大小皆悉臭穢",
    "X20n0358_005:0227a24": "不淨盈流此名助道。",
    "X20n0358_005:0227b01": "【記】能破欲情令正觀立故名助道。二明功能二",
    "X20n0358_005:0227b02": "初明破欲助正二初略示。",
    "X20n0358_005:0227b03": "【文句】若正觀降伏煩煩惱惱不伏當脩不淨助破欲",
    "X20n0358_005:0227b04": "心。",
    "X20n0358_005:0227b05": "【記】二廣示三初引釋論明助正。",
    "X20n0358_005:0227b06": "【文句】釋論云三解脫是涅槃門道品是開門法不淨",
    "X20n0358_005:0227b07": "九想等是助開門法不淨是破欲初門。",
    "X20n0358_005:0227b08": "【記】三解脫者謂空無相無作從三證果名解脫門",
    "X20n0358_005:0227b09": "解脫涅槃二名一體道品是開門法者小乘則以",
    "X20n0358_005:0227b10": "十六行觀為三脫門今品則以即空假中為三脫",
    "X20n0358_005:0227b11": "門欲此門開須以道品調試脩之如以念處四種",
    "X20n0358_005:0227b12": "脩於即空假中正勤四種乃至八正調試脩之亦",
    "X20n0358_005:0227b13": "復如是小乘三脫十利調試其義亦然俱以道品",
    "X20n0358_005:0227b14": "為開門法九想者一脹想二壞想三血塗漫四膿",
    "X20n0358_005:0227b15": "爛五青瘀六噉七散八骨九燒若約小乘有二種",
    "X20n0358_005:0227b16": "人一壞法人但求斷苦即至燒想成慧解脫人二",
    "X20n0358_005:0227b17": "不壞法人來住骨想不進燒想得有流光等功德",
    "X20n0358_005:0227b18": "具足成俱解脫人今明菩薩見禪實相名脩達禪",
    "X20n0358_005:0227b19": "永異於小大小雖異俱以不淨助開三解脫於助",
    "X20n0358_005:0227b20": "開中不淨九想破欲先鋒故名初門。二示進脩",
    "X20n0358_005:0227b21": "明力大。",
    "X20n0358_005:0227b22": "【文句】若進脩背捨及大不淨己身他身一身多身一",
    "X20n0358_005:0227b23": "國多國山林石壁一切依正皆悉不淨即雖未爾",
    "X20n0358_005:0227b24": "想力若成怖畏心起能大助道開發正慧。",
    "X20n0358_005:0227c01": "【記】初脩不淨進入八背及大不淨所言大者但觀",
    "X20n0358_005:0227c02": "自他正報名小不淨即九想觀若兼觀依報名大",
    "X20n0358_005:0227c03": "不淨所謂舍如丘墓錢如死蛇羮如屎汁飯如白",
    "X20n0358_005:0227c04": "蟲衣如臭皮山如肉聚池如膿河園林如枯骨江",
    "X20n0358_005:0227c05": "海如汪穢名大不淨亦名大背捨背謂背是淨潔",
    "X20n0358_005:0227c06": "五欲捨謂捨是著心。三引大經顯治欲。",
    "X20n0358_005:0227c07": "【文句】大經云不淨觀亦實亦虗能破煩惱故名為實",
    "X20n0358_005:0227c08": "淨言不淨是故為虗。",
    "X20n0358_005:0227c09": "【記】明得解觀對治力強速發無漏。二明二空助",
    "X20n0358_005:0227c10": "正三初據義總示。",
    "X20n0358_005:0227c11": "【文句】此不淨觀亦具生法二空。",
    "X20n0358_005:0227c12": "【記】二引經別示。",
    "X20n0358_005:0227c13": "【文句】大經云諦觀白骨一一支節何者是我八色流",
    "X20n0358_005:0227c14": "光亦復無我我不可得即是生空鍊骨人八色不",
    "X20n0358_005:0227c15": "見四大無有於實即是法空。",
    "X20n0358_005:0227c16": "【記】八色流光者謂地水火風青黃赤白八種色也",
    "X20n0358_005:0227c17": "法界次第云見地色如黃白淨潔之地見水色如",
    "X20n0358_005:0227c18": "深潤澄清之水見火色如無煙清淨之火見風色",
    "X20n0358_005:0227c19": "如無塵逈淨之風見青色如金精山見黃色如薝",
    "X20n0358_005:0227c20": "菊華見赤色如春朝霞見白色如珂貝雪。三結",
    "X20n0358_005:0227c21": "成助正。",
    "X20n0358_005:0227c22": "【文句】此就助道明於生法終成正道爾。",
    "X20n0358_005:0227c23": "【記】為治欲故脩於事禪而以二空正觀了達不淨",
    "X20n0358_005:0227c24": "境是法界故於骨於光不見假人及以實法此正",
    "X20n0358_005:0228a01": "助合而脩之方是大乘助開之法。二明生法二",
    "X20n0358_005:0228a02": "空觀二初分文立義二初分文。",
    "X20n0358_005:0228a03": "【文句】從善女當觀下二十一行是第二明生法二空",
    "X20n0358_005:0228a04": "觀文為二初八行半明脩因生法二空觀次十二",
    "X20n0358_005:0228a05": "行半明果成起用因中又二初三行半約苦集明",
    "X20n0358_005:0228a06": "生法二空觀次從無明體相下五行約十二因緣",
    "X20n0358_005:0228a07": "明生法二空觀約苦集又二初從善女下一行半",
    "X20n0358_005:0228a08": "明眾生空次從如是諸大下二行明法空。",
    "X20n0358_005:0228a09": "【記】二立義三初明諦緣本大二初明通大四初約",
    "X20n0358_005:0228a10": "專小問。",
    "X20n0358_005:0228a11": "【文句】問四諦十二緣是二乘法云何是菩薩觀門。",
    "X20n0358_005:0228a12": "【記】今說圓空那得却用聲聞四諦支佛因緣。二",
    "X20n0358_005:0228a13": "約通大答。",
    "X20n0358_005:0228a14": "【文句】答四諦十二緣通是三乘觀境譬如大道貴賤",
    "X20n0358_005:0228a15": "同游不可羣小行之而判屬民庶。",
    "X20n0358_005:0228a16": "【記】佛說諦緣通被大小二乘菩薩通四教故如世",
    "X20n0358_005:0228a17": "大道羣小同游不定屬小。三重問即通意云何",
    "X20n0358_005:0228a18": "四字也。",
    "X20n0358_005:0228a19": "【文句】通意云何。",
    "X20n0358_005:0228a20": "【記】四廣釋二初明四諦通。",
    "X20n0358_005:0228a21": "【文句】涅槃云我昔與汝等不見四真諦云云又云凡",
    "X20n0358_005:0228a22": "夫有苦無諦聲聞有苦有苦諦菩薩解苦無苦而",
    "X20n0358_005:0228a23": "有真諦諸佛如來有真有實所以然者二乘觀有",
    "X20n0358_005:0228a24": "量四諦菩薩觀有量無量四諦。",
    "X20n0358_005:0228b01": "【記】我昔等者佛與三乘昔在凡時不見四種四諦",
    "X20n0358_005:0228b02": "真理故久流轉分段生死偈文未畢令具引之故",
    "X20n0358_005:0228b03": "注云云凡夫有苦無諦者雖遭大苦不以為患以",
    "X20n0358_005:0228b04": "不審諦知是苦故聲聞有苦有苦諦此當三藏不",
    "X20n0358_005:0228b05": "了無生故云有苦能審知故名有苦諦菩薩等者",
    "X20n0358_005:0228b06": "通等三教俱達如幻俱能解苦當處無苦而有真",
    "X20n0358_005:0228b07": "諦者章安疏云真是真實故知即是次第不次第",
    "X20n0358_005:0228b08": "二種真實也諸佛等者佛果圓極究竟實也是知",
    "X20n0358_005:0228b09": "四教智雖淺深皆依四諦所以下更引勝鬘兩種",
    "X20n0358_005:0228b10": "四諦釋成前意二乘有量者藏通不知如來藏故",
    "X20n0358_005:0228b11": "所觀四諦終成有量別圓菩薩了藏性故所觀四",
    "X20n0358_005:0228b12": "諦皆無限量而兼有量者深必知淺故別人次第",
    "X20n0358_005:0228b13": "觀量無量圓人一念觀四四諦。二明緣通。",
    "X20n0358_005:0228b14": "【文句】大經云十二因緣凡有四種下智觀故得聲聞",
    "X20n0358_005:0228b15": "中智觀故得支佛上智觀故得菩薩上上智觀故",
    "X20n0358_005:0228b16": "得佛菩提。",
    "X20n0358_005:0228b17": "【記】四諦皆觀十二因緣智淺深故得菩提道四種",
    "X20n0358_005:0228b18": "高下彼經四智意彰四教故知因緣不局在小。",
    "X20n0358_005:0228b19": "二明唯大二初明獨菩薩法二初引經。",
    "X20n0358_005:0228b20": "【文句】復有別意大品云十二因緣獨菩薩法如佛昔",
    "X20n0358_005:0228b21": "為儒童雖行眾行非波羅蜜見然燈佛得無生法",
    "X20n0358_005:0228b22": "忍一念相應習應苦空乃至習應滅空習應無明",
    "X20n0358_005:0228b23": "空乃至老死空諸相應中空相應最為第一以空",
    "X20n0358_005:0228b24": "導行皆名波羅蜜以得無生法忍故佛即與記。",
    "X20n0358_005:0228c01": "【記】儒童者儒仁也謂仁賢童子也習應者謂脩習",
    "X20n0358_005:0228c02": "與空相應也四諦因緣各舉初後並略中間故俱",
    "X20n0358_005:0228c03": "云乃至諦緣既是法忍菩薩相應之法驗知理深",
    "X20n0358_005:0228c04": "二乘不及彼通衍三今取圓教諦緣相應成今空",
    "X20n0358_005:0228c05": "慧。二結示。",
    "X20n0358_005:0228c06": "【文句】當知菩薩豈不觀於四諦十二緣邪。",
    "X20n0358_005:0228c07": "【記】二明二乘見淺三初明聲聞。",
    "X20n0358_005:0228c08": "【文句】二乘雖復同觀觀法有異聲聞觀諸果總作一",
    "X20n0358_005:0228c09": "苦諦觀觀諸煩惱及業總作一集諦觀又苦之與",
    "X20n0358_005:0228c10": "集總是現在所以名總相觀也。",
    "X20n0358_005:0228c11": "【記】若望因緣乃以七支總為一苦仍以五支總為",
    "X20n0358_005:0228c12": "一集又復苦集不分過未總是現在以根鈍故法",
    "X20n0358_005:0228c13": "相總略。二明支佛。",
    "X20n0358_005:0228c14": "【文句】緣覺觀苦為七現在五未來二觀集為五過去",
    "X20n0358_005:0228c15": "二現在三別觀三世別開苦集故言緣覺別相觀",
    "X20n0358_005:0228c16": "也。",
    "X20n0358_005:0228c17": "【記】開聲聞總成別相現在五者謂生名色六入觸",
    "X20n0358_005:0228c18": "受未來二者謂生老死別相苦也過去二者謂無",
    "X20n0358_005:0228c19": "明行現在三者謂愛取有別相集也又開三世不",
    "X20n0358_005:0228c20": "唯現在故云略果及略因由中可比三是則三世",
    "X20n0358_005:0228c21": "皆有十二以福資智故能別觀。三斥淺二初正",
    "X20n0358_005:0228c22": "斥二乘。",
    "X20n0358_005:0228c23": "【文句】雖復總別有殊同是自調自度同是析生法二",
    "X20n0358_005:0228c24": "空觀爾。",
    "X20n0358_005:0229a01": "【記】所脩三學不為眾生不成佛法是故名為自調",
    "X20n0358_005:0229a02": "自度大論云二乘戒名自調定名自度慧名自淨",
    "X20n0358_005:0229a03": "緣覺雖有少分慈悲不能廣益故同名自。二對",
    "X20n0358_005:0229a04": "彰菩薩。",
    "X20n0358_005:0229a05": "【文句】與菩薩有異菩薩與眾生脩四等六度觀四諦",
    "X20n0358_005:0229a06": "十二緣作生法二空。",
    "X20n0358_005:0229a07": "【記】未分權實但是菩薩俱異二乘。二明析體有",
    "X20n0358_005:0229a08": "殊二初約共三乘明析觀二約不共菩薩明體觀",
    "X20n0358_005:0229a09": "諸文所明實有滅空為折幻有即空明體今明幻",
    "X20n0358_005:0229a10": "有即中為體乃以實滅及以幻空俱名為析以其",
    "X20n0358_005:0229a11": "未達諸法實體體義不成由謂諸法終歸無常秪",
    "X20n0358_005:0229a12": "是析義今明諸法一一常住既見法實名為妙體",
    "X20n0358_005:0229a13": "初義分二初別釋二初約二乘明觀二初生空觀",
    "X20n0358_005:0229a14": "二初舉譬推。",
    "X20n0358_005:0229a15": "【文句】今舉譬喻之如握五指成拳若一指一拳應有",
    "X20n0358_005:0229a16": "五拳若一指無拳五何得有。",
    "X20n0358_005:0229a17": "【記】二就法檢。",
    "X20n0358_005:0229a18": "【文句】我人亦爾攬五陰成眾生一陰有眾生應有五",
    "X20n0358_005:0229a19": "眾生一陰無眾生雖五亦無即陰求眾生不得離",
    "X20n0358_005:0229a20": "陰求眾生亦不得。",
    "X20n0358_005:0229a21": "【記】各推無故合之亦無以聚虗空不成色故即陰",
    "X20n0358_005:0229a22": "下更於即離檢令叵得。二法空觀二初明法存。",
    "X20n0358_005:0229a23": "【文句】雖求拳不得拳不妨有皮骨之指存雖求人不",
    "X20n0358_005:0229a24": "得人不妨有五陰之法在二乘人得生空時未能",
    "X20n0358_005:0229b01": "知法空。",
    "X20n0358_005:0229b02": "【記】牒前譬顯人亡法存。二用觀相二初正明推",
    "X20n0358_005:0229b03": "法空。",
    "X20n0358_005:0229b04": "【文句】更須析指皮肉骨髓分分推求亦不得指地水",
    "X20n0358_005:0229b05": "火風窮逐鄰虗亦不得色前念後念亦無想受求",
    "X20n0358_005:0229b06": "指不得指始知指無求法不得法方知法虗。",
    "X20n0358_005:0229b07": "【記】正檢法空先析色陰次前念下析四陰無想受",
    "X20n0358_005:0229b08": "略於行識。二雙結二空。",
    "X20n0358_005:0229b09": "【文句】既不得生法二空境亦不得生法二空智。",
    "X20n0358_005:0229b10": "【記】智雖空境智須自亡是故境智俱云不得。二",
    "X20n0358_005:0229b11": "以菩薩例結。",
    "X20n0358_005:0229b12": "【文句】通菩薩觀亦然。",
    "X20n0358_005:0229b13": "【記】前論析觀乃三藏法以對今品體觀屬圓故以",
    "X20n0358_005:0229b14": "通教鈍根菩薩不能體中亦屬析觀故云通菩薩",
    "X20n0358_005:0229b15": "亦然。二總結。",
    "X20n0358_005:0229b16": "【文句】是為菩薩二乘析生法二空相如此但有自行",
    "X20n0358_005:0229b17": "為他之異云云。",
    "X20n0358_005:0229b18": "【記】言自行為他異者以通教菩薩對兩二乘分別",
    "X20n0358_005:0229b19": "二行也。二約不共菩薩明體觀三初總示異前。",
    "X20n0358_005:0229b20": "【文句】若論別菩薩體空與其永異。",
    "X20n0358_005:0229b21": "【記】言別菩薩者非是別教乃是圓人異偏小故稱",
    "X20n0358_005:0229b22": "為別也故云永異。二深明觀相四初明妙空體",
    "X20n0358_005:0229b23": "法二初立喻顯。",
    "X20n0358_005:0229b24": "【文句】如見鏡拳懸體既虗不勞尋檢鏡拳既虗鏡指",
    "X20n0358_005:0229c01": "非實鏡內拳指既是虗鏡外拳指亦非實。",
    "X20n0358_005:0229c02": "【記】然鏡像喻文乍濫通須知圓意通但六界而為",
    "X20n0358_005:0229c03": "鏡像別圓十界而為鏡像別雖十界九是脩成脩",
    "X20n0358_005:0229c04": "成不實故如鏡像圓知十界性德本具以本具故",
    "X20n0358_005:0229c05": "奪脩無功故如鏡像不二門云幻因既滿鏡像果",
    "X20n0358_005:0229c06": "圓如此解之故云懸體體秪是解鏡內鏡外者解",
    "X20n0358_005:0229c07": "因緣所成即鏡內拳指不實亦解能成因緣即鏡",
    "X20n0358_005:0229c08": "外拳指不實。二就法觀二初生法雙空二初明觀。",
    "X20n0358_005:0229c09": "【文句】眾生亦爾但有名字名為眾生此之名字本來",
    "X20n0358_005:0229c10": "自空非檢後空名既假名法亦非法體名即體法。",
    "X20n0358_005:0229c11": "【記】若假若實皆本不空則俱空。二引證。",
    "X20n0358_005:0229c12": "【文句】如大品云我性如色性色性如我性。",
    "X20n0358_005:0229c13": "【記】我是假人色是實法二性俱空人法不異是故",
    "X20n0358_005:0229c14": "名如。二因果俱寂二初明觀。",
    "X20n0358_005:0229c15": "【文句】今世生法由無明行五果既虗二因寧實。",
    "X20n0358_005:0229c16": "【記】五果既是因緣所生可合鏡內拳指不實二因",
    "X20n0358_005:0229c17": "既是能生因緣可合鏡外拳指不實。二引證。",
    "X20n0358_005:0229c18": "【文句】下文云本性空寂無明故有無明既寂從無明",
    "X20n0358_005:0229c19": "生寧得不寂。",
    "X20n0358_005:0229c20": "【記】假實當體即空假中名本性空寂無始強執謂",
    "X20n0358_005:0229c21": "假實生名無明故有既了因寂果那不寂。二示",
    "X20n0358_005:0229c22": "妙三諦智。",
    "X20n0358_005:0229c23": "【文句】雖不得生法二境而能了了通達二境不為境",
    "X20n0358_005:0229c24": "所染雖不得生法二空智而能了了通達二空智",
    "X20n0358_005:0230a01": "不為智所淨非染非淨雙亡二邊正入中道第一",
    "X20n0358_005:0230a02": "義諦而能雙照二諦。",
    "X20n0358_005:0230a03": "【記】即空假中而為空觀以即空故不得六界生法",
    "X20n0358_005:0230a04": "以即假故不得二乘生法以即中故不得菩薩佛",
    "X20n0358_005:0230a05": "生法蕩十界惑是故境智俱名不得而能審諦十",
    "X20n0358_005:0230a06": "界生法故二境二智皆名了了通達境是玅俗以",
    "X20n0358_005:0230a07": "無相故故無所染智是妙空以無緣故故無所淨",
    "X20n0358_005:0230a08": "非染非淨稱本離念故雙亡二邊正入中道任運",
    "X20n0358_005:0230a09": "雙照。三結三諦圓顯。",
    "X20n0358_005:0230a10": "【文句】三諦朗然非前非後一時大覺。",
    "X20n0358_005:0230a11": "【記】三德三諦即念開明舉一即三體非次第顯無",
    "X20n0358_005:0230a12": "前後無覺而覺稱為大覺。四與經體相應。",
    "X20n0358_005:0230a13": "【文句】與此甚深法性相應金剛寶藏具足而得。",
    "X20n0358_005:0230a14": "【記】佛示二空顯法性體不照三諦豈稱法性無量",
    "X20n0358_005:0230a15": "甚深故知今解與性相應此性名為金剛寶藏若",
    "X20n0358_005:0230a16": "偏照之德非具足。三約人結示。",
    "X20n0358_005:0230a17": "【文句】是為菩薩體生法二空觀。",
    "X20n0358_005:0230a18": "【記】故知今體非獨是體空須體三諦方得名為別",
    "X20n0358_005:0230a19": "體。三斥諸師失意三初正斥失二初斥小乘師。",
    "X20n0358_005:0230a20": "【文句】諸小乘師雖說析空同外道義何者析色極至",
    "X20n0358_005:0230a21": "鄰虗或存塵不破或破塵令盡若存不破秪是常",
    "X20n0358_005:0230a22": "見若破塵盡秪是斷見斷常宛然非邪何謂。",
    "X20n0358_005:0230a23": "【記】毗曇有門說存鄰虗成實空門說破鄰虗若存",
    "X20n0358_005:0230a24": "若破皆為析滅見愛二惑弘者失意各生定計起",
    "X20n0358_005:0230b01": "見起思故屬斷常同彼外人全非正析。二斥大",
    "X20n0358_005:0230b02": "乘師。",
    "X20n0358_005:0230b03": "【文句】諸大乘師雖說體空同於小道何者單用體慧",
    "X20n0358_005:0230b04": "不能一念空心游戲神通淨佛國土具足解釋佛",
    "X20n0358_005:0230b05": "之知見何能三智一心中得五眼具足而成菩提",
    "X20n0358_005:0230b06": "耶似小乘壞法人無三明六通願智頂等秪是慧",
    "X20n0358_005:0230b07": "解脫人而已非小何謂。",
    "X20n0358_005:0230b08": "【記】般若等經談一切法如幻即空此空畢竟三諦",
    "X20n0358_005:0230b09": "宛然諸師罔窮作但空解不即假故不能游戲神",
    "X20n0358_005:0230b10": "通不即中故不能解釋佛之知見非佛知故不得",
    "X20n0358_005:0230b11": "三智一心非佛見故不能五眼具足雖依大教理",
    "X20n0358_005:0230b12": "齊小乘於小乘中同壞法人進脩燒想壞滅骨人",
    "X20n0358_005:0230b13": "既其不脩觀練熏脩無由成就三明六通三明者",
    "X20n0358_005:0230b14": "天眼宿命漏盡也更加天耳他心身如意則成六",
    "X20n0358_005:0230b15": "通願智頂禪以超越禪最高上故故名為頂願欲",
    "X20n0358_005:0230b16": "知三世事隨願則知故名願智頂也。二引經示。",
    "X20n0358_005:0230b17": "【文句】今經首軸窮深極廣序品云游於無量甚深法",
    "X20n0358_005:0230b18": "性空品云求於如來真實法身捨身品云求於寂",
    "X20n0358_005:0230b19": "滅無上涅槃。",
    "X20n0358_005:0230b20": "【記】首即經初軸即經末如來法身謂果上法身智",
    "X20n0358_005:0230b21": "斷必具今用二空當念求之無上涅槃體具三德",
    "X20n0358_005:0230b22": "皆與無量甚深法性無二無別故首軸所詮窮深",
    "X20n0358_005:0230b23": "極廣。三結不用。",
    "X20n0358_005:0230b24": "【文句】豈可用世人邪見豈可用小人之析豈可用大",
    "X20n0358_005:0230c01": "乘師之體解此空義邪。",
    "X20n0358_005:0230c02": "【記】世人邪見即是癡空外道斷見也小乘之析雖",
    "X20n0358_005:0230c03": "是正教以無般若方便故墮斷常中大乘之體法",
    "X20n0358_005:0230c04": "雖圓備諸師但作偏空之體同彼小乘慧解脫觀",
    "X20n0358_005:0230c05": "安能解此即邊之空耶。二依義釋文二初明脩",
    "X20n0358_005:0230c06": "因二空觀二初約苦集明二空觀二初生空二初",
    "X20n0358_005:0230c07": "分文。",
    "X20n0358_005:0230c08": "【文句】善女當觀下一行半明生空觀初一句對告勸",
    "X20n0358_005:0230c09": "發次一句指上境次四句正作觀。",
    "X20n0358_005:0230c10": "【記】二釋義三初對告勸發。",
    "X20n0358_005:0230c11": "善女當觀。",
    "X20n0358_005:0230c12": "【記】文二初釋善女二初約四悉釋四初世界。",
    "X20n0358_005:0230c13": "【文句】善女者菩提樹神也諸佛說法必有對揚寄一",
    "X20n0358_005:0230c14": "以酬眾故告其人也。",
    "X20n0358_005:0230c15": "【記】二為人。",
    "X20n0358_005:0230c16": "【文句】又時眾機緣宜在善女若聞對告宿善發生。",
    "X20n0358_005:0230c17": "【記】三對治。",
    "X20n0358_005:0230c18": "【文句】又男天表方便女天表智度欲說智度破於愚",
    "X20n0358_005:0230c19": "著故告女天也。",
    "X20n0358_005:0230c20": "【記】四第一義。",
    "X20n0358_005:0230c21": "【文句】又佛在道樹得道欲說此道故對告樹神也。",
    "X20n0358_005:0230c22": "【記】二結成因緣。",
    "X20n0358_005:0230c23": "【文句】此是表四悉檀對告非無因緣也。",
    "X20n0358_005:0230c24": "【記】二釋當觀。",
    "X20n0358_005:0231a01": "【文句】當觀者勸一人以例諸一切菩薩必須脩於智",
    "X20n0358_005:0231a02": "度無有菩薩不由此者故言當觀也。",
    "X20n0358_005:0231a03": "【記】二脩上境。",
    "X20n0358_005:0231a04": "諸法如是。",
    "X20n0358_005:0231a05": "【記】文二初釋諸法。",
    "X20n0358_005:0231a06": "【文句】諸法者指上四諦十二因緣若假若實二空境",
    "X20n0358_005:0231a07": "也名目雖略攝法則徧故言諸法也。",
    "X20n0358_005:0231a08": "【記】名目雖略者秪云諸法則能攝上所說諸境無",
    "X20n0358_005:0231a09": "不徧也。二釋如是二初標列三義。",
    "X20n0358_005:0231a10": "【文句】如是者正明總觀也如是有三義謂如事如理",
    "X20n0358_005:0231a11": "如非事非理。",
    "X20n0358_005:0231a12": "【記】正明總觀者下二空觀歷諦緣境別別明脩空",
    "X20n0358_005:0231a13": "假中觀此之三觀盡稱諦境今一如是總示三觀",
    "X20n0358_005:0231a14": "如是三觀如三諦是有三義者列於三法即當三",
    "X20n0358_005:0231a15": "觀所如之義也。二指釋三義二初指釋謂指經",
    "X20n0358_005:0231a16": "文中上下釋三法相。",
    "X20n0358_005:0231a17": "【文句】如事者如助道假想不淨流溢也如理者如生",
    "X20n0358_005:0231a18": "法二空無法也如非事非理者如法性法身也。",
    "X20n0358_005:0231a19": "【記】假想指上餘二指下上下皆是不思議境故皆",
    "X20n0358_005:0231a20": "指為所如之法。二融即。",
    "X20n0358_005:0231a21": "【文句】又事即如理如非事非理非事非理亦即如理",
    "X20n0358_005:0231a22": "亦即如事理即如事亦即如非事非理三法不一",
    "X20n0358_005:0231a23": "異故言如是三法亦一異故言諸法。",
    "X20n0358_005:0231a24": "【記】初乃俗即真中次乃中即真俗後乃真即俗中",
    "X20n0358_005:0231b01": "以妙三德為三諦故所以此三不一不異如是之",
    "X20n0358_005:0231b02": "言是故得名為正明總觀也以亦一異為諸法既",
    "X20n0358_005:0231b03": "以不一不異為能觀觀乃以亦一亦異為所觀境",
    "X20n0358_005:0231b04": "境觀不二卷舒無妨。三正作觀。",
    "X20n0358_005:0231b05": "何處有人及以眾生本性空寂無明故有。",
    "X20n0358_005:0231b06": "【記】文二初通釋四句三初約初二句明空觀二初",
    "X20n0358_005:0231b07": "釋初句二初就五陰觀。",
    "X20n0358_005:0231b08": "【文句】何處有人者點出理觀也何處者若色處有人",
    "X20n0358_005:0231b09": "則不須四陰若色處無人四處亦無人五處都無",
    "X20n0358_005:0231b10": "人故言何處有人。",
    "X20n0358_005:0231b11": "【記】言點出者已用如是總示三觀今以四句明示",
    "X20n0358_005:0231b12": "三觀故皆言點出今檢無人義當理觀。二就因",
    "X20n0358_005:0231b13": "果觀。",
    "X20n0358_005:0231b14": "【文句】又果處既無人無明行因處亦無人因果合亦",
    "X20n0358_005:0231b15": "無人離因離果亦無人故言何處有人也。",
    "X20n0358_005:0231b16": "【記】二例次句。",
    "X20n0358_005:0231b17": "【文句】人既無眾生十六知見等皆無故言及以眾生",
    "X20n0358_005:0231b18": "也。",
    "X20n0358_005:0231b19": "【記】二約第三句明中觀。",
    "X20n0358_005:0231b20": "【文句】本性空寂者點出非事非理觀也本性無事亦",
    "X20n0358_005:0231b21": "復無空空本空事既其無事空何所空無事故事",
    "X20n0358_005:0231b22": "寂無空故空寂本性如此非今始然故言本性空",
    "X20n0358_005:0231b23": "寂也。",
    "X20n0358_005:0231b24": "【記】不以本性為能觀者非中觀也即一切法非理",
    "X20n0358_005:0231c01": "非事名為本性非別有也故法華云諸法從本來",
    "X20n0358_005:0231c02": "常自寂滅相般若讚云平等真法界佛不度眾生",
    "X20n0358_005:0231c03": "以本無無明豈有眾生本無空慧豈有於佛既無",
    "X20n0358_005:0231c04": "生佛何度之有非破非立雙非亦忘名本空寂。",
    "X20n0358_005:0231c05": "三約第四句明假觀二初由迷俱立二初正釋二",
    "X20n0358_005:0231c06": "初直約事理釋。",
    "X20n0358_005:0231c07": "【文句】無明故有者點出事觀也若其空而復空那得",
    "X20n0358_005:0231c08": "此事既有事即有空既有空即有非事非理此之",
    "X20n0358_005:0231c09": "三種悉由無明故有。",
    "X20n0358_005:0231c10": "【記】諸法雖即本性空寂由具性染故起事染由破",
    "X20n0358_005:0231c11": "事染故立空慧欲忘染淨故立即中此之藥病悉",
    "X20n0358_005:0231c12": "由無明。二委就迷悟釋。",
    "X20n0358_005:0231c13": "【文句】以有無明癡故有行有行即有生法既有生法",
    "X20n0358_005:0231c14": "即有助事之觀助來助正即有空理之觀正助顯",
    "X20n0358_005:0231c15": "本即有非事非理之觀是事不知名為無明。",
    "X20n0358_005:0231c16": "【記】生法是果成由惑業故云以有無明等也既有",
    "X20n0358_005:0231c17": "下欲空生法須論三觀助事觀者助道事想觀也",
    "X20n0358_005:0231c18": "即不淨流溢等是所助正道即二空契理之觀正",
    "X20n0358_005:0231c19": "助二脩為顯一性故立非事非理之觀也是事下",
    "X20n0358_005:0231c20": "以今知三驗其無明是事不知三皆事者以在脩",
    "X20n0358_005:0231c21": "故不二門云脩雖具九也。二引證。",
    "X20n0358_005:0231c22": "【文句】淨名云從癡有愛則我病生病生故則有藥起",
    "X20n0358_005:0231c23": "即此義也。",
    "X20n0358_005:0231c24": "【記】以眾生實病生菩薩權病示病意者為明法藥",
    "X20n0358_005:0232a01": "也。二由悟俱忘。",
    "X20n0358_005:0232a02": "【文句】若知無明本性空寂尚無無明那得事理非事",
    "X20n0358_005:0232a03": "非理畢竟清淨故稱空慧也。",
    "X20n0358_005:0232a04": "【記】若知無病用三藥為此之泯忘空品意也。二",
    "X20n0358_005:0232a05": "別釋初句二初明所破人執二初總示我相。",
    "X20n0358_005:0232a06": "【文句】但我見深重為覺道大障凡夫所作恒與我俱",
    "X20n0358_005:0232a07": "我行我住坐臥言語無離於我我行施戒乃至我",
    "X20n0358_005:0232a08": "行智慧。",
    "X20n0358_005:0232a09": "【記】五住之初三界之主若破我者縱起結使不生",
    "X20n0358_005:0232a10": "四趣故云深重小乘大乘俱貴無我我不復斷四",
    "X20n0358_005:0232a11": "教賢聖入之無路故云大障凡夫下明起我處初",
    "X20n0358_005:0232a12": "徧六作次徧六度。二別示利鈍二初鈍。",
    "X20n0358_005:0232a13": "【文句】若攬他遺體而計我者此我疏鈍。",
    "X20n0358_005:0232a14": "【記】攬他遺體而起者是俱生惑與身俱生名俱生",
    "X20n0358_005:0232a15": "惑如諸蝡動實不推理而舉[虫*敖]張。怒目自大底",
    "X20n0358_005:0232a16": "小凡劣何甞執見行住坐臥常起我心常時自起",
    "X20n0358_005:0232a17": "故名疎鈍。二利二初明密利。",
    "X20n0358_005:0232a18": "【文句】若執法塵而計我者此我密利。",
    "X20n0358_005:0232a19": "【記】執法塵起者是分別惑以對意根故曰法塵因",
    "X20n0358_005:0232a20": "分別生迷理之惑此名利使藏之初果通之見地",
    "X20n0358_005:0232a21": "別之初住圓之初信皆斷此惑。二明相狀二初",
    "X20n0358_005:0232a22": "略論十使二初正明使相二初明十為枝葉。",
    "X20n0358_005:0232a23": "【文句】如執一法謂我知我解於法起我隨執一句是",
    "X20n0358_005:0232a24": "實餘皆妄語即是邊見非道謂道即是戒取非理",
    "X20n0358_005:0232b01": "謂理即是見取不當謂當即是邪見自是陵他即",
    "X20n0358_005:0232b02": "慢撥之即瞋譽之即愛破之即疑不了即癡。",
    "X20n0358_005:0232b03": "【記】執一法者不問邪正大小偏圓隨執一句即生",
    "X20n0358_005:0232b04": "十使前五是利後五是鈍乃利中鈍也。二明我",
    "X20n0358_005:0232b05": "為根本。",
    "X20n0358_005:0232b06": "【文句】十使煩惱以我為根本不自覺知日夜增長。",
    "X20n0358_005:0232b07": "【記】二兼示其人二初明具邪禪慧。",
    "X20n0358_005:0232b08": "【文句】縱令世智辯聰如長爪鍱腹難石石裂難樹樹",
    "X20n0358_005:0232b09": "折難水水竭難火火滅去道彌遠假令隨禪梵世",
    "X20n0358_005:0232b10": "極至非想我心常在將出復還。",
    "X20n0358_005:0232b11": "【記】長爪即拘絺羅身子舅也勤學不暇剪爪時人",
    "X20n0358_005:0232b12": "呼為長爪梵志根性最利是外道中高著者故舉",
    "X20n0358_005:0232b13": "之鍱腹者金七十論云優樓僧伽外道中有一眾",
    "X20n0358_005:0232b14": "首至金地國頭戴火盆鐵鍱其腹與僧論義難石",
    "X20n0358_005:0232b15": "等者大論二十六云薩遮尼乾子難人乃至樹木",
    "X20n0358_005:0232b16": "瓦石流汗至非想者如鬱頭藍弗已至有頂故云",
    "X20n0358_005:0232b17": "將出却墮飛狸故云復還。二明不能破我。",
    "X20n0358_005:0232b18": "【文句】如此凡邪尚無煖法那能破我。",
    "X20n0358_005:0232b19": "【記】尚非小乘內凡豈同初果破我。二重廣我見。",
    "X20n0358_005:0232b20": "【文句】廣說此我即二十種身見謂即陰計五離陰計",
    "X20n0358_005:0232b21": "五我中有五陰陰中有五我是為二十。",
    "X20n0358_005:0232b22": "【記】謂即色是我離色有我我大色小色在我中色",
    "X20n0358_005:0232b23": "大我小我在色中受想行識亦復如是五陰各四",
    "X20n0358_005:0232b24": "即有二十。二明能破空慧二初通明空慧二初",
    "X20n0358_005:0232c01": "就境智明生空二初別示二初於陰境推。",
    "X20n0358_005:0232c02": "【文句】若一陰是我餘陰無我若併是我即有五我是",
    "X20n0358_005:0232c03": "義不然若離陰有我既離於陰我是誰我是義不",
    "X20n0358_005:0232c04": "然若陰中有我是則陰盛於我如器盛果如屋貯",
    "X20n0358_005:0232c05": "人是義不然若我中有陰則陰在我內是義不然",
    "X20n0358_005:0232c06": "是為破二十種身見此約外境作如此說。",
    "X20n0358_005:0232c07": "【記】還就即陰離陰陰中有我我中有陰四句推之",
    "X20n0358_005:0232c08": "是義不然者能破之觀也據義合須二十徧言以",
    "X20n0358_005:0232c09": "破二十種身見也約外境者望能觀智是其內心",
    "X20n0358_005:0232c10": "故所觀陰得名外境非他身也。二明觀智檢。",
    "X20n0358_005:0232c11": "【文句】而其內心猶計有我復當反觀即智有我離智",
    "X20n0358_005:0232c12": "有我我中有智智中有我是義皆不然復破二十",
    "X20n0358_005:0232c13": "種身見。",
    "X20n0358_005:0232c14": "【記】所觀五陰既立於五能觀之智任運成五五陰",
    "X20n0358_005:0232c15": "一一皆有四智悉應計我故須亦破二十身見。",
    "X20n0358_005:0232c16": "二總總。",
    "X20n0358_005:0232c17": "【文句】內外合數即四十種身見是名生空。",
    "X20n0358_005:0232c18": "【記】以數顯觀令智不漏。二約大小觀人法三初",
    "X20n0358_005:0232c19": "毗曇。",
    "X20n0358_005:0232c20": "【文句】毗曇云我見是共等因我見起時未動身口因",
    "X20n0358_005:0232c21": "我見後生思惟時方動身口斷我見已悟眾生空。",
    "X20n0358_005:0232c22": "【記】我見是共等因者即共業別業合有四句略言",
    "X20n0358_005:0232c23": "共等此有門論陰中求我我空陰有我法兩分故",
    "X20n0358_005:0232c24": "我見思惟前後而起我即眾生思是實法故悟生",
    "X20n0358_005:0233a01": "空未得法空。二成實。",
    "X20n0358_005:0233a02": "【文句】成論明我見心即思惟能動身口斷我見已即",
    "X20n0358_005:0233a03": "悟眾生空亦悟法空。",
    "X20n0358_005:0233a04": "【記】此空門論攬陰成我故我見思惟起不異時是",
    "X20n0358_005:0233a05": "故生法二空同悟。三大乘。",
    "X20n0358_005:0233a06": "【文句】大乘明我見即具諸法可不具於思惟悟眾生",
    "X20n0358_005:0233a07": "空即是悟實法空。",
    "X20n0358_005:0233a08": "【記】我見即具諸法者俗即真中何法不具我性如",
    "X20n0358_005:0233a09": "色性生空即法空。二別明三觀既云我見即具",
    "X20n0358_005:0233a10": "諸法合於三諦而破我見是故用上三句破之二",
    "X20n0358_005:0233a11": "初正破人我三初約理觀檢。",
    "X20n0358_005:0233a12": "【文句】破二十種身見通上三句皆通用之若即事而",
    "X20n0358_005:0233a13": "理何處有人即陰離陰陰中無人人中無陰二十",
    "X20n0358_005:0233a14": "種見破故言何處有人能觀之智智即是人離智",
    "X20n0358_005:0233a15": "有人人中有智智中有人此計亦破故言何處有",
    "X20n0358_005:0233a16": "人。",
    "X20n0358_005:0233a17": "【記】二約非事非理檢。",
    "X20n0358_005:0233a18": "【文句】若作非事非理本性空寂觀者本性空寂本無",
    "X20n0358_005:0233a19": "即陰離陰陰人人陰既無如此計破故言何處有",
    "X20n0358_005:0233a20": "人能觀之智本性亦寂故言何處有人。",
    "X20n0358_005:0233a21": "【記】我見即中豈存境智四十種執。三約事觀檢。",
    "X20n0358_005:0233a22": "【文句】若作助道不淨觀時若觀惡心取境即是汙穢",
    "X20n0358_005:0233a23": "五陰若善心慚愧即是方便隱沒五陰是見皆依",
    "X20n0358_005:0233a24": "色色即不淨以不淨故無人無我故言何處有人",
    "X20n0358_005:0233b01": "能觀觀智亦復如是故言何處有人。",
    "X20n0358_005:0233b02": "【記】經文既云無明故有愛取心強須作不淨助道",
    "X20n0358_005:0233b03": "之觀觀邪見惡心是穢惡陰若善直心慚於義天",
    "X20n0358_005:0233b04": "愧於聖人入方便位真理未明是隱沒陰善惡雖",
    "X20n0358_005:0233b05": "異皆未破見豈有見心不依於色色須敗壞故云",
    "X20n0358_005:0233b06": "不淨不淨之境何處有人今方便位義當五品也。",
    "X20n0358_005:0233b07": "二更推法我二初明得悟推法破思。",
    "X20n0358_005:0233b08": "【文句】若得悟為論破二十種身見是得眾生空無復",
    "X20n0358_005:0233b09": "見惑而作二十種觀者除於實惑實惑若除即入",
    "X20n0358_005:0233b10": "脩道即應言何處有法。",
    "X20n0358_005:0233b11": "【記】觀雖圓脩而其麤惑有除不除若以三觀檢我",
    "X20n0358_005:0233b12": "叵得見惑斷者得入初信更於三諦脩二十觀者",
    "X20n0358_005:0233b13": "乃破法執即思惑也從二信位進至六信也。二",
    "X20n0358_005:0233b14": "明未悟推法破見二初轉計實法二初正明度入。",
    "X20n0358_005:0233b15": "【文句】若未悟為論者雖作二十種觀見惑未除而於",
    "X20n0358_005:0233b16": "假名上伏愛度入實法計我。",
    "X20n0358_005:0233b17": "【記】妙觀破見見惑未除見雖未除觀已有力能於",
    "X20n0358_005:0233b18": "假名柔伏愛惑若其我執度入實法。二引經及",
    "X20n0358_005:0233b19": "事。",
    "X20n0358_005:0233b20": "【文句】故法華云眾生處處著捨一取一如屈步蟲。",
    "X20n0358_005:0233b21": "【記】屈步蟲者要因前脚得移後足方於假名伏惑",
    "X20n0358_005:0233b22": "又於實法起見如彼蟲也。二勸更脩觀。",
    "X20n0358_005:0233b23": "【文句】須實法上更作二十種觀使空慧分明處處作",
    "X20n0358_005:0233b24": "無咎。",
    "X20n0358_005:0233c01": "【記】宜於五陰作二十觀顯我本性使空慧明隨度",
    "X20n0358_005:0233c02": "入處以觀逐之名處處作。二明法空二初約經",
    "X20n0358_005:0233c03": "文釋成三觀二初正釋二初立意分文。",
    "X20n0358_005:0233c04": "【文句】從如是諸大下兩行明實法觀上生空得悟即",
    "X20n0358_005:0233c05": "解於法為未悟故更說爾文亦為三初兩句即法",
    "X20n0358_005:0233c06": "而空次一行一句即法本性非空非假次一句即",
    "X20n0358_005:0233c07": "法而假例如生空三意也。",
    "X20n0358_005:0233c08": "【記】我見即具一切諸法豈觀生空不空實法鈍根",
    "X20n0358_005:0233c09": "未了故今重說。二隨文釋義三初明即法而空。",
    "X20n0358_005:0233c10": "如是諸大一一不實。",
    "X20n0358_005:0233c11": "【記】文二初示境觀。",
    "X20n0358_005:0233c12": "【文句】如是諸大者標四大法也一一不實者正明空",
    "X20n0358_005:0233c13": "觀也。",
    "X20n0358_005:0233c14": "【記】二明脩觀二初就法明空二初正明空。",
    "X20n0358_005:0233c15": "【文句】若四大各守其性者地守堅性不應動不應煖",
    "X20n0358_005:0233c16": "水守濕性不應冰不應波火守熱性不應貞不應",
    "X20n0358_005:0233c17": "燄風守動性不應持不應觸壁而止一大既有三",
    "X20n0358_005:0233c18": "性非都堅非都濕非都熱非都動失本性故則是",
    "X20n0358_005:0233c19": "不實不實故空。",
    "X20n0358_005:0233c20": "【記】逐一推檢不應動等者地動則成風性煖則成",
    "X20n0358_005:0233c21": "火性史記曰陽伏而不能出陰迫而不能蒸於是",
    "X20n0358_005:0233c22": "有地震注云蒸升也冬則地中煖故禮云古者夏",
    "X20n0358_005:0233c23": "則橧巢冬則營窟水堅故成地性波動故成風性",
    "X20n0358_005:0233c24": "貞堅也炭火貞則成地性火燄動則成風性風能",
    "X20n0358_005:0234a01": "持物則成地性觸壁止則成水性。二引經證。",
    "X20n0358_005:0234a02": "【文句】請觀音云地無堅性水性不住火從緣生風性",
    "X20n0358_005:0234a03": "無礙一一皆入如實之際即其義也。",
    "X20n0358_005:0234a04": "【記】水性不住者不守於濕火從緣生者既賴緣而",
    "X20n0358_005:0234a05": "生則不能守其熱性風性無礙者以無礙故不能",
    "X20n0358_005:0234a06": "守其動一一下四大俱無性故皆入如實之際前",
    "X20n0358_005:0234a07": "之二教以空為如實後之二教以中為如實今取",
    "X20n0358_005:0234a08": "圓中實際為正。二對生辨觀。",
    "X20n0358_005:0234a09": "【文句】上檢生空故言何處有人今檢法空故言一一",
    "X20n0358_005:0234a10": "不實不實者即空也。",
    "X20n0358_005:0234a11": "【記】二明即法而中。",
    "X20n0358_005:0234a12": "本自不生性無和合以是因緣我說諸大從本不實。",
    "X20n0358_005:0234a13": "【記】文二初二句法本自中二初明性非生滅。",
    "X20n0358_005:0234a14": "【文句】本自不生者即法本性不生不滅非空非假觀",
    "X20n0358_005:0234a15": "也體其元不生中無和合末亦不空元無四大四",
    "X20n0358_005:0234a16": "大何得而生元既不生中那和合四大既不和合",
    "X20n0358_005:0234a17": "寧得五陰和合大陰既不和合那得法空。",
    "X20n0358_005:0234a18": "【記】以元中末三節顯於性是中道元無四大者非",
    "X20n0358_005:0234a19": "謂獨一全無四大以其大陰皆如來藏性體常住",
    "X20n0358_005:0234a20": "本無生相故曰元無既無法生與誰相會而為和",
    "X20n0358_005:0234a21": "合無和合故無可散滅故不論空如此談中之義",
    "X20n0358_005:0234a22": "顯矣。二明非觀使爾。",
    "X20n0358_005:0234a23": "【文句】本自不生不滅非是觀智令其不生不滅即事",
    "X20n0358_005:0234a24": "而理此之謂也。",
    "X20n0358_005:0234b01": "【記】世間之相本來常住豈以觀智息乎生滅然後",
    "X20n0358_005:0234b02": "不生滅耶此名即事而理亦曰即邊而中也。二",
    "X20n0358_005:0234b03": "三句顯由觀解二初正示。",
    "X20n0358_005:0234b04": "【文句】以是因緣者觀與理冥達即空即假即中。",
    "X20n0358_005:0234b05": "【記】性雖本然遣迷由觀言因緣性欲為因師教為",
    "X20n0358_005:0234b06": "緣因緣成觀達本三諦諸大即是空假中故從本",
    "X20n0358_005:0234b07": "不生。二引證。",
    "X20n0358_005:0234b08": "【文句】大經云亦有因緣因滅無明即得熾然三菩提",
    "X20n0358_005:0234b09": "燈即因緣義也。",
    "X20n0358_005:0234b10": "【記】無明轉即變為明名菩提燈若非感應因緣之",
    "X20n0358_005:0234b11": "力豈滅無明故知成佛全假因緣。三明即法而",
    "X20n0358_005:0234b12": "假。",
    "X20n0358_005:0234b13": "和合而有。",
    "X20n0358_005:0234b14": "【記】文二初成違理之事。",
    "X20n0358_005:0234b15": "【文句】和合而有者即法而假也既本體不實那得大",
    "X20n0358_005:0234b16": "陰此由無明業因託今世遺體果故有四大五陰",
    "X20n0358_005:0234b17": "即是迷惑因果和合而有。",
    "X20n0358_005:0234b18": "【記】二成照性之脩。",
    "X20n0358_005:0234b19": "【文句】此法有故體有非有亦非有非非有即空即假",
    "X20n0358_005:0234b20": "即非空非假。",
    "X20n0358_005:0234b21": "【記】此法有故者即迷惑因果也體有下三諦也即",
    "X20n0358_005:0234b22": "空下三觀也境觀悉由迷惑因果和合而有也。",
    "X20n0358_005:0234b23": "二結觀。",
    "X20n0358_005:0234b24": "【文句】三觀明文在經寧不信邪。",
    "X20n0358_005:0234c01": "【記】三段經文與三觀合知今宗旨契會佛心豈可",
    "X20n0358_005:0234c02": "不信。二為鈍根重破法執前釋生空已明度入",
    "X20n0358_005:0234c03": "實法或利根雖曉恐鈍者猶迷是故大師以無緣",
    "X20n0358_005:0234c04": "慈更說其相二初明法執二初依報起見愛心四",
    "X20n0358_005:0234c05": "初依大陰起四執。",
    "X20n0358_005:0234c06": "【文句】更為鈍根人作實法惑相或謂四大五陰是有",
    "X20n0358_005:0234c07": "是無是亦有亦無是非有非無。",
    "X20n0358_005:0234c08": "【記】一切外道四教行人若未伏斷見惑已來皆有",
    "X20n0358_005:0234c09": "此執。二因四執生我見。",
    "X20n0358_005:0234c10": "【文句】四執既生生名為有是見依色依色起我。",
    "X20n0358_005:0234c11": "【記】四中雖云無及雙非既是執生四皆屬有見既",
    "X20n0358_005:0234c12": "依色合當即離色我我色見依四陰即離亦然。",
    "X20n0358_005:0234c13": "三依我見生十使。",
    "X20n0358_005:0234c14": "【文句】我生五利為法恚怒復起五鈍十使是集。",
    "X20n0358_005:0234c15": "【記】如生空中說。四因十使招生死。",
    "X20n0358_005:0234c16": "【文句】方招來苦來世不了展轉無窮生死大海潦水",
    "X20n0358_005:0234c17": "波濤世世常為大陰所惑。",
    "X20n0358_005:0234c18": "【記】縱依圓教性具大陰開於四門隨執一門生我",
    "X20n0358_005:0234c19": "見者起惑造業招致來苦與彼外人生死不別大",
    "X20n0358_005:0234c20": "師正為即時行人陳四執過。二指見心名污穢",
    "X20n0358_005:0234c21": "陰。",
    "X20n0358_005:0234c22": "【文句】惑此色法即色陰憂喜是受陰取相是想陰起",
    "X20n0358_005:0234c23": "善惡是行陰分別是識陰陰心起故名為有法非",
    "X20n0358_005:0234c24": "法空也。",
    "X20n0358_005:0235a01": "【記】此之五陰皆成執見故悉污穢襵褻歸有豈名",
    "X20n0358_005:0235a02": "法空。二明空觀三初明不依是忘四執。",
    "X20n0358_005:0235a03": "【文句】心不依色亦復不依受想行識。",
    "X20n0358_005:0235a04": "【記】心不依陰四教皆然今明圓宗論不依者即穢",
    "X20n0358_005:0235a05": "污陰為能觀智何陰可依何執可破誰為能觀亦",
    "X20n0358_005:0235a06": "無所顯心不依陰今意略言。二明契理則備眾",
    "X20n0358_005:0235a07": "德。",
    "X20n0358_005:0235a08": "【文句】寂然滅眾惡無量眾罪除如是尊妙人則能見",
    "X20n0358_005:0235a09": "般若亦是甚深法性金光明中而得見我釋迦牟",
    "X20n0358_005:0235a10": "尼。",
    "X20n0358_005:0235a11": "【記】三種般若與金光明牟尼三身無二無別若不",
    "X20n0358_005:0235a12": "以此為三觀者見之無由。三明此觀速能復本。",
    "X20n0358_005:0235a13": "【文句】行人若能如此觀生法二空則是懷璧向本一",
    "X20n0358_005:0235a14": "世兩世能有所辦保不孤然矣。",
    "X20n0358_005:0235a15": "【記】觀生觀法皆以三觀一念而觀猶如懷璧復金",
    "X20n0358_005:0235a16": "光明法性之理如向本國二三世中可登圓主可",
    "X20n0358_005:0235a17": "以保任。二明十二因緣生法二空觀二初分文",
    "X20n0358_005:0235a18": "立意二初分文。",
    "X20n0358_005:0235a19": "【文句】從無明體相下五行明十二因緣生法二空觀",
    "X20n0358_005:0235a20": "文為二初三行出境相後二行出觀相初又二初",
    "X20n0358_005:0235a21": "二行明生空境故文云名曰無明釋論云誰老死",
    "X20n0358_005:0235a22": "故知是生空境也後一行出法空境文云老死愁",
    "X20n0358_005:0235a23": "惱釋論云是老死故知是法空境也。",
    "X20n0358_005:0235a24": "【記】此十二支而分生法者順此經文初支既名曰",
    "X20n0358_005:0235b01": "無明名即假名故屬生境無明者我執也起信論",
    "X20n0358_005:0235b02": "云計名字相也向下諸文但言行識等既不云名",
    "X20n0358_005:0235b03": "乃是直指色心也以行至老死不出五陰色心故",
    "X20n0358_005:0235b04": "義雖炳然猶恐不信故引釋論逐段證成誰老死",
    "X20n0358_005:0235b05": "者如問云誰則答言我故知誰我悉假名也經云",
    "X20n0358_005:0235b06": "名曰與論冥符論號生空經豈不爾是老死者則",
    "X20n0358_005:0235b07": "直指色心是老死法經不云名與論亦合。二立",
    "X20n0358_005:0235b08": "意二初通辨因緣相貌二初標列。",
    "X20n0358_005:0235b09": "【文句】然十二因緣經論不同或三世或果報或一念",
    "X20n0358_005:0235b10": "或十種。",
    "X20n0358_005:0235b11": "【記】二解釋三初三世。",
    "X20n0358_005:0235b12": "【文句】三世者過去二因破神常之見現在五果破神",
    "X20n0358_005:0235b13": "我之見現在三因未來二果破神斷之見常途所",
    "X20n0358_005:0235b14": "用。",
    "X20n0358_005:0235b15": "【記】過去破神常者過去已滅故非常也現在破神",
    "X20n0358_005:0235b16": "我者五果皆五陰和合故無我也未來破神斷者",
    "X20n0358_005:0235b17": "未來有果故非斷滅皆言神者外執身神有斷常",
    "X20n0358_005:0235b18": "等也此三世義世共傳之故云常塗所用。二果",
    "X20n0358_005:0235b19": "報。",
    "X20n0358_005:0235b20": "【文句】果報者初託胎歌羅邏時為無明一期始終論",
    "X20n0358_005:0235b21": "十二支也。",
    "X20n0358_005:0235b22": "【記】以前十因緣屬現在後二因緣屬未來二世合",
    "X20n0358_005:0235b23": "為十二而文云一期始終且據無明行在一期之",
    "X20n0358_005:0235b24": "始相帶而言遂云始終非謂秪在一世此果報因",
    "X20n0358_005:0235c01": "緣出大集經以在中陰於父母所生貪愛心為無",
    "X20n0358_005:0235c02": "明出入息風為行自識支已去義同三世。三一",
    "X20n0358_005:0235c03": "念二初所憑教。",
    "X20n0358_005:0235c04": "【文句】一念者華嚴云十二因緣在一念心中大集云",
    "X20n0358_005:0235c05": "十二因緣一人一念悉皆具足。",
    "X20n0358_005:0235c06": "【記】二明行相二初正釋相二初對塵直釋。",
    "X20n0358_005:0235c07": "【文句】如眼見色不了名無明生愛惡名行是中心意",
    "X20n0358_005:0235c08": "名識色共識行名名色六處生貪名六入色與眼",
    "X20n0358_005:0235c09": "作對名觸領納名受於色纏緜名愛想色相已名",
    "X20n0358_005:0235c10": "取念色心起名有心生名生心滅名死乃至意思",
    "X20n0358_005:0235c11": "法亦復如是一日一夜凡識幾許十二因緣輪網",
    "X20n0358_005:0235c12": "以自纏迴。",
    "X20n0358_005:0235c13": "【記】六處生貪者眼識染故潛牽諸識各有貪情故",
    "X20n0358_005:0235c14": "普賢觀云以貪香故分別諸識處處染著一日等",
    "X20n0358_005:0235c15": "者一根對塵即起十二六根晝夜數數對塵何念",
    "X20n0358_005:0235c16": "不起十二因緣一一成因皆須感果迴轉如輪纏",
    "X20n0358_005:0235c17": "轉如網。二更推因起因緣之觀通三世者意推",
    "X20n0358_005:0235c18": "過去無明為因生於現果現果之上復起惑因本",
    "X20n0358_005:0235c19": "欲即今無明不起是故今推過現二處起無明相",
    "X20n0358_005:0235c20": "文二初逆推過因。",
    "X20n0358_005:0235c21": "【文句】今更說其因起之相若觀名色由行行由無明",
    "X20n0358_005:0235c22": "於無明不了或謂有謂無亦有亦無非有非無作",
    "X20n0358_005:0235c23": "四句取者皆是無明是事實是行是中心意名為",
    "X20n0358_005:0235c24": "識識共色行名名色一一如前說。",
    "X20n0358_005:0236a01": "【記】從名色起者五果之初故五陰已具故識支未",
    "X20n0358_005:0236a02": "具五陰故不言也過去之因極於無明今觀無明",
    "X20n0358_005:0236a03": "意欲令觀成覺了智而謂無明定是有等則能破",
    "X20n0358_005:0236a04": "知翻為無明藥乃成病故云四句取者皆是無明",
    "X20n0358_005:0236a05": "無明為緣豈不生行生識等耶如前說者六入至",
    "X20n0358_005:0236a06": "老死皆如前文直示中明。二順推現果。",
    "X20n0358_005:0236a07": "【文句】又觀一念託胎是名色五胞開張名六入六入",
    "X20n0358_005:0236a08": "對塵名為觸領納為受於此受中作四句分別或",
    "X20n0358_005:0236a09": "有受無受亦有亦無受非有非無受如眼受色於",
    "X20n0358_005:0236a10": "色不了是無明愛惡之心名為行識共色行名名",
    "X20n0358_005:0236a11": "色六處生貪名六入餘如上說乃至意思法不了",
    "X20n0358_005:0236a12": "是無明愛惡是諸行餘如上說。",
    "X20n0358_005:0236a13": "【記】於此受中等者以受支是五果之終故觀至此",
    "X20n0358_005:0236a14": "若生計著還成一念十二因緣或有受等者即是",
    "X20n0358_005:0236a15": "無明不了之心行識等支一念成就。二歎難知。",
    "X20n0358_005:0236a16": "【文句】如此推十二因緣大樹枝條布濩徧覆三界誰",
    "X20n0358_005:0236a17": "能識邪誰推伐邪。",
    "X20n0358_005:0236a18": "【記】逆順推檢雖在一念其十二支宛然具足所以",
    "X20n0358_005:0236a19": "枝條徧滿諸有其猶大樹尚無能識況能伐耶言",
    "X20n0358_005:0236a20": "大樹者婆沙云過去二支為根現在五支為質現",
    "X20n0358_005:0236a21": "在三支為華未來二支為果布濩者文選注云布",
    "X20n0358_005:0236a22": "濩長多貌從言從水並通漢書云布濩猶布露謂",
    "X20n0358_005:0236a23": "於闕露處皆布也。二略示今經觀境二初明經",
    "X20n0358_005:0236a24": "意。",
    "X20n0358_005:0236b01": "【文句】今經既是略說不論三世一念等但舉生法為",
    "X20n0358_005:0236b02": "三觀之境。",
    "X20n0358_005:0236b03": "【記】但舉生法為境者以假名無明為生空境以行",
    "X20n0358_005:0236b04": "識色心等為法空境此因緣二境通四教觀今意",
    "X20n0358_005:0236b05": "有圓。二示境觀二初示境二初立喻。",
    "X20n0358_005:0236b06": "【文句】宜以譬顯如捉火燼闇中舞之圓輪相續團團",
    "X20n0358_005:0236b07": "不斷。",
    "X20n0358_005:0236b08": "【記】二法合。",
    "X20n0358_005:0236b09": "【文句】火者實法也輪者假名也眾生長夜著於假名",
    "X20n0358_005:0236b10": "舞燼不息迷於陰入薪火不息十二因緣何由可",
    "X20n0358_005:0236b11": "盡。",
    "X20n0358_005:0236b12": "【記】著於假名者不達三諦而妄起我見猶如舞燼",
    "X20n0358_005:0236b13": "成論故云不息輪依火有而假名因實法而有也",
    "X20n0358_005:0236b14": "迷故不達色心即空假中名迷陰入言薪火者即",
    "X20n0358_005:0236b15": "爐也。二示觀二初立喻。",
    "X20n0358_005:0236b16": "【文句】若知輪依於火止手則無輪火賴於薪除薪則",
    "X20n0358_005:0236b17": "無火。",
    "X20n0358_005:0236b18": "【記】二法合。",
    "X20n0358_005:0236b19": "【文句】輪火雙無生法二空也。",
    "X20n0358_005:0236b20": "【記】觀生觀法皆即空假中乃輪火雙無二空觀也。",
    "X20n0358_005:0236b21": "二依義釋文二初出境相二初生空境二初分",
    "X20n0358_005:0236b22": "文。",
    "X20n0358_005:0236b23": "【文句】生空境文例於三無明體相兩句明本性不有",
    "X20n0358_005:0236b24": "不無是中觀境妄想因緣和合而有此兩句是假",
    "X20n0358_005:0236c01": "觀境無所有故兩句是空觀境是故我說兩句結",
    "X20n0358_005:0236c02": "成爾。",
    "X20n0358_005:0236c03": "【記】二釋義四以前生空三觀釋之故疏無文初中",
    "X20n0358_005:0236c04": "觀境。",
    "X20n0358_005:0236c05": "無明體相本自不有。",
    "X20n0358_005:0236c06": "【記】二假觀境。",
    "X20n0358_005:0236c07": "妄想因緣和合而有。",
    "X20n0358_005:0236c08": "【記】三空觀境。",
    "X20n0358_005:0236c09": "無所有故假名無明。",
    "X20n0358_005:0236c10": "【記】四結成。",
    "X20n0358_005:0236c11": "是故我說名曰無明。",
    "X20n0358_005:0236c12": "【記】二法空境。",
    "X20n0358_005:0236c13": "行識名色六入觸受愛取有生老死愁惱。",
    "X20n0358_005:0236c14": "【文句】行識名色一行明法空境例應有三特是文略",
    "X20n0358_005:0236c15": "得意可知。",
    "X20n0358_005:0236c16": "【記】例應有三者行即空假中乃至老死即空假中",
    "X20n0358_005:0236c17": "佛言巧略比前可知故。二出觀相二初據經文",
    "X20n0358_005:0236c18": "示觀二初正示二初指文。",
    "X20n0358_005:0236c19": "【文句】眾苦行業下明生法二空觀文亦三意。",
    "X20n0358_005:0236c20": "【記】二釋義三初明中觀。",
    "X20n0358_005:0236c21": "眾苦行業不可思議生死無際輪轉不息。",
    "X20n0358_005:0236c22": "【文句】眾苦行業不可思議一行明非空非有觀。",
    "X20n0358_005:0236c23": "【記】眾苦行業指上生法當體妙故不可思議若生",
    "X20n0358_005:0236c24": "若法皆非空有如是體達名為中觀此觀不見生",
    "X20n0358_005:0237a01": "死輪轉有際有息即法界故無際皆常住故不息。",
    "X20n0358_005:0237a02": "二明空觀。",
    "X20n0358_005:0237a03": "本無有生亦無和合。",
    "X20n0358_005:0237a04": "【文句】本無有生亦無和合兩句明空觀上句本無有",
    "X20n0358_005:0237a05": "生是生空下句亦無和合是法空也。",
    "X20n0358_005:0237a06": "【記】三明假觀。",
    "X20n0358_005:0237a07": "不善思惟心行所造。",
    "X20n0358_005:0237a08": "【文句】不善思惟兩句明假觀前不善思惟致今名色",
    "X20n0358_005:0237a09": "今不善思惟復有未來老死云云。",
    "X20n0358_005:0237a10": "【記】前不善思惟即過去二支今不善思惟即現在",
    "X20n0358_005:0237a11": "三支經心行者即上思惟也斯乃舉病必對於藥",
    "X20n0358_005:0237a12": "假觀彰矣。二結勸。",
    "X20n0358_005:0237a13": "【文句】雖名生法二空觀即空即假即中其文炳然明",
    "X20n0358_005:0237a14": "與義會何所疑哉。",
    "X20n0358_005:0237a15": "【記】名偏義圓名但云空而義乃是即空假中義既",
    "X20n0358_005:0237a16": "必當故明與經任運符契生空法空名義皆爾故",
    "X20n0358_005:0237a17": "勸脩者息乎疑情仍須了知全秘密藏為生為法",
    "X20n0358_005:0237a18": "是故生法無非三德故觀生法能所皆三境觀名",
    "X20n0358_005:0237a19": "別其體不殊是故能所二即非二此乃今經二空",
    "X20n0358_005:0237a20": "觀也。二為鈍人更說二初特示空觀二別指假",
    "X20n0358_005:0237a21": "中良以初心於假名實法起見愛增強障道事重",
    "X20n0358_005:0237a22": "是故大師特陳空觀不說假中此同釋題觀解三",
    "X20n0358_005:0237a23": "道三道正觀舉名而已但於假實三毒六作委破",
    "X20n0358_005:0237a24": "四性頻示二空蓋為始行我見彌隆故示真空以",
    "X20n0358_005:0237b01": "為要術初文二初示二初推人法二初推人。",
    "X20n0358_005:0237b02": "【文句】更為鈍人說空觀相若假名自生不須實法若",
    "X20n0358_005:0237b03": "由法生非假名生若假實合生應有二假若離假",
    "X20n0358_005:0237b04": "實則無是處今之假名但有名字名不在內外兩",
    "X20n0358_005:0237b05": "中間亦不常自有以不可得故是名觀假名空。",
    "X20n0358_005:0237b06": "【記】若假名下對於實法推無四性今之下四性被",
    "X20n0358_005:0237b07": "推執情稍薄但謂有名還須四性檢令叵得所召",
    "X20n0358_005:0237b08": "之人既無生相能召名字四性亦忘略示八空其",
    "X20n0358_005:0237b09": "觀如是。二觀法二初橫推。",
    "X20n0358_005:0237b10": "【文句】觀實法空者若名色自生不應待業若業能生",
    "X20n0358_005:0237b11": "羅漢有業何故不生若業果共生各有名共各無",
    "X20n0358_005:0237b12": "寧共若無因緣生則無是處。",
    "X20n0358_005:0237b13": "【記】以現名色對過去業推無四性羅漢有業者無",
    "X20n0358_005:0237b14": "始所造諸有業因其數何限無惑潤故不受後身",
    "X20n0358_005:0237b15": "故曰不生各有等者如合兩空豈成一色。二豎",
    "X20n0358_005:0237b16": "推。",
    "X20n0358_005:0237b17": "【文句】既不得生亦不得不生亦不得亦生亦不生亦",
    "X20n0358_005:0237b18": "不得非生非不生亦不得滅亦不得不滅亦不得",
    "X20n0358_005:0237b19": "亦滅亦不滅亦不得非滅非不滅無滅無生名為",
    "X20n0358_005:0237b20": "無生。",
    "X20n0358_005:0237b21": "【記】計法之執如屈步蟲捨一取一生被破故便計",
    "X20n0358_005:0237b22": "無生還是性執雙亦雙非計皆依生既悉無理復",
    "X20n0358_005:0237b23": "計於滅亦成四執八句之上皆云不得即是空觀",
    "X20n0358_005:0237b24": "無滅無生者檢滅檢生俱不可得方乃得名實法",
    "X20n0358_005:0237c01": "無生。二明觀成二初明二執忘。",
    "X20n0358_005:0237c02": "【文句】無生故假名壞假壞故則六十二見壞見壞故",
    "X20n0358_005:0237c03": "實亦壞。",
    "X20n0358_005:0237c04": "【記】攬陰成人實無生故假名則壞於假無我諸見",
    "X20n0358_005:0237c05": "俱亡實既無因安得不壞。二舉二喻示。",
    "X20n0358_005:0237c06": "【文句】既不然火是則無煙日中舞燼是亦無輪。",
    "X20n0358_005:0237c07": "【記】不然火喻不執法無煙喻實法不生日中舞燼",
    "X20n0358_005:0237c08": "喻空心秉法是亦無輪喻不生我見。二結。",
    "X20n0358_005:0237c09": "【文句】是略示空觀相。",
    "X20n0358_005:0237c10": "【記】二別指中假。",
    "X20n0358_005:0237c11": "【文句】中觀假觀在別記云云。",
    "X20n0358_005:0237c12": "【記】言別記云云者具如止觀假中破法行者應知",
    "X20n0358_005:0237c13": "今明三觀圓脩二空但為鈍根見惑偏重故別指",
    "X20n0358_005:0237c14": "空對治此惑此惑若忘二諦自顯故中假別指而",
    "X20n0358_005:0237c15": "已。二明果上二空用二初分文。",
    "X20n0358_005:0237c16": "【文句】我斷一切諸見纏等下十二行半偈是第二果",
    "X20n0358_005:0237c17": "上生法二空用明觀成證果文為二初三行半自",
    "X20n0358_005:0237c18": "行成後九行化他成自行文又二初兩行智德滿",
    "X20n0358_005:0237c19": "次一行半斷德滿。",
    "X20n0358_005:0237c20": "【記】二釋義二初明自行成二初明智德滿。",
    "X20n0358_005:0237c21": "我斷一切諸見纏等以智慧刀裂煩惱網五陰舍宅",
    "X20n0358_005:0237c22": "觀悉空寂證無上道微妙功德。",
    "X20n0358_005:0237c23": "【記】文二初明人法二觀成二初約人法銷文二初",
    "X20n0358_005:0237c24": "明人空觀成。",
    "X20n0358_005:0238a01": "【文句】一切諸見者六十二見八十八使等故言一切",
    "X20n0358_005:0238a02": "此是生空觀成也。",
    "X20n0358_005:0238a03": "【記】二明法空觀成。",
    "X20n0358_005:0238a04": "【文句】以智慧刀者譬智慧利用上譬斷見下譬斷煩",
    "X20n0358_005:0238a05": "惱纏者別明十纏煩惱網者通明十使網有羅籠",
    "X20n0358_005:0238a06": "之失舍有覆闇之過達陰空寂闇障不能蓋裂網",
    "X20n0358_005:0238a07": "破壞羅罥不能礙此是法空觀成也。",
    "X20n0358_005:0238a08": "【記】別明十纏者瞋覆睡眠戲掉無慚無愧慳嫉忿",
    "X20n0358_005:0238a09": "恚曰瞋隱藏自罪曰覆意識昏熟曰睡五情暗冥",
    "X20n0358_005:0238a10": "曰眠嬉遊曰戲三業躁動曰掉屏處起過不自羞",
    "X20n0358_005:0238a11": "曰無慚露處為非不羞他曰無愧財法不能惠施",
    "X20n0358_005:0238a12": "曰慳他榮心熱惱曰嫉煩惱即思惑也雖見思通",
    "X20n0358_005:0238a13": "名煩惱今別以思惑當之罥繫也。二約大小釋",
    "X20n0358_005:0238a14": "斷二初論大小斷盡不盡二初明二乘斷通餘別。",
    "X20n0358_005:0238a15": "【文句】二乘所斷是通見纏菩薩所斷是別見纏淨名",
    "X20n0358_005:0238a16": "云結習未盡華即著身未斷別見為華所著也。",
    "X20n0358_005:0238a17": "【記】界內一切煩惱名數皆通界外但以所障空中",
    "X20n0358_005:0238a18": "分之則知通別淨名室中天女散華聲聞著身菩",
    "X20n0358_005:0238a19": "薩不著故被訶云結習未盡華則著身斯乃斷通",
    "X20n0358_005:0238a20": "未能斷別也。二明佛地通別都忘二初正示。",
    "X20n0358_005:0238a21": "【文句】而言佛斷見纏者若通若別究竟盡在於佛也。",
    "X20n0358_005:0238a22": "【記】雖云菩薩能斷別見而斷未盡究竟在佛若至",
    "X20n0358_005:0238a23": "佛地不唯別盡通亦窮邊何者蓋由見思徧十方",
    "X20n0358_005:0238a24": "界六道眾生差別種習之所成就因地乃斷未盡",
    "X20n0358_005:0238b01": "邊涯唯佛究竟故云若通若別究竟在佛。二引",
    "X20n0358_005:0238b02": "證。",
    "X20n0358_005:0238b03": "【文句】釋論云眾生無上者佛是法無上者涅槃是無",
    "X20n0358_005:0238b04": "上假實佛地所不惑故言斷爾。",
    "X20n0358_005:0238b05": "【記】性德生法體本無上通別二執染故成卑妙覺",
    "X20n0358_005:0238b06": "執盡二俱無上故云無上假實佛地所不惑也。",
    "X20n0358_005:0238b07": "二明佛地有斷不斷二初明經論異說二初明有",
    "X20n0358_005:0238b08": "斷。",
    "X20n0358_005:0238b09": "【文句】經論不同或言佛上上智斷下下惑無明力大",
    "X20n0358_005:0238b10": "佛智能斷一念相應慧正習俱盡無有餘。",
    "X20n0358_005:0238b11": "【記】智以悟極而為上上惑以迷極而為上上今迷",
    "X20n0358_005:0238b12": "將盡唯餘微細故名下下故起信論云覺心初起",
    "X20n0358_005:0238b13": "心無初相遠離微細念故心即常住惑微細故難",
    "X20n0358_005:0238b14": "別難除故上上智方能斷盡下下之惑無明力大",
    "X20n0358_005:0238b15": "者惑雖微細能障妙覺故華嚴明灌頂菩薩所有",
    "X20n0358_005:0238b16": "功德如一塊土妙覺功德如四天下土最後無明",
    "X20n0358_005:0238b17": "所障若斯力豈不大非佛智發此惑不忘一念相",
    "X20n0358_005:0238b18": "應慧者究竟覺也正習俱盡者該於通別也。二",
    "X20n0358_005:0238b19": "明無斷。",
    "X20n0358_005:0238b20": "【文句】或言有上士者名之為斷無上士者名無所斷。",
    "X20n0358_005:0238b21": "【記】有上士者等覺也此位須脩清淨淨禪斷微細",
    "X20n0358_005:0238b22": "念故名之為斷無上士者是妙覺位脩證既忘更",
    "X20n0358_005:0238b23": "何所斷。二用悉檀和會。",
    "X20n0358_005:0238b24": "【文句】斯乃隨國隨時隨人隨悟皆有利益云云。",
    "X20n0358_005:0238c01": "【記】此斷不斷各見教文人師執之諍計莫止今以",
    "X20n0358_005:0238c02": "四悉逗機之意而和會之諍無由起國是境域即",
    "X20n0358_005:0238c03": "當世界機所居處隨處樂聞佛智有斷不斷而歡",
    "X20n0358_005:0238c04": "喜者時即對治隨時當有斷不斷義而破惡者人",
    "X20n0358_005:0238c05": "即為人隨人宜以斷不斷而生善者悟即第一義",
    "X20n0358_005:0238c06": "隨悟斷不斷而入理者為此四機說有二義究論",
    "X20n0358_005:0238c07": "佛智不可言思。二明正助二道滿。",
    "X20n0358_005:0238c08": "【文句】證無上道者生法二空正道滿也微妙功德者",
    "X20n0358_005:0238c09": "生法二空助道滿也。",
    "X20n0358_005:0238c10": "【記】無上生法證由二空名無上道事助之行與正",
    "X20n0358_005:0238c11": "合脩故得稱為微妙功德。二明斷德滿。",
    "X20n0358_005:0238c12": "開甘露門示甘露器入甘露城處甘露室令諸眾生",
    "X20n0358_005:0238c13": "食甘露味。",
    "X20n0358_005:0238c14": "【記】文二初略釋甘露。",
    "X20n0358_005:0238c15": "【文句】開甘露門下一行半明斷德滿甘露是諸天不",
    "X20n0358_005:0238c16": "死之神藥食者命長身安力大體光譬諸佛斷德",
    "X20n0358_005:0238c17": "住大涅槃真常樂我淨用知是斷德滿也。",
    "X20n0358_005:0238c18": "【記】以命等四如次對於常樂我淨。二廣釋諸句",
    "X20n0358_005:0238c19": "四初對華嚴四位二初正對。",
    "X20n0358_005:0238c20": "【文句】然此義意復欲通對華嚴諸位開甘露門對十",
    "X20n0358_005:0238c21": "住位初開聖道遮二邊故故言開也示對十行歷",
    "X20n0358_005:0238c22": "別顯示也入對十迴向迴事入理也處對十地處",
    "X20n0358_005:0238c23": "法性室也食味對妙覺自食斯味兼以被人。",
    "X20n0358_005:0238c24": "【記】彼雖兼別今取其圓別三十位未得甘露故。",
    "X20n0358_005:0239a01": "二釋疑。",
    "X20n0358_005:0239a02": "【文句】下地非不化他自行未圓化亦不廣佛地果圓",
    "X20n0358_005:0239a03": "斷德已滿慈悲力大能為眾生開於十住示十行",
    "X20n0358_005:0239a04": "入十向處十地食甘露味功用具足斷德化他兩",
    "X20n0358_005:0239a05": "義皆成也。",
    "X20n0358_005:0239a06": "【記】恐後人疑故釋也化他令同我之所得。二對",
    "X20n0358_005:0239a07": "般若四智。",
    "X20n0358_005:0239a08": "【文句】又通對般若四智開對道慧示對道種慧入對",
    "X20n0358_005:0239a09": "一切智處對一切種智食味對佛住大涅槃以大",
    "X20n0358_005:0239a10": "悲令眾生得此四智於果地斷德義亦無妨云云。",
    "X20n0358_005:0239a11": "【記】論雖多釋猶通三教今四皆從甘露而說故的",
    "X20n0358_005:0239a12": "在圓以一心三智蕩一切相名道慧開門一心三",
    "X20n0358_005:0239a13": "智立一切法名道種慧示器一心三智雙遮蕩立",
    "X20n0358_005:0239a14": "名一切智入城一心三智雙照蕩立名一切種智",
    "X20n0358_005:0239a15": "處室由此四智住大涅槃令諸眾生得此四智名",
    "X20n0358_005:0239a16": "食味也。三對法華大事。",
    "X20n0358_005:0239a17": "【文句】又對法華開示悟入佛之知見良由佛德圓滿",
    "X20n0358_005:0239a18": "能以大事因緣出現於世開示眾生佛知見也於",
    "X20n0358_005:0239a19": "斷德義亦顯。",
    "X20n0358_005:0239a20": "【記】彼佛知見是今甘露彼之開等對今四句唯有",
    "X20n0358_005:0239a21": "悟入與入處少殊其義不別。四對涅槃四德。",
    "X20n0358_005:0239a22": "【文句】又涅槃云常樂我淨於果斷最便如前釋云云。",
    "X20n0358_005:0239a23": "【記】前以四德釋甘露義今用四德對開等文有此",
    "X20n0358_005:0239a24": "異也。二明化他成二初分文立意二初分文。",
    "X20n0358_005:0239b01": "【文句】吹大法螺下九行明果地化他滿文為二初兩",
    "X20n0358_005:0239b02": "行轉法輪化他次七行四弘誓願化他說法又二",
    "X20n0358_005:0239b03": "初一行說法次一行神通。",
    "X20n0358_005:0239b04": "【記】二意意二初明智定相成。",
    "X20n0358_005:0239b05": "【文句】餘經前神通駭物開後說法今經後神通成前",
    "X20n0358_005:0239b06": "說法爾。",
    "X20n0358_005:0239b07": "【記】前現通者令重法樂聞後現通者令依法脩證",
    "X20n0358_005:0239b08": "故前云開後後云成前。二明因果同類。",
    "X20n0358_005:0239b09": "【文句】脩因時生法二空之正慧得果時智德滿故能",
    "X20n0358_005:0239b10": "說法化他脩因時生法二空之助道得果時斷德",
    "X20n0358_005:0239b11": "滿故能神通化他。",
    "X20n0358_005:0239b12": "【記】二空正道為智德類二空助道為斷德類即緣",
    "X20n0358_005:0239b13": "了二因非此二因安剋二果。二依義釋文二初",
    "X20n0358_005:0239b14": "明轉法輪化他二初明說法。",
    "X20n0358_005:0239b15": "吹大法螺擊大法鼓然大法炬雨勝法雨。",
    "X20n0358_005:0239b16": "【記】文二初總示。",
    "X20n0358_005:0239b17": "【文句】說法舉四譬者聞法之益實自無量略舉四譬",
    "X20n0358_005:0239b18": "別有所擬。",
    "X20n0358_005:0239b19": "【記】二別釋二初別明螺等二初約教位釋二初釋",
    "X20n0358_005:0239b20": "四句四初明吹螺。",
    "X20n0358_005:0239b21": "【文句】吹螺是改號譬佛說小乘法改凡夫苦忍之凡",
    "X20n0358_005:0239b22": "性入聖人之正性說大乘法改凡聖之偏性入中",
    "X20n0358_005:0239b23": "道之圓性通教七地別教初地圓教初住皆是改",
    "X20n0358_005:0239b24": "號之位從偏以入中也。",
    "X20n0358_005:0239c01": "【記】是改號者大經云吹貝知時是也苦忍凡性者",
    "X20n0358_005:0239c02": "即內凡上忍位中於苦諦下留一行一緣是凡性",
    "X20n0358_005:0239c03": "也聖人正性謂初果也說大乘法者唯以圓教為",
    "X20n0358_005:0239c04": "大乘也改凡聖偏性通教六地是聖別教十向圓",
    "X20n0358_005:0239c05": "教十信是內凡以中理未顯悉名偏性通教七地",
    "X20n0358_005:0239c06": "者至此得知圓者皆是改號之位者三人俱破無",
    "X20n0358_005:0239c07": "明見中道圓性也。二明擊鼓。",
    "X20n0358_005:0239c08": "【文句】擊大法鼓者擊鼓誡進肅眾前驅此譬佛說法",
    "X20n0358_005:0239c09": "督進深行小乘位在脩道通教在八地別教在十",
    "X20n0358_005:0239c10": "行圓教在初住此諸位以聞法力咸進真脩道也。",
    "X20n0358_005:0239c11": "【記】誡進者軍陣之法也兵權曰開鼓則進聞金則",
    "X20n0358_005:0239c12": "止鼓則嚴肅軍眾使前驅也督率也率導引也位",
    "X20n0358_005:0239c13": "在脩道者令初果進二果也通教位在八地者前",
    "X20n0358_005:0239c14": "釋改號是七地破無明今進入八地是增道損生",
    "X20n0358_005:0239c15": "別教應言二地圓教應言二住方名進入脩道今",
    "X20n0358_005:0239c16": "言十行初住者恐誤也或別有意真脩道者即通",
    "X20n0358_005:0239c17": "八地別二地圓二住故云咸進地論以初地為見",
    "X20n0358_005:0239c18": "道二地至七地名脩道八九十地為無學道彼雖",
    "X20n0358_005:0239c19": "別位例圓可知。三釋然炬。",
    "X20n0358_005:0239c20": "【文句】然大法炬者炬能自照亦能照他譬佛說法令",
    "X20n0358_005:0239c21": "自他雙益如千年闇室一燈能了又如一燈然百",
    "X20n0358_005:0239c22": "千燈聞法之力自他俱益亦復如是通教八地別",
    "X20n0358_005:0239c23": "教十迴向圓教亦在初住皆是道觀雙流自他俱",
    "X20n0358_005:0239c24": "益之位也。",
    "X20n0358_005:0240a01": "【記】通教下皆取當教化他位也此言八地不取受",
    "X20n0358_005:0240a02": "接但約當教出假道觀雙流耳別約十向其意亦",
    "X20n0358_005:0240a03": "爾以內脩中觀外亦出假故圓在初住者以百界",
    "X20n0358_005:0240a04": "作佛普門示現故圓從勝說乃取分真止觀名真",
    "X20n0358_005:0240a05": "出假位也皆是下結示三位道謂外化觀謂內行",
    "X20n0358_005:0240a06": "此該三教不同餘文唯就通說。四釋雨雨。",
    "X20n0358_005:0240a07": "【文句】雨勝法雨者雨能成熟農夫加功扶疎益寡時",
    "X20n0358_005:0240a08": "澤一降華果敷榮喻如眾行雖復勤脩發趣事弱",
    "X20n0358_005:0240a09": "聞佛說法增道損生任運成熟自然流入薩婆若",
    "X20n0358_005:0240a10": "海如大恒中船不勞筋力疾有所到此並在雙流",
    "X20n0358_005:0240a11": "位中義如上說。",
    "X20n0358_005:0240a12": "【記】扶疎盛茂也時澤時雨也大恒者殑伽河也。",
    "X20n0358_005:0240a13": "二例上四經。",
    "X20n0358_005:0240a14": "【文句】若得此意例華嚴之四位般若之四智法華之",
    "X20n0358_005:0240a15": "四知見涅槃之四德皆可解。",
    "X20n0358_005:0240a16": "【記】二以橫竪結。",
    "X20n0358_005:0240a17": "【文句】此一法豎擬諸經之位橫論一切諸位一聞法",
    "X20n0358_005:0240a18": "音隨類各解云云。",
    "X20n0358_005:0240a19": "【記】竪擬諸經之位者即向四經名字雖殊但是住",
    "X20n0358_005:0240a20": "行向地圓位耳故名為竪橫論一切諸位者即攝",
    "X20n0358_005:0240a21": "四教凡聖諸位如向消文是也云云者部在方等",
    "X20n0358_005:0240a22": "故此化他必兼四益橫攝諸位旨在其中。二通",
    "X20n0358_005:0240a23": "釋大義。",
    "X20n0358_005:0240a24": "【文句】此中四譬皆言大者說大法也通塗解釋明大",
    "X20n0358_005:0240b01": "非小位爾。",
    "X20n0358_005:0240b02": "【記】前三云大後一云勝勝亦大也故云皆言大也",
    "X20n0358_005:0240b03": "通塗下若取通名唯在大法義並歸圓對於四經",
    "X20n0358_005:0240b04": "其義彌順。二明神通。",
    "X20n0358_005:0240b05": "我今摧伏一切怨結竪立第一微妙法幢。",
    "X20n0358_005:0240b06": "【記】文二初明摧怨二初明煩惱為怨。",
    "X20n0358_005:0240b07": "【文句】我今摧伏下是神通化他也怨結者四住是二",
    "X20n0358_005:0240b08": "乘怨結五住是菩薩怨結。",
    "X20n0358_005:0240b09": "【記】二明天魔是主。",
    "X20n0358_005:0240b10": "【文句】魔為煩惱主伐樹去根化物須降主若不降魔",
    "X20n0358_005:0240b11": "化道不暢降魔之法須用神通譬如勝怨乃可為",
    "X20n0358_005:0240b12": "勇非法王不壞法王勝者是時化道得立爾。",
    "X20n0358_005:0240b13": "【記】二明豎幢。",
    "X20n0358_005:0240b14": "【文句】竪法幢者法幢三昧也高出眾行為眾行之望",
    "X20n0358_005:0240b15": "如兵望麾也三德不縱不橫故言微妙。",
    "X20n0358_005:0240b16": "【記】高出眾行者即法幢三昧也萬行功德皆為眷",
    "X20n0358_005:0240b17": "屬莫不歸宗此之三昧故為眾行之望兵望麾者",
    "X20n0358_005:0240b18": "手指曰麾尚書云左仗黃鉞右秉白旄而麾之兵",
    "X20n0358_005:0240b19": "權曰將軍乃秉旄麾眾而誓之又云聞鼓則進聞",
    "X20n0358_005:0240b20": "金乃止隨其指麾五[目*褱]乃理三德下出三昧體其",
    "X20n0358_005:0240b21": "體若非不縱不橫豈出眾行豈摧五住豈壞天魔",
    "X20n0358_005:0240b22": "無記神通體用如是。二明四弘誓化他二初除",
    "X20n0358_005:0240b23": "文示義。",
    "X20n0358_005:0240b24": "【文句】從度諸眾生下七行是四弘誓願化他雖復成",
    "X20n0358_005:0240c01": "果本願未休故言四弘益物亦名四諦益物四弘",
    "X20n0358_005:0240c02": "是誓願之心四諦是所緣之境也。",
    "X20n0358_005:0240c03": "【記】雖復等者既依四諦而運四弘四諦既常誓豈",
    "X20n0358_005:0240c04": "休息因人求佛意在利生今遂所求豈忘與拔四",
    "X20n0358_005:0240c05": "弘是下示誓有依誓即無緣慈悲境乃無作四諦",
    "X20n0358_005:0240c06": "無緣無作行相如何眾生誓度生死即涅槃故煩",
    "X20n0358_005:0240c07": "惱誓斷煩惱即菩提故法門誓學即惑成智故佛",
    "X20n0358_005:0240c08": "道誓成即生成滅故不爾豈能廣度永度。二隨",
    "X20n0358_005:0240c09": "義釋文四初令度苦諦。",
    "X20n0358_005:0240c10": "度諸眾生於生死海永斷三惡無量苦惱。",
    "X20n0358_005:0240c11": "【文句】度諸眾生是初弘誓亦是未度苦諦令度苦諦",
    "X20n0358_005:0240c12": "也。",
    "X20n0358_005:0240c13": "【記】經永斷三惡即三惡道也須約十番論度論斷。",
    "X20n0358_005:0240c14": "二令斷集諦。",
    "X20n0358_005:0240c15": "煩惱熾然燒諸眾生無有救護無所依止。",
    "X20n0358_005:0240c16": "【文句】從煩惱熾然一行是第二弘誓亦是未斷集諦",
    "X20n0358_005:0240c17": "令斷集諦也。",
    "X20n0358_005:0240c18": "【記】須明五住燒十界生。三令證滅諦。",
    "X20n0358_005:0240c19": "我以甘露清涼美味充足是輩令離焦熱。",
    "X20n0358_005:0240c20": "【文句】從我以甘露下一行是第三弘誓亦是未證滅",
    "X20n0358_005:0240c21": "諦令證滅諦也。",
    "X20n0358_005:0240c22": "【記】當分而論四種甘露跨節而辯唯一圓常。四",
    "X20n0358_005:0240c23": "令安道諦。",
    "X20n0358_005:0240c24": "於無量劫遵脩諸行供養恭敬諸佛世尊堅固脩習",
    "X20n0358_005:0241a01": "菩提之道求於如來真實法身捨諸所重胑節手足",
    "X20n0358_005:0241a02": "頭目髓腦所愛妻子錢財珍寶真珠瓔珞金銀瑠璃",
    "X20n0358_005:0241a03": "種種異物。",
    "X20n0358_005:0241a04": "【記】文四初約檀明諦。",
    "X20n0358_005:0241a05": "【文句】從於無量劫下四行是第四弘誓亦是未安道",
    "X20n0358_005:0241a06": "諦令安道諦也此中指檀為四諦檀對於慳慳貪",
    "X20n0358_005:0241a07": "自蔽是集集業招果是苦檀能破慳是道慳滅是",
    "X20n0358_005:0241a08": "滅諦。",
    "X20n0358_005:0241a09": "【記】不獨行檀具於四諦五度皆然五不依諦則不",
    "X20n0358_005:0241a10": "動不出何度之有復須知今依無作諦。二略釋",
    "X20n0358_005:0241a11": "經文。",
    "X20n0358_005:0241a12": "【文句】無量劫者積功高也遵脩諸行者攝法廣也。",
    "X20n0358_005:0241a13": "【記】三檀攝六度。",
    "X20n0358_005:0241a14": "【文句】論云檀義攝於六云云。",
    "X20n0358_005:0241a15": "【記】大論十二解檀度云若菩薩行檀度能生六度",
    "X20n0358_005:0241a16": "是時名檀度滿云何布施生檀度有下中上若以",
    "X20n0358_005:0241a17": "飲食麤物軟心布施名下能以衣服寶物布施名",
    "X20n0358_005:0241a18": "中檀能以頭目血肉國財妻子布施名上云何施",
    "X20n0358_005:0241a19": "生尸度菩薩思惟眾生不知布施後世貧窮故行",
    "X20n0358_005:0241a20": "惡若行布施後世有福無所乏短則能持戒云何",
    "X20n0358_005:0241a21": "生忍度菩薩施時受者惡罵若大求索若不時索",
    "X20n0358_005:0241a22": "或不應索而索是時菩薩思惟我今布施欲求佛",
    "X20n0358_005:0241a23": "道亦無有人使我布施我自為故云何生瞋如是",
    "X20n0358_005:0241a24": "思惟已而行忍辱云何生進度菩薩布施時常行",
    "X20n0358_005:0241b01": "精進欲行二施勤求財法以求足之云何生禪度",
    "X20n0358_005:0241b02": "菩薩施時能除慳貪而行一心慚除五蓋是名禪",
    "X20n0358_005:0241b03": "度又心依布施入於初禪乃至滅定云何生智度",
    "X20n0358_005:0241b04": "菩薩施時知有果報而不疑惑能破邪見無明又",
    "X20n0358_005:0241b05": "分別淨不淨施得報不同是名生智故云檀義攝",
    "X20n0358_005:0241b06": "六也餘之五度亦互相攝非今文意故且論檀六",
    "X20n0358_005:0241b07": "之首故攝生便故。四以彼岸結。",
    "X20n0358_005:0241b08": "【文句】捨身命財與後際等得不壞常住名波羅蜜竪",
    "X20n0358_005:0241b09": "高橫廣故言遵脩諸行也。",
    "X20n0358_005:0241b10": "【記】生死為前際涅槃為後際身命及財此三屬事",
    "X20n0358_005:0241b11": "以觀此三及能施心所施之境三輪當處即空假",
    "X20n0358_005:0241b12": "中是故能等三德涅槃此以常因而剋常果不然",
    "X20n0358_005:0241b13": "豈得不壞常住如是行檀名波羅蜜三德甚深故",
    "X20n0358_005:0241b14": "檀竪高三德無量故檀橫廣此機樂略是以如來",
    "X20n0358_005:0241b15": "妙說一檀遵脩諸行仍須了知既談果後行檀利",
    "X20n0358_005:0241b16": "物行人豈不即聞而脩耶。",
    "X20n0358_005:0241b18": "金光明經文句文句記會本卷第五",
    "X20n0358_005:0241b20": "音釋",
    "X20n0358_005:0241b21": "【經】尠(音鮮尠少也)。騁(音趁騁奔馳也)。篋(音怯篋笥也)。胑(音胝體四胑手足也)。",
    "X20n0358_005:0241b22": "【文句】鍱(音葉鐵鍱)。濩(胡郭切)。燼(音信燼燄餘也)。罥(音絹罥掛也係取也)。筋(音斤肉之",
    "X20n0358_005:0241b23": "力也)。麾(音揮以旌旗示之曰麾)。旄(音毛)。",
    "X20n0358_005:0241b24": "【記】皰(音報皰面皮生氣也)。聹(音寧聹止吉)。脹(音障膨脹也)。瘀(音豫瘀積血也)。屎",
    "X20n0358_005:0241c01": "(音使)。蝡(音軟蝡虫動也)。[虫*敖](音[虫*敖]蟹[虫*敖])。鬐(音其馬項上鬐也)。橧(音情豕所寢圈)。襵褻",
    "X20n0358_005:0241c02": "(襵音折褻音牒褻重衣也)。"
}