{
    "T85n2880_004:1376c03": "究竟大悲經卷第四端供二年",
    "T85n2880_004:1376c05": "13 對一切眾生辯邪正品對一切眾生辯邪正品第十三",
    "T85n2880_004:1376c06": "復次悟正菩薩摩訶薩白佛言。世尊下方所",
    "T85n2880_004:1376c07": "有外道六師。若提子等亦自說言。我所說者",
    "T85n2880_004:1376c08": "文真理正世間無過。復有九十五道。皆是鬼",
    "T85n2880_004:1376c09": "神。住持建立亦說正法。我所言說者文真理",
    "T85n2880_004:1376c10": "正世間無過。復於下方有一國土名曰諂為。",
    "T85n2880_004:1376c11": "彼國人民樂小教法。專精斷惡趣向善果。貪",
    "T85n2880_004:1376c12": "善棄惡不造過短。時此內而有丘埌名曰天",
    "T85n2880_004:1376c13": "嶮。其此埌中遂有野狐王。其王具足野狐妖",
    "T85n2880_004:1376c14": "魅之術。即語狐眾。此中國主樂善棄惡。舉國",
    "T85n2880_004:1376c15": "人民一切同然。我雖不明亦有聽力。我能闇",
    "T85n2880_004:1376c16": "誦棄惡從善局教經文。我有通力復能飛行",
    "T85n2880_004:1376c17": "虛空。我若誦棄惡從善局教經文。乘空而至",
    "T85n2880_004:1376c18": "住彼國王殿前。變作人像端坐空中。去地一",
    "T85n2880_004:1376c19": "千尺。出大音聲而說經法。彼國國王宮人",
    "T85n2880_004:1376c20": "婇女百千眷屬。并及國界臣人士庶信聖情",
    "T85n2880_004:1376c21": "慇都無照境。若見我至必生希有。隨我所要",
    "T85n2880_004:1376c22": "受用我語。勸其捨命撰食血肉。脫取衣裳并",
    "T85n2880_004:1376c23": "諸寶物。攝來歸家持將入市。貿易好肉詳共",
    "T85n2880_004:1376c24": "食之。豈非上計。彼時狐眾啟狐王曰。我等",
    "T85n2880_004:1376c25": "從眾怕怖畏人。偷盜猪羊并及野命。辛苦無",
    "T85n2880_004:1376c26": "量不能得濟。王有如是上妙伎能。何不速去。",
    "T85n2880_004:1376c27": "狐王聞是遂便起心。闇誦棄惡從善卷教經",
    "T85n2880_004:1376c28": "文。三日三夜遂誦小乘九部局教經文三百",
    "T85n2880_004:1376c29": "餘卷上下通利。遂變形質乘空而去。住在國",
    "T85n2880_004:1377a01": "王殿前。去地一千尺而說經法。果如所言。彼",
    "T85n2880_004:1377a02": "國國王宮人婇女百千眷屬。并及國界臣民",
    "T85n2880_004:1377a03": "士庶一時雲集。舉目覩見哀𨼸哽噎悲泣交",
    "T85n2880_004:1377a04": "盈。覩是信聖情慇自無照境。盲心瞎意而生",
    "T85n2880_004:1377a05": "信順。其狐王見已心大歡喜。默念忖省。狐王",
    "T85n2880_004:1377a06": "語人眾曰。為法喪身經教炳著。彼雖聞法曾",
    "T85n2880_004:1377a07": "未有一。即於殿前有十三人。一時捨命。狐",
    "T85n2880_004:1377a08": "語眾人曰。如此大好更無能過。如此經教勸",
    "T85n2880_004:1377a09": "人捨身命財。汝等施我寶物并及上服。我將",
    "T85n2880_004:1377a10": "持去。而此大眾竭己名珍及身上服一切施",
    "T85n2880_004:1377a11": "與。其狐王復語時眾。如此捨命最是上士。我",
    "T85n2880_004:1377a12": "以神力攝持將去安置玉山寶堂之內。作是",
    "T85n2880_004:1377a13": "語已唯見風起。而此死人并諸寶物悉皆攝",
    "T85n2880_004:1377a14": "將有無遺一。如此往還入國經□□到。其",
    "T85n2880_004:1377a15": "狐王得死人食訖。遂遣狐子變作人像。齎持",
    "T85n2880_004:1377a16": "寶物市買肉。至屠兒行上論肉價數。不覺屠",
    "T85n2880_004:1377a17": "兒行上而有猛狗奮振相囓而諍於骨。狐時",
    "T85n2880_004:1377a18": "見狗心生忙怕。不覺忽然變為狐狀。其狗即",
    "T85n2880_004:1377a19": "來而便囓殺。屠兒得此寶物不敢私。寧而告",
    "T85n2880_004:1377a20": "市主而語之曰。初見人像齎寶物。共論肉價",
    "T85n2880_004:1377a21": "許言道買。遂見狗鬪忽變為狐。狗即尋時而",
    "T85n2880_004:1377a22": "便囓殺。具以上事敢持來告。如是次第轉上",
    "T85n2880_004:1377a23": "而至國王。國王見已即便言曰。此是我最小",
    "T85n2880_004:1377a24": "兒所翫寶物。持以施佛。何故今日在狐手。時",
    "T85n2880_004:1377a25": "有正士名曰靈真。即前伏地而啟王曰。賜臣",
    "T85n2880_004:1377a26": "萬死乃敢發言。王時開思百死不問。若其有",
    "T85n2880_004:1377a27": "語但當說之。靈真長跪叉手前著近王而啟",
    "T85n2880_004:1377a28": "言曰。已前空中說經者是為狐魅妖術。臣當",
    "T85n2880_004:1377a29": "時欲道。懼違王意不敢出言。今見此驗送死",
    "T85n2880_004:1377b01": "陳實。王語真曰。汝何故當時即知。真答曰。但",
    "T85n2880_004:1377b02": "誦其文不解中義。勸人棄惡從善。都無銷融",
    "T85n2880_004:1377b03": "是非得失雙泯。彼此一如香臭一體。虛心意",
    "T85n2880_004:1377b04": "寂萬相同流。以此取驗當時即知。若其飛行",
    "T85n2880_004:1377b05": "是聖者。一切飛鳥豈是大聖。王語真曰。錯",
    "T85n2880_004:1377b06": "矣奈何。真語王曰。亦可師集軍眾多將猛狗。",
    "T85n2880_004:1377b07": "違彼丘埌斷除天種正見流行。王即用真語。",
    "T85n2880_004:1377b08": "而命軍眾剋時定日違彼丘埌。狐變作人來",
    "T85n2880_004:1377b09": "迎於王。猛狗走逼還為狐狀。狗即囓殺。寶物",
    "T85n2880_004:1377b10": "悉在。王遂還國散下諸州呼來認物。以此證",
    "T85n2880_004:1377b11": "知舉世無量一切言說。口如似正心處邪中。",
    "T85n2880_004:1377b12": "謗是行非情存取受。若為分別。唯願世尊分",
    "T85n2880_004:1377b13": "明辯說。令後代眾生離於妖誑。",
    "T85n2880_004:1377b14": "佛告悟正菩薩摩訶薩曰。汝所問者。為當來",
    "T85n2880_004:1377b15": "一切眾生聞融混法者。辯其邪正真偽得失交",
    "T85n2880_004:1377b16": "競之徒。汝言外道六師若提子等所有言說。",
    "T85n2880_004:1377b17": "皆止封為宗。定計神我為體。推尋理路意在",
    "T85n2880_004:1377b18": "斷常。九十五道雜類鬼神。入人身內住持建",
    "T85n2880_004:1377b19": "立而作鬼語。所有言說乍輕乍重都無首尾。",
    "T85n2880_004:1377b20": "雖言說善復言道惡浮祚沈意在貪取。小乘",
    "T85n2880_004:1377b21": "九部所有教法皆是一向斷惡趣歸善果附傍",
    "T85n2880_004:1377b22": "鬼神。是故鬼神妖魅片興相似不正善惡。遂",
    "T85n2880_004:1377b23": "便妖通而能誦得。何以故。一切眾生諂曲詐",
    "T85n2880_004:1377b24": "偽虛多實少。懇悅心傍常懷鬼意。是故大",
    "T85n2880_004:1377b25": "聖識機知變。附傍鬼心而與說法。不堪頓舊",
    "T85n2880_004:1377b26": "附而拉誘。漸漸前進引向圓教。雖有別教九",
    "T85n2880_004:1377b27": "部圓教十二。如此諂曲詐偽虛多實少。懇悅",
    "T85n2880_004:1377b28": "心佞。亦當讀誦不解中義。消伏三毒。融是",
    "T85n2880_004:1377b29": "喪非。一向無之。如此之徒與彼狐魅妖術等",
    "T85n2880_004:1377c01": "無差異。舉世無量信誑者眾信實者少。是故",
    "T85n2880_004:1377c02": "以誑相誑而受誑語。既受誑已信順於誑。沒",
    "T85n2880_004:1377c03": "命喪身種種寶物常施與誑。何以故。盲無慧",
    "T85n2880_004:1377c04": "目。不覩真處圓融之理。復無真善知識第相誨",
    "T85n2880_004:1377c05": "約。居近惡友純是不祥。設有正士而語實法。",
    "T85n2880_004:1377c06": "違於信誑反更相讎。是以讀誦講說樂著名",
    "T85n2880_004:1377c07": "聞自無消融。不語則已。語則貪□取法賣佛",
    "T85n2880_004:1377c08": "望空指注。豈非口便似正心處邪中。謗是行",
    "T85n2880_004:1377c09": "非情存取受。統束如此之徒名之為偽亦名",
    "T85n2880_004:1377c10": "為邪。如此邪偽是外邪偽。",
    "T85n2880_004:1377c11": "悟正菩薩摩訶薩前白佛言。世尊如來照境",
    "T85n2880_004:1377c12": "玄見處遠。豫知下方之事。唯願慈尊說真說",
    "T85n2880_004:1377c13": "偽說正說邪。說內道說外道說理說表。令無",
    "T85n2880_004:1377c14": "量大眾不為眾惑所誑也。",
    "T85n2880_004:1377c15": "佛告悟正菩薩摩訶薩曰。汝問真者。所謂觀",
    "T85n2880_004:1377c16": "善無善善體虛凝。觀惡無惡惡體虛凝。虛凝",
    "T85n2880_004:1377c17": "不別性相是一。善惡雙泯取受自謝。目之為",
    "T85n2880_004:1377c18": "真。善惡雙起得失交競。善來纓心惡來栖意。",
    "T85n2880_004:1377c19": "骨繼善惡名之為偽。善惡雙泯得失永謝。香",
    "T85n2880_004:1377c20": "臭一如萬相歸玄。目之為正。善惡不泯得失",
    "T85n2880_004:1377c21": "位別。香臭兩殊萬相烟張。名之為邪。混融",
    "T85n2880_004:1377c22": "寂藏太一理收。寂光內朗理圓無外。目之為",
    "T85n2880_004:1377c23": "內道。心起毒生百念烟張。千是萬非交集在",
    "T85n2880_004:1377c24": "懷。名之為外道。體融相沒。寂照照寂寂照諸",
    "T85n2880_004:1377c25": "根用照寂用太極。太極無極安有可同。無同",
    "T85n2880_004:1377c26": "無極絕於言像說名。名之為理。萬相不沒。六",
    "T85n2880_004:1377c27": "識染塵緣風飄動。為外所牽。名之為表。為",
    "T85n2880_004:1377c28": "汝問故設名題字。而有真偽邪正內外表裡。",
    "T85n2880_004:1377c29": "盧舍那威神加備光音天中諸菩薩對談。無",
    "T85n2880_004:1378a01": "真無偽無邪無正無內無外無表無理。唯是",
    "T85n2880_004:1378a02": "通天無縫清淨法聚。",
    "T85n2880_004:1378a03": "說是法時。無量大眾於邪正真偽內外表裏。",
    "T85n2880_004:1378a04": "一時醒悟永離惑誑。",
    "T85n2880_004:1378a05": "14 起信皆是宿基品辯一切眾生聞經起信皆是宿基品第十",
    "T85n2880_004:1378a06": "四",
    "T85n2880_004:1378a07": "復次金剛照菩薩摩訶薩白佛言。世尊如來",
    "T85n2880_004:1378a08": "今時布教。一切皆違不同別教所有言說與",
    "T85n2880_004:1378a09": "奪處強。先奪後與復融與奪。其言若剋皆是",
    "T85n2880_004:1378a10": "違情逆意不可堪勝。云何而有眾生聞即信",
    "T85n2880_004:1378a11": "解。云何而有眾生聞即生信而不能解。云何",
    "T85n2880_004:1378a12": "而有眾生聞不能信反增訕謗。如此三種人",
    "T85n2880_004:1378a13": "者。何因緣有信解者。有信不解者。有不信訕",
    "T85n2880_004:1378a14": "謗者。不解此因。願佛說之。",
    "T85n2880_004:1378a15": "佛告金剛照菩薩摩訶薩曰。善哉快問是義",
    "T85n2880_004:1378a16": "同異違順教門所由。汝等今者問三種人。吾",
    "T85n2880_004:1378a17": "今為汝如實辯之。其經文似近理處冲玄。於",
    "T85n2880_004:1378a18": "異冥會體一虛宗圓融。萬境相即不遷。體",
    "T85n2880_004:1378a19": "泯用寂惱熱金剛貪瞋凝等。名真佛智。聞此",
    "T85n2880_004:1378a20": "生信復能解了究其玄旨者。皆是宿世久遠",
    "T85n2880_004:1378a21": "已曾聞故。如此之人不於一佛二佛三四五",
    "T85n2880_004:1378a22": "佛而殖圓法之耳已。於無量百千萬億恒河沙",
    "T85n2880_004:1378a23": "不可算數佛所而殖德本。聞而生信復能益",
    "T85n2880_004:1378a24": "解。如此之流悉是大基墜落下生名為上士。",
    "T85n2880_004:1378a25": "復次聞此深經混融之處而便生信不能解",
    "T85n2880_004:1378a26": "者。皆是宿世久遠已曾聞故。當聞之時一會",
    "T85n2880_004:1378a27": "聽之而不深思其義。復無少分消伏雙泯善",
    "T85n2880_004:1378a28": "惡。以是因緣聞便歡喜生信無量。如此之人",
    "T85n2880_004:1378a29": "名為中士。復次聞經不生信者。皆是宿世久",
    "T85n2880_004:1378b01": "遠造五逆行謗一切混融行者。以謗因緣而",
    "T85n2880_004:1378b02": "便墜落墮於三塗受苦無量。經百劫千劫百",
    "T85n2880_004:1378b03": "千億劫受罪畢已。謗報受飛禽走獸之形。復",
    "T85n2880_004:1378b04": "倍上數受謗報畢。生在人中或為下賤。復受",
    "T85n2880_004:1378b05": "畢已生在種性之中。以本謗因緣還復起謗",
    "T85n2880_004:1378b06": "名為下士。",
    "T85n2880_004:1378b07": "金剛照菩薩摩訶薩白佛言。世尊而此上基",
    "T85n2880_004:1378b08": "之人。已曾於無量百千萬億恒河沙不可算",
    "T85n2880_004:1378b09": "數佛而殖德本。常應上生。何故下墜。唯願慈",
    "T85n2880_004:1378b10": "尊為眾敷演。",
    "T85n2880_004:1378b11": "佛告金剛照菩薩摩訶薩曰。如此聞經生信",
    "T85n2880_004:1378b12": "復能解者。實從無量百千萬億恒河沙不可",
    "T85n2880_004:1378b13": "算數佛所而殖德本。但以餘習未除而來生",
    "T85n2880_004:1378b14": "此。復能久署奉佛之因而來生此。故知佛菩",
    "T85n2880_004:1378b15": "薩處苦化物設教。於先為此上基中之士冥",
    "T85n2880_004:1378b16": "中敷演道教資益。令解案教奉持。當來三會",
    "T85n2880_004:1378b17": "龍花初首。尋光雲集俱成等學。無量宿基之",
    "T85n2880_004:1378b18": "士悉皆同號。處塵不染常放光明慈善尊佛。",
    "T85n2880_004:1378b19": "金剛照菩薩摩訶薩而白佛言。世尊加此宿",
    "T85n2880_004:1378b20": "世久遠造五逆行訕謗圓教行者。不審此人",
    "T85n2880_004:1378b21": "當來彌勒出世之時。三會之中亦得聞法已。",
    "T85n2880_004:1378b22": "不未審此理。願佛說之。",
    "T85n2880_004:1378b23": "佛告金剛照菩薩摩訶薩曰。一切圓教混融",
    "T85n2880_004:1378b24": "雙泯善惡行者。及佛菩薩若在世出世。不與",
    "T85n2880_004:1378b25": "眾生作煩惱因緣。唯與一切眾生作解脫因",
    "T85n2880_004:1378b26": "緣。譬如欝金山頂有旃檀樹。急風吹動其有",
    "T85n2880_004:1378b27": "香氣。逆風四十里。何況順風。復有二種人俱",
    "T85n2880_004:1378b28": "至樹下。一便聞香歡喜讚歎無量。一便聞香",
    "T85n2880_004:1378b29": "生於怒毒惡言訕毀。於此二人香熏一種。但",
    "T85n2880_004:1378c01": "彼前人取捨自異以此取證。圓滿行者及佛",
    "T85n2880_004:1378c02": "菩薩唯有功德香熏無有。是非諸惡臭氣所",
    "T85n2880_004:1378c03": "及。如是信順之人自作近因果亦不遠。如此",
    "T85n2880_004:1378c04": "訕謗之人得作遠因近不離苦。三塗重劇一",
    "T85n2880_004:1378c05": "切備受。值佛出世第三會上神光普遍。而此",
    "T85n2880_004:1378c06": "訕謗之人尋光集會得蒙懺悔。業習不除人",
    "T85n2880_004:1378c07": "天往反恒聞深法。常被人謗。八萬劫中乍進",
    "T85n2880_004:1378c08": "乍退至最後阿勒得佛所。上會說法獲柔順",
    "T85n2880_004:1378c09": "忍也。",
    "T85n2880_004:1378c10": "金剛照菩薩摩訶薩白佛言。世尊復有一種",
    "T85n2880_004:1378c11": "人。見圓滿雙泯是非善惡彼此真實行者亦",
    "T85n2880_004:1378c12": "不親成供養。諮稟道教亦不謗毀。如此之人",
    "T85n2880_004:1378c13": "彌勒聖尊三會說法得在會不。",
    "T85n2880_004:1378c14": "佛告金剛諸菩薩摩訶薩曰。如此不謗毀人。",
    "T85n2880_004:1378c15": "雖不親承供養。諮稟道教不造過短。彌勒佛",
    "T85n2880_004:1378c16": "第三會上尋光雲集聞法受道。永離苦因不",
    "T85n2880_004:1378c17": "受塵勞。",
    "T85n2880_004:1378c18": "金剛照菩薩摩訶薩白佛言。世尊別教之中",
    "T85n2880_004:1378c19": "真成行者。身四威儀及波羅提木叉畢竟不",
    "T85n2880_004:1378c20": "犯。於甚深法中而不生信亦不究竟。如來出",
    "T85n2880_004:1378c21": "世得在會不。",
    "T85n2880_004:1378c22": "佛告金剛照菩薩摩訶薩曰。別教之中所有",
    "T85n2880_004:1378c23": "行者。真成專精不造過短。威儀及波羅提",
    "T85n2880_004:1378c24": "木叉畢竟不犯。雖於深法不能生信究竟消",
    "T85n2880_004:1378c25": "融。如來出世第二會上神呪名及并名仙人",
    "T85n2880_004:1378c26": "玉女。何以故。雖於深法而無片分。神器明淨",
    "T85n2880_004:1378c27": "破封改著入大乘位。",
    "T85n2880_004:1378c28": "說是法時。一切大眾聞佛所說。照境分明自",
    "T85n2880_004:1378c29": "知行位深淺在會所由。",
    "T85n2880_004:1379a01": "15 校量功德品校量功德品第十五",
    "T85n2880_004:1379a02": "復次智度菩薩摩訶薩白佛言。世尊一切經",
    "T85n2880_004:1379a03": "教有輕有重有深有淺。而此功德有多有少",
    "T85n2880_004:1379a04": "以不。未審此理。願佛說之。",
    "T85n2880_004:1379a05": "佛告智度菩薩摩訶薩曰。如此契要和融甚",
    "T85n2880_004:1379a06": "深淺法輪。若人一聞於與小乘四果乖而不",
    "T85n2880_004:1379a07": "合。何況人天餘報善惡強弱之所能牽。何以",
    "T85n2880_004:1379a08": "故。若聞此法而能生信。縱令餘習未亡受雜",
    "T85n2880_004:1379a09": "類形。聞祕密圓教生信領解。於小教法冥然",
    "T85n2880_004:1379a10": "不入。聞祕密圓教喜踊領納。反流柱於生死",
    "T85n2880_004:1379a11": "泉源。於深法中便得自在。譬如阿耨大池初",
    "T85n2880_004:1379a12": "始生時如牛口許。不長則已。長則出八大河。",
    "T85n2880_004:1379a13": "洗浴無量佛菩薩聖眾。不洗一切愚癡凡夫。",
    "T85n2880_004:1379a14": "以是因緣聞此法輪生大歡喜。愛染受持而",
    "T85n2880_004:1379a15": "無放捨。當知此人與一切眾生作不請之友",
    "T85n2880_004:1379a16": "發大法聚池。出生八解脫河。而此大法聚池",
    "T85n2880_004:1379a17": "洗浣一切宿基冥著文積行人。不洗一切小",
    "T85n2880_004:1379a18": "乘局教人天四果愚癡凡夫。以是因緣聞祕",
    "T85n2880_004:1379a19": "密圓教喜踊無量而善惡雙融者。其功難量。",
    "T85n2880_004:1379a20": "小乘四果人天殊報不以為比。何以故。功德",
    "T85n2880_004:1379a21": "殊勝故。而此功德乃是無功之功無德之德。",
    "T85n2880_004:1379a22": "無功無德世間功德之所不竝。假使有人身",
    "T85n2880_004:1379a23": "獲小乘極果阿羅漢自在具足。別教巧便教",
    "T85n2880_004:1379a24": "法虛空遍法界一切眾生斷惡從善趣向四果",
    "T85n2880_004:1379a25": "得羅漢神通。不如有人聞此經教一經於耳。",
    "T85n2880_004:1379a26": "何以故。若聞此法一經於耳生希有者。於善",
    "T85n2880_004:1379a27": "於惡不生分別。於諸眾生不起輕心敬之如",
    "T85n2880_004:1379a28": "佛。以是因緣其功難量。何以故。無功之功",
    "T85n2880_004:1379a29": "功用絕矣。功用絕故功所不能及。功不及故",
    "T85n2880_004:1379b01": "德亦亡。無德之德何得能竝。故知一切功德",
    "T85n2880_004:1379b02": "之所不及。以是因緣名重不名輕。名深不名",
    "T85n2880_004:1379b03": "淺。其功德名多不名少。",
    "T85n2880_004:1379b04": "於時佛告智度菩薩摩訶薩曰。一切眾生身",
    "T85n2880_004:1379b05": "內天真佛性可度量不。智度菩薩摩訶薩而",
    "T85n2880_004:1379b06": "白佛言。世尊一切眾生身內真實佛性不可",
    "T85n2880_004:1379b07": "度量。",
    "T85n2880_004:1379b08": "佛復告智度菩薩摩訶薩曰。一切眾生身內",
    "T85n2880_004:1379b09": "二種法身可思量不。智度菩薩摩訶薩而白",
    "T85n2880_004:1379b10": "佛言。世尊一切眾生身內二種法身不思量。",
    "T85n2880_004:1379b11": "佛告智度菩薩摩訶薩曰。若人一聞此經於",
    "T85n2880_004:1379b12": "耳。其福無量不可度量亦不可思量。何以故。",
    "T85n2880_004:1379b13": "非二乘所知故。復非人無惛識所知故。縱令",
    "T85n2880_004:1379b14": "具佛大智不能度量聞經功德。何況讀誦受",
    "T85n2880_004:1379b15": "持案教奉修。",
    "T85n2880_004:1379b16": "佛告智度菩薩摩訶薩曰。東西南北四維上",
    "T85n2880_004:1379b17": "下虛空有限際不。智度菩薩摩訶薩白佛言。",
    "T85n2880_004:1379b18": "世尊東西南北四維上下虛空無有限際。",
    "T85n2880_004:1379b19": "佛告智度菩薩摩訶薩白。若人聞此經法而",
    "T85n2880_004:1379b20": "愛樂專精奉修。其人功德無有限際。其心洪",
    "T85n2880_004:1379b21": "廣亦無限際。",
    "T85n2880_004:1379b22": "智度菩薩摩訶薩前白佛言。世尊而此經教",
    "T85n2880_004:1379b23": "興顯於世。何以出家眾僧淨持戒行坐禪念",
    "T85n2880_004:1379b24": "定修諸功德。而於此法而不奉持。依教修行",
    "T85n2880_004:1379b25": "信順者尠。訕謗者眾。亦是修道之人如何於",
    "T85n2880_004:1379b26": "佛深法之中起於無量分別。因分別故而招",
    "T85n2880_004:1379b27": "苦報。唯願慈尊為說之。",
    "T85n2880_004:1379b28": "佛告智度菩薩摩訶薩曰。如此經教出興於",
    "T85n2880_004:1379b29": "世。猶如慈心龍王降注甘露。滂流普遍無心",
    "T85n2880_004:1379c01": "簡擇。一切普潤不多不少裁量在足。草茂萌",
    "T85n2880_004:1379c02": "牙五穀滋長。百草光澤鮮明茂盛。不奈枯木",
    "T85n2880_004:1379c03": "無榮蒙潤轉增腐壞。如來道教普沾六道含",
    "T85n2880_004:1379c04": "識有形。豈越道俗二眾而得簡隔。但彼出家",
    "T85n2880_004:1379c05": "在家之人。依於如來幽誘教法而便受持如",
    "T85n2880_004:1379c06": "來靈誘教法。持戒坐禪念定功德。偏枯著淨",
    "T85n2880_004:1379c07": "封執鏗然不肯捨離。聞此祕密圓教是非雙",
    "T85n2880_004:1379c08": "泯之理不能受持。既不能受反生訕謗。譬如",
    "T85n2880_004:1379c09": "枯木雖蒙潤澤轉增腐壞。若能改換定執破",
    "T85n2880_004:1379c10": "封去著雙泯彼此神器先淨。如順風汎舟俄",
    "T85n2880_004:1379c11": "爾千里。若不改執不如凡夫具足煩惱眾生。",
    "T85n2880_004:1379c12": "佛告智度菩薩摩訶薩曰。為汝問故分辯法",
    "T85n2880_004:1379c13": "相說言有深有淺有大有小有漸有頓。理而",
    "T85n2880_004:1379c14": "言之。法體是一更無次第。前後都真離於名",
    "T85n2880_004:1379c15": "目。說是法時。無量大眾於異悟同泯歸本際。",
    "T85n2880_004:1379c16": "16 流通品流通品第十六",
    "T85n2880_004:1379c17": "復次方便菩薩摩訶薩白佛言。世尊當何名",
    "T85n2880_004:1379c18": "此經云何奉持。唯願世尊分明說之。使諸行",
    "T85n2880_004:1379c19": "人受佛教法。",
    "T85n2880_004:1379c20": "佛告方便菩薩摩訶薩曰。此經名為究竟大",
    "T85n2880_004:1379c21": "悲哀戀改換經。亦名佛菩薩往復論義經。亦",
    "T85n2880_004:1379c22": "名祕密圓教經。亦名萬物不遷經。亦名改換",
    "T85n2880_004:1379c23": "不改換經。亦名究竟菩提無發不發經。若欲",
    "T85n2880_004:1379c24": "受持讀誦如此經者。要須雙泯是非混融得",
    "T85n2880_004:1379c25": "失。萬相不遷即□佛智。若能如是名受持經",
    "T85n2880_004:1379c26": "者。如是受持經人。百劫千劫百千萬億恒河",
    "T85n2880_004:1379c27": "沙不可算數諸天冥理奉施所須天繒寶衣甘",
    "T85n2880_004:1379c28": "露妙食以充濟之不令乏少。",
    "T85n2880_004:1379c29": "爾時會中有大力神王。久署妙因愛樂大乘",
    "T85n2880_004:1380a01": "守護大乘。即於佛前而啟言曰。我等徒眾百",
    "T85n2880_004:1380a02": "人俱願佛聽許護持此經。許護持此經已不",
    "T85n2880_004:1380a03": "令毀壞。若有惡人毀壞此經。我等徒眾舉目",
    "T85n2880_004:1380a04": "看之令作微塵。佛時默然不言。不道許聽不",
    "T85n2880_004:1380a05": "聽。爾時方便菩薩摩訶薩而告大力神王曰。",
    "T85n2880_004:1380a06": "佛爾默然。即是聽許。",
    "T85n2880_004:1380a07": "復有天上人中十方世界寶王。寶王自然集。",
    "T85n2880_004:1380a08": "奉寶來施供給所須稱彼心足令其歡喜。復",
    "T85n2880_004:1380a09": "有無量八部神王。虔恭致敬護持行者。不令",
    "T85n2880_004:1380a10": "眾邪蠱毒鬼神妖魅橫來于煩妨其道業。復",
    "T85n2880_004:1380a11": "有五岳神王。冥理奉獻神芝上藥灌注受持",
    "T85n2880_004:1380a12": "經人五陰身田。除諸行者謗報惱熱。復有光",
    "T85n2880_004:1380a13": "音天子冥覺道師五百人。俱各各整理威儀",
    "T85n2880_004:1380a14": "迭相顧眄猶如象王。從坐而起前至佛所長",
    "T85n2880_004:1380a15": "跪叉手而白佛言。世尊若有人受持讀誦深",
    "T85n2880_004:1380a16": "思大乘玄絕義者。我等徒眾承佛神力終日",
    "T85n2880_004:1380a17": "竟夜周匝圍繞不現其形。冥覺熏修令思義",
    "T85n2880_004:1380a18": "行者豁然意解。",
    "T85n2880_004:1380a19": "方便菩薩摩訶薩前白佛言。世尊云何名為",
    "T85n2880_004:1380a20": "究竟大悲哀戀。",
    "T85n2880_004:1380a21": "佛告方便菩薩摩訶薩曰。自性天真淨滿靈",
    "T85n2880_004:1380a22": "照不為物修成。故名究竟。大者萬莫能容。謂",
    "T85n2880_004:1380a23": "之為大。悲者教備倉生。名之為悲。哀戀者等",
    "T85n2880_004:1380a24": "愛眾生猶如髓目。名之為哀戀。故名究竟大",
    "T85n2880_004:1380a25": "悲哀戀。",
    "T85n2880_004:1380a26": "方便菩薩摩訶薩復白佛言。世尊云何名為",
    "T85n2880_004:1380a27": "改換經。願大慈尊顯示說之。",
    "T85n2880_004:1380a28": "佛告方便菩薩摩訶薩曰。改者改凡入聖。改",
    "T85n2880_004:1380a29": "愚入慧。改闇入明。改生死入涅槃。名之為",
    "T85n2880_004:1380b01": "改。換者轉苦以為樂。轉雜形質歸理無形。名",
    "T85n2880_004:1380b02": "之為換。故名改換。經者從首至尾十六品義",
    "T85n2880_004:1380b03": "類相開文字屬著。名之為經。經名眾多。類",
    "T85n2880_004:1380b04": "況可知。",
    "T85n2880_004:1380b05": "方便菩薩摩訶薩前白佛言。世尊云何流通",
    "T85n2880_004:1380b06": "此經沾及末代利益無量一切眾生。",
    "T85n2880_004:1380b07": "佛告方便菩薩摩訶薩曰。若有行者誦讀受",
    "T85n2880_004:1380b08": "持廣為人說。自利利他彼此受潤。故名流通",
    "T85n2880_004:1380b09": "沾及暇乖。",
    "T85n2880_004:1380b10": "爾時盧舍那佛在冲天之上自然光炎宮中。",
    "T85n2880_004:1380b11": "與無量恒河沙大菩薩眾。并及下方欲界天",
    "T85n2880_004:1380b12": "子八萬億眾。上至頂天十地菩薩。歡喜無量",
    "T85n2880_004:1380b13": "不散而去。各住本國忽然不現。",
    "T85n2880_004:1380b14": "究竟大悲經卷第四"
}