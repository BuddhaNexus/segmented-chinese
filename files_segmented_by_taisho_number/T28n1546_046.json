{
    "T28n1546_046:0347a11": "10阿毘曇毘婆沙論卷第四十六",
    "T28n1546_046:0347a13": "迦旃延子造　五百羅漢釋",
    "T28n1546_046:0347a14": "北涼天竺沙門浮陀跋摩",
    "T28n1546_046:0347a15": "共道泰等譯",
    "T28n1546_046:0347a16": "使犍度十門品之十",
    "T28n1546_046:0347a17": "復有三事故名三昧：一、住一緣；二、繫在一",
    "T28n1546_046:0347a18": "緣；三、正思惟。復有三事故名三昧：一、自正心；",
    "T28n1546_046:0347a19": "二、生種善根；三、令心正直相續。復有三事故",
    "T28n1546_046:0347a20": "名三昧：一、於緣中不從；二、持種種善法；三、能",
    "T28n1546_046:0347a21": "令種種善心住一緣中。尊者和須蜜說曰：何",
    "T28n1546_046:0347a22": "故名三昧？答曰：能令種種善心住一緣中，餘",
    "T28n1546_046:0347a23": "說如上。尊者佛陀提婆說曰：三昧有多名，有",
    "T28n1546_046:0347a24": "善法三昧、有不善法三昧、有無記法三昧、有",
    "T28n1546_046:0347a25": "九次第三昧。此中說心正三昧名三昧。",
    "T28n1546_046:0347a26": "界者，有漏者三界繫，無漏者不繫。地者，",
    "T28n1546_046:0347a27": "有漏者在十一地，無漏者在九地。所依身者，",
    "T28n1546_046:0347a28": "依三界身行者，空有二行，無願有十行，無相",
    "T28n1546_046:0347a29": "有四行。緣者，空三昧有漏者緣一切、無漏",
    "T28n1546_046:0347b01": "者緣苦諦，無願緣三諦，無相緣滅諦。念處者，",
    "T28n1546_046:0347b02": "空無願三昧是四念處，無相三昧是法念處。",
    "T28n1546_046:0347b03": "智者，空三昧與四智俱，謂法智、比智、等智、苦",
    "T28n1546_046:0347b04": "智；無願三昧與七智俱，除滅智；無相三昧與",
    "T28n1546_046:0347b05": "四智俱，謂法智、比智、等智、滅智。三昧者，即三",
    "T28n1546_046:0347b06": "昧根者，總而言之與三根相應。過去未來現",
    "T28n1546_046:0347b07": "在者是三世。緣三世法者，空三昧緣三世及",
    "T28n1546_046:0347b08": "非世法，無願緣三世，無相緣非世。善不善無",
    "T28n1546_046:0347b09": "記者，是善緣善；不善無記者，空無願緣三種，",
    "T28n1546_046:0347b10": "無相緣善。是三界繫不繫者，或三界繫或不",
    "T28n1546_046:0347b11": "繫。緣三界繫及不繫者，空三昧有漏者緣三",
    "T28n1546_046:0347b12": "界繫及不繫、無漏者緣三界繫，無願緣三界",
    "T28n1546_046:0347b13": "繫及不繫，無相緣不繫。是學無學非學非無",
    "T28n1546_046:0347b14": "學者，是三種。緣學無學非學非無學者，空三",
    "T28n1546_046:0347b15": "昧有漏者緣三種、無漏者緣非學非無學，無",
    "T28n1546_046:0347b16": "願緣三種，無相緣非學非無學。是見道斷修",
    "T28n1546_046:0347b17": "道斷不斷者，有漏者是修道斷，無漏者不斷。",
    "T28n1546_046:0347b18": "緣見道斷修道斷不斷者，空三昧有漏者緣",
    "T28n1546_046:0347b19": "三種、無漏者緣見道斷修道斷，無願緣三種，",
    "T28n1546_046:0347b20": "無相緣不斷。緣名緣義者，空無願緣義緣名，",
    "T28n1546_046:0347b21": "無相緣義。緣自身他身非身者，空三昧有漏",
    "T28n1546_046:0347b22": "者緣三種、無漏者及無願緣自身他身，無相",
    "T28n1546_046:0347b23": "緣非身。若空三昧盡行空行耶？答曰：或空",
    "T28n1546_046:0347b24": "三昧不行空行，乃至廣作四句。空三昧不行",
    "T28n1546_046:0347b25": "空行者，空三昧行無我行。行空行非空三昧",
    "T28n1546_046:0347b26": "者，行空行空三昧相應法。空三昧行空行者，",
    "T28n1546_046:0347b27": "行空行空三昧。非空三昧非行空行者，若即",
    "T28n1546_046:0347b28": "取此種性，行無我行空三昧相應法；若不即",
    "T28n1546_046:0347b29": "取此種性，除上爾所事。已行、當行亦如是。如",
    "T28n1546_046:0347c01": "空三昧空行作四句，空三昧行無我行亦如",
    "T28n1546_046:0347c02": "是。無願作三十四句，無相作十二四句，合四",
    "T28n1546_046:0347c03": "十八四句。問曰：三昧、解脫門有何差別？答",
    "T28n1546_046:0347c04": "曰：三昧是有漏無漏，解脫門唯無漏。問曰：何",
    "T28n1546_046:0347c05": "故三昧是有漏無漏，解脫門唯無漏耶？答曰：",
    "T28n1546_046:0347c06": "解脫門不應是有漏，不應是繫縛。問曰：為以",
    "T28n1546_046:0347c07": "得正決定、為以盡漏立解脫門耶？若以得正",
    "T28n1546_046:0347c08": "決定者，苦法忍相應定應是解脫門。若以",
    "T28n1546_046:0347c09": "盡漏者，金剛喻定應是解脫門。答曰：應作是",
    "T28n1546_046:0347c10": "說：以得正決定、亦以盡漏故，名解脫門。所以",
    "T28n1546_046:0347c11": "者何？得一切聖道盡名決定，一切斷盡名盡",
    "T28n1546_046:0347c12": "漏。如世第一法次第得苦法忍，苦次第得集，",
    "T28n1546_046:0347c13": "集次第得滅，滅次第得道。盡漏者，或依空三",
    "T28n1546_046:0347c14": "昧盡三界漏，或依無願三昧盡三界漏，或依",
    "T28n1546_046:0347c15": "無相三昧盡三界漏。問曰：何故名解脫門？答",
    "T28n1546_046:0347c16": "曰：如楯法故。譬如鬪人執楯在前斷怨敵頭。",
    "T28n1546_046:0347c17": "行者爾時持如楯解脫門在前，斷煩惱怨家",
    "T28n1546_046:0347c18": "成就頭墮著不成就地。如說：定是正道，不定",
    "T28n1546_046:0347c19": "是邪道，定心得解脫非不定心，有定者能知",
    "T28n1546_046:0347c20": "陰生滅。",
    "T28n1546_046:0347c21": "《施設經》廣說空，謂內空、外空、內外空、有為",
    "T28n1546_046:0347c22": "空、無為空、無始空、性空、無所有空、第一義",
    "T28n1546_046:0347c23": "空、空空。問曰：《施設經》何故廣說空耶？答曰：",
    "T28n1546_046:0347c24": "以空是二十身見近對治。",
    "T28n1546_046:0347c25": "佛經說：若聖弟子具足三三昧鬘者，能斷不",
    "T28n1546_046:0347c26": "善法、修行善法。問曰：何故說三三昧名鬘？答",
    "T28n1546_046:0347c27": "曰：以其妙好，世人生欣上心故。如少年時首",
    "T28n1546_046:0347c28": "繫花鬘，若男若女生愛敬心。行者亦爾，若",
    "T28n1546_046:0347c29": "繫三昧鬘，諸天世人則生愛敬。復次如人首",
    "T28n1546_046:0348a01": "繫華鬘，風則不亂其髮。諸功德首若繫三昧",
    "T28n1546_046:0348a02": "華鬘者，掉風不能亂。譬如花若繫以為鬘，則",
    "T28n1546_046:0348a03": "所用處多。諸功德亦爾，若繫以為鬘，則多有",
    "T28n1546_046:0348a04": "所用，能得正決定，得果離欲盡漏。復次世人",
    "T28n1546_046:0348a05": "於所繫華作鬘想。賢聖亦爾，以三三昧繫諸",
    "T28n1546_046:0348a06": "功德，亦作鬘想。亦如世人次第繫華而生鬘",
    "T28n1546_046:0348a07": "想。賢聖亦爾，次第繫心於一緣中，亦作鬘",
    "T28n1546_046:0348a08": "想。",
    "T28n1546_046:0348a09": "佛經說：空三昧是上座住處。問曰：何故說空",
    "T28n1546_046:0348a10": "三昧是上座住處？答曰：以諸上座多住是處",
    "T28n1546_046:0348a11": "故。三界中佛是有德上座，次辟支佛。彼尊",
    "T28n1546_046:0348a12": "者舍利弗常住此處故，言上座住處。復次",
    "T28n1546_046:0348a13": "空是內道中不共法。內道一切皆是上座，外",
    "T28n1546_046:0348a14": "道一切皆是年少。內道中年八歲者皆是上",
    "T28n1546_046:0348a15": "座。所以者何？成就上座法故。外道年八十者",
    "T28n1546_046:0348a16": "皆是年少。所以者何？成就年少法故。問曰：諸",
    "T28n1546_046:0348a17": "外道有無願無相耶？答曰：雖無根本者，有相",
    "T28n1546_046:0348a18": "似者。麁行似無願、止行似無相，空乃至無相",
    "T28n1546_046:0348a19": "似者，況根本。復次以能生上座法故，空名",
    "T28n1546_046:0348a20": "上座住處。上座法者是道道果。誰能生者？謂",
    "T28n1546_046:0348a21": "空能生。復次安住審諦法故，空名上座住處。",
    "T28n1546_046:0348a22": "眾生若不得空三昧，則情性輕躁躁動；若得",
    "T28n1546_046:0348a23": "空三昧，情性則不動如山。是故尊者瞿沙",
    "T28n1546_046:0348a24": "作如是說：若知解脫法則情性審諦，情性審",
    "T28n1546_046:0348a25": "諦名上座，是故說空是上座住處。復次行者",
    "T28n1546_046:0348a26": "住空法時，適意不適意、好不好、有利益事",
    "T28n1546_046:0348a27": "無利益事、資生樂事資生苦事，於此事中心",
    "T28n1546_046:0348a28": "不移動。曾聞尊者舍利弗其母命終，共住弟",
    "T28n1546_046:0348a29": "子還俗。長齒比丘常於尊者舍利弗有怨嫌",
    "T28n1546_046:0348b01": "心，作如是念：我今應往告其不吉之事。爾時",
    "T28n1546_046:0348b02": "長齒比丘便詣尊者舍利弗所，作如是語：長",
    "T28n1546_046:0348b03": "老當知，汝母命過，共住弟子還俗。尊者舍利",
    "T28n1546_046:0348b04": "弗作如是答：我母命過，此是有身之法。我弟",
    "T28n1546_046:0348b05": "子還俗，此是凡夫之法。時長齒比丘作是念：",
    "T28n1546_046:0348b06": "長老舍利弗雖作是言，心必有異。爾時尊者",
    "T28n1546_046:0348b07": "舍利弗以是事故，明朝著衣持鉢入舍衛城，",
    "T28n1546_046:0348b08": "次第乞食飲食訖，還詣住處，舉衣鉢洗足",
    "T28n1546_046:0348b09": "已，以尼師檀著肩上，從祇桓林詣安樂",
    "T28n1546_046:0348b10": "林，於晝日露處坐一樹下，心生是念：世間頗",
    "T28n1546_046:0348b11": "有可愛妙色變易散滅之時，令我生憂悲苦",
    "T28n1546_046:0348b12": "惱者不？遍觀見無有者。爾時尊者舍利弗以",
    "T28n1546_046:0348b13": "日暮時，從安陀林還祇桓林。爾時長老阿難",
    "T28n1546_046:0348b14": "於所住精舍門邊經行，見尊者舍利弗來，問",
    "T28n1546_046:0348b15": "言：尊者舍利弗！從何處來？舍利弗答言：我從",
    "T28n1546_046:0348b16": "安陀林來。復問：尊者舍利弗！汝於安陀林多",
    "T28n1546_046:0348b17": "住何三昧？舍利弗答言：住覺觀三昧。阿難復",
    "T28n1546_046:0348b18": "問：住何覺何觀耶？舍利弗言：我晝日於安陀",
    "T28n1546_046:0348b19": "林有如是覺：世間頗有可愛妙色，乃至廣說。",
    "T28n1546_046:0348b20": "阿難問言：尊者舍利弗！於意云何？為有如是",
    "T28n1546_046:0348b21": "色不？舍利弗答言：無也。阿難復語尊者舍利",
    "T28n1546_046:0348b22": "弗言：汝常作是說：若佛不出世，我等便為無",
    "T28n1546_046:0348b23": "目而死。佛是可愛妙色，若當變易散滅，汝",
    "T28n1546_046:0348b24": "不生憂悲苦惱耶？尊者舍利弗答言：若令世",
    "T28n1546_046:0348b25": "尊變易散滅，我亦不生憂悲苦惱。但有是念：",
    "T28n1546_046:0348b26": "世尊速般涅槃，世間眼速滅。爾時長老阿難",
    "T28n1546_046:0348b27": "歎言：善哉善哉！尊者舍利弗！善除我見、我所",
    "T28n1546_046:0348b28": "見及與我慢，斷其根本，如斷多羅樹頭，更不",
    "T28n1546_046:0348b29": "復生。如來雖是可愛色，若當變易散滅者，",
    "T28n1546_046:0348c01": "當有何憂悲苦惱耶？是故行者住彼法時，於",
    "T28n1546_046:0348c02": "適意不適意、好不好、有利益無利益、資生樂事",
    "T28n1546_046:0348c03": "資生苦事，心不移動。是故名空是上座住處。",
    "T28n1546_046:0348c04": "復說：尊者舍利弗於俱薩羅國住一林中。",
    "T28n1546_046:0348c05": "爾時有一阿耆婆梵志亦住彼林，去尊者舍",
    "T28n1546_046:0348c06": "利弗不遠。值彼人民設四月節會時，彼梵志",
    "T28n1546_046:0348c07": "詣村落中，多飲好酒、飽食猪肉，復持餘肉及",
    "T28n1546_046:0348c08": "酒一瓶還所住林。見尊者舍利弗坐一樹下，",
    "T28n1546_046:0348c09": "生輕賤心：彼之與我俱是出家，我今極樂而",
    "T28n1546_046:0348c10": "彼比丘極苦。即說偈言：",
    "T28n1546_046:0348c11": "「我飲粳糧酒，　　竊持一瓶來，",
    "T28n1546_046:0348c12": "地上山草木，　　視之猶金聚。」",
    "T28n1546_046:0348c13": "爾時尊者舍利弗作如是念：此如死梵志，向",
    "T28n1546_046:0348c14": "我說如是偈。我今亦應說偈。時尊者舍利弗",
    "T28n1546_046:0348c15": "便說此偈：",
    "T28n1546_046:0348c16": "「我飲無相酒，　　復竊持空瓶，",
    "T28n1546_046:0348c17": "地上山草木，　　視之猶唾聚。」",
    "T28n1546_046:0348c18": "此偈中尊者舍利弗以三解脫門作師子吼。",
    "T28n1546_046:0348c19": "如說我飲無相酒，是無相解脫門。復竊持空",
    "T28n1546_046:0348c20": "瓶者，是空解脫門。地上山草木視之猶唾聚，",
    "T28n1546_046:0348c21": "是無願解脫門。",
    "T28n1546_046:0348c22": "說無相有多名，或說空是無相、或說見道是",
    "T28n1546_046:0348c23": "無相、或說不動心解脫是無相、或說非想非",
    "T28n1546_046:0348c24": "非想處是無相、或說無相是無相。說空是無",
    "T28n1546_046:0348c25": "相者，如經說：有一比丘得無相心定。彼比丘",
    "T28n1546_046:0348c26": "根鈍，不知是定有何功德、有何果報。作是思",
    "T28n1546_046:0348c27": "惟：誰知此定功德果報？復作此念：長老阿",
    "T28n1546_046:0348c28": "難，佛所稱譽、諸梵行者之所信敬，必知此定",
    "T28n1546_046:0348c29": "所有功德果報。我今應往問如是事。復作是",
    "T28n1546_046:0349a01": "念：長老阿難善知物相。若我往問，當還問",
    "T28n1546_046:0349a02": "我：汝得是定耶？若答言：得。彼比丘是少欲覆",
    "T28n1546_046:0349a03": "藏，言法者不欲顯己功德。若答言：不得。是",
    "T28n1546_046:0349a04": "現前妄語。若作餘言不正答者，則是惱亂上",
    "T28n1546_046:0349a05": "座比丘。我由來不曾惱亂上座比丘，我今但",
    "T28n1546_046:0349a06": "應隨逐其後，若為他人說是法者我當得聞。",
    "T28n1546_046:0349a07": "時彼比丘於六年中隨阿難後，而猶不聞為",
    "T28n1546_046:0349a08": "他解說。爾時比丘問長老阿難言：若人得",
    "T28n1546_046:0349a09": "無相心定，心無增減，住難得行，猶水停住，已",
    "T28n1546_046:0349a10": "住故解脫，已解脫故住。世尊說是空，有何功",
    "T28n1546_046:0349a11": "德、有何果報耶？爾時長老阿難問彼比丘：汝",
    "T28n1546_046:0349a12": "得此定耶？時彼比丘作如是念：如我所畏，今",
    "T28n1546_046:0349a13": "果問之。即便默然。爾時阿難作如是說：若比",
    "T28n1546_046:0349a14": "丘於無相心定，無增無減，乃至廣說。佛說此",
    "T28n1546_046:0349a15": "定所有果報，得一切知見、能生智慧、修道",
    "T28n1546_046:0349a16": "盡漏。汝亦不久當得此法。不增者，是斷我見。",
    "T28n1546_046:0349a17": "不減者，斷我所見。五我見、十五我所見亦如",
    "T28n1546_046:0349a18": "是。不增者，是生死。不減者，是涅槃。住難得",
    "T28n1546_046:0349a19": "行者，此行難得，多用功、多有所作。如水停住",
    "T28n1546_046:0349a20": "者，譬如水從其源出，停住一處更不餘流。如",
    "T28n1546_046:0349a21": "是彼定住於一緣，更不餘緣。住故解脫者，是",
    "T28n1546_046:0349a22": "自體解脫。解脫故住者，是身中解脫。是中說",
    "T28n1546_046:0349a23": "空是無相。餘處亦說無相是空。如《法印經》說：",
    "T28n1546_046:0349a24": "若斷色相觀色，乃至廣說。眾生相是境界相，",
    "T28n1546_046:0349a25": "若彼比丘見於空法則除眾生相，於境界不",
    "T28n1546_046:0349a26": "見有男相女相。是故尊者瞿沙作如是說：眾",
    "T28n1546_046:0349a27": "生相是境界相。若有是空行，於境界不見有",
    "T28n1546_046:0349a28": "男相女相。說見道是無相者，如說：目揵連！",
    "T28n1546_046:0349a29": "提舍梵志不說第六人行無相耶？云何第六",
    "T28n1546_046:0349b01": "人行無相？答曰：第六人行無相者，是堅信、堅",
    "T28n1546_046:0349b02": "法。所以者何？彼是無相，不可數、不可易知在",
    "T28n1546_046:0349b03": "此在彼。若苦法忍、若苦法智乃至道比忍、比",
    "T28n1546_046:0349b04": "智。問曰：何故見道名無相？答曰：此道是速疾",
    "T28n1546_046:0349b05": "道，不起期心道故。不動心解脫是無相者，如",
    "T28n1546_046:0349b06": "說：長老伽婆多！貪欲是相、恚癡是相，不動心",
    "T28n1546_046:0349b07": "解脫是最勝無相。問曰：何故不動心解脫名",
    "T28n1546_046:0349b08": "無相耶？答曰：煩惱是相。彼心不為煩惱所覆、",
    "T28n1546_046:0349b09": "不為所壞、不以上著下、非不淨自在，是故",
    "T28n1546_046:0349b10": "說不動心解脫名無相。非想非非想處名無",
    "T28n1546_046:0349b11": "相者，如說：我多用功德無相心定。問曰：何",
    "T28n1546_046:0349b12": "故說非想非非想處名無相定？答曰：以非想",
    "T28n1546_046:0349b13": "非非想處愚癡、不猛利、不決定。猶如疑，亦無",
    "T28n1546_046:0349b14": "了了有想相、亦無了了無想相。說無相名無",
    "T28n1546_046:0349b15": "相者，如此中說。經說：",
    "T28n1546_046:0349b16": "佛在舍衛國，住東方精舍彌伽羅母堂。爾時",
    "T28n1546_046:0349b17": "長老阿難往詣佛所，頭面禮足白佛言：世",
    "T28n1546_046:0349b18": "尊！昔於一時，世尊住於釋種彌周吒村。我從",
    "T28n1546_046:0349b19": "世尊聞如是義：我今多住空三昧。我為善",
    "T28n1546_046:0349b20": "受持憶念如是說不？佛告阿難：如汝所言，善",
    "T28n1546_046:0349b21": "受持憶念，如我所說而無有異。問曰：若善受",
    "T28n1546_046:0349b22": "持，不應生疑；若生疑者，不名善受持。答曰：",
    "T28n1546_046:0349b23": "以是事故名善受持。所以者何？不生邪見、不",
    "T28n1546_046:0349b24": "轉教餘人、不都忘失故。問曰：如長老阿難，",
    "T28n1546_046:0349b25": "多聞總持一切智所說八萬法聚，以正念器",
    "T28n1546_046:0349b26": "盛之。何故於一句中而生疑心？答曰：聞此法",
    "T28n1546_046:0349b27": "時心有愁惱。害諸釋時是此論因緣。如愚癡",
    "T28n1546_046:0349b28": "瑠璃王殺害諸釋，爾時阿難將一比丘入迦",
    "T28n1546_046:0349b29": "毘羅城。此城本時如諸天城，當是之時其猶",
    "T28n1546_046:0349c01": "丘塚。所有樓觀、却敵睥睨、種種窓牖皆悉",
    "T28n1546_046:0349c02": "毀壞，清泉諸池悉皆嬈濁，鴻雁鴛鴦、孔雀鸚",
    "T28n1546_046:0349c03": "鵡、鸜翅羅鳥，為烟火逼皆飛翔虛空，諸小男",
    "T28n1546_046:0349c04": "女皆啼哭逐阿難後，作如是言：大德阿難！我",
    "T28n1546_046:0349c05": "母命過。我父命過。我父母命過。爾時長老",
    "T28n1546_046:0349c06": "阿難復至修迦羅，處梵志精舍。愚癡琉璃王",
    "T28n1546_046:0349c07": "於其處，埋迦毘羅諸釋半身在於地中，以",
    "T28n1546_046:0349c08": "鐵末末之，殺七萬七千賢聖。爾時阿難見",
    "T28n1546_046:0349c09": "是事已極生愁惱。次復世尊諸根無異，其",
    "T28n1546_046:0349c10": "心安住不動如山，善御其心，如持油鉢制",
    "T28n1546_046:0349c11": "伏五根，如馬正視入迦毘羅城。爾時長老阿",
    "T28n1546_046:0349c12": "難觀世尊面顏色和悅，見已作是念：如我親",
    "T28n1546_046:0349c13": "族離別、生處毀壞，世尊不爾。我今苦惱，而",
    "T28n1546_046:0349c14": "世尊心不動如山。爾時世尊知阿難所念，而",
    "T28n1546_046:0349c15": "告之言：我多住空三昧故。汝心住村落想，",
    "T28n1546_046:0349c16": "我住阿蘭若想；汝住親族想處，我住凡人",
    "T28n1546_046:0349c17": "想；汝作眾生想處，我作滿足法想。爾時世",
    "T28n1546_046:0349c18": "尊知阿難及諸比丘不堪行道，便將諸比丘",
    "T28n1546_046:0349c19": "漸次遊行到舍衛國東方精舍彌迦羅母堂。",
    "T28n1546_046:0349c20": "爾時長老阿難愁惱轉滅，往詣佛所，頭面禮",
    "T28n1546_046:0349c21": "足而白佛言，廣說如上。以是事故，阿難問此",
    "T28n1546_046:0349c22": "事時心有愁惱。聞佛所說：我常住空三昧。所",
    "T28n1546_046:0349c23": "以生疑。問曰：佛說我多住空。為住何空？答",
    "T28n1546_046:0349c24": "曰：或有說者，住無所行空。所以者何？無所行",
    "T28n1546_046:0349c25": "空隨順四威儀法，行時餘三威儀空，餘威儀時",
    "T28n1546_046:0349c26": "亦爾。評曰：應作是說：住性空。所以者何？但",
    "T28n1546_046:0349c27": "觀法性故。是故阿難！比丘若欲多住空者，當",
    "T28n1546_046:0349c28": "觀聚落及眾生，住阿練若想。時諸比丘皆有",
    "T28n1546_046:0349c29": "是念：此住空法，是佛不共法。佛為除比丘心",
    "T28n1546_046:0350a01": "所疑，而告阿難：若比丘欲多住空三昧者，除",
    "T28n1546_046:0350a02": "聚落及眾生想，住阿練若想。問曰：何故佛告",
    "T28n1546_046:0350a03": "比丘除此二想？答曰：以諸比丘於此二想",
    "T28n1546_046:0350a04": "生苦惱故。阿難！若比丘除聚落想及眾生想，",
    "T28n1546_046:0350a05": "住阿練若想，當作地想，乃至作非想非非想",
    "T28n1546_046:0350a06": "處想。問曰：何故世尊一切時除下想說上想，",
    "T28n1546_046:0350a07": "不說其根本耶？答曰：此說是舊法，過去恒沙",
    "T28n1546_046:0350a08": "諸佛說法皆爾。復次欲令所說不亂故。若世",
    "T28n1546_046:0350a09": "尊說不除下想便說上想者，則所說法亂；諸",
    "T28n1546_046:0350a10": "佛說法而無有亂。復次欲離重說法過故。若",
    "T28n1546_046:0350a11": "世尊不除下想說於上想，則是重說法；佛",
    "T28n1546_046:0350a12": "世尊不重說法。復次定是略要法。若世尊一",
    "T28n1546_046:0350a13": "切時說根本者，則經文多。復次欲現論議道",
    "T28n1546_046:0350a14": "故。論議之道，若有所說必定其言。若重定前",
    "T28n1546_046:0350a15": "言，則壞論議道。佛是無對論師，善知論議",
    "T28n1546_046:0350a16": "道故。問曰：說村落想，為現何事？乃至說非想",
    "T28n1546_046:0350a17": "非非想處，為現何事？答曰：村落想為現迦毘",
    "T28n1546_046:0350a18": "羅想，眾生想者現諸釋想，阿練若想者現尼",
    "T28n1546_046:0350a19": "拘陀精舍想亦現諸比丘行道處想。地想者，",
    "T28n1546_046:0350a20": "現觀色是散壞想。所以者何？有色故有截手",
    "T28n1546_046:0350a21": "足耳鼻。苦空想者現觀空想，乃至非想非非",
    "T28n1546_046:0350a22": "想處現觀非想非非想處想。復次村落想者",
    "T28n1546_046:0350a23": "是十五我所見，眾生想者是五我見，阿練若",
    "T28n1546_046:0350a24": "處想者是空三昧。地想者是所緣，彼諸對",
    "T28n1546_046:0350a25": "治是無色定。復次村落想者是欲界器世",
    "T28n1546_046:0350a26": "界，眾生想是欲界眾生世界，阿練若想是初",
    "T28n1546_046:0350a27": "禪二禪地想、是第三第四禪，彼諸對治是無",
    "T28n1546_046:0350a28": "色定。復次村落想是欲界。所以者何？欲界說",
    "T28n1546_046:0350a29": "名村落。如偈說：",
    "T28n1546_046:0350b01": "「若伏村落刺，　　亦無罵繫害；",
    "T28n1546_046:0350b02": "苦樂心不動，　　是名為比丘。」",
    "T28n1546_046:0350b03": "眾生想是初禪。所以者何？彼中有尊卑眷屬",
    "T28n1546_046:0350b04": "故。阿練若想是第二禪。所以者何？第二禪是",
    "T28n1546_046:0350b05": "賢聖默然法故。地想是第四禪。所以者何？彼",
    "T28n1546_046:0350b06": "中有勝處、一切處故。彼諸對治是無色定。阿",
    "T28n1546_046:0350b07": "難！是名入無上空，所謂盡漏，不多用功心得",
    "T28n1546_046:0350b08": "解脫。問曰：云何多用功心得解脫、不多用功",
    "T28n1546_046:0350b09": "心得解脫？答曰：時解脫多用功，非時解脫",
    "T28n1546_046:0350b10": "不多用功。復次五種阿羅漢名多用功，不動",
    "T28n1546_046:0350b11": "阿羅漢不多用功。若依未至、中間、三無色定",
    "T28n1546_046:0350b12": "所得解脫名多用功，若依根本禪所得解脫",
    "T28n1546_046:0350b13": "名不多用功。",
    "T28n1546_046:0350b14": "復有三三昧，謂空空三昧、無願無願三昧、無",
    "T28n1546_046:0350b15": "相無相三昧。云何空空三昧？答曰：如《施設經》",
    "T28n1546_046:0350b16": "說：若比丘觀有漏取行是空，此有漏取行空",
    "T28n1546_046:0350b17": "中無有常、不變易法，空、無我、無我所。作如是",
    "T28n1546_046:0350b18": "思惟時，復更生心心數法，觀前思惟心是空，",
    "T28n1546_046:0350b19": "中無有常、不變易法，空、無我、無我所。譬如有",
    "T28n1546_046:0350b20": "人欲燒，十木百木千木聚以為積然火燒之，",
    "T28n1546_046:0350b21": "復捉長竿在邊，其中若有墮落不燒者，以",
    "T28n1546_046:0350b22": "長竿聚之；知木已燒，所捉長竿亦投火中。",
    "T28n1546_046:0350b23": "行者亦爾，先觀有漏取行是空，廣說如上。云",
    "T28n1546_046:0350b24": "何無願無願三昧？答曰：若比丘觀有漏取行",
    "T28n1546_046:0350b25": "是無常是變易法，如是思惟時復更生心心",
    "T28n1546_046:0350b26": "數法，觀前思惟心亦是無常變易法。如人燒",
    "T28n1546_046:0350b27": "木，廣說如上。比丘亦爾，觀有漏取行是無常，",
    "T28n1546_046:0350b28": "乃至廣說，是名無願無願。云何無相無相三",
    "T28n1546_046:0350b29": "昧？答曰：若比丘觀寂滅法，此是妙離，所謂盡",
    "T28n1546_046:0350c01": "愛、離欲、滅盡、涅槃。作是思惟時，復更生心心",
    "T28n1546_046:0350c02": "數法，觀前思惟心亦是寂滅，乃至廣說如上，",
    "T28n1546_046:0350c03": "是名取陰是空。次生空空三昧，即觀空是空，",
    "T28n1546_046:0350c04": "汝空亦空。無願三昧觀五取陰是無常，後生",
    "T28n1546_046:0350c05": "無願無願三昧觀前無願，汝無願亦是無常。",
    "T28n1546_046:0350c06": "無相三昧觀寂滅涅槃，後生無相無相三昧，",
    "T28n1546_046:0350c07": "觀前無相三昧非數寂滅，汝無相三昧非數",
    "T28n1546_046:0350c08": "滅，無三相故亦是寂滅。譬如旃陀羅燒死屍",
    "T28n1546_046:0350c09": "時，手執長竿繞其邊行。若其中有墮落者，當",
    "T28n1546_046:0350c10": "以此竿聚之。知其燒盡，亦以長竿投之火",
    "T28n1546_046:0350c11": "中。空三昧亦爾，觀五取陰是空，後生空空三",
    "T28n1546_046:0350c12": "昧觀空三昧，汝亦是空。無願、無相說亦如是。",
    "T28n1546_046:0350c13": "問曰：云何得此三昧？答曰：或有說者，是見道",
    "T28n1546_046:0350c14": "邊得，如見道邊等智。或有說者，離欲界欲時，",
    "T28n1546_046:0350c15": "如變化心。評曰：應作是說：若應得三昧者，離",
    "T28n1546_046:0350c16": "非想非非想欲時得作方便現在前。",
    "T28n1546_046:0350c17": "問曰：幾智後起此三昧現在前？答曰：四，法智、",
    "T28n1546_046:0350c18": "比智、苦智、滅智，總而言之四智後。欲界者三",
    "T28n1546_046:0350c19": "智後，法智、苦智、滅智。色無色界亦三智後，比",
    "T28n1546_046:0350c20": "智、苦智、滅智。若是欲界，空空等三昧依未至",
    "T28n1546_046:0350c21": "禪所攝，無漏道後起現在前。非想非非想處",
    "T28n1546_046:0350c22": "者，無所有處所攝，無漏道後起現在前。餘者",
    "T28n1546_046:0350c23": "即自地無漏道後起現前。",
    "T28n1546_046:0350c24": "界者，在三界。地者，在十一地。所依身者，依欲",
    "T28n1546_046:0350c25": "界身。行者，空有二行，空空有一行唯空行。問",
    "T28n1546_046:0350c26": "曰：何故空二行，空空唯一行耶？答曰：以在",
    "T28n1546_046:0350c27": "行空行空三昧後生故。復次此行與有相",
    "T28n1546_046:0350c28": "違，能捨生死。此善根能觀無漏是過患，何況",
    "T28n1546_046:0350c29": "生死。問曰：何故不行無我行？答曰：若見諸法",
    "T28n1546_046:0351a01": "無我不見空者，雖厭離生死，其心不勝。若見",
    "T28n1546_046:0351a02": "諸法空，則厭離生死心勝。如人在道獨行之",
    "T28n1546_046:0351a03": "時不大愁惘，若共伴行，離別之時則大愁",
    "T28n1546_046:0351a04": "惘，彼亦如是。無願行十行，無願無願唯行無",
    "T28n1546_046:0351a05": "常行。問曰：何故無願行十行，無願無願唯",
    "T28n1546_046:0351a06": "行無常行？答曰：以在行無常行無願後生故。",
    "T28n1546_046:0351a07": "復次此行與有相違，能捨生死。此善根能觀",
    "T28n1546_046:0351a08": "無漏道是過患，何況生死。何故不行苦行？答",
    "T28n1546_046:0351a09": "曰：不觀道作如此行。何故不行習等行？答",
    "T28n1546_046:0351a10": "曰：若行習等行則觀聖道，是有相續法故。何",
    "T28n1546_046:0351a11": "故不行道等四行？答曰：若行道等行，則適可",
    "T28n1546_046:0351a12": "聖道，不名過患。無相行四行，無相無相行止",
    "T28n1546_046:0351a13": "行。問曰：何故無相行四行，無相無相行止行？",
    "T28n1546_046:0351a14": "答曰：以在行止行無相後生故。問曰：何故不",
    "T28n1546_046:0351a15": "行滅行？答曰：滅有二種，有非數滅、有無常",
    "T28n1546_046:0351a16": "滅，不知為緣何滅。何故不行妙行？答曰：《波伽",
    "T28n1546_046:0351a17": "羅那》說：云何妙法？無漏無為法。彼是中法，是",
    "T28n1546_046:0351a18": "故不行妙行。問曰：何故不行離行？答曰：《波伽",
    "T28n1546_046:0351a19": "羅那》說：云何離法？答曰：欲界繫善戒、色無色",
    "T28n1546_046:0351a20": "界出要善定、學法無學法及數滅，彼無有是",
    "T28n1546_046:0351a21": "一相緣者，空空、無願無願。或有說者，緣最後",
    "T28n1546_046:0351a22": "聖道剎那。或有說者，緣最後聖道剎那俱五",
    "T28n1546_046:0351a23": "陰。或有說者，緣一生中聖道。或有說者，緣一",
    "T28n1546_046:0351a24": "生中聖道俱五陰。無相無相緣非數滅。念處",
    "T28n1546_046:0351a25": "者，是法念處。智者，與等智俱。定者，即是定。根",
    "T28n1546_046:0351a26": "者，總而言之與三根相應。世者在三世。緣世",
    "T28n1546_046:0351a27": "者，空空無願無願。若作是說，緣最後聖道剎",
    "T28n1546_046:0351a28": "那者，過去現在緣過去未來，最初當生者緣",
    "T28n1546_046:0351a29": "現在，餘未來剎那緣三世。若作是說，緣一生",
    "T28n1546_046:0351b01": "中聖道者，空空無願無願二俱緣三世，無相",
    "T28n1546_046:0351b02": "無相緣非世。善不善無記者，是善緣善；不善",
    "T28n1546_046:0351b03": "無記者，空空無願無願緣善，無相無相緣無",
    "T28n1546_046:0351b04": "記。繫者是三界繫。緣三界繫不繫者，緣不繫。",
    "T28n1546_046:0351b05": "是學無學非學非無學者，是非學非無學。緣",
    "T28n1546_046:0351b06": "學無學非學非無學者，空空無願無願緣無",
    "T28n1546_046:0351b07": "學，無相無相緣非學非無學。是見道斷修道",
    "T28n1546_046:0351b08": "斷不斷者，是修道斷。緣見道斷修道斷不斷",
    "T28n1546_046:0351b09": "者，緣不斷。緣名緣義者，是緣義。緣自身他身",
    "T28n1546_046:0351b10": "非身者，空空無願無願緣自身，無相無相緣",
    "T28n1546_046:0351b11": "非身。問曰：何處起是三昧？答曰：欲界中非",
    "T28n1546_046:0351b12": "色無色界起者，是人趣中非餘趣，人中三天",
    "T28n1546_046:0351b13": "下非欝單越，依男身女身者俱能。瞿沙跋摩",
    "T28n1546_046:0351b14": "作如是說：唯閻浮提非餘方，依男身非女身。",
    "T28n1546_046:0351b15": "所以者何？此善根依牢強身，女人身劣弱。評",
    "T28n1546_046:0351b16": "曰：如前說者好。所以者何？男子心得自在、定",
    "T28n1546_046:0351b17": "得自在，女人亦心得自在、定得自在。為是學",
    "T28n1546_046:0351b18": "人為是無學人者，是無學人。時解脫非時解",
    "T28n1546_046:0351b19": "脫者，是非時解脫。所以者何？何等人能起此",
    "T28n1546_046:0351b20": "定？謂於定自在、身中無煩惱信解脫人，不於",
    "T28n1546_046:0351b21": "定得自在亦不身中無煩惱。見到雖於定得",
    "T28n1546_046:0351b22": "自在，不身中無煩惱。時解脫雖身中無煩惱，",
    "T28n1546_046:0351b23": "於定不得自在。非時解脫身中無煩惱，於定",
    "T28n1546_046:0351b24": "得自在。問曰：何者是三昧？為初剎那是、後相",
    "T28n1546_046:0351b25": "續者是？若初者是，餘何所為？若後相續者",
    "T28n1546_046:0351b26": "是，識身所說云何通？如說：頗法是世俗有",
    "T28n1546_046:0351b27": "漏、是取陰所攝、從內起、因慧生、是善、是欲",
    "T28n1546_046:0351b28": "界繫、次聖道生、緣無漏、是不共法、唯聖人不",
    "T28n1546_046:0351b29": "共凡夫耶？答曰：有，欲界繫空空無願無願無",
    "T28n1546_046:0351c01": "相無相也。答曰：應作是說：初剎那是。問曰：",
    "T28n1546_046:0351c02": "若然者，餘剎那為是何耶？答曰：是似彼善根。",
    "T28n1546_046:0351c03": "復有說者，相續者盡是。問曰：若然者，識身所",
    "T28n1546_046:0351c04": "說云何通？答曰：初者是聖道次第緣無漏，餘",
    "T28n1546_046:0351c05": "者雖非聖道次第亦緣無漏。",
    "T28n1546_046:0351c06": "問曰：何時起此三昧現在前？答曰：般涅槃時。",
    "T28n1546_046:0351c07": "阿羅漢欲般涅槃時，從聖道起已，起此三昧",
    "T28n1546_046:0351c08": "現在前，從此三昧起已便般涅槃，更不復起，",
    "T28n1546_046:0351c09": "更不復起聖道。評曰：應作是說：得此三昧",
    "T28n1546_046:0351c10": "已，欲用便起現在前。問曰：聖道後起此三昧",
    "T28n1546_046:0351c11": "現在前，此三昧後復起聖道現在前不耶？答",
    "T28n1546_046:0351c12": "曰：或有說者，不起。所以者何？此三昧憎惡聖",
    "T28n1546_046:0351c13": "道故。復有說者，能起。問曰：若能起者，云何名",
    "T28n1546_046:0351c14": "憎惡聖道？答曰：此三昧雖復憎惡聖道，不如",
    "T28n1546_046:0351c15": "聖道憎惡。於有聖道後猶起有漏心，何況此",
    "T28n1546_046:0351c16": "定後不起無漏心耶？然聖道次第起此定，此",
    "T28n1546_046:0351c17": "定次第不起無漏心，此定唯是有漏。問曰：",
    "T28n1546_046:0351c18": "此定何以唯是有漏？答曰：以不斷結故。",
    "T28n1546_046:0351c19": "問曰：聖人何故修此定耶？答曰：以四事故修，",
    "T28n1546_046:0351c20": "一、欲住現法樂故；二、欲遊戲故；三、欲觀本所",
    "T28n1546_046:0351c21": "作故；四、受用聖法故。復次此定是勝法，聖人",
    "T28n1546_046:0351c22": "欲遊此定故。",
    "T28n1546_046:0351c23": "3 智犍度1 八道品1阿毘曇毘婆沙論智犍度八道品第一",
    "T28n1546_046:0351c24": "佛說：學人成就八種學道迹，漏盡阿羅漢梵",
    "T28n1546_046:0351c25": "行已立，成就十種無學道。學人八種學道迹，",
    "T28n1546_046:0351c26": "幾成就過去、幾成就未來現在？漏盡阿羅漢",
    "T28n1546_046:0351c27": "梵行已立，十種無學道，幾成就過去、幾成就",
    "T28n1546_046:0351c28": "未來現在？如此章及解章義，此中應廣說優",
    "T28n1546_046:0351c29": "波提舍。問曰：何故作此論？答曰：為止於世中",
    "T28n1546_046:0352a01": "愚言無過去未來世成就、說現在世是無為法",
    "T28n1546_046:0352a02": "者意故，亦明過去未來行成就是實有法，若",
    "T28n1546_046:0352a03": "過去未來行非實有者，則無成就不成就過",
    "T28n1546_046:0352a04": "去未來行者。如第二頭、第三手、第六陰、第十三",
    "T28n1546_046:0352a05": "入，無有成就不成就者；以有成就過去未來",
    "T28n1546_046:0352a06": "行故，知過去未來行是實有法。復有說，所以",
    "T28n1546_046:0352a07": "作論者，或有說成就非實有法。如譬喻者尊",
    "T28n1546_046:0352a08": "者佛陀提婆說：成就無體，非實有法。所以者",
    "T28n1546_046:0352a09": "何？若眾生不離彼法，名為成就。然不離是分",
    "T28n1546_046:0352a10": "別相待和合法，無有實體。如五指聚名之",
    "T28n1546_046:0352a11": "為拳，散則非拳。若眾生不離彼法名為成就，",
    "T28n1546_046:0352a12": "若離彼法不名成就。問曰：彼何故作如是說？",
    "T28n1546_046:0352a13": "答曰：彼依佛經。佛經說轉輪王成就七寶。彼",
    "T28n1546_046:0352a14": "為成就他身法及非眾生數法耶？若轉輪王",
    "T28n1546_046:0352a15": "成就輪寶、神珠寶者，則壞法體。所以者何？亦",
    "T28n1546_046:0352a16": "是眾生數亦非眾生數故。若成就象、馬寶者",
    "T28n1546_046:0352a17": "則壞趣。所以者何？亦是人趣亦是畜生趣",
    "T28n1546_046:0352a18": "故。若成就玉女寶者則壞身。所以者何？亦是",
    "T28n1546_046:0352a19": "男身亦是女身故。若成就主藏、主兵臣者則",
    "T28n1546_046:0352a20": "壞業。所以者何？亦是尊貴亦是卑賤故。欲令",
    "T28n1546_046:0352a21": "無如是過故，說成就無有實體。欲止如是說",
    "T28n1546_046:0352a22": "者意，亦明成就有實體。若成就無實體者，則",
    "T28n1546_046:0352a23": "違此經。如說：學人成就八種學道迹，漏盡阿",
    "T28n1546_046:0352a24": "羅漢梵行已立，成就十種無學道。聖人有",
    "T28n1546_046:0352a25": "漏心現在前時，成就過去未來現在，無無漏",
    "T28n1546_046:0352a26": "道故則不成就。復違餘經，如說：此人成就善",
    "T28n1546_046:0352a27": "法，亦成就不善、無記法。若善法現在前時，則",
    "T28n1546_046:0352a28": "離不善、無記法，不應成就。不善法現在前",
    "T28n1546_046:0352a29": "時，則離善法、無記法，不應成就。無記法現在",
    "T28n1546_046:0352b01": "前時，則離善、不善法，不應成就。復違餘經，如",
    "T28n1546_046:0352b02": "說：比丘成就七法，於現法中多住喜樂，若",
    "T28n1546_046:0352b03": "修方便必能盡漏。無有比丘成就七法者，於",
    "T28n1546_046:0352b04": "七法中若起一一法現在前，則成就一法。若",
    "T28n1546_046:0352b05": "起餘法現在前，於七法中則不成就。復違餘",
    "T28n1546_046:0352b06": "經，如說：如來成就十力。無有如來成就十力",
    "T28n1546_046:0352b07": "者，若成就一力、若不成就，如來於十力中若",
    "T28n1546_046:0352b08": "起一一力現在前，則成就一力。所以者何？於",
    "T28n1546_046:0352b09": "一剎那中無兩慧並現在前，何況多。若起餘",
    "T28n1546_046:0352b10": "法現在前，則不成就力。復有餘過，凡夫人",
    "T28n1546_046:0352b11": "可言離三界結，離三界結人可言凡夫人。凡",
    "T28n1546_046:0352b12": "夫人可言離三界結者，凡夫人善不隱沒無",
    "T28n1546_046:0352b13": "記心現在前時，則不成就過去未來現在三",
    "T28n1546_046:0352b14": "界結，應是離三界欲人。離三界欲人是凡夫",
    "T28n1546_046:0352b15": "者，阿羅漢起善有漏及不隱沒無記心現在",
    "T28n1546_046:0352b16": "前時，則不成就過去未來現在無漏法，以不",
    "T28n1546_046:0352b17": "成就無漏法故應是凡夫。欲令無如是過故，",
    "T28n1546_046:0352b18": "說成就是實有法。問曰：若成就是實有法者，",
    "T28n1546_046:0352b19": "譬喻者所引經云何通耶？答曰：轉輪王於七",
    "T28n1546_046:0352b20": "寶中得隨意自在用故，世尊說名成就。復",
    "T28n1546_046:0352b21": "有說，所以作論者，或說成就是實有法，不成",
    "T28n1546_046:0352b22": "就非實有法。為止如是說者意，亦明不成就",
    "T28n1546_046:0352b23": "是實有法。若不成就非實有者，成就亦非實",
    "T28n1546_046:0352b24": "有。所以者何？因不成就故施設成就，如因明",
    "T28n1546_046:0352b25": "有闇、因夜有晝、因寒有熱，因不成就有成就",
    "T28n1546_046:0352b26": "亦爾。復次不成就與成就是兩兩近相對法。",
    "T28n1546_046:0352b27": "如貪與不貪、恚與不恚、癡與不癡是兩兩近",
    "T28n1546_046:0352b28": "相對法，彼亦如是。復次若不成就無實體者，",
    "T28n1546_046:0352b29": "則無施設有斷煩惱法。所以者何？聖道生",
    "T28n1546_046:0352c01": "時斷於煩惱，非如以石磨香。聖道生時斷煩",
    "T28n1546_046:0352c02": "惱得證解脫得故，名斷煩惱。復有說，所以作",
    "T28n1546_046:0352c03": "論者，或有說聖道是無為法，如毘婆闍婆提",
    "T28n1546_046:0352c04": "說：聖道是無為法。彼作是說：阿耨多羅三藐",
    "T28n1546_046:0352c05": "三菩提道是一常住法，諸佛出世盡覺悟此",
    "T28n1546_046:0352c06": "道。譬如莊嚴象馬之乘，多人更乘，人人雖異",
    "T28n1546_046:0352c07": "而乘常一。如是阿耨多羅三藐三菩提道是",
    "T28n1546_046:0352c08": "一常住，諸佛出世皆悟此道，諸佛雖異，其道",
    "T28n1546_046:0352c09": "常一。問曰：彼何故作如是說？答曰：依於佛經。",
    "T28n1546_046:0352c10": "佛經說：我得過去諸仙所得舊道。以佛說道",
    "T28n1546_046:0352c11": "是舊法故，言是無為。為止如是說者意故，亦",
    "T28n1546_046:0352c12": "明道在世中。若道在世，必是有為非是無為。",
    "T28n1546_046:0352c13": "所以者何？無有無為法在於世者。若道是無",
    "T28n1546_046:0352c14": "為法者，則違此經。如說：毘舍佉優婆夷往",
    "T28n1546_046:0352c15": "詣檀摩提那比丘尼所，作如是問：道為是有",
    "T28n1546_046:0352c16": "為、為是無為耶？彼作是答：毘舍佉優婆夷！道",
    "T28n1546_046:0352c17": "是有為，非是無為。問曰：若道是有為非無為",
    "T28n1546_046:0352c18": "者，毘婆闍婆提所說經云何通？答曰：以五事",
    "T28n1546_046:0352c19": "同故，說名舊道。一、以方便同；二、以地同；三、以",
    "T28n1546_046:0352c20": "行同；四、以境界同；五、以所作同。方便同者，如",
    "T28n1546_046:0352c21": "一佛於三阿僧祇劫滿足六波羅蜜，諸佛亦",
    "T28n1546_046:0352c22": "爾。地同者，其道盡在第四禪地。行同者，盡行",
    "T28n1546_046:0352c23": "十六行。境界同者，盡緣四諦。所作同者，如一",
    "T28n1546_046:0352c24": "佛以道滅煩惱，一切佛亦爾。以此義通彼經。",
    "T28n1546_046:0352c25": "若如經所說，不依義者，即此經中說。我曾過",
    "T28n1546_046:0352c26": "舊城舊村城村，可是無為法耶？雖說城村是",
    "T28n1546_046:0352c27": "舊，而非無為。道亦如是，雖說舊道，而非無",
    "T28n1546_046:0352c28": "為。如偈說：",
    "T28n1546_046:0352c29": "「若斷欲無餘，　　如蓮華在水；",
    "T28n1546_046:0353a01": "比丘離彼此，　　如蛇脫舊皮。」",
    "T28n1546_046:0353a02": "蛇皮可是無為法耶？如是蛇皮雖說是舊，而",
    "T28n1546_046:0353a03": "非無為。道亦如是。是故為止他義、欲顯己義，",
    "T28n1546_046:0353a04": "亦欲說法相相應義故，而作此論。",
    "T28n1546_046:0353a05": "八種者，正見乃至正定。成就者，問曰：誰成",
    "T28n1546_046:0353a06": "就？為法成就、為人成就耶？若法成就，一切法",
    "T28n1546_046:0353a07": "無所欲，云何成就？若人成就，於實義中人不",
    "T28n1546_046:0353a08": "可得。若無有人，云何成就？答曰：應作是說：",
    "T28n1546_046:0353a09": "成就非法非人。實義中有成就不成就，而無",
    "T28n1546_046:0353a10": "成就不成就者。實義中有縛有解，而無縛者",
    "T28n1546_046:0353a11": "解者；有煩惱有出要，而無煩惱者出要者；有",
    "T28n1546_046:0353a12": "生有死，而無生者死者；有業有業報，而無作",
    "T28n1546_046:0353a13": "業受業報者；有道有道果，而無修道證道果",
    "T28n1546_046:0353a14": "者。於實義中，有成就不成就，而無成就不成",
    "T28n1546_046:0353a15": "就者。或有說者，法成就。問曰：若然者，眼入成",
    "T28n1546_046:0353a16": "就十一入，十一入亦成就眼入耶？答曰：若作",
    "T28n1546_046:0353a17": "是說，眼入成就十一入，十一入成就眼入而",
    "T28n1546_046:0353a18": "無過。評曰：應作是說：成就非法非人。然四陰",
    "T28n1546_046:0353a19": "五陰生時，有如是相似得，名成就不成就。尊",
    "T28n1546_046:0353a20": "者和須蜜說曰：一切法無所欲。於無所欲法",
    "T28n1546_046:0353a21": "中，有何成就不成就者？問曰：若然者，佛經云",
    "T28n1546_046:0353a22": "何通？如說：此人成就善不善法。答曰：此是",
    "T28n1546_046:0353a23": "如來隨俗言說而無有實。問曰：云何是成就",
    "T28n1546_046:0353a24": "義？尊者和須蜜答曰：不斷義是成就義。問曰：",
    "T28n1546_046:0353a25": "若然者，具縛凡夫於一切法不斷，盡成就耶？",
    "T28n1546_046:0353a26": "答曰：不也。不得彼法故。復次不棄義是成就",
    "T28n1546_046:0353a27": "義。問曰：若然者，學人不棄無學法，成就彼法",
    "T28n1546_046:0353a28": "耶？答曰：不也，不得彼法故。尊者佛陀提婆",
    "T28n1546_046:0353a29": "說曰：得而不失義是成就義。若得彼法不",
    "T28n1546_046:0353b01": "失，是名成就。問曰：何故名學為學？學法故名",
    "T28n1546_046:0353b02": "學耶？為得學法故名學耶？若學學法是學者，",
    "T28n1546_046:0353b03": "定犍度所說云何通？如說：學住自性。若得學",
    "T28n1546_046:0353b04": "法是學者，佛經云何通？如說：佛告尸婆迦：學",
    "T28n1546_046:0353b05": "學法故名學。答曰：應作是說：學學法故名",
    "T28n1546_046:0353b06": "學。問曰：若然者，佛經善通。定犍度所說云",
    "T28n1546_046:0353b07": "何通？答曰：彼中說得學法故名學人。復有說",
    "T28n1546_046:0353b08": "者，得學法故名學。問曰：若然者，定犍度所",
    "T28n1546_046:0353b09": "說善通，佛經云何通？答曰：佛經中說，不捨期",
    "T28n1546_046:0353b10": "心、不捨方便。學人若住善不善無記心，而不",
    "T28n1546_046:0353b11": "捨趣涅槃心，故名學。如人在道路中止息，他",
    "T28n1546_046:0353b12": "人問言：欲何所趣？彼人答言：欲趣某方。其人",
    "T28n1546_046:0353b13": "以不捨去心故，雖住言去。彼亦如是。學迹者，",
    "T28n1546_046:0353b14": "問曰：無學迹於學迹明淨勝妙，何故但說學",
    "T28n1546_046:0353b15": "迹，不說無學迹耶？答曰：應說而不說者，當知",
    "T28n1546_046:0353b16": "此說有餘。復次此說始起初入法者，已說學",
    "T28n1546_046:0353b17": "當知亦說無學。復次以所作各各不同故。學",
    "T28n1546_046:0353b18": "人以道迹所作勝，無學人以解脫所作勝。如",
    "T28n1546_046:0353b19": "王與臣所作各各不同，王以尊貴降伏所作",
    "T28n1546_046:0353b20": "為勝，臣以執仗鬪戰所作為勝。彼亦如是。",
    "T28n1546_046:0353b21": "復次學道迹能斷煩惱，猶如器仗能破怨敵，",
    "T28n1546_046:0353b22": "無學不爾。復次學道迹能作斷煩惱方便及",
    "T28n1546_046:0353b23": "斷煩惱，無學不爾。復次數數行義是道迹義，",
    "T28n1546_046:0353b24": "無學不數數行故不名為迹。",
    "T28n1546_046:0353b25": "學人成就八種道迹，幾成就過去、幾成就未",
    "T28n1546_046:0353b26": "來、幾成就現在？答曰：若依有覺有觀三昧。",
    "T28n1546_046:0353b27": "有覺有觀三昧者，是未至及初禪。問曰：此中",
    "T28n1546_046:0353b28": "何者是依？答曰：或有說者，俱生故是依。復有",
    "T28n1546_046:0353b29": "說者，次第緣是依。評曰：應作是說：依彼二地",
    "T28n1546_046:0353c01": "起此法故名依。初者有四種：一、得正決定初；",
    "T28n1546_046:0353c02": "二、得果初；三、轉根初；四、離欲初。得正決定初",
    "T28n1546_046:0353c03": "者，依彼二地得正決定。得果初者，依彼二地",
    "T28n1546_046:0353c04": "初得學果。轉根初者，依彼二地信解脫轉根",
    "T28n1546_046:0353c05": "作見到。離欲初者，以世俗道離欲，依彼二地",
    "T28n1546_046:0353c06": "初起無漏道現在前。此中依四種初而作論。",
    "T28n1546_046:0353c07": "隨相而說學見現在前。問曰：學人或起非學",
    "T28n1546_046:0353c08": "非無學見，何故但說學人學見現在前耶？答",
    "T28n1546_046:0353c09": "曰：應作是說：或學見現在前。而不說者，當知",
    "T28n1546_046:0353c10": "學人必起學見，不起非學非無學見。如所說",
    "T28n1546_046:0353c11": "諸初剎那現在前，無過去。所以者何？未有一",
    "T28n1546_046:0353c12": "剎那經生滅者。設有生滅，以得果轉根故而",
    "T28n1546_046:0353c13": "捨八未來成就，修八現在成就。若滅已不捨，",
    "T28n1546_046:0353c14": "滅者是無常滅；不捨者，捨聖道有三種：一得",
    "T28n1546_046:0353c15": "果；二退；三轉根。若不得果、不退、不轉根，即",
    "T28n1546_046:0353c16": "依彼地滅已復起現在前。問曰：何故依彼地",
    "T28n1546_046:0353c17": "滅已復起現在前耶？答曰：學人依彼地共煩",
    "T28n1546_046:0353c18": "惱戰得勝，破結怨敵。念其恩故，復起現在前。",
    "T28n1546_046:0353c19": "如人著鎧執仗與怨共鬪，既得勝已，其人後",
    "T28n1546_046:0353c20": "時以念恩故，數數修治器仗而覆藏之，不令",
    "T28n1546_046:0353c21": "毀壞。彼亦如是。復次以四事故，重起現在前：",
    "T28n1546_046:0353c22": "一、欲受現法樂故；二、欲遊戲故；三、欲觀先所",
    "T28n1546_046:0353c23": "作故；四、欲受用聖法故。學第二剎那頃，八成",
    "T28n1546_046:0353c24": "就過去，是前剎那生滅者。八成就未來，是未",
    "T28n1546_046:0353c25": "來修者。八成就現在，是現在前者。彼滅已不",
    "T28n1546_046:0353c26": "捨。若依無覺無觀三昧，學見現在前，八成就",
    "T28n1546_046:0353c27": "過去。是依有覺有觀地生滅者，八成就未來，",
    "T28n1546_046:0353c28": "是未來修者；七成就現在，是現在前者，除正",
    "T28n1546_046:0353c29": "覺。所以者何？地無正覺故。彼滅已不捨。依無",
    "T28n1546_046:0354a01": "色定，學見現在前，八成就過去，是有覺有觀",
    "T28n1546_046:0354a02": "地生滅者；八成就未來，是未來修者；四成就",
    "T28n1546_046:0354a03": "現在，除正覺、正語、正業、正命，彼地無故。彼滅",
    "T28n1546_046:0354a04": "已不捨。若入滅定，若起世俗心現在前，八成",
    "T28n1546_046:0354a05": "就過去，是有覺有觀地生滅者；八成就未來，",
    "T28n1546_046:0354a06": "是未來修者；現在無。若入滅定，是時無心，有",
    "T28n1546_046:0354a07": "心者能修道，若起世俗心現在前，彼心是有",
    "T28n1546_046:0354a08": "漏。此中但說無漏道種。若依無覺無觀三昧，",
    "T28n1546_046:0354a09": "無覺無觀三昧是第二第三第四禪。問曰：此",
    "T28n1546_046:0354a10": "中何故不說中間禪耶？答曰：應說而不說者，",
    "T28n1546_046:0354a11": "當知此說有餘。復次已在後所說中故。所以",
    "T28n1546_046:0354a12": "者何？更無異種與第二第三第四禪種同故。",
    "T28n1546_046:0354a13": "依義，如先說。初者有四種，如先說。學見現在",
    "T28n1546_046:0354a14": "前，如說。初剎那不成就過去，如先說。八成",
    "T28n1546_046:0354a15": "就未來、七現在，如先說。彼滅已不捨，如先說。",
    "T28n1546_046:0354a16": "復依無覺無觀三昧，學見現在前，第二剎那",
    "T28n1546_046:0354a17": "頃，七成就過去，是依無覺無觀地生滅者；",
    "T28n1546_046:0354a18": "八成就未來、七現在，如先說。彼滅已不捨。依",
    "T28n1546_046:0354a19": "無色定，學見現在前，七成就過去，是無覺",
    "T28n1546_046:0354a20": "無觀地生滅者；八未來、四現在成就，如先說。",
    "T28n1546_046:0354a21": "彼滅已不捨。入滅定，若起世俗心，如先說。彼",
    "T28n1546_046:0354a22": "滅已不捨。依有覺有觀三昧，學見現在前，七",
    "T28n1546_046:0354a23": "成就過去，是無覺無觀地生滅者，八未來、八",
    "T28n1546_046:0354a24": "現在成就，如先說。若依無色定，無色定名空",
    "T28n1546_046:0354a25": "處、識處、無所有處。依者，如先說。初者四種初，",
    "T28n1546_046:0354a26": "如先說。此中依離欲初而作論，非得正決定",
    "T28n1546_046:0354a27": "初。所以者何？無有依無色定得正決定者。非",
    "T28n1546_046:0354a28": "得果初。所以者何？無有依無色定得學果者。",
    "T28n1546_046:0354a29": "非轉根初。所以者何？無有依無色定轉學根",
    "T28n1546_046:0354b01": "者。以世俗道離下地欲，後依彼地初起無漏",
    "T28n1546_046:0354b02": "道現在前，最初剎那無過去，八未來、四現在",
    "T28n1546_046:0354b03": "成就，如先說。問曰：如世俗無色定非不因",
    "T28n1546_046:0354b04": "世俗禪，無漏無色定非不因無漏禪。世俗禪",
    "T28n1546_046:0354b05": "是世俗無色定方便所依門，無漏禪是無漏",
    "T28n1546_046:0354b06": "無色定方便所依門，何故說無過去耶？答曰：",
    "T28n1546_046:0354b07": "道種或有在禪地者、或有在無色地者。彼雖",
    "T28n1546_046:0354b08": "起在禪地者，未起在無色地者，是故無過去。",
    "T28n1546_046:0354b09": "滅者，是無常滅。不捨者，捨聖道有三種，如先",
    "T28n1546_046:0354b10": "說。依彼地生滅聖道復起現在前。問曰：何故",
    "T28n1546_046:0354b11": "依彼地生滅聖道復起現在前耶？答曰：以念",
    "T28n1546_046:0354b12": "恩故，廣說如上。第二剎那頃，四成就過去，是",
    "T28n1546_046:0354b13": "依無色定生滅者；八成就未來，是未來修者；",
    "T28n1546_046:0354b14": "四成就現在，是起現在前者，除正覺、正語、正",
    "T28n1546_046:0354b15": "業、正命，彼地無故。彼滅已不捨。若入滅定，若",
    "T28n1546_046:0354b16": "起世俗心現在前，四成就過去，八成就未來，",
    "T28n1546_046:0354b17": "現在無，如先說。彼滅已不捨。依有覺有觀三",
    "T28n1546_046:0354b18": "昧，學見現在前，四成就過去，是依無色定生",
    "T28n1546_046:0354b19": "滅者；八成就未來，是未來修者；八成就現在，",
    "T28n1546_046:0354b20": "是起現在前者。問曰：無色定次第能起有覺",
    "T28n1546_046:0354b21": "有觀三昧耶？答曰：不能。此說說次第，不說定",
    "T28n1546_046:0354b22": "次第。此說說隨順，不說定隨順。彼滅已不",
    "T28n1546_046:0354b23": "捨。依無覺無觀三昧，學見現在前，四成就過",
    "T28n1546_046:0354b24": "去，是依無色定生滅者。問曰：過去有八，是依",
    "T28n1546_046:0354b25": "有覺有觀三昧生滅者，何故說四耶？答曰：此",
    "T28n1546_046:0354b26": "中一切處唯說最初生滅者。八成就未來，是",
    "T28n1546_046:0354b27": "未來修者；七成就現在，是起現在前者，除正",
    "T28n1546_046:0354b28": "覺，彼地無故。問曰：此中說何等學人？答曰：",
    "T28n1546_046:0354b29": "此中說習學次第入一切定。猶如登石上梯",
    "T28n1546_046:0354c01": "者，先入有覺有觀三昧，次入無覺無觀三昧，",
    "T28n1546_046:0354c02": "次入無色定，次入滅定，次起世俗心說。如是",
    "T28n1546_046:0354c03": "學人若先入有覺有觀三昧，次入無覺無觀",
    "T28n1546_046:0354c04": "三昧，次入無色定，次入滅定，不起世俗心，不",
    "T28n1546_046:0354c05": "說如是學人。餘如雜揵度人品中說十二",
    "T28n1546_046:0354c06": "枝緣端正女人喻。",
    "T28n1546_046:0354c07": "有四種道：一、苦遲慧道；二、苦速慧道；三、樂遲",
    "T28n1546_046:0354c08": "慧道；四、樂速慧道。問曰：應說一道，謂盡苦",
    "T28n1546_046:0354c09": "道、盡生死有道、盡老死道。應說二道，一盡色",
    "T28n1546_046:0354c10": "道、二盡名道。應說三道，一盡欲界道、二盡色",
    "T28n1546_046:0354c11": "界道、三盡無色界道。應說五道，謂盡色道乃",
    "T28n1546_046:0354c12": "至盡識道。應說十一道，謂盡老死道乃至盡",
    "T28n1546_046:0354c13": "行道。若以在身、若在剎那，則有無量無邊道。",
    "T28n1546_046:0354c14": "何故世尊於一道廣說四道，於無量無邊道",
    "T28n1546_046:0354c15": "略說四道？云何施設立四道耶？答曰：以三事",
    "T28n1546_046:0354c16": "故：一以地；二以根；三以人。總而言之以三",
    "T28n1546_046:0354c17": "事。應以二事，或以地以根、或以地以人。以地",
    "T28n1546_046:0354c18": "以根者，依未至、中間、三無色定，鈍根人所",
    "T28n1546_046:0354c19": "行道，是名苦遲慧。即依此地，利根人所行",
    "T28n1546_046:0354c20": "道，是名苦速慧道。依根本禪，鈍根人所行道，",
    "T28n1546_046:0354c21": "是名樂遲慧道。即依此禪，利根人所行道，",
    "T28n1546_046:0354c22": "是名樂速慧道。是名以地以根。以地以人者，",
    "T28n1546_046:0354c23": "依未至、中間禪、三無色定，堅信、信解脫、時解",
    "T28n1546_046:0354c24": "脫人所行道，是名苦遲慧道。即依此地，堅法、",
    "T28n1546_046:0354c25": "見到、非時解脫人所行道，是名苦速慧道。依",
    "T28n1546_046:0354c26": "根本禪，堅信、信解脫、時解脫人所行道，是名",
    "T28n1546_046:0354c27": "樂遲慧道。即依此禪，堅法、見到、非時解脫人",
    "T28n1546_046:0354c28": "所行道，是名樂速慧道。是名以地以人。",
    "T28n1546_046:0354c29": "阿毘曇毘婆沙論卷第四十六"
}