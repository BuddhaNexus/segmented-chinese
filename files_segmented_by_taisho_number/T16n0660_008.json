{
    "T16n0660_008:0315b14": "佛說寶雨經卷第八",
    "T16n0660_008:0315b16": "唐天竺三藏達摩流支譯",
    "T16n0660_008:0315b17": "◎「云何菩薩善行阿蘭若念處？善男子！菩薩",
    "T16n0660_008:0315b18": "作是思惟：『住無諍行及住寂靜行，若有天龍、",
    "T16n0660_008:0315b19": "藥叉、健達縛等他心神通，能知我心、心所有",
    "T16n0660_008:0315b20": "法，是故我應如理作意，遠離不如理作意，於",
    "T16n0660_008:0315b21": "如理法中增廣修習。』是名菩薩善行阿蘭若",
    "T16n0660_008:0315b22": "念處。「云何菩薩善行村邑、聚落、國土、王都念",
    "T16n0660_008:0315b23": "處？善男子！菩薩若有非法之處，當須捨離。所",
    "T16n0660_008:0315b24": "謂酒肆、婬里、王家、博弈、醉徒、聚戲、歌舞，非是",
    "T16n0660_008:0315b25": "出家之所行處，皆應遠離。是名菩薩善行人",
    "T16n0660_008:0315b26": "間念處。「云何菩薩善行利養、承事、尊重、讚歎",
    "T16n0660_008:0315b27": "念處？善男子！菩薩能於利養等中發如是心：",
    "T16n0660_008:0315b28": "『為諸施者作福田故、分散施故，終不耽著、生",
    "T16n0660_008:0315b29": "於愛染，亦不為己執我、我所。所受之物與一",
    "T16n0660_008:0315c01": "切有情共之，迴施一切苦惱之者。』由此因緣，",
    "T16n0660_008:0315c02": "菩薩所得利養等事，終不倚恃，而生我慢貢",
    "T16n0660_008:0315c03": "高之心，作是思惟：『所得名聞、利養等事，體性",
    "T16n0660_008:0315c04": "空寂都不可得，終當磨滅、敗壞之法，不可信",
    "T16n0660_008:0315c05": "也！誰有智者於無常法中而生愛著，復起憍",
    "T16n0660_008:0315c06": "逸、我慢貢高！』是名菩薩善行利養等念處。「云",
    "T16n0660_008:0315c07": "何菩薩善行如來施設學處念處？善男子！菩",
    "T16n0660_008:0315c08": "薩作是思惟：『過去諸佛習是學處，既能修",
    "T16n0660_008:0315c09": "習已，現等覺，入般涅槃；未來諸佛如是修習，",
    "T16n0660_008:0315c10": "當現等覺，入般涅槃；現在諸佛既修習已，今",
    "T16n0660_008:0315c11": "現等覺，入般涅槃。』菩薩摩訶薩能於如是所",
    "T16n0660_008:0315c12": "學之處，發起信心、尊重、勇猛，依之修習。是名",
    "T16n0660_008:0315c13": "菩薩善行如來施設學處念處。「云何菩薩善",
    "T16n0660_008:0315c14": "行一切煩惱及隨煩惱雜染念處？善男子！菩",
    "T16n0660_008:0315c15": "薩於煩惱及隨煩惱雜染法中善能念之，從",
    "T16n0660_008:0315c16": "何因起？何緣所生？如是緣起，如是緣生，悉皆",
    "T16n0660_008:0315c17": "捨離。是名菩薩善行煩惱及隨煩惱念處。「善",
    "T16n0660_008:0315c18": "男子！菩薩成就此十種法，恒常證得三摩呬",
    "T16n0660_008:0315c19": "多心。◎",
    "T16n0660_008:0315c20": "◎「復次，善男子！菩薩成就十種法，受糞掃衣。",
    "T16n0660_008:0315c21": "何等為十？一者、誓願堅固；二者、謙下自卑；三",
    "T16n0660_008:0315c22": "者、無厭棄；四者、無所著；五者、離過患；六者、見",
    "T16n0660_008:0315c23": "功德；七者、不自讚；八者、不毀他；九者、戒具足；",
    "T16n0660_008:0315c24": "十者、諸天之所親近。「善男子！云何菩薩誓願",
    "T16n0660_008:0315c25": "堅固，乃至諸天之所親近？善男子！菩薩得信",
    "T16n0660_008:0315c26": "及意樂具足，於諸佛所深起信心，設因護命，",
    "T16n0660_008:0315c27": "不毀誓願，亦無轉動。由誓願堅牢故，得謙下",
    "T16n0660_008:0315c28": "心。心謙下故，得無我慢。人所棄捨糞掃之",
    "T16n0660_008:0315c29": "服，盡皆收用，洗濯縫綴，乃無疲倦亦不棄捨。",
    "T16n0660_008:0316a01": "由是義故，無所執著。雖云此衣麁弊、爛壞，復",
    "T16n0660_008:0316a02": "生污垢，多諸蚤虱，不以為患，見其功德。糞掃",
    "T16n0660_008:0316a03": "衣，仙人服用、如來所讚、佛說吉祥，遠離慳貪，",
    "T16n0660_008:0316a04": "隨順聖種，以是因緣得不自讚，亦不毀他，得",
    "T16n0660_008:0316a05": "戒具足。戒具足故，諸天來下而親近之，恒為",
    "T16n0660_008:0316a06": "諸佛之所稱歎，諸大菩薩而訓誨之，復得人、",
    "T16n0660_008:0316a07": "非人等之所擁護，若聚落、城邑剎帝利、婆羅",
    "T16n0660_008:0316a08": "門等頂戴尊重，同梵行者常所諮嗟。善男子！",
    "T16n0660_008:0316a09": "菩薩成就此十種法，受糞掃衣。」止蓋菩薩白",
    "T16n0660_008:0316a10": "佛言：「世尊！諸菩薩等其心廣大，何因緣故行",
    "T16n0660_008:0316a11": "下劣行？」",
    "T16n0660_008:0316a12": "佛言：「善男子！諸菩薩等有大勢力，方能行此",
    "T16n0660_008:0316a13": "下劣之行。無勢力者，則不能行。何以故？大力",
    "T16n0660_008:0316a14": "菩薩為護世間，而能對治未起煩惱，非無力",
    "T16n0660_008:0316a15": "者行下劣也！善男子！於意云何，如來行解為",
    "T16n0660_008:0316a16": "廣大耶？為下劣乎？」止蓋菩薩白佛言：「世尊！我",
    "T16n0660_008:0316a17": "今於此不堪詶對。何以故？如來無所證、無行",
    "T16n0660_008:0316a18": "解，以不見法故，不可測量。我今何能辯如來",
    "T16n0660_008:0316a19": "所行優劣！」佛言：「善男子！於汝意云何？如來於",
    "T16n0660_008:0316a20": "四洲中一切有情——天、龍、藥叉、健達縛等——示現",
    "T16n0660_008:0316a21": "如是下劣之行，復為如是眾生讚歎杜多功",
    "T16n0660_008:0316a22": "德。」止蓋菩薩白佛言：「世尊！如來為調伏初",
    "T16n0660_008:0316a23": "發趣大乘，對治一切有情未起煩惱故，示現",
    "T16n0660_008:0316a24": "下劣苦行。」佛言：「善男子！如是，如是！有大勢力",
    "T16n0660_008:0316a25": "諸菩薩等，為欲調伏諸有情故，著糞掃衣而",
    "T16n0660_008:0316a26": "無下劣，亦復如是。善男子！是名菩薩受糞掃",
    "T16n0660_008:0316a27": "衣。",
    "T16n0660_008:0316a28": "「復次，善男子！諸菩薩成就十法，受用三衣。何",
    "T16n0660_008:0316a29": "等為十？一者、知足；二者、少欲；三者、遠離希求；",
    "T16n0660_008:0316b01": "四者、無積聚；五者、離損失；六者、離積聚、損失、",
    "T16n0660_008:0316b02": "苦惱；七者、離憂惱；八者、離愁歎；九者、無所取；",
    "T16n0660_008:0316b03": "十者、勤修習故，盡諸有漏。善男子！菩薩於下",
    "T16n0660_008:0316b04": "劣衣，而得知足；以知足故，而能少欲；以少欲",
    "T16n0660_008:0316b05": "故，無所希求；不希求故，曾無積聚；無所聚故，",
    "T16n0660_008:0316b06": "無損失；以不損失故，即無苦惱；無苦惱故，無",
    "T16n0660_008:0316b07": "有愁歎；無愁歎故，亦無所受；無所受故，能勤",
    "T16n0660_008:0316b08": "修習，盡諸有漏。善男子！是名菩薩成就十法，",
    "T16n0660_008:0316b09": "得受用三衣。",
    "T16n0660_008:0316b10": "「復次，善男子！菩薩成就十種法，得不隨他行。",
    "T16n0660_008:0316b11": "何等為十？一者、不隨貪愛行；二者、不隨瞋怒",
    "T16n0660_008:0316b12": "行；三者、不隨愚癡行；四者、不隨損害行；五",
    "T16n0660_008:0316b13": "者、不隨慳悋、嫉妬行；六者、不隨我慢行；七者、",
    "T16n0660_008:0316b14": "不隨令他了知名稱行；八者、不隨尊重、利養",
    "T16n0660_008:0316b15": "行；九者、不隨恭敬天魔行；十者、不隨貢高行。",
    "T16n0660_008:0316b16": "善男子！菩薩成就此十種法，是故說名不隨",
    "T16n0660_008:0316b17": "他行。",
    "T16n0660_008:0316b18": "「復次，善男子！菩薩成就十種法，名為乞食。一",
    "T16n0660_008:0316b19": "者、為攝受諸有情故，而行乞食；二者、為次第",
    "T16n0660_008:0316b20": "故，而行乞食；三者、為不疲厭故，而行乞食；四",
    "T16n0660_008:0316b21": "者、為知足故，而行乞食；五者、為分布故，而行",
    "T16n0660_008:0316b22": "乞食；六者、為不耽嗜故，而行乞食；七者、為知",
    "T16n0660_008:0316b23": "量故，而行乞食；八者、為善品現前故，而行乞",
    "T16n0660_008:0316b24": "食；九者、為善根圓滿故，而行乞食；十者、為離",
    "T16n0660_008:0316b25": "我執想，而行乞食。「善男子！云何菩薩攝受有",
    "T16n0660_008:0316b26": "情，乃至為離我執想？善男子！菩薩見一切有",
    "T16n0660_008:0316b27": "情受諸苦惱，雖復成就微少善根，而此善根",
    "T16n0660_008:0316b28": "暫時非久，為欲攝益如是有情故，而行乞食。",
    "T16n0660_008:0316b29": "菩薩入於城邑、聚落之時，住於正念，具足威",
    "T16n0660_008:0316c01": "儀，諸根寂然，亦不高舉，不令放逸。得次第故，",
    "T16n0660_008:0316c02": "終不捨彼貧窮之家，入富貴家，所謂婆羅門、",
    "T16n0660_008:0316c03": "若剎帝利、居士大家。次第乞時，從一家詣一",
    "T16n0660_008:0316c04": "家，乃至事畢終無違越，唯除惡處不應乞",
    "T16n0660_008:0316c05": "食，所謂惡狗家、新產犢家、惡種類家，若男子、",
    "T16n0660_008:0316c06": "若女人、若童男、若童女起煩惱處，及譏嫌處、",
    "T16n0660_008:0316c07": "諸外道處，如是之處皆應捨置。菩薩次第乞",
    "T16n0660_008:0316c08": "食之時，不生厭離，亦不疲倦，於彼有情無所",
    "T16n0660_008:0316c09": "憎愛。由不疲厭而生知足，於好、於惡隨應受",
    "T16n0660_008:0316c10": "取。若得食已至於住處，收鉢多羅及以衣服，",
    "T16n0660_008:0316c11": "於如來像前或制多前或窣堵波前，供養恭",
    "T16n0660_008:0316c12": "敬，尊重讚歎。以所得食分為四分：一分施與",
    "T16n0660_008:0316c13": "同梵行者，一分施與貧窮之人，一分施與惡",
    "T16n0660_008:0316c14": "趣有情，一分自食。菩薩雖食，而於食事無貪、",
    "T16n0660_008:0316c15": "無染亦無愛著，唯為活命而受於食，不使身",
    "T16n0660_008:0316c16": "羸亦不令重。所以者何？身若極羸，廢修善品；",
    "T16n0660_008:0316c17": "身若極重，增長睡眠。菩薩食已，能令善品增",
    "T16n0660_008:0316c18": "長現前。由勤修故，無有懈怠亦無嬾墮，而得",
    "T16n0660_008:0316c19": "圓滿菩提資糧。由彼善能成熟菩提分法，遠",
    "T16n0660_008:0316c20": "離我執。得無我故，能捨身肉施與有情。善男",
    "T16n0660_008:0316c21": "子！菩薩成就此十種法，能行乞食。",
    "T16n0660_008:0316c22": "「復次，善男子！菩薩成就十種法，得於一坐。何",
    "T16n0660_008:0316c23": "等為十？一者、坐菩提道場，諸魔驚怖而獨不",
    "T16n0660_008:0316c24": "動；二者、證出世靜慮，諸魔驚怖而獨不動；三",
    "T16n0660_008:0316c25": "者、得出世般若，諸魔驚怖而獨不動；四者、得",
    "T16n0660_008:0316c26": "出世智，諸魔驚怖而獨不動；五者、證其空性，",
    "T16n0660_008:0316c27": "諸魔驚怖而獨不動；六者、證諸法如實，諸魔",
    "T16n0660_008:0316c28": "驚怖而獨不動；七者、證正覺道，諸魔驚怖而",
    "T16n0660_008:0316c29": "獨不動；八者、證於實際，諸魔驚怖而獨不動；",
    "T16n0660_008:0317a01": "九者、證於真如，諸魔驚怖而獨不動；十者、得",
    "T16n0660_008:0317a02": "一切智，諸魔驚怖而獨不動。言一坐者，所謂",
    "T16n0660_008:0317a03": "一切智坐，亦名法座。善男子！菩薩成就此十",
    "T16n0660_008:0317a04": "種法，能得一坐。",
    "T16n0660_008:0317a05": "「復次，善男子！菩薩成就十種法，得一食。何等",
    "T16n0660_008:0317a06": "為十？一者、不恣貪食；二者、無染著食，謂得食",
    "T16n0660_008:0317a07": "已，於時、非時不應更受若蘇油、石蜜等種種",
    "T16n0660_008:0317a08": "滋味；三者、若見他人受蘇等時，不起瞋惱；四",
    "T16n0660_008:0317a09": "者、若他人受蘇等時，不生嫉妬；五者、菩薩行",
    "T16n0660_008:0317a10": "一食時，若遇重病應受蘇等；六者、菩薩行一",
    "T16n0660_008:0317a11": "食時，必有命難應食蘇等，而便受之；七者、菩",
    "T16n0660_008:0317a12": "薩行一食時，若有廢修善法之難應食蘇等，",
    "T16n0660_008:0317a13": "而便受之；八者、菩薩行一食時，若有如上三",
    "T16n0660_008:0317a14": "難食蘇等已，而不追悔；九者、菩薩行一食時，",
    "T16n0660_008:0317a15": "若有三難應食蘇等，而不疑惑；十者、菩薩行",
    "T16n0660_008:0317a16": "一食時，若有三難須食蘇等，當作藥想。善男",
    "T16n0660_008:0317a17": "子！菩薩成就此十種法故得一食。",
    "T16n0660_008:0317a18": "「復次，善男子！菩薩成就十種法，得阿蘭若。何",
    "T16n0660_008:0317a19": "等為十？一者、久住梵行；二者、於毘奈耶而得",
    "T16n0660_008:0317a20": "善巧；三者、諸根圓滿；四者、具足多聞；五者、善",
    "T16n0660_008:0317a21": "說法要；六者、離我所執；七者、猶如野獸；八者、",
    "T16n0660_008:0317a22": "得身遠住；九者、得居寂靜；十者、不厭離、無蓋",
    "T16n0660_008:0317a23": "覆。「善男子！云何菩薩久住梵行，乃至不厭離",
    "T16n0660_008:0317a24": "阿蘭若？善男子！菩薩捨家出家，於毘奈耶中",
    "T16n0660_008:0317a25": "三業清淨，具足尸羅，性多善巧，樂習威儀。於",
    "T16n0660_008:0317a26": "佛所說長幼法中，不假他緣，自能解悟，及於",
    "T16n0660_008:0317a27": "教義能得善巧，又能了知持犯之處。見持戒",
    "T16n0660_008:0317a28": "者，能生恭敬；見毀戒者，便能捨離。又復多時",
    "T16n0660_008:0317a29": "數數悔過，於所作罪，追悔惡作，終不覆藏。復",
    "T16n0660_008:0317b01": "能了知所犯之罪有上、中、下，又能了知所造",
    "T16n0660_008:0317b02": "惡業招異熟果時分長、短。菩薩修行清淨故，",
    "T16n0660_008:0317b03": "得諸根圓滿——眼根不減、耳根無缺、身分具足——",
    "T16n0660_008:0317b04": "方堪住彼阿蘭若處。獨靜無人，不為惱亂；乞",
    "T16n0660_008:0317b05": "食易得，非遠非近；多諸林木、花果、枝葉皆悉",
    "T16n0660_008:0317b06": "茂盛；清淨美水，取不為勞；龕室安隱，無有惡",
    "T16n0660_008:0317b07": "獸；山路幽靜，去住無難——如是之處乃可依止。",
    "T16n0660_008:0317b08": "菩薩依止如是處已，隨先所誦，及以所聞，晝",
    "T16n0660_008:0317b09": "夜三時，恒常修習；誦經之聲，不麁不細；善攝",
    "T16n0660_008:0317b10": "諸根，不令變異；所受用物，皆悉清淨；了知",
    "T16n0660_008:0317b11": "諸法，差別之相；捨離惛沈，思惟教理；其心不",
    "T16n0660_008:0317b12": "動，亦不外緣。「若有王、王子及剎帝利、婆羅門",
    "T16n0660_008:0317b13": "等至菩薩所，菩薩見已恭敬問訊讚言：『善來，",
    "T16n0660_008:0317b14": "大王！如所敷設，請王就坐！』王若坐時，菩薩亦",
    "T16n0660_008:0317b15": "坐；王若不坐，菩薩亦立。詳觀王等諸根躁動，",
    "T16n0660_008:0317b16": "菩薩即應讚言：『大王善能利益，王之國內多",
    "T16n0660_008:0317b17": "有持戒、福德、多聞、智慧沙門、若婆羅門之所",
    "T16n0660_008:0317b18": "居住，無有盜賊及官人等之所侵欺。』復觀王",
    "T16n0660_008:0317b19": "等諸根寂然，安隱調伏，菩薩爾時當為演說",
    "T16n0660_008:0317b20": "種種諸法。王若不樂說種種法，菩薩即當隨",
    "T16n0660_008:0317b21": "順說厭離法；王若不欲樂聞厭離之法，即應",
    "T16n0660_008:0317b22": "為說如來甚深廣大之法及大威德。如是及",
    "T16n0660_008:0317b23": "餘人間聚落婆羅門、剎帝利諸有來者，隨宜",
    "T16n0660_008:0317b24": "為說亦復如是。「菩薩以多聞故，即能說法，",
    "T16n0660_008:0317b25": "令聽聞者心皆歡喜，於菩薩所生淨信心。以",
    "T16n0660_008:0317b26": "能說法修習善品，對除煩惱；又以多聞力故，",
    "T16n0660_008:0317b27": "得離我執。復能遠離我執怖畏故，於阿蘭若",
    "T16n0660_008:0317b28": "處不驚不懼，得無所畏。菩薩住阿蘭若處，現",
    "T16n0660_008:0317b29": "前觀察無所住著，非如野獸無所觀察。菩薩",
    "T16n0660_008:0317c01": "住阿蘭若處，無有怖畏，無有過患，非如野獸",
    "T16n0660_008:0317c02": "恒畏中傷。菩薩住阿蘭若處，為聚落中若男、",
    "T16n0660_008:0317c03": "若女、若童男、若童女散亂心故，為攝受正法",
    "T16n0660_008:0317c04": "故、為無所住著故、非如野獸為護命故，遠避",
    "T16n0660_008:0317c05": "人間。菩薩由遠住故，得現前寂靜，見阿蘭若",
    "T16n0660_008:0317c06": "有大功德，復見寂靜、無厭離、無覆蓋，修習諸",
    "T16n0660_008:0317c07": "法住阿蘭若。是名菩薩久住梵行，乃至不厭",
    "T16n0660_008:0317c08": "離、不覆蓋。善男子！菩薩成就此十種法，得阿",
    "T16n0660_008:0317c09": "蘭若處住。",
    "T16n0660_008:0317c10": "「復次，善男子！菩薩成就十種法，能樹下坐。何",
    "T16n0660_008:0317c11": "等為十？一者、不得依止極近聚落樹下而坐；",
    "T16n0660_008:0317c12": "二者、不得依止極遠聚落樹下而坐；三者、不",
    "T16n0660_008:0317c13": "得依止棘刺稠林樹下而坐；四者、不得依止",
    "T16n0660_008:0317c14": "葛蒙密蔓及獼猴處樹下而坐；五者、不得依",
    "T16n0660_008:0317c15": "止枯葉樹下而坐；六者、不得依止猿猴住處",
    "T16n0660_008:0317c16": "樹下而坐；七者、不得依止多有鳥處樹下而",
    "T16n0660_008:0317c17": "坐；八者、不得依止惡獸住處樹下而坐；九者、",
    "T16n0660_008:0317c18": "不得依止近道路處樹下而坐；十者、不得依",
    "T16n0660_008:0317c19": "止麁惡人處樹下而坐。菩薩應當依止無障",
    "T16n0660_008:0317c20": "難處樹下而坐，身得輕安，心常悅樂。善男子！",
    "T16n0660_008:0317c21": "菩薩成就此十種法，得樹下坐。",
    "T16n0660_008:0317c22": "「復次，善男子！菩薩成就十種法，能露地坐。何",
    "T16n0660_008:0317c23": "等為十？一者、於春、夏、秋、冬不應依止牆壁處",
    "T16n0660_008:0317c24": "坐；二者、不應依止林樹下坐；三者、不得依止",
    "T16n0660_008:0317c25": "穰[麥*戈]草[卄/積]處坐；四者、不得依止山腹巖坎處",
    "T16n0660_008:0317c26": "坐；五者、不得依止河岸坎中而坐；六者、不得",
    "T16n0660_008:0317c27": "以物遮寒而坐；七者、不得以物障風而坐；八",
    "T16n0660_008:0317c28": "者、不得以物障雨而坐；九者、不得以物障熱",
    "T16n0660_008:0317c29": "而坐；十者、不得以物承露而坐。若諸菩薩在",
    "T16n0660_008:0318a01": "露地坐，身遇諸病又復無力，應入寺中作如",
    "T16n0660_008:0318a02": "是念：『如來為欲對除煩惱，處處廣說杜多功",
    "T16n0660_008:0318a03": "德，我今雖復在於寺中，心不愛樂又不耽著，",
    "T16n0660_008:0318a04": "勤修正法，對除煩惱。』作是思惟：『我住寺中，但",
    "T16n0660_008:0318a05": "為攝受諸施主故，不為長養。於自身故，作露",
    "T16n0660_008:0318a06": "地想。』善男子！菩薩成就此十種法，得露地",
    "T16n0660_008:0318a07": "坐。",
    "T16n0660_008:0318a08": "「復次，善男子！菩薩成就十種法，得塚間坐。何",
    "T16n0660_008:0318a09": "等為十？一者、謂諸菩薩於好住處極生厭離；",
    "T16n0660_008:0318a10": "二者、諸菩薩等，於一切時恒起死想；三者、諸",
    "T16n0660_008:0318a11": "菩薩等，恒常能起餘殘之想；四者、諸菩薩等，",
    "T16n0660_008:0318a12": "常觀於身分，起赤想；五者、諸菩薩等，常觀於",
    "T16n0660_008:0318a13": "身分，起青想；六者、諸菩薩等，常觀於身分，起",
    "T16n0660_008:0318a14": "膿想；七者、諸菩薩等，常觀於身，起膖脹想；八",
    "T16n0660_008:0318a15": "者、諸菩薩等，常觀於身，起乾焦想；九者、諸菩",
    "T16n0660_008:0318a16": "薩等，常觀於身，起離散想；十者、諸菩薩等，常",
    "T16n0660_008:0318a17": "觀於身，起骨鎖想。「善男子！菩薩於塚間坐，為",
    "T16n0660_008:0318a18": "利益、哀愍諸有情故，住於慈心，亦為持淨戒",
    "T16n0660_008:0318a19": "故、成就軌則故，不起食肉之心。何以故？善男",
    "T16n0660_008:0318a20": "子！塚間周遍多有非人之所依住，若見菩薩",
    "T16n0660_008:0318a21": "食噉於肉，生不淨信，起煩惱心，由是菩薩不",
    "T16n0660_008:0318a22": "應食肉。善男子！菩薩住於塚間，若入伽藍，先",
    "T16n0660_008:0318a23": "當禮拜如來制多，次應禮拜長老苾芻，後復",
    "T16n0660_008:0318a24": "問訊少年苾芻，不坐僧家床席等物，恭敬而",
    "T16n0660_008:0318a25": "立。何以故？善男子！菩薩為欲隨順世間將護",
    "T16n0660_008:0318a26": "有情故，不坐僧家床席等物，塚間菩薩順聖",
    "T16n0660_008:0318a27": "者故，若違逆世間，非聖者故。若一苾芻將自",
    "T16n0660_008:0318a28": "坐物請菩薩坐，塚間菩薩應審觀察彼苾芻",
    "T16n0660_008:0318a29": "意樂，後無追悔，及餘眾僧不起瞋嫌，然自應",
    "T16n0660_008:0318b01": "起下劣之心，如旃荼羅童子，方坐此座。善男",
    "T16n0660_008:0318b02": "子！菩薩成就此十種法，得塚間坐。",
    "T16n0660_008:0318b03": "「復次，善男子！菩薩成就十種法，能得常坐。何",
    "T16n0660_008:0318b04": "等為十？一者、常坐為不惱身故；二者、常坐為",
    "T16n0660_008:0318b05": "不惱心故；三者、常坐為不惛睡故；四者、常坐",
    "T16n0660_008:0318b06": "為不疲厭故；五者、常坐為欲圓滿菩提資糧",
    "T16n0660_008:0318b07": "故；六者、常坐為心一境性故；七者、常坐為證",
    "T16n0660_008:0318b08": "現前道故；八者、常坐為趣菩提道場故；九者、",
    "T16n0660_008:0318b09": "常坐為利益一切有情故；十者、常坐為欲永",
    "T16n0660_008:0318b10": "斷諸煩惱故。善男子！菩薩成就此十種法，能",
    "T16n0660_008:0318b11": "得常坐。",
    "T16n0660_008:0318b12": "「復次，善男子！菩薩成就十種法，得隨敷坐。何",
    "T16n0660_008:0318b13": "等為十？一者、於其敷具無所耽嗜；二者、終不",
    "T16n0660_008:0318b14": "自為施設敷具；三者、不遣他人施設敷具；四",
    "T16n0660_008:0318b15": "者、不現於相令他施設敷具；五者、隨彼所有",
    "T16n0660_008:0318b16": "若草、若葉便即應坐；六者、諸地方處若多毒",
    "T16n0660_008:0318b17": "蛇、蚊虻孔穴，即應捨離並不應坐；七者、菩薩",
    "T16n0660_008:0318b18": "欲臥，身向右邊累足而臥，以法衣覆身，正念、",
    "T16n0660_008:0318b19": "正知起明了想；八者、右脇而臥，不著睡眠；九",
    "T16n0660_008:0318b20": "者、但為長養諸大種故，乃至為活命故；十者、",
    "T16n0660_008:0318b21": "菩薩於恒恒時及常常時，令善品現前。善男",
    "T16n0660_008:0318b22": "子！菩薩成就此十種法，得隨敷坐。",
    "T16n0660_008:0318b23": "「復次，善男子！菩薩成就十種法，得修習瑜伽",
    "T16n0660_008:0318b24": "者。何等為十？一者、能常修不淨；二者、能常修",
    "T16n0660_008:0318b25": "慈悲；三者、能常修緣起；四者、於諸過患常修",
    "T16n0660_008:0318b26": "善巧；五者、能常修空性；六者、能常修無相；",
    "T16n0660_008:0318b27": "七者、能常修瑜伽；八者、能常勤修；九者、得不",
    "T16n0660_008:0318b28": "悔過；十者、能具足戒。「善男子！云何菩薩能修",
    "T16n0660_008:0318b29": "不淨？善男子！菩薩獨處宴坐，端身舒緩，結加",
    "T16n0660_008:0318c01": "趺坐；現前觀察，心極厭離；安住正念，心不外",
    "T16n0660_008:0318c02": "緣，作是思惟：『人中所有一切飲食，若淨、若穢、",
    "T16n0660_008:0318c03": "若好、若惡、有味、無味，若食噉已，身火所觸皆",
    "T16n0660_008:0318c04": "成不淨、爛壞、可惡，而不隨順一切世間諸愚",
    "T16n0660_008:0318c05": "夫等，耽嗜染著。我等聖者依毘奈耶法，能以",
    "T16n0660_008:0318c06": "正智觀察自身，不起染著，亦不耽嗜，然復我",
    "T16n0660_008:0318c07": "心亦不生於厭離。』是故菩薩能修不淨。「云何",
    "T16n0660_008:0318c08": "菩薩能修慈悲？善男子！謂諸菩薩於閑靜處",
    "T16n0660_008:0318c09": "獨處宴坐，端身舒緩，結加趺坐；現前觀察，心",
    "T16n0660_008:0318c10": "極厭離；安住正念，心不外緣，作是思惟：『諸有",
    "T16n0660_008:0318c11": "情輩多起瞋害，作不善業。復常親近不善丈",
    "T16n0660_008:0318c12": "夫，無狀於我起怨讎想，或於過去、或於未來、",
    "T16n0660_008:0318c13": "或於現在起如是業。我意令彼一切有情所",
    "T16n0660_008:0318c14": "起瞋害皆得斷除，令彼坐於菩提道場。』如是",
    "T16n0660_008:0318c15": "之事不唯言說，實是菩薩甚深意樂。隨順思",
    "T16n0660_008:0318c16": "惟，是名菩薩能修慈悲。「云何菩薩能修緣起？",
    "T16n0660_008:0318c17": "謂諸菩薩若起貪愛及瞋恚心，作是思惟：『由",
    "T16n0660_008:0318c18": "我起於貪、瞋等法，能起之我既從緣生，所起",
    "T16n0660_008:0318c19": "貪、瞋及貪等境亦從緣起。誰有智者於眾緣",
    "T16n0660_008:0318c20": "生虛妄法中起我執著？』是名菩薩能修緣起。",
    "T16n0660_008:0318c21": "「云何菩薩於諸過患能修善巧？謂諸菩薩，為",
    "T16n0660_008:0318c22": "欲斷除自身過患故常修習。若他相續有諸",
    "T16n0660_008:0318c23": "過患，堪為說者，令彼斷除；不堪為者，菩薩即",
    "T16n0660_008:0318c24": "應捨離而去。云何過患？謂於佛、法、僧，於戒、於",
    "T16n0660_008:0318c25": "聖、於梵行者，及於世間尊卑、長幼性不恭敬。",
    "T16n0660_008:0318c26": "此是過患。自恃己身，常起我慢，輕賤於他。染",
    "T16n0660_008:0318c27": "著現前種種境界，背於涅槃，起我見、有情見、",
    "T16n0660_008:0318c28": "命者見、補特伽羅見、斷見、空見，執常、無常性。",
    "T16n0660_008:0318c29": "不承事一切聖者，親近愚夫，遠離持戒、供養",
    "T16n0660_008:0319a01": "破戒，捨善丈夫、近不善丈夫。誹謗甚深素怛",
    "T16n0660_008:0319a02": "纜藏，於此藏門常懷驚怖。懈怠、嬾惰，輕賤己",
    "T16n0660_008:0319a03": "身；性無辯才，威光下劣。所不應悔而乃悔之；",
    "T16n0660_008:0319a04": "所應悔者而不能悔。恒為蓋纏之所繫縛，幻",
    "T16n0660_008:0319a05": "惑誑諂之所隨逐，惛沈睡眠之所覆蔽。性常",
    "T16n0660_008:0319a06": "愛樂恭敬、利養，貪著種姓，愛戀眷屬，樂國土",
    "T16n0660_008:0319a07": "眾會，捨所受持法；性樂親近順世間呪，而常",
    "T16n0660_008:0319a08": "厭離出世正法。串習不善，不修諸善。讚出家",
    "T16n0660_008:0319a09": "人惡，若於女人及諸丈夫、童男、童女、諸外道",
    "T16n0660_008:0319a10": "等皆悉讚歎。不樂住於阿練若處；食不知量；",
    "T16n0660_008:0319a11": "於其尊者不樂親近。誦習之時，自為分限；非",
    "T16n0660_008:0319a12": "所行處，不見過惡。性不恭敬微細尸羅，於小",
    "T16n0660_008:0319a13": "罪中心不驚怖。見愚癡者，諸根暗昧，歎為寂",
    "T16n0660_008:0319a14": "靜；見智慧者，諸根明利，撥為囂舉。行於倨傲，",
    "T16n0660_008:0319a15": "顛倒執著；性樂麁言，於愛、不愛諸色之中隨",
    "T16n0660_008:0319a16": "順執著。見起瞋者，不生慈心；見受苦者，不起",
    "T16n0660_008:0319a17": "悲愍；見有病者，無厭離心；見彼死者，無有驚",
    "T16n0660_008:0319a18": "怖。不求出離焚燒之處。不觀察身，不觀察戒，",
    "T16n0660_008:0319a19": "於已作、當作、現作之法性不觀察。不應思惟",
    "T16n0660_008:0319a20": "而起思惟，不應計度而生計度，不應悕求",
    "T16n0660_008:0319a21": "而有悕求。於非出離，作出離想；於彼非道，而",
    "T16n0660_008:0319a22": "作道想。未得，謂得；應作，不作。耽著惡法，捨離",
    "T16n0660_008:0319a23": "善品；惡說大乘，讚歎小乘；毀呰深信大乘補",
    "T16n0660_008:0319a24": "特伽羅，讚歎深信小乘補特伽羅。常為諍論，",
    "T16n0660_008:0319a25": "恒起鬪訟；性懷麁獷，好為惡語；倨傲多言，嚴",
    "T16n0660_008:0319a26": "切暴惡；貪婪矯詐，性多虛妄；語無倫次，愛樂",
    "T16n0660_008:0319a27": "戲論。此是過患。「菩薩能於如是過患得善巧",
    "T16n0660_008:0319a28": "已，勤修空性，為欲捨離諸戲論故。菩薩雖復",
    "T16n0660_008:0319a29": "勤修空性，然心流散，於彼彼處而心樂住，菩",
    "T16n0660_008:0319b01": "薩遍求於彼彼境，自性皆空，求不可得。所取",
    "T16n0660_008:0319b02": "之境體既是空，能取之心性亦非有，所觀心",
    "T16n0660_008:0319b03": "境了知是空，能觀察智體實非有。菩薩觀察",
    "T16n0660_008:0319b04": "空性之時，修無相性。菩薩雖復勤修無相，猶",
    "T16n0660_008:0319b05": "有彼彼諸相現前。菩薩又觀現前諸相，體性",
    "T16n0660_008:0319b06": "皆空。如是諸相既不可得，觀內身相亦不可",
    "T16n0660_008:0319b07": "得，於身念住亦不可得。心不執著外諸相中，",
    "T16n0660_008:0319b08": "念住體性亦不可得。菩薩捨離如是諸相，常",
    "T16n0660_008:0319b09": "能發起修習意樂。菩薩修習諸三摩地，於其",
    "T16n0660_008:0319b10": "境界無間而住，謂心一境性是奢摩他，如實",
    "T16n0660_008:0319b11": "觀察是毘鉢舍那。菩薩修習三摩呬多，心得",
    "T16n0660_008:0319b12": "無悔，又復歡喜。何以故？戒清淨故。以諸菩",
    "T16n0660_008:0319b13": "薩戒清淨故，得於瑜伽。具足戒者，增長瑜伽、",
    "T16n0660_008:0319b14": "修習瑜伽。是故說名得瑜伽者。「善男子！菩薩",
    "T16n0660_008:0319b15": "成就此十種法，能修習瑜伽者。",
    "T16n0660_008:0319b16": "「復次，善男子！菩薩成就十種法，能持素怛纜",
    "T16n0660_008:0319b17": "藏。何等為十？一者、聽聞領受為守護正法故，",
    "T16n0660_008:0319b18": "不為資財故；二者、聽聞領受為守護住持故，",
    "T16n0660_008:0319b19": "不為利養故；三者、聽聞領受為三寶種不斷",
    "T16n0660_008:0319b20": "故，不求供養故；四者、聽聞領受為正攝受發",
    "T16n0660_008:0319b21": "趣大乘諸有情故，不為名稱讚歎故；五者、聽",
    "T16n0660_008:0319b22": "聞領受為欲利益無依無怙諸有情故；六者、",
    "T16n0660_008:0319b23": "聽聞領受安樂苦惱諸有情故；七者、聽聞",
    "T16n0660_008:0319b24": "領受為諸有情無慧眼者，得慧眼故；八者、聽",
    "T16n0660_008:0319b25": "聞領受為發趣聲聞乘諸有情等，演說聲聞",
    "T16n0660_008:0319b26": "乘道故；九者、聽聞領受為發趣大乘道故；",
    "T16n0660_008:0319b27": "十者、聽聞領受為自身證無上智故，不為希",
    "T16n0660_008:0319b28": "求下劣乘故。善男子！菩薩成就此十種法，能",
    "T16n0660_008:0319b29": "持素怛纜藏。",
    "T16n0660_008:0319c01": "「復次，善男子！菩薩成就十種法，能持毘奈耶",
    "T16n0660_008:0319c02": "藏。何等為十？一者、能了知毘奈耶；二者、能了",
    "T16n0660_008:0319c03": "知毘奈耶義；三者、能了知毘奈耶甚深理趣；",
    "T16n0660_008:0319c04": "四者、能了知毘奈耶微細；五者、能了知應作、",
    "T16n0660_008:0319c05": "不應作；六者、能了知自性違犯；七者、能了知",
    "T16n0660_008:0319c06": "施設違犯；八者、能了知所學波羅提木叉緣",
    "T16n0660_008:0319c07": "起；九者、能了知聲聞毘奈耶；十者、能了知菩",
    "T16n0660_008:0319c08": "薩毘奈耶。善男子！菩薩成就此十種法，能持",
    "T16n0660_008:0319c09": "毘奈耶藏。",
    "T16n0660_008:0319c10": "「復次，善男子！菩薩成就十種法，能善軌則所",
    "T16n0660_008:0319c11": "行境界，具足威儀。何等為十？一者、善學聲聞",
    "T16n0660_008:0319c12": "一切學處；二者、善學緣覺一切學處；三者、善",
    "T16n0660_008:0319c13": "學菩薩一切學處；四者、於諸學處得善學已，",
    "T16n0660_008:0319c14": "能善軌則，所行具足；五者、軌則所行皆具足",
    "T16n0660_008:0319c15": "已，便能捨離非沙門行；六者、以是因緣，菩薩",
    "T16n0660_008:0319c16": "不行非處、非時；七者、菩薩能於沙門所行威",
    "T16n0660_008:0319c17": "儀軌則皆具足已，若沙門、若婆羅門皆無有",
    "T16n0660_008:0319c18": "能非理譏毀；八者、由此菩薩，亦能令他善學",
    "T16n0660_008:0319c19": "如是一切學處；九者、菩薩所行軌則圓滿，已",
    "T16n0660_008:0319c20": "得端嚴寂靜，具足威儀；十者、成就威儀而無",
    "T16n0660_008:0319c21": "矯詐。善男子！菩薩成就此十種法，能善軌則",
    "T16n0660_008:0319c22": "所行境界，威儀具足。",
    "T16n0660_008:0319c23": "佛說寶雨經卷第八"
}