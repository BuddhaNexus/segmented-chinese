{
    "T02n0150B_001:0883a11": "No. 150B",
    "T02n0150B_001:0883a12": "佛說九橫經",
    "T02n0150B_001:0883a14": "後漢安息國三藏安世高譯",
    "T02n0150B_001:0883a15": "佛在舍衛國祇樹給孤獨園。佛便告比丘：「有",
    "T02n0150B_001:0883a16": "九輩九因緣，命未盡便橫死：一者、為不應飯",
    "T02n0150B_001:0883a17": "為飯，二者、為不量飯，三者、為不習飯飯，四者、",
    "T02n0150B_001:0883a18": "為不出生，五者、為止熟，六者、為不持戒，七者、",
    "T02n0150B_001:0883a19": "為近惡知識，八者、為入里不時不如法行，九",
    "T02n0150B_001:0883a20": "者、為可避不避。如是為九因緣，人命為橫盡。",
    "T02n0150B_001:0883a21": "「一、不應飯者，名為不可意飯，亦為以飽，腹不",
    "T02n0150B_001:0883a22": "停調。",
    "T02n0150B_001:0883a23": "「二、不量飯者，名為不知節度，多飯過足。",
    "T02n0150B_001:0883a24": "「三、不習飯者，名為不知時冬夏，為至他國",
    "T02n0150B_001:0883a25": "郡，不知俗宜，不能消飯，食未習故。",
    "T02n0150B_001:0883a26": "「四、不出生者，名為飯物未消，復上飯，不服藥",
    "T02n0150B_001:0883a27": "吐下，不時消。",
    "T02n0150B_001:0883a28": "「五、為止熟者，名為大便、小便來時，不即時行，",
    "T02n0150B_001:0883a29": "噫、吐、啑、下風來時制。",
    "T02n0150B_001:0883b01": "「六、不持戒者，名為犯五戒——殺、盜、犯他人婦、兩",
    "T02n0150B_001:0883b02": "舌、飲酒——亦有餘戒，以犯便入縣官，或絃死，或",
    "T02n0150B_001:0883b03": "捶杖、利刃所斫刺，或辜飢渴而終；或以得脫，",
    "T02n0150B_001:0883b04": "從怨家得手死，或驚怖念罪憂死。",
    "T02n0150B_001:0883b05": "「七、為近惡知識者，名為惡知識已作惡，便反",
    "T02n0150B_001:0883b06": "坐。何以故坐？不離惡知識故，不覺善惡，不計",
    "T02n0150B_001:0883b07": "惡知識惡態，不思惡知識惡。",
    "T02n0150B_001:0883b08": "「八、為入里不時者，名為冥行，亦里有諍時行，",
    "T02n0150B_001:0883b09": "亦里有縣官長吏追捕不避，不如法行者，入",
    "T02n0150B_001:0883b10": "里妄入他家舍中，妄見不可見，妄聽不可聽，",
    "T02n0150B_001:0883b11": "妄犯不可犯，妄說不可說，妄憂不可憂，妄索",
    "T02n0150B_001:0883b12": "不可索。",
    "T02n0150B_001:0883b13": "「九、為可避不避者，名為當避弊象、弊馬、牛",
    "T02n0150B_001:0883b14": "犇、車、蛇虺、坑井、水火、拔刀醉人、惡人，亦餘若",
    "T02n0150B_001:0883b15": "干惡。如是為九因緣輩人命未盡當坐是盡，",
    "T02n0150B_001:0883b16": "慧人當識當避是因緣，以避乃得兩福：一者、",
    "T02n0150B_001:0883b17": "得長壽；二者、以長壽乃得聞道，好語言亦能",
    "T02n0150B_001:0883b18": "行。」諸比丘歡喜受行。",
    "T02n0150B_001:0883b19": "佛說九橫經"
}