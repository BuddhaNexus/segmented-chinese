{
    "T46n1912_01e:0174c02": "folio_1e 止觀輔行傳弘決卷第一之五",
    "T46n1912_01e:0174c04": "唐毘陵沙門湛然述",
    "T46n1912_01e:0174c05": "次明圓教無作弘誓者。四諦之體秖是三",
    "T46n1912_01e:0174c06": "諦。故以三諦總標誓境。一念心起與前不",
    "T46n1912_01e:0174c07": "別。能觀觀智與前永異。即此一念即是三",
    "T46n1912_01e:0174c08": "諦。不復更論迷解之本。若根若塵並是法",
    "T46n1912_01e:0174c09": "界。法界秖是三諦異名。次並是下三諦互融",
    "T46n1912_01e:0174c10": "故云並是。藏具諸法即是俗也。空中名同",
    "T46n1912_01e:0174c11": "不須別釋。云何下重釋也。並緣生者謂一",
    "T46n1912_01e:0174c12": "念心並具百界千如等也。如是緣生悉皆",
    "T46n1912_01e:0174c13": "無主無主故空。即此千如名為妙假。即是",
    "T46n1912_01e:0174c14": "法性名為妙中。結歸如文。非三而三下復",
    "T46n1912_01e:0174c15": "疎三諦還成三諦。非三而三假也。三而不三",
    "T46n1912_01e:0174c16": "空也。亦應更云非三非不三中也。文無者略。",
    "T46n1912_01e:0174c17": "非合非散中道雙非。而合即空。而散即假。非",
    "T46n1912_01e:0174c18": "非合非非散。非上雙非即是雙照。先明雙",
    "T46n1912_01e:0174c19": "非後明雙照。二文中間論二諦者。以此圓",
    "T46n1912_01e:0174c20": "文無前後故。不可一異即中也。而一空也。",
    "T46n1912_01e:0174c21": "而異假也。如此三諦在根在塵。如來藏者",
    "T46n1912_01e:0174c22": "即當假也。豈如來藏而無佛性。聞此圓頓",
    "T46n1912_01e:0174c23": "不宗重者。良由近代習大乘者雜濫故也。",
    "T46n1912_01e:0174c24": "況像末情澆信心寡薄。圓頓教法溢藏盈函。",
    "T46n1912_01e:0174c25": "不暫思惟便至冥目。徒生徒死一何痛哉。",
    "T46n1912_01e:0174c26": "有人云。聞而不行於汝何預。此未深知久",
    "T46n1912_01e:0174c27": "遠之益。如善住天子經。文殊告舍利弗。聞",
    "T46n1912_01e:0174c28": "法生謗墮於地獄勝於供養恒沙佛者。雖",
    "T46n1912_01e:0174c29": "墮地獄從地獄出。還得聞法。此以供佛",
    "T46n1912_01e:0175a01": "不聞法者。而為校量。聞而生謗尚為遠種。",
    "T46n1912_01e:0175a02": "況聞思惟勤修習耶。譬如下舉喻也。夫以",
    "T46n1912_01e:0175a03": "事喻法皆是分喻。於中鏡喻其意最親。何",
    "T46n1912_01e:0175a04": "者。遍鏡是明遍明是像。非並非別不縱不",
    "T46n1912_01e:0175a05": "橫。有異伊字天目故也。不合散下重複疎",
    "T46n1912_01e:0175a06": "喻。如前可知。不一二三者。雖次第增秖是",
    "T46n1912_01e:0175a07": "三諦。三法非有名不一二三。二三無妨者。",
    "T46n1912_01e:0175a08": "此逐語便故略一字。智者因喻斯言有徵。",
    "T46n1912_01e:0175a09": "此一念心下合譬。欲明理等復云生佛亦復",
    "T46n1912_01e:0175a10": "如是。今問世人云觀真如。如何觀於眾生",
    "T46n1912_01e:0175a11": "身內等佛等生之真如耶云云。華嚴下引證",
    "T46n1912_01e:0175a12": "理齊。故華嚴歎初住心云。如心佛亦爾。如",
    "T46n1912_01e:0175a13": "佛眾生然。心佛及眾生是三無差別。諸佛悉",
    "T46n1912_01e:0175a14": "了知一切從心轉。若能如是解。彼人真見",
    "T46n1912_01e:0175a15": "佛。身亦非是心。心亦非是身。作一切佛事",
    "T46n1912_01e:0175a16": "自在未曾有。若人欲求知三世一切佛。應",
    "T46n1912_01e:0175a17": "作如是觀心造諸如來。若無今家諸圓文",
    "T46n1912_01e:0175a18": "意。彼經偈旨理實難銷。引思益者。不了陰",
    "T46n1912_01e:0175a19": "界等於生佛體即法界。故名為愚。引淨名",
    "T46n1912_01e:0175a20": "者。三種解脫三種菩提三德涅槃。不離眾",
    "T46n1912_01e:0175a21": "生不可別求。是故重引顯成思益。引普賢",
    "T46n1912_01e:0175a22": "觀者。毘盧遮那此翻遍一切處。煩惱體淨眾",
    "T46n1912_01e:0175a23": "德悉備身土相稱遍一切處。顯前兩經眾生",
    "T46n1912_01e:0175a24": "理遍。不了之者尚隔無情。當知下總結無",
    "T46n1912_01e:0175a25": "外。若爾下釋疑。此先疑云。若具三諦。華嚴",
    "T46n1912_01e:0175a26": "云何但言如空。及大品中云畢竟空。此舉下",
    "T46n1912_01e:0175a27": "釋疑也。文偏意圓不應偏難。華嚴第三普",
    "T46n1912_01e:0175a28": "賢菩薩欲令眾喜而說偈言。遊心法界如",
    "T46n1912_01e:0175a29": "虛空。是人所知佛境界。既云佛界必具三",
    "T46n1912_01e:0175b01": "諦。故今申云舉空為端。空即具三故云空",
    "T46n1912_01e:0175b02": "即不空等。何但空爾假中亦然。故引微塵及",
    "T46n1912_01e:0175b03": "以中道皆悉具三。言微塵有大千經卷者。",
    "T46n1912_01e:0175b04": "寶性論云。有神通人見佛法滅。以大千經",
    "T46n1912_01e:0175b05": "卷藏一塵中。後有人破塵出卷。華嚴如來",
    "T46n1912_01e:0175b06": "性品云。佛子。譬如有一經卷。如大千界所",
    "T46n1912_01e:0175b07": "有一切無不記錄。二千小千須彌山王。乃至",
    "T46n1912_01e:0175b08": "色欲天宮等大皆記其事。文廣。時有一人",
    "T46n1912_01e:0175b09": "出興於世。具足天眼見此經卷在一塵內。",
    "T46n1912_01e:0175b10": "作是念言。云何經卷在一塵內而不饒益",
    "T46n1912_01e:0175b11": "一切眾生。我勤方便破塵出卷。彼人即以",
    "T46n1912_01e:0175b12": "方便出卷。佛子。如來智慧具足在於眾生",
    "T46n1912_01e:0175b13": "身中。為惑所覆不見不知。如來天眼觀已",
    "T46n1912_01e:0175b14": "言曰。善哉善哉。云何如來在於身中而不",
    "T46n1912_01e:0175b15": "覺知。我當教彼覺悟聖道。令離顛倒見",
    "T46n1912_01e:0175b16": "如來性。即時令彼修八聖道見如來性。一",
    "T46n1912_01e:0175b17": "地多種一丸多氣並喻於有。勿守語等者誡",
    "T46n1912_01e:0175b18": "勸也。勿守偏語以害圓融。玉篇云。加言曰",
    "T46n1912_01e:0175b19": "誣。亦掩也。欺也。誷義大同。若得此解下明",
    "T46n1912_01e:0175b20": "四諦境。八萬四千不出一心。言八萬四千",
    "T46n1912_01e:0175b21": "者。小乘經論如薩婆多云。佛為眾生始終",
    "T46n1912_01e:0175b22": "說法以為一藏。如是至八萬。有云。一坐說",
    "T46n1912_01e:0175b23": "法以為一藏。有云。半月說戒以為一藏。有",
    "T46n1912_01e:0175b24": "云。佛自說六萬六千偈為一藏。有云。塵勞",
    "T46n1912_01e:0175b25": "有八萬說八萬法藥。且舉不數故云八萬。",
    "T46n1912_01e:0175b26": "具足應云八萬四千。如俱舍初文云。牟尼",
    "T46n1912_01e:0175b27": "說法蘊數有八十千。後引婆沙約隨眠等。",
    "T46n1912_01e:0175b28": "成八萬四千。此小乘門非今正意。又報恩",
    "T46n1912_01e:0175b29": "第六亦有多解。一云。四十二字以為一藏",
    "T46n1912_01e:0175c01": "餘同多論。若賢劫經佛初發心至分舍利。",
    "T46n1912_01e:0175c02": "凡有三百五十度門。一一皆有六度合二千",
    "T46n1912_01e:0175c03": "一百。又對四分合八千四百。一變為十合",
    "T46n1912_01e:0175c04": "八萬四千。彼經第二結一一名。名度無極。",
    "T46n1912_01e:0175c05": "結名唯有一百九十六。如三十七道品之",
    "T46n1912_01e:0175c06": "流。但結為一數。若各開之即三百五十。亦",
    "T46n1912_01e:0175c07": "不別云對於六度。但初文列有二十法。並",
    "T46n1912_01e:0175c08": "以六為名。古來例釋皆應具六。若法華疏",
    "T46n1912_01e:0175c09": "云。佛地三百五十。一一皆有十善。對四分",
    "T46n1912_01e:0175c10": "六根故成八萬四千。婆沙楞伽等其意大同。",
    "T46n1912_01e:0175c11": "總攢一切大小乘教。則有眾多八萬四千。合",
    "T46n1912_01e:0175c12": "而言之不出四諦。法藏即苦。塵勞即集。對",
    "T46n1912_01e:0175c13": "治即道。波羅蜜即滅。大論二十六問。三昧與",
    "T46n1912_01e:0175c14": "陀羅尼何別答云。陀羅尼慧性三昧定性。故",
    "T46n1912_01e:0175c15": "將定慧似屬道諦。八萬四千其數不殊。但",
    "T46n1912_01e:0175c16": "以所治及以能治所治滅等。得四諦名。初",
    "T46n1912_01e:0175c17": "云佛法界等者。佛法界根也。對法界塵也。",
    "T46n1912_01e:0175c18": "起法界識也。仍本迷說故曰根等。同名法",
    "T46n1912_01e:0175c19": "界更無差別。故知八萬無非生死咸即涅",
    "T46n1912_01e:0175c20": "槃集道亦然。故皆法界。無明轉等者總結四",
    "T46n1912_01e:0175c21": "諦。苦集二諦俱是無明。即是法界即是菩提",
    "T46n1912_01e:0175c22": "名轉為明。水水之喻妙契玄理。如意珠喻妙",
    "T46n1912_01e:0175c23": "符水水。眾生於此下結責。於此融妙一法",
    "T46n1912_01e:0175c24": "界中。分別謂有凡聖真俗有情無情。故云思",
    "T46n1912_01e:0175c25": "想。此文亦名起誓之由。由思想故。是故下",
    "T46n1912_01e:0175c26": "正發誓。故名下顯是。前三下辨異示相。前",
    "T46n1912_01e:0175c27": "三教文直云四諦。今一一諦八萬四千。故知",
    "T46n1912_01e:0175c28": "此文是圓明矣。故曰宛然。邊高中下邊下中",
    "T46n1912_01e:0175c29": "高。名之為宛。顯了可見故也。此四四弘一",
    "T46n1912_01e:0176a01": "一皆云觀一念心者。秖是根塵相對所起",
    "T46n1912_01e:0176a02": "之心。分四別者。前之二教巧拙雖殊皆為",
    "T46n1912_01e:0176a03": "滅心以為極果。別人乃為迷解之本。圓人",
    "T46n1912_01e:0176a04": "即知心是法界。緣此發心宛然可見。世人",
    "T46n1912_01e:0176a05": "何事固執一途。次問下料簡者。正約四悉",
    "T46n1912_01e:0176a06": "以為料簡。初問意者。問前簡非。九縛一脫",
    "T46n1912_01e:0176a07": "併簡為非。脫既該於兩教二乘。今顯是中",
    "T46n1912_01e:0176a08": "何故四教併言是耶。答中意者。有三悉意故",
    "T46n1912_01e:0176a09": "取前二。雖復取之。但在菩薩不妨前兩",
    "T46n1912_01e:0176a10": "二乘仍非。於菩薩中取三教者。同上求等。",
    "T46n1912_01e:0176a11": "應須委消此中文相令順三悉不能具",
    "T46n1912_01e:0176a12": "記。有人云。此中問答問前判是屬非文者",
    "T46n1912_01e:0176a13": "不然。若准彼為問。應云前既是非俱非。今",
    "T46n1912_01e:0176a14": "那是非俱是。准今答意意都不爾。答意但",
    "T46n1912_01e:0176a15": "答取三菩薩。何曾復云是非俱是。是故問",
    "T46n1912_01e:0176a16": "中通云併非。不云是非併非。答中但云菩",
    "T46n1912_01e:0176a17": "薩俱是。不云九非俱是。若准他意。九非亦",
    "T46n1912_01e:0176a18": "須俱是故也。若究竟下次判權實。實即第",
    "T46n1912_01e:0176a19": "一義也。并前三悉即四悉也。為四悉故說",
    "T46n1912_01e:0176a20": "四發心。譬如下至可知者。舉多譬文以譬",
    "T46n1912_01e:0176a21": "於實。祕方譬教。伽陀譬智。乳糜譬行。如意",
    "T46n1912_01e:0176a22": "譬理。亦是四悉意也。祕方世界。伽陀對治。",
    "T46n1912_01e:0176a23": "乳糜生善。如意第一義。故約四悉而歎發",
    "T46n1912_01e:0176a24": "心。華嚴云。阿伽陀藥眾生見者眾病悉除。華",
    "T46n1912_01e:0176a25": "嚴二十一云。如大摩尼具足十事。能出一",
    "T46n1912_01e:0176a26": "切故云具足。一出大海中。二工匠加治。三",
    "T46n1912_01e:0176a27": "轉精妙。四除垢。五火鍊。六莊嚴。七貫以寶",
    "T46n1912_01e:0176a28": "纓。八置瑠璃柱上。九光明四照。十隨王意",
    "T46n1912_01e:0176a29": "兩。權實顯是等者。通用四教兼於權實。並",
    "T46n1912_01e:0176b01": "顯是者具如答中。其意可見。又一是者下",
    "T46n1912_01e:0176b02": "明一是異名。以問答料簡中顯前三教同",
    "T46n1912_01e:0176b03": "成一實。故今異名但對實辨。是故一實亦",
    "T46n1912_01e:0176b04": "名大事。亦名不思議。亦名無作。初釋一大",
    "T46n1912_01e:0176b05": "事者。一實不虛妙理也。一道清淨妙智行",
    "T46n1912_01e:0176b06": "也。一切無礙人等。人乘於道以契理也。義",
    "T46n1912_01e:0176b07": "當妙位意兼三法。此約自行因果以釋。次",
    "T46n1912_01e:0176b08": "釋大者。自有大而非一。故今還以向一釋",
    "T46n1912_01e:0176b09": "大。此是一家之大故也。性廣理也。智斷行",
    "T46n1912_01e:0176b10": "也。大人契也。師子等者自既入位說教益",
    "T46n1912_01e:0176b11": "他。故師子吼說此妙法。果人所說。非但益",
    "T46n1912_01e:0176b12": "於四教凡位。及以博地一切凡夫。亦益四教",
    "T46n1912_01e:0176b13": "入位聖人。自行因果化他終極。開權顯實增",
    "T46n1912_01e:0176b14": "道損生。皆是諸佛大人之事。一大之事故云",
    "T46n1912_01e:0176b15": "大事。言因緣者。自他因果莫非因緣。文舉",
    "T46n1912_01e:0176b16": "佛者。佛行願滿化道未窮。次釋不思議者。",
    "T46n1912_01e:0176b17": "自他大事無非三諦。三諦皆悉言思道斷。即",
    "T46n1912_01e:0176b18": "顯大事無非三諦。次又是者下次釋無作。",
    "T46n1912_01e:0176b19": "先釋名云非作法故。乃至所作。問。此非佛",
    "T46n1912_01e:0176b20": "作與三藏中非佛作等。云何差別。答。名通",
    "T46n1912_01e:0176b21": "理別何足致疑。次常境下釋無作體。體即",
    "T46n1912_01e:0176b22": "實相。實相無相。無相亦無。實智無緣。無緣亦",
    "T46n1912_01e:0176b23": "絕。何者。境雖無相常為智緣。智雖無緣常",
    "T46n1912_01e:0176b24": "為境發。智雖緣境稱境無相。境雖發智令",
    "T46n1912_01e:0176b25": "智無緣。無緣而緣照境無間。故云以無緣",
    "T46n1912_01e:0176b26": "智緣無相境。無相而相發智宛然。故云以",
    "T46n1912_01e:0176b27": "無相境相無緣智。故金光明第一云。是如如",
    "T46n1912_01e:0176b28": "智不見相及相處。故境界清淨智亦清淨。處",
    "T46n1912_01e:0176b29": "即是境。境智俱淨。又云法如如智如如即是",
    "T46n1912_01e:0176c01": "境智相稱故也。境如如於智智如如於境。",
    "T46n1912_01e:0176c02": "是故境智各云如如。有人讀云無緣智智者",
    "T46n1912_01e:0176c03": "未善讀句。問。觀心之人心智如何名與境",
    "T46n1912_01e:0176c04": "一。任彼自答云云。又是者下引證無作名為",
    "T46n1912_01e:0176c05": "發心。此有三經同為一卷。初卷題為文殊",
    "T46n1912_01e:0176c06": "問。次卷題云迦耶山頂。後卷題云象頭山。",
    "T46n1912_01e:0176c07": "今文所引多是伽耶山頂經。三經並是文殊",
    "T46n1912_01e:0176c08": "發問義味大同。故今引云文殊問經。經云。佛",
    "T46n1912_01e:0176c09": "告文殊。菩提相者出於三界。過諸名字言",
    "T46n1912_01e:0176c10": "語道斷。過一切發滅諸發故。是名發菩提",
    "T46n1912_01e:0176c11": "心住。是故菩薩摩訶薩過一切發。是發菩提",
    "T46n1912_01e:0176c12": "心住。無障礙發。如法性發。無發是發。不著",
    "T46n1912_01e:0176c13": "一切。不破實際。不移不益不異不一。如",
    "T46n1912_01e:0176c14": "鏡中像。一一句下皆云是發菩提心住。住是",
    "T46n1912_01e:0176c15": "所依。初句是即破而立。從法性下是非破",
    "T46n1912_01e:0176c16": "非立而論破立。如是皆名依境發心。故云",
    "T46n1912_01e:0176c17": "發菩提心住。立即是隨。法性即是雙非雙照。",
    "T46n1912_01e:0176c18": "今文但是附彼經意。文兼義釋故小不同。",
    "T46n1912_01e:0176c19": "又彼經云。言我修無相此非修無相。遣迷",
    "T46n1912_01e:0176c20": "祛滯言破言過。無作四弘實非破過。如過",
    "T46n1912_01e:0176c21": "破空故云過破。如淨名中言菩提者。不可",
    "T46n1912_01e:0176c22": "以身得。不可以心得。先廣破竟。次即立云",
    "T46n1912_01e:0176c23": "寂滅是菩提等。又髓即是假。破即是空。雙非",
    "T46n1912_01e:0176c24": "雙照即是中道。此約法界無緣大慈而發心",
    "T46n1912_01e:0176c25": "也。又約事理以對破隨。空假等義並應可",
    "T46n1912_01e:0176c26": "解。次若例下引例廣明。凡一切法皆如向",
    "T46n1912_01e:0176c27": "辨。若破若隨雙非破隨。又前三下委悉簡判",
    "T46n1912_01e:0176c28": "權實麁妙。此中乃是待麁歎實。亦格量歎。",
    "T46n1912_01e:0176c29": "總十三番前三後一。初上中下等是約觀因",
    "T46n1912_01e:0177a01": "緣智。以判權實。圓為上上也。共不共是約",
    "T46n1912_01e:0177a02": "位判。別住行位與前二乘藏通等共。唯圓",
    "T46n1912_01e:0177a03": "不共。別向雖即亦觀中道然須簡教。次淺",
    "T46n1912_01e:0177a04": "近等約行以判。前二行近別行猶曲。大小至",
    "T46n1912_01e:0177a05": "實約教以判通別是小中大。圓是大中大。",
    "T46n1912_01e:0177a06": "三教果頭是偏中圓。圓教果頭是圓中圓。通",
    "T46n1912_01e:0177a07": "別是半中滿。圓是滿中滿。別教教權理實。是",
    "T46n1912_01e:0177a08": "權中實。圓教教理俱實。是實中實。望下偏圓",
    "T46n1912_01e:0177a09": "五雙。唯少漸頓一雙。應云別教妙覺是漸",
    "T46n1912_01e:0177a10": "中頓。即生公所立頓悟義也。圓教初後是頓",
    "T46n1912_01e:0177a11": "中頓。真中真約諦以判。藏通真俗若望後",
    "T46n1912_01e:0177a12": "教。名俗中真。亦俱名俗。別教破俗亦俗中",
    "T46n1912_01e:0177a13": "真。圓教即俗名真中真。了義等約義以判。",
    "T46n1912_01e:0177a14": "藏通義權是不了義。別帶教道而詮於中。",
    "T46n1912_01e:0177a15": "是不了中了。圓教望別名了中了。玄等三",
    "T46n1912_01e:0177a16": "者約名歎理以判。別理是玄圓理又玄。別",
    "T46n1912_01e:0177a17": "約證道。名麁中妙。圓教方名妙中之妙。偏",
    "T46n1912_01e:0177a18": "理名思議中不思議。圓理名不思議中不思",
    "T46n1912_01e:0177a19": "議。故大論六十七云。不可思議亦不可思議。",
    "T46n1912_01e:0177a20": "誰當信者。但不可思議猶不可思議。況不可",
    "T46n1912_01e:0177a21": "思議復不可思議耶。久發心者乃能信受。云",
    "T46n1912_01e:0177a22": "何為久。於一切法不生分別名之為久。",
    "T46n1912_01e:0177a23": "例前諸義悉皆如是。若能下總結諸意。不",
    "T46n1912_01e:0177a24": "執於權謬謂為實。名為體權。知權是權權",
    "T46n1912_01e:0177a25": "外無實。名為識實。總前十三。皆前三為權",
    "T46n1912_01e:0177a26": "後一為實。依實發心能生諸佛。名為佛種。",
    "T46n1912_01e:0177a27": "亦復生於圓妙教中法種僧種。故華嚴第七",
    "T46n1912_01e:0177a28": "云。發菩提心令佛種不斷。開示法藏令",
    "T46n1912_01e:0177a29": "法種不斷。具足持戒威儀無缺。令僧種不",
    "T46n1912_01e:0177b01": "斷。又云。下佛種子於眾生田。生正覺芽令",
    "T46n1912_01e:0177b02": "佛種不斷。不惜身命護持正法令法種",
    "T46n1912_01e:0177b03": "不斷。善御大眾心無憂惱。令僧種不斷。",
    "T46n1912_01e:0177b04": "又云。讚歎大願令佛種不斷。說十二部經",
    "T46n1912_01e:0177b05": "令法種不斷。行六和敬令僧種不斷。前一",
    "T46n1912_01e:0177b06": "兼自行後二全化他。今文意兼三佛種義",
    "T46n1912_01e:0177b07": "正在自行。以自他行皆悉能令三寶不斷",
    "T46n1912_01e:0177b08": "故也。譬如下舉十譬歎德。此即約理以歎",
    "T46n1912_01e:0177b09": "生善滅惡德也。以菩提心皆依理故。如金",
    "T46n1912_01e:0177b10": "剛等五生善德也。如師子絃等五滅惡德也。",
    "T46n1912_01e:0177b11": "初云金剛從金性生者。大論三十六云。如",
    "T46n1912_01e:0177b12": "金剛山從上穿下。至金剛際自性便止。一",
    "T46n1912_01e:0177b13": "切金剛皆金剛輪而為自性。又金剛座亦從",
    "T46n1912_01e:0177b14": "金剛際自性而起。故佛菩提大悲為性。從",
    "T46n1912_01e:0177b15": "大悲起。阿娑羅藥未詳相狀。若欲服之必",
    "T46n1912_01e:0177b16": "先清水。欲發菩提心必先運大悲心。命根",
    "T46n1912_01e:0177b17": "若存諸根則住。此論有漏異熟諸根。大悲若",
    "T46n1912_01e:0177b18": "存菩提不失。能持諸根故名為勝。如太子",
    "T46n1912_01e:0177b19": "等者。大論四十云。如輪王太子雖未成就。",
    "T46n1912_01e:0177b20": "福祚威德勝於諸王。況復長大紹輪王位。菩",
    "T46n1912_01e:0177b21": "薩亦爾。雖未成佛福過二乘住極果者。故",
    "T46n1912_01e:0177b22": "普明菩薩經云。聲聞雖生非如來種。如王",
    "T46n1912_01e:0177b23": "夫人與下賤通。其所生者不名王子。菩薩",
    "T46n1912_01e:0177b24": "初心名佛真子。如剎利王縱與賤通所懷",
    "T46n1912_01e:0177b25": "者貴。即名王子。故知真性夫人與二乘教",
    "T46n1912_01e:0177b26": "合。生二乘心非佛真子。無上教法縱與眾",
    "T46n1912_01e:0177b27": "生賤夫人合。生菩提心名佛真子。初菩提",
    "T46n1912_01e:0177b28": "心與究竟等。名具王儀相。迦陵頻伽者。大",
    "T46n1912_01e:0177b29": "論二十八四十云。此鳥㲉中聲未出時已勝",
    "T46n1912_01e:0177c01": "諸鳥。菩薩摩訶薩亦復如是。未出無明㲉",
    "T46n1912_01e:0177c02": "法音過二乘。次滅惡中奏圓教絃偏絃斷",
    "T46n1912_01e:0177c03": "絕。奏者為也。凡為樂音皆稱為奏。得一乘",
    "T46n1912_01e:0177c04": "乳三患自銷。運種智磓碎偏山嶽。那羅延",
    "T46n1912_01e:0177c05": "箭貫徹鐵圍。無緣大悲遍破一切。小大青三",
    "T46n1912_01e:0177c06": "牛凡野二四牙。雪山白香青黃赤及優鉢。拘",
    "T46n1912_01e:0177c07": "物分陀利。如是十六重。人中大力士名為鉢",
    "T46n1912_01e:0177c08": "健提。皆悉十十增。那羅延最後。如意如前",
    "T46n1912_01e:0177c09": "說。發大乘心猶勝二乘果地功德。舉要下",
    "T46n1912_01e:0177c10": "結要稱歎。三世諸佛豈有不從發菩提心",
    "T46n1912_01e:0177c11": "生。若解下以一止觀結。亦結發心名為止",
    "T46n1912_01e:0177c12": "觀。止觀下明異名也。名異義同是故相即。",
    "T46n1912_01e:0177c13": "寶梁下約事以明生善滅惡歎菩提心。初",
    "T46n1912_01e:0177c14": "引寶梁即是生善。彼經比丘品及沙門品云。",
    "T46n1912_01e:0177c15": "比丘有三十六垢。謂欲覺瞋恚。自讚。毀他。",
    "T46n1912_01e:0177c16": "求利。因利。求利損他。覆罪。親近在家。親近",
    "T46n1912_01e:0177c17": "出家。樂鬧。不敬三寶云云。如是非但不修",
    "T46n1912_01e:0177c18": "比丘法。加復名為污比丘行。經又云。若非",
    "T46n1912_01e:0177c19": "梵行言梵行破戒言持。受持戒者禮拜恭",
    "T46n1912_01e:0177c20": "敬。不知惡者。是比丘得八輕法。謂癡。瘖瘂。",
    "T46n1912_01e:0177c21": "身痤白癩。醜。作貧瘦婢。夭壽。人不敬得惡",
    "T46n1912_01e:0177c22": "名。不見佛。是人乃至大地無唾處。況來去",
    "T46n1912_01e:0177c23": "屈申。何以故。過去大王持此地施持戒比",
    "T46n1912_01e:0177c24": "丘有德之人。於中行道。況復餘物僧房四",
    "T46n1912_01e:0177c25": "事。若分一毛以為百分。是人不能受於一",
    "T46n1912_01e:0177c26": "分。以不能報施主恩故。時眾中有淨行",
    "T46n1912_01e:0177c27": "離欲色者。有二百人白佛。今文云六十。",
    "T46n1912_01e:0177c28": "應是翻譯前後不同。未撿餘部。云我等乍",
    "T46n1912_01e:0177c29": "死不以不得果受他施一食。佛言。善哉善",
    "T46n1912_01e:0178a01": "哉。如是慚愧畏後世罪人。佛告言。二種人",
    "T46n1912_01e:0178a02": "應受。一者精進。二者解脫。佛言。若得解脫",
    "T46n1912_01e:0178a03": "行善法堅持戒。觀一切無常等。涅槃寂滅",
    "T46n1912_01e:0178a04": "求。如是比丘食人信施摶若須彌。必能報",
    "T46n1912_01e:0178a05": "施主之福。彼經在小功福尚然。況今止觀故",
    "T46n1912_01e:0178a06": "應能報施主之恩。又如神驗記。有外道聞",
    "T46n1912_01e:0178a07": "佛經說食人信施後為牛馬以償施主。乃",
    "T46n1912_01e:0178a08": "請五百比丘於時上座知之令五百誦飯",
    "T46n1912_01e:0178a09": "食訖偈已。語外道言。償債已訖牛馬何在。",
    "T46n1912_01e:0178a10": "外道發心。上座語言。說一法言能銷須彌",
    "T46n1912_01e:0178a11": "何況一食。一言尚爾。況復發心欲利一切。",
    "T46n1912_01e:0178a12": "若無德受施。如論中虛受信施後為肉山。",
    "T46n1912_01e:0178a13": "自鏡錄中身為蕈等。應知信施消與不消。",
    "T46n1912_01e:0178a14": "如來密藏下滅惡德也。初文是明所滅之惡。",
    "T46n1912_01e:0178a15": "彼經第一迦葉問佛。云何名為十惡惡者。佛",
    "T46n1912_01e:0178a16": "言。有又得緣覺子斷父命名殺中重。盜",
    "T46n1912_01e:0178a17": "三寶物名盜中重。若復有人其母出家得",
    "T46n1912_01e:0178a18": "阿羅漢共為不淨。是婬中重。以不實事謗",
    "T46n1912_01e:0178a19": "毀如來。是妄語中重。若兩舌語壞賢聖僧。是",
    "T46n1912_01e:0178a20": "兩舌中重。若罵聖人。是惡口中重。言說壞",
    "T46n1912_01e:0178a21": "亂求法之人。名綺語中重。五逆初業是瞋恚",
    "T46n1912_01e:0178a22": "中重。若欲奪持戒人物是貪中重。邊見者",
    "T46n1912_01e:0178a23": "是邪見中重。經言五逆初業是瞋中重者。未",
    "T46n1912_01e:0178a24": "行身口先起意地殺父方便。此瞋相應是",
    "T46n1912_01e:0178a25": "為最重。若起十惡於中下境尚已名惡。",
    "T46n1912_01e:0178a26": "於恩德田名惡中惡。故大論云。他打而報",
    "T46n1912_01e:0178a27": "名之為惡。他人不打而打於他名為大惡。",
    "T46n1912_01e:0178a28": "於己有恩而復打之名惡中惡。又此十中",
    "T46n1912_01e:0178a29": "前之四惡心境理教。大小乘中此四俱重。況",
    "T46n1912_01e:0178b01": "殺父之上復加聖逆。後之六惡大小乘異。故",
    "T46n1912_01e:0178b02": "口三惡及意地瞋大乘俱重。以說他過讚毀",
    "T46n1912_01e:0178b03": "及謗。與口三過相涉入故。小乘則輕。餘意",
    "T46n1912_01e:0178b04": "地二。大小乘中心境理三。莫不皆重。唯教",
    "T46n1912_01e:0178b05": "名輕。如此等罪非恩德田尚已成重。況復",
    "T46n1912_01e:0178b06": "加於恩德田耶。是故名為惡中之惡。舉重",
    "T46n1912_01e:0178b07": "況輕是故舉耳。若能下明能滅菩提。先法",
    "T46n1912_01e:0178b08": "次譬。法中先列。次判。初列者。經云。若有一",
    "T46n1912_01e:0178b09": "人具上十惡。若能解知如來說因緣法。無",
    "T46n1912_01e:0178b10": "有眾生壽命人天丈夫。無我無年無有",
    "T46n1912_01e:0178b11": "作者知者見者初教無生無滅無行。是為盡",
    "T46n1912_01e:0178b12": "法。無染無著無善不善通教本性清淨別教",
    "T46n1912_01e:0178b13": "一切法本性清淨圓教解知信入不說是人",
    "T46n1912_01e:0178b14": "趣向惡道。何以故下今文釋出初菩提心義。",
    "T46n1912_01e:0178b15": "如百年下舉譬滅惡。彼經云。如百千歲極大",
    "T46n1912_01e:0178b16": "暗室。不然燈明無門窓牖。乃至無有如",
    "T46n1912_01e:0178b17": "針鼻孔日月珠火等光。此暗室中若然燈時。",
    "T46n1912_01e:0178b18": "先暗不可作如是言。我百千歲住今不應",
    "T46n1912_01e:0178b19": "去。迦葉。若然燈時其暗已去。萬劫罪障修",
    "T46n1912_01e:0178b20": "於定慧。無我燈照罪暗不住。經文且喻初菩",
    "T46n1912_01e:0178b21": "提心耳。此經具四下判前經文以對四教。",
    "T46n1912_01e:0178b22": "如前注文。初菩提下舉淺況深。夫作罪時",
    "T46n1912_01e:0178b23": "皆計我人。我增生死。今觀生滅。求我叵",
    "T46n1912_01e:0178b24": "得。發四弘誓廣利於他尚至菩提。何獨自",
    "T46n1912_01e:0178b25": "身滅罪而已。初教拙度其功尚爾。況後三教",
    "T46n1912_01e:0178b26": "衍門菩提。行者下勸進。如暗處下舉譬勸進。",
    "T46n1912_01e:0178b27": "大經十八闍王領解云。伊蘭子者即是我身",
    "T46n1912_01e:0178b28": "無根信也。佛讚歎言。大王已於毘婆尸佛。初",
    "T46n1912_01e:0178b29": "發菩提心。從是已來至我出世。未曾復墮",
    "T46n1912_01e:0178c01": "地獄受苦。菩提之心乃有如是果報。大王。",
    "T46n1912_01e:0178c02": "當修菩提之心。何以故。從得菩提心滅無",
    "T46n1912_01e:0178c03": "量罪。釋曰。罪身如伊蘭。三惡如暗處。發心",
    "T46n1912_01e:0178c04": "如栴檀。觀行如光明。問下料簡。問前四弘",
    "T46n1912_01e:0178c05": "中四教通觀因緣生心。何故獨以密藏初教",
    "T46n1912_01e:0178c06": "而對因緣。答中二意。初對四句次第答。生",
    "T46n1912_01e:0178c07": "滅之法四中居初。因緣復居四句之首。以初",
    "T46n1912_01e:0178c08": "對初故云最初當名耳。次又因緣下約法相",
    "T46n1912_01e:0178c09": "通別答。因緣之法既是事相。初觀觀事對",
    "T46n1912_01e:0178c10": "初為便。事相為通。通於四教所觀境故。若",
    "T46n1912_01e:0178c11": "言下即是從別。初教亦有從別受名。後三",
    "T46n1912_01e:0178c12": "通以因緣為境。無生無量及以無作即是從",
    "T46n1912_01e:0178c13": "別。次約六即者。世有講者皆以初住為",
    "T46n1912_01e:0178c14": "果佛者。亦由失於六即之意。講者尚爾況",
    "T46n1912_01e:0178c15": "暗禪耶。初明六即所以。故先問云。為初心",
    "T46n1912_01e:0178c16": "是為後心是。初即是理後即究竟。問今發心",
    "T46n1912_01e:0178c17": "為約理具名為顯是。為約究竟方名顯",
    "T46n1912_01e:0178c18": "是。答下約大論為答。大品須菩提問佛。為",
    "T46n1912_01e:0178c19": "用初心得菩提。為用後心得菩提。論七",
    "T46n1912_01e:0178c20": "十五釋云。須菩提何故作此問耶。答。須菩",
    "T46n1912_01e:0178c21": "提聞上諸法不增不減心自生疑。若法不",
    "T46n1912_01e:0178c22": "增減。云何得菩提。唯佛能爾何關菩薩。佛",
    "T46n1912_01e:0178c23": "以深因緣答。謂不但初心不離初心。所以",
    "T46n1912_01e:0178c24": "者何。若但初心。菩薩初心便應是佛。若無",
    "T46n1912_01e:0178c25": "初心。云何得有第二二心。後以初為本初",
    "T46n1912_01e:0178c26": "以後為期。佛以現喻喻此初後。譬如焦炷",
    "T46n1912_01e:0178c27": "非初不離初非後不離後。燈喻菩薩道。",
    "T46n1912_01e:0178c28": "炷喻無明。焰如初地相應智慧。乃至金剛三",
    "T46n1912_01e:0178c29": "昧相應智慧焦無明惑。非初智不離初智。",
    "T46n1912_01e:0179a01": "非後智不離後智。論通三教故約斷位。",
    "T46n1912_01e:0179a02": "今專約圓故通凡聖。理性尚乃得名菩提",
    "T46n1912_01e:0179a03": "及以止觀。況復名字乃至究竟。今明發心",
    "T46n1912_01e:0179a04": "在名字位。此名依理期心果頭。果頭之理",
    "T46n1912_01e:0179a05": "初後無殊。約事差分六位階降。名六名即",
    "T46n1912_01e:0179a06": "不即不離。思之可知。是故菩提非初不離",
    "T46n1912_01e:0179a07": "初非後不離後。經論約斷今文通理。理不",
    "T46n1912_01e:0179a08": "能發名為非理。發必依理名不離理。發",
    "T46n1912_01e:0179a09": "心在因名為非後。期心後果名不離後。",
    "T46n1912_01e:0179a10": "故此發心須知六即。初但名理是故非初。",
    "T46n1912_01e:0179a11": "理即是故故不離初。後名居極是故非後。",
    "T46n1912_01e:0179a12": "至後方極名不離後。此與斷位其義雖殊。",
    "T46n1912_01e:0179a13": "不即不離其意雅合。若智信下釋意也。信初",
    "T46n1912_01e:0179a14": "心具不謗言無。智極方滿不懼無分。則初",
    "T46n1912_01e:0179a15": "後俱是。謂極在佛凡夫永無。名為後非。謂",
    "T46n1912_01e:0179a16": "凡有理理即是佛。名為初非。離初後非須",
    "T46n1912_01e:0179a17": "知六即。初心雖即但名為理。故離初非。極",
    "T46n1912_01e:0179a18": "果雖遙即故有分。故離後非。此六即義起",
    "T46n1912_01e:0179a19": "自一家。深符圓旨永無眾過。暗禪者多增",
    "T46n1912_01e:0179a20": "上慢。文字者推功上人。並由不曉六而復",
    "T46n1912_01e:0179a21": "即。謂理下列名。此六下釋名離過。即故凡",
    "T46n1912_01e:0179a22": "亦必具。六故極唯在佛。是故始凡理具。而不",
    "T46n1912_01e:0179a23": "疑無趣求無怯。終聖在佛而無上慢以生",
    "T46n1912_01e:0179a24": "自大。凡者常也。亦非一也。庶品多故。聖者。",
    "T46n1912_01e:0179a25": "風俗通云。聖者聲也。以其聞聲知情通天",
    "T46n1912_01e:0179a26": "地暢萬物故也。易曰。聖人者。與天地合",
    "T46n1912_01e:0179a27": "德與日月合明。與四時合序。與鬼神合",
    "T46n1912_01e:0179a28": "其吉凶。今出世聖不聞其聲。知九界情通",
    "T46n1912_01e:0179a29": "諦理。暢眾機與法界合德。與二智合明。",
    "T46n1912_01e:0179b01": "與四機合節。與眾聖合其冥顯。理即下正",
    "T46n1912_01e:0179b02": "釋六即。初釋理即。約如來藏理釋三諦",
    "T46n1912_01e:0179b03": "者。一切眾生具如來藏。三諦無缺。如上圓",
    "T46n1912_01e:0179b04": "教四諦四弘中說。無始理具未曾聞名。此理",
    "T46n1912_01e:0179b05": "與佛無毫差也。次亦是下會異名。次即寂",
    "T46n1912_01e:0179b06": "下以一止觀結。下文大同。名字下釋名字",
    "T46n1912_01e:0179b07": "即。以有理故。故有生死。生死用理。不知",
    "T46n1912_01e:0179b08": "生死即是理故。名日用不知。如世人用日",
    "T46n1912_01e:0179b09": "而不知光之恩。周易意云云。未聞名故不",
    "T46n1912_01e:0179b10": "知理性具三諦也。故全不識凡中佛法。如",
    "T46n1912_01e:0179b11": "牛羊下舉譬不知。四方曰方。四維曰隅。牛",
    "T46n1912_01e:0179b12": "羊雖見而無了別。故知凡小不了諸法實",
    "T46n1912_01e:0179b13": "相方隅。實中之實如方。實中之權如隅。此",
    "T46n1912_01e:0179b14": "舉不知為顯於知。次或從下因聞故知。知",
    "T46n1912_01e:0179b15": "上所說實相之理。若不聞名從何能了。世",
    "T46n1912_01e:0179b16": "人蔑教尚理觀者誤哉誤哉。觀行下釋觀",
    "T46n1912_01e:0179b17": "行即。初以勝斥劣故行勝聞。聞意在行非",
    "T46n1912_01e:0179b18": "徒口說。故舉譬云如蟲蝕木。即大經第二",
    "T46n1912_01e:0179b19": "客醫語王。汝今不應作如是說。如蟲蝕",
    "T46n1912_01e:0179b20": "木偶得成字。此蟲不知是字非字。智人終",
    "T46n1912_01e:0179b21": "不唱言是蟲解字。亦不驚怪。外道之徒得",
    "T46n1912_01e:0179b22": "常樂名。終不能解常樂之義。今亦如是。聞",
    "T46n1912_01e:0179b23": "不修行不曉文旨如彼蟲道。是故應令",
    "T46n1912_01e:0179b24": "聞行具足。必須下重誡勸也。心觀明了勸解。",
    "T46n1912_01e:0179b25": "必先於理起行。理慧相應勸行必先於理",
    "T46n1912_01e:0179b26": "生解。則此心觀與理相應。所行是依理起",
    "T46n1912_01e:0179b27": "觀。所言是依行而說。引華首者。此責說而",
    "T46n1912_01e:0179b28": "不行。非謂不須於說。故重引論聞慧四句。",
    "T46n1912_01e:0179b29": "大論九十三云。有慧無多聞亦不知實相。",
    "T46n1912_01e:0179c01": "譬如大暗中有目無所見。多聞無智慧亦",
    "T46n1912_01e:0179c02": "不知實相。譬如大明中有燈而無照無聞",
    "T46n1912_01e:0179c03": "無智慧譬如人身牛。故大論云。如安息國",
    "T46n1912_01e:0179c04": "邊地生人。雖生中國不可教化。根不具支",
    "T46n1912_01e:0179c05": "不完。不識義理著邪見等。皆名人身牛",
    "T46n1912_01e:0179c06": "也。有聞有智慧是所說應受。名字是聞觀",
    "T46n1912_01e:0179c07": "行是慧。故觀行即是第四句人也。若直聞真",
    "T46n1912_01e:0179c08": "不了三諦此聞非即。若直暗證尚未及於",
    "T46n1912_01e:0179c09": "有慧無聞。應非第四恐在第三。如眼得日",
    "T46n1912_01e:0179c10": "者。此重舉譬譬第四句。此引金剛如人有",
    "T46n1912_01e:0179c11": "目日光明照。日如多聞目如觀慧。聞慧具",
    "T46n1912_01e:0179c12": "足見三諦理。名種種色。雖謂見色而非證",
    "T46n1912_01e:0179c13": "得。雖非證得證必由茲。故引楞嚴以勸",
    "T46n1912_01e:0179c14": "習觀。如楞嚴等者。經上卷云。云何當學是",
    "T46n1912_01e:0179c15": "三昧耶。佛言。譬如學射先射大準次射小",
    "T46n1912_01e:0179c16": "準。次學射的次學射錢。次學射杖次學",
    "T46n1912_01e:0179c17": "射毛。次射一毛次射毛百分之一。如是名",
    "T46n1912_01e:0179c18": "為學射善成。於夜暗中所聞音聲。若人非",
    "T46n1912_01e:0179c19": "人不用心力射之皆中。習三昧者亦復如",
    "T46n1912_01e:0179c20": "是。先學愛樂。學愛樂已次學深心。學深",
    "T46n1912_01e:0179c21": "心已次學大悲心。學大悲心已學四無量。",
    "T46n1912_01e:0179c22": "學四無量已學五神通。學五神通已便能",
    "T46n1912_01e:0179c23": "成就六波羅蜜。六波羅蜜已便能成就第三",
    "T46n1912_01e:0179c24": "地觀。準者的外大小圓圍。的謂圍中兔形者",
    "T46n1912_01e:0179c25": "是。經文始從愛樂終波羅蜜。成就三地。當",
    "T46n1912_01e:0179c26": "知約漸漸中仍似通教位也。第三地觀即",
    "T46n1912_01e:0179c27": "斷見初。名一分成。今借彼喻不用其法。是",
    "T46n1912_01e:0179c28": "故圓人即觀頓理。如初射的中自親疎。射",
    "T46n1912_01e:0179c29": "者無二。故彼經下文自明圓意。堅意又問",
    "T46n1912_01e:0180a01": "現意天子。菩薩當修何法得是三昧。天子",
    "T46n1912_01e:0180a02": "答。欲得三昧當行凡法。若見凡法不合不",
    "T46n1912_01e:0180a03": "散。是名修行楞嚴三昧。又問。諸佛法中有",
    "T46n1912_01e:0180a04": "合散耶。天子曰。凡法尚無合散。況佛法耶。",
    "T46n1912_01e:0180a05": "云何修習。若見凡法佛法不二。是名修習。",
    "T46n1912_01e:0180a06": "又問。是三昧至何處。答。至眾生心行。隨眾",
    "T46n1912_01e:0180a07": "生心行不為行污。隨佛至處是三昧至處。",
    "T46n1912_01e:0180a08": "此即圓頓三昧相也。若無六即。云何修習而",
    "T46n1912_01e:0180a09": "使不濫。故借射的喻六即也。相似下釋",
    "T46n1912_01e:0180a10": "相似即。既云逾觀逾明逾止逾寂如射隣的。",
    "T46n1912_01e:0180a11": "故不同於先學射準後方射的。一切世間",
    "T46n1912_01e:0180a12": "下引法華者。但是隨順相似實相名不違",
    "T46n1912_01e:0180a13": "背。但云思想皆是先佛經中所說。而不得",
    "T46n1912_01e:0180a14": "云所說名經。若是分真八相作佛。即如",
    "T46n1912_01e:0180a15": "淨名雖轉法輪名菩薩行。即初住去菩薩",
    "T46n1912_01e:0180a16": "行也。分真即下釋分真即。入銅輪者。本業瓔",
    "T46n1912_01e:0180a17": "珞上卷經意。以六因位。而譬六輪乃至六性",
    "T46n1912_01e:0180a18": "六堅六忍六定六觀等。皆作瓔珞名者。以其",
    "T46n1912_01e:0180a19": "此位莊嚴法身。言六輪者。謂鐵輪十信。銅",
    "T46n1912_01e:0180a20": "輪十住。銀輪十行。金輪十向。瑠璃輪十地。",
    "T46n1912_01e:0180a21": "摩尼輪等覺。輪是碾惑摧伏等義。初破一品",
    "T46n1912_01e:0180a22": "見三佛性。開三德藏顯一分理。乃至等覺",
    "T46n1912_01e:0180a23": "漸深漸著。是圓家漸。如從下舉大經月喻品",
    "T46n1912_01e:0180a24": "以喻位義。如法華玄四句分別。開前合後",
    "T46n1912_01e:0180a25": "如三十三天。開後合前如十四般若等。前",
    "T46n1912_01e:0180a26": "後俱合如開示悟入。前後俱開如四十二字。",
    "T46n1912_01e:0180a27": "若人應以下。釋分證位外功用也。佛身度",
    "T46n1912_01e:0180a28": "者。乃至九界具如普現色身三昧。三十三身",
    "T46n1912_01e:0180a29": "十九說法。經文具足十界意也。八部即天鬼",
    "T46n1912_01e:0180b01": "畜修羅。乃至應以地獄得度即地獄界。四",
    "T46n1912_01e:0180b02": "眾即人及菩薩二乘。妙音加佛十界具足。言",
    "T46n1912_01e:0180b03": "普門者。如法華疏十義釋普。究竟下釋究",
    "T46n1912_01e:0180b04": "竟即。智光圓滿猶是用大經月愛中意。菩提",
    "T46n1912_01e:0180b05": "屬智德。涅槃屬斷德。故云大涅槃斷。智斷",
    "T46n1912_01e:0180b06": "二德更非異時。菩提名道宜立智名。涅槃",
    "T46n1912_01e:0180b07": "寂滅宜立斷名。智德滿處復具斷德。故云",
    "T46n1912_01e:0180b08": "果及果果。究竟而論。三菩提滿即三德滿。果",
    "T46n1912_01e:0180b09": "及果果仍成教道。過荼無道者。道本能通至",
    "T46n1912_01e:0180b10": "於所通。所通既極能通亦休。廣如卷初。又道",
    "T46n1912_01e:0180b11": "是因義。以果滿故。故無因也。四十二字究",
    "T46n1912_01e:0180b12": "竟極故。又一一即中。皆云菩提。亦名止觀。",
    "T46n1912_01e:0180b13": "即異名也。一一即中。最後皆以一止觀結。",
    "T46n1912_01e:0180b14": "故知在理名字及果俱名止觀。總以下總",
    "T46n1912_01e:0180b15": "為六即而舉譬也。此是大經貧女譬意具",
    "T46n1912_01e:0180b16": "足六意。家有寶藏理即也。知識示之名字",
    "T46n1912_01e:0180b17": "即也。耘除眾穢觀行即也。漸漸得近相似即",
    "T46n1912_01e:0180b18": "也。近已藏開分真即也。盡取用之究竟即也。",
    "T46n1912_01e:0180b19": "故第八云。我者即是如來藏義。一切眾生悉",
    "T46n1912_01e:0180b20": "有佛性即我義也。從無始來煩惱所覆不",
    "T46n1912_01e:0180b21": "能得見。譬如貧女舍內多有真金之藏。家",
    "T46n1912_01e:0180b22": "人大小都無知者。時有異人善知方便。語",
    "T46n1912_01e:0180b23": "貧女言。我今雇汝。汝可為我耘除眾穢。女",
    "T46n1912_01e:0180b24": "人答言。我今不能。若示我子真金藏者。然",
    "T46n1912_01e:0180b25": "後乃當速為汝作。是人答言。我知方便能",
    "T46n1912_01e:0180b26": "示汝子。女人復言。我家大小尚自不知。況",
    "T46n1912_01e:0180b27": "汝能知。是人復言。我今審知。女人答言。我亦",
    "T46n1912_01e:0180b28": "欲見并可示我。是人即於其家掘出金藏。",
    "T46n1912_01e:0180b29": "女人見已心大歡喜。起奇特想。令家盡括",
    "T46n1912_01e:0180c01": "此喻始終。不過六即則妙盡喻旨。釋籤第",
    "T46n1912_01e:0180c02": "五引疏委釋云云。問下料簡也。有三重問答。",
    "T46n1912_01e:0180c03": "初問者。六即既得名六菩提。當知菩提亦",
    "T46n1912_01e:0180c04": "涉始終。理通凡下置而不論。餘之五即",
    "T46n1912_01e:0180c05": "名五菩提與論何別。故論五十八云。一者",
    "T46n1912_01e:0180c06": "發心菩提。於無量生死中為阿耨菩提故。",
    "T46n1912_01e:0180c07": "二者伏心菩提。於諸煩惱調伏其心。令行",
    "T46n1912_01e:0180c08": "諸波羅蜜故。三者明心菩提。觀三世法總相",
    "T46n1912_01e:0180c09": "別相諸法實相諸波羅蜜故。四者出到菩提。",
    "T46n1912_01e:0180c10": "於般若中不著般若。能滅諸惑見十方",
    "T46n1912_01e:0180c11": "佛。出於三界到薩婆若故。五者無上菩提。",
    "T46n1912_01e:0180c12": "謂坐道場得菩提故。答意者。先且判異故",
    "T46n1912_01e:0180c13": "云不同。次會之去義雖本別今會使同。何",
    "T46n1912_01e:0180c14": "者。論不云即是故成別。以五對五義稍似",
    "T46n1912_01e:0180c15": "同。發心無行與名字同。伏心未斷與觀",
    "T46n1912_01e:0180c16": "行同。明心除暗與相似同。出到薩雲與",
    "T46n1912_01e:0180c17": "分真同。無上無過與究竟同。細尋論文以",
    "T46n1912_01e:0180c18": "對五即。從容對當理致宛齊。又用下既以五",
    "T46n1912_01e:0180c19": "名對於五即。故可五名以對圓位。言圓位",
    "T46n1912_01e:0180c20": "者圓斷位也。住對發心乃至十地等覺以對",
    "T46n1912_01e:0180c21": "出到。妙覺對無上。次問者。問向次釋對圓",
    "T46n1912_01e:0180c22": "位義。諸教皆悉伏前斷後。何故此文十住斷",
    "T46n1912_01e:0180c23": "後而行對伏。答中云真道伏者。初住已上",
    "T46n1912_01e:0180c24": "皆是真斷。何妨住去斷前伏後。如是乃至等",
    "T46n1912_01e:0180c25": "覺猶伏。普賢之名良由於此。例如下舉小",
    "T46n1912_01e:0180c26": "乘例斷前伏後。次第別對此竪會也。又從",
    "T46n1912_01e:0180c27": "下橫會也。位位具五故名為橫。故地義去次",
    "T46n1912_01e:0180c28": "引地論。一一地中具諸功德。與諸位中具",
    "T46n1912_01e:0180c29": "五義同。次問者。六既約位亦應兼別。何意",
    "T46n1912_01e:0181a01": "獨用圓位釋耶。答意者。前之三教諸法非",
    "T46n1912_01e:0181a02": "即。通雖名即但是界內。是故即名唯在圓",
    "T46n1912_01e:0181a03": "教。如諸經論生死即是涅槃之流。若無六",
    "T46n1912_01e:0181a04": "位寧免上慢。若不明即將何以辨圓異前",
    "T46n1912_01e:0181a05": "三。故云不爾。當其教下從容義釋非文正",
    "T46n1912_01e:0181a06": "意。當前三教。教教各立六即之名何容不",
    "T46n1912_01e:0181a07": "得。胡猶何也。言淺近者。一者六義非即。",
    "T46n1912_01e:0181a08": "二者前教未深。如三藏中以真諦為理",
    "T46n1912_01e:0181a09": "即。詮真為名字。外凡為觀行內凡為相似。",
    "T46n1912_01e:0181a10": "見道為分真羅漢為究竟。三藏菩薩至道",
    "T46n1912_01e:0181a11": "樹下猶居似位。三十四心分真究竟。通別兩",
    "T46n1912_01e:0181a12": "教比說可知。然上來下結束顯示。前簡非",
    "T46n1912_01e:0181a13": "中。九縛約苦諦為沈。一脫約苦諦為升。",
    "T46n1912_01e:0181a14": "雖有升沈俱非顯是。是故並簡。次約四諦",
    "T46n1912_01e:0181a15": "智者。四四諦中皆以發心通望二乘。並是",
    "T46n1912_01e:0181a16": "曲等。次約四弘者。前約四諦於境起解。既",
    "T46n1912_01e:0181a17": "有優劣。簡劣從勝以顯於是。今約四弘",
    "T46n1912_01e:0181a18": "從解起願。知須行填。復亦隨境差降不",
    "T46n1912_01e:0181a19": "同。故約四弘行願簡也。縱有行願前三非",
    "T46n1912_01e:0181a20": "妙。是故復以六即簡之。故云展轉深細方",
    "T46n1912_01e:0181a21": "乃顯是。故知明月神珠等者。譬於結束顯示",
    "T46n1912_01e:0181a22": "文也。大論九十九云。明月摩尼。此珠非常",
    "T46n1912_01e:0181a23": "故曰神珠。今言九重者陽數之極。是故舉",
    "T46n1912_01e:0181a24": "之以喻最深。亦不須以此文配九。驪龍",
    "T46n1912_01e:0181a25": "者黑色無角雌龍也。又驪黑色馬也。今以黑",
    "T46n1912_01e:0181a26": "色名龍故曰驪龍。頷者頭下骨也。曰頷車",
    "T46n1912_01e:0181a27": "骨。論云。此珠在此龍腦中。有福德者方乃",
    "T46n1912_01e:0181a28": "得之。如地獄器於有罪者方乃得之。此珠",
    "T46n1912_01e:0181a29": "能出四事。乃至火燒不然等。故知龍在極",
    "T46n1912_01e:0181b01": "淵珠在龍頷。其龍又毒。豈唯薄德之所致耶。",
    "T46n1912_01e:0181b02": "如此顯是初單約苦諦。次約四四諦。次約",
    "T46n1912_01e:0181b03": "四四弘。後約六即。從廣之狹從麁至細。",
    "T46n1912_01e:0181b04": "方乃顯於圓妙之是。九但顯深不勞別對。夫",
    "T46n1912_01e:0181b05": "立譬者何必盡取。如其對者數則不便。況",
    "T46n1912_01e:0181b06": "將淵龍並須合喻。法則煩重於義非急。況",
    "T46n1912_01e:0181b07": "復六即不異四諦。又四弘中第四無作。若",
    "T46n1912_01e:0181b08": "開權竟前三俱實。故四弘文末簡云。今顯是",
    "T46n1912_01e:0181b09": "何故併言是。開權顯實則四俱是。將何簡",
    "T46n1912_01e:0181b10": "之故不可也。一往通取簡非為一。二四為",
    "T46n1912_01e:0181b11": "八合為九重。六即以為所顯菩提。用珠為",
    "T46n1912_01e:0181b12": "譬有何不可。但四諦四弘及以六即並是能",
    "T46n1912_01e:0181b13": "顯。發菩提心並是所顯。一一皆顯菩提心",
    "T46n1912_01e:0181b14": "故。莫非神珠故亦不便。言有志有德方",
    "T46n1912_01e:0181b15": "乃得者。如大論十四云。能施太子欲求此",
    "T46n1912_01e:0181b16": "珠以濟眾生。先生龍宮而為太子。父母愛",
    "T46n1912_01e:0181b17": "重即以自身飴金翅鳥。生閻浮提為王太",
    "T46n1912_01e:0181b18": "子。名為能施。生已即能索物布施藏空不",
    "T46n1912_01e:0181b19": "足。聞說龍珠欲入海求。父母言。唯汝一",
    "T46n1912_01e:0181b20": "子藏物恣施云云。剋日與五百賈客從海道",
    "T46n1912_01e:0181b21": "行。有一盲人曾七反入海等云云。至七寶",
    "T46n1912_01e:0181b22": "山諸人欲取。菩薩言。不取。諸人得已將還。",
    "T46n1912_01e:0181b23": "菩薩獨去。七日行水至臍。七日行水至腰。",
    "T46n1912_01e:0181b24": "七日行水至膝七日行泥。七日行華七日",
    "T46n1912_01e:0181b25": "行毒蛇頭。過此至七寶城有七重塹。塹有",
    "T46n1912_01e:0181b26": "毒蛇見菩薩云。此非凡人必是菩薩大福",
    "T46n1912_01e:0181b27": "德人。聽前入門。此龍失子未久猶故啼哭。",
    "T46n1912_01e:0181b28": "見菩薩來婦有通智。知是己子兩乳流汁。",
    "T46n1912_01e:0181b29": "令菩薩飲云汝是我子。菩薩亦知是己父",
    "T46n1912_01e:0181c01": "母。問。汝生何處。答。生閻浮提為王太子。",
    "T46n1912_01e:0181c02": "愍念眾生求如意珠。母言。汝父頭上唯有",
    "T46n1912_01e:0181c03": "此珠以為首飾。難可得也。諸藏任取。菩薩",
    "T46n1912_01e:0181c04": "不用即往見父。父念子故云須任取去。此",
    "T46n1912_01e:0181c05": "珠難得。閻浮提人以薄福故。不應見之。",
    "T46n1912_01e:0181c06": "太子曰。先以珠施次以法導。父言。汝若去",
    "T46n1912_01e:0181c07": "世當還我珠。答曰。如教。菩薩得珠騰空",
    "T46n1912_01e:0181c08": "而還。著長表上立誓雨寶。故知少福而不",
    "T46n1912_01e:0181c09": "能致。若不窮於生死之淵煩惱毒龍。何由",
    "T46n1912_01e:0181c10": "可得究竟菩提。故以苦諦升沈曲折行願六",
    "T46n1912_01e:0181c11": "即等簡。方顯圓是。競執等者重舉況喻。大",
    "T46n1912_01e:0181c12": "經第二斥三修中云。汝等當知。先所修習",
    "T46n1912_01e:0181c13": "無常苦等非是真實。譬如春時有諸人等",
    "T46n1912_01e:0181c14": "在大池浴。乘船游戲失瑠璃寶沒深水。",
    "T46n1912_01e:0181c15": "是時諸人悉共入水。競執瓦礫草木。各各自",
    "T46n1912_01e:0181c16": "謂得瑠璃珠歡喜持出乃知非真。是時寶",
    "T46n1912_01e:0181c17": "珠猶在水中。以珠力故水皆澄清。於是大",
    "T46n1912_01e:0181c18": "眾乃見寶珠故在水中。猶如仰觀虛空月",
    "T46n1912_01e:0181c19": "形。是時諸人以方便力安徐入水。即便得",
    "T46n1912_01e:0181c20": "珠。故不應修無常苦等以為真實。章安",
    "T46n1912_01e:0181c21": "云。春適悅時以譬欲境。諸人譬放逸之徒。",
    "T46n1912_01e:0181c22": "大池譬生死。浴譬恚慢。乘船譬諸業。遊戲",
    "T46n1912_01e:0181c23": "譬愛果。失寶譬無解。入水譬初教。求覓譬",
    "T46n1912_01e:0181c24": "劣三修。瓦石譬證劣三修。各各謂生滅度",
    "T46n1912_01e:0181c25": "之想。內執在懷故云歡喜。向佛稱歎故云",
    "T46n1912_01e:0181c26": "持出。乃知非真去譬常解。今以三教通例",
    "T46n1912_01e:0181c27": "三修。即以三教所觀境等名為欲境。餘文",
    "T46n1912_01e:0181c28": "次第以三教意替彼三修亦應可解。若作",
    "T46n1912_01e:0181c29": "通取四教菩薩。亦當斥於三修聲聞。是故",
    "T46n1912_01e:0182a01": "復以池喻雅合。自古講者消此喻文。未",
    "T46n1912_01e:0182a02": "為帖帖。末學膚受等者。膚薄皮也。末代",
    "T46n1912_01e:0182a03": "淺學不知顯是獨在圓妙。乃至開顯在一",
    "T46n1912_01e:0182a04": "心中。將何以為發心所期。所期既無。發何所",
    "T46n1912_01e:0182a05": "趣。發大心竟。",
    "T46n1912_01e:0182a06": "止觀輔行傳弘決卷第一之五"
}