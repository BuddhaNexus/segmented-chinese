{
    "T27n1545_027:0137a16": "阿毘達磨大毘婆沙論卷第二十",
    "T27n1545_027:0137a17": "七",
    "T27n1545_027:0137a19": "五百大阿羅漢等造",
    "T27n1545_027:0137a20": "三藏法師玄奘奉　詔譯",
    "T27n1545_027:0137a21": "雜蘊第一中補特伽羅納息第三之五",
    "T27n1545_027:0137a22": "如有色有情心相續依身轉。乃至廣說問何",
    "T27n1545_027:0137a23": "故作此論。答為令疑者得決定故。謂或有",
    "T27n1545_027:0137a24": "疑欲色界有色故心相續依色轉。無色界既",
    "T27n1545_027:0137a25": "無有色心相續應無依轉欲令此疑得決",
    "T27n1545_027:0137a26": "定故。顯無色界心等相續亦有依轉故作",
    "T27n1545_027:0137a27": "斯論。如有色有情心相續依身轉。無色有情",
    "T27n1545_027:0137a28": "心相續依何轉耶。答依命根眾同分。及餘",
    "T27n1545_027:0137a29": "如是類心不相應行。何者是餘不相應行。謂",
    "T27n1545_027:0137b01": "得生老住無常等。問欲色二界心相續轉亦",
    "T27n1545_027:0137b02": "依命根眾同分等。此中何故但說依身答亦",
    "T27n1545_027:0137b03": "應說依彼轉而不說者。是有餘說。有作",
    "T27n1545_027:0137b04": "是說。依義多故。謂欲色界心相續轉依身義",
    "T27n1545_027:0137b05": "多。非命根等為依義多。謂眼根等無量色法",
    "T27n1545_027:0137b06": "與眼識等為所依故。有餘師說以身麁故",
    "T27n1545_027:0137b07": "但說依身。命根等細難示現故。若生欲界",
    "T27n1545_027:0137b08": "眼識現在前此識以眼及無間滅意為依及",
    "T27n1545_027:0137b09": "所依。以眼根所依大種身根及身根所依大",
    "T27n1545_027:0137b10": "種命根眾同分。得生老住無常等為依非",
    "T27n1545_027:0137b11": "所依。如眼識耳鼻舌識應知亦爾。若身識",
    "T27n1545_027:0137b12": "現在前。此識以身及無間滅意為依及所依。",
    "T27n1545_027:0137b13": "以身根所依大種命根眾同分。得生老住無",
    "T27n1545_027:0137b14": "常等為依非所依。若意識現在前。此識以",
    "T27n1545_027:0137b15": "無間滅意為依及所依。以身根及身根所依",
    "T27n1545_027:0137b16": "大種命根眾同分。得生老住無常等為依非",
    "T27n1545_027:0137b17": "所依。如生欲界。生色界亦爾。差別者。彼",
    "T27n1545_027:0137b18": "無鼻舌識若生無色界意識現在前。此識",
    "T27n1545_027:0137b19": "以無間滅意為依及所依。以命根眾同分。",
    "T27n1545_027:0137b20": "得生老住無常等為依非所依。有作是說。",
    "T27n1545_027:0137b21": "若生欲界。眼識現在前。此識以眼及無間滅",
    "T27n1545_027:0137b22": "意為依及所依。以身根及色香味觸命根眾",
    "T27n1545_027:0137b23": "同分。得生老住無常等為依非所依。如眼",
    "T27n1545_027:0137b24": "識耳鼻舌識應知亦爾。若身識現在前。此識",
    "T27n1545_027:0137b25": "以身及無間滅意為依及所依。以色香味",
    "T27n1545_027:0137b26": "觸命根眾同分。得生老住無常等為依非所",
    "T27n1545_027:0137b27": "依若意識現在前。此識以無間滅意為依",
    "T27n1545_027:0137b28": "及所依。以身根及色香味觸命根眾同分。得",
    "T27n1545_027:0137b29": "生老住無常等為依非所依。如生欲界。生",
    "T27n1545_027:0137c01": "色界亦爾。差別者。彼無鼻舌識及香味。生",
    "T27n1545_027:0137c02": "無色界如前說。有餘師說。若生欲界眼識",
    "T27n1545_027:0137c03": "現在前。此識以眼及無間滅意為依及所",
    "T27n1545_027:0137c04": "依。以俱生四蘊為依非所依。如眼識耳鼻",
    "T27n1545_027:0137c05": "舌身識應知亦爾。若意識現在前。此識以無",
    "T27n1545_027:0137c06": "間滅意為依及所依。以俱生四蘊為依非",
    "T27n1545_027:0137c07": "所依。如生欲界。生色界應知亦爾。差別",
    "T27n1545_027:0137c08": "者。彼無鼻舌識。生無色界意識現在前。此",
    "T27n1545_027:0137c09": "識以無間滅意為依及所依。以俱生三蘊",
    "T27n1545_027:0137c10": "為依非所依。問命根體為是一物為多物",
    "T27n1545_027:0137c11": "耶。設爾何失。若一物者何故斷手等而不",
    "T27n1545_027:0137c12": "死。斷頭腰便死耶。若多物者何故手等被",
    "T27n1545_027:0137c13": "斷離身而無有命。答應說命根體是一物。",
    "T27n1545_027:0137c14": "問若爾何故斷手足等而不死耶。答命根",
    "T27n1545_027:0137c15": "有二種。一依具足身。二依不具足身。斷",
    "T27n1545_027:0137c16": "手足等令離身時依具足身命根滅。依不",
    "T27n1545_027:0137c17": "具足身命根起。命所依身亦有二種。未斷",
    "T27n1545_027:0137c18": "手等名具足身。斷手等時名不具足。斷手",
    "T27n1545_027:0137c19": "等已具足者滅。不具者生。故命與身相依",
    "T27n1545_027:0137c20": "而轉。問何故斷頭及腰便死。斷手足等而",
    "T27n1545_027:0137c21": "不死耶。答頭腰二處是大死節故斷便死。手",
    "T27n1545_027:0137c22": "等不然。復次欲界有情依段食住。喉通段",
    "T27n1545_027:0137c23": "食。腹為食依。故斷二處命根便斷。復次頭",
    "T27n1545_027:0137c24": "是眼等多根依處斷之便壞眼等諸根。腹是",
    "T27n1545_027:0137c25": "息風所依止處。斷腰腹壞息無所依故。斷",
    "T27n1545_027:0137c26": "二處命根便斷手等不爾不可為難。有說。",
    "T27n1545_027:0137c27": "命根體是多物手足等中命根各別所依。能",
    "T27n1545_027:0137c28": "依數量等故。問若爾何故斷手足等令離",
    "T27n1545_027:0137c29": "身時而無有命。答以手足等繫屬身故彼",
    "T27n1545_027:0138a01": "若離身命便不起。如手足等未離身時是",
    "T27n1545_027:0138a02": "身根依名有情數離身不爾。命根亦然。故",
    "T27n1545_027:0138a03": "彼離身命便不起。評曰。應說命根體是一",
    "T27n1545_027:0138a04": "物。有一命故名有命者。如有一心名有心",
    "T27n1545_027:0138a05": "者。有一心滅名無心者。一受一想一思亦",
    "T27n1545_027:0138a06": "然。如是有情有一命故名有命者。而此命",
    "T27n1545_027:0138a07": "根唯是異熟不相應行。如心受等一有情",
    "T27n1545_027:0138a08": "身一剎那頃有一無二。",
    "T27n1545_027:0138a09": "云何眾同分。謂有情同分猶如命根體是一",
    "T27n1545_027:0138a10": "物遍與一切身分為依。是不相應行蘊所",
    "T27n1545_027:0138a11": "攝。唯無覆無記性唯有漏通三界。問此",
    "T27n1545_027:0138a12": "眾同分。為長養為等流。為異熟。答是異",
    "T27n1545_027:0138a13": "熟及等流。非長養。非色法故。異熟者。謂",
    "T27n1545_027:0138a14": "趣同分等。如地獄趣有情展轉相似。乃至",
    "T27n1545_027:0138a15": "天趣等有情亦然。等流者。謂界同分等。如",
    "T27n1545_027:0138a16": "欲界有情展轉相似。乃至無色界等有情亦",
    "T27n1545_027:0138a17": "然。有說異熟者。謂初生時得。如與父母",
    "T27n1545_027:0138a18": "等展轉相似。等流者。謂後時方得。如與",
    "T27n1545_027:0138a19": "沙門婆羅門等展轉相似。洲渚方土及族",
    "T27n1545_027:0138a20": "姓等有情同分。如理應知。有餘師說。有",
    "T27n1545_027:0138a21": "情同分通善不善無記性攝。謂四向四果",
    "T27n1545_027:0138a22": "有情同分是善性攝。造五無間業有情同分",
    "T27n1545_027:0138a23": "不善性攝。諸餘同分無記性攝。評曰。彼不",
    "T27n1545_027:0138a24": "應作是說。法雖有三種而有情同分唯無",
    "T27n1545_027:0138a25": "記攝。由此應知前說為善問若得眾同分",
    "T27n1545_027:0138a26": "彼捨眾同分耶。答應作順前句。謂若得眾",
    "T27n1545_027:0138a27": "同分彼定捨眾同分。有捨眾同分而不得",
    "T27n1545_027:0138a28": "眾同分。謂阿羅漢般涅槃時。問若死此生彼",
    "T27n1545_027:0138a29": "時定捨眾同分得眾同分耶。答應作四句。",
    "T27n1545_027:0138b01": "有死此生彼而不捨眾同分不得眾同",
    "T27n1545_027:0138b02": "分。如地獄死還生地獄。乃至天死還生天",
    "T27n1545_027:0138b03": "等。有捨眾同分得眾同分。而非死此生",
    "T27n1545_027:0138b04": "彼。謂入正性離生等位。有死此生彼亦捨",
    "T27n1545_027:0138b05": "眾同分亦得眾同分。謂地獄等死生異趣",
    "T27n1545_027:0138b06": "等。有不死此生彼亦不捨眾同分不得",
    "T27n1545_027:0138b07": "眾同分。謂除前相。無有愛當言見所斷修",
    "T27n1545_027:0138b08": "所斷耶。乃至廣說。問何故作此論。答為欲",
    "T27n1545_027:0138b09": "分別契經義故。謂契經說。愛有三種。一欲",
    "T27n1545_027:0138b10": "愛。二有愛。三無有愛。契經雖作是說而不",
    "T27n1545_027:0138b11": "廣分別。亦不說無有愛是見所斷是修所斷。",
    "T27n1545_027:0138b12": "契經是此論根本。彼所不說者今應說之。",
    "T27n1545_027:0138b13": "復次為止異執顯經義故。謂或有說。契經",
    "T27n1545_027:0138b14": "所言無有愛者。通見修所斷。如分別論者。",
    "T27n1545_027:0138b15": "為止彼執顯經所說。無有愛者唯修所斷。",
    "T27n1545_027:0138b16": "故作斯論。無有愛當言見所斷修所斷耶。",
    "T27n1545_027:0138b17": "答應言修所斷。無有者。眾同分無常。緣此",
    "T27n1545_027:0138b18": "愛說名無有愛。是故此愛唯修所斷。以眾",
    "T27n1545_027:0138b19": "同分修所斷故。有作是說。無有愛或見所",
    "T27n1545_027:0138b20": "斷或修所斷。云何見所斷。謂於見所斷法無",
    "T27n1545_027:0138b21": "有而貪。云何修所斷。謂於修所斷法無有而",
    "T27n1545_027:0138b22": "貪。問誰作此說。答分別論者。彼說意言。三",
    "T27n1545_027:0138b23": "界無常說名無有。能緣彼貪名無有愛。無",
    "T27n1545_027:0138b24": "常既通見修所斷。能緣彼愛亦通二種。於",
    "T27n1545_027:0138b25": "此義中無有愛但應言修所斷。謂於此論",
    "T27n1545_027:0138b26": "隨順契經無倒義中。無有愛但應言修所斷。",
    "T27n1545_027:0138b27": "此中有說。若隨經義說無有愛唯修所斷。",
    "T27n1545_027:0138b28": "若隨實義說無有愛通二所斷。所以者何。",
    "T27n1545_027:0138b29": "謂契經說。如有一類恐怖苦受所逼切故",
    "T27n1545_027:0138b30": "作如是念。若我死後斷壞無有。豈不樂哉。",
    "T27n1545_027:0138c01": "此經中說彼眾同分後時無常。名為無有。如",
    "T27n1545_027:0138c02": "是無有唯修所斷。故無有愛非見所斷。此中",
    "T27n1545_027:0138c03": "論主說隨經義。與分別論者競釋經義。故",
    "T27n1545_027:0138c04": "說無有愛唯修所斷。若隨實義如後當說。",
    "T27n1545_027:0138c05": "三界無常說名無有。三界無常通二所斷。故",
    "T27n1545_027:0138c06": "無有愛亦通二種。有作是說。此無有愛若",
    "T27n1545_027:0138c07": "隨實義若隨經義。俱應說言唯修所斷。三",
    "T27n1545_027:0138c08": "界無常雖通二種。而起愛者唯修所斷。以無",
    "T27n1545_027:0138c09": "有愛依厭苦生。但愛當來苦器無有。唯修",
    "T27n1545_027:0138c10": "所斷。是眾苦器。故無有愛唯修所斷。斷見雖",
    "T27n1545_027:0138c11": "緣五部無有。而無有愛不能通緣。但緣當",
    "T27n1545_027:0138c12": "來眾同分斷。是故尊者妙音說曰。起無有愛",
    "T27n1545_027:0138c13": "補特伽羅。唯緣執受蘊界處起。為彼逼切",
    "T27n1545_027:0138c14": "緣彼當來斷壞起愛。無見所斷逼切有情",
    "T27n1545_027:0138c15": "令愛彼斷。故無有愛唯修所斷。前來略說",
    "T27n1545_027:0138c16": "無有愛唯修所斷。",
    "T27n1545_027:0138c17": "此後應理論者與分別論者相對問答難通。",
    "T27n1545_027:0138c18": "廣顯無有愛唯修所斷。汝說無有愛唯修所",
    "T27n1545_027:0138c19": "斷。諸預流者未斷此愛耶者。是分別論者",
    "T27n1545_027:0138c20": "問。重定前宗。若不定他宗說他過失則",
    "T27n1545_027:0138c21": "不應理。答如是者。是應理論者答。謂順",
    "T27n1545_027:0138c22": "契經無顛倒義所立決定故言如是。汝何",
    "T27n1545_027:0138c23": "所欲諸預流者為起如是心。若我死後斷",
    "T27n1545_027:0138c24": "壞無有豈不安樂耶者。是分別論者將欲",
    "T27n1545_027:0138c25": "設難反定所宗顯違正義。答不爾者。是",
    "T27n1545_027:0138c26": "應理論者遮彼所問顯義無違。問何故預",
    "T27n1545_027:0138c27": "流者不起此愛耶。答見法性故。謂預流",
    "T27n1545_027:0138c28": "者見諸法性因果相續故不愛斷。復次信業",
    "T27n1545_027:0138c29": "果故。謂預流者深信業果前後相續故不",
    "T27n1545_027:0138c30": "愛斷。復次了達空故。謂預流者得空解脫",
    "T27n1545_027:0139a01": "門知無我我所。今有後斷故不起愛貪後",
    "T27n1545_027:0139a02": "斷滅。復次此無有愛斷見所長養。要斷見後",
    "T27n1545_027:0139a03": "方現在前。諸預流者已斷斷見故不起此",
    "T27n1545_027:0139a04": "愛。復次諸預流者得無有愛非擇滅故必",
    "T27n1545_027:0139a05": "不復起。聽我所說若無有愛唯修所斷。諸",
    "T27n1545_027:0139a06": "預流者未斷此愛。則應說預流者起如是",
    "T27n1545_027:0139a07": "心。若我死後斷壞無有豈不安樂。若預流者",
    "T27n1545_027:0139a08": "不起如是心。若我死後斷壞無有豈不安",
    "T27n1545_027:0139a09": "樂。則不應說無有愛唯修所斷。諸預流者",
    "T27n1545_027:0139a10": "未斷此愛。作如是說。俱不應理者。是分",
    "T27n1545_027:0139a11": "別論者前後兩關翻覆設難。前關顯順宗",
    "T27n1545_027:0139a12": "違義後關顯順義違宗。二俱不可故總結",
    "T27n1545_027:0139a13": "言作如是說俱不應理。應理論者後通意",
    "T27n1545_027:0139a14": "言。我宗不說諸未斷者皆必現前。或有未斷",
    "T27n1545_027:0139a15": "而不現前。或有已斷可現前故。若未斷者皆",
    "T27n1545_027:0139a16": "必現前。是則應無解脫出離。以未斷法無",
    "T27n1545_027:0139a17": "邊際故。設起何時起之可盡。此後反破分",
    "T27n1545_027:0139a18": "別論者以通前難。因明論中說破他義有",
    "T27n1545_027:0139a19": "三種路。一猶預破。二說過破。三除遣破。佛契",
    "T27n1545_027:0139a20": "經中明破他說亦有三路。一勝彼破。二等彼",
    "T27n1545_027:0139a21": "破。三違宗破。勝彼破者。如長爪梵志白佛",
    "T27n1545_027:0139a22": "言。我一切不忍。佛告彼曰。汝亦不忍此自",
    "T27n1545_027:0139a23": "見耶彼便自伏。等彼破者。如波吒梨外道",
    "T27n1545_027:0139a24": "白佛言。喬答摩知幻不。若不知者非一切",
    "T27n1545_027:0139a25": "智。若知者應是幻惑。佛告彼言。俱茶邑有",
    "T27n1545_027:0139a26": "惡人名藍婆鑄茶破戒行惡汝知之不。彼",
    "T27n1545_027:0139a27": "言我知。佛告彼曰。汝亦應是破戒惡人。彼",
    "T27n1545_027:0139a28": "便自伏。違宗破者。如鄔波離長者白佛言。",
    "T27n1545_027:0139a29": "身業罪大非意業。佛告彼曰。彈宅迦林羯凌",
    "T27n1545_027:0139b01": "伽林等誰之所作。豈非仙人惡意所作。彼答",
    "T27n1545_027:0139b02": "言爾。佛言。身業能作此耶。彼言不能。佛告",
    "T27n1545_027:0139b03": "彼曰。汝今豈不違前所言。彼便自伏。於此",
    "T27n1545_027:0139b04": "三中。應理論者依等彼破以通前難。此有",
    "T27n1545_027:0139b05": "三種如後廣說。汝等亦說地獄傍生鬼異熟",
    "T27n1545_027:0139b06": "愛唯修所斷。諸預流者未斷此愛耶者。是",
    "T27n1545_027:0139b07": "應理論者問。審定他宗。若不定他宗說他",
    "T27n1545_027:0139b08": "過失則不應理。答如是者。是分別論者答。",
    "T27n1545_027:0139b09": "所問理定故言如是。汝何所欲諸預流者為",
    "T27n1545_027:0139b10": "起如是心我當作哀羅筏拏龍王善住龍",
    "T27n1545_027:0139b11": "王琰魔鬼王統攝鬼界諸有情耶者。是應理",
    "T27n1545_027:0139b12": "論者將欲設難反定所宗顯違正義。答不",
    "T27n1545_027:0139b13": "爾者。是分別論者遮彼所問顯義無違。問",
    "T27n1545_027:0139b14": "何故預流者不起此愛耶。答彼趣是愚聖有",
    "T27n1545_027:0139b15": "智故。彼趣是異生。聖非異生故。彼趣惡意",
    "T27n1545_027:0139b16": "樂。聖意樂善故。彼趣多有破戒惡業。聖者",
    "T27n1545_027:0139b17": "成就清淨戒故。復次一切聖者得諸趣非擇",
    "T27n1545_027:0139b18": "滅故不愛生彼。問聖者於惡趣皆不起",
    "T27n1545_027:0139b19": "愛耶。答雖無生彼愛而有資具愛如天帝",
    "T27n1545_027:0139b20": "釋亦愛設支青衣藥叉哀羅筏拏善住龍等。",
    "T27n1545_027:0139b21": "諸預流等聞父母等墮惡趣中亦生愛念。",
    "T27n1545_027:0139b22": "今遮生愛故答不爾。聽我所說若地獄傍",
    "T27n1545_027:0139b23": "生鬼異熟愛唯修所斷諸預流者未斷此愛",
    "T27n1545_027:0139b24": "則應說預流者起如是心我當作哀羅筏",
    "T27n1545_027:0139b25": "拏龍王。乃至廣說。若預流者不起如是心。",
    "T27n1545_027:0139b26": "我當作哀羅筏拏龍王。乃至廣說。則不應",
    "T27n1545_027:0139b27": "說地獄傍生鬼異熟愛唯修所斷。諸預流者",
    "T27n1545_027:0139b28": "未斷此愛。作如是說。俱不應理者。是應",
    "T27n1545_027:0139b29": "理論者前後兩關翻覆設難。前關顯順宗",
    "T27n1545_027:0139c01": "違義。後關顯順義違宗。二俱不可故總結",
    "T27n1545_027:0139c02": "言作如是說俱不應理。應理論者此初意",
    "T27n1545_027:0139c03": "言如惡趣愛聖者未斷而不現前。無有愛",
    "T27n1545_027:0139c04": "亦應爾。故彼所難不順正理。汝等亦說諸纏",
    "T27n1545_027:0139c05": "所纏故害父母命此纏唯修所斷諸預流者",
    "T27n1545_027:0139c06": "未斷此纏耶者。是應理論者問。餘如前說。",
    "T27n1545_027:0139c07": "答如是者是分別論者答。餘如前說。汝何",
    "T27n1545_027:0139c08": "所欲諸預流者為起如是纏故害父母命",
    "T27n1545_027:0139c09": "耶者。是應理論者將欲設難反定所宗顯",
    "T27n1545_027:0139c10": "違正義。答不爾者。是分別論者遮彼所問",
    "T27n1545_027:0139c11": "顯義無違。問何故預流者不起此纏耶。答",
    "T27n1545_027:0139c12": "若有上品惡意樂者能起此纏。諸預流者意",
    "T27n1545_027:0139c13": "樂善故。復次若有上品無慚無愧能起此",
    "T27n1545_027:0139c14": "纏。諸預流者有慚愧故。復次此纏邪見之",
    "T27n1545_027:0139c15": "所長養邪見後起。諸預流者邪見斷故不",
    "T27n1545_027:0139c16": "起此纏。復次諸預流者已得此纏非擇滅故",
    "T27n1545_027:0139c17": "及得此業不作戒故畢竟不起。聽我所說",
    "T27n1545_027:0139c18": "若纏所纏故害父母命此纏唯修所斷。諸預",
    "T27n1545_027:0139c19": "流者未斷此纏則應說預流者起如是纏",
    "T27n1545_027:0139c20": "故害父母命。若預流者不起如是纏故害",
    "T27n1545_027:0139c21": "父母命則不應說諸纏所纏故害父母命",
    "T27n1545_027:0139c22": "此纏唯修所斷。諸預流者未斷此纏。作",
    "T27n1545_027:0139c23": "如是說俱不應理者。是應理論者前後兩",
    "T27n1545_027:0139c24": "關翻覆設難。餘如前說。應理論者此中意言。",
    "T27n1545_027:0139c25": "如此殺纏聖者未斷而不現前。無有愛亦",
    "T27n1545_027:0139c26": "應爾故。彼所難不應正理。汝等亦說於修",
    "T27n1545_027:0139c27": "所斷法無有而貪。此貪唯修所斷。諸預流",
    "T27n1545_027:0139c28": "者未斷此貪耶者。是應理論者問。餘如前",
    "T27n1545_027:0139c29": "說。答如是者。是分別論者答。餘如前說。此",
    "T27n1545_027:0140a01": "中修所斷法者。謂有漏善法無有者。謂彼善",
    "T27n1545_027:0140a02": "根斷。若於此起貪名無有貪。此善根斷。修",
    "T27n1545_027:0140a03": "所斷故緣此起貪亦修所斷。汝何所欲諸預",
    "T27n1545_027:0140a04": "流者為緣此起愛耶者。是應理論者將欲設",
    "T27n1545_027:0140a05": "難反定所宗顯違正義。答不爾者。是分別",
    "T27n1545_027:0140a06": "論者遮彼所問顯義無違。問何故預流者不",
    "T27n1545_027:0140a07": "起此愛耶。答聖於善法恒樂成就不欲遠",
    "T27n1545_027:0140a08": "離。此善根斷不成善法令遠離善。是故聖",
    "T27n1545_027:0140a09": "者不緣起愛。復次聖於善法恒樂增進。此",
    "T27n1545_027:0140a10": "善根斷能令善法損減衰退是故聖者不緣",
    "T27n1545_027:0140a11": "起愛。復次此善法無有愛是邪見所長養邪",
    "T27n1545_027:0140a12": "見後起。諸預流者已斷邪見故無此愛。復次",
    "T27n1545_027:0140a13": "聖者於此得非擇滅故必不起。聽我所說",
    "T27n1545_027:0140a14": "若於修所斷法無有而貪。此貪唯修所斷。諸",
    "T27n1545_027:0140a15": "預流者未斷此貪則應說預流者緣此起愛。",
    "T27n1545_027:0140a16": "若預流者不緣此起愛。則不應說於修所",
    "T27n1545_027:0140a17": "斷法無有而貪。此貪唯修所斷。諸預流者未",
    "T27n1545_027:0140a18": "斷此貪。作如是說俱不應理者。是應理",
    "T27n1545_027:0140a19": "論者前後兩關翻覆設難餘如前說。應理論",
    "T27n1545_027:0140a20": "者此後意言。如善法無有愛聖雖未斷而",
    "T27n1545_027:0140a21": "不現前。無有愛亦應爾。故彼所難不應正",
    "T27n1545_027:0140a22": "理。彼既應理此亦應然者。是應理論者總舉",
    "T27n1545_027:0140a23": "彼三結成己義。謂彼所說初中後三既應正",
    "T27n1545_027:0140a24": "理。我前所說理亦應然不可為難。",
    "T27n1545_027:0140a25": "無有名何法。答三界無常。問何故復作此",
    "T27n1545_027:0140a26": "論。答為令疑者得決定故。謂或有疑造",
    "T27n1545_027:0140a27": "此論者唯解隨經義。不解隨實義。欲令",
    "T27n1545_027:0140a28": "此疑得決定故。顯此論者前來成立隨契",
    "T27n1545_027:0140a29": "經義說無有愛唯修所斷。今隨實義顯無",
    "T27n1545_027:0140b01": "有愛通二所斷。三界無常通二斷故。復次",
    "T27n1545_027:0140b02": "分別論者問應理論者言。汝從前來雖以",
    "T27n1545_027:0140b03": "言辯伏我而於實理猶未審定。今應定說",
    "T27n1545_027:0140b04": "無有是何而言此愛唯修所斷。應理論者答",
    "T27n1545_027:0140b05": "分別論者言。我從前來雖以言辯伏汝成",
    "T27n1545_027:0140b06": "隨經義。今隨實義此無有愛通二所斷。以",
    "T27n1545_027:0140b07": "三界無常通二所斷故。有作是說。前來",
    "T27n1545_027:0140b08": "說愛今說無有。欲顯此二俱修所斷。此中",
    "T27n1545_027:0140b09": "所說三界無常。但說三界眾同分滅不說",
    "T27n1545_027:0140b10": "一切。評曰。如前所說為善。三界無常言無",
    "T27n1545_027:0140b11": "簡故。緣善法斷尚有起愛緣見所斷諸法",
    "T27n1545_027:0140b12": "無常寧不起愛。以斷見者總計五部為我",
    "T27n1545_027:0140b13": "我所當來斷滅後隨起愛。雖不總緣而緣",
    "T27n1545_027:0140b14": "一一別別起愛。於理何咎。問諸無漏法亦",
    "T27n1545_027:0140b15": "有無常。何故此中唯說三界。答若無常相是",
    "T27n1545_027:0140b16": "愛所緣。此中說之。無漏無常非愛所緣。故此",
    "T27n1545_027:0140b17": "不說。復次若無常相愛所隨增。此中說之。",
    "T27n1545_027:0140b18": "無漏無常非愛隨增。是故不說。如世尊說。",
    "T27n1545_027:0140b19": "心解脫貪瞋癡。乃至廣說。問何故作此論。答",
    "T27n1545_027:0140b20": "為欲分別契經義故。謂契經說心解脫貪",
    "T27n1545_027:0140b21": "瞋癡。契經雖作是說而不廣分別。何等心",
    "T27n1545_027:0140b22": "解脫。為有貪瞋癡心解脫。為離貪瞋癡心",
    "T27n1545_027:0140b23": "解脫。契經是此論根本。彼所不分別者。今",
    "T27n1545_027:0140b24": "應說之。復次為止他宗顯正義故。謂或",
    "T27n1545_027:0140b25": "有執心性本淨。如分別論者。彼說心本性清",
    "T27n1545_027:0140b26": "淨客塵煩惱所染污故相不清淨。為止彼",
    "T27n1545_027:0140b27": "執顯示心性非本清淨客塵煩惱所染污故",
    "T27n1545_027:0140b28": "相不清淨。若心本性清淨客塵煩惱所染污",
    "T27n1545_027:0140b29": "故相不清淨者。何不客塵煩惱本性染污與",
    "T27n1545_027:0140c01": "本性清淨心相應故其相清淨。若客塵煩惱",
    "T27n1545_027:0140c02": "本性染污雖與本性清淨心相應而相不清",
    "T27n1545_027:0140c03": "淨。亦應心本性清淨不由客塵煩惱相不",
    "T27n1545_027:0140c04": "清淨。義相似故。又此本性淨心為在客塵煩",
    "T27n1545_027:0140c05": "惱先生。為俱時生。若在先生。應心生已住",
    "T27n1545_027:0140c06": "待煩惱。若爾應經二剎那住。有違宗失。若",
    "T27n1545_027:0140c07": "俱時生。云何可說心性本淨。汝宗不說有",
    "T27n1545_027:0140c08": "未來心可言本淨。為止如是他宗異執及",
    "T27n1545_027:0140c09": "顯自宗無顛倒理故作斯論。如世尊說心",
    "T27n1545_027:0140c10": "解脫貪瞋癡。何等心得解脫。有貪瞋癡心耶。",
    "T27n1545_027:0140c11": "離貪瞋癡心耶。答離貪瞋癡心得解脫。問離",
    "T27n1545_027:0140c12": "貪瞋癡心本來解脫。何故復說得解脫耶答",
    "T27n1545_027:0140c13": "雖約煩惱本來解脫而依行世及在相續",
    "T27n1545_027:0140c14": "今得解脫。謂若身中煩惱未斷心未行世",
    "T27n1545_027:0140c15": "不在相續。以心不能自在行世在相續",
    "T27n1545_027:0140c16": "故不名解脫。若自身中諸煩惱斷。爾時此心",
    "T27n1545_027:0140c17": "自在行世在相續故。名得解脫。有作是",
    "T27n1545_027:0140c18": "說。貪瞋癡相應心得解脫。問誰作是說。答",
    "T27n1545_027:0140c19": "分別論者。彼說染污不染污心其體無異。謂",
    "T27n1545_027:0140c20": "若相應煩惱未斷名染污心。若時相應煩惱",
    "T27n1545_027:0140c21": "已斷名不染心。如銅器等。未除垢時名有",
    "T27n1545_027:0140c22": "垢器等。若除垢已名無垢器等。心亦如是。",
    "T27n1545_027:0140c23": "彼不應作是說。若作是說理應違拒。所以",
    "T27n1545_027:0140c24": "者何。非此心與貪瞋癡相合相應相雜而",
    "T27n1545_027:0140c25": "貪瞋癡未斷心不解脫。貪瞋癡斷心便解脫。",
    "T27n1545_027:0140c26": "此中意說心與煩惱若相應者無解脫義。同",
    "T27n1545_027:0140c27": "對治故。若未斷時。以未斷故不名解脫。若",
    "T27n1545_027:0140c28": "被斷已俱不成就不名解脫相應諸法",
    "T27n1545_027:0140c29": "不可令其遠離伴性尚不名斷。況名解",
    "T27n1545_027:0141a01": "脫。故解脫心必無煩惱。本相應義。為證此",
    "T27n1545_027:0141a02": "義復引契經。世尊亦說苾芻當知。此日月",
    "T27n1545_027:0141a03": "輪五翳所翳。不明不照不廣不淨。何等為",
    "T27n1545_027:0141a04": "五。一雲。二烟。三塵。四霧。五曷邏呼阿素洛",
    "T27n1545_027:0141a05": "手。此中雲者。如盛夏時有少雲起須臾增",
    "T27n1545_027:0141a06": "長遍覆虛空。障日月輪俱令不現。烟者",
    "T27n1545_027:0141a07": "如林野中焚燒草木率爾烟起遍覆虛空。",
    "T27n1545_027:0141a08": "障日月輪俱令不現。塵者。如亢旱時大風",
    "T27n1545_027:0141a09": "旋擊囂塵卒起遍覆虛空。障日月輪俱令不",
    "T27n1545_027:0141a10": "現霧者。如秋冬時山河霧起。又聞外國雨初",
    "T27n1545_027:0141a11": "晴時。日照川原地氣騰湧。雰霏布散遍覆",
    "T27n1545_027:0141a12": "虛空。障日月輪俱令不現。曷邏呼阿素洛",
    "T27n1545_027:0141a13": "手者。謂阿素洛與天鬪時。天用日月以為",
    "T27n1545_027:0141a14": "旗幟。由日月威天常勝彼。時曷邏呼阿素",
    "T27n1545_027:0141a15": "洛常心忿日月欲摧滅之。由諸有情業增",
    "T27n1545_027:0141a16": "上力。盡其智術不能摧壞。遂以手障令暫",
    "T27n1545_027:0141a17": "隱沒。如契經說。苾芻當知。無大身形端嚴",
    "T27n1545_027:0141a18": "殊妙如曷邏呼阿素洛者。此說變化。非謂",
    "T27n1545_027:0141a19": "實身。如日月輪非與五翳相合相應相雜。",
    "T27n1545_027:0141a20": "彼翳未離此日月輪不明不照不廣不淨。",
    "T27n1545_027:0141a21": "彼翳若離此日月輪。明照廣淨。如是非此",
    "T27n1545_027:0141a22": "心與貪瞋癡相合相應相雜。而貪瞋癡未斷",
    "T27n1545_027:0141a23": "心不解脫。貪瞋癡斷心便解脫。此中意說。",
    "T27n1545_027:0141a24": "如日月輪非與五翳從本已來相應相雜。",
    "T27n1545_027:0141a25": "後時離彼明照廣淨。心亦如是。非從無始",
    "T27n1545_027:0141a26": "與貪瞋癡相應相雜。後時離彼名得解脫。",
    "T27n1545_027:0141a27": "是故要離貪瞋癡心後彼斷時名得解脫。",
    "T27n1545_027:0141a28": "其理決定。何等心解脫。過去耶未來耶現在",
    "T27n1545_027:0141a29": "耶乃至廣說。問何故作此論。答為止他宗",
    "T27n1545_027:0141b01": "顯正義故。謂於三世不了別者。撥無過",
    "T27n1545_027:0141b02": "去未來諸法。為遮彼執欲顯實有過去未",
    "T27n1545_027:0141b03": "來。或復有執。無正生時及正滅時如譬喻",
    "T27n1545_027:0141b04": "者。彼說時分但有二種。一者已生。二者未",
    "T27n1545_027:0141b05": "生。復有二種。一者已滅。二者未滅。除此更",
    "T27n1545_027:0141b06": "無正生正滅。為遮彼執欲顯實有正生滅",
    "T27n1545_027:0141b07": "位。復次前說離貪瞋癡心得解脫。未說何",
    "T27n1545_027:0141b08": "心為在何世於何解脫。今欲說之。故作",
    "T27n1545_027:0141b09": "此論。何等心解脫。過去耶未來耶現在耶。答",
    "T27n1545_027:0141b10": "未來無學心生時解脫一切障言未來者。",
    "T27n1545_027:0141b11": "即遮撥無過去未來實有法執。無學心者。",
    "T27n1545_027:0141b12": "顯無學心名得解脫。生時者。顯有正生正",
    "T27n1545_027:0141b13": "滅時遮譬喻者執解脫一切障者顯於一",
    "T27n1545_027:0141b14": "切障皆得解脫。謂離非想非非想處修所斷",
    "T27n1545_027:0141b15": "下下品煩惱時。於三界五部障皆得解脫。",
    "T27n1545_027:0141b16": "集遍知故。爾時總得諸無為故。問爾時未來",
    "T27n1545_027:0141b17": "心一切得解脫。何故但說未來生時。答且",
    "T27n1545_027:0141b18": "舉未來生時為門。類現一切皆得解脫。",
    "T27n1545_027:0141b19": "爾時皆於在身行世得自在故復次以生",
    "T27n1545_027:0141b20": "時心是解脫道。此為上首離一切障。由此",
    "T27n1545_027:0141b21": "未來皆得解脫。故偏說之。復次解脫有二",
    "T27n1545_027:0141b22": "種。一行世解脫。二相續解脫。正生時心具二",
    "T27n1545_027:0141b23": "解脫。故偏說之。餘未來心雖有相續解脫",
    "T27n1545_027:0141b24": "而無行世解脫。故不說之。問爾時五蘊皆",
    "T27n1545_027:0141b25": "得解脫。何故但說心解脫耶。答舉心為門。",
    "T27n1545_027:0141b26": "類顯一切未來五蘊皆得解脫。復次就勝說",
    "T27n1545_027:0141b27": "故。謂五蘊中心最為勝。說心解脫即說一",
    "T27n1545_027:0141b28": "切。如說王來。即說臣妾。復次爾時雖有心",
    "T27n1545_027:0141b29": "所法等皆依心故但說其心。以心大故心",
    "T27n1545_027:0141c01": "所名為大地所有。由心所故起隨轉色不",
    "T27n1545_027:0141c02": "相應行。依心等生故偏說心不說餘蘊。復",
    "T27n1545_027:0141c03": "次心是主故。若心清淨餘蘊亦然。是故偏",
    "T27n1545_027:0141c04": "說。復次修他心通無間道時但緣心故。此",
    "T27n1545_027:0141c05": "中偏說。此如初品已廣說之。問學及非學非",
    "T27n1545_027:0141c06": "無學心亦得解脫。何故但說無學心耶。答",
    "T27n1545_027:0141c07": "就勝說故。謂若說勝法。無學法勝非學法",
    "T27n1545_027:0141c08": "等。若說勝有情。無學有情勝非學有情等。",
    "T27n1545_027:0141c09": "是故此中但說無學。復次以無學心解脫多",
    "T27n1545_027:0141c10": "故。有勝德故。無諸過故。此中說之。餘心",
    "T27n1545_027:0141c11": "不爾。是故尊者妙音說曰。多故勝故無諸",
    "T27n1545_027:0141c12": "過故。唯無學心說名解脫。復次以無學心",
    "T27n1545_027:0141c13": "具二解脫。謂自性解脫及相續解脫。故偏說",
    "T27n1545_027:0141c14": "之。餘心不爾。是故此中應作四句。有心自",
    "T27n1545_027:0141c15": "性解脫非相續解脫。謂學無漏心。有心相續",
    "T27n1545_027:0141c16": "解脫非自性解脫。謂無學有漏心有心自性",
    "T27n1545_027:0141c17": "解脫亦相續解脫。謂無學無漏心。有心非自",
    "T27n1545_027:0141c18": "性解脫亦非相續解脫。謂學有漏心及異生",
    "T27n1545_027:0141c19": "心。復次若心全分解脫。此中說之。學心唯",
    "T27n1545_027:0141c20": "有一分解脫。非學非無學心或全分不解脫。",
    "T27n1545_027:0141c21": "或一分不解脫。故不說之。復次若心唯解",
    "T27n1545_027:0141c22": "脫唯無縛唯有智無無智。此中說之。餘心",
    "T27n1545_027:0141c23": "不爾。是故不說。復次若心解脫五部煩惱",
    "T27n1545_027:0141c24": "及五部法。此中說之。餘心不爾。是故不說。",
    "T27n1545_027:0141c25": "復次若心解脫五部障礙及五部所緣。此中",
    "T27n1545_027:0141c26": "說之。餘心不爾。是故不說。復次若心有正",
    "T27n1545_027:0141c27": "解脫無邪解脫。有正智無邪智無怨敵",
    "T27n1545_027:0141c28": "者。此中說之。餘心不爾。復次若心不為八",
    "T27n1545_027:0141c29": "邪所伏。此中說之。餘心不爾。學心雖復遠",
    "T27n1545_027:0142a01": "離八邪而猶被障。故亦名伏。復次若心畢",
    "T27n1545_027:0142a02": "竟能斷後有得一切有非擇滅者。此中說",
    "T27n1545_027:0142a03": "之。餘心不爾。復次若心解脫究竟圓滿。此中",
    "T27n1545_027:0142a04": "說之。餘心不爾。復次若心已得解脫王位",
    "T27n1545_027:0142a05": "以解脫絹而繫頂者。此中說之。餘心不",
    "T27n1545_027:0142a06": "爾。復次若心唯在解脫猶如摩魯多愛相",
    "T27n1545_027:0142a07": "續中者。此中說之。餘心不爾。復次若心究",
    "T27n1545_027:0142a08": "竟剪拔三界猶如鬚髮諸煩惱者。此中說",
    "T27n1545_027:0142a09": "之。復次若心已斷依第一有煩惱頂者。此",
    "T27n1545_027:0142a10": "中說之。復次若心相應有輕安樂廣大微妙。",
    "T27n1545_027:0142a11": "此中說之。學心雖復有輕安樂。而彼猶有",
    "T27n1545_027:0142a12": "煩惱怨敵未永盡故。不得名為廣大微妙。",
    "T27n1545_027:0142a13": "譬如國王怨敵未盡。或雖已盡而諸邊國",
    "T27n1545_027:0142a14": "未來朝貢爾時未為受大快樂。學心猶未",
    "T27n1545_027:0142a15": "盡煩惱故。三界善根未總修故。彼輕安樂",
    "T27n1545_027:0142a16": "不得名為廣大微妙。復次若心相應有輕",
    "T27n1545_027:0142a17": "安樂已捨重擔不為煩惱。意言所伏名牟",
    "T27n1545_027:0142a18": "尼者。此中說之。復次若心捨熱惱處得清",
    "T27n1545_027:0142a19": "涼處。捨煩惱依得善根依。捨雜染蘊得清",
    "T27n1545_027:0142a20": "淨蘊。捨染有情聚得淨有情聚。永寂意言",
    "T27n1545_027:0142a21": "牟尼圓滿。此中說之。復次若入勝義福田",
    "T27n1545_027:0142a22": "數者。此中說之。學有煩惱未入勝義福田",
    "T27n1545_027:0142a23": "數中。如伽他說。",
    "T27n1545_027:0142a24": "　貪欲壞眾生　　如田有穢草",
    "T27n1545_027:0142a25": "　施無貪欲者　　獲勝果無疑",
    "T27n1545_027:0142a26": "復次若害彼命得無間罪。此中說之。復次",
    "T27n1545_027:0142a27": "若功德過失不相雜行者。此中說之。復次",
    "T27n1545_027:0142a28": "若斷諸著破諸堤塘除諸障者。此中說",
    "T27n1545_027:0142a29": "之。復次若斷四食破四魔怨離四識住究",
    "T27n1545_027:0142b01": "竟超度九有情居。絕諸生路盡界趣生老病",
    "T27n1545_027:0142b02": "死者。此中說之。復次此中不應責造論者。",
    "T27n1545_027:0142b03": "以造論者依經作論。經說無學心得解脫",
    "T27n1545_027:0142b04": "非有學等。故偏說之。問盡智時修三界善",
    "T27n1545_027:0142b05": "根亦解脫不。答亦得解脫。永離障故。問阿",
    "T27n1545_027:0142b06": "羅漢果退已還得。爾時何心名得解脫。為",
    "T27n1545_027:0142b07": "過去者未來者耶。答唯未來者名得解脫。",
    "T27n1545_027:0142b08": "非過去者。更不在身及行世故。已解脫故。",
    "T27n1545_027:0142b09": "今雖重得不名解脫。",
    "T27n1545_027:0142b10": "說一切有部發智大毘婆沙論卷第二十七"
}