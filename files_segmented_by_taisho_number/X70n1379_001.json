{
    "X70n1379_001:0118a06": "運菴和尚語錄",
    "X70n1379_001:0118a08": "目次",
    "X70n1379_001:0118a09": "鎮江府大聖普照禪寺語錄",
    "X70n1379_001:0118a10": "真州報恩光孝禪寺語錄",
    "X70n1379_001:0118a11": "安吉州道場山護聖萬壽禪寺語錄",
    "X70n1379_001:0118a12": "法語贊佛祖頌古偈頌",
    "X70n1379_001:0118a13": "行實",
    "X70n1379_001:0118a15": "運菴和尚住鎮江府大聖普照禪寺語錄",
    "X70n1379_001:0118a16": "侍者　元靖　編",
    "X70n1379_001:0118a17": "師開禧二年三月初八日平江府寶華山受請入寺。",
    "X70n1379_001:0118a18": "三門。豁開戶牗。直出直入。鮎魚上竹竿。俊鶻趂不及。",
    "X70n1379_001:0118a19": "泗洲殿。出現楊州。坐斷壽丘。脚跟不點地。贏得一身",
    "X70n1379_001:0118a20": "愁。不是冤家不聚頭。",
    "X70n1379_001:0118a21": "方丈。日面月面。霹靂閃電。直下來也。急著眼看。",
    "X70n1379_001:0118a22": "拈帖。馬頭回。牛頭沒。一字入公門。九牛曳不出。",
    "X70n1379_001:0118a23": "拈衣。箇樣皮毛千化萬變。黃梅鷲頭謾自流傳。後代",
    "X70n1379_001:0118a24": "兒孫可貴可賤。",
    "X70n1379_001:0118b01": "法座。坐而不住。住而不坐。滴水生氷。因風吹火。陞座",
    "X70n1379_001:0118b02": "拈香祝",
    "X70n1379_001:0118b03": "聖畢。次拈香云。此香堪笑又堪悲。剛把愁腸說向誰。",
    "X70n1379_001:0118b04": "冶父山前曾落節。千鈞之重一毫釐。盡情拈出。供養",
    "X70n1379_001:0118b05": "前住臨安府景德靈隱禪寺松源老師大和尚。用酬",
    "X70n1379_001:0118b06": "法乳之恩。遂就座。甘露諾庵肇和尚白槌云。法筵龍",
    "X70n1379_001:0118b07": "象眾。當觀第一義。師曰。鼓聲未動。此座未陞。好箇古",
    "X70n1379_001:0118b08": "佛樣子。莫有知時別宜底麼。僧問。橫擔拄杖。縱橫虎",
    "X70n1379_001:0118b09": "穴。魔宮倒。握吹毛。直下殺佛殺祖。正與麼時如何。師",
    "X70n1379_001:0118b10": "曰崖崩石裂。進曰今日小出大遇去也。師云勾賊破",
    "X70n1379_001:0118b11": "家。進云師唱誰家曲宗風嗣阿誰。師曰驢事未去馬",
    "X70n1379_001:0118b12": "事到來。進云莫是松源的子東山正傳麼。師云此去",
    "X70n1379_001:0118b13": "西天十萬程。進云向上還有事也無。師云一東二冬",
    "X70n1379_001:0118b14": "叉手當胷。進云學人不會。師云江西馬大師南岳讓",
    "X70n1379_001:0118b15": "和尚。僧禮拜。師云今日失利。　乃云。衝開碧落。萬象",
    "X70n1379_001:0118b16": "平沉。喝散白雲。古今獨露。全彰意氣。不在躊躇。撒火",
    "X70n1379_001:0118b17": "飛星。擡眸萬里。鞠其趣向。別有來端。妙轉綿綿。甚生",
    "X70n1379_001:0118b18": "標格。直得三世諸佛六代祖師只眨得眼。到者裡推",
    "X70n1379_001:0118b19": "不進前。拽不退後。世出世間承誰恩力。還委悉麼。萬",
    "X70n1379_001:0118b20": "方有慶歸明主。又見黃河一度清。",
    "X70n1379_001:0118b21": "復舉閩王請羅山陞堂。山斂衣顧視大眾便下座。王",
    "X70n1379_001:0118b22": "近前執山手云。靈山一會何異今日。山云將謂你是",
    "X70n1379_001:0118b23": "箇俗漢。師拈云。龍驤虎驟玉轉珠回。裂破古今白珪",
    "X70n1379_001:0118b24": "無砧。雖然坐致太平。要且未能勦絕。擊拂子。打刀須",
    "X70n1379_001:0118c01": "是[利禾+分]州銕。白槌云。諦觀法王法。法王法如是。",
    "X70n1379_001:0118c02": "當晚小參。衲僧家如龍似虎。飄風驟雲阿誰奈何得",
    "X70n1379_001:0118c03": "你。有時拈一莖艸作丈六金身。有時吹一布毛傳正",
    "X70n1379_001:0118c04": "法眼。離四句絕百非。清寥寥。白滴滴。直透萬重關。不",
    "X70n1379_001:0118c05": "住青霄外。千手大悲提不起。爍迦羅眼莫能窺。至於",
    "X70n1379_001:0118c06": "提一機示一境。崖崩石裂百川倒流。為佛祖梯航。作",
    "X70n1379_001:0118c07": "人天榜樣。與麼告報還有人檢點麼。卓拄杖云。駟不",
    "X70n1379_001:0118c08": "及舌。復舉瑯琊和尚問法華和尚近離甚處公案。師",
    "X70n1379_001:0118c09": "拈云。盡謂瑯琊被法華干戈。爭知法華被瑯琊勘破。",
    "X70n1379_001:0118c10": "雖然。豈不見道。見利而忘義。故君子之道鮮矣。",
    "X70n1379_001:0118c11": "謝兩序上堂。風雲合匝。龍虎交馳。一進一退。各適其",
    "X70n1379_001:0118c12": "宜。叢林烜赫。慧命流輝。壽丘面皮厚多少。惟許通方",
    "X70n1379_001:0118c13": "作者知。",
    "X70n1379_001:0118c14": "上堂。入院數日來。人事閙閧閧。兩脚走如烟。眼不見",
    "X70n1379_001:0118c15": "鼻孔。大聖國師聞得出來道箇希有。何故。過去燈明",
    "X70n1379_001:0118c16": "佛。本光瑞如此。",
    "X70n1379_001:0118c17": "淮東歸上堂。歸來出去。迦葉貧阿難富。出去歸來。南",
    "X70n1379_001:0118c18": "天台北五臺。目前包褁。滿面塵埃。禹力不到處。河聲",
    "X70n1379_001:0118c19": "流向西。",
    "X70n1379_001:0118c20": "上堂。舉靈雲見桃花悟道頌。玄沙云。諦當甚諦當。敢",
    "X70n1379_001:0118c21": "保老兄未徹在。師云。同坑無異土。決定有疎親。",
    "X70n1379_001:0118c22": "松源先師忌日拈香。近之不遜。遠之則然。無義無情。",
    "X70n1379_001:0118c23": "可貴可賤。一年一度雪深冤。畢竟無人是的傳。",
    "X70n1379_001:0118c24": "上堂。過去諸如來。斯門已成就。一槌擊碎。現在諸菩",
    "X70n1379_001:0119a01": "薩。今各入圓明。風火交煎。未來修學人。當依如是住。",
    "X70n1379_001:0119a02": "舌拄上齶。壽丘與麼道。也是與賊過梯。",
    "X70n1379_001:0119a03": "瑯琊蒙谷和尚至。上堂。故人方外來。相見便相悉。倒",
    "X70n1379_001:0119a04": "指三十年。道義同一日。鐵壁銀山。十分狼藉。直得同",
    "X70n1379_001:0119a05": "聲相應同氣相求。西河師子在汾州。",
    "X70n1379_001:0119a06": "上堂。舉曹山因僧問。清稅孤貧乞師賑濟。山召云稅",
    "X70n1379_001:0119a07": "闍黎。僧應諾。山云。青原白家三盞酒。喫了猶道未沾",
    "X70n1379_001:0119a08": "唇。師云。毒攻毒。楔出楔。老曹山不識別。那裡是者僧",
    "X70n1379_001:0119a09": "喫酒處。",
    "X70n1379_001:0119a10": "真州報恩光孝禪寺語錄",
    "X70n1379_001:0119a11": "侍者　智能　編",
    "X70n1379_001:0119a12": "拈帖。令不虗行。箭不虗發。儻或躊躇。二九十八。",
    "X70n1379_001:0119a13": "歲旦上堂。舉僧問鏡清新年頭還有佛法也無。清云",
    "X70n1379_001:0119a14": "有。僧云如何是新年頭佛法。清云。元正啟祚。萬物咸",
    "X70n1379_001:0119a15": "新。僧云謝師答話。清云鏡清失利。又僧問明教。新年",
    "X70n1379_001:0119a16": "頭還有佛法也無。教云無。僧云。年年是好年。日日是",
    "X70n1379_001:0119a17": "好日。為什麼却無。教云張公喫酒李公醉。僧云老老",
    "X70n1379_001:0119a18": "大大龍頭蛇尾。教云今日失利。師拈云。有與無。非意",
    "X70n1379_001:0119a19": "氣。明教鏡清二俱失利。有問報恩。新年頭還有佛法",
    "X70n1379_001:0119a20": "也無。拈拄杖便打。何。故總不可作野狐精見解。",
    "X70n1379_001:0119a21": "上堂。黃蘗示眾云。汝等諸人盡是噇酒糟漢。公案舉",
    "X70n1379_001:0119a22": "了。拈云。洞門無鑰。劒閣崔嵬。風露高寒。且非人世。是",
    "X70n1379_001:0119a23": "則是。天上人間知幾幾。者僧一問不將來。黃蘗通身",
    "X70n1379_001:0119a24": "是泥水。",
    "X70n1379_001:0119b01": "冬至上堂。卓拄杖云。一陽生也。樹頭驚起雙雙魚。石",
    "X70n1379_001:0119b02": "上迸出長長筍。靠拄杖云。即日伏惟兩序。高人現前",
    "X70n1379_001:0119b03": "清眾履。茲長至倍膺戩穀。喝一喝。俗氣未除。",
    "X70n1379_001:0119b04": "上堂。季春漸暄。鳥啼花笑恒沙數。見聞覺知悉皆了",
    "X70n1379_001:0119b05": "了。因甚西天老凍膿。總被聲色轉却。致令後代兒孫",
    "X70n1379_001:0119b06": "一箇箇擡脚不起。且道利害在什麼處。金屑雖貴。落",
    "X70n1379_001:0119b07": "眼成翳。",
    "X70n1379_001:0119b08": "上堂。一葉落。天下秋。一塵起。大地収。臨濟掌黃蘗。南",
    "X70n1379_001:0119b09": "泉喚趙州。開口不在舌頭上。夜濤催發海南舟。",
    "X70n1379_001:0119b10": "安吉州道場山護聖萬壽禪寺語錄",
    "X70n1379_001:0119b11": "侍者　惟衍　編",
    "X70n1379_001:0119b12": "上堂。龍吟虎嘯。斗轉星移。剗除上古風規。開闢今時",
    "X70n1379_001:0119b13": "樞要。法社自然號令。斯文可以日新。一舉堂頭。如何",
    "X70n1379_001:0119b14": "敲唱。妙舞不須誇拍變。三臺須是大家催。",
    "X70n1379_001:0119b15": "上堂。舉臨濟入京教化。至一家門首云。家常添鉢。婆",
    "X70n1379_001:0119b16": "云太無厭生。濟云。飯也未得。何言太無厭生。婆便閉",
    "X70n1379_001:0119b17": "却門。師拈云。家常添鉢。臨濟平地活埋。太無厭生。婆",
    "X70n1379_001:0119b18": "婆死而不吊。",
    "X70n1379_001:0119b19": "上堂。舉石霜慈明或時方丈內以水一盆。上劄一口",
    "X70n1379_001:0119b20": "劒。下面著一緉草鞋。以拄杖橫按膝上。僧入門便指。",
    "X70n1379_001:0119b21": "擬議棒出。師拈云。巧笑兮。倩美目盻兮。素以為絢兮。",
    "X70n1379_001:0119b22": "顯慈諾庵和尚至。上堂。顯慈鼻祖。諾庵法兄。機如電",
    "X70n1379_001:0119b23": "掣。辯似河傾。無心相撞著。分外得人憎。彼此不堪為",
    "X70n1379_001:0119b24": "種艸。先師之道轉跉[跳兆+屏]。",
    "X70n1379_001:0119c01": "上堂。山僧昨夜三更夢中被一陣黑風吹墮羅剎鬼",
    "X70n1379_001:0119c02": "國。幾乎性命不存。賴得曉鐘一動。驚覺起來。開眼合",
    "X70n1379_001:0119c03": "眼千頭百緒。帶累胡達磨釋迦文祖。閣漆桶。堂中上",
    "X70n1379_001:0119c04": "座總少他一分不得。何故。仁義盡從貧處斷。世情偏",
    "X70n1379_001:0119c05": "向有錢家。",
    "X70n1379_001:0119c06": "松源先師塔頭拈香。斷楊歧正脉。壞臨濟鋼宗。赤土",
    "X70n1379_001:0119c07": "塗牛嬭。密室不通風。身前身後不了。深瘞白雲之中。",
    "X70n1379_001:0119c08": "非父非子。挾路相逢。澗藻溪蘋相鈍置。謝郎錯認釣",
    "X70n1379_001:0119c09": "魚船。",
    "X70n1379_001:0119c10": "上堂。舉資福示眾云。隔江見資福。剎竿便回。脚跟下",
    "X70n1379_001:0119c11": "如與三十棒。何況過江來。時有僧纔出。福云不堪共",
    "X70n1379_001:0119c12": "語。師拈云。勾賊破家。",
    "X70n1379_001:0119c13": "靈隱石鼓和尚至。請上堂。師引座云。宗門中有一千",
    "X70n1379_001:0119c14": "七百則公案。號曰古令。又為長物。拈起則污人唇齒。",
    "X70n1379_001:0119c15": "且撥置一邊。衲僧家各有一則公案。籬坍壁倒塞壑",
    "X70n1379_001:0119c16": "填溝。直是扶持不起。問佛不會。問祖不會。問向來大",
    "X70n1379_001:0119c17": "白無用叔祖不會。問靈隱松源先師不會。道場也不",
    "X70n1379_001:0119c18": "會。幸遇石鼓法叔光訪山間。必為解粘去縛。抽釘拔",
    "X70n1379_001:0119c19": "楔。使小姪舉眾得箇安樂也不定。所謂一東二冬叉",
    "X70n1379_001:0119c20": "手當胸。下坡不走。快便難逢。下座同伸攀。請願垂開",
    "X70n1379_001:0119c21": "示。",
    "X70n1379_001:0119c22": "開山伏虎禪師忌日拈香。老訥今朝死。老巖今日生。",
    "X70n1379_001:0119c23": "二俱無伎倆。有夢不同牀。夤緣繼踵。香火荒凉。肝膓",
    "X70n1379_001:0119c24": "銕作也須裂。驢屎如何比麝香。",
    "X70n1379_001:0120a01": "元宵上堂。一燈然出百千燈。燈燈無盡。不審這一燈",
    "X70n1379_001:0120a02": "從甚處出。卓拄杖。且不從者裡出。良久云。竹杖化龍",
    "X70n1379_001:0120a03": "去。痴人戽夜塘。",
    "X70n1379_001:0120a04": "上堂。毀於佛。謗於法。不入眾數。是什麼人道場。賦性",
    "X70n1379_001:0120a05": "偏窄直是不容。不免與佗本分草料。擯向他方世界。",
    "X70n1379_001:0120a06": "冷地裏有箇瞥地。終不孤負老僧。",
    "X70n1379_001:0120a07": "冬夜舉洞山與泰首座喫果子公案。師云。老洞山玷",
    "X70n1379_001:0120a08": "辱宗風。泰首座埋沒自己。雙雙繡出鴛鴦。千古扶持",
    "X70n1379_001:0120a09": "不起。",
    "X70n1379_001:0120a10": "伏虎禪師忌日拈香。四年承乏雲峰寺。暗寫秋膓寄",
    "X70n1379_001:0120a11": "阿誰。每到十一月初五。一狐疑了一狐疑故。我開山",
    "X70n1379_001:0120a12": "伏虎禪師。指柳罵楊。傷龜恕鼈。你死我活。莫說一盌",
    "X70n1379_001:0120a13": "麁茶一炷香。也勝和盲勃訴瞎。",
    "X70n1379_001:0120a14": "除夜小參。千聖不傳底機。填溝塞壑。衲僧道不得底",
    "X70n1379_001:0120a15": "句。戴角擎頭。年窮歲盡。命若懸絲。臘盡春回。石人撫",
    "X70n1379_001:0120a16": "掌。與麼與麼。法出奸生。不與麼不與麼。徐六擔版。如",
    "X70n1379_001:0120a17": "斯告報。且不作佛法商量。又不作世諦流布。只如東",
    "X70n1379_001:0120a18": "村王老夜燒錢。又作麼生。喝一喝。",
    "X70n1379_001:0120a19": "復舉德山小參不答話公案。師拈云。德山平生據一",
    "X70n1379_001:0120a20": "條白棒。佛來也打。祖來也打。無端向這僧面前納疑。",
    "X70n1379_001:0120a21": "致令千古之下遭人檢點。今夜莫有救得德山底麼。",
    "X70n1379_001:0120a22": "擲下拄杖。",
    "X70n1379_001:0120a23": "松源先師忌日拈香。項短耳聵。千妖百怪。如是三十",
    "X70n1379_001:0120a24": "年。續東山正脉。我也錯商量。三拜一爐香。一任傍人",
    "X70n1379_001:0120b01": "說短長。",
    "X70n1379_001:0120b02": "法語",
    "X70n1379_001:0120b03": "示守德禪人",
    "X70n1379_001:0120b04": "佛祖之道如大日輪。昇于虗空無所不燭。只為情生",
    "X70n1379_001:0120b05": "智隔。想變體殊。故勞我黃面老師四十九年東說西",
    "X70n1379_001:0120b06": "說。末後拈花微笑。至於西天此土祖祖聯芳燈燈分",
    "X70n1379_001:0120b07": "燄。無非提持箇事。不妨透頂透底。截銕斬釘。可謂一",
    "X70n1379_001:0120b08": "盲引眾盲。相牽入火坑。若是箇殺佛殺祖底漢。便乃",
    "X70n1379_001:0120b09": "逆風揚塵。衝波激浪。朝游羅浮暮歸檀特。羅籠不肯",
    "X70n1379_001:0120b10": "住。呼喚不回頭。於佛界魔界刀山火聚。出沒變通自",
    "X70n1379_001:0120b11": "由自在。滅却臨濟正宗。瞎却正法眼藏。似與麼。操志",
    "X70n1379_001:0120b12": "立身。似與麼出家行脚。似與麼提持正令。也只救得",
    "X70n1379_001:0120b13": "一半。況或三咬兩咬咬不斷。依前打入骨董袋裡去。",
    "X70n1379_001:0120b14": "非唯埋沒自己。亦乃鈍置先宗。莫恠壽丘多口。你自",
    "X70n1379_001:0120b15": "冷地相度。",
    "X70n1379_001:0120b16": "示龍華會首韋德通",
    "X70n1379_001:0120b17": "抱道之士根器不同。舉措有異。凡吐言出氣。千聖莫",
    "X70n1379_001:0120b18": "知趣向。縱是釋迦彌勒亦難近傍。至於瞥轉生死。去",
    "X70n1379_001:0120b19": "來淨穢兩境逆。順是非塵勞煩惱轉見力量彌著。確",
    "X70n1379_001:0120b20": "乎其不可拔。豈止虗而靈空而妙。如青天轟一箇霹",
    "X70n1379_001:0120b21": "靂。擬擡頭早覔他蹤跡不得。蓋命根一斷。到大安樂",
    "X70n1379_001:0120b22": "之場了無餘事。日銷萬兩黃金亦未為分外。喚什麼",
    "X70n1379_001:0120b23": "作涅槃般若。喚什麼作直指單傳。喚什麼作生死根",
    "X70n1379_001:0120b24": "塵。喚什麼作天堂地獄。大咲一聲天回地轉。若如是",
    "X70n1379_001:0120c01": "操履。方有少分相應。稍胸中礙膺之物不除。妄相升",
    "X70n1379_001:0120c02": "沈不歇。要擬向上宗乘。如掉棒打月。若欲易會。一發",
    "X70n1379_001:0120c03": "打辨精神。屏却舊時窠窟。一躍龍門飛騰雲漢。至不",
    "X70n1379_001:0120c04": "可說不可說香水海那邊猶有餘地。豈止敵生死者",
    "X70n1379_001:0120c05": "哉。不見蟾首座問洞山。佛真法身猶若虗空。應物現",
    "X70n1379_001:0120c06": "形如水中月。作麼生說箇應底道理。山云如驢覰井。",
    "X70n1379_001:0120c07": "蟾云。是則是。只道得八成。山云首座作麼生。蟾云如",
    "X70n1379_001:0120c08": "井覰驢。看它古德漆桶相挨。便乃生風起艸。向未開",
    "X70n1379_001:0120c09": "口以前揑定咽喉。則彼此有分。堪為從上爪牙。後世",
    "X70n1379_001:0120c10": "龜鑑者也。余丙寅歲季秋來掃洒是剎。適邊事未寧。",
    "X70n1379_001:0120c11": "米價湧貴。而會中供辨米麥不輟。蓋會首處士韋德",
    "X70n1379_001:0120c12": "通。正因出家。正因修行。正因操履。留心於法門有年。",
    "X70n1379_001:0120c13": "補於常住者多矣。晚年之間。究竟向上一段光明。為",
    "X70n1379_001:0120c14": "敵生死照破昏暗。超出三際。乃是不虗出家之志。袖",
    "X70n1379_001:0120c15": "軸炷看求語警策。書此昭示云。",
    "X70n1379_001:0120c16": "贊佛祖",
    "X70n1379_001:0120c17": "觀音大士",
    "X70n1379_001:0120c18": "草木丘陵。風雷雲氣。具足妙相尊。證入三摩地。萬象",
    "X70n1379_001:0120c19": "森羅從鼎沸。",
    "X70n1379_001:0120c20": "達磨大師",
    "X70n1379_001:0120c21": "葦航身險風急水寒。九年面壁用盡心肝。大唐人。不",
    "X70n1379_001:0120c22": "識隻履過西天。單傳直指待驢年。",
    "X70n1379_001:0120c23": "百丈大師",
    "X70n1379_001:0120c24": "親見馬簸箕。面目甚奇怪。鼻痛野鴨飛。漆桶好不快。",
    "X70n1379_001:0121a01": "只見祥麟一角尖。定知罪犯彌天大。",
    "X70n1379_001:0121a02": "布袋和尚",
    "X70n1379_001:0121a03": "山月未出海雲忽飄。瞑目而坐歸路迢迢。布袋裡頭",
    "X70n1379_001:0121a04": "無長物。許誰胡蝶夢溪橋。",
    "X70n1379_001:0121a05": "濟顛書記",
    "X70n1379_001:0121a06": "毀不得。贊不得。天台出得箇般僧。一似青天轟霹靂。",
    "X70n1379_001:0121a07": "走京城。無處覔。業識忙忙。風流則劇。末後筋斗。背飜",
    "X70n1379_001:0121a08": "煅出。水連天碧。稽首濟顛。不識不識。挾路相逢捻鼻",
    "X70n1379_001:0121a09": "頭。也是普州人送賊。",
    "X70n1379_001:0121a10": "頌古",
    "X70n1379_001:0121a11": "世尊指天地",
    "X70n1379_001:0121a12": "自謂五更侵早起。誰知更有夜行人。條風塊雨今非",
    "X70n1379_001:0121a13": "昔。堯舜垂衣萬國賓。",
    "X70n1379_001:0121a14": "初祖見梁王",
    "X70n1379_001:0121a15": "擡頭霹靂不容追。缺齒胡僧陷鐵圍。六合空空風悄",
    "X70n1379_001:0121a16": "悄。杜鵑啼月不如歸。",
    "X70n1379_001:0121a17": "心不是佛智不是道",
    "X70n1379_001:0121a18": "月淡江空泛小舟。唱歌和月看江流。更深欹枕夢何",
    "X70n1379_001:0121a19": "處。兩峰清霜曉未収。",
    "X70n1379_001:0121a20": "狗子無佛性",
    "X70n1379_001:0121a21": "銕壁銀山幾萬重。有無之字若為通。斬關豈在搴旗",
    "X70n1379_001:0121a22": "手。枉有虗名落漢中。",
    "X70n1379_001:0121a23": "趙州洗鉢",
    "X70n1379_001:0121a24": "洗鉢家家事一同。新羅不在海門東。因行掉臂趙州",
    "X70n1379_001:0121b01": "老。身在烟蘿第幾重。",
    "X70n1379_001:0121b02": "百丈野狐",
    "X70n1379_001:0121b03": "搽抔抹粉沒人猜。五百生中與麼來。覿體風流有多",
    "X70n1379_001:0121b04": "少。不知何處可安排。",
    "X70n1379_001:0121b05": "趙州百骸",
    "X70n1379_001:0121b06": "百骸一物貞薰天。風起今朝病一般。酷恨雙雙醫不",
    "X70n1379_001:0121b07": "得。枕邊空聽鴈聲寒。",
    "X70n1379_001:0121b08": "青州布衫",
    "X70n1379_001:0121b09": "等閑提起七斤衫。多少禪和著意參。盡向青州做窠",
    "X70n1379_001:0121b10": "窟。不知春色在江南。",
    "X70n1379_001:0121b11": "芭蕉拄杖",
    "X70n1379_001:0121b12": "洗膓換骨老芭蕉。拄杖拈來價轉高。賣與買人人不",
    "X70n1379_001:0121b13": "買。翻令平地起波濤。",
    "X70n1379_001:0121b14": "密菴沙盆",
    "X70n1379_001:0121b15": "如是如何正法眼。驀然突出破沙盆。依俙渭北春天",
    "X70n1379_001:0121b16": "樹。彷彿江東日暮雲。",
    "X70n1379_001:0121b17": "偈頌",
    "X70n1379_001:0121b18": "大義渡",
    "X70n1379_001:0121b19": "孩兒不見棄渾身。可惜婆婆眼不親。白浪洪波無了",
    "X70n1379_001:0121b20": "日。至今愁殺渡頭人。",
    "X70n1379_001:0121b21": "大藏主號鏡中",
    "X70n1379_001:0121b22": "孤光不墮有無間。碧落衝開萬象寒。撲破果然亡朕",
    "X70n1379_001:0121b23": "跡。從教大地黑漫漫。",
    "X70n1379_001:0121b24": "寄天目禮書記閩回",
    "X70n1379_001:0121c01": "爪牙消息露三山。勘破曾郎想不難。一嘯歸來千嶂",
    "X70n1379_001:0121c02": "曉。菸菟不似舊時斑。",
    "X70n1379_001:0121c03": "寄太白幸首座",
    "X70n1379_001:0121c04": "糞火堆頭潦倒身。且無花鳥閙芳春。口邊白醭心如",
    "X70n1379_001:0121c05": "銕。甘作叢林不義人。",
    "X70n1379_001:0121c06": "題戢菴居士竹亭",
    "X70n1379_001:0121c07": "疎疎綠葉起清風。屈指巡簷數不窮。幽致果然難比",
    "X70n1379_001:0121c08": "況。此君未必在其中。",
    "X70n1379_001:0121c09": "送僧見孟侍郎",
    "X70n1379_001:0121c10": "三秋月冷半山雲。來謁維摩必有因。特見嶺梅開一",
    "X70n1379_001:0121c11": "朵。也應知道不干春。",
    "X70n1379_001:0121c12": "乘禪者歸蜀",
    "X70n1379_001:0121c13": "出劍門兮入劍門。眼空寰宇一閑身。杖挑一滴江南",
    "X70n1379_001:0121c14": "水。散作西川劫外春。",
    "X70n1379_001:0121c15": "送洪維那",
    "X70n1379_001:0121c16": "笑把虗空一口吞。髑髏瞥轉振乾坤。破沙盆有兒孫",
    "X70n1379_001:0121c17": "在。玉笛橫吹出海門。",
    "X70n1379_001:0121c18": "自贊",
    "X70n1379_001:0121c19": "斷楊岐正脉。滅臨濟綱宗。猿啼碧嶂。月鎻千峰。影落",
    "X70n1379_001:0121c20": "于闐國。人在大遼東。應緣淡泊。無分從容。謂是運菴",
    "X70n1379_001:0121c21": "真面目。澄潭不許臥蒼龍。",
    "X70n1379_001:0121c22": "又　(智密副寺請)",
    "X70n1379_001:0121c23": "妙在轉處。密在汝邊。繪予面目。正中乖偏。踏飜却謝",
    "X70n1379_001:0121c24": "郎船。不撥萬象。火冷灰寒。我有丰子分誰。道不完全。",
    "X70n1379_001:0122a01": "十分狼藉。難収拾。微風吹動碧琅玕。",
    "X70n1379_001:0122a03": "運菴和尚語錄(終)"
}