{
    "T33n1698_001:0075a02": "No. 1698 [cf. No. 235]",
    "T33n1698_001:0075a03": "金剛般若經疏",
    "T33n1698_001:0075a05": "隋天台智者大師說",
    "T33n1698_001:0075a06": "略釋經題，法譬標名。般若幽玄，微妙難測，假",
    "T33n1698_001:0075a07": "斯譬況以顯深法。金即三義，一、寶中真上不",
    "T33n1698_001:0075a08": "可侵毀，二、利用自在摧破諸物，三、表裏清淨",
    "T33n1698_001:0075a09": "影現分明。剛是堅義，謂身、命、財，身即法身，命",
    "T33n1698_001:0075a10": "即慧命，財即法財，功德助道，用譬三種般若。",
    "T33n1698_001:0075a11": "實相般若理性常住，觀照般若破五住惑，文",
    "T33n1698_001:0075a12": "字般若解脫自在，如此三法不縱不橫、非並",
    "T33n1698_001:0075a13": "非別，成祕密藏。佛三種身亦復如是，實相即",
    "T33n1698_001:0075a14": "法身，如《大經．明金剛身品》，觀照即報身，如金",
    "T33n1698_001:0075a15": "剛三昧破諸煩惱；文字即應身，隨機利益普",
    "T33n1698_001:0075a16": "現無邊。舊云金剛譬十地後心因圓之位，今",
    "T33n1698_001:0075a17": "言初心至後即有六種金剛也。體者，「若見諸",
    "T33n1698_001:0075a18": "相非相，即見如來」，是經之正體也。宗者，約實",
    "T33n1698_001:0075a19": "相之慧，行無相之檀，「如人有目，日光明照，見",
    "T33n1698_001:0075a20": "種種色」是因，「諸相非相」是果，此之因果同約",
    "T33n1698_001:0075a21": "實相。用者，破執為用，一切封著通名為執，破",
    "T33n1698_001:0075a22": "諸相惑顯出功能，亦自無滯即力用也。教相",
    "T33n1698_001:0075a23": "者有五，一、《摩訶》，二、《金剛》，三、《天王問》，四、《光讚》，",
    "T33n1698_001:0075a24": "五、《仁王》，廣略雖異，同名般若。《摩訶》以廣歷色",
    "T33n1698_001:0075a25": "心，乃至種智皆摩訶衍，此文略說金剛為喻",
    "T33n1698_001:0075a26": "也。次廣解釋，言《金剛般若》，此乃摧萬有於性",
    "T33n1698_001:0075a27": "空，蕩一無於畢竟，甚堅甚銳名曰金剛。智名",
    "T33n1698_001:0075a28": "決斷，慧曰解知，萬像雖繁，物我無相，有為斯",
    "T33n1698_001:0075a29": "絕，寂其機照，故假名般若。西云跋闍羅，亦云",
    "T33n1698_001:0075b01": "斫迦羅，此翻金剛，云是利鐵，亦名破具。引《大",
    "T33n1698_001:0075b02": "經》云，佛告迦葉，汝今決斷，譬若剛刀。又云劫",
    "T33n1698_001:0075b03": "火起時一切皆銷，利銳者在下，為金剛際。又",
    "T33n1698_001:0075b04": "云往古諸佛舍利變為金剛如意珠。今通取",
    "T33n1698_001:0075b05": "堅利為譬。舊云體堅用利，體堅眾惑不侵，用",
    "T33n1698_001:0075b06": "利能摧萬物。今問：「體唯堅不利，用唯利不堅，",
    "T33n1698_001:0075b07": "亦應體則不利用則不堅，此乃不堅不利，何",
    "T33n1698_001:0075b08": "謂堅利？《百論》云眼非知、意非見，別既非見，合",
    "T33n1698_001:0075b09": "云何見？」今依《中論》通此問，即無滯義。今言堅",
    "T33n1698_001:0075b10": "利者不堅不利，假言堅利，如言苦以不苦為",
    "T33n1698_001:0075b11": "義，無常以常為義，空以不空為義。此一例語，",
    "T33n1698_001:0075b12": "任運不畏斯難，般若如大火聚，四邊不可觸，",
    "T33n1698_001:0075b13": "豈可定作體用耶？體用因緣不一不異，體堅",
    "T33n1698_001:0075b14": "用亦堅，體利用亦利，既其不一，假名義辨。若",
    "T33n1698_001:0075b15": "說體堅即說用利，此是假名義一邊之說，離",
    "T33n1698_001:0075b16": "用無體、離體無用，用即寂、寂即用，無別有無",
    "T33n1698_001:0075b17": "用之體主於用也，亦無別有無體之用主於",
    "T33n1698_001:0075b18": "體也，不一亦不異，有因緣故亦可說一說異，",
    "T33n1698_001:0075b19": "為破一說異、破異說一，假說一異，令眾生悟",
    "T33n1698_001:0075b20": "非一非異，秖名此因緣不一不異，離斷常戲",
    "T33n1698_001:0075b21": "論，戲論不得入即是堅，能破斷常即是利也。",
    "T33n1698_001:0075b22": "問：「何者為般若如是堅利？」答：「一往性空為般",
    "T33n1698_001:0075b23": "若，不斷不常、不一不異、性空畢竟空為般若，",
    "T33n1698_001:0075b24": "萬相一無皆悉盡淨。《大論》云，般若有三種，實",
    "T33n1698_001:0075b25": "相、觀照、文字。實相即理境第一義諦；觀照即",
    "T33n1698_001:0075b26": "行人智慧，智慧鑑此實相，說智及智處皆名",
    "T33n1698_001:0075b27": "為般若；文字能為作詮亦為般若，故云無離",
    "T33n1698_001:0075b28": "文字說乎解脫。一體三名，同祕密藏。」問：「有翻",
    "T33n1698_001:0075b29": "無翻？」答：「翻為智慧。」問：「《大論》云智慧輕薄，般若",
    "T33n1698_001:0075c01": "深重，云何相翻？」「《釋論》七十卷釋須菩提五歎",
    "T33n1698_001:0075c02": "不可稱、不可量、無等等、無有邊、如虛空，解不",
    "T33n1698_001:0075c03": "可稱句云稱名智慧，此是稱量檀度，非智慧",
    "T33n1698_001:0075c04": "不能準量，故稱名智慧，般若定實相。此釋不",
    "T33n1698_001:0075c05": "可量，何意不可量？欲明佛所得般若明鑑實",
    "T33n1698_001:0075c06": "相甚深窮邊極底，菩薩因中智慧不能稱量",
    "T33n1698_001:0075c07": "佛果地般若，此是因中智慧輕薄，不能稱量",
    "T33n1698_001:0075c08": "果地般若，何得妄引無翻耶？《大經》云慧有三",
    "T33n1698_001:0075c09": "種，般若、毘婆舍那、闍那，同一氣類，隨名而辨。",
    "T33n1698_001:0075c10": "約人，般若屬眾生，毘婆舍那一切聖人，闍那",
    "T33n1698_001:0075c11": "諸佛菩薩；就法者，毘婆舍那總相，般若別相，",
    "T33n1698_001:0075c12": "闍那翻破相。毘婆舍那翻正知見，此即是總",
    "T33n1698_001:0075c13": "相知見；般若翻出離慧，即是屬眾生，眾生有",
    "T33n1698_001:0075c14": "慧數故；闍那諸佛十地菩薩，有決斷義故，共",
    "T33n1698_001:0075c15": "為一位耳。」波羅蜜，亦阿羅蜜、波羅伽等，翻度",
    "T33n1698_001:0075c16": "彼岸，亦彼岸到，亦度無極，此假名，無度為度",
    "T33n1698_001:0075c17": "耳。佛已度智慧，度名一切智；菩薩未度，亦不",
    "T33n1698_001:0075c18": "名度，度時亦不名度，不離已度度未度故，",
    "T33n1698_001:0075c19": "而今言乃度，此假名說度。一、行度，二、時度，三、",
    "T33n1698_001:0075c20": "果度，六度善修滿足為行度，三僧祇滿為時",
    "T33n1698_001:0075c21": "度，得大菩提為果度。彼岸者，生死為此岸，涅",
    "T33n1698_001:0075c22": "槃為彼岸，煩惱為中流，八正為船筏。又慳貪",
    "T33n1698_001:0075c23": "為此岸，佛果為彼岸，布施為河中，正勤為船",
    "T33n1698_001:0075c24": "筏。又取相為此岸，無相為彼岸，智慧為河中，",
    "T33n1698_001:0075c25": "精進為船筏。一往如此。又即生死、涅槃俱為",
    "T33n1698_001:0075c26": "此，非生死、涅槃為彼，故云遠離此彼岸乃",
    "T33n1698_001:0075c27": "名波羅蜜。又前生死、涅槃雙非中道為二，非",
    "T33n1698_001:0075c28": "生死、涅槃中道為不二，二、不二俱為此，非二、",
    "T33n1698_001:0075c29": "非不二俱為彼，故遠離二邊及以中道名波",
    "T33n1698_001:0076a01": "羅蜜。修多羅，翻契經，經字訓法、訓常，由聖人",
    "T33n1698_001:0076a02": "心口也。次部軸者，第一部十萬偈，第二部二",
    "T33n1698_001:0076a03": "萬偈，並不來此土；第三部一萬八千偈，即《大",
    "T33n1698_001:0076a04": "品》，亦名《放光》；第四部八千偈，即《小品》，亦名《道",
    "T33n1698_001:0076a05": "行》；第五部四千偈，即《光讚》；第六部二千五百",
    "T33n1698_001:0076a06": "偈，即《天王問》；第七部六百偈，即《文殊問般若》；",
    "T33n1698_001:0076a07": "第八部三百偈，即此《金剛般若》。叡師云並是",
    "T33n1698_001:0076a08": "如來隨機之說，般若非稱量，過諸數量，豈是",
    "T33n1698_001:0076a09": "一、多、四、五之可說？次簡前後，言《金剛》前後者，",
    "T33n1698_001:0076a10": "肇師注云五種般若，此說最初。又千二百五",
    "T33n1698_001:0076a11": "十人後說《大品》，大數五千人受化轉多故《摩",
    "T33n1698_001:0076a12": "訶》在後。若《金剛》在後者，《仁王經》云初《摩訶》，次",
    "T33n1698_001:0076a13": "《金剛》。又護念、付囑及得慧眼，未聞此經，似宜",
    "T33n1698_001:0076a14": "在後。俱有證據，由人用耳，對機設教，廣略不",
    "T33n1698_001:0076a15": "同，從得道夜訖泥洹夕，常說般若，明理一等。",
    "T33n1698_001:0076a16": "若依《光讚》，如來十九出家，三十成道，至四十",
    "T33n1698_001:0076a17": "二二月十五日食後，為諸菩薩說般若。次譯",
    "T33n1698_001:0076a18": "經者，羅什法師，秦弘始三年即晉安帝十一年",
    "T33n1698_001:0076a19": "譯。又後魏末菩提流支譯論本八十偈，彌勒",
    "T33n1698_001:0076a20": "作偈，天親長行，釋總三卷，分文十二分，一、序",
    "T33n1698_001:0076a21": "分，二、護念分，三、住分，四、修行分，五、法身非身分，",
    "T33n1698_001:0076a22": "六、信者分，七、校量顯勝分，八、顯性分，九、利益分，",
    "T33n1698_001:0076a23": "十、斷疑分，十一、不住道分，十二流通分。講說",
    "T33n1698_001:0076a24": "時別，一途開章耳。就此一經開為三段，序、正、",
    "T33n1698_001:0076a25": "流通。序為緣起，說教之前必有由漸，分衛、放",
    "T33n1698_001:0076a26": "光、雨華、獻蓋等也。由漸既起，正教宜陳，緣教",
    "T33n1698_001:0076a27": "相感其猶影響，故有正說。又非止近被一時，",
    "T33n1698_001:0076a28": "乃欲遠傳來際，故有流通。三段各二，序有通",
    "T33n1698_001:0076a29": "有別，正說前後二周，流通付囑、奉行。通序",
    "T33n1698_001:0076b01": "為五。「如是」者，佛所說。般泥洹時，侍者請問，",
    "T33n1698_001:0076b02": "答云，一切經初皆安「如是」。「我聞」者，親承金口，",
    "T33n1698_001:0076b03": "而聞事非謬也。「一時」者，言則當理，理亦如言，",
    "T33n1698_001:0076b04": "當理得時令人開悟，聖不虛說，言必會機，故",
    "T33n1698_001:0076b05": "言一時也。「佛」者，大師之名。佛者，覺義，異凡夫",
    "T33n1698_001:0076b06": "故自覺，異二乘故覺他，異菩薩故覺滿。「在舍",
    "T33n1698_001:0076b07": "衛」者，法王行運，應物而遊在舍衛城。憍薩羅",
    "T33n1698_001:0076b08": "國舍衛名聞物國，勝物多出此境，嘉名遠振",
    "T33n1698_001:0076b09": "諸國，故名聞物。又舍婆提者，昔有二仙，弟名",
    "T33n1698_001:0076b10": "舍婆，此云幼小，兄名阿跋提，此名不可害，合",
    "T33n1698_001:0076b11": "此二人以名城也。「祇樹給園」者，須達布園，祇",
    "T33n1698_001:0076b12": "陀施樹，共立精舍，廣出他經。「與大比丘」者，聖",
    "T33n1698_001:0076b13": "化無祕，聽必有儔，俱聞如林，可明信矣。應有",
    "T33n1698_001:0076b14": "四眾，略而不載。「比丘」云怖魔、乞士、破惡。「千二",
    "T33n1698_001:0076b15": "百五十人」者，三迦葉一千，目連、身子二百五十。",
    "T33n1698_001:0076b16": "「爾時，世尊」下明別序。上明通序以證信，今",
    "T33n1698_001:0076b17": "辨別序以發起。具上十號，故曰世尊。「食時」者，",
    "T33n1698_001:0076b18": "食熟之時，一人家皆有，施心易生。「著衣」，僧伽",
    "T33n1698_001:0076b19": "梨衣也。佛觀良田區塍，命出家人著此服也。",
    "T33n1698_001:0076b20": "「持鉢」，執四天王所奉應器。「入舍衛城乞食」，法",
    "T33n1698_001:0076b21": "身無待，何須乞食？天人妙供，百味日盈，自行",
    "T33n1698_001:0076b22": "分衛，福物之宜。乞食有十利，一、見相好，二、去",
    "T33n1698_001:0076b23": "疾，三、除慢，四、為女人監護，五、天龍從，六、四天王",
    "T33n1698_001:0076b24": "鉢，七、貧富等，八、不雜，九、息謗，十、常在三昧其",
    "T33n1698_001:0076b25": "實不食。此城縱廣千二百由旬，九億家，國南",
    "T33n1698_001:0076b26": "城北，精舍在東。自外以適，故言入也。食時如",
    "T33n1698_001:0076b27": "法食，眾生有此勝智，機緣將發以表般若。著",
    "T33n1698_001:0076b28": "衣持鉢，衣是被弘誓鎧、慈悲之心，鉢是行鉢，",
    "T33n1698_001:0076b29": "鉢能盛飯，行能趣理，即表解脫城，即法性涅",
    "T33n1698_001:0076c01": "槃之城，觀五陰舍悉皆空寂，不動如城，以表",
    "T33n1698_001:0076c02": "法身。次第乞食，不越貧從富，不捨賤從貴，大",
    "T33n1698_001:0076c03": "慈平等，故言次第，即表菩薩次第行、次第學、",
    "T33n1698_001:0076c04": "次第道。行行因緣故，為還至本處。本處即一",
    "T33n1698_001:0076c05": "切智處，歷色心觀至一切智。「飯食訖收衣鉢」",
    "T33n1698_001:0076c06": "者，即是果後無復願行，無誓故收衣，不復進",
    "T33n1698_001:0076c07": "行故併鉢。「洗足已」，即是定慧，無復垢累，塵沙、",
    "T33n1698_001:0076c08": "無明永去，洗水清淨故言洗足。「敷座」者，即諸",
    "T33n1698_001:0076c09": "法空為座，四無畏處，此說般若也。別序竟。「時，",
    "T33n1698_001:0076c10": "長老須菩提」下，第一為正說。文又為二，從初",
    "T33n1698_001:0076c11": "至果報不可思議，名實智道；重白佛去，是方",
    "T33n1698_001:0076c12": "便道，或為後來，或為鈍根，或可智度、善權為",
    "T33n1698_001:0076c13": "菩薩父母，如判《大品》般若、方便兩道分文，此",
    "T33n1698_001:0076c14": "經略說亦復如是。就前段中，初、問，次、答。問中，",
    "T33n1698_001:0076c15": "前、述讚，次、正問。長老須菩提是對揚主，有長",
    "T33n1698_001:0076c16": "人之德。夫鉅鐘雖朗，非扣不鳴；聖不孤應，影",
    "T33n1698_001:0076c17": "響唯仁。「須菩提」，翻空生，亦名善吉，或云東方",
    "T33n1698_001:0076c18": "青龍陀佛。「從座起」者，請業之儀，即事請道，側",
    "T33n1698_001:0076c19": "身避席。「袒右肩」者，隋國法以袒為敬，亦示弟",
    "T33n1698_001:0076c20": "子執作為便。「右膝著地」，屈曲伏從，示無違拒",
    "T33n1698_001:0076c21": "之貌。「合掌」，斂容祇肅，顯師尊道重故，克敬盡",
    "T33n1698_001:0076c22": "恭，專一之至。「白佛言」，述讚。「希有」者，佛從前代",
    "T33n1698_001:0076c23": "八萬四千歲皆輪王位，至釋尊身，若不出家，",
    "T33n1698_001:0076c24": "當二千五百歲作金輪王，而能捨位從門乞",
    "T33n1698_001:0076c25": "食，是為希有，此歎身密。「護念」，歎意密；「付囑」，歎",
    "T33n1698_001:0076c26": "口密。又是述讚，《大品》中意，護念即般若實道，",
    "T33n1698_001:0076c27": "如母能護念；付囑即方便權道，如父能教詔",
    "T33n1698_001:0076c28": "付囑。「世尊」下，還躡前述，更起今問。「發菩提心」",
    "T33n1698_001:0076c29": "者，一切智也，總牒指歸，翻云無上正遍知",
    "T33n1698_001:0077a01": "覺，標心擬向，遠期正覺。次問住，入理般若",
    "T33n1698_001:0077a02": "名為住，即實智；次問降者，方便即權智，如",
    "T33n1698_001:0077a03": "善財言「我已先發菩提心，云何修行、云何學",
    "T33n1698_001:0077a04": "道？」「佛言：『善哉』」下，第二佛答。初、略許，次、廣答。略",
    "T33n1698_001:0077a05": "許中有三，一、述，二、誡，三、願聞。「善哉」下，述。許如",
    "T33n1698_001:0077a06": "汝所說，讚請之儀，當理會機，盡善盡美，誠如",
    "T33n1698_001:0077a07": "所言。「汝今諦聽」下，誡。示聽若不審諦，即漏言",
    "T33n1698_001:0077a08": "遺理，誡令諦聽，言理弗虛。「唯然」下，受旨願",
    "T33n1698_001:0077a09": "聞。慈誡許說，敬肅傾心也。「佛告」下，第二、廣答。",
    "T33n1698_001:0077a10": "為三，初、明般若體空無所有；次、「云何名」下，二",
    "T33n1698_001:0077a11": "明名空無所有；後、「忍辱」下，三明力用空無所",
    "T33n1698_001:0077a12": "有。還就初中更為三段，初、正明體相空，二、信",
    "T33n1698_001:0077a13": "者行深，三、信受福重。初、體相中降心約願，住",
    "T33n1698_001:0077a14": "心約行，皆無所有為無相因，法身無色為無",
    "T33n1698_001:0077a15": "得果。問何故許中前住後降，答中先降",
    "T33n1698_001:0077a16": "次住？互前後者，般若多含，義非一轍。若約",
    "T33n1698_001:0077a17": "發心，前願後行。廣發誓願，權引於前，次入實",
    "T33n1698_001:0077a18": "相，以無住法住於妙理。若約修行，要須前修",
    "T33n1698_001:0077a19": "實慧，次用權道，故有二觀次第，前住後降。若",
    "T33n1698_001:0077a20": "就證時，權實一心中悟，不復前後。今就誓願",
    "T33n1698_001:0077a21": "中有四心，一、廣大，二、第一，三、常心，四、不顛",
    "T33n1698_001:0077a22": "倒。菩薩發願，普濟萬物無邊曠遠，故名大",
    "T33n1698_001:0077a23": "心。欲願與涅槃寂滅極樂，故名第一。生死道長，",
    "T33n1698_001:0077a24": "眾生性多，而誨人不倦，名曰常心。不見能、所，",
    "T33n1698_001:0077a25": "名不顛倒。釋大心者，橫亘四生，竪窮三界，四",
    "T33n1698_001:0077a26": "生是能住，三界為所在。依㲉謂卵，含藏曰胎，",
    "T33n1698_001:0077a27": "假潤稱濕，歘現名化。「若有色」，即欲、色二界，「無",
    "T33n1698_001:0077a28": "色」即空處，「有想」是識處，「無想」，不用處，「非有想",
    "T33n1698_001:0077a29": "非無想」即最上天。「我皆令入」下，釋第一心。",
    "T33n1698_001:0077b01": "法不自起，因緣故生，但是因緣，自性皆空，順",
    "T33n1698_001:0077b02": "理為解，乖宗成惑，惑即生死流轉受身心苦，",
    "T33n1698_001:0077b03": "解即累滅苦盡寂然永樂，謂之滅度。小乘涅",
    "T33n1698_001:0077b04": "槃灰身滅智為無餘，大乘以累無不盡、德無",
    "T33n1698_001:0077b05": "不圓名為無餘，生滅觀在名有餘也。「如是",
    "T33n1698_001:0077b06": "滅度」下，釋常心。若有能、所，即懈息；以無休倦，",
    "T33n1698_001:0077b07": "故名常心。度無量無邊實無度者，《大品．度空",
    "T33n1698_001:0077b08": "品》云度眾生如度虛空，明眾生無毫末可得，",
    "T33n1698_001:0077b09": "只解眾生本來無所有即是悟，悟即名度。若",
    "T33n1698_001:0077b10": "有眾生可度者，佛菩薩等即得殺罪。於一身",
    "T33n1698_001:0077b11": "理而為論，實無有眾生，眾生顛倒妄執謂有，",
    "T33n1698_001:0077b12": "今佛菩薩憐愍說法，令悟本無所有，名此悟",
    "T33n1698_001:0077b13": "為度，實無別有眾生異理而度著涅槃中也。",
    "T33n1698_001:0077b14": "「何以故」下，釋不顛倒，以失顯德。若有我、人，",
    "T33n1698_001:0077b15": "可言有滅，但是假名，橫計人、我，執我為非，忘",
    "T33n1698_001:0077b16": "我為是，是非既彰，得失明矣。《大品》中具明十",
    "T33n1698_001:0077b17": "六，一、我，二、眾生，三、壽者，四、命者，五、生者，六、養",
    "T33n1698_001:0077b18": "育，七、眾數，八、人者，九、作者，十、使作者，十一、起者，",
    "T33n1698_001:0077b19": "十二、使起者，十三、受者，十四、使受者，十五、知者，",
    "T33n1698_001:0077b20": "十六、見者，此中略明四耳。「復次」下，第二答住",
    "T33n1698_001:0077b21": "問。更為三，初、辨行，次、舉喻格量，後、結勸。就辨",
    "T33n1698_001:0077b22": "行中二，前、標無住為本，依無住本行於布施",
    "T33n1698_001:0077b23": "即住般若中也。娑婆世界宜用檀義攝六，資",
    "T33n1698_001:0077b24": "生攝施，無畏攝戒、忍，法攝後三，但舉一檀即",
    "T33n1698_001:0077b25": "攝六也。捨心無吝謂之布施，無相可存，何吝",
    "T33n1698_001:0077b26": "之有？施為六度之首，塵為生、法之機，二法皆空，",
    "T33n1698_001:0077b27": "於何不盡？次、「菩薩應如是布施」下，結成住義，",
    "T33n1698_001:0077b28": "施、受皆不可得，不住相也。正以虛心而施，福",
    "T33n1698_001:0077b29": "不可量，理既無量，心不應限，稱理行施，其福",
    "T33n1698_001:0077c01": "彌廣。「東方虛空」下，第二舉喻格量。理行既顯，",
    "T33n1698_001:0077c02": "如說而行，其福甚多，齊太虛也。「但應如所教",
    "T33n1698_001:0077c03": "住」下，第三結勸也。聖言無謬，理不可越，如佛",
    "T33n1698_001:0077c04": "所教，安心住實相也。「可以身相見不」下，明願",
    "T33n1698_001:0077c05": "行皆無相為因，法身無色為無得果。菩薩發",
    "T33n1698_001:0077c06": "心有三義，一、化眾生，二、修萬行，三、向菩提。降",
    "T33n1698_001:0077c07": "伏明化物，辨住示修行。如來身相即菩提果",
    "T33n1698_001:0077c08": "體，若識法身，菩提可登，若計性實，乖之遠矣，",
    "T33n1698_001:0077c09": "舉法身明菩提空也。「不也」下，善吉深識法",
    "T33n1698_001:0077c10": "身，故言不可以身相而見，或一身、一智，或言真、",
    "T33n1698_001:0077c11": "應，或言法、報、應，皆是明果。若至果理不生不",
    "T33n1698_001:0077c12": "生而般若生，理不生不生即法身不可說，習、",
    "T33n1698_001:0077c13": "報二果不生不生即報身不可說，慈誓不生",
    "T33n1698_001:0077c14": "不生即應身不可說，如此三身皆不可說，那",
    "T33n1698_001:0077c15": "得以身相見如來？以因緣故，若得道人聞說",
    "T33n1698_001:0077c16": "即悟，得見如來；若聞不悟，雖說身相即非身",
    "T33n1698_001:0077c17": "相，故不可見。「凡所有相，皆是虛妄，若見非相",
    "T33n1698_001:0077c18": "見如來」者，非因非果，有因緣故可得言因，亦",
    "T33n1698_001:0077c19": "可言果。如非初焰、非後焰，不離初、後焰，即此",
    "T33n1698_001:0077c20": "意也。今只以相為非相，非謂遣相別有一非相，",
    "T33n1698_001:0077c21": "若能如此，即見如來。「頗有」下，第二明信者",
    "T33n1698_001:0077c22": "行深。文為三，一、明行深，二、釋，三、引證。初有問",
    "T33n1698_001:0078a01": "答。問：「頗有人能信不？」答：「如來滅後後五百歲，",
    "T33n1698_001:0078a02": "有持戒、修福者二，初、非一佛，二、多積者，能信",
    "T33n1698_001:0078a03": "此經。出家持戒，在俗修福。後五百歲者，從六",
    "T33n1698_001:0078a04": "百至一千，亦云最後五百，始有佛法之名，能",
    "T33n1698_001:0078a05": "生信者非值一兩佛也。應以如來滅後是其",
    "T33n1698_001:0078a06": "得道之時，如優波掘因緣，若尋其本，非一兩",
    "T33n1698_001:0078a07": "佛也。淨信，無所得信也，無相者為淨信。五百",
    "T33n1698_001:0078a08": "論師非不持戒、不信大乘四依，久植故能信",
    "T33n1698_001:0078a09": "耳。既得實相淨信，如來以種智知，以佛眼見，",
    "T33n1698_001:0078a10": "見其一念信得無量之福。如一人以花自供",
    "T33n1698_001:0078a11": "佛，一人以花與他供佛，所得福德，問羅漢，不",
    "T33n1698_001:0078a12": "能見，問彌勒，彌勒云，自者畢苦得辟支，與他",
    "T33n1698_001:0078a13": "得成佛，是菩薩心故，如來知見。般若為佛母，",
    "T33n1698_001:0078a14": "佛常眼觀此經及受、持者，福與虛空齊，非下",
    "T33n1698_001:0078a15": "所測，唯佛能知見耳。」次、「何以故」下，第二舉二",
    "T33n1698_001:0078a16": "空釋成。信者相有三，「何以故」，初、標，次、釋，後、結。",
    "T33n1698_001:0078a17": "此中文隱有縱釋、反釋、傳釋。初列生空有四，",
    "T33n1698_001:0078a18": "我是自在之名，人為宰主之目，眾生取續前",
    "T33n1698_001:0078a19": "為義，壽者以接後為能。此四同為人執，隨用",
    "T33n1698_001:0078a20": "以立四名，廣即十六知見，取著此見，不信般",
    "T33n1698_001:0078a21": "若。次列法空，但有兩句，法、非法也。今言法",
    "T33n1698_001:0078a22": "者，說五陰空為法，五陰相為非法，即以陰空",
    "T33n1698_001:0078a23": "為藥名法，陰有為病名非法，陰病既除，空藥",
    "T33n1698_001:0078a24": "亦遣，非法既謝，在法亦亡。又持戒為法，破戒",
    "T33n1698_001:0078a25": "為非法，次若持、若犯並非法，非持非犯為法，",
    "T33n1698_001:0078a26": "是中道義，此信達中道，離有無二邊，乃信此",
    "T33n1698_001:0078a27": "經耳。以是義故，「如筏喻者」，第三引證。信者行",
    "T33n1698_001:0078a28": "深有六，初、舉經為證，二、舉菩薩正行，三、舉菩",
    "T33n1698_001:0078a29": "薩遍行，四、舉往古時事，五、舉淨佛國土，六、舉",
    "T33n1698_001:0078b01": "譬山王為證。第一、引經為證者，譬欲濟河，搆",
    "T33n1698_001:0078b02": "筏自運，既登彼岸，棄筏而去，將度生死，假乘",
    "T33n1698_001:0078b03": "萬行，既到涅槃，萬善俱捨，道法尚捨，而況非",
    "T33n1698_001:0078b04": "法？初以善捨惡，後則俱捨。「如來得菩提」下，第",
    "T33n1698_001:0078b05": "二、舉菩薩正行為證。佛問有菩提可得、有法",
    "T33n1698_001:0078b06": "可說不？答無有定法名菩提，亦無有定法如",
    "T33n1698_001:0078b07": "來可說。無定即是性空，解窮相盡謂之菩提，",
    "T33n1698_001:0078b08": "無相故不有，假名即不無，不有不無，何實可",
    "T33n1698_001:0078b09": "得？何定可說？應化非真佛，亦非說法者，應既",
    "T33n1698_001:0078b10": "不說，真亦復然，離真無應，真、應不同，由來真",
    "T33n1698_001:0078b11": "不說，應說，說即不說，不說而說。若知如來常",
    "T33n1698_001:0078b12": "不說，是為具足多聞。「何以故」下，釋菩提無",
    "T33n1698_001:0078b13": "相可取，諸法空不可說，非法即不有，非非法",
    "T33n1698_001:0078b14": "即不無，故不可說，有無並無，理之極也。所",
    "T33n1698_001:0078b15": "以者何？理無生滅謂之無為，無為之理，眾聖",
    "T33n1698_001:0078b16": "同解，解會無為，結盡道成，一解脫義同入法",
    "T33n1698_001:0078b17": "性，無為雖一，解有明昧、淺深差別也。「三千七",
    "T33n1698_001:0078b18": "寶」下，校量。前舉虛空，此豈不盡？今一念信解，",
    "T33n1698_001:0078b19": "復一番格量。積寶多而功薄，四句約而福厚，",
    "T33n1698_001:0078b20": "金玉三千止以養身，一偈雖約妙極資神，愛",
    "T33n1698_001:0078b21": "佛功德七住未忘，妙著難覺宜應虛心也。七",
    "T33n1698_001:0078b22": "寶是事善、緣因，天人果報不動不出，故以動",
    "T33n1698_001:0078b23": "出之慧導之得成菩提，一念圓信能導眾善，",
    "T33n1698_001:0078b24": "此心為勝，實相能出諸法，法即非法，諸法不",
    "T33n1698_001:0078b25": "生般若生也。「須陀洹」下，第三、舉菩薩遍行。初、",
    "T33n1698_001:0078b26": "舉四果，次、善吉自陳。須陀洹，此云修習無漏，",
    "T33n1698_001:0078b27": "亦逆生死流，亦入道流，不入色塵是逆流，至",
    "T33n1698_001:0078b28": "論在觀，無逆無入。言不入色者即是六塵，過",
    "T33n1698_001:0078b29": "去無明所感，無明不實所感，六塵那得是實？",
    "T33n1698_001:0078c01": "既其不實，那得作定有無六十二見計？以不",
    "T33n1698_001:0078c02": "定性，故名不入。海為眾流之川，菩提神極之",
    "T33n1698_001:0078c03": "淵，始會無生，必盡源也，理無乖順，何入之有？",
    "T33n1698_001:0078c04": "違理故入六塵，背塵即會於理，下眾果類然。",
    "T33n1698_001:0078c05": "斯陀含，云住薄，亦一往來，欲界思惑九品",
    "T33n1698_001:0078c06": "已斷六品，餘三品在故言薄，人天各一生便",
    "T33n1698_001:0078c07": "成羅漢，故名一往來。而實無往來，已得生、",
    "T33n1698_001:0078c08": "法二空故。阿那含，此云不還，亦云不來，欲界",
    "T33n1698_001:0078c09": "結盡，上界證無學，應云不來，略以無兼不，",
    "T33n1698_001:0078c10": "互文現耳。羅漢，此云無著，亦曰不生，三界生",
    "T33n1698_001:0078c11": "盡，所作已辦。羅漢稱道，前三言果，果實通四",
    "T33n1698_001:0078c12": "而獨稱道者，以得盡、無生二智，聲聞道極，故",
    "T33n1698_001:0078c13": "以道為名。「世尊！佛說」下，第二、自陳。以己所解",
    "T33n1698_001:0078c14": "驗理非虛，心空恒靜，諍從何起？蘭那者，寂靜",
    "T33n1698_001:0078c15": "行，相盡於外，心息於內，內外俱寂，何時不靜？",
    "T33n1698_001:0078c16": "得名不虛，必稱實也。蘭那，此云無事，若自謂",
    "T33n1698_001:0078c17": "是離欲，即是有事，何謂無事？「昔在然燈」下，第",
    "T33n1698_001:0078c18": "四、舉往古時事為證，次明菩薩其解亦同。如",
    "T33n1698_001:0078c19": "來在昔佛所行般若時，非但於假名不入色、",
    "T33n1698_001:0078c20": "香等，亦不入涅槃，亦不入中道，是故得成菩",
    "T33n1698_001:0078c21": "提。四依齊此明一念，信人降伏其心無我相",
    "T33n1698_001:0078c22": "等。「淨佛土」下，第五、一念淨信辨其應住。以",
    "T33n1698_001:0079a01": "無所住住於般若，而取佛土即是四種莊嚴，",
    "T33n1698_001:0079a02": "若自嚴淨即是寂光，若論化他即具四土，相",
    "T33n1698_001:0079a03": "惑此土穢，虛明即國淨，嚴國之義亦在虛",
    "T33n1698_001:0079a04": "心。如是嚴淨土，應行檀等，生清淨心，不住色、",
    "T33n1698_001:0079a05": "香，其心無住。三番法、非法等，一念淨心無住",
    "T33n1698_001:0079a06": "之住，即是非因而因而降、住等也。「譬如」下，第",
    "T33n1698_001:0079a07": "六、須彌山王，此即非果而果。須彌，翻云安明，",
    "T33n1698_001:0079a08": "四寶所成，是十山中一。一、雪山，二、香山，三、軻",
    "T33n1698_001:0079a09": "梨羅山，四、仙聖山，五、由乾陀山，六、馬耳山，七、尼",
    "T33n1698_001:0079a10": "民陀羅山，八、斫迦羅山，九、宿慧山，十、須彌山。",
    "T33n1698_001:0079a11": "因大故果大，得法性五陰，成就法身，故言大",
    "T33n1698_001:0079a12": "如須彌。須彌以譬法性色，色大故般若大，如",
    "T33n1698_001:0079a13": "山大神亦大，習果既圓，報果亦滿，法身非身，",
    "T33n1698_001:0079a14": "故言大身。「恒河」下，第三、信者福重。文有四階，",
    "T33n1698_001:0079a15": "一、福多，二、處重，三、人尊，四、總結。恒河者是神",
    "T33n1698_001:0079a16": "名，此河長八千由旬，廣四千由旬，甚深，象度",
    "T33n1698_001:0079a17": "皆沒，沙細如麵，水白如乳。初言三千，不即恒",
    "T33n1698_001:0079a18": "河者，自少至多。一恒河為本，復數諸恒河，諸",
    "T33n1698_001:0079a19": "恒河之沙，三重為數，捨寶多而福少，持經少",
    "T33n1698_001:0079a20": "而福多者，經之勝用。「復次」下，明處重。一切",
    "T33n1698_001:0079a21": "世間總明處貴，天、人、修羅略明三善道。供養",
    "T33n1698_001:0079a22": "如塔，此云方墳，亦名靈廟，尊法身故敬塔，為",
    "T33n1698_001:0079a23": "重經故貴說經處。《大品》舍利起塔不及般若，",
    "T33n1698_001:0079a24": "何故說處如塔？其義實爾，但世人敬塔故，令",
    "T33n1698_001:0079a25": "說處如塔。「是人成就最上」下，明人尊。法妙人",
    "T33n1698_001:0079a26": "稱，理故宜然，希有之法是菩提，成就即人可",
    "T33n1698_001:0079a27": "貴，如《法華》說最實事，即是第一義諦最上之",
    "T33n1698_001:0079a28": "法也。「若是經典」下，總明。經所在之處即為",
    "T33n1698_001:0079a29": "有佛、尊重、弟子，人能弘法即人有法，以法成",
    "T33n1698_001:0079b01": "人即法有人，人、法所處，理當貴矣。非果而果",
    "T33n1698_001:0079b02": "即為有佛，非因而因即以尊重，弟子謂普賢、",
    "T33n1698_001:0079b03": "文殊等。初章竟。「當何名」下，第二、辨名空無所",
    "T33n1698_001:0079b04": "有。夫條散難究，本一易尋，會宗領旨，宜正其",
    "T33n1698_001:0079b05": "名。文有四叚，初、名字空，二、受、持福多，三、信受",
    "T33n1698_001:0079b06": "行深，四、佛述。初中有問答，問名、問持。遵修為",
    "T33n1698_001:0079b07": "奉，任弘為持，在三成範，請問其軌。「佛告」下，答",
    "T33n1698_001:0079b08": "名、答持，名冠題首，義已備矣，境慧相從，通名",
    "T33n1698_001:0079b09": "般若，那要宜別，歸乎聖心，挈網舉目，詮合義",
    "T33n1698_001:0079b10": "從，名正理顯，宜應修習。「所以者何」下，釋。夫名",
    "T33n1698_001:0079b11": "不虛設，必當其實，金剛所擬，物莫不碎，此慧",
    "T33n1698_001:0079b12": "所照，法無不空，即非般若，即慧空也。境滅慧",
    "T33n1698_001:0079b13": "忘，何相不盡？弘持之旨，宜在於此。釋中，初無",
    "T33n1698_001:0079b14": "所有，二亦無所有，而意異故，明不無所有。此",
    "T33n1698_001:0079b15": "簡性空義，一者、性自是空，二者、破性說空，前",
    "T33n1698_001:0079b16": "有所無空，後無所有空。《大品》云：「諸法無所有，",
    "T33n1698_001:0079b17": "如是有，如是無所有，是事不知，名為無明。」有",
    "T33n1698_001:0079b18": "所無望前，無所有望後。前三藏中說性義皆",
    "T33n1698_001:0079b19": "破，即屬破性說空所攝，而此性義前時為緣",
    "T33n1698_001:0079b20": "為有者，今日悉無故言有所無，而言無所有，",
    "T33n1698_001:0079b21": "望後明諸法無所有而復有不無所有義，即",
    "T33n1698_001:0079b22": "明如是有故。經云，不知名無明，破性說性空。",
    "T33n1698_001:0079b23": "橫論破病，一切悉皆洗淨，是盡亦盡，是淨亦",
    "T33n1698_001:0079b24": "淨；豎論入道，盡復有不盡義，此望道為論，即",
    "T33n1698_001:0079b25": "此盡、淨為道。道有隔凡成聖之用，不同二頭",
    "T33n1698_001:0079b26": "三手之無所有，復有不無所有義即是如是",
    "T33n1698_001:0079b27": "有義。若是前無所有一向無所有，無所有亦",
    "T33n1698_001:0079b28": "復無所有，後明無所有即是不無所有，無所",
    "T33n1698_001:0079b29": "有名雖同，其意有異。就前中初明如空，次明",
    "T33n1698_001:0079c01": "如亦空。所以者何？佛說般若則非般若，此",
    "T33n1698_001:0079c02": "是如空，既以性空為般若，般若即非般若，性",
    "T33n1698_001:0079c03": "空如亦空。如來有所說法不？境慧都空，復何",
    "T33n1698_001:0079c04": "所說？說、不說，如、不如，二智皆空也。「三千」下，是",
    "T33n1698_001:0079c05": "第二受、持福多。不無所有亦二，初、明微塵不",
    "T33n1698_001:0079c06": "無所有，二、明身相不無所有。「佛說微塵，即非",
    "T33n1698_001:0079c07": "微塵，是名微塵」，故是無所有，如是有。《大品》云",
    "T33n1698_001:0079c08": "不知名無明，今明了此，如是有即智慧也。散",
    "T33n1698_001:0079c09": "為微塵，合成世界，世界無性故非，假名即有。",
    "T33n1698_001:0079c10": "「可以三十二相」下，二、明身相不無所有。非相",
    "T33n1698_001:0079c11": "假名身相，只以身為非身，不是遣除身別有",
    "T33n1698_001:0079c12": "非身也，亦非遣相別有無相，相、無相不一不",
    "T33n1698_001:0079c13": "異。「恒河沙身命」下，說經名已，復一番校量。前",
    "T33n1698_001:0079c14": "寄捨財以明勝，此寄捨身以辨多，依報易捨，",
    "T33n1698_001:0079c15": "正報難損，自易之難，示化漸也。身命布施不",
    "T33n1698_001:0079c16": "免有生，弘持四句累滅道成。「聞說經深解」下，",
    "T33n1698_001:0079c17": "第三、信受行深。有四，初、須菩提不聞，二、餘人",
    "T33n1698_001:0079c18": "能信，三、善吉聞易，四、餘人聞難。深解悲泣者，",
    "T33n1698_001:0079c19": "嗟我晚悟，兼悲未聞，愍念一切眾生不知此",
    "T33n1698_001:0079c20": "法故悲，聞此法喜故悲，深嗟小乘、嗚呼自責",
    "T33n1698_001:0079c21": "故悲。不善觀空名得慧眼，故爾前雖聞未聞，",
    "T33n1698_001:0079c22": "如此降伏、應住也。「若復有人得聞」下，第二、餘",
    "T33n1698_001:0080a01": "人能信。實相者，即是非相，若有少相即非實",
    "T33n1698_001:0080a02": "相，故以無相為實相，如來說此而人能信，豈",
    "T33n1698_001:0080a03": "非第一希有？而言生實相者，此是無生生也。",
    "T33n1698_001:0080a04": "《大品》云「色不生故，般若波羅蜜生」，若解色無",
    "T33n1698_001:0080a05": "生，即是無生觀智起，故般若生也。「我今得聞」",
    "T33n1698_001:0080a06": "下，第三、善吉信易。遇佛道成，證聖方信，何難？",
    "T33n1698_001:0080a07": "生值佛世，親得解悟，解故信之易也。「若當來",
    "T33n1698_001:0080a08": "世」下，第四、餘人信難。生不值佛而能信如是",
    "T33n1698_001:0080a09": "無相之法，斯豈不難？就文更為四，初、明信者",
    "T33n1698_001:0080a10": "希有，末法時信最可稱美；二、「何以故」下，釋",
    "T33n1698_001:0080a11": "信者由無我相能信此經，若纔有少許我、人",
    "T33n1698_001:0080a12": "等相即不信也；三、「所以者何」下，釋無相意，",
    "T33n1698_001:0080a13": "我相即是非相，無片許相可得故，其能不顛",
    "T33n1698_001:0080a14": "倒，我、人等從本以來無一相可得故，其體本",
    "T33n1698_001:0080a15": "來無相即為希有，此是反釋；四、「何以故？離一",
    "T33n1698_001:0080a16": "切相即名諸佛」，相盡解極即是為佛，能離有",
    "T33n1698_001:0080a17": "無畢竟常住，前云「若見諸相非相，即見如來」。",
    "T33n1698_001:0080a18": "「佛告」下，第四、如來述成。若善吉自言，容可不",
    "T33n1698_001:0080a19": "定，言無我、人即是佛者，佛今印定「如汝所說」，",
    "T33n1698_001:0080a20": "是故非虛。一往怛愕名驚，心膽怯弱名怖，深",
    "T33n1698_001:0080a21": "惡前事名畏；又驚是始行，怖是二乘，畏是外",
    "T33n1698_001:0080a22": "道；亦初聞經不驚，次思義不怖，後修行不",
    "T33n1698_001:0080a23": "畏。「第一」即般若諸度中最為第一，六從後",
    "T33n1698_001:0080a24": "數亦是第一。「忍辱」下，第三、明般若功用無",
    "T33n1698_001:0080a25": "所有。然諸法不出體、名、用，今皆無所有，文更",
    "T33n1698_001:0080a26": "為三，初、力用無所有，二、能如是解仰參佛慧，",
    "T33n1698_001:0080a27": "三、明福多。就初中復五，一、體無所有，二、功用，",
    "T33n1698_001:0080a28": "三、勸誡，四、引證，五、舉譬。第一、體者，安耐名忍，",
    "T33n1698_001:0080a29": "加毀為辱，既無我、人，誰加、誰忍？故非忍為忍、",
    "T33n1698_001:0080b01": "忍為非忍為般若體也。「何以故」下，第二、明般",
    "T33n1698_001:0080b02": "若用，以非忍為忍有大力用，初、一世忍，次、多",
    "T33n1698_001:0080b03": "世忍。一、「歌利」，此云惡生王。何故忍即非忍？引",
    "T33n1698_001:0080b04": "事為證。有苦能忍，有忍無苦，既無我、人，割、忍",
    "T33n1698_001:0080b05": "何生？若有人、我，必生忿恚，而能恬然，無我明",
    "T33n1698_001:0080b06": "矣。二、「又念五百世」下，即多世忍。菩薩知身無",
    "T33n1698_001:0080b07": "所有，捨不足難，若有此身，捨大難也，尸毘代",
    "T33n1698_001:0080b08": "鴿，猶是三藏中事忍。前明有忍無苦，今明無",
    "T33n1698_001:0080b09": "苦有樂，有慈悲故無恨，無恨故即樂也。「應離」",
    "T33n1698_001:0080b10": "下，第三、勸誡。此是般若之中心，故須精解。就",
    "T33n1698_001:0080b11": "文又二，一、勸，二、誡，文句相參。初、勸發心，次、勸",
    "T33n1698_001:0080b12": "應住，後、勸修行，前誡離相，後誡莫染心施，今",
    "T33n1698_001:0080b13": "即初勸離相，發心菩薩以相盡為極，故宜以",
    "T33n1698_001:0080b14": "忘懷而期心也。「不應」下，即是前誡不應住",
    "T33n1698_001:0080b15": "色，心中離一切相，不住聲、香等也。「應生無所",
    "T33n1698_001:0080b16": "住心」者，即次勸應住般若，般若無相可緣，心",
    "T33n1698_001:0080b17": "何所住？若心有住，即為非住，住相即心動，故",
    "T33n1698_001:0080b18": "非住也。「是故」下，是後誡，令不住六塵行施，",
    "T33n1698_001:0080b19": "還舉前宗會以成義。理無住故，應忘心而施，不",
    "T33n1698_001:0080b20": "住色，無財物也。「菩薩為利」下，即是後勸，令",
    "T33n1698_001:0080b21": "為利益而行施，施不望報，利益必深也。「如來",
    "T33n1698_001:0080b22": "說一切諸」下，第四、引證。證中有三，第一、舉佛",
    "T33n1698_001:0080b23": "說為證。諸相皆無，不見施者，我說一切相即",
    "T33n1698_001:0080b24": "非相，不應住相生心行施；又說一切眾生即",
    "T33n1698_001:0080b25": "非眾生，受者亦無，不應化眾生而受度也。「如",
    "T33n1698_001:0080b26": "來是真語者」下，第二、舉能說人為證。真是不",
    "T33n1698_001:0080b27": "偽，實是無虛，如必當理，不誑非妄，不異即始",
    "T33n1698_001:0080b28": "終恒一，聖言不謬故宜修行也。「無實無虛」下，",
    "T33n1698_001:0080b29": "第三、舉所得法為證。寄實以非虛，何實之可",
    "T33n1698_001:0080c01": "得耶？若疑我說法非者及能說人亦非者，今",
    "T33n1698_001:0080c02": "我所證得法，只自如此心，實作此證，不實不",
    "T33n1698_001:0080c03": "虛兩捨，無生無滅等例然，故所說如所得，非",
    "T33n1698_001:0080c04": "虛言也。「菩薩心住法」下，第五、舉譬，顯住相非",
    "T33n1698_001:0080c05": "曉，冥若夜遊，前舉有得為非，後明無得為是。",
    "T33n1698_001:0080c06": "若住色、香等行施，不能得見諸法；若不住法",
    "T33n1698_001:0080c07": "行施，如有目、日光，能得見色。無我三事，即不",
    "T33n1698_001:0080c08": "住相也。慧見為目，理境為日，萬行顯別為種",
    "T33n1698_001:0080c09": "種色，諸法本來空，菩薩觀心復知其無所有",
    "T33n1698_001:0080c10": "而行布施者，即所見明了。此中，先法後譬，直",
    "T33n1698_001:0080c11": "說譬耳。「當來之世」下，第二、能如是解，即仰參",
    "T33n1698_001:0080c12": "佛說，當來若能受、持即為佛悉知見，皆得成",
    "T33n1698_001:0080c13": "就無量無邊功德，如來所見理用非謬，明將",
    "T33n1698_001:0080c14": "來宜加勤修也。「日三時捨」下，是第三、福多。若",
    "T33n1698_001:0080c15": "能如是信者，勝一日三時以恒河沙身之與",
    "T33n1698_001:0080c16": "命布施。分一日為三分，故言初、中、後，施重又",
    "T33n1698_001:0080c17": "多，功德彌曠，若於此經生心不逆，福勝前施，",
    "T33n1698_001:0080c18": "施即有限，信心無極，何況書寫、持、讀誦、說？但",
    "T33n1698_001:0081a01": "言以信，況復弘持也？「以要言之」下，答上無所",
    "T33n1698_001:0081a02": "有、如是有，不可思議事也。能知諸法本來無",
    "T33n1698_001:0081a03": "所有，而以無所有為有，即不可思議。此文有",
    "T33n1698_001:0081a04": "十，第一、經不可思議。理圓道極，言即盡美，提",
    "T33n1698_001:0081a05": "宗表實，約言之耳。物莫能測，不思議也；算數",
    "T33n1698_001:0081a06": "不該，不可稱量也；蕩然無涯，無邊耳；以要言",
    "T33n1698_001:0081a07": "之，略此三句矣。文理平等，無所有，如是有，非",
    "T33n1698_001:0081a08": "般若為般若，非身相為身相，皆不思議也。第",
    "T33n1698_001:0081a09": "二、為大乘者說，為最上乘者說。此經在始便",
    "T33n1698_001:0081a10": "為大乘，不為三乘，廣運無涯謂之大乘，超三",
    "T33n1698_001:0081a11": "乘之勝謂之為最上，自非其人不謬說也。包",
    "T33n1698_001:0081a12": "含名大，無勝最上。如來悉知、見者，人高道曠，",
    "T33n1698_001:0081a13": "唯佛見之。荷擔菩提，千載不墜，由於人弘，任",
    "T33n1698_001:0081a14": "持、運行。荷擔義也，背荷肩擔。非身而身，實相",
    "T33n1698_001:0081a15": "法身，非因非果，即是兩肩也。第三、「何以故」下，",
    "T33n1698_001:0081a16": "三乘不堪聞、不信受，樂小是二乘，著我是凡",
    "T33n1698_001:0081a17": "夫，著見是外道。不能讀誦，以失釋得也。第",
    "T33n1698_001:0081a18": "四、「在在處處」下，地是無知，法處故貴，雖復廢",
    "T33n1698_001:0081a19": "言息義，此處常有天龍圍遶，如帝王所居之",
    "T33n1698_001:0081a20": "處，人皆宗重，天人供養，此處是塔，恭敬、作禮、",
    "T33n1698_001:0081a21": "香花而散也。第五、轉障。本有重障，習學般",
    "T33n1698_001:0081a22": "若，先世重罪現在輕受，止為人輕賤，過去重",
    "T33n1698_001:0081a23": "罪即得消滅。罪起由惑，福生於解，福解既積，",
    "T33n1698_001:0081a24": "宿殃滅矣。第六、當得菩提，即受記也。累滅",
    "T33n1698_001:0081a25": "解生，菩提可登，故佛懸記。第七、「我念過去」下，",
    "T33n1698_001:0081a26": "明能持經者所得福德勝佛往行。然燈佛時，",
    "T33n1698_001:0081a27": "始獲無生忍，今能無所得心而持經者得福",
    "T33n1698_001:0081a28": "勝我，阿僧祇佛所值八百四千萬億那由他",
    "T33n1698_001:0081a29": "佛，供養無空過者，福德算數不及，心限即福",
    "T33n1698_001:0081b01": "少，意曠則功德多也。第八、「於末世」下，明若具",
    "T33n1698_001:0081b02": "說無所得持經所得福，時人聞則狂亂，狐疑",
    "T33n1698_001:0081b03": "不信。解通人曠，德必無涯，狂亂不信，不足明",
    "T33n1698_001:0081b04": "道也。第九、義不可思議。萬行淵深，義能誰",
    "T33n1698_001:0081b05": "測？以無所得、無所有，如是有、無所有為義，以",
    "T33n1698_001:0081b06": "非般若為般若義，故不可思議。第十、果報",
    "T33n1698_001:0081b07": "不可思議。菩提妙果豈有心之所議？如《華嚴",
    "T33n1698_001:0081b08": "經》明初發心便成正覺，與微塵法界眾生為",
    "T33n1698_001:0081b09": "眷屬，故知果報不可思議也。「須菩提問」下，第",
    "T33n1698_001:0081b10": "二周重說般若。或為後來，或是為鈍根者。文",
    "T33n1698_001:0081b11": "亦三叚，初、從問去至「福德多」明體，次、「佛可以",
    "T33n1698_001:0081b12": "色身見」去至前偈辨名，後、「如來不以具足相",
    "T33n1698_001:0081b13": "故」至「壽者見」明用並無所有。就體中辨於三",
    "T33n1698_001:0081b14": "假，初、受假，次、名假，後、法假。受是人，人即有名，",
    "T33n1698_001:0081b15": "此人之與名，有能成之法。三假是立法，云何",
    "T33n1698_001:0081b16": "將三假釋無所有？三假乃是立法，亦是壞法，",
    "T33n1698_001:0081b17": "今欲明無所有故須將來釋。若橫論破病則",
    "T33n1698_001:0081b18": "實是一無所有，若竪論望道即無所有而不",
    "T33n1698_001:0081b19": "無所有，此三假亦然，能成能破故，既言假有，",
    "T33n1698_001:0081b20": "竟何所有？既言假有，何為而不有？初、約釋尊",
    "T33n1698_001:0081b21": "因無所有，次、約如來果無所有，後、約菩薩化",
    "T33n1698_001:0081b22": "他明無所有。就因中更為三，初、「佛告」下，釋因",
    "T33n1698_001:0081b23": "無所有；次、「然燈」下引證；後、「如是，如是」下，佛述。",
    "T33n1698_001:0081b24": "釋中又三，初、明得，次、明失，後、雙釋得失。初、",
    "T33n1698_001:0081b25": "明發心欲度眾生起弘誓願。「我當滅度一切",
    "T33n1698_001:0081b26": "眾生，實無眾生得滅度」者，此明菩薩知眾生",
    "T33n1698_001:0081b27": "如，有何可滅？若實有眾生可度，《釋論》云「菩薩",
    "T33n1698_001:0081b28": "得殺眾生罪」。又《大品．如化品》佛語須菩提，「諸",
    "T33n1698_001:0081b29": "法本有今無耶？」此即責須菩提意，眾生非本",
    "T33n1698_001:0081c01": "時有、今時無，何須慰喻始行菩薩，本自無生，",
    "T33n1698_001:0081c02": "今何可滅也？二、「何以故」下明失。若菩薩有我、",
    "T33n1698_001:0081c03": "人等相，即非菩薩，以失明得，理可知矣。「所以",
    "T33n1698_001:0081c04": "者何」下，雙釋得失。無發心者，故知無我，即",
    "T33n1698_001:0081c05": "行人空；計我有惑，故非菩薩。「於意云何」下，",
    "T33n1698_001:0081c06": "第二引證。證中有問答，初、問中即引自昔得",
    "T33n1698_001:0081c07": "記之解以證前說，次、今答中無有法得菩提，",
    "T33n1698_001:0081c08": "聖心難測，義推可圖，得記由於無相，無相之",
    "T33n1698_001:0081c09": "中即無所得也。「如是，如是」下，第三佛述。「如",
    "T33n1698_001:0081c10": "汝所說」者，在因時已自無所有故，無所得菩",
    "T33n1698_001:0081c11": "提，佛與我記；若見有法，則乖菩提，何容得記？",
    "T33n1698_001:0081c12": "無法得菩提，是故然燈佛受記，無法則會理，",
    "T33n1698_001:0081c13": "會理則向極，故得記也。「何以故」下，第二是明",
    "T33n1698_001:0081c14": "果無所有，有三義，初、明如，次、證，後、譬。初、即此",
    "T33n1698_001:0081c15": "是果，人同如同，如故無所有，諸法性空，理無",
    "T33n1698_001:0081c16": "乖異，謂之為如，會如解極，故名如來也。「若有",
    "T33n1698_001:0082a01": "人言如來得菩提」下，若有說如來得菩提",
    "T33n1698_001:0082a02": "者，此人俗間語，非理言也，實無有法得菩提。",
    "T33n1698_001:0082a03": "佛，人也；菩提，道也。既無人、法，誰得菩提？無實",
    "T33n1698_001:0082a04": "無虛者，是非既盡，則會菩提，菩提之中不見",
    "T33n1698_001:0082a05": "是非，非實即無是、非虛即無非也。「是故如來",
    "T33n1698_001:0082a06": "說一切法」下，第二證如來無所有。如來在一",
    "T33n1698_001:0082a07": "切數故，凡夫違一切法為邪，聖人順一切法",
    "T33n1698_001:0082a08": "為正，正即覺悟，故皆佛法矣。「譬如身長、大」下，",
    "T33n1698_001:0082a09": "第三說非果而果。直舉人身類上諸法，緣假",
    "T33n1698_001:0082a10": "故長、大，無性即非身，既非般若為般若者，寧",
    "T33n1698_001:0082a11": "不以非身為身耶？「若菩薩作是言」下，第三明",
    "T33n1698_001:0082a12": "菩薩化他無所有。　初、明化人，次、引佛說為證，",
    "T33n1698_001:0082a13": "後、明嚴土。初、滅度眾生不名菩薩，元無眾生，",
    "T33n1698_001:0082a14": "橫見眾生，見即乖道，非菩薩也。「何以故」下，釋",
    "T33n1698_001:0082a15": "菩薩自無，何有眾生？二、「是故佛說」下，引證無",
    "T33n1698_001:0082a16": "菩薩，亦無眾生，一切法都無我、人也。三、「若菩",
    "T33n1698_001:0082a17": "薩言莊嚴佛土」者，虛襟進道，嚴土濟物，濟物",
    "T33n1698_001:0082a18": "之行，方便慧也。解空無相，謂之為慧，若言我",
    "T33n1698_001:0082a19": "能莊嚴國土，眾生可化，見惑違道，何名菩薩",
    "T33n1698_001:0082a20": "也？「何以故？如來說非莊嚴，是名莊嚴」者，無存",
    "T33n1698_001:0082a21": "於化而土自嚴也。明應住義受假竟。「若菩薩",
    "T33n1698_001:0082a22": "通達無我、法者」下，第二明名假無所有。文二，",
    "T33n1698_001:0082a23": "初、通達無我。既云一切法皆無所有，何名菩",
    "T33n1698_001:0082a24": "薩？今實無一切諸法，而今言菩薩，但有其名，",
    "T33n1698_001:0082a25": "今明此名亦無所有故，何名此為菩薩？通達",
    "T33n1698_001:0082a26": "諸法無我等相，故名菩薩，真菩薩故，所以能",
    "T33n1698_001:0082a27": "通達無我。二、立真解，通達非偽，真菩薩也。",
    "T33n1698_001:0082a28": "名假竟。「五眼」下，第三明法假無所有。即上如",
    "T33n1698_001:0082a29": "來悉知見是人，其文又三，初、明智慧，次、明",
    "T33n1698_001:0082b01": "心，後、明功德。法雖多，不過功德、智慧二種嚴，",
    "T33n1698_001:0082b02": "心為其體故備空也，此是初明智慧空。智慧",
    "T33n1698_001:0082b03": "雖多，不過五眼，舊云肉眼見障內，天眼見障",
    "T33n1698_001:0082b04": "外，慧眼見真，法眼見俗，佛眼通知內外法，今",
    "T33n1698_001:0082b05": "言但是一智，差別說之，故有五耳。《釋論》云「法",
    "T33n1698_001:0082b06": "眼知聲聞、緣覺等法故名法眼」，是以知俗名",
    "T33n1698_001:0082b07": "法眼，然此中本明智慧空而直辨五眼，不言",
    "T33n1698_001:0082b08": "其空者，意現於後，後既將智體心空，智寧不",
    "T33n1698_001:0082b09": "空？後明功德空，前智豈不空？以前明智有，後",
    "T33n1698_001:0082b10": "明功德無，無有雖殊，致不乖也。二、恒河中",
    "T33n1698_001:0082b11": "去是明心無所有。以舉恒沙等來，為欲校量",
    "T33n1698_001:0082b12": "取心明其空耳。如來說心皆為非心，只以非",
    "T33n1698_001:0082b13": "心為心，此與前不異，五眼照理無不周備，舉",
    "T33n1698_001:0082b14": "色、心收境盡矣。三世不可得，說非心名心，何",
    "T33n1698_001:0082b15": "者？以三世心無性可得故，可從緣而生心也。",
    "T33n1698_001:0082b16": "三、「若人滿三千七寶布施」下，明功德無所有。",
    "T33n1698_001:0082b17": "明福有實，此即有量，豈得多耶？以無福為福，",
    "T33n1698_001:0082b18": "故多也。金玉無性故可積滿三千，福德無實",
    "T33n1698_001:0082b19": "則可曠施而多。心之無性，惑滅解生也。法假",
    "T33n1698_001:0082b20": "竟。「佛可以色身見」下，第二明經名。初、名，次、行。",
    "T33n1698_001:0082b21": "名中有三，初、身相，次、說法，後、福多。色身者，法",
    "T33n1698_001:0082b22": "身如空月，色身若水像，世間之色無實可覩，",
    "T33n1698_001:0082b23": "尋其本實即法身也。慧為萬善之主，施為眾",
    "T33n1698_001:0082b24": "行之首，總為丈六金容，別則眾相，云娑婆隨",
    "T33n1698_001:0082b25": "現則為相，豈可一方盡極？「我當有所說法」下，",
    "T33n1698_001:0082b26": "第二明說法。又二，初、正對上名，道成應出說",
    "T33n1698_001:0082b27": "法化人，謬傳毀聖名為謗佛，無法可說是名",
    "T33n1698_001:0082b28": "說法，故傳說法之意。向言無說，非杜默不語，",
    "T33n1698_001:0082b29": "但無存而說，即說滿天下，無乖法理之過也。",
    "T33n1698_001:0082c01": "「佛得菩提」下，第二明習應，有問答前應後習。",
    "T33n1698_001:0082c02": "佛，人也；菩提，道也。佛得道故說以示人，而言",
    "T33n1698_001:0082c03": "無法可說，未審得道不？答中乃至「無有少法",
    "T33n1698_001:0082c04": "可得」，相盡虛通謂之菩提，菩提無相有何可",
    "T33n1698_001:0082c05": "得？寂滅無得，道之至也。「是法平等」下，結成菩",
    "T33n1698_001:0082c06": "提義也。人無貴賤，法無好醜，平等菩提義也。",
    "T33n1698_001:0082c07": "無我、無人修一切善者即是修義，夫形端故",
    "T33n1698_001:0082c08": "影直，聲和則響順，忘我、人而修因，必尅無相",
    "T33n1698_001:0082c09": "之菩提。所言善法者，人既不有，善何得實耶？",
    "T33n1698_001:0082c10": "善是離惡之名，法是軌持之義。「三千世界中",
    "T33n1698_001:0082c11": "山王七寶」下，第三明福多。聚寶有盡，妙解無",
    "T33n1698_001:0082c12": "窮，一偈法寶勝無量珍也。「我當度眾生」下，",
    "T33n1698_001:0082c13": "菩提無得為果，故以忘言而說，勿謂如來見",
    "T33n1698_001:0082c14": "眾生可度，若見有眾生則為我見，何謂如來？",
    "T33n1698_001:0082c15": "但說假名我耳，非實我，而凡夫者聞說假名，",
    "T33n1698_001:0082c16": "不達言旨，以為實我。如來說非凡夫者，凡夫",
    "T33n1698_001:0083a01": "不實故，可化而成佛也。「可以三十二相觀如",
    "T33n1698_001:0083a02": "來」下，二辨行。就文有五，一、正觀問，二、邪答，三、",
    "T33n1698_001:0083a03": "佛難，四、領解，五、佛舉正義為釋。初、以問，疑者",
    "T33n1698_001:0083a04": "謂眾生是有，可化而聖，法身不無，可以妙相",
    "T33n1698_001:0083a05": "而期，故問之也。次、邪答者，聽者實爾，用三",
    "T33n1698_001:0083a06": "十二相是如來也。三、難輪王是佛，即以近",
    "T33n1698_001:0083a07": "事質之令其自解。四、信解，不應時情謂然，",
    "T33n1698_001:0083a08": "我解不爾。五、佛舉正釋者，五色煥眼而非",
    "T33n1698_001:0083a09": "形，八音盈耳而非聲，偏謬為邪愚，邪隔不見",
    "T33n1698_001:0083a10": "也。「若作念」下，第三功用無所有，即是有不斷",
    "T33n1698_001:0083a11": "滅義，有因有果一切宛然，即是般若方便用。",
    "T33n1698_001:0083a12": "論云得般若氣分故，有居空涉有之用，無復",
    "T33n1698_001:0083a13": "滯閡。此下去不說諸法斷滅就文有二，初、",
    "T33n1698_001:0083a14": "果，次、因，有義雖多，不過因果。明果中二，初、",
    "T33n1698_001:0083a15": "誡，次、明有。汝莫作念，誡也，勿言諸法一向",
    "T33n1698_001:0083a16": "無所有，故謂不以具足相得菩提，不偏在色、",
    "T33n1698_001:0083a17": "聲故向言非，非不身相故復言是也。「發阿耨」",
    "T33n1698_001:0083a18": "下，第二明因亦二，前、誡，後、明有。莫起斷滅，",
    "T33n1698_001:0083a19": "相盡寂滅故不有，道王十方非謂無，應畢而",
    "T33n1698_001:0083a20": "謝即不常，感至隨現故不斷，體合中道，軌物",
    "T33n1698_001:0083a21": "之式，限之一方豈不謬哉？「若人滿恒沙七寶」",
    "T33n1698_001:0083a22": "下，結般若成忍。就文復三，初、明體道成忍之",
    "T33n1698_001:0083a23": "行無所有，次、明體道證忍之人無所有，三、明",
    "T33n1698_001:0083a24": "體道行忍之用無所有，以行成人、人故有用，",
    "T33n1698_001:0083a25": "備明無所有，就忍行中先校量。次「若復有",
    "T33n1698_001:0083a26": "人」下，明成忍之行無所有，忘我則忍成，超出",
    "T33n1698_001:0083a27": "故勝也。「白佛」下，第二明體道證忍之人無所",
    "T33n1698_001:0083a28": "有，初、明因人不受，後、明果人不受。初、明因中",
    "T33n1698_001:0083a29": "有問答，乃云不受亦不受，受其報種已名貪",
    "T33n1698_001:0083b01": "著，無存我、人，邪染何生？次、「若來若去」下，明果",
    "T33n1698_001:0083b02": "人不受，若言從真如實際中來，善逝自及，化",
    "T33n1698_001:0083b03": "人去至涅槃，皆是不解佛所說義。如來，道蔭",
    "T33n1698_001:0083b04": "之主；世界，權應之宅；眾生，慈育之子；舉此三",
    "T33n1698_001:0083b05": "事，大旨彰矣。無來無去，故名如來，解極會如，",
    "T33n1698_001:0083b06": "體無方所，緣至物見，來無所從，感畢為隱，亦",
    "T33n1698_001:0083b07": "何所去也？若三千碎塵下，第三明體道行忍",
    "T33n1698_001:0083b08": "之用有四，初、明碎塵用，二、碎界用，三、碎合相",
    "T33n1698_001:0083b09": "用，四、碎諸見用。以微塵成世界有合，世界有",
    "T33n1698_001:0083b10": "合故起見，見者即失，謂有此四妄想。得者非",
    "T33n1698_001:0083b11": "見為見，乃至非塵為塵為得，此四並是般若",
    "T33n1698_001:0083b12": "用。塵、界等是依報，見是正報，合通色心。「即此」",
    "T33n1698_001:0083b13": "下，是碎塵用，「善男子」並是大行，同《華嚴》中說",
    "T33n1698_001:0083b14": "「佛說非微塵為微塵」。次、「三千」下，明成世界用。",
    "T33n1698_001:0083b15": "微塵非實故可碎而為多，世界非有則可假",
    "T33n1698_001:0083b16": "借而成也。三、「一合相」下，破一合相，以非合為",
    "T33n1698_001:0083b17": "合故是不可說，只復言是合，此復非復，是故",
    "T33n1698_001:0083b18": "假名說合，何為而非合？以非合為合，竟何有",
    "T33n1698_001:0083b19": "合？《大經》四句皆不可說，有因緣故亦可得說，",
    "T33n1698_001:0083b20": "今亦無合假說合耳。《中論》、《大品》皆破合，當知",
    "T33n1698_001:0083b21": "無合，今經中說合，順俗假說耳，凡夫貪著其",
    "T33n1698_001:0083b22": "事，不知事即理，理無所有，即是事無所有，何",
    "T33n1698_001:0083b23": "故非世界名世界？若是實有，即應一性，合不",
    "T33n1698_001:0083b24": "可分，假眾生名，一無合可得，假名無體，不可",
    "T33n1698_001:0083b25": "實說，疑惑則凡夫貪著故計實。四、「佛說我見」",
    "T33n1698_001:0083b26": "下，明破諸見用。凡夫謂諸見決定是見，今佛",
    "T33n1698_001:0083b27": "說非見，以本來無所有，諸見非實，可改為正，",
    "T33n1698_001:0083b28": "眾生虛假，從凡至聖，正說意從發菩提去。第",
    "T33n1698_001:0083b29": "三流通叚，非止近益當時，亦乃遠傳千載。",
    "T33n1698_001:0083c01": "文為二，初、付囑，次、奉行。付囑又三，初、正付囑，",
    "T33n1698_001:0083c02": "次、校量，後、方法。始終既畢，故指宗勸人，凡欲",
    "T33n1698_001:0083c03": "發心成佛、淨國土、化眾生，當如上所說理而",
    "T33n1698_001:0083c04": "生知見也。「如是信解」者，理深未明，推信為解",
    "T33n1698_001:0083c05": "耳。不生法相，但是虛假非實法也，如來說非",
    "T33n1698_001:0083c06": "法相是名法相，相窮理盡明，其唯如來說，言",
    "T33n1698_001:0083c07": "非實故，應從信矣。二「阿僧祇七寶」下，校量流",
    "T33n1698_001:0083c08": "通，七寶有竭，四句無窮，明以無所得心指經",
    "T33n1698_001:0083c09": "一偈，其福勝彼有所得施。三「云何為人」下，後",
    "T33n1698_001:0083c10": "方法，初、標，次、釋。釋中有止有觀，弘通此經。若",
    "T33n1698_001:0083c11": "為方法，須不取法相，須如真如，上如是智，下",
    "T33n1698_001:0083c12": "如是境，心境符合故得不動，不動空有等法。",
    "T33n1698_001:0083c13": "「何以故」下，一偈明觀，觀諸法夢、幻等，而為",
    "T33n1698_001:0084a01": "人說句，偈有真實，及有此假有也。《大品》十喻，",
    "T33n1698_001:0084a02": "一、幻，二、焰，三、水月，四、虛空，五、響，六、乾城，七、夢，八、",
    "T33n1698_001:0084a03": "影，九、鏡像，十化，此中舉六，論本明九，然流通",
    "T33n1698_001:0084a04": "方法不出止觀，故今略舉，即止為觀故見一",
    "T33n1698_001:0084a05": "切皆空夢、幻，即觀而止故一切夢等悉如",
    "T33n1698_001:0084a06": "如也。「佛說是經」下，第二奉行流通。聞法歡喜，",
    "T33n1698_001:0084a07": "既能信受，復如說行，說人如法，受者得解，般",
    "T33n1698_001:0084a08": "若真正之法非是有所得斷常等法，三事具",
    "T33n1698_001:0084a09": "足，說人是佛，一切智人所說之法即中道正",
    "T33n1698_001:0084a10": "法、般若無所得法，受者最上乘人久種三多，",
    "T33n1698_001:0084a11": "持戒、修福，三德斯備，聞不驚怖即能信解，是",
    "T33n1698_001:0084a12": "故歡喜，道蘊聖心待孚則彰，宿感冥構不",
    "T33n1698_001:0084a13": "謀而集，同聽齊悟法喜蕩心，服玩遵式永",
    "T33n1698_001:0084a14": "崇不朽者矣。"
}