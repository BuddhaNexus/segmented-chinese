{
    "X67n1312_001:0701a03": "通玄百問序",
    "X67n1312_001:0701a05": "聞霛山正脉。迦葉親承。少室真風。神光立受。自六傳",
    "X67n1312_001:0701a06": "之後。五派以來。法雷聲震於中州。佛日光流於上苑。",
    "X67n1312_001:0701a07": "其有雲仍種草者矣。圓通著百問。激勵學徒。闡一心",
    "X67n1312_001:0701a08": "弘持祖道。其言簡當。其旨幽微。寧容紙背上參求。那",
    "X67n1312_001:0701a09": "許口角頭取辨。若非偉器。難搆洪機。當時未遇其人。",
    "X67n1312_001:0701a10": "過日方逢作者。故萬松老師居摩訶菩提蘭若。運三",
    "X67n1312_001:0701a11": "昧正受神通。傳法之餘。匡持之暇。答前百問於指頃。",
    "X67n1312_001:0701a12": "誘後群迷於目今。眼裏有筋。臨濟機縱橫得玅。舌頭",
    "X67n1312_001:0701a13": "無骨。雲門語左右逢源。不拘悟本偏圓。靡定清凉得",
    "X67n1312_001:0701a14": "失。多字學。徒知費力。如人拜。足忍疲勞。腦後另具鉗",
    "X67n1312_001:0701a15": "鎚。舌本別存鑪鞴。圓通之問。萬松之訓。可謂盡善矣。",
    "X67n1312_001:0701a16": "故不撥。從倫偶依是錄。謾述浮詞。非唯無補宗乘。抑",
    "X67n1312_001:0701a17": "亦濫叨祖域。頌之過半。會公澤唱之於前。錄之逮畢。",
    "X67n1312_001:0701a18": "永叔能和之於後。累及二老。取笑諸方。要知終始。狂",
    "X67n1312_001:0701a19": "情讀誦。向下註脚。叢林閑散幾經秋。宗教通搜未有",
    "X67n1312_001:0701a20": "由。愚魯自慚空過日。忍將狐尾補貂裘。輙申是意。聊",
    "X67n1312_001:0701a21": "為序云。[門@放]逢執除七夕前二日龍巖林泉顯道序。",
    "X67n1312_001:0701b06": "通玄百問",
    "X67n1312_001:0701b08": "玉溪通玄庵圓通大禪師設問",
    "X67n1312_001:0701b09": "摩訶菩提蘭若萬松和尚仰答",
    "X67n1312_001:0701b10": "龍嚴林泉老人頌",
    "X67n1312_001:0701b11": "華亭生生道人梓",
    "X67n1312_001:0701b12": "問。行玄猶是涉崎嶇。如何是平坦處。答。東西南北。",
    "X67n1312_001:0701b13": "頌。東西南北。侵天荊棘。沒足石人。不消勞力。更須",
    "X67n1312_001:0701b14": "透過那重關。自在縱橫方脫纏。",
    "X67n1312_001:0701b15": "問。玄玄玄處亦須呵。且道有甚麼過。答。罪不重科。",
    "X67n1312_001:0701b16": "頌。罪不重科。閑管多羅。未語已前早錯。那堪變態",
    "X67n1312_001:0701b17": "誵訛。阿呵呵。玄與玄玄爭甚麼。",
    "X67n1312_001:0701b18": "問。一花百億國。且道一花在甚麼處。答。不風流處",
    "X67n1312_001:0701b19": "也風流。頌。不風流處也風流。無蒂花開鐵樹頭。伶",
    "X67n1312_001:0701b20": "俐禪和高著眼。非同春色媚皇州。",
    "X67n1312_001:0701b21": "問。炎天似火。暑雨如湯。正當此時。如何迴避。答。主",
    "X67n1312_001:0701b22": "山前。案山後。頌。主山前。案山後。日午面南看北斗。",
    "X67n1312_001:0701b23": "騰騰炎暑任遷流。畢竟難侵無相叟。",
    "X67n1312_001:0701b24": "問。大海為墨。須彌為筆。且道寫箇甚麼。答。通玄百",
    "X67n1312_001:0701c01": "問。頌。通玄百問。不拘音韻。縱奪臨時。各安其分。有",
    "X67n1312_001:0701c02": "人問我若奚為。文彩縱橫看變運。",
    "X67n1312_001:0701c03": "問。園裏觀花。一悟真如。今觀花也。還有悟真底麼。",
    "X67n1312_001:0701c04": "答。試問東君也不知。頌。試問東君也不知。不知底",
    "X67n1312_001:0701c05": "事果何為。聾於鼻孔纔堪聽。瞎似眉毛方可窺。",
    "X67n1312_001:0701c06": "問。萬物推遷。還有不推遷底麼。答。住岸却迷人。",
    "X67n1312_001:0701c07": "頌。住岸却迷人。真語亦真。龍樓無宿客。鳳閣有朝",
    "X67n1312_001:0701c08": "臣。薦取玄中旨。誇足下塵。欲窮親切處。九盡又逢",
    "X67n1312_001:0701c09": "春。",
    "X67n1312_001:0701c10": "問。四時改變。還有不改變底麼。答。春寒秋熱。頌。",
    "X67n1312_001:0701c11": "春寒秋熱。年年不別。碧海纖塵。紅鑪片雪。霜餘葉",
    "X67n1312_001:0701c12": "落樹元閑。雨過雲收天愈潔。",
    "X67n1312_001:0701c13": "問。尋師訪道為參禪。祗如禪作麼生參。答。久嚮道",
    "X67n1312_001:0701c14": "風。頌。久嚮道風。理事雙融。言言般若。物物圓通。其",
    "X67n1312_001:0701c15": "或蹉過當頭句。且向嵩陽問祖翁。",
    "X67n1312_001:0701c16": "問。溈山水牯牛向甚麼處放。答。烏那青青處。頌。",
    "X67n1312_001:0701c17": "烏那青青處。斫額應難覷。更擬問如何。鷂過新羅",
    "X67n1312_001:0701c18": "去。牧竪高歌唱月歸。鼻頭繩斷元無據。吽。",
    "X67n1312_001:0701c19": "問。德山是佛祖兒孫。為甚麼佛來也打。祖來也打。",
    "X67n1312_001:0701c20": "答。不敢怠慢。頌。不敢怠慢。叢林頗慣。知恩報恩。心",
    "X67n1312_001:0701c21": "心無間。雲門正令肯提持。管取河清并海晏。",
    "X67n1312_001:0701c22": "問。臨濟是佛祖苗裔。為甚麼佛來也喝。祖來也喝。",
    "X67n1312_001:0701c23": "答。祇為佛來祖來。頌。佛來祖來。切忌胡猜。吾今為",
    "X67n1312_001:0701c24": "汝。十字轟開。苟或未委真消息。更聽忽雷震九垓。",
    "X67n1312_001:0702a01": "咄。",
    "X67n1312_001:0702a02": "問。趙州指栢。靈鷲拈花。且道是同是別。答。竪兩指。",
    "X67n1312_001:0702a03": "頌。竪兩指。立綱紀。付全提。而已矣。正休節外強生",
    "X67n1312_001:0702a04": "枝。莫認浮華并浪蘂。",
    "X67n1312_001:0702a05": "問。洞山無寒暑處甚麼人受用。答。嘉州石像。頌。",
    "X67n1312_001:0702a06": "嘉州石像。眉橫眼上。逼塞虗空。無偏無黨。賞心樂",
    "X67n1312_001:0702a07": "事許多般。何用銜花來供養。",
    "X67n1312_001:0702a08": "問。直須登徹妙高峰。祇如妙高峰作麼生登。答。有",
    "X67n1312_001:0702a09": "勞法重。頌。有勞法重。當人變弄。妙握吹毛。萬邦一",
    "X67n1312_001:0702a10": "統。不涉纖塵歷大千。須知無用成真用。",
    "X67n1312_001:0702a11": "問。明與無明。其性無二。如何是無二之性。答。天曉",
    "X67n1312_001:0702a12": "不露。頌。天曉不露。龍吟宿霧。語忌十成。機貴回互。",
    "X67n1312_001:0702a13": "滄海曦輪欲吐光。無端還被輕煙妬。",
    "X67n1312_001:0702a14": "問。一超直入如來地。作麼生說箇超底道理。答。抱",
    "X67n1312_001:0702a15": "瓮之流。頌。抱瓮之流。豈貴良謀。始信清貪常樂。方",
    "X67n1312_001:0702a16": "知濁富多憂。[但-日+木]。[但-日+木]。[但-日+木]。得抽頭處且抽頭。",
    "X67n1312_001:0702a17": "問。般若無知。為甚麼無所不知。答。莫謗他好。頌。",
    "X67n1312_001:0702a18": "莫謗他好。巧說不如直道。但能語絕幽玄。便見心",
    "X67n1312_001:0702a19": "非做造。兀兀騰騰信自如。堦前落葉從風掃。",
    "X67n1312_001:0702a20": "問。明窻下安排。且道安排箇甚麼。答。適來新到。",
    "X67n1312_001:0702a21": "頌。適來新到。妙通玄奧。把纜放船。相頭買帽。若非",
    "X67n1312_001:0702a22": "佛日顯胸懷。夾嶺門庭孰可造。",
    "X67n1312_001:0702a23": "問。長安雖閙。我國晏然。如何是我國。答。正閙在。",
    "X67n1312_001:0702a24": "頌。正閙在。明眼宗師無罣礙。坐看喧靜與興亡。掌",
    "X67n1312_001:0702b01": "握乾坤彰聖代。",
    "X67n1312_001:0702b02": "問。摩騰未來此土。還有教也無。答。待無即道。頌。",
    "X67n1312_001:0702b03": "待無即道。探竿影草。白馬堦前。立分蒭稻。貝葉靈",
    "X67n1312_001:0702b04": "文絕古今。莫隨言句生憂腦。",
    "X67n1312_001:0702b05": "問。達磨未來此土。還有禪也無。答。待有即道。頌。",
    "X67n1312_001:0702b06": "待有即道。聲光浩浩。莫錯商量。休別尋討。休尋討。",
    "X67n1312_001:0702b07": "柳梢畢竟無酸棗。",
    "X67n1312_001:0702b08": "問。沒底船子為甚麼無漏堅固。答。生鐵鑄成。頌。",
    "X67n1312_001:0702b09": "生鐵鑄成。非重非輕。無漏堅固。來往縱橫。不涉波",
    "X67n1312_001:0702b10": "瀾遊性海。五濁惡世度眾生。",
    "X67n1312_001:0702b11": "問。鹽官犀牛扇子分付與恁麼人。答。已承厚意。",
    "X67n1312_001:0702b12": "頌。已承厚意。斯言可記。開口廝當。豈容擬議。停待",
    "X67n1312_001:0702b13": "兮明月當天。動轉兮清風帀地。",
    "X67n1312_001:0702b14": "問。趙州七觔布衫多年。還破碎也無。答。一回拈出",
    "X67n1312_001:0702b15": "一回新。頌。一回拈出一回新。信手拈來用最親。百",
    "X67n1312_001:0702b16": "二十年提掇畢。至今依舊不離身。",
    "X67n1312_001:0702b17": "問。泥牛吼月。甚麼人得聞。答。癩漢眉毛。頌。癩漢",
    "X67n1312_001:0702b18": "眉毛果解聞。須彌驚起夜乘雲。知音不必頻頻舉。",
    "X67n1312_001:0702b19": "八兩分明是半觔。",
    "X67n1312_001:0702b20": "問。木馬嘶聲。阿誰解聽。答。徒勞拭眥。頌。徒勞拭",
    "X67n1312_001:0702b21": "眥向空聽。萬籟聲騰本自寧。察理聆音休費力。雨",
    "X67n1312_001:0702b22": "餘依舊數峰青。",
    "X67n1312_001:0702b23": "問。三脚驢子弄蹄行。且道日行多少。答。莫亂走。",
    "X67n1312_001:0702b24": "頌。莫亂走。落草之談誰不有。更休特地問前程。擬",
    "X67n1312_001:0702c01": "議思量成過咎。",
    "X67n1312_001:0702c02": "問。無角鐵牛眠少室。且道有甚麼用處。答。卑不動",
    "X67n1312_001:0702c03": "尊。頌。卑不動尊。道理須存。下不測上。誰敢言論。無",
    "X67n1312_001:0702c04": "陰陽地非關涉。杜撰農夫枉斷魂。",
    "X67n1312_001:0702c05": "問。雖成佛道。不捨因門。且道為甚麼如此。答。一串",
    "X67n1312_001:0702c06": "穿却。頌。一串穿却。許多落索。細細思量。欵欵卜度。",
    "X67n1312_001:0702c07": "[但-日+木]卜度。黑是寒鴉白是鶴。",
    "X67n1312_001:0702c08": "問。諸佛不出世。為甚麼却向王宮生。答。青山常舉",
    "X67n1312_001:0702c09": "足。頌。青山常舉足。五目應難矚。不是大周遮。為非",
    "X67n1312_001:0702c10": "同世俗。同世俗。縱橫在欲而無欲。",
    "X67n1312_001:0702c11": "問。亦無有涅槃。為甚麼却向雙林滅。答。白日不移",
    "X67n1312_001:0702c12": "輪。頌。白日不移輪。潛通劫外春。莫貪尋旦暮。昧却",
    "X67n1312_001:0702c13": "本來人。本來人。觸處居塵不染塵。",
    "X67n1312_001:0702c14": "問。達磨西來。不立文字。為甚麼道金剛．楞伽是吾心",
    "X67n1312_001:0702c15": "要。答。賴是心要。頌。賴是心要。勦絕玄妙。突透禪",
    "X67n1312_001:0702c16": "關。通天一竅。誰知碧眼老胡僧。至今猶惹傍人笑。",
    "X67n1312_001:0702c17": "問。二祖覔心了不可得。為甚麼却道我自調心。非關",
    "X67n1312_001:0702c18": "汝事。答。莫閑管。頌。莫閑管。大似裁長聊補短。三",
    "X67n1312_001:0702c19": "星片月本無形。何勞特地生希罕。",
    "X67n1312_001:0702c20": "問。般若說二十空。如何揀擇。答。不多不少。頌。不",
    "X67n1312_001:0702c21": "多不少。明明了了。三祖有言。諸人可曉。至道無難",
    "X67n1312_001:0702c22": "一句親。大慈千手難魔嬈。",
    "X67n1312_001:0702c23": "問。金剛四相．圓覺四相。是同是別。答。隔系不灸病。",
    "X67n1312_001:0702c24": "頌。隔系不灸病。老盧摠權柄。縱奪在臨時。諸人看",
    "X67n1312_001:0703a01": "性命。鐵騎禪和不必爭。近來四海清如鏡。",
    "X67n1312_001:0703a02": "問。楞嚴二十五圓通。那箇最親切。答。好客無疎伴。",
    "X67n1312_001:0703a03": "頌。好客無疎伴。不消重判斷。南山共北山。氣勢俱",
    "X67n1312_001:0703a04": "摩漢。明月與陰雲。愛憎人眾半。妍媸任彼分。吾道",
    "X67n1312_001:0703a05": "一以貫。",
    "X67n1312_001:0703a06": "問。步步登高易。甚麼處最高。答。大洋海底。頌。大",
    "X67n1312_001:0703a07": "洋海底。爭參祖禰。恰與別峰。不爭半米。",
    "X67n1312_001:0703a08": "問。心心放下難。如何是放下底人。答。擔取去。頌。",
    "X67n1312_001:0703a09": "擔取去。最是趙州親切處。滿鉢盛來一物無。莫隨",
    "X67n1312_001:0703a10": "狂妄生憂慮。",
    "X67n1312_001:0703a11": "問。楊岐金剛圈甚麼人透得。答。過。頌。過。這些關",
    "X67n1312_001:0703a12": "捩天來大。電光石火薦還遲。不免被他親勘破。",
    "X67n1312_001:0703a13": "問。楊岐栗棘蓬。甚麼人吞得。答。了。頌。了。妙用神",
    "X67n1312_001:0703a14": "通非小小。佛殿燈籠更互容。此時未審何人曉。",
    "X67n1312_001:0703a15": "問。還有過得黃龍三關底麼。答。除非和尚。頌。除",
    "X67n1312_001:0703a16": "非和尚。當仁不讓。萬世規模。十方榜樣。佛手驢脚",
    "X67n1312_001:0703a17": "兮胡用他求。彼我生緣兮應須自向。",
    "X67n1312_001:0703a18": "問。喝一喝。云。且道是賓是主。答。賓主歷然。頌。當",
    "X67n1312_001:0703a19": "時照用曾施設。正法眼藏瞎驢滅。主伴交參向上",
    "X67n1312_001:0703a20": "機。知音不必重甄別。",
    "X67n1312_001:0703a21": "問。竪起拂子云。為你說禪了也。作麼生會。答。今日",
    "X67n1312_001:0703a22": "不著便。頌。今日不著便。大似埋兵還掉戰。大唐打",
    "X67n1312_001:0703a23": "破尚難求。唯要阿師通一線。",
    "X67n1312_001:0703a24": "問。拈起拄杖云。還有向拄杖頭上下得一轉語底麼。",
    "X67n1312_001:0703b01": "答。和尚年尊。頌。年尊妙語足超情。不動干戈定",
    "X67n1312_001:0703b02": "太平。紫鷰黃鸝[但-日+木]巧語。大音須信果希聲。",
    "X67n1312_001:0703b03": "問。畫一圓相。云。三世諸佛．六代祖師總在裏許。作麼",
    "X67n1312_001:0703b04": "生會。答。宿生慶幸。頌。宿生慶幸。日煖月冷。四海",
    "X67n1312_001:0703b05": "收波。乾坤肅靜。欽師猶被馬師惑。直至如今猶未",
    "X67n1312_001:0703b06": "省。",
    "X67n1312_001:0703b07": "問。以手空中點一點。云。且道這一點。明甚麼邊事。",
    "X67n1312_001:0703b08": "答。歸宗猶在。頌。歸宗猶在。兩彩一賽。這畔無妨。那",
    "X67n1312_001:0703b09": "邊不礙。永書八法好生看。先輩當年曾下載。",
    "X67n1312_001:0703b10": "問。行不出戶。坐不當堂底人。汝等還識麼。答。滄洲",
    "X67n1312_001:0703b11": "短尾龍。頌。滄洲短尾龍。夭矯若寒松。不借葉公筆。",
    "X67n1312_001:0703b12": "寧拘葛氏笻。當堂無朕跡。徧界露形容。擬涉思量",
    "X67n1312_001:0703b13": "處。千峰與萬峰。",
    "X67n1312_001:0703b14": "問。撒手那邊底人。為甚麼不居正位。答。大功不宰。",
    "X67n1312_001:0703b15": "頌。大功不宰。聲光猶在。踢倒涅槃床。踏翻寂滅海。",
    "X67n1312_001:0703b16": "把住放行兮觸處自由。奪正縱偏兮有勞神彩。但",
    "X67n1312_001:0703b17": "能就路還家。日者徒占戌亥。",
    "X67n1312_001:0703b18": "問。回頭這畔底人。為甚麼不墮偏方。答。至化無為。",
    "X67n1312_001:0703b19": "頌。至化無為。闔國稱奇。清風來紫塞。皓月印丹墀。",
    "X67n1312_001:0703b20": "即理之事兮元非有間。即俗之真兮本不相離。自",
    "X67n1312_001:0703b21": "從一證無師智。遶徧閻浮足不移。",
    "X67n1312_001:0703b22": "問。七縱八橫。千變萬化底人。為甚麼正合喫棒。答。",
    "X67n1312_001:0703b23": "幾乎放過。頌。幾乎放過付全提。妙用宜施果必奇。",
    "X67n1312_001:0703b24": "見義不為無勇也。知恩方報乃忠之。好看狹路泥",
    "X67n1312_001:0703c01": "中刺。善保虗囊橐裏錐。若遇頑嚚無血漢。方知鈍",
    "X67n1312_001:0703c02": "鐵費鉗鎚。",
    "X67n1312_001:0703c03": "問。百了千當底人。將甚麼賞他。答。趙州茶。曹山酒。",
    "X67n1312_001:0703c04": "頌。趙州茶。曹山酒。不須烹醞時時有。渴來何礙兩",
    "X67n1312_001:0703c05": "三杯。醒後無妨七八斗。未了區區陪奉伊。恐隨嗞",
    "X67n1312_001:0703c06": "味徒開口。",
    "X67n1312_001:0703c07": "問。風穴對五點。那點最親。答。此點最親。頌。此點",
    "X67n1312_001:0703c08": "最親。心真語真。爍開衲僧鼻孔。增新佛祖精神。建",
    "X67n1312_001:0703c09": "法幢於實際。立宗旨於纖塵。識情卜度知無數。直",
    "X67n1312_001:0703c10": "下全通有幾人。",
    "X67n1312_001:0703c11": "問。雲門垂三句語。那句最妙。答。此句最妙。頌。此",
    "X67n1312_001:0703c12": "句最妙。一言便了。莫逐是非。人間擾擾。禪流著意",
    "X67n1312_001:0703c13": "細參詳。此上神通非小小。",
    "X67n1312_001:0703c14": "問。佛不說一字。為甚麼教滿龍宮。答。二字三字。",
    "X67n1312_001:0703c15": "頌。二字三字。是義非義。般若真源。無師妙智。止啼",
    "X67n1312_001:0703c16": "黃葉好生看。剔起眉毛休擬議。",
    "X67n1312_001:0703c17": "問。因該果海。果徹因源。祇如離却因果一句作麼生",
    "X67n1312_001:0703c18": "道。答。道也未道。頌。道也未道。不須尋討。因語識",
    "X67n1312_001:0703c19": "人。從苗辨草。了四諦兮不必商量。超十地兮未敢",
    "X67n1312_001:0703c20": "相保。",
    "X67n1312_001:0703c21": "問。小始終頓圓。五教中還有禪也無。答。識教也未。",
    "X67n1312_001:0703c22": "頌。識教也未超情謂。擬別商量。楊湯止沸。銀漢浪",
    "X67n1312_001:0703c23": "兮雖分。瓊林花兮不異。異不異。明眼衲僧[但-日+木]觸",
    "X67n1312_001:0703c24": "諱。",
    "X67n1312_001:0704a01": "問。向道莫去。歸來背父。如何得不背父去。答。切忌",
    "X67n1312_001:0704a02": "回頭。頌。切忌回頭一句奇。箇中玄奧幾人知。但能",
    "X67n1312_001:0704a03": "足下無私去。鳥道縱橫觸處宜。",
    "X67n1312_001:0704a04": "問。隨緣赴感靡不周。而恒處此菩提座。且道那裏是",
    "X67n1312_001:0704a05": "菩提座。答。不是即道。頌。不是即道。幸勿草草。瓦",
    "X67n1312_001:0704a06": "礫荊榛。無非至寶。妙體絕依一句玄。剎塵等徧瞿",
    "X67n1312_001:0704a07": "曇老。",
    "X67n1312_001:0704a08": "問。菩提妙花徧莊嚴。隨所住處常安樂。那裏是菩提",
    "X67n1312_001:0704a09": "妙華。答。賣盡風流不著錢。頌。賣盡風流不著錢。",
    "X67n1312_001:0704a10": "知音不必更重宣。空生見慣尋常也。餓眼禪和更",
    "X67n1312_001:0704a11": "可怜。",
    "X67n1312_001:0704a12": "問。聞鐘登寶殿。擊鼓上虗空。莫是觀音入理之門麼。",
    "X67n1312_001:0704a13": "答。低聲。低聲。頌。低聲舉似不誵訛。無恨勞生會",
    "X67n1312_001:0704a14": "也麼。悲智願心澄海月。聞思脩慧引風柯。杜禪和。",
    "X67n1312_001:0704a15": "莫蹉跎。隨聲逐色果如何。",
    "X67n1312_001:0704a16": "問。絕情解。透聲色。明心見性底人還徹也未。答。鈎",
    "X67n1312_001:0704a17": "在不疑之地。頌。鈎在不疑之地。迷悟是非一致。當",
    "X67n1312_001:0704a18": "年潦倒玄沙。曾被靈雲返戲。你誇了了明明。我道",
    "X67n1312_001:0704a19": "儼然瞌睡。休瞌睡。雨餘雲霽山添翠。",
    "X67n1312_001:0704a20": "問。生如著衫。死如脫袴底人。得箇甚麼道理。答。赤",
    "X67n1312_001:0704a21": "手空拳。頌。赤手空拳事事無。更須放下復迴途。若",
    "X67n1312_001:0704a22": "能如是承當去。方信闍黎德不孤。德不孤。莫含胡。",
    "X67n1312_001:0704a23": "[但-日+木]粮萬子人皆有。祇恐臨時不丈夫。",
    "X67n1312_001:0704a24": "問。過去已滅。未來未至。現在空寂。却為甚麼逆順境",
    "X67n1312_001:0704b01": "界現前時便透不得。答。却知痛痒。頌。却知痛痒。",
    "X67n1312_001:0704b02": "不辭提獎。昨夢初醒。是非已往。佛祖權橫在萬松。",
    "X67n1312_001:0704b03": "莫隨言句空勞攘。",
    "X67n1312_001:0704b04": "問。多聞捨無義。多聞解了法。且道解箇甚麼法。答。",
    "X67n1312_001:0704b05": "此義文長。頌。此義文長。切忌商量。不比蠅鑽故紙。",
    "X67n1312_001:0704b06": "豈同蠧禦殘章。伶俐漢。莫荒唐。千手大悲難摸[打-丁+索]。",
    "X67n1312_001:0704b07": "無言童子善敷揚。",
    "X67n1312_001:0704b08": "問。我有一句子。明盡十玄門六相義。還有人道得麼。",
    "X67n1312_001:0704b09": "答。収。頌。収。截斷眾流。三玄三要。無比無儔。菊花",
    "X67n1312_001:0704b10": "開日重陽至。一葉落時天下秋。",
    "X67n1312_001:0704b11": "問。不住化城。直至寶所。且道那裏是寶所。答。此處",
    "X67n1312_001:0704b12": "無金二兩。頌。此處無金二兩。大似揚聲止響。衣珠",
    "X67n1312_001:0704b13": "歷歷分明。祇管玲竮飄蕩。若渠更擬不知處。便與",
    "X67n1312_001:0704b14": "攔腮轟一掌。",
    "X67n1312_001:0704b15": "問。凡所有相。皆是虗妄。那箇是真實底。答。莫妄想",
    "X67n1312_001:0704b16": "好。頌。莫妄想好。更無做造。要知真妄圓融。識取菩",
    "X67n1312_001:0704b17": "提煩惱。貪嗔痴。無非道。筭來枉了別尋討。",
    "X67n1312_001:0704b18": "問。一切有身。悉皆不淨。三十二相又作麼生。答。打",
    "X67n1312_001:0704b19": "破畫瓶。頌。打破畫瓶。猶醉忽醒。金身丈六。應物標",
    "X67n1312_001:0704b20": "形。秋水淨如僧眼碧。曉山濃似佛頭青。",
    "X67n1312_001:0704b21": "問。禪分五派。還有優劣也無。答。劣則總劣。頌。劣",
    "X67n1312_001:0704b22": "則總劣。不可分別。缾盤釵釧。體同名別。早是圓通",
    "X67n1312_001:0704b23": "多口。那堪仰嶠饒舌。為君決。六月日頭到處熱。",
    "X67n1312_001:0704b24": "問。教列三乘。還有勝負也無。答。勝則俱勝。頌。勝",
    "X67n1312_001:0704c01": "則俱勝。為渠親證。佛祖權衡。是定非定。雖然不與",
    "X67n1312_001:0704c02": "汝同槃。斤兩到頭難昧秤。",
    "X67n1312_001:0704c03": "問。性相二宗還有淺深也無。答。索另者先窮。頌。",
    "X67n1312_001:0704c04": "索另先窮人盡知。圓融行布強支離。同田分貝君",
    "X67n1312_001:0704c05": "看取。家不和兮鄰里欺。",
    "X67n1312_001:0704c06": "問。作止任滅。四病如何醫治。答。右件各等分。頌。",
    "X67n1312_001:0704c07": "右件各等分。感承垂寶訓。一丸療病安。何假驢般",
    "X67n1312_001:0704c08": "運。日面月面酬時。孰怕重重詢問。",
    "X67n1312_001:0704c09": "問。唯一月真。中間更無是月非月。如何是真月。答。",
    "X67n1312_001:0704c10": "清光何處無。頌。清光何處無。妙德轉玄樞。穆穆金",
    "X67n1312_001:0704c11": "波冷。停停玉兔孤。曲鈎猶不似。明鏡轉差殊。若會",
    "X67n1312_001:0704c12": "雲岩舉箒意。須知元不費功夫。",
    "X67n1312_001:0704c13": "問。維摩默然談不二。後代如何為舉揚。答。謝師點",
    "X67n1312_001:0704c14": "破。頌。謝師點破。二俱話墮。誰想今朝又添一箇。如",
    "X67n1312_001:0704c15": "斯舉唱宗乘。笑殺東村王大。",
    "X67n1312_001:0704c16": "問。佛語心為宗。未審心以何為宗。答。何所不宗。",
    "X67n1312_001:0704c17": "頌。何所不宗。物物皆從。圓證一念。妙德顒顒。總似",
    "X67n1312_001:0704c18": "常啼渾賣却。須知死水不藏龍。",
    "X67n1312_001:0704c19": "問。無門為法門。且道作麼生入。答。誰在門外。頌。",
    "X67n1312_001:0704c20": "誰在門外。乾坤非大。圓覺伽藍。久經淘汰。不必携",
    "X67n1312_001:0704c21": "笻月下敲。化城打破無遮礙。",
    "X67n1312_001:0704c22": "問。記一箇元字脚在心。作野狐精。祇如無元字脚。作",
    "X67n1312_001:0704c23": "箇甚麼。答。更有赤鬚狐。頌。更有赤鬚狐。哀哉肘",
    "X67n1312_001:0704c24": "後符。識情如實有。因果不虗無。巧若拙。智如愚。幾",
    "X67n1312_001:0705a01": "箇男兒是丈夫。",
    "X67n1312_001:0705a02": "問。道箇佛法兩字。淨漱口三日。且道佛法過在甚麼",
    "X67n1312_001:0705a03": "處。答。但喫吐而唾。頌。但喫吐而唾。幾人窺得破。",
    "X67n1312_001:0705a04": "摩訶修多羅。南無三滿哆。三滿哆。言滿天下無口",
    "X67n1312_001:0705a05": "過。",
    "X67n1312_001:0705a06": "問。祖師教外別傳句。試請禪人吐露看。答。摩訶羅",
    "X67n1312_001:0705a07": "骨朵。頌。摩訶羅骨朵。未肯全許可。立雪與拈花。曾",
    "X67n1312_001:0705a08": "已遭懡[怡-台+羅]。眉毛不惜報君知。熱則趂涼寒向火。",
    "X67n1312_001:0705a09": "問。石頭路滑人難過。碧玉溪邊作麼行。答。拈起拄",
    "X67n1312_001:0705a10": "杖。頌。拈起拄杖。徐行而往。乾闥城中。毗盧頂上。石",
    "X67n1312_001:0705a11": "頭路滑兮非功。玉溪路曠兮絕想。",
    "X67n1312_001:0705a12": "問。喜得山中住。閑眠夢不驚。且道夢見箇甚麼。答。",
    "X67n1312_001:0705a13": "[但-日+木]寐語。頌。[但-日+木]寐語。華胥國破無依所。香嚴寂子太",
    "X67n1312_001:0705a14": "含胡。供水過茶祈允許。",
    "X67n1312_001:0705a15": "問。雲居云。居山好。且道那裏是好處。答。通玄峰頂。",
    "X67n1312_001:0705a16": "頌。通玄峰頂。天然孤逈。擬涉途程。鞭折汝脛。大隱",
    "X67n1312_001:0705a17": "居廛小隱山。隨人變運俱無等。",
    "X67n1312_001:0705a18": "問。吾師雨花外。不下十餘年。祇在此山中作箇甚麼。",
    "X67n1312_001:0705a19": "答。有年無德。頌。有年無德。不拘軌則。指東為西。",
    "X67n1312_001:0705a20": "呼南作北。祇麼窮通然較些。正眼觀來猶費力。",
    "X67n1312_001:0705a21": "問。此時山僧都不會。是會了不會。是不會不會。答。",
    "X67n1312_001:0705a22": "師會也未。頌。師會也未。弄粥飯氣。妙轉天輪地軸。",
    "X67n1312_001:0705a23": "密織文經武緯。大璞不琢兮純真。圓珠不穴兮愈",
    "X67n1312_001:0705a24": "貴。",
    "X67n1312_001:0705b01": "問。非知之艱。行之唯難。且道作麼生行。答。請師先",
    "X67n1312_001:0705b02": "進。頌。請師先進。不存逆順。[但-日+木]問破危成收。莫說吉",
    "X67n1312_001:0705b03": "凶悔吝。大道縱橫本自平。何須腰佩空王印。",
    "X67n1312_001:0705b04": "問。未達法源。故多諍論。還有達徹法源底麼。答。掀",
    "X67n1312_001:0705b05": "倒蒲團。頌。掀倒蒲團闡大機。幾人於此造玄微。法",
    "X67n1312_001:0705b06": "源窮徹無餘底。陡覺虗空減帶圍。",
    "X67n1312_001:0705b07": "問。明明不昧。了了常知底。是箇甚麼。答。鬼眼睛。",
    "X67n1312_001:0705b08": "頌。好箇英靈鬼眼睛。是非窺盡沒輸贏。爭如兀兀",
    "X67n1312_001:0705b09": "無知去。且與眉稜結弟兄。",
    "X67n1312_001:0705b10": "問。佛性與法性如何分別。答。別日再商量。頌。別",
    "X67n1312_001:0705b11": "日再商量。慈悲為舉揚。眉毛猶不惜。意路豈遮藏。",
    "X67n1312_001:0705b12": "夜月光連水。朝曦影轉廊。玉溪垂示處。細細好參",
    "X67n1312_001:0705b13": "詳。",
    "X67n1312_001:0705b14": "問。遠行與順行。且道作麼生辨。答。還有眼麼。頌。",
    "X67n1312_001:0705b15": "還有眼麼。一言包裹。了了明明。箭穿紅垛。聽聲觀",
    "X67n1312_001:0705b16": "色總如如。逆順同歸無不可。",
    "X67n1312_001:0705b17": "問。性德本有。為甚麼不覺不知。答。幾乎忘却。頌。",
    "X67n1312_001:0705b18": "幾乎忘却。為渠酬酢。方寸靈明。豈從天爵。任麼會",
    "X67n1312_001:0705b19": "去。千錯萬錯。要不錯。休強續鳧來截鶴。",
    "X67n1312_001:0705b20": "問。情惑本空。為甚麼隨聲逐色。答。通方衲子。頌。",
    "X67n1312_001:0705b21": "通方衲子果英靈。眼耳無妨信視聽。皓月豈離秋",
    "X67n1312_001:0705b22": "水碧。浮雲那礙曉峰青。聲色裏。酔還醒。六國安然",
    "X67n1312_001:0705b23": "本自寧。",
    "X67n1312_001:0705b24": "問。比丘依四念處住。大闡提人依甚麼處住。答。無",
    "X67n1312_001:0705c01": "間道中。頌。無間道中。自西自東。快活不徹。受用無",
    "X67n1312_001:0705c02": "窮。君不見提婆達多曾有語。三禪天樂竟非同。",
    "X67n1312_001:0705c03": "問。大乘與小乘還有相違也無。答。一有多種。頌。",
    "X67n1312_001:0705c04": "一有多種。群峰勢聳。摩漢凌空。須彌慚悚。吹毛他",
    "X67n1312_001:0705c05": "日當權。應剪人間繁冗。",
    "X67n1312_001:0705c06": "問。真心與妄心還有相順也無。答。二無兩段。頌。",
    "X67n1312_001:0705c07": "二無兩段。非敢相謾。如如妙智。猶珠走盤。但若圓",
    "X67n1312_001:0705c08": "成一念。休尋萬緒千端。",
    "X67n1312_001:0705c09": "問。三細六麤如何揀擇。答。不曾曳露布。頌。不曾",
    "X67n1312_001:0705c10": "曳露布。業轉現等皆分付。此義文長別日宣。且隨",
    "X67n1312_001:0705c11": "禪苑生機路。",
    "X67n1312_001:0705c12": "問。千差萬別如何融會。答。展開兩手。頌。展開兩",
    "X67n1312_001:0705c13": "手。了無所有。暮四朝三。徒成過咎。要知融會緣由。",
    "X67n1312_001:0705c14": "冬後逐年數九。",
    "X67n1312_001:0705c15": "問。竪起一指云。俱胝和尚向這裏放大光明。轉大法",
    "X67n1312_001:0705c16": "輪。諸人還見麼。答。[翟*支]瞎。頌。[翟*支]瞎那知眼倍明。微",
    "X67n1312_001:0705c17": "塵經卷了平生。指頭尖上些兒箇。消得阿師幾日",
    "X67n1312_001:0705c18": "程。",
    "X67n1312_001:0705c19": "問。折脚鐺兒為活計。穿心椀子作生涯。通玄庵內安",
    "X67n1312_001:0705c20": "然坐。不管山前事似麻。且道安然底是甚麼人。答。",
    "X67n1312_001:0705c21": "無功受祿漢。頌。無功受祿漢。月為鄰兮雲作伴。飢",
    "X67n1312_001:0705c22": "飡渴飲困時眠。此外不消閑讚嘆。",
    "X67n1312_001:0705c23": "問。無求乃樂。為甚麼善遊太子求珠。答。禍出私門。",
    "X67n1312_001:0705c24": "頌。禍出私門自偶然。莫於情識妄鑽研。白雲橫谷",
    "X67n1312_001:0706a01": "舒還卷。豈礙晴空與湛天(此第二十問因前遺失故補於此)。",
    "X67n1312_001:0706a03": "通玄百問(終)"
}