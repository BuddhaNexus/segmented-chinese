{
    "T40n1813_005:0637c06": "梵網經菩薩戒本疏第五",
    "T40n1813_005:0637c08": "魏國西寺沙門法藏撰",
    "T40n1813_005:0637c09": "6 不敬請法戒不敬請法戒第六",
    "T40n1813_005:0637c10": "初制意者。諸佛所師謂是法。菩薩理應敬人",
    "T40n1813_005:0637c11": "重法滅身求請。而反露踞傲輕慢人法。失道",
    "T40n1813_005:0637c12": "之甚故須制也。二次第者。前則於失者不",
    "T40n1813_005:0637c13": "教誨。今則於得者不敬請也。三釋名者。輕",
    "T40n1813_005:0637c14": "人慢法名不敬請。戒防此失。亦功能立名。",
    "T40n1813_005:0637c15": "四具緣者。四緣成犯。一實有大乘解行之人。",
    "T40n1813_005:0637c16": "二無別開緣。三故起慢心。四不供養不請法。",
    "T40n1813_005:0637c17": "五闕緣可知。六輕重者。約人者有三。一",
    "T40n1813_005:0637c18": "解行過己。是軌範師。傲而不敬請理應是重。",
    "T40n1813_005:0637c19": "二解行同己不請少輕。三劣己不請無犯。二",
    "T40n1813_005:0637c20": "約法亦三。准人可知。七通塞者。重樓戒經",
    "T40n1813_005:0637c21": "云。若菩薩憍慢心故不諮問師不受師教得",
    "T40n1813_005:0637c22": "罪。不犯者。若病若狂若癡。若大聰明多聞有",
    "T40n1813_005:0637c23": "智為調眾生。若入定時也。八釋文者。文中",
    "T40n1813_005:0637c24": "三。初見勝人遠來明制戒緣。二即起等明正",
    "T40n1813_005:0637c25": "為制戒。三若不爾等明故違結犯。初中大乘",
    "T40n1813_005:0637c26": "法師者。總舉簡異小乘故也。下別辨。同於",
    "T40n1813_005:0637c27": "大法。同見解勝。同行是行勝。入僧坊約出家",
    "T40n1813_005:0637c28": "菩薩。舍宅約在家。城邑約王等。二正制中二。",
    "T40n1813_005:0637c29": "初制約敬養人。二制啟請法。前中迎送各禮",
    "T40n1813_005:0638a01": "約初後威儀也。日日三時約時分也。謂辰旦",
    "T40n1813_005:0638a02": "供養小食。齋時供養正食。餘時供非時湯藥",
    "T40n1813_005:0638a03": "等。故為三時也。三雨金等下約所用資具",
    "T40n1813_005:0638a04": "也。謂重法情深。於人極敬。良由末代說法之",
    "T40n1813_005:0638a05": "師替如來處故。令尊重極至供養。故攝論云。",
    "T40n1813_005:0638a06": "若人戒足雖羸劣。而能說法利多人。如佛世",
    "T40n1813_005:0638a07": "尊應供養受彼所說故相似。又謗佛經中。有",
    "T40n1813_005:0638a08": "人謗辨積法師即為謗佛。供養法師即為供",
    "T40n1813_005:0638a09": "養佛等。又如大法炬經法師品中廣顯。大乘",
    "T40n1813_005:0638a10": "法師令其敬養等。二常請下於法制請中。三",
    "T40n1813_005:0638a11": "時者。謂於一日初中後三時請法。隨彼請時",
    "T40n1813_005:0638a12": "皆具威儀。褊袒禮等是身業也。請法之辭語",
    "T40n1813_005:0638a13": "業也。不生瞋心等意業也。今辨難辦之供。",
    "T40n1813_005:0638a14": "情無患惱。身受難忍之苦。不生瞋心故也。如",
    "T40n1813_005:0638a15": "賢愚經第一卷。釋迦過去作毘楞竭王。為求",
    "T40n1813_005:0638a16": "一偈身受千釘。又如雪山童子。為求半偈高",
    "T40n1813_005:0638a17": "巖捨命。如是等故云為法滅身等。三若不爾",
    "T40n1813_005:0638a18": "等違犯結罪可知。",
    "T40n1813_005:0638a19": "7 不聽經律戒不聽經律戒第七",
    "T40n1813_005:0638a20": "初制意者。但新學菩薩觸事無知理。應執持",
    "T40n1813_005:0638a21": "經律四方求學以成道行。而反有誦不聽。抱",
    "T40n1813_005:0638a22": "自無知不識持犯。故令戒行並皆虧失。退入",
    "T40n1813_005:0638a23": "邪小。為過既重故須制也。二次第者。前則",
    "T40n1813_005:0638a24": "通請大法。今則別聽毘尼。故須制也。三釋",
    "T40n1813_005:0638a25": "名者。化制二教別名經律。不能就師屬耳飡",
    "T40n1813_005:0638a26": "受。戒防此失立斯名。四具緣者亦具四緣。",
    "T40n1813_005:0638a27": "一是新學。二有講法處。三無別開緣。四不往",
    "T40n1813_005:0638a28": "聽受。故便犯。五闕緣可知。六輕重者。約",
    "T40n1813_005:0638a29": "人約法各三類輕重。准前可見。七通塞者。",
    "T40n1813_005:0638b01": "亦准前戒可知。八釋文中三。初舉勝緣。二",
    "T40n1813_005:0638b02": "是新學下對緣正制。三若不至下故違結犯。",
    "T40n1813_005:0638b03": "初中一切處者。通舉一切俱是講說經律之",
    "T40n1813_005:0638b04": "處。有講毘尼經律者。舉所講法也。毘尼此",
    "T40n1813_005:0638b05": "云滅。謂身語意惡猛氣炎熾。戒能防止故稱",
    "T40n1813_005:0638b06": "名滅。謂此經律宣說毘尼故云毘尼經律。大",
    "T40n1813_005:0638b07": "宅舍者別顯處也。講法者重顯法也。謂開釋",
    "T40n1813_005:0638b08": "本文名之為講。正制中二。先約法制。聽謂應",
    "T40n1813_005:0638b09": "持經律往彼聽受。二若山林下約處制。往令",
    "T40n1813_005:0638b10": "其受法。三若不至下故違結犯可知。",
    "T40n1813_005:0638b11": "8 背正向邪戒背正向邪戒第八",
    "T40n1813_005:0638b12": "初制意者。菩薩理棄捨二乘受持大乘真實",
    "T40n1813_005:0638b13": "之法方名菩薩。而今乃棄大歸小失其正行。",
    "T40n1813_005:0638b14": "乖理之極故須制也。故涅槃經云。菩薩怖二",
    "T40n1813_005:0638b15": "乘道。如惜命者怖畏捨身。大般若戒品云。若",
    "T40n1813_005:0638b16": "菩薩設殑伽沙劫受妙五欲。於菩薩戒猶不",
    "T40n1813_005:0638b17": "名犯。若起一念二乘之心即名為犯。如是等",
    "T40n1813_005:0638b18": "文廣如彼說。二次第者。前雖離慢懃學。而",
    "T40n1813_005:0638b19": "或心墮二乘故。次制令專習大乘也。三釋",
    "T40n1813_005:0638b20": "名者。心捨大乘故名背正。遵崇邪小故曰向",
    "T40n1813_005:0638b21": "邪。戒禁防此失故名為戒。四具緣者。一是",
    "T40n1813_005:0638b22": "大乘法。二起彼想。三心背語非。四捨此受彼。",
    "T40n1813_005:0638b23": "故結犯。五闕緣者。准前釋可知。六輕重",
    "T40n1813_005:0638b24": "者。約境大乘有權教實教。約心背捨有疑心",
    "T40n1813_005:0638b25": "決心。約事󱁅墮愚癡故各有輕重。並准釋可",
    "T40n1813_005:0638b26": "知。七通塞者。此戒一向不開。以諸菩薩無",
    "T40n1813_005:0638b27": "有暫時捨大乘故。若癡狂若數數習對治。煩",
    "T40n1813_005:0638b28": "惱力強暫起還憶一切不犯。八釋文者。於",
    "T40n1813_005:0638b29": "中三。先背正。二受邪。三結犯。初中情隔正",
    "T40n1813_005:0638c01": "理故云心背大乘。謂所說法真理名為常住。",
    "T40n1813_005:0638c02": "能說之教故稱經律。又釋。此大乘經律三世",
    "T40n1813_005:0638c03": "諸佛同說同行。更無改易故云常住經律也。",
    "T40n1813_005:0638c04": "語越真詮故云言非佛說。二而受持下受邪",
    "T40n1813_005:0638c05": "法中。先約人有二。或墮二乘地。或墮外道中。",
    "T40n1813_005:0638c06": "惡見下約邪法有二。或總撥一切佛所說法。",
    "T40n1813_005:0638c07": "此是外道惡見。或唯撥大乘不非小教。是二",
    "T40n1813_005:0638c08": "乘惡見也。一切禁戒亦二。或是外道烏鷄鹿",
    "T40n1813_005:0638c09": "狗戒等。或小乘乖大之戒。邪見亦二。或是外",
    "T40n1813_005:0638c10": "道不信因果。或是小乘不信法空等。上是所",
    "T40n1813_005:0638c11": "詮經律。是能詮邪教。三結犯可知。",
    "T40n1813_005:0638c12": "9 不瞻病苦戒不瞻病苦戒第九",
    "T40n1813_005:0638c13": "初制意者。菩薩以大悲為體。拔苦為用。何容",
    "T40n1813_005:0638c14": "見病而不瞻救。故須制也。又若能禁心看病",
    "T40n1813_005:0638c15": "令其得差。即是絕命。故須制也。又如來大",
    "T40n1813_005:0638c16": "聖尚躬瞻病苦。況其餘類而不瞻救。二次",
    "T40n1813_005:0638c17": "第者。前背上勝法。今則捨下病苦。故次制也。",
    "T40n1813_005:0638c18": "又前則於法有背。今則於生不濟。故次制。",
    "T40n1813_005:0638c19": "三釋名者。病之與苦隣死之厄。捨而不救實",
    "T40n1813_005:0638c20": "違慈行。立禁防止。亦功能受稱。四具緣者。",
    "T40n1813_005:0638c21": "一是病苦。二起彼想。三自無病等。四嫌心捨",
    "T40n1813_005:0638c22": "去。故結成犯。五闕緣者。闕初二緣並無犯。",
    "T40n1813_005:0638c23": "闕第三緣中。若自少患即便捨去。應得小罪。",
    "T40n1813_005:0638c24": "若重無犯。闕第四緣中。有起嫌心不捨去起",
    "T40n1813_005:0638c25": "悲心而捨去。皆得小罪。如四分律云云。六",
    "T40n1813_005:0638c26": "輕重者。約境病苦有輕重。約心悲念有厚薄。",
    "T40n1813_005:0638c27": "約事在緣有急緩。皆犯有輕重。准釋可知。",
    "T40n1813_005:0638c28": "七通塞者。若自病。若新差。若遣人者看。若",
    "T40n1813_005:0638c29": "與食與藥。若彼自有人。若彼病已差。如是一",
    "T40n1813_005:0639a01": "切無犯。反上一切皆犯。更有餘緣。准思可知。",
    "T40n1813_005:0639a02": "八釋文者有二。先舉緣制行。二而菩薩下",
    "T40n1813_005:0639a03": "故違結犯。亦是先令作持後顯止犯。前中亦",
    "T40n1813_005:0639a04": "二。初總舉令行。二若父母下別辨戒行。前中",
    "T40n1813_005:0639a05": "亦二。初總顯同佛。二挍量顯勝。八福田者。有",
    "T40n1813_005:0639a06": "人云。一造曠路美井。二水路橋梁。三平治嶮",
    "T40n1813_005:0639a07": "路。四孝事父母。五供養沙門。六供養病人。七",
    "T40n1813_005:0639a08": "救濟危厄。八設無遮大會。未見出何聖教。有",
    "T40n1813_005:0639a09": "云。供養三寶為三。四父母。五師僧。六貧窮。",
    "T40n1813_005:0639a10": "七病人。八畜生。亦未見教。賢愚經云。施五人",
    "T40n1813_005:0639a11": "得福無量。一知法人。二遠行來人。三遠去人。",
    "T40n1813_005:0639a12": "四飢餓人。五病人。足以三寶亦為八種。既言",
    "T40n1813_005:0639a13": "如佛無異。復言八中第一。明知非是後二種",
    "T40n1813_005:0639a14": "八。此應是初八之內方為第一也。二別顯中。",
    "T40n1813_005:0639a15": "父母等別舉親位顯其重相。理實通一切眾",
    "T40n1813_005:0639a16": "生也。言諸根不具等。顯其病相。如病既爾。苦",
    "T40n1813_005:0639a17": "惱亦然。皆令差脫。乃至身命亦不悋惜。如月",
    "T40n1813_005:0639a18": "上女割乳房以濟產婦。如毘舍母割肱肉以",
    "T40n1813_005:0639a19": "供病比丘等。皆務令得濟。不顧己命。是菩薩",
    "T40n1813_005:0639a20": "也。二而菩薩下故違結犯中。惡心害悲故云",
    "T40n1813_005:0639a21": "嗔恨。不至僧房者。約師僧弟子病處。城邑",
    "T40n1813_005:0639a22": "者。約父母等病處。曠野等者。通一切病苦處。",
    "T40n1813_005:0639a23": "見病不救者。正顯違行。犯輕垢者。結示罪名",
    "T40n1813_005:0639a24": "之。",
    "T40n1813_005:0639a25": "10 畜諸殺具戒畜諸殺具戒第十",
    "T40n1813_005:0639a26": "初制意者。菩薩理應廣聚法財利樂眾生。反",
    "T40n1813_005:0639a27": "畜殺具乖於悲濟。故須制也。二次第者。前",
    "T40n1813_005:0639a28": "防自身。不能濟病。今就依報不畜非器。故次",
    "T40n1813_005:0639a29": "制也。三釋名者。殺具損命違害悲濟。戒防",
    "T40n1813_005:0639b01": "此失立斯名。四具緣者。一是殺具。二有彼",
    "T40n1813_005:0639b02": "想。三無別開緣。四故畜成犯。五闕緣可知。",
    "T40n1813_005:0639b03": "六輕重者。約境所畜有多少勝劣。約心情",
    "T40n1813_005:0639b04": "有剋漫。約事擬用不用單合皆輕重之義。准",
    "T40n1813_005:0639b05": "思可知也。七通塞者。義准為護佛法及調",
    "T40n1813_005:0639b06": "伏眾生畜應不犯。及從惡人乞得擬壞亦未",
    "T40n1813_005:0639b07": "壞無犯。反上一切隨畜皆犯。是故菩薩見他",
    "T40n1813_005:0639b08": "畜勸令毀破。若勸不得。應乞應贖。猶亦不得。",
    "T40n1813_005:0639b09": "應以威逼等檢使。要當令止。八釋文者有三。",
    "T40n1813_005:0639b10": "初制畜非器。二止內怨。三故違結犯。初中",
    "T40n1813_005:0639b11": "但多殺具類。略列十種。一刀是割截義。二杖",
    "T40n1813_005:0639b12": "是捶打義。三弓是送箭義。四箭是中害義。五",
    "T40n1813_005:0639b13": "鉾是傷判義。六斧是斫伐義。七鬪戰具。謂",
    "T40n1813_005:0639b14": "甲弩等一切俱是鬪戰之具。此上通害人及",
    "T40n1813_005:0639b15": "以畜生。八惡網是捕魚捕鳥。九殺生之器通",
    "T40n1813_005:0639b16": "舉坑型等。十總結。但是害具總不得畜故云",
    "T40n1813_005:0639b17": "一切不得畜也。二而菩薩下止內怨示行令",
    "T40n1813_005:0639b18": "修。於中但是發心行菩薩道者有殺父母怨。",
    "T40n1813_005:0639b19": "理無加報。故云菩薩等也。經云。以怨報怨。怨",
    "T40n1813_005:0639b20": "終叵盡。准有無怨怨乃息耳。是故不報。況",
    "T40n1813_005:0639b21": "復菩薩觀一切眾生。總無怨者。悉是悲境。俱",
    "T40n1813_005:0639b22": "是慈救。於曾有怨處。備起重心視如赤子。",
    "T40n1813_005:0639b23": "問若爾菩薩於自父母何成孝耶。答怨若未",
    "T40n1813_005:0639b24": "害。縱碎自身猶如微塵經無量劫。要當孝行",
    "T40n1813_005:0639b25": "以存護養。如其父母已被害訖。即是宿業。酬",
    "T40n1813_005:0639b26": "彼無益。更招大損怨怨不絕。如瑠璃玉害釋",
    "T40n1813_005:0639b27": "種時。如來神力無如之何。此謂也。況余眾生",
    "T40n1813_005:0639b28": "者。舉重況輕也。約境舉。父母重。餘眾生輕。",
    "T40n1813_005:0639b29": "約心。為父母酬罪得輕。為餘人酬得罪重。三",
    "T40n1813_005:0639c01": "若故畜下違犯結罪可知。如是十戒結上十",
    "T40n1813_005:0639c02": "種。勸學令持。下六品等指廣本。以彼六品",
    "T40n1813_005:0639c03": "之中有開有釋。如彼應知。",
    "T40n1813_005:0639c04": "11 通國入軍戒通國入軍戒第十一",
    "T40n1813_005:0639c05": "自下第二十或之中。先明持犯。後結勸指",
    "T40n1813_005:0639c06": "廣。前中十戒即為十段。就初戒中。制意者。",
    "T40n1813_005:0639c07": "菩薩理應和諸違諍令息相害。而反通國使",
    "T40n1813_005:0639c08": "令相侵害為失之甚。故須制也。別說有三。一",
    "T40n1813_005:0639c09": "生譏嫌故。二乖和行故。三成相殺故。為過既",
    "T40n1813_005:0639c10": "重。理宜須制。二次第者。前即防畜戰殺之",
    "T40n1813_005:0639c11": "具。今則止彼身為戰使。次辨也。三釋名者。",
    "T40n1813_005:0639c12": "為國使傳言入軍令鬪。戒防此失。故立其名。",
    "T40n1813_005:0639c13": "四具緣者。一二國二軍。二為利養及惡心。",
    "T40n1813_005:0639c14": "三傳此言至彼所四彼聞已來害此。若據損",
    "T40n1813_005:0639c15": "命犯二罪。一望斷命邊犯殺戒。二身為軍國",
    "T40n1813_005:0639c16": "使邊犯此戒。五闕緣者。若闕初緣。二國非",
    "T40n1813_005:0639c17": "怨計得方便罪不望殺邊。二若不為利但有",
    "T40n1813_005:0639c18": "惡心。若無惡心但為利為名。皆犯。若總闕此",
    "T40n1813_005:0639c19": "緣得重方便。三若不傳等總無犯。四彼若不",
    "T40n1813_005:0639c20": "相害亦犯重方便。可知。六輕重者。約境。所",
    "T40n1813_005:0639c21": "傳之言有極惡劣惡。約心。為名利及惡心。有",
    "T40n1813_005:0639c22": "單有雙。約事。令他有想害不想害。皆有輕重。",
    "T40n1813_005:0639c23": "思之可知。七通塞者。若以善心為調伏彼",
    "T40n1813_005:0639c24": "令其和穆。入軍入國一切無犯。除上皆犯。更",
    "T40n1813_005:0639c25": "准思之。八釋文者亦三。初舉過緣。二正制",
    "T40n1813_005:0639c26": "斷。三違結犯。初中為得財利或得官位。或但",
    "T40n1813_005:0639c27": "有惡心酬昔怨故。通國使命者。身為國使。通",
    "T40n1813_005:0639c28": "致兩頭論鬪戰事。或但在一處亦其圖策令",
    "T40n1813_005:0639c29": "得相害。亦犯此。或示得行兵等法。或入軍",
    "T40n1813_005:0640a01": "傳言立期交陣令多人命斷。故云殺無量眾",
    "T40n1813_005:0640a02": "生也。二而菩薩下正制斷中先舉輕。暫入軍",
    "T40n1813_005:0640a03": "中猶不開許。況作國賊令茲鬪戰。三若故下",
    "T40n1813_005:0640a04": "違結犯。可知也。",
    "T40n1813_005:0640a05": "12 傷慈販賣戒傷慈販賣戒第十二",
    "T40n1813_005:0640a06": "初制意者。菩薩理應慈濟群品。乃而反販賣",
    "T40n1813_005:0640a07": "人畜四具自資。內違慈行外招譏謗。故須制",
    "T40n1813_005:0640a08": "也。二次第者。前雖止為國賊。猶恐劫掠良",
    "T40n1813_005:0640a09": "賤。故須制也。三釋名者。賣盛死具所以傷",
    "T40n1813_005:0640a10": "慈。販人及畜復違濟救。戒防此失。故立此名。",
    "T40n1813_005:0640a11": "四具緣者。一是正境。自有四種。一良人。二",
    "T40n1813_005:0640a12": "奴婢。三六畜。四盛死具。二隨起彼想。三正",
    "T40n1813_005:0640a13": "買賣。四事成便犯。五闕緣者。初二隨闕各",
    "T40n1813_005:0640a14": "無犯。後二隨闕各得方便罪。可知。六輕重",
    "T40n1813_005:0640a15": "者。約境。賣良人最重。販奴婢應次。六畜應輕。",
    "T40n1813_005:0640a16": "死具最輕。約心。有耎中上分輕重。約事。為求",
    "T40n1813_005:0640a17": "多利賣。與惡人令極苦等。理應最重。反此是",
    "T40n1813_005:0640a18": "輕。可知也。七通塞者。若為三寶要藉。若為",
    "T40n1813_005:0640a19": "利生若為調伏直買賣。一切無犯。反上皆犯。",
    "T40n1813_005:0640a20": "八釋文者又三。初舉過。二正制。三結犯。初中",
    "T40n1813_005:0640a21": "四句。一販賣良人類。二販奴婢。三六畜者。周",
    "T40n1813_005:0640a22": "禮云。牛馬犬羊豕鷄為六也。理實通一切畜",
    "T40n1813_005:0640a23": "生。皆不得販賣。今但言盛死之具。即棺槨轜",
    "T40n1813_005:0640a24": "車之類。一切皆犯。以是旃多羅業故。二尚不",
    "T40n1813_005:0640a25": "下正制。自他俱不應作。但菩薩二利中利他",
    "T40n1813_005:0640a26": "為最故舉自況他也。三若故作下違結犯。",
    "T40n1813_005:0640a27": "13 無根謗人戒無根謗人戒第十三",
    "T40n1813_005:0640a28": "初制意者。一為欲護前說謗毀等三重戒故。",
    "T40n1813_005:0640a29": "二為離惱亂諸好人故。三為護佛法離醜惡",
    "T40n1813_005:0640b01": "故。實尚不說。況起謗耶。四為離自招重業過",
    "T40n1813_005:0640b02": "故。二次第者。前於下位不輕。今於上人不",
    "T40n1813_005:0640b03": "謗故也。三釋名者。無根謗人是違理之極。",
    "T40n1813_005:0640b04": "戒防此失。故立此名。四具緣者。一實是好",
    "T40n1813_005:0640b05": "人。二知是無事。三故起惡心。四發言謗黷。明",
    "T40n1813_005:0640b06": "了便犯。五闕緣者。闕初二緣犯說過戒。闕",
    "T40n1813_005:0640b07": "後二緣各得方便罪。可知。六輕重者亦三。",
    "T40n1813_005:0640b08": "初約境有三品。一和尚諸師。二有德尊者。三",
    "T40n1813_005:0640b09": "同位善人。二約心亦有三品。耎中上不同。三",
    "T40n1813_005:0640b10": "約法。雖俱成乖然各有輕重。准可知耳。七",
    "T40n1813_005:0640b11": "通塞者。除癡犯亂及地上菩薩逆行。餘一切",
    "T40n1813_005:0640b12": "皆犯也。八釋文者又三。一舉所制之過。二",
    "T40n1813_005:0640b13": "明須制所由。三違制結犯。初中以惡心者。明",
    "T40n1813_005:0640b14": "起之因。謂三毒盛興違理損物。故云惡心。",
    "T40n1813_005:0640b15": "言無事謗他者。明違境成謗。謂無三根惡事。",
    "T40n1813_005:0640b16": "言良人等者。明所謗之人。良善是同位人。",
    "T40n1813_005:0640b17": "法師及師僧是己所尊位。國王及貴人是世",
    "T40n1813_005:0640b18": "所尊。共是所應讚歎之位。豈容有謗。言犯七",
    "T40n1813_005:0640b19": "逆十重者。明所謗之罪。理實輕垢亦應有犯。",
    "T40n1813_005:0640b20": "文中就重故也。二父母下明須制所由。中父",
    "T40n1813_005:0640b21": "母等亦是所謗數。孝心者。於師父等尊從",
    "T40n1813_005:0640b22": "人處。應生孝順心。於等及下生慈悲。設不生",
    "T40n1813_005:0640b23": "此心。猶有罪失。況起惡等。三而反更下故違",
    "T40n1813_005:0640b24": "結犯。可知。",
    "T40n1813_005:0640b25": "14 放火損燒戒放火損燒戒第十四",
    "T40n1813_005:0640b26": "初制意者。誡燒山野為護殺罪。制焚屋宅為",
    "T40n1813_005:0640b27": "防盜戒。放火損燒譏謗極弊。理非菩薩利生",
    "T40n1813_005:0640b28": "所宜。故須制也。二次第者。前即不謗於人。",
    "T40n1813_005:0640b29": "今則不損依報。故次明也。三釋名者。執火",
    "T40n1813_005:0640c01": "焚燒非理損物。戒防此失。故立斯名。四具",
    "T40n1813_005:0640c02": "緣者。一對山等境。二起彼想。三以惡心。四以",
    "T40n1813_005:0640c03": "火燒之。故便結犯。五闕緣者。闕初二緣。各",
    "T40n1813_005:0640c04": "皆無犯。闕後二緣各得方便。六輕重者亦",
    "T40n1813_005:0640c05": "三。約罪有三。若燒損生命及損他物皆實犯",
    "T40n1813_005:0640c06": "重。就故以火燒山屋等物。非菩薩所應。故結",
    "T40n1813_005:0640c07": "輕垢。約損命損財各有多少。放火招譏隨其",
    "T40n1813_005:0640c08": "淺深皆有輕重。約心有耎中上差別。約事招",
    "T40n1813_005:0640c09": "譏亦三品不同。各有輕重。可知。七通塞者。",
    "T40n1813_005:0640c10": "文中約山野。從四月至九月燒犯。餘時不犯。",
    "T40n1813_005:0640c11": "同律中露地燃火戒云云　約燒屋等一切皆",
    "T40n1813_005:0640c12": "犯。五分律燒野不犯重。此似同彼撿。八釋",
    "T40n1813_005:0640c13": "文亦三。初舉所離之過。二正制不聽。三故違",
    "T40n1813_005:0640c14": "結犯。初中一以惡心者。簡却慈心救物。二故",
    "T40n1813_005:0640c15": "放火者。簡於錯誤也。三燒山林等者。正明處",
    "T40n1813_005:0640c16": "燒成損。於中二。先燒山等是損無主物。四月",
    "T40n1813_005:0640c17": "等約時辨定。約損生命。二若燒他人等是有",
    "T40n1813_005:0640c18": "主物。一燒他室宅。二城邑。三僧坊。四田木。",
    "T40n1813_005:0640c19": "五鬼神物。六官物。第二一切有主物下正制",
    "T40n1813_005:0640c20": "不聽。若故下故違結犯。共可知也。",
    "T40n1813_005:0640c21": "15 法化違宗戒法化違宗戒第十五",
    "T40n1813_005:0640c22": "初制意者。菩薩理應以菩薩乘授與眾生令",
    "T40n1813_005:0640c23": "得究竟饒益。反以二乘小法用以化人。違理",
    "T40n1813_005:0640c24": "違願。故須結戒經云。若以小乘化。我則墮",
    "T40n1813_005:0640c25": "慳貪。此事為不可。此之謂也。二次第者。前",
    "T40n1813_005:0640c26": "則遮其外損。今則護其內益。故次明也。三",
    "T40n1813_005:0640c27": "釋名者。以法化生理宜以大。違本所宗授以",
    "T40n1813_005:0640c28": "小乘。戒防此失。故立斯號。四具緣者。一對",
    "T40n1813_005:0640c29": "前人。二以惡心。三教異論。四彼領受即便結",
    "T40n1813_005:0641a01": "犯。五闕緣者。闕初二緣各總無犯。闕後二",
    "T40n1813_005:0641a02": "緣各得方便罪。六輕重者。約境前人有利",
    "T40n1813_005:0641a03": "鈍不同。謂利根授邪法令失大益。或能謗毀",
    "T40n1813_005:0641a04": "大乘。鈍根反上。故有輕重。若約心。有瞋心",
    "T40n1813_005:0641a05": "姤心等。諸惡亦有耎中上差別。若約事。損",
    "T40n1813_005:0641a06": "益有多少。皆有輕重。單雙一合可准知耳。",
    "T40n1813_005:0641a07": "七通塞者。若以好心教令廣知不令味著。理",
    "T40n1813_005:0641a08": "應不犯。又若欲為破邪小執令解知彼宗意。",
    "T40n1813_005:0641a09": "亦不犯。又若彼根是小乘法器。先授小法擬",
    "T40n1813_005:0641a10": "後漸引令入大乘。此亦無犯。又若誤等一切",
    "T40n1813_005:0641a11": "無犯。如瑜伽戒品。反上一切皆犯。八釋文",
    "T40n1813_005:0641a12": "中二。先明順理應行。二明違教結犯。前中先",
    "T40n1813_005:0641a13": "舉所教之人。雖通一切略論四種。一內眾。謂",
    "T40n1813_005:0641a14": "佛弟子。二外眾。謂諸外道。三俗眷。謂六親。",
    "T40n1813_005:0641a15": "四法侶。謂善知識。下明所教之法有三種。一",
    "T40n1813_005:0641a16": "教教法。謂大乘經律。二教理法。謂教解義理。",
    "T40n1813_005:0641a17": "三教行法。謂使發菩提心等。即授教令解。依",
    "T40n1813_005:0641a18": "解起行。是其意也。於中發心者。是位前信行",
    "T40n1813_005:0641a19": "法也。發十心者。是前十發趣當十住位也。長",
    "T40n1813_005:0641a20": "養心者。是前十長養當十行位。金剛心者。是",
    "T40n1813_005:0641a21": "前十金剛當十迴向。略不論十地。此釋同前",
    "T40n1813_005:0641a22": "文。又釋。發菩提心發十心是地前位。長養心",
    "T40n1813_005:0641a23": "是地上行。金剛心是十地滿等覺位中金剛",
    "T40n1813_005:0641a24": "心也。一一解其法用者。令解地位順行所依",
    "T40n1813_005:0641a25": "漸次分齊不令雜亂。擬後修行知其趣向。不",
    "T40n1813_005:0641a26": "爾云何得到佛果。菩薩之理應以此成佛之",
    "T40n1813_005:0641a27": "法授與眾生。是其常業。二而菩薩下違教結",
    "T40n1813_005:0641a28": "犯。中惡心嗔心者。是犯戒心。教他等者。明犯",
    "T40n1813_005:0641a29": "戒事。大集經云。勸學小乘是魔業也。況外道",
    "T40n1813_005:0641b01": "邪論耳。結犯可知。",
    "T40n1813_005:0641b02": "16 惜法規利戒惜法規利戒第十六",
    "T40n1813_005:0641b03": "初制意者。新學求法。理宜為說。如乖此躅。為",
    "T40n1813_005:0641b04": "失至重。故須制也。略由三意。一為護前慳法",
    "T40n1813_005:0641b05": "重罪。二為欲攝護新學法器令正行有依。三",
    "T40n1813_005:0641b06": "為護正法傳燈不絕。故須制也。二次第者。",
    "T40n1813_005:0641b07": "前於諸人不教為失。今於求者不施為失。故",
    "T40n1813_005:0641b08": "次明也。三釋名者。匿正法求財利。戒防此",
    "T40n1813_005:0641b09": "失。故以立此名。四真緣者有六緣。一有來",
    "T40n1813_005:0641b10": "求人。二自解法。三無開緣。四規別利。五倒",
    "T40n1813_005:0641b11": "說。六前人領受即便結犯。五闕緣者。闕初",
    "T40n1813_005:0641b12": "緣犯前戒。次闕第二得重方便。以自不應無",
    "T40n1813_005:0641b13": "所知故。次闕第三緣不犯。次闕第四亦重方",
    "T40n1813_005:0641b14": "便。以雖不求利倒說為重。次闕第五得輕方",
    "T40n1813_005:0641b15": "便。以雖別求利然說不顛倒。次闕第六緣亦",
    "T40n1813_005:0641b16": "重方便。以前人雖不領言已彰顯。第六輕",
    "T40n1813_005:0641b17": "重者。約求法之人情有厚薄。就所規利養復",
    "T40n1813_005:0641b18": "有深淺。據所說法倒錯多少。望於前人為損",
    "T40n1813_005:0641b19": "輕重。如是此等並有輕重。准釋可知。第七",
    "T40n1813_005:0641b20": "通塞者。地持戒云。若菩薩眾生求法往至其",
    "T40n1813_005:0641b21": "所欲得聞法。若菩薩嗔恨慳嫉不為說者。是",
    "T40n1813_005:0641b22": "名為犯。眾多犯。是犯染污起。若懶惰懈怠犯",
    "T40n1813_005:0641b23": "非染污起。不犯者。外道求短。若重病若狂。若",
    "T40n1813_005:0641b24": "知不說令所彼調伏。若所修法未善通利。",
    "T40n1813_005:0641b25": "若知前人不能敬順威儀不整。若彼鈍根聞",
    "T40n1813_005:0641b26": "深妙法生怖畏心。若知聞已增長邪見。若聞",
    "T40n1813_005:0641b27": "已毀呰退沒。若彼聞已向惡人說。八釋文",
    "T40n1813_005:0641b28": "者。此戒有三。初先制自學。二見後新學下令",
    "T40n1813_005:0641b29": "教後進。三而菩薩下正違結。初中言應好",
    "T40n1813_005:0641c01": "心先學等者。菩薩最初先學大乘中威儀法式",
    "T40n1813_005:0641c02": "擬自修行。及教後來新學菩薩。名為好心。簡",
    "T40n1813_005:0641c03": "異小乘聲聞威儀故云大乘威儀。謂行住坐",
    "T40n1813_005:0641c04": "臥若食若飲若語若默若出若入應作不應作",
    "T40n1813_005:0641c05": "皆有威儀法式。理應善解此等經律。不爾如",
    "T40n1813_005:0641c06": "何持菩薩戒。故制令先學。二令教後進中有",
    "T40n1813_005:0641c07": "二。先明新學來求。二應如法為說下明正教",
    "T40n1813_005:0641c08": "為說。於中亦二。先說苦行令堅其志。後說正",
    "T40n1813_005:0641c09": "法令增慧悟。前中亦二。初為說一切苦行者",
    "T40n1813_005:0641c10": "總標也。下別辨中。謂上供諸佛下濟眾生。於",
    "T40n1813_005:0641c11": "此二處不惜軀命。又以上為求法荷重恩故。",
    "T40n1813_005:0641c12": "下愍眾生滿悲願故。又以出家重法不貴香",
    "T40n1813_005:0641c13": "華。要以身命而成供養。如喜見菩薩燒臂供",
    "T40n1813_005:0641c14": "養等。為眾生中濟餓虎等。如薩埵王子等及",
    "T40n1813_005:0641c15": "餘無量諸菩薩等。並應當知。二後一一下為",
    "T40n1813_005:0641c16": "說正法中。謂無說苦行堅其志。已然後方乃",
    "T40n1813_005:0641c17": "為說真空內心觀法次第令修。勿使非分作罪",
    "T40n1813_005:0641c18": "所作。謂善知此是初心所行。次入信位及三",
    "T40n1813_005:0641c19": "賢等諸位所行一一次第勿令倒錯。聞慧開",
    "T40n1813_005:0641c20": "其心。思修令意解故。三而菩薩下違教結犯",
    "T40n1813_005:0641c21": "中。言為利者。明情別所求。應答不答者。問",
    "T40n1813_005:0641c22": "異答異。倒說經律者。不先為說苦行持戒。即",
    "T40n1813_005:0641c23": "說蕩空毀其戒軀。令失正行。故云倒說。文字",
    "T40n1813_005:0641c24": "無前後者迴前作後。迴後作前。中置前後。前",
    "T40n1813_005:0641c25": "後置中。令乖義理故為失也。謗三寶說者。云",
    "T40n1813_005:0641c26": "此倒說是佛所說則為謗佛也。法實不爾。言",
    "T40n1813_005:0641c27": "法如是即為謗法。復云僧同此說亦是謗僧。",
    "T40n1813_005:0641c28": "結罪可知。",
    "T40n1813_005:0641c29": "17 依官強乞戒依官強乞戒第十七",
    "T40n1813_005:0642a01": "初制意者。菩薩理應謙卑益物殞命無違。而",
    "T40n1813_005:0642a02": "反曲恃官威非分侵害。乖理之甚。故以制之。",
    "T40n1813_005:0642a03": "別辨三意。一為護盜戒故。二恐乖自利違嫌",
    "T40n1813_005:0642a04": "卑行故。三恐乖利他失所化故。此三如次為",
    "T40n1813_005:0642a05": "三聚戒。二次第者。前則順理求法倒說成",
    "T40n1813_005:0642a06": "謗。今則非分恃威苟求名利。故次明也。三",
    "T40n1813_005:0642a07": "釋名假威求利。戒防此失。故以為名。四具",
    "T40n1813_005:0642a08": "緣者。亦六緣成犯。一為自名利。二故近官等。",
    "T40n1813_005:0642a09": "三倚恃威勢。四通惱他人。五求彼處求。六",
    "T40n1813_005:0642a10": "得彼處得。五闕緣者。闕初緣有三義。一得",
    "T40n1813_005:0642a11": "重方便。以設不自為亦不得為眾生非理求",
    "T40n1813_005:0642a12": "物故。二得輕方便。以設為飢餓眾生亦不得",
    "T40n1813_005:0642a13": "逼他令其瞋心賑給。三有福無罪。以法假",
    "T40n1813_005:0642a14": "彼威治諸惡人為護正法。次闕第二緣有一",
    "T40n1813_005:0642a15": "罪。謂重方便。以雖親近非故。然用彼威以",
    "T40n1813_005:0642a16": "成其失。次闕第三緣亦重方便。以雖不恃威。",
    "T40n1813_005:0642a17": "然惱他得利。次闕第四亦重方便。以雖不惱",
    "T40n1813_005:0642a18": "他。然以威得物。次闕第五緣得輕方便。以雖",
    "T40n1813_005:0642a19": "無求心。然以威得物。次闕第六緣得重方便。",
    "T40n1813_005:0642a20": "以雖不得物。然有求心等故。第六輕重者。",
    "T40n1813_005:0642a21": "約得物邊犯初篇重戒。就恃威惱他邊犯此",
    "T40n1813_005:0642a22": "輕垢。於此罪中輕重有十。一約所窺名利有",
    "T40n1813_005:0642a23": "深有淺。二約所附之官有尊有卑。三約所用",
    "T40n1813_005:0642a24": "威勢有厚有薄。四約所惱之苦有輕有重。五",
    "T40n1813_005:0642a25": "約能惱之情有剋有慢。六所得名利有多有",
    "T40n1813_005:0642a26": "少。七合說上六有俱輕俱重。八或重多輕少。",
    "T40n1813_005:0642a27": "九或輕多重少。十或輕重齊等並有輕重。准",
    "T40n1813_005:0642a28": "釋可知。第七通塞者。若以善心恃威奪賊",
    "T40n1813_005:0642a29": "物。以還本主三寶眾生。又若為救菩提心人",
    "T40n1813_005:0642b01": "命梵行等難。又若因此令人發菩提心住菩",
    "T40n1813_005:0642b02": "薩戒。又若一作令無量眾生捨惡住善。准應",
    "T40n1813_005:0642b03": "無犯。反上犯之。第八釋文者。此中有四。一",
    "T40n1813_005:0642b04": "自行非。二教他作。三無對治。四結罪名。初中",
    "T40n1813_005:0642b05": "有五。一明所為。謂自為者簡他也。以為眾生",
    "T40n1813_005:0642b06": "非正犯。飲食資身等。錢為受用等。財為貯畜",
    "T40n1813_005:0642b07": "等。此為利養總結多類。美名善譽。謂利養內",
    "T40n1813_005:0642b08": "資美名外振。凡愚所貪殞命難捨。害善本猶",
    "T40n1813_005:0642b09": "色繩等。二明所親近。謂有四位。一國王。二",
    "T40n1813_005:0642b10": "王子。三大臣。謂知軍國等。四有官。謂餘官",
    "T40n1813_005:0642b11": "位。皆有威勢故也。若親附彼威失自正行。是",
    "T40n1813_005:0642b12": "故大小乘經並皆慇懃不許行人而親近之。",
    "T40n1813_005:0642b13": "三明所恃威。謂恃託彼威高舉其心陵蔑他",
    "T40n1813_005:0642b14": "等。故云恃作形勢也。四正成逼惱亦有四種。",
    "T40n1813_005:0642b15": "一逼惱乞索。二打拍令苦。三非分牽挽。四橫",
    "T40n1813_005:0642b16": "取錢物。皆是侵惱眾生令其厭背。自負深愆",
    "T40n1813_005:0642b17": "失他善品。五廣求所求。此有三種。一是利皆",
    "T40n1813_005:0642b18": "求名一切求。二惱他取物名為惡求。三求無",
    "T40n1813_005:0642b19": "厭足名曰多求。二教他求者非直自行乖失。",
    "T40n1813_005:0642b20": "亦乃教他同犯。二利俱乖。為失至甚也。三無",
    "T40n1813_005:0642b21": "對治者。謂慈心益物孝心益生。俱翻前失。然",
    "T40n1813_005:0642b22": "無此治故云都無慈心等也。四犯輕罪者。結",
    "T40n1813_005:0642b23": "示罪名也。",
    "T40n1813_005:0642b24": "18 無知為師戒無知為師戒第十八",
    "T40n1813_005:0642b25": "初制意者。菩薩理應內自成德以示眾生。乖",
    "T40n1813_005:0642b26": "失茲躅故須制也。別說亦有三種。一覆自無知",
    "T40n1813_005:0642b27": "作為師範。欺誑失故。二不閑文義。失善品",
    "T40n1813_005:0642b28": "故。三詐為他師無實引導。不利益故。此三如",
    "T40n1813_005:0642b29": "次亦為三聚。故須制也。二次第者。前則強",
    "T40n1813_005:0642c01": "威逼奪。今則詐為授法。故次明也。三釋名",
    "T40n1813_005:0642c02": "者。隱自無知詐為師範。戒防此失。故以為名。",
    "T40n1813_005:0642c03": "四具緣者。具四緣成犯。一性非闇鈍。二惰",
    "T40n1813_005:0642c04": "不習學。三隱愚詐智。四為師授戒。故以為犯。",
    "T40n1813_005:0642c05": "五闕緣者。於此四緣次第各闕。並得輕方",
    "T40n1813_005:0642c06": "便罪。准釋可知。六輕重者。謂實無知詐言",
    "T40n1813_005:0642c07": "能解。此犯初篇妄語罪也。今取乖失引導令",
    "T40n1813_005:0642c08": "法犯不傳。故結此罪。於中有六。一根有利",
    "T40n1813_005:0642c09": "鈍。二學有懃情。三覆有深淺。四師有大小。",
    "T40n1813_005:0642c10": "五四俱有輕重。六相合互多小並有輕重。准",
    "T40n1813_005:0642c11": "釋可知。七通塞者。若性闇鈍懃學未成。若",
    "T40n1813_005:0642c12": "不隱無知。若便無人為師。如此所作一切准",
    "T40n1813_005:0642c13": "應無犯。反上皆犯。第八釋文者亦四。一舉",
    "T40n1813_005:0642c14": "正應修。二無知詐解。三無解為師。四結示罪",
    "T40n1813_005:0642c15": "名。初中二。先應誦文。後令解義前中且舉大",
    "T40n1813_005:0642c16": "綱。令六時誦持。理實一切時皆須誦。然於六",
    "T40n1813_005:0642c17": "時不得有闕。次解義者。謂善解持犯等義及",
    "T40n1813_005:0642c18": "真理等義。故云義理。復解成佛之因。故云佛",
    "T40n1813_005:0642c19": "性。略有三種。一自性住佛性。二引出佛性。三",
    "T40n1813_005:0642c20": "至得果佛性。具釋如佛性論等。皆應具解。二",
    "T40n1813_005:0642c21": "而菩薩下明無知詐解。辨無知言不解一句",
    "T40n1813_005:0642c22": "等者。依梵本。八字成四句。四句為一頌。制",
    "T40n1813_005:0642c23": "戒所由為因緣。又持犯所由亦名因緣。又受",
    "T40n1813_005:0642c24": "戒有因有緣。隨戒亦有因有緣。皆須善解。方",
    "T40n1813_005:0642c25": "堪為師。次詐言解者。隱自無知詐言能解。",
    "T40n1813_005:0642c26": "虛誑他人盜善聲譽。下顯其失。謂失自實利",
    "T40n1813_005:0642c27": "則為自欺。他無稟益復是欺他。兩利俱失。情",
    "T40n1813_005:0642c28": "恒安忍為患至重。三一一下明無解為師。謂",
    "T40n1813_005:0642c29": "於一切行法一一不解。則實無所解輒為師",
    "T40n1813_005:0643a01": "範。非直師資兩位欺誑自他。亦令如來法花",
    "T40n1813_005:0643a02": "遏絕流通。此滅法之愆。為失尤重故。下第四",
    "T40n1813_005:0643a03": "結示罪名可知。",
    "T40n1813_005:0643a04": "19 鬪謗欺賢戒鬪謗欺賢戒第十九",
    "T40n1813_005:0643a05": "初制意者。菩薩理應稱揚讚美菩薩行人。令",
    "T40n1813_005:0643a06": "善譽遠彰黎元倣習。而反惡心謗黷諍毀善",
    "T40n1813_005:0643a07": "增惡。為失既重。故制茲戒。別說亦三。謂惡",
    "T40n1813_005:0643a08": "不止。善不增。乖所犯。並准可知。二次第",
    "T40n1813_005:0643a09": "者。前自無知。今欺有德故也。三釋名者。遘",
    "T40n1813_005:0643a10": "謗令鬪欺蔑賢良。戒防此失。故以為名。",
    "T40n1813_005:0643a11": "四具緣者。具五緣。一內有惡心。二見戒行人。",
    "T40n1813_005:0643a12": "三謗以惡言。四傳遘兩頭。五造惡令鬪。故",
    "T40n1813_005:0643a13": "成犯也。五闕緣者。闕初緣得輕方便。以無",
    "T40n1813_005:0643a14": "惡心故。餘闕皆得重方便。准釋可知。六輕",
    "T40n1813_005:0643a15": "重者亦有十義。一心通三性。二境有持犯。三",
    "T40n1813_005:0643a16": "謗有深淺。四傳有達不達。五鬪有多少。六俱",
    "T40n1813_005:0643a17": "厚俱薄也。七厚多薄少。八薄多厚少。九厚薄",
    "T40n1813_005:0643a18": "等。十不等皆有輕重。准釋可知。七通塞者。",
    "T40n1813_005:0643a19": "若錯誤狂著鬼。若治罪人准應無犯。反上皆",
    "T40n1813_005:0643a20": "犯。八釋文者有三。初惡見淨境。二闕成",
    "T40n1813_005:0643a21": "愆。三故為犯。初中以破壞心誹謗心妬勝心",
    "T40n1813_005:0643a22": "故云惡心也。見持戒比丘是不犯輕重戒也。",
    "T40n1813_005:0643a23": "手執香等是行道威儀。二而鬪遘下鬪謗成",
    "T40n1813_005:0643a24": "愆。謂鬪諍結遘令兩頭違諍。惡心陵彼為欺。",
    "T40n1813_005:0643a25": "妄言說過為謗。謗此於彼。亦謗彼於此。兩謗",
    "T40n1813_005:0643a26": "互傳令鬪諍。因茲起惡。故云無惡不造也。三",
    "T40n1813_005:0643a27": "若故作下故為結罪可知。",
    "T40n1813_005:0643a28": "20 不能救生戒不能救生戒第二十",
    "T40n1813_005:0643a29": "初制意者。菩薩理應殞命救生。而反見眾生",
    "T40n1813_005:0643b01": "苦而無慈救。違行之甚。故須制也。別說亦三。",
    "T40n1813_005:0643b02": "謂增惡損善失救生也。二次第者。前於賢",
    "T40n1813_005:0643b03": "欺謗。今則見苦不救也。三釋名者。內無慈",
    "T40n1813_005:0643b04": "心見苦不救。戒防此失。故以為名。四具緣",
    "T40n1813_005:0643b05": "者具四緣。一內無慈心。二見人殺生。三捨而",
    "T40n1813_005:0643b06": "不救。四令彼命斷。故以成犯。五闕緣者。闕",
    "T40n1813_005:0643b07": "初緣得重方便。以雖有慈心而不救故。闕第",
    "T40n1813_005:0643b08": "二緣有二義。一總無罪。以不見人殺無可救",
    "T40n1813_005:0643b09": "故。二得重方便。以見苦眾生而不救故。闕第",
    "T40n1813_005:0643b10": "三緣亦有二義。一輕方便。以雖無慈心而不",
    "T40n1813_005:0643b11": "捨救故。二王力自在救不得故無罪也。闕第",
    "T40n1813_005:0643b12": "四緣得重方便。以命不斷非由救故。餘義准",
    "T40n1813_005:0643b13": "之。六輕重者有六義。一約無慈心有厚薄。",
    "T40n1813_005:0643b14": "二約所救眾生有尊卑。三約所作救行有力",
    "T40n1813_005:0643b15": "逮不逮。四約所救之苦有多少。五合說有純",
    "T40n1813_005:0643b16": "輕純重。六輕多重少。七重多輕少。並准可知。",
    "T40n1813_005:0643b17": "七通塞者。若自重病若無勢力。徒自殞命",
    "T40n1813_005:0643b18": "終無有益。准應無犯。反上皆犯。八釋文者。",
    "T40n1813_005:0643b19": "於中三。先順理應行放生。二救他殺害。三講",
    "T40n1813_005:0643b20": "救先亡。初中三。謂標釋結。一以慈心行放生",
    "T40n1813_005:0643b21": "業者是標也。二一切男子下釋也。謂何以救",
    "T40n1813_005:0643b22": "生。而不殺者釋有二義。一普親觀二平等觀。",
    "T40n1813_005:0643b23": "前中先明一切男女皆我父母。辨定理實也。",
    "T40n1813_005:0643b24": "而殺食即殺我父母者。明違理不可也。問若",
    "T40n1813_005:0643b25": "爾殺生應得逆罪。答以隔生故非逆也。二亦",
    "T40n1813_005:0643b26": "殺我故身下明平等觀。謂眾生之身皆稟四",
    "T40n1813_005:0643b27": "大。然我故身亦曾攬此。是故彼我同一四大。",
    "T40n1813_005:0643b28": "故說害彼即害我故身。三故常行下總結常行",
    "T40n1813_005:0643b29": "也。二若見世人下救他殺害中。亦由上二種",
    "T40n1813_005:0643c01": "觀理應救拔。況自慈心法應救生也。三常教",
    "T40n1813_005:0643c02": "化下明講救先於中二。先總通標。謂講說戒",
    "T40n1813_005:0643c03": "法令人識罪斷惡修善以成救度。二別就先",
    "T40n1813_005:0643c04": "亡辨。講福資熏令亡見佛。明所成益也。上來",
    "T40n1813_005:0643c05": "明違行結犯。上來略顯十戒之相。結勸修學",
    "T40n1813_005:0643c06": "如滅罪品。下指彼品中一一廣明。具如彼說。",
    "T40n1813_005:0643c07": "21 無慈忍酬怨戒無慈忍酬怨戒第二十一",
    "T40n1813_005:0643c08": "初制意者。菩薩理應忍行內宛慈悲外溢。而",
    "T40n1813_005:0643c09": "反瞋罵及打。為失至甚。故以制之。別顯亦三。",
    "T40n1813_005:0643c10": "瞋怨不止。忍善不增。眾生皆捨。既乖三聚。",
    "T40n1813_005:0643c11": "制此嚴科。二次第者。前見苦不救。今則於",
    "T40n1813_005:0643c12": "怨起酬。並違正行故也。三釋名者。內無慈",
    "T40n1813_005:0643c13": "行外起酬怨。戒防此失。故以為名。四具緣",
    "T40n1813_005:0643c14": "者具四緣。一對怨境。二起瞋心。三動身口。四",
    "T40n1813_005:0643c15": "酬究竟。故成犯也。五闕緣者。闕初緣犯初",
    "T40n1813_005:0643c16": "篇重戒。以於非怨境起瞋等故。闕第二緣得輕",
    "T40n1813_005:0643c17": "方便罪。以無瞋心餘非重故。次闕第三緣得",
    "T40n1813_005:0643c18": "重方便。雖不起身口瞋等重故。次闕第四緣",
    "T40n1813_005:0643c19": "亦重方便。以事非究竟故。六輕重者。怨境",
    "T40n1813_005:0643c20": "有深淺。起瞋有麁細。加行有增微。前人苦有",
    "T40n1813_005:0643c21": "多少。俱輕俱重綺互多少皆有輕重。並准應",
    "T40n1813_005:0643c22": "知。七通塞者。若為治罰令悔。若為調伏令",
    "T40n1813_005:0643c23": "住善行。若自雖數對治而煩惱厚重不覺而",
    "T40n1813_005:0643c24": "起。准應不犯。反上皆犯。八釋文者有五。一",
    "T40n1813_005:0643c25": "舉過正制。二犯便違行。三舉輕況重。四簡",
    "T40n1813_005:0643c26": "道異俗。五故犯成愆。初中先於自怨亦二。",
    "T40n1813_005:0643c27": "謂瞋約意業。打據身業。語隨二起。略而不舉。",
    "T40n1813_005:0643c28": "若具應言以罵報罵。又以自身被殺自無現",
    "T40n1813_005:0643c29": "酬故。不言以殺報殺也。若殺父母下犯君",
    "T40n1813_005:0644a01": "親怨亦二。謂親約孝境。君約忠境。據孝據忠",
    "T40n1813_005:0644a02": "理應酬報。但為怨怨相酬。怨終不盡。唯有無",
    "T40n1813_005:0644a03": "怨。怨乃息耳。是故如來慈救制此嚴科。故云",
    "T40n1813_005:0644a04": "不得加報也。二殺生報生下明違理乖行。謂",
    "T40n1813_005:0644a05": "生猶命也。謂殺命還以命酬。故云殺生。報生",
    "T40n1813_005:0644a06": "非是以生報殺此違理也。不順孝道者明乖",
    "T40n1813_005:0644a07": "行也。問俗禮之中君父之怨不報非孝。何故",
    "T40n1813_005:0644a08": "此中若報非孝耶。答道與俗反。俗據現在不",
    "T40n1813_005:0644a09": "說當來因果業報。今若重酬苦業滋多。令其",
    "T40n1813_005:0644a10": "君父沈淪永劫。何成孝道。況此怨等何必前",
    "T40n1813_005:0644a11": "生非己父母。今若殺彼豈成孝行。故云不順",
    "T40n1813_005:0644a12": "孝道也。三尚不畜下明舉輕況重。以畜奴婢",
    "T40n1813_005:0644a13": "身打口罵隨起瞋惱。三業罪咎口業偏多。故",
    "T40n1813_005:0644a14": "云口罪無量。此舉輕猶無量罪。下況重故云",
    "T40n1813_005:0644a15": "況作。七逆之罪理宜罪重無量難晚。四而出",
    "T40n1813_005:0644a16": "家簡道異俗。於中雖在家出家二位同犯。然",
    "T40n1813_005:0644a17": "出家作此過失尤深。故別重舉以捨俗親緣",
    "T40n1813_005:0644a18": "修慈普濟。而反為親酬報。乖行至甚故五故",
    "T40n1813_005:0644a19": "作下明故違結犯可知。",
    "T40n1813_005:0644a20": "22 慢人輕法戒慢人輕法戒第二十二",
    "T40n1813_005:0644a21": "初制意者。菩薩理應為四句而身受千釘。求",
    "T40n1813_005:0644a22": "半偈而高巖捨命。王身為羅剎之床。天衣作",
    "T40n1813_005:0644a23": "野干之坐。輕天王之勝位敬鬼畜為尊高者。",
    "T40n1813_005:0644a24": "莫不皆是重法為先也。華嚴云。菩薩摩訶薩",
    "T40n1813_005:0644a25": "為求法故。為法難得故。能施法者作如是言。",
    "T40n1813_005:0644a26": "若能投身七仞火坑。當與汝法。菩薩聞此歡",
    "T40n1813_005:0644a27": "喜無量作是思惟。我為法故尚於阿毘地獄",
    "T40n1813_005:0644a28": "諸惡趣中受無量苦。況入人間微少火坑而得",
    "T40n1813_005:0644a29": "聞法。奇哉正法甚為易得。免於地獄無量楚",
    "T40n1813_005:0644b01": "毒。入小火坑而得聞法。汝但說法。我入火坑。",
    "T40n1813_005:0644b02": "如求善法王菩薩金剛思惟菩薩等。又云。若",
    "T40n1813_005:0644b03": "人為我說一句法。令我菩薩行得清淨者。捉",
    "T40n1813_005:0644b04": "三千大千世界滿中大火。我從梵天　捉身",
    "T40n1813_005:0644b05": "此火。不以為難。如是等。況乃故作輕人失法。",
    "T40n1813_005:0644b06": "為損至重。故須制也。別顯亦三。一起慢增惑。",
    "T40n1813_005:0644b07": "二失法乖善。三教他陷誤。壞三聚行故須制",
    "T40n1813_005:0644b08": "也。二來意者。前則於怨起酬。今則於德不",
    "T40n1813_005:0644b09": "敬。又前於怨境增自惑業。今於有德慢失法",
    "T40n1813_005:0644b10": "益故也。三釋名者。於人起慢捨求正法。戒",
    "T40n1813_005:0644b11": "防此失。故以為名。四具緣者亦四緣犯。一",
    "T40n1813_005:0644b12": "他卑有德。二自持起慢。三見彼生輕。四捨",
    "T40n1813_005:0644b13": "不求法。五闕緣者。闕初緣輕方便。餘三皆",
    "T40n1813_005:0644b14": "重方便。准釋可知。六輕重者。前德有大小。",
    "T40n1813_005:0644b15": "自慢有厚薄。輕心有多少。捨法有深淺。如次",
    "T40n1813_005:0644b16": "及綺互皆有輕重。准釋可知。七通塞者。若",
    "T40n1813_005:0644b17": "自病若無力。若彼實無德似有德。若為調伏",
    "T40n1813_005:0644b18": "彼。若為調伏餘眾生。若慢惑猛利對治力弱。",
    "T40n1813_005:0644b19": "亦應不犯。若怠惰犯輕。反上皆重。八釋文",
    "T40n1813_005:0644b20": "者亦有五。一自實無知。二恃妄起慢。三輕",
    "T40n1813_005:0644b21": "捨有德。四立禁正制結犯。初中始出家者。",
    "T40n1813_005:0644b22": "創入道淺也。未有所解者。於大小乘並未習",
    "T40n1813_005:0644b23": "學。於菩薩學處觸事無知。且舉出家。理實在",
    "T40n1813_005:0644b24": "家亦同斯制也。二妄恃起慢中。妄恃十事而",
    "T40n1813_005:0644b25": "起十慢。一聰明慢。謂恃自聰明散動高舉。二",
    "T40n1813_005:0644b26": "世智慢。謂恃有世智輕於深法。三高貴慢。謂",
    "T40n1813_005:0644b27": "恃曾任官。四耆年慢。謂恃己年長不知虛老。",
    "T40n1813_005:0644b28": "五大性慢。謂恃己剎利諸大姓等。六高門慢。",
    "T40n1813_005:0644b29": "謂恃己上代簪貴非卑。七解慢。謂恃解。世法",
    "T40n1813_005:0644c01": "或小乘外典。八福慢。謂恃己曾作諸大福",
    "T40n1813_005:0644c02": "利。九富慢。謂恃己富有諸財物等。十寶慢。",
    "T40n1813_005:0644c03": "謂恃己家有金等七寶以生於慢。於此十中",
    "T40n1813_005:0644c04": "攝為六慢三對。初二及七八是福慧一對。四",
    "T40n1813_005:0644c05": "及九十是身財一對。餘三是家位一對。於此",
    "T40n1813_005:0644c06": "十中隨持一種以成犯緣。未必一犯要具此",
    "T40n1813_005:0644c07": "十。故云或也。三而不諮下明輕捨有德。於中",
    "T40n1813_005:0644c08": "二。先總明輕捨。二其法師下別釋法師。前中",
    "T40n1813_005:0644c09": "既新出家恃上諸慢。不諮問先學法師經律",
    "T40n1813_005:0644c10": "中義。致令修行觸事無知。過五歲後更結無",
    "T40n1813_005:0644c11": "知罪。俗中學問尚至官僚。況出俗行人本以",
    "T40n1813_005:0644c12": "學業為務。三祇累劫無棄寸陰。今乃起慢捨",
    "T40n1813_005:0644c13": "求。何行成之有也。二別釋法師中亦二。先顯",
    "T40n1813_005:0644c14": "位卑。後辨德高。前中略舉五事。一小姓。二年",
    "T40n1813_005:0644c15": "幼。三卑門。四貧窮。此並翻上十中四位應知。",
    "T40n1813_005:0644c16": "五諸根不具形殘醜陋。二而實下辨德高中。",
    "T40n1813_005:0644c17": "實有德者明行德高勝。言一切經等者明智",
    "T40n1813_005:0644c18": "解深遠也。四而新學下明立禁正制。謂觀其",
    "T40n1813_005:0644c19": "所說不得觀種姓者。於上五中略舉一位。理",
    "T40n1813_005:0644c20": "實五事俱不得觀。況菩薩受法於羅剎。諸天",
    "T40n1813_005:0644c21": "頂禮於野干。此豈可觀種族耶。五而不來下",
    "T40n1813_005:0644c22": "明違制結犯。謂略舉第一義。理實通問二諦。",
    "T40n1813_005:0644c23": "又釋佛法望世法俱為第一義。又釋世諦易",
    "T40n1813_005:0644c24": "知。真諦難了。故令問也。餘文可知。",
    "T40n1813_005:0644c25": "23 經新求學戒經新求學戒第二十三",
    "T40n1813_005:0644c26": "初制意者。菩薩理應入諸苦趣開導眾生令",
    "T40n1813_005:0644c27": "發大心受菩薩戒。瓔珞經云。若化一人令發",
    "T40n1813_005:0644c28": "心受菩薩戒者。勝造大千世界滿中佛塔也。",
    "T40n1813_005:0644c29": "又華嚴云。為一眾生故阿毘地獄中無量劫",
    "T40n1813_005:0645a01": "燒煮。心淨如最勝。解云。菩薩尚應入苦獄",
    "T40n1813_005:0645a02": "而化眾生。何容新學來求不好為答。亦增惡",
    "T40n1813_005:0645a03": "乖善。失於處犯。既違三聚。成過非小。故須",
    "T40n1813_005:0645a04": "制也。二次第者。前則慢不求法。今則慢不",
    "T40n1813_005:0645a05": "說法。經云。菩薩求法不懈。說法無惜。此云",
    "T40n1813_005:0645a06": "也。又前明輕於先學。今則悔於後進。經云。",
    "T40n1813_005:0645a07": "不輕未學敬已學如佛。此謂也。三釋名者。",
    "T40n1813_005:0645a08": "於諸新學而不導引不善傳授令法速滅。戒",
    "T40n1813_005:0645a09": "防此失。故以為名。四具緣者。五緣犯。一",
    "T40n1813_005:0645a10": "自解大乘。二新學來求。三倚恃勢。四起輕等",
    "T40n1813_005:0645a11": "心。五不如法答。故犯也。五闕緣者。初二隨",
    "T40n1813_005:0645a12": "闕皆輕方便。後三隨闕皆重方便。准釋可知。",
    "T40n1813_005:0645a13": "六輕重者。自解有深淺。求者有慇慢。恃勢",
    "T40n1813_005:0645a14": "有多少。起心有輕重。答問有是非。俱輕俱重",
    "T40n1813_005:0645a15": "或交絡多少並有輕重。准釋可知。七通塞",
    "T40n1813_005:0645a16": "者。若病若無力。若不解。若彼慢法。若為調彼",
    "T40n1813_005:0645a17": "等。如前說皆不犯。反上皆犯。八釋文者。文",
    "T40n1813_005:0645a18": "中有二。先明受戒儀式。後若法師下明違行",
    "T40n1813_005:0645a19": "結犯。前中有受菩薩戒章。如別說。此文中有",
    "T40n1813_005:0645a20": "三。一自誓受。二從師受。三釋自誓意。前中亦",
    "T40n1813_005:0645a21": "三。一初受戒時。謂佛在世時無自誓受故云",
    "T40n1813_005:0645a22": "滅後也。欲以者欲願至誠求戒心也。好心者",
    "T40n1813_005:0645a23": "順理淨信菩提之心。此二為戒器故舉之也。",
    "T40n1813_005:0645a24": "二於佛菩薩下明受戒事。言於佛菩薩像前",
    "T40n1813_005:0645a25": "者。謂表如在之想也。志發於裏誠言立誓。弘",
    "T40n1813_005:0645a26": "願自要口陳羯磨。應教相現名為得戒。羯磨",
    "T40n1813_005:0645a27": "文如別說。應教之相有三種。一心以表相。",
    "T40n1813_005:0645a28": "謂若我心虛妄實不能行諸菩薩所行者。願",
    "T40n1813_005:0645a29": "佛菩薩莫與我戒。若實當與。以自知心實故",
    "T40n1813_005:0645b01": "則知得戒。二諸方有涼風起故知得戒也。三",
    "T40n1813_005:0645b02": "當七日下釋得戒緣。先作七日法。謂入淨道",
    "T40n1813_005:0645b03": "場懺悔障戒罪。好相者佛來摩頂等。具如經",
    "T40n1813_005:0645b04": "文。其障重之者乃至一年雖過一年不得好",
    "T40n1813_005:0645b05": "相終不得戒。此等懺悔儀亦如別說。若先",
    "T40n1813_005:0645b06": "受戒下明從師受。於中先標不須好相。二向",
    "T40n1813_005:0645b07": "以故徵嘖。云所受之戒既不二。何因好相有",
    "T40n1813_005:0645b08": "須不須。下釋云。以是法師從上代來師師相",
    "T40n1813_005:0645b09": "授。今此戒法展轉傳來故不須好相。自誓不",
    "T40n1813_005:0645b10": "爾。自誦羯磨自既無戒。從誰而得。要從佛菩",
    "T40n1813_005:0645b11": "薩。佛菩薩處難了知故。要以好相表方乃得",
    "T40n1813_005:0645b12": "戒故須相也。三是以下結。謂但於師生重心",
    "T40n1813_005:0645b13": "受。既便得戒故不須相也。三若千里下釋自",
    "T40n1813_005:0645b14": "誓意。若千里內有戒師。而輕彼不從受。雖自",
    "T40n1813_005:0645b15": "誓亦不得戒。釋受戒竟。第二若法師下明違",
    "T40n1813_005:0645b16": "行結犯。於中五句。一倚自所解。二恃外高勢。",
    "T40n1813_005:0645b17": "三新學來求。四內起三心。五不如法答。故結",
    "T40n1813_005:0645b18": "犯也。三心者。一輕忽前人。二嫉妬起嫌故云",
    "T40n1813_005:0645b19": "惡心。三憍慢陵物。於此三中隨一成犯故也。",
    "T40n1813_005:0645b20": "梵網經菩薩戒本疏第五終"
}