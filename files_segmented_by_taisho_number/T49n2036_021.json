{
    "T49n2036_021:0701a02": "佛祖歷代通載卷第二十一",
    "T49n2036_021:0701a04": "嘉興路大中祥符禪寺",
    "T49n2036_021:0701a05": "住持華亭念常集",
    "T49n2036_021:0701a06": "大元",
    "T49n2036_021:0701a07": "一　乙丑　太祖應天啟運聖武皇帝。是年征西夏。",
    "T49n2036_021:0701a08": "明年大會于斡難河。建九游之白旗。共上",
    "T49n2036_021:0701a09": "尊號曰。",
    "T49n2036_021:0701a10": "成吉思皇帝。都和林　觀夫",
    "T49n2036_021:0701a11": "聖人出世。威靈氣焰。自天佑之。膺命立",
    "T49n2036_021:0701a12": "極。超今邁古。且以鳳凰在殼。渥洼墮地。猶",
    "T49n2036_021:0701a13": "自絕類離倫。矧我",
    "T49n2036_021:0701a14": "太祖皇帝。處九五飛龍之位乎。故其丕祚",
    "T49n2036_021:0701a15": "鴻休。與天地相為終始也。",
    "T49n2036_021:0701a16": "丙寅　西夏拓跋失都兒忽乾順小子仁友之子",
    "T49n2036_021:0701a17": "乃仁宗姪也。是年五月立。在位六年。",
    "T49n2036_021:0701a18": "丁卯　宋吳曦僭位於蜀。凡三十八日而安丙",
    "T49n2036_021:0701a19": "誅之。",
    "T49n2036_021:0701a20": "戊辰　宋改嘉定○瑞像計二千二百年矣。",
    "T49n2036_021:0701a21": "己巳　金國東海侯立改年大安。名允濟。世宗",
    "T49n2036_021:0701a22": "第七子。章宗無嗣。群臣奉遺詔立之。後",
    "T49n2036_021:0701a23": "為紇石烈執中所弑。在位四年。",
    "T49n2036_021:0701a24": "庚午　旃檀瑞像至金國。十二年十月。迎赴上",
    "T49n2036_021:0701a25": "京禁庭供養○罷試經科。",
    "T49n2036_021:0701a26": "辛未　大蒙古國號始建。",
    "T49n2036_021:0701a27": "西夏神宗拓跋須蕃邸立。改年光定。夏人",
    "T49n2036_021:0701a28": "因大兵以金人不救。恨之遂叛。",
    "T49n2036_021:0701a29": "壬申　金改重慶大兵至燕京。",
    "T49n2036_021:0701b01": "癸酉　安南主李龍翰卒。子昊旵立。其國後為",
    "T49n2036_021:0701b02": "江南陳日照所有。而傳其子威晃。",
    "T49n2036_021:0701b03": "金國宣宗。名珣。章宗庶兄。執中弑東海",
    "T49n2036_021:0701b04": "王而迎立之。以東海至寧元年九月即位。",
    "T49n2036_021:0701b05": "改年貞祐。在位十二年○八月大兵攻燕",
    "T49n2036_021:0701b06": "京。",
    "T49n2036_021:0701b07": "二　嘉定六年十二月八日。天竺北峯講師入",
    "T49n2036_021:0701b08": "寂。名宗印。字元實。生鹽官陳氏。年十五具",
    "T49n2036_021:0701b09": "戒。謁竹菴觀公明教觀之旨。凡諸祖格言。",
    "T49n2036_021:0701b10": "必誦滿千遍。資教空延居座首。嘗著宗極",
    "T49n2036_021:0701b11": "論。事理各立一性之旨。印設九難。宗極",
    "T49n2036_021:0701b12": "為之義負通守蘇玭觀不二門。以文雖簡",
    "T49n2036_021:0701b13": "而昧其說。印撮示機要。玭即領解。白帥",
    "T49n2036_021:0701b14": "座請居正覺。颶風飄蕩。僅存藏殿。印守死",
    "T49n2036_021:0701b15": "不去。風為之止。未久玭亦召還。要印偕行",
    "T49n2036_021:0701b16": "曰。盍西還相與弘贊。居東二十七年。至是",
    "T49n2036_021:0701b17": "復反浙右。貳上竺講止觀。深砭學者支離",
    "T49n2036_021:0701b18": "名相之病。圍座挾策。主者以得士為忌。玄",
    "T49n2036_021:0701b19": "隱雷峯毛氏菴。問道者沓至。杜氏建普光",
    "T49n2036_021:0701b20": "一區。具禮迎之。禪講並行。法道益盛。適",
    "T49n2036_021:0701b21": "德藏來請印曰。肆業之地思報久矣。歷遷",
    "T49n2036_021:0701b22": "超果圓通北禪。道德之譽既行。土木之績",
    "T49n2036_021:0701b23": "亦就。海空英辭靈山。舉以自代。詔可。學",
    "T49n2036_021:0701b24": "徒五百咸服其道。宿弊為之一革。寧宗聞",
    "T49n2036_021:0701b25": "名召對便殿。上說。錫號惠行法師。以營",
    "T49n2036_021:0701b26": "觀室行化吳中。至松江謂其徒曰。吾化緣",
    "T49n2036_021:0701b27": "畢此。乃右脇而化。",
    "T49n2036_021:0701b28": "甲戌　金於四月遷汴。求與大國和親○錦帥",
    "T49n2036_021:0701b29": "張智以郡降。尋叛。自號遼西王。改年大安。",
    "T49n2036_021:0701c01": "討平之○克燕京。",
    "T49n2036_021:0701c02": "乙亥　世祖生於八月○大兵破潼關。",
    "T49n2036_021:0701c03": "丙子　二月日蝕○川東西地震○黍州山崩。",
    "T49n2036_021:0701c04": "丁丑戊寅　金改興定。七月日食。金兵犯光州。李珏",
    "T49n2036_021:0701c05": "等禦之。漣水弓手李全自北歸。即李鐵鎗",
    "T49n2036_021:0701c06": "也。詔以為京東路總管。",
    "T49n2036_021:0701c07": "庚辰　禪宗聯燈錄成。",
    "T49n2036_021:0701c08": "辛巳　金國五月日食。",
    "T49n2036_021:0701c09": "壬午　大兵自回鶻征西夏。",
    "T49n2036_021:0701c10": "癸未　西夏拓跋德仁。是年九月立。改年乾",
    "T49n2036_021:0701c11": "定。",
    "T49n2036_021:0701c12": "金國改元光。九月日食○宋行經界田糧。",
    "T49n2036_021:0701c13": "乙酉　宋理宗盷立。改寶慶元年。初名與。莒榮",
    "T49n2036_021:0701c14": "王希瓐之子。太祖十世孫也。寧宗子多而",
    "T49n2036_021:0701c15": "不育。鞠宗室子詢。立為太子。薨。初皇從弟",
    "T49n2036_021:0701c16": "沂靖惠王柄無子。甞以宗室子。賜名貴和。",
    "T49n2036_021:0701c17": "為之後。及失太子詢。遂立貴和為皇子。賜",
    "T49n2036_021:0701c18": "名竑。封濟國公竑惠而輕。甞疾史彌遠",
    "T49n2036_021:0701c19": "專權。謂異日不可容。彌遠聞而惡之。故陰",
    "T49n2036_021:0701c20": "為之計。與莒幼不好。弄群兒聚嬉輒獨登",
    "T49n2036_021:0701c21": "高坐不動。長上指以語兒曰。汝曹不効此",
    "T49n2036_021:0701c22": "人。恰一大王相似。群兒每羅拜其下。遂有",
    "T49n2036_021:0701c23": "趙大王之號。彌遠物色得之。甞取應得舉",
    "T49n2036_021:0701c24": "矣。特旨補官。竑既為寧宗子。遂以與莒",
    "T49n2036_021:0701c25": "為沂王。後賜名貴誠。除邵州防禦使。寧",
    "T49n2036_021:0701c26": "宗大漸。乃白中宮。以貴誠為皇子。改名",
    "T49n2036_021:0701c27": "盷宣遺詔即位。進竑為濟陽郡王。出判寧",
    "T49n2036_021:0701c28": "國府。恭聖楊后聽政。事定然後徹簾。壽六",
    "T49n2036_021:0701c29": "十一。",
    "T49n2036_021:0702a01": "金國改正大名守緒。宣宗第三子。性寬仁",
    "T49n2036_021:0702a02": "和。嗜書博學。是年立。至癸巳年歸德府絕",
    "T49n2036_021:0702a03": "糧。六月奔蔡。八月南北兵夾攻。甲午正",
    "T49n2036_021:0702a04": "月禪位於後主麟。閉閣自經國亡。",
    "T49n2036_021:0702a05": "丙戌　西夏拓跋德仁七月卒。次清平郡王立。",
    "T49n2036_021:0702a06": "在位一年。",
    "T49n2036_021:0702a07": "丁亥　太祖以丙戌春至西夏。一歲盡克其城。",
    "T49n2036_021:0702a08": "是年十月廿七滅夏　上年六十矣。西夏",
    "T49n2036_021:0702a09": "凡一十二主。始繼遷以太平興國壬午起",
    "T49n2036_021:0702a10": "兵夏臺。訖今寶慶丁亥國滅。共二百四十",
    "T49n2036_021:0702a11": "六年。元昊於景祐甲戌自剏偽朔僭帝號",
    "T49n2036_021:0702a12": "者。一百九十四年。",
    "T49n2036_021:0702a13": "戊子　宋改紹定元年。",
    "T49n2036_021:0702a14": "辛卯　太宗皇帝即位。",
    "T49n2036_021:0702a15": "壬辰　太祖次四子統王師破汴。金主遷蔡。金",
    "T49n2036_021:0702a16": "臣崔立降。大朝遣使過宋。議夾攻金。",
    "T49n2036_021:0702a17": "癸巳　金改天興。",
    "T49n2036_021:0702a18": "甲午　宋改端平元年○滅金。右金九主一百",
    "T49n2036_021:0702a19": "二十三年。",
    "T49n2036_021:0702a20": "乙未　抄數中原戶計　○宋天狗星墜淮安軍",
    "T49n2036_021:0702a21": "金棠縣。其聲如雷。三州之人皆聞之。及",
    "T49n2036_021:0702a22": "觀則為紅色碎石。或以為兵戈之兆○詔",
    "T49n2036_021:0702a23": "集議出度牒。收四介會子。",
    "T49n2036_021:0702a24": "丙申　分封諸王。上親總兵征回回國歸附○",
    "T49n2036_021:0702a25": "宋失四川。",
    "T49n2036_021:0702a26": "丁酉　宋改嘉熙。",
    "T49n2036_021:0702a27": "己亥　詔諭高麗○宋十月虹見。",
    "T49n2036_021:0702a28": "庚子　宋京師地震。白氣亘天。旱蝗。江浙福建",
    "T49n2036_021:0702a29": "旱都城大荒。飢者奪食於路。市中殺人以",
    "T49n2036_021:0702b01": "賣。日未晡路無行者。",
    "T49n2036_021:0702b02": "辛丑　二月三日大赦天下○宋改淳祐。",
    "T49n2036_021:0702b03": "丙午　定宗皇帝即位。",
    "T49n2036_021:0702b04": "庚戌　大朝滅遼東高麗。",
    "T49n2036_021:0702b05": "三　辛亥　憲宗皇帝即位。",
    "T49n2036_021:0702b06": "世尊示滅二千二百年矣。",
    "T49n2036_021:0702b07": "癸丑　宋改寶祐元年○大兵伐川蜀。",
    "T49n2036_021:0702b08": "四　丙辰丁巳　抄數遼東戶計○宋撥官誥度牒。收換",
    "T49n2036_021:0702b09": "楮弊燬之。有元慶壽海雲大士遷化。名",
    "T49n2036_021:0702b10": "印簡。山西之嵐谷寧遠人。俗宋氏。微子之",
    "T49n2036_021:0702b11": "後。父慈善信服鄉里。里人稱為虛靜先生。",
    "T49n2036_021:0702b12": "母金源王氏。祖世奉佛不仕。師生於金之",
    "T49n2036_021:0702b13": "泰和壬戌十二月望。人品恢偉童幼神悟。",
    "T49n2036_021:0702b14": "七歲親授以孝經開宗明義章。乃曰。開者",
    "T49n2036_021:0702b15": "何宗。明者何義。親驚異。知非塵勞中人。",
    "T49n2036_021:0702b16": "携見傅戒顏公。顏欲觀其根氣。授以草",
    "T49n2036_021:0702b17": "菴歌。至壞與不壞主元在。師問曰。主在何",
    "T49n2036_021:0702b18": "處。顏曰。何主也。師曰。離壞不壞者。曰此",
    "T49n2036_021:0702b19": "客也。師曰。主聻顏。吟吟而已。乃得禮中",
    "T49n2036_021:0702b20": "觀沼公為師。八歲受三歸五八十善戒法。",
    "T49n2036_021:0702b21": "師方十一蒙豫王恩賜納具。有洪彥上座。",
    "T49n2036_021:0702b22": "問師曰。子今受大戒了。緣何作小僧。師曰。",
    "T49n2036_021:0702b23": "緣僧小故。戒說大也。試問上座戒老耶小",
    "T49n2036_021:0702b24": "耶。曰我身則老。語未終師大聲曰。休生",
    "T49n2036_021:0702b25": "分別。一日上座教僧去師背上拍一下。待",
    "T49n2036_021:0702b26": "回首乃竪指示之。僧如教拍師背。師便竪",
    "T49n2036_021:0702b27": "一指。僧回舉似上座。座奇之。師年十二。中",
    "T49n2036_021:0702b28": "觀聽師參問誨之曰。汝所欲者文字語言",
    "T49n2036_021:0702b29": "耳。向去皆止之。唯身心若枯木死灰。今",
    "T49n2036_021:0702c01": "時及盡。功用純熟悟解真實。大死一場。休",
    "T49n2036_021:0702c02": "有餘氣。到那時節。瞥然自肯方與吾相見。",
    "T49n2036_021:0702c03": "師受教習定。一日扶中觀行。觀曰。法燈禪",
    "T49n2036_021:0702c04": "師道看他家事忙。且道承誰力。汝作麼生",
    "T49n2036_021:0702c05": "會。師將中觀手一掣。觀曰。這野狐精。師",
    "T49n2036_021:0702c06": "曰。喏喏。觀曰。戒須別參。師年十三。時成",
    "T49n2036_021:0702c07": "吉思皇帝征伐天下。師在寧遠。於城陷之",
    "T49n2036_021:0702c08": "際。稠人中親面聖顏。俾師斂髻。師告曰。",
    "T49n2036_021:0702c09": "若從國儀則失僧相也。蒙旨如故。自此僧",
    "T49n2036_021:0702c10": "有不同俗民之異也。師年十八。天兵再下。",
    "T49n2036_021:0702c11": "太師國王領兵取嵐城。四眾逃難解散。師",
    "T49n2036_021:0702c12": "侍中觀如故。觀曰。吾迫桑榆。女方富有",
    "T49n2036_021:0702c13": "春秋。今此玉石俱焚。子宜逃生去。師泣曰。",
    "T49n2036_021:0702c14": "因果無差。死生有命。安可離師而求脫免",
    "T49n2036_021:0702c15": "乎。縱或得脫。亦非仁子之心也。老人察",
    "T49n2036_021:0702c16": "師誠確。囑師曰。子向去朔漠有大因緣。",
    "T49n2036_021:0702c17": "吾與子俱北渡矣。明日城降。有清樂元帥",
    "T49n2036_021:0702c18": "史公天澤義州元帥李公七哥者。見師氣",
    "T49n2036_021:0702c19": "宇非常。問曰。爾是何人。師曰。我沙門也。",
    "T49n2036_021:0702c20": "史曰。食肉否。師曰。何肉。史曰。人肉師曰。",
    "T49n2036_021:0702c21": "人非獸也。虎豹尚不相食。況人乎。史曰。",
    "T49n2036_021:0702c22": "今日兵刃之下。爾亦能不傷乎師曰。必仗",
    "T49n2036_021:0702c23": "其外護者。公喜甚。李帥問曰。爾既為僧。",
    "T49n2036_021:0702c24": "禪耶教耶。師曰。禪教乃僧之羽翼也。如國",
    "T49n2036_021:0702c25": "之用人。必須文武兼濟。李曰。然則必也",
    "T49n2036_021:0702c26": "從何而住。師曰。二俱不住。李曰。爾何人",
    "T49n2036_021:0702c27": "也。師曰。佛師。復曰。吾親教中觀。亦在於",
    "T49n2036_021:0702c28": "此。二公見師年幼無所畏懼應對不凡。即",
    "T49n2036_021:0702c29": "與住見中觀。二公聞中觀教誨諄諄。乃",
    "T49n2036_021:0703a01": "大喜曰。果然有是父有是子也。於是禮中",
    "T49n2036_021:0703a02": "觀為師。與師結為金石友。國王將中觀及",
    "T49n2036_021:0703a03": "師分撥直隷。成吉思皇帝載中觀于黃犢",
    "T49n2036_021:0703a04": "輕車。師親執御。日營採汲。經年至赤城。",
    "T49n2036_021:0703a05": "舍於郎中張公宅。使臣太速不花并麻賴。",
    "T49n2036_021:0703a06": "傅成吉思皇帝聖旨道與摩花理國王。爾",
    "T49n2036_021:0703a07": "使人來說底老長老小長老。實是告天的",
    "T49n2036_021:0703a08": "人。好與衣糧養活者教做頭兒。多收拾",
    "T49n2036_021:0703a09": "那般人在意。告天不揀阿誰。休欺負交達",
    "T49n2036_021:0703a10": "里罕行者。是時國王奉詔大加恩賜。延",
    "T49n2036_021:0703a11": "居興安香泉院。國王署中觀慈雲正覺大",
    "T49n2036_021:0703a12": "禪師。師寂照英悟大師。所需皆官給。小長",
    "T49n2036_021:0703a13": "老之名自此始。十九中觀將示寂。有羽客",
    "T49n2036_021:0703a14": "楊至慎求頌。老人俾執筆代書。偈曰。七十",
    "T49n2036_021:0703a15": "三年如掣電。臨行為君通一線。泥牛飛過",
    "T49n2036_021:0703a16": "海東來。天上人間尋不見。客曰。師幾時",
    "T49n2036_021:0703a17": "行。老人曰。三日後。時五月廿七日也。至六",
    "T49n2036_021:0703a18": "月初一。果無疾而寂。師哀毀過禮。闍維收",
    "T49n2036_021:0703a19": "頂骨舍利供養。建塔於府之西北隅。師罄",
    "T49n2036_021:0703a20": "所有為設齋。唯乞食看塔。一夜聞空中有",
    "T49n2036_021:0703a21": "聲召師名。師瞥然有省。乃遷入三峯道院。",
    "T49n2036_021:0703a22": "復聞人告曰。大事將成。行矣毋滯此。黎明",
    "T49n2036_021:0703a23": "策杖之燕。過松鋪值雨。宿于岩下。因擊火",
    "T49n2036_021:0703a24": "大悟。自捫面曰。今日始知眉橫鼻直。信道",
    "T49n2036_021:0703a25": "天下老和上不寐語。明日至景州見本無",
    "T49n2036_021:0703a26": "玄和上。問從何所來。師曰。雲收幽谷。曰何",
    "T49n2036_021:0703a27": "處去。師曰。月照長松。玄點首曰。孟八郎。",
    "T49n2036_021:0703a28": "便恁麼去也。師諾諾趨出。過洵州遇宿儒",
    "T49n2036_021:0703a29": "張子真。問上人何不安住。師曰。河裏無魚",
    "T49n2036_021:0703b01": "市上取。先是中觀臨終時。師問。中觀曰。某",
    "T49n2036_021:0703b02": "甲當依何人了此大事。觀囑曰。賀八十去。",
    "T49n2036_021:0703b03": "師既入燕。至大慶壽寺。乃省前讖。於是",
    "T49n2036_021:0703b04": "徑謁中和老人璋公。中和先一夕。夢一異",
    "T49n2036_021:0703b05": "僧策杖徑趨方丈踞師子座。既明謂知客",
    "T49n2036_021:0703b06": "曰。今日但有旦過。當令來見老僧。及晚",
    "T49n2036_021:0703b07": "師至引見。中和笑曰。此衲子乃夜來所夢",
    "T49n2036_021:0703b08": "者。師便問曰。某甲不來而來。作麼生相見。",
    "T49n2036_021:0703b09": "壽曰。參須實參。悟須實悟。莫打野榸。師",
    "T49n2036_021:0703b10": "曰。某甲因擊火迸散。乃知眉橫鼻直。壽曰。",
    "T49n2036_021:0703b11": "吾此處別。師曰。如何表信。壽曰。牙是一口",
    "T49n2036_021:0703b12": "骨。耳是兩邊皮。師曰。將謂別有。壽曰。錯。",
    "T49n2036_021:0703b13": "師喝曰。草賊大敗。壽休去日壽舉臨濟兩",
    "T49n2036_021:0703b14": "堂首座齊下喝。僧問濟。還有賓主也無。濟",
    "T49n2036_021:0703b15": "曰。賓主歷然汝作麼生會。師曰。打破秦時",
    "T49n2036_021:0703b16": "鏡。磨尖上古錐。龍飛霄漢外。何勞更下",
    "T49n2036_021:0703b17": "槌。壽曰。汝只得其機不得其用。師便掀",
    "T49n2036_021:0703b18": "禪床。壽曰。路途之樂。終未到家。師與一掌",
    "T49n2036_021:0703b19": "曰。精靈千載野狐魅。看破如今不直錢。壽",
    "T49n2036_021:0703b20": "打一拂子曰。汝只得其用不得其體。師進",
    "T49n2036_021:0703b21": "前曰。青山聳寒色。月照一溪雲。壽曰。汝只",
    "T49n2036_021:0703b22": "得其體不得其智。師曰。流水自西東。落花",
    "T49n2036_021:0703b23": "無向背。壽曰。汝雖善語言三昧。要且沒交",
    "T49n2036_021:0703b24": "涉。師竪起拳復拍一拍。當時丈室震動。壽",
    "T49n2036_021:0703b25": "曰。如是如是。師拂袖便出。明日命師掌書",
    "T49n2036_021:0703b26": "記。自此中和復以向上鉗槌差別關楗種",
    "T49n2036_021:0703b27": "種辯驗。師以無礙辯才應答皆契。其悟解",
    "T49n2036_021:0703b28": "精明度越前輩。壽一日謂師曰。汝今已到",
    "T49n2036_021:0703b29": "大安樂之地。宜善護持。吾有如來正法眼",
    "T49n2036_021:0703c01": "藏祖師涅槃妙心。密付於汝。母令湮沒。師",
    "T49n2036_021:0703c02": "掩耳而出。即以衣頌授師。頌曰。天地同",
    "T49n2036_021:0703c03": "根無異殊。家山何處不逢渠。吾今付與空",
    "T49n2036_021:0703c04": "王印。萬法光輝總一如。出世住興州仁",
    "T49n2036_021:0703c05": "智。歷遷洡陽之興國興安永慶以至大慶",
    "T49n2036_021:0703c06": "壽寺。皆太師國王及諸重臣之命。師於室",
    "T49n2036_021:0703c07": "中以四無依語勘學者。語具本傳。辛卯十",
    "T49n2036_021:0703c08": "一月受合罕皇帝宣賜。師稱心自在行。一",
    "T49n2036_021:0703c09": "日於廊下逢數僧。師問第一僧曰。那裏去。",
    "T49n2036_021:0703c10": "僧云。賞花去。師便打。問第二僧。那裏去。",
    "T49n2036_021:0703c11": "云禮佛去。師亦打。問第三僧。那裏去。云那",
    "T49n2036_021:0703c12": "裏去。師亦打。問第四僧。那裏去。僧無語。",
    "T49n2036_021:0703c13": "師亦打。問第五僧。那裏去。僧云。覓和上",
    "T49n2036_021:0703c14": "去。師云。覓他作麼。僧云。待打與一頓。師",
    "T49n2036_021:0703c15": "云。將什麼來打。僧云。不將棒來打。師連",
    "T49n2036_021:0703c16": "打四下云。這掠虛漢。眾皆走。師召云。諸上",
    "T49n2036_021:0703c17": "座。眾回首。師云。是什麼。乙未朝廷差札忽",
    "T49n2036_021:0703c18": "篤侍讀。選試經僧道。萬松長老嘆曰。自國",
    "T49n2036_021:0703c19": "朝革命之來。沙門久廢講席。看讀殊少。乃",
    "T49n2036_021:0703c20": "同禪教諸老宿請師董其事。師從容對曰。",
    "T49n2036_021:0703c21": "諸師當以斯激厲眾僧習應試經典。主上",
    "T49n2036_021:0703c22": "必有深意。我觀今日沙門。少護戒律。學不",
    "T49n2036_021:0703c23": "盡禮。身遠於道。故天龍亡衛而感朝廷勵",
    "T49n2036_021:0703c24": "其考試也。三寶加被必不辜聖詔。遂與華",
    "T49n2036_021:0703c25": "使相見之後。其處置法度悉從師議。廈里",
    "T49n2036_021:0703c26": "丞相以忽都護大官人言。問師曰。今奉聖",
    "T49n2036_021:0703c27": "旨。差官試經。識字者可為僧。不識字者。悉",
    "T49n2036_021:0703c28": "令歸俗。師曰。山僧不曾看經。一字不識。丞",
    "T49n2036_021:0703c29": "相曰。既不識字。如何做長老。師曰。方今",
    "T49n2036_021:0704a01": "大官人還識字也無。于時外鎮諸侯皆在。",
    "T49n2036_021:0704a02": "聞師之言皆大驚異。丞相復曰。必竟如何。",
    "T49n2036_021:0704a03": "師曰。若人了知此事通明佛法。應知世法",
    "T49n2036_021:0704a04": "即是佛法。道情豈異人情。古之人亦有起",
    "T49n2036_021:0704a05": "于負販者。立大功名于世載于史冊。千載",
    "T49n2036_021:0704a06": "之下凜然生氣。況今聖明天子在上。如日",
    "T49n2036_021:0704a07": "月之照臨。考試僧道如經童之舉。豈可以",
    "T49n2036_021:0704a08": "賢良方正同科國家。宜以興修萬善敬奉",
    "T49n2036_021:0704a09": "三寶。以奉上天永延國祚可也。我等沙門",
    "T49n2036_021:0704a10": "之用舍。何足道哉。丞相以是言告于大官",
    "T49n2036_021:0704a11": "人。乃從而奏聞。由是雖考試亦無退落者。",
    "T49n2036_021:0704a12": "蒙聖旨悉依太祖皇帝存濟。聽僧如故。丙",
    "T49n2036_021:0704a13": "申有司欲印識人臂。師力白于忽都護大",
    "T49n2036_021:0704a14": "官人曰。人非馬也。既皆歸服國朝。天下之",
    "T49n2036_021:0704a15": "大。四海之廣。縱復逃散。亦何所歸。豈可同",
    "T49n2036_021:0704a16": "畜獸而印識哉。由是印臂之法遂止。初孔",
    "T49n2036_021:0704a17": "聖之後。襲封衍聖公。元措者渡河。復曲阜",
    "T49n2036_021:0704a18": "廟林之祀。時公持東平嚴公書謁師。師以",
    "T49n2036_021:0704a19": "襲封事為言於大官人。師為其言曰。孔子",
    "T49n2036_021:0704a20": "善稽古典。以大中至正之道。三綱五常之",
    "T49n2036_021:0704a21": "禮性命禍福之原。君臣父子夫婦之道。治",
    "T49n2036_021:0704a22": "國齊家平天下。正心誠意之本。自孔子至",
    "T49n2036_021:0704a23": "此襲封衍聖公。凡五十一代。凡有國者使",
    "T49n2036_021:0704a24": "之襲承。祀事未嘗有缺。大官聞是言。乃",
    "T49n2036_021:0704a25": "大敬信。於是從師所言。命復襲其爵以繼",
    "T49n2036_021:0704a26": "其祀事。師復以顏孟相傳孔子之道。令",
    "T49n2036_021:0704a27": "其子孫不絕。及習周孔儒業者為言。亦",
    "T49n2036_021:0704a28": "皆獲免其差役之賦。使之服勤其教為國",
    "T49n2036_021:0704a29": "家之用。三十六丁酉正月。太祖皇帝二",
    "T49n2036_021:0704b01": "皇后。以光天鎮國大士號奉師。己亥冬",
    "T49n2036_021:0704b02": "師再起。復主大慶壽寺。壬寅護必烈大",
    "T49n2036_021:0704b03": "王請師赴帳下。問佛法大意。師初示以",
    "T49n2036_021:0704b04": "人天因果之教。次以種種法要。開其心",
    "T49n2036_021:0704b05": "地。王生信心求授菩提心戒。時秉忠書",
    "T49n2036_021:0704b06": "記為侍。郎劉太保也。復問。佛法中有安",
    "T49n2036_021:0704b07": "天下之法否。師曰。包含法界子育四生。",
    "T49n2036_021:0704b08": "其事大備於佛法境中。此四大洲。如大地",
    "T49n2036_021:0704b09": "中一微塵許。況一四海乎。若論社稷安危。",
    "T49n2036_021:0704b10": "在生民之休戚。休戚安危皆在乎政。亦在",
    "T49n2036_021:0704b11": "乎天。在天在人。皆不離心。而人不知天",
    "T49n2036_021:0704b12": "之與人。是其問別。法於何行。故分其天",
    "T49n2036_021:0704b13": "也人也。我釋迦氏之法。於廟堂之論。在王",
    "T49n2036_021:0704b14": "法正論品。理固昭然。非難非易。唯恐王不",
    "T49n2036_021:0704b15": "能盡行也。又宜求天下大賢碩儒。問以古",
    "T49n2036_021:0704b16": "今治亂興亡之事。當有所聞也。王又問。",
    "T49n2036_021:0704b17": "三教何教為尊。何法最勝。何人為上。師曰。",
    "T49n2036_021:0704b18": "諸聖之中吾佛最勝。諸法之中佛法最真。",
    "T49n2036_021:0704b19": "居人之中唯僧無詐。故三教中佛教居其",
    "T49n2036_021:0704b20": "上。古來之式也。由是太后遵祖皇聖旨。僧",
    "T49n2036_021:0704b21": "居上首。仙人不得在僧之前。王以珠襖金",
    "T49n2036_021:0704b22": "錦無縫大衣。奉以師禮。王固留師。師固辭。",
    "T49n2036_021:0704b23": "將別。王問。佛法此去如何受持。師曰。信心",
    "T49n2036_021:0704b24": "難生。善心難發。今已發生。務要護持。專",
    "T49n2036_021:0704b25": "一不忘。元受菩提。心戒不見。三寶有過。恒",
    "T49n2036_021:0704b26": "念百姓。不安善撫。綏明賞罰。執政無私。任",
    "T49n2036_021:0704b27": "賢納諫。一切時中。常行方便。皆佛法也。師",
    "T49n2036_021:0704b28": "既辭行。有一惡少年。肆言訕謗。以佛法不",
    "T49n2036_021:0704b29": "足信。王聞之。乃召其人。訓以大人之言復",
    "T49n2036_021:0704c01": "以刑法罪之。專使白師。師回啟曰。明鏡當",
    "T49n2036_021:0704c02": "臺妍醜自現。神鋒在掌賞罰無私。若以正",
    "T49n2036_021:0704c03": "念現前。邪見外魔殺之可矣。然王者當以",
    "T49n2036_021:0704c04": "仁恕存心乃可。王益敬焉。甲辰護必烈大",
    "T49n2036_021:0704c05": "王。以珠笠奉師。乙巳奉六皇后旨。於五",
    "T49n2036_021:0704c06": "臺為國祈福。丙午奉六皇后詔。師起至中",
    "T49n2036_021:0704c07": "途值風疾作。回奏。得旨還燕。丁未貴由皇",
    "T49n2036_021:0704c08": "帝即位。頒詔命師統僧。賜白金萬兩。師於",
    "T49n2036_021:0704c09": "昊天寺建大會為國祈福。太子合賴察請",
    "T49n2036_021:0704c10": "師入和林。延居太平與國禪寺。尊師之禮",
    "T49n2036_021:0704c11": "非常。辛亥蒙哥皇帝即位。頒降恩詔。顧遇",
    "T49n2036_021:0704c12": "優渥。命師復領天下僧事。蠲免差役。悉依",
    "T49n2036_021:0704c13": "舊制。丙辰正月奉聖旨。建會於昊天寺。初",
    "T49n2036_021:0704c14": "二日於會中忽患風恙。半身不舉。至夏初",
    "T49n2036_021:0704c15": "稍愈。是月旭威烈大王。差蒙古萬宣差。以",
    "T49n2036_021:0704c16": "金拄杖金縷袈裟段并令旨。奉師求法語。",
    "T49n2036_021:0704c17": "七月師會諸勤舊。抄所長物見數令主後",
    "T49n2036_021:0704c18": "事。丁巳夏說偈畢。師云。汝等少諠。吾欲",
    "T49n2036_021:0704c19": "偃息。侍僧急呼主事人至。師吉祥泊然而",
    "T49n2036_021:0704c20": "逝矣。即後四月初四日也。世壽五十有六。",
    "T49n2036_021:0704c21": "荼毘獲舍利無算。欽承。",
    "T49n2036_021:0704c22": "護必烈大王令旨。建塔於大慶壽寺之側。",
    "T49n2036_021:0704c23": "諡佛日圓明大師。望臨濟為十六世。",
    "T49n2036_021:0704c24": "戊午　詔釋道辯析化胡經○上大駕南征。",
    "T49n2036_021:0704c25": "己未　九月大兵自滸黃州渡江征宋。歲貢而",
    "T49n2036_021:0704c26": "退上崩于釣魚山。",
    "T49n2036_021:0704c27": "宋改開慶元年。",
    "T49n2036_021:0704c28": "五　庚申　大元世祖聖德神功文武皇帝即位。尊",
    "T49n2036_021:0704c29": "臨寶扆統御寰區。四海混同萬邦入貢。建",
    "T49n2036_021:0705a01": "立制度條理紀綱。為子孫萬世成法。寬仁",
    "T49n2036_021:0705a02": "愛人深信因果。不言自信。不化自行。聖君",
    "T49n2036_021:0705a03": "之德。蕩蕩乎民無能名焉。",
    "T49n2036_021:0705a04": "宋改景定元年○大朝遣郝經通好○五月",
    "T49n2036_021:0705a05": "十九。",
    "T49n2036_021:0705a06": "建元中統二十七日大赦普度僧尼。",
    "T49n2036_021:0705a07": "辛酉　行中統鈔法平章王以道奏。",
    "T49n2036_021:0705a08": "癸亥　制開平府號上都○宋買公田始自浙。",
    "T49n2036_021:0705a09": "甲子　六六　至元元年。城燕建都。八月十六改元。",
    "T49n2036_021:0705a10": "大赦天下。設會度僧詔請。",
    "T49n2036_021:0705a11": "國師扮彌達癹思八登座。授祕密戒○是",
    "T49n2036_021:0705a12": "年八月拜光祿大夫太保。參領中書省事",
    "T49n2036_021:0705a13": "制。",
    "T49n2036_021:0705a14": "六　長生天氣力裏皇帝聖旨。咨爾劉秉忠氣",
    "T49n2036_021:0705a15": "剛以直。學富而文。雖晦迹於空門。每潛心",
    "T49n2036_021:0705a16": "於聖道。朕居藩邸卿實賓僚。側聞高誼餘",
    "T49n2036_021:0705a17": "二十年。出從遐方幾數萬里。迨予嗣服須",
    "T49n2036_021:0705a18": "汝計安。不先正名何以壓眾。宜崇師位兼",
    "T49n2036_021:0705a19": "總政機。可特授光祿大夫太保參領中書",
    "T49n2036_021:0705a20": "省事。卿其勉輔朕躬率先乃屬。察朝夕之",
    "T49n2036_021:0705a21": "勤惰。審議論之是非。凡有施為並聽裁決。",
    "T49n2036_021:0705a22": "佇看成績別示寵章。准此。中統五年八月",
    "T49n2036_021:0705a23": "日。",
    "T49n2036_021:0705a24": "乙丑　宋改咸淳元年。度宗即位。初名孟󱟦。福",
    "T49n2036_021:0705a25": "王與芮之子。理宗之猶子也。理宗子多而",
    "T49n2036_021:0705a26": "不育。鞠孟󱟦於宮中。改名孜。又改名󱝨。",
    "T49n2036_021:0705a27": "立為皇子。封忠王。已而建儲。改名󱈜。",
    "T49n2036_021:0705a28": "丙寅　大教東被已一千二百年矣。",
    "T49n2036_021:0705a29": "戊辰　大兵圍襄陽。時呂文煥告急。宋遣高連",
    "T49n2036_021:0705b01": "范文虎赴援。大兵於要害處。連珠劄寨不",
    "T49n2036_021:0705b02": "得通○宋十月日食。",
    "T49n2036_021:0705b03": "己巳　帝師發思巴制蒙古字成。二月頒行天",
    "T49n2036_021:0705b04": "下。",
    "T49n2036_021:0705b05": "庚午　宋之常州雞翼生距立尚書六部○宋大旱○至元七",
    "T49n2036_021:0705b06": "年。詔請膽巴金剛上師。住持仁王寺。普度",
    "T49n2036_021:0705b07": "僧員。",
    "T49n2036_021:0705b08": "七　大元帝師苾芻癹思巴說根本有部出家",
    "T49n2036_021:0705b09": "授近圓羯磨儀軌。親制序文曰。原夫贍部",
    "T49n2036_021:0705b10": "嘉運至四佛釋迦文如來遺教利見也。大",
    "T49n2036_021:0705b11": "元御世第五主憲天述道仁文義武。太光",
    "T49n2036_021:0705b12": "孝皇帝登極也。天資福惠諦信內乘。普使",
    "T49n2036_021:0705b13": "萬邦咸歸一化。雖敷天垂拱而至治無垠。",
    "T49n2036_021:0705b14": "眷支那弘道。而在躬不息。欲以自佛相承",
    "T49n2036_021:0705b15": "師資繼踵迄今不替。正戒儀軌為拳拳從",
    "T49n2036_021:0705b16": "善之行人俾一一恒持於淨戒精練三業堅",
    "T49n2036_021:0705b17": "守四儀。此寔聖皇匡正佛法之睿旨也。昔",
    "T49n2036_021:0705b18": "因善逝與人天眾普說聲聞上教一切有部",
    "T49n2036_021:0705b19": "別解脫經。依此採拾未得令得。律儀方便",
    "T49n2036_021:0705b20": "羯磨儀軌此乃聖光德師之總集也。始從",
    "T49n2036_021:0705b21": "天竺。次屆西番。爰有洞達五明法王大士",
    "T49n2036_021:0705b22": "薩思迦扮底達名稱普聞上足苾芻癹思",
    "T49n2036_021:0705b23": "巴乃吾門法主。大元帝師。道德恢隆行位",
    "T49n2036_021:0705b24": "叵測。授茲儀軌衍布中原。令通解三藏比",
    "T49n2036_021:0705b25": "丘住思觀演說正本。翻譯人善三國聲明",
    "T49n2036_021:0705b26": "辯才無礙。含伊畢國翰林丞旨彈壓孫傳。",
    "T49n2036_021:0705b27": "華文譯主生緣北庭都護府解二種音。法",
    "T49n2036_021:0705b28": "辭通辯。諸路釋門總統合台薩哩都通暨",
    "T49n2036_021:0705b29": "翰林學士安藏。總以諸國言詮。奉詔譯成",
    "T49n2036_021:0705c01": "儀式。序本帝師親製。繪為華迹以編陳。始",
    "T49n2036_021:0705c02": "末粗彰聊記歲月時庚午至元七年冬至後",
    "T49n2036_021:0705c03": "二日序。",
    "T49n2036_021:0705c04": "辛未　大元國號十一月始建○興蒙古學校○",
    "T49n2036_021:0705c05": "宋大饑。",
    "T49n2036_021:0705c06": "癸酉　詔諭呂文煥○二月大兵破樊城呂文",
    "T49n2036_021:0705c07": "煥以襄陽降。",
    "T49n2036_021:0705c08": "甲戌　勅命伯顏丞相伐宋○三月宋主崩太子",
    "T49n2036_021:0705c09": "立四歲。",
    "T49n2036_021:0705c10": "八　是年八月。故光祿大夫太保贈太傅儀同",
    "T49n2036_021:0705c11": "三司文貞劉公薨翰林學士嘉議大夫知",
    "T49n2036_021:0705c12": "制誥兼修國史王磐。奉勅譔神道碑銘并",
    "T49n2036_021:0705c13": "序。其文曰耕莘非求進之地。而伊尹阿衡。",
    "T49n2036_021:0705c14": "釣渭非巧宦之途太公同載。漢張良志從",
    "T49n2036_021:0705c15": "赤松。而高祖得之以輔成帝業。唐李泌幼",
    "T49n2036_021:0705c16": "好仙術而肅宗用之以佐定中興。蓋天下",
    "T49n2036_021:0705c17": "之士。惟自重者。可與有為。而輕進者必非",
    "T49n2036_021:0705c18": "令器。是以古之明王。取士不以悅媚易親",
    "T49n2036_021:0705c19": "者為可佳。而以閒遠高潔難致者為可貴。",
    "T49n2036_021:0705c20": "聖天子之用太保劉公。其審是道歟。公以",
    "T49n2036_021:0705c21": "高潔之資。慕空寂之教。輕富貴如浮雲等",
    "T49n2036_021:0705c22": "功名於夢幻。曷曾有一毫榮利之念動於",
    "T49n2036_021:0705c23": "心乎。聖天子邂逅一見。即挽而留之待以",
    "T49n2036_021:0705c24": "腹心。契如魚水深謀密畫雖耆宿貴近。不",
    "T49n2036_021:0705c25": "得預聞者。悉與公參決焉。此其精誠胥會。",
    "T49n2036_021:0705c26": "志意交孚。與夫渭濱之同載商巴之阿衡。",
    "T49n2036_021:0705c27": "蓋異世而同符矣。公諱秉忠字仲晦。瑞州",
    "T49n2036_021:0705c28": "劉李村人。先世仕遼多顯貴。金初曾大父",
    "T49n2036_021:0705c29": "嘗任邢州節度副使。秩滿身還鄉里。留其",
    "T49n2036_021:0706a01": "家於邢。故自公大父以下。遂為邢人焉。大",
    "T49n2036_021:0706a02": "父諱澤。資性倜儻。為鄉閈所重。父諱潤。",
    "T49n2036_021:0706a03": "仕本朝歷邢州錄事鉅鹿內丘兩縣提領。",
    "T49n2036_021:0706a04": "俱有惠愛。公風骨秀異志氣英爽不羈。家",
    "T49n2036_021:0706a05": "貧。年十七為刑臺節度使府令史。以養其",
    "T49n2036_021:0706a06": "親。幹敏精潔。諸老吏咸服其能。一日因按",
    "T49n2036_021:0706a07": "讀事。有不愜意。投筆歎曰。吾家奕世衣冠。",
    "T49n2036_021:0706a08": "今吾乃汩沒為刀筆吏乎。丈夫不得志於",
    "T49n2036_021:0706a09": "世間。當求出世間事耳。即棄去隱於武安",
    "T49n2036_021:0706a10": "山岩谷間。草衣木食以求其志。天寧寺虛",
    "T49n2036_021:0706a11": "照禪師聞之。遣其徒招致。與披剃為僧。仍",
    "T49n2036_021:0706a12": "以公知經書工翰墨。命掌書記。後遊雲中。",
    "T49n2036_021:0706a13": "住南堂寺值海雲禪師。被召北覲。過雲中",
    "T49n2036_021:0706a14": "聞公博學多藝能。求相見。既見約公俱行。",
    "T49n2036_021:0706a15": "公不可。海雲固要之。不得已遂行。既至謁",
    "T49n2036_021:0706a16": "今上於潛邸。一見應對稱旨。自是屢承顧",
    "T49n2036_021:0706a17": "問。及海雲南還。公懇求奔喪。上賜黃金百",
    "T49n2036_021:0706a18": "兩。仍遣使送至邢州。公持服營葬事。起墳",
    "T49n2036_021:0706a19": "於賈村。葬其祖父母父母。服闋被召復還",
    "T49n2036_021:0706a20": "和林。公獻書陳時事所宜者數十條。凡萬",
    "T49n2036_021:0706a21": "餘言。率皆尊主庇民之事。上嘉納之。甲",
    "T49n2036_021:0706a22": "寅歲從上征雲南。己未歲從上伐宋揚𤄷",
    "T49n2036_021:0706a23": "渡濟江圍鄂州。上神武英斷。每臨戰陣前",
    "T49n2036_021:0706a24": "無堅敵。而中心仁愛。公嘗讚之。以天地好",
    "T49n2036_021:0706a25": "生為德。佛氏以慈悲濟物為心。方便救護。",
    "T49n2036_021:0706a26": "所全活者。不可勝計。庚申歲春上正位宸",
    "T49n2036_021:0706a27": "極創定朝儀。立官制改元建號。一切所當",
    "T49n2036_021:0706a28": "施設時物之宜。皆公所草定。中統五年秋",
    "T49n2036_021:0706a29": "八月。改至元元年。翰林學士承旨王鄂奏",
    "T49n2036_021:0706b01": "言。書記劉秉忠效忠藩邸積有歲年。參帷",
    "T49n2036_021:0706b02": "幄之密謀。定社稷之大計。忠勤勞績。宜",
    "T49n2036_021:0706b03": "被褒榮。今聖明寓極萬物維新。秉忠猶以",
    "T49n2036_021:0706b04": "野服散號蕭條閒寂。守其初心深所未安。",
    "T49n2036_021:0706b05": "宜與正其衣冠崇以顯秩實遂眾望。上覽",
    "T49n2036_021:0706b06": "奏。欣然嘉納。即日命有司備禮冊授公光",
    "T49n2036_021:0706b07": "祿大夫。位太保參領中書省事。選聘侍講",
    "T49n2036_021:0706b08": "學士竇默次女為夫人賜第於奉先坊。給",
    "T49n2036_021:0706b09": "少府宮籍監。人戶甚眾。公齋居蔬食。終日",
    "T49n2036_021:0706b10": "澹然。與平昔略不少異。至元十一年。扈從",
    "T49n2036_021:0706b11": "至上都。居南屏山之精舍。秋八月壬戌之",
    "T49n2036_021:0706b12": "夜。儼然端坐無疾而薨。享年五十有九。訃",
    "T49n2036_021:0706b13": "聞。上嗟悼不已。語群臣曰。秉忠三十餘",
    "T49n2036_021:0706b14": "年。小心慎密不避艱危。事有可否言無隱",
    "T49n2036_021:0706b15": "情。又其陰陽術數之精。占事知來若合符",
    "T49n2036_021:0706b16": "契。惟朕知之。他人莫得預聞也。遣禮部侍",
    "T49n2036_021:0706b17": "郎趙秉溫護其喪還大都。以冬十月壬申",
    "T49n2036_021:0706b18": "葬斂營葬。一切所須皆出內帑。十二年春",
    "T49n2036_021:0706b19": "正月。詔贈太傅儀同三司下太常議。諡曰",
    "T49n2036_021:0706b20": "文貞。仍命翰林學士王磐撰碑文字。臣磐",
    "T49n2036_021:0706b21": "欽惟國家列聖相承。咸以武功戡定禍亂。",
    "T49n2036_021:0706b22": "龍韜豹略鷹揚虎視。豐功偉績之臣。其當",
    "T49n2036_021:0706b23": "紀名汗簡畫像凌烟者。不為不多。若夫輔",
    "T49n2036_021:0706b24": "佐聖天子。開文明之治。立太平之基。光守",
    "T49n2036_021:0706b25": "成之業者。實惟太傅劉公為稱首。聖天子",
    "T49n2036_021:0706b26": "方在潛邸。士之所以涉遠道冒風霜而至",
    "T49n2036_021:0706b27": "者。往往有所陳訴祈請干慕進用。惟公獨",
    "T49n2036_021:0706b28": "無所求。閒燕之際每承顧問。輒推薦南州",
    "T49n2036_021:0706b29": "人物可備器使者。宜見錄用。由是弓旌之",
    "T49n2036_021:0706c01": "所招。蒲輪之所迓。耆儒碩德奇材異能之",
    "T49n2036_021:0706c02": "士。茅拔茹連致無虛月。逮今三十年閒。揚",
    "T49n2036_021:0706c03": "歷朝省頒布郡縣。贊維新之化。成治安",
    "T49n2036_021:0706c04": "之功者。皆公平昔推薦之餘也。其識度之",
    "T49n2036_021:0706c05": "宏遠。推此一節而論。亦可見其髣髴矣。又",
    "T49n2036_021:0706c06": "自幼好學至老不衰。通曉音律。精算數善",
    "T49n2036_021:0706c07": "推步。仰觀占候。六壬遁甲易經象數邵氏",
    "T49n2036_021:0706c08": "皇極之書。靡不周知。初丁太夫人憂。毀",
    "T49n2036_021:0706c09": "瘠骨立。衣一弊綿裘。三藏不易。及錄事公",
    "T49n2036_021:0706c10": "卒。雖身從天竺之教。而服食貶損容貌哀",
    "T49n2036_021:0706c11": "戚。與循禮典而執通喪者蓋無少異也。晚",
    "T49n2036_021:0706c12": "娶無子。以猶子蘭璋為嗣。弟秉恕今為順",
    "T49n2036_021:0706c13": "天路總管。臣磐謹按中書左丞張文謙所",
    "T49n2036_021:0706c14": "作行狀。次第其行事之實。而系以銘辭。銘",
    "T49n2036_021:0706c15": "曰。大元五葉。聖運隆昌。爰有異人。出佐",
    "T49n2036_021:0706c16": "時康。不坐官府。不趨朝行。褐衣蔬食。禪寂",
    "T49n2036_021:0706c17": "倘佯。謀謨幃幄。罄竭忠良。指陳成敗。開闔",
    "T49n2036_021:0706c18": "陰陽。淵慮婉畫。鬼神莫量。扶日上天。照",
    "T49n2036_021:0706c19": "臨萬方。萬方仰德。百靈効祥。庭陳玉帛。",
    "T49n2036_021:0706c20": "路走梯航。朝儀整肅。濟濟蹌蹌。群賢來集。",
    "T49n2036_021:0706c21": "庶政允臧。大綱一舉。眾目斯張。治定功",
    "T49n2036_021:0706c22": "成。聖眷彌彰。崇資峻秩師表侯王。肇造皇",
    "T49n2036_021:0706c23": "家。元勳是當。良平佐漢。房杜興唐。公不自",
    "T49n2036_021:0706c24": "多。愈隆謙光。見善必舉。有能必揚。陸行滯",
    "T49n2036_021:0706c25": "阻。與為橋梁。川泛艱厄。與為帆槳。寒而求",
    "T49n2036_021:0706c26": "衣。煥之裘裳。饑而求食。飫之腴肪。門庭桃",
    "T49n2036_021:0706c27": "李爛熳芬芳。人感公德。銘刻肝腸。公施於",
    "T49n2036_021:0706c28": "人。過即遺忘。公之仁賢。宜享遐年。胡為一",
    "T49n2036_021:0706c29": "朝。蟬蛻而仙。燕都南原。盧溝北𤲬。佳城欝",
    "T49n2036_021:0707a01": "欝。有墳巋然。地固重泉。松柏參天石爛松",
    "T49n2036_021:0707a02": "枯。芳名永傳。",
    "T49n2036_021:0707a03": "贈儀同三司太傅諡文貞。制。",
    "T49n2036_021:0707a04": "九　長生天氣力裏大福廕護助裏皇帝聖旨。",
    "T49n2036_021:0707a05": "臣以忠孝而事上。貴輸獻納之誠上以禮",
    "T49n2036_021:0707a06": "義而遇臣。思篤始終之愛。視死之日猶生",
    "T49n2036_021:0707a07": "之年。故光祿大夫太保劉秉忠。學窺天人",
    "T49n2036_021:0707a08": "識貫今古。邃冲而有守。安靜而無華。昔侍",
    "T49n2036_021:0707a09": "潛藩稔聞高論。適當三接之際。懇上萬言",
    "T49n2036_021:0707a10": "之書。蓋將舉天下而措諸安。以戒為人主",
    "T49n2036_021:0707a11": "者過於殺。朕嗣服而伊始。卿盡力以居多。",
    "T49n2036_021:0707a12": "蓋得卿實契於朕心。而獨朕悉知於卿意。",
    "T49n2036_021:0707a13": "事皆有驗。人匪他求。周旋三十年。不避其",
    "T49n2036_021:0707a14": "難。剴切數百奏。各中其理。共成庶政。方",
    "T49n2036_021:0707a15": "圖任於舊人。誰謂旻天不整遺於一老。興",
    "T49n2036_021:0707a16": "言及此。何日忘之。載惟台輔之尊。厥有泉",
    "T49n2036_021:0707a17": "扃之賁。是用錫之綸命。峻一品之華階。",
    "T49n2036_021:0707a18": "襚以袞衣。躡三槐之正位。復加顯號允",
    "T49n2036_021:0707a19": "答殊勳。惟爾英靈識予哀寵。可贈儀同三",
    "T49n2036_021:0707a20": "司太傅諡文貞。准此。至元十二年正月。",
    "T49n2036_021:0707a21": "乙亥　至元十二年詔諭兩淮州縣新附。",
    "T49n2036_021:0707a22": "宋改德祐。幼主濕立。度之子。母全后。謝",
    "T49n2036_021:0707a23": "太皇后臨朝○六月朔宋日食之既。",
    "T49n2036_021:0707a24": "丙子　大元天兵臨境舉國歸附三月十八日幼主謝太皇后全后朝",
    "T49n2036_021:0707a25": "京封幼主瀛國公。全后為尼於正智寺。先是陳宜中張世傑。奉益王衛王如永嘉。與蘇劉義遇。共圖興復。",
    "T49n2036_021:0707a26": "五月益王即位於福州。改景炎。十一月王世強引兵逼三山。宜中奉二王南行十二月至廣州○",
    "T49n2036_021:0707a27": "詔安歸附軍民○九月十一日大赦。",
    "T49n2036_021:0707a28": "右宋前後共十六主。凡三百十七年而亡。",
    "T49n2036_021:0707a29": "丁丑　十二月大兵逼廣州宜中奉二王抵肇慶",
    "T49n2036_021:0707b01": "府。",
    "T49n2036_021:0707b02": "勅令瀛國公往脫思麻路習學梵書西番字",
    "T49n2036_021:0707b03": "經○建大聖萬安寺。",
    "T49n2036_021:0707b04": "戊寅　十五年正月旦設會齋僧。大赦。玉泉等",
    "T49n2036_021:0707b05": "五老家蒙恩得度。三月宜中奉益王。由海道復入廣。四月望日崩。十",
    "T49n2036_021:0707b06": "七日衛王即位於𠵜川。改祥興。六月世係奉衛王至厓山○次年正月大兵攻厓山。八月宜中入占城至落",
    "T49n2036_021:0707b07": "鶴國。",
    "T49n2036_021:0707b08": "庚辰　十七年二月宜中奉衛王自落鶴經占城回。四月復入厓山。張世傑死未",
    "T49n2036_021:0707b09": "幾。二廣皆歸一統。六月新曆成。賜名授時。明年始頒行天下。",
    "T49n2036_021:0707b10": "十　大元帝師癹思八是年示寂。翰林學士",
    "T49n2036_021:0707b11": "王磐等奉勅述行狀曰。皇天之下一人之",
    "T49n2036_021:0707b12": "上開教宣文輔治大聖至德普覺真智佑國",
    "T49n2036_021:0707b13": "如意大寶法王西天佛子大元帝師班彌怛",
    "T49n2036_021:0707b14": "拔思癹帝師。乃土波國人也。生時諸種瑞",
    "T49n2036_021:0707b15": "應具詳家譜。初土波有國師禪怛囉乞答。",
    "T49n2036_021:0707b16": "具大威神累葉相傳。其國王世師尊之。凡",
    "T49n2036_021:0707b17": "十七代而至薩師加哇。即師之伯父也。廼",
    "T49n2036_021:0707b18": "禮伯父為師。祕密伽陀一二千言。過目成",
    "T49n2036_021:0707b19": "誦。七歲演法。辯博縱橫。猶不自足。復遍",
    "T49n2036_021:0707b20": "咨名宿。句玄索隱。盡通三藏。癸丑師年",
    "T49n2036_021:0707b21": "十五。世祖皇帝龍德淵潛師知真命有歸。",
    "T49n2036_021:0707b22": "馳驛徑詣王府。世祖宮闈東宮皆秉受戒",
    "T49n2036_021:0707b23": "法特加尊禮。戊午師二十歲釋道訂正化",
    "T49n2036_021:0707b24": "胡經。憲宗皇帝詔師剖析是非。道不能答。",
    "T49n2036_021:0707b25": "自棄其學。上大悅。庚申師年二十二歲。世",
    "T49n2036_021:0707b26": "祖皇帝登極建元中統。尊為國師。授以玉",
    "T49n2036_021:0707b27": "印。任中原法主。統天下教門。辭帝西歸。",
    "T49n2036_021:0707b28": "未朞月召還。庚午師年三十一歲。時至元",
    "T49n2036_021:0707c01": "七年。詔制大元國字。師獨運摹畫作成。稱",
    "T49n2036_021:0707c02": "旨即頒行。朝省郡縣遵用。迄為一代典章。",
    "T49n2036_021:0707c03": "升號帝師大寶法王。更賜王印統領諸國",
    "T49n2036_021:0707c04": "釋教。旋又西歸。甲戌師年三十六歲。時",
    "T49n2036_021:0707c05": "至元十一年。皇上專使召之歲抄抵京。王",
    "T49n2036_021:0707c06": "公宰輔士庶離城一舍。結大香壇設大淨",
    "T49n2036_021:0707c07": "供。香華幢蓋大樂仙音。羅拜迎之。所經衢",
    "T49n2036_021:0707c08": "陌皆結五綵翼其兩傍。萬眾瞻禮若一佛",
    "T49n2036_021:0707c09": "出世。時則天兵飛渡長江。竟成一統。雖",
    "T49n2036_021:0707c10": "主聖臣賢所致。亦師陰相之力也。為真金",
    "T49n2036_021:0707c11": "皇太子說器世界等彰所知論。尋又力辭",
    "T49n2036_021:0707c12": "西歸。皇上堅留之不可。庚辰師年四十二",
    "T49n2036_021:0707c13": "歲。時至元十七年十一月二十二日示寂。",
    "T49n2036_021:0707c14": "上聞不勝震悼。追懷舊德。連建大宰堵波",
    "T49n2036_021:0707c15": "于京師。寶藏真身舍利輪奐金碧無儔。",
    "T49n2036_021:0707c16": "十一　辛巳　至元十八年十月二十日。僧道二家辯",
    "T49n2036_021:0707c17": "析。特奉。",
    "T49n2036_021:0707c18": "聖旨。長生天氣力裏大福廕護助裏皇帝",
    "T49n2036_021:0707c19": "聖旨道與中書省樞密院御史臺隨路宣慰",
    "T49n2036_021:0707c20": "司按察司達魯花赤管民官管軍站人匠等",
    "T49n2036_021:0707c21": "官。并眾先生每在前蒙哥皇帝聖旨裏。戊",
    "T49n2036_021:0707c22": "午年和上先生每折證佛法。先生每輸底",
    "T49n2036_021:0707c23": "上。頭教十七箇先生剃頭做了和上。將先",
    "T49n2036_021:0707c24": "生每說謊做來的化胡等經并印板。教燒",
    "T49n2036_021:0707c25": "燬了者。隨路觀院裏畫著的石碑鐫著底",
    "T49n2036_021:0707c26": "八十一化圖。盡行燒燬了者。麼道如今",
    "T49n2036_021:0707c27": "都功德使司奏。隨路先生。每將合燬的經",
    "T49n2036_021:0707c28": "文印板至今藏著。却不曾毀了更保定真",
    "T49n2036_021:0707c29": "定太原平陽河中府三祖師庵頭關西等",
    "T49n2036_021:0708a01": "處。有道藏經板。這般奏的上頭教張平章",
    "T49n2036_021:0708a02": "張左丞焦尚書泉總統忽都于思翰林院眾",
    "T49n2036_021:0708a03": "學士中書省客省使都魯省宣使苫速丁淵",
    "T49n2036_021:0708a04": "僧錄真藏僧判眾講主長老等張天師祈真",
    "T49n2036_021:0708a05": "人李真人杜真人眾先生每一同於長春宮",
    "T49n2036_021:0708a06": "內。分揀去來。如今張平章等眾人回奏。這",
    "T49n2036_021:0708a07": "先生家藏經。除道德經是老子真實經旨。",
    "T49n2036_021:0708a08": "其餘皆後人造作演說。多有詆毀釋教偷",
    "T49n2036_021:0708a09": "竊佛語。更有收入陰陽醫藥諸子等書。往",
    "T49n2036_021:0708a10": "往改易名號傳註訛舛失其本真。偽造符",
    "T49n2036_021:0708a11": "呪妄言。佩之令人商賈倍利。夫妻和合有",
    "T49n2036_021:0708a12": "如鴛鴦。子嗣蕃息。男壽女貞。誑惑萬民非",
    "T49n2036_021:0708a13": "止一端。意欲貪圖財利誘說妻女。其有教",
    "T49n2036_021:0708a14": "人非望佩符在臂。男為君相。女為后妃。入",
    "T49n2036_021:0708a15": "水不溺。入火不焚。刀劍不能傷害等語。",
    "T49n2036_021:0708a16": "又令張天師祁真人李真人杜真人試之",
    "T49n2036_021:0708a17": "於火。皆求哀請命。自稱偽妄不敢試驗。今",
    "T49n2036_021:0708a18": "擬得除老子道德經外隨路但有道儀說謊",
    "T49n2036_021:0708a19": "經文并印板。盡宜焚去。又據祈真人李真",
    "T49n2036_021:0708a20": "人杜真人等奏告。據道藏經內。除老子道",
    "T49n2036_021:0708a21": "德經外。但係後人揑合不實文字。情願盡",
    "T49n2036_021:0708a22": "行燒毀了。俺也乾淨准奏。今後先生每依",
    "T49n2036_021:0708a23": "著老子道德經裏行者。如有愛佛經的。做",
    "T49n2036_021:0708a24": "和上去者。若不願為僧。娶妻為民者。除",
    "T49n2036_021:0708a25": "道德經外。說謊做來的道藏經文并印板。",
    "T49n2036_021:0708a26": "盡行燒毀了者。今差諸路釋教泉總統中",
    "T49n2036_021:0708a27": "書省客省使都魯前去。聖旨到日。不以是",
    "T49n2036_021:0708a28": "何官吏先生道姑秀才軍民人匠鷹房打捕",
    "T49n2036_021:0708a29": "諸色人等。應有收藏道家一切經文本處。",
    "T49n2036_021:0708b01": "達魯花赤管民官。添氣力用心拘刷見數。",
    "T49n2036_021:0708b02": "分曉分付差去官眼同焚毀。更觀院裏畫",
    "T49n2036_021:0708b03": "著的右鐫著的八十一化圖。盡行除毀了",
    "T49n2036_021:0708b04": "者。自宣諭已後。如有隱匿道家一切說謊",
    "T49n2036_021:0708b05": "揑合。毀謗釋教偷竊佛語。窺圖財利誘說",
    "T49n2036_021:0708b06": "妻女。此誑惑百姓符呪文字。及道○家大",
    "T49n2036_021:0708b07": "小經文。若所在官司不添氣力拘刷。與隱",
    "T49n2036_021:0708b08": "藏之人一體要罪過者。外民間諸子醫藥",
    "T49n2036_021:0708b09": "等書。自有板本。不在禁限。准此。",
    "T49n2036_021:0708b10": "至元十八年十二月二十日。",
    "T49n2036_021:0708b11": "壬午　十九年八月賜文天祥死時年四十七歲矣○甲申正月六日",
    "T49n2036_021:0708b12": "大赦。",
    "T49n2036_021:0708b13": "乙酉　二十二年十二月安童丞相復職。",
    "T49n2036_021:0708b14": "十二　聖旨焚毀諸潞偽道藏經之碑翰林院臣",
    "T49n2036_021:0708b15": "唐方楊文郁王構趙與李謙閻復李鑄李",
    "T49n2036_021:0708b16": "監王盤奉勅撰。正奉大夫樞密副使臣商挺",
    "T49n2036_021:0708b17": "奉勅書。光祿大夫中書左丞相監修國史臣",
    "T49n2036_021:0708b18": "耶律鑄奉勅篆額。",
    "T49n2036_021:0708b19": "至元二十一年三月初三日。詔遣資德大",
    "T49n2036_021:0708b20": "夫總制院使兼領功德使司事相哥諭翰林",
    "T49n2036_021:0708b21": "院。戊午僧道持論。及至元十八年十月二",
    "T49n2036_021:0708b22": "十日。焚毀道藏偽經始末。可書其事于石",
    "T49n2036_021:0708b23": "臣監等謹按釋總統合台薩哩所錄事迹。昔",
    "T49n2036_021:0708b24": "在憲宗皇帝朝。道家者流出一書。曰老君",
    "T49n2036_021:0708b25": "化胡成佛經。及八十一化圖。鏤板傳布。其",
    "T49n2036_021:0708b26": "言鄙陋誕妄。意在輕蔑釋門而自重其教。",
    "T49n2036_021:0708b27": "罽賓大師蘭麻總統少林長老福裕。以其",
    "T49n2036_021:0708b28": "事奏聞。時上居潛邸。憲宗有旨。令僧道二",
    "T49n2036_021:0708b29": "家同詣上所辯析。二家自約。道勝則僧冠",
    "T49n2036_021:0708c01": "首而為道。僧勝則道削髮而為僧。僧問道",
    "T49n2036_021:0708c02": "曰。汝書為諭化胡成佛。且佛是何義。道",
    "T49n2036_021:0708c03": "對曰。佛者覺也。覺天覺地覺陰覺陽覺仁",
    "T49n2036_021:0708c04": "覺義之謂也。僧曰。是殆不然。所謂覺者。自",
    "T49n2036_021:0708c05": "覺覺他覺行圓滿。三覺圓明。故號佛陀。豈",
    "T49n2036_021:0708c06": "特覺天地陰陽仁義而已耶。是時上特語",
    "T49n2036_021:0708c07": "近侍曰。吾亦先知仁義是孔子之語。謂佛",
    "T49n2036_021:0708c08": "為覺仁覺義其說非也。道士又持史記諸",
    "T49n2036_021:0708c09": "書以進。欲出多說僥倖取勝。帝師板的達",
    "T49n2036_021:0708c10": "癹合師八曰。此是何書。道曰。前代帝王之",
    "T49n2036_021:0708c11": "書。上曰。汝今持論教法。何用攀援前代帝",
    "T49n2036_021:0708c12": "王。帝師曰。我天竺亦有此書。汝聞之乎。對",
    "T49n2036_021:0708c13": "曰。未也。帝師曰。我為汝說天竺頻婆羅",
    "T49n2036_021:0708c14": "王贊佛偈曰。天上天下無如佛。十方世界",
    "T49n2036_021:0708c15": "亦無比。世間所有我盡見。一切無有如佛",
    "T49n2036_021:0708c16": "者。當其說是語時。老子安在。道者不能",
    "T49n2036_021:0708c17": "對。帝師又問。汝史記有化胡之說否。曰",
    "T49n2036_021:0708c18": "無。又問。老子所傳何經。曰道德經。曰此外",
    "T49n2036_021:0708c19": "更有何經。曰無。道德經中有化胡事否。曰",
    "T49n2036_021:0708c20": "無。帝師曰。史記中既無。道德經中又無。",
    "T49n2036_021:0708c21": "其為偽妄明矣。道者辭屈。尚書姚樞曰。道",
    "T49n2036_021:0708c22": "者負矣。上命如約行罰。遣近臣脫歡。將",
    "T49n2036_021:0708c23": "道者樊志應等十有七人。詣龍光寺削髮",
    "T49n2036_021:0708c24": "為僧。焚偽經四十五部。天下佛寺為道流",
    "T49n2036_021:0708c25": "所據者。二百三十七區。至是悉命歸之。道",
    "T49n2036_021:0708c26": "教提點甘志泉所據吉祥院其一也。據而",
    "T49n2036_021:0708c27": "弗歸。至元十七年夏四月。僧人復為徵理。",
    "T49n2036_021:0708c28": "長春宮道流謀害僧錄廣淵。聚徒持挺歐",
    "T49n2036_021:0708c29": "擊僧眾。自焚廩舍。誣廣淵遣僧人縱火。且",
    "T49n2036_021:0709a01": "聲言焚米三千九百餘石。他物稱是。事達",
    "T49n2036_021:0709a02": "中書省。辯其誣。甘志泉王志真欵伏。詔",
    "T49n2036_021:0709a03": "遣樞密副史孛羅及諸大臣覆按。無異詞。",
    "T49n2036_021:0709a04": "志泉志真就誅。劓刵流竄凡十人。仍徵",
    "T49n2036_021:0709a05": "所聲言米物。如其數歸之僧眾。有道家偽",
    "T49n2036_021:0709a06": "經尚存。為言者聞諸皇太子。十八年九月。",
    "T49n2036_021:0709a07": "都功德使司脫因小演赤奏言。往年所焚",
    "T49n2036_021:0709a08": "道家偽經板本化圖。多隱匿未毀。其道藏",
    "T49n2036_021:0709a09": "諸書類。皆詆毀釋教剽竊佛語。宜皆甄別。",
    "T49n2036_021:0709a10": "於是上命樞密副史與前中書左丞文謙祕",
    "T49n2036_021:0709a11": "書監友直釋教總統。合台薩哩太常卿忽",
    "T49n2036_021:0709a12": "都于思中書省客省使都魯在京僧錄司教",
    "T49n2036_021:0709a13": "禪諸僧及臣等。詣長春宮無極殿。偕正一",
    "T49n2036_021:0709a14": "天師張宗演全真掌教祁志誠大道掌教李",
    "T49n2036_021:0709a15": "德和杜福春暨諸道流。考證真偽。翻閱兼",
    "T49n2036_021:0709a16": "旬。雖卷帙數千。究其本末。惟道德二篇",
    "T49n2036_021:0709a17": "為老子所著。餘悉漢張道陵後魏寇謙之",
    "T49n2036_021:0709a18": "唐吳筠杜光庭宋王欽若輩。撰造演說。鑿",
    "T49n2036_021:0709a19": "空架虛。罔有根據。詆毀釋教。以妄自尊崇。",
    "T49n2036_021:0709a20": "復愛慕其言。而竊為己有。假陰陽術數。以",
    "T49n2036_021:0709a21": "示其奧。衰諸子醫藥。以誇其博。往往改",
    "T49n2036_021:0709a22": "易名號。傳註訛舛。失其本真。文所載符呪。",
    "T49n2036_021:0709a23": "妄謂佩之令人商賈倍利。子嗣蕃息伉儷",
    "T49n2036_021:0709a24": "諧和如鴛鴦之有偶。將以媒淫亂而規財",
    "T49n2036_021:0709a25": "賄。至有教人非望佩符在臂。則男為君相。",
    "T49n2036_021:0709a26": "女為后妃。入水不溺。入火不焚。刀劍不",
    "T49n2036_021:0709a27": "能傷害之語。其偽妄駁雜如此。留之徒以",
    "T49n2036_021:0709a28": "誑惑愚俗。自道德經外。宜悉焚去。臣等同",
    "T49n2036_021:0709a29": "辭以聞。上曰。道家經文傳訛踵謬非一日",
    "T49n2036_021:0709b01": "矣。若遽焚之其徒未必心服。彼言水火不",
    "T49n2036_021:0709b02": "能焚溺。可姑以是端試之。俟其不驗。焚之",
    "T49n2036_021:0709b03": "未晚也。遂命樞密副使孛羅守司徒和禮",
    "T49n2036_021:0709b04": "霍孫等。諭張宗演祁志誠李德和杜福春",
    "T49n2036_021:0709b05": "等。俾各推擇一人佩符入火自試其術。四",
    "T49n2036_021:0709b06": "人者奏言。此皆誕妄之說。臣等入火必為",
    "T49n2036_021:0709b07": "灰燼。實不敢試。但乞焚去道藏。庶幾澡",
    "T49n2036_021:0709b08": "雪臣等。上可其奏。遂詔諭天下道家諸經",
    "T49n2036_021:0709b09": "可留道德二篇。其餘文字及板本化圖。一",
    "T49n2036_021:0709b10": "切焚毀。隱匿者罪之。民間刊布諸子醫藥",
    "T49n2036_021:0709b11": "等書。不在禁限。今後道家者流其一遵老",
    "T49n2036_021:0709b12": "子之法。如嗜佛者削髮為僧。不願為僧者。",
    "T49n2036_021:0709b13": "聽其為民。乃以十月壬子集百官于憫忠",
    "T49n2036_021:0709b14": "寺。焚道藏偽經雜書。遣使諸路俾遵行之。",
    "T49n2036_021:0709b15": "臣盤等聞。老氏之為道也。以清淨為宗。無",
    "T49n2036_021:0709b16": "為為本。謙冲以處己。損抑以下人。非有",
    "T49n2036_021:0709b17": "貪欲好勝之事。厥後枝分派列。徒屬寖盛",
    "T49n2036_021:0709b18": "襲訛成偽誇誕百出。清淨一變而為污穢。",
    "T49n2036_021:0709b19": "無為一變無所不為。如漢之文成五利。致",
    "T49n2036_021:0709b20": "身求僊。恍惚誕幻。帛書飯牛之詐。黃金",
    "T49n2036_021:0709b21": "可成之妄。一但敗露。為武帝所誅。三張之",
    "T49n2036_021:0709b22": "徒以鬼道惑眾。倡亂天下。為皇甫嵩曹魏",
    "T49n2036_021:0709b23": "所滅。宋王浮昔居上清寶籙宮。與女冠",
    "T49n2036_021:0709b24": "為奸。林靈素自稱神霄紫府仙卿。禳大水",
    "T49n2036_021:0709b25": "不驗。並為徽宗誅竄而死。迨金末年。復",
    "T49n2036_021:0709b26": "有麻被先生銕笠李二人。以奸謀祕計出",
    "T49n2036_021:0709b27": "入時貴之門。肆為淫污之行。咸受顯戮。歷",
    "T49n2036_021:0709b28": "代以來。若此之類。不可勝數。追惟禍亂之",
    "T49n2036_021:0709b29": "源奸宄之本。率皆假符籙以神其教。託偽",
    "T49n2036_021:0709c01": "經以警其俗。橫肆巧誣倡為詭狀。詆毀聖",
    "T49n2036_021:0709c02": "教寇攘內典。固已悖老氏不爭不盜之禁",
    "T49n2036_021:0709c03": "矣。及陷刑辟皆是孽自內作。愎將誰咎",
    "T49n2036_021:0709c04": "哉。且夫釋氏之教宏闊勝大非他教所擬",
    "T49n2036_021:0709c05": "倫。歷百千世。聖帝明王莫不尊崇。東冐",
    "T49n2036_021:0709c06": "扶桑。西極昧谷。氷天桂海山河大地。昆蟲",
    "T49n2036_021:0709c07": "草木胎卵濕化。有情無情百千萬類。皆依",
    "T49n2036_021:0709c08": "佛蔭生息動止於天地之間。故天上天下",
    "T49n2036_021:0709c09": "惟佛為尊。超出乎有生之表。歸極乎無礙",
    "T49n2036_021:0709c10": "之真。智周三界神妙諸方。澤及大千功用",
    "T49n2036_021:0709c11": "不宰。其大有如此者。慈航所至無溺不援。",
    "T49n2036_021:0709c12": "法雨所霑有生皆潤。憫世人之沈淪幻海",
    "T49n2036_021:0709c13": "顛覆迷津。展轉多生流連累劫。將使之脫",
    "T49n2036_021:0709c14": "凡企聖蠲弊崇真。故神光破沈晦之門。大",
    "T49n2036_021:0709c15": "覺指無生之路。其仁有如此。何意狂謀輒",
    "T49n2036_021:0709c16": "形妬忌。雖積毀銷骨眾煦漂山。泫體圓",
    "T49n2036_021:0709c17": "成初無小玷。譬如盲人之毀日月。何傷日",
    "T49n2036_021:0709c18": "月之明。井蛙之小河海。奚損河海之大。多",
    "T49n2036_021:0709c19": "見其不知量也。欽惟聖天子。識超四諦道",
    "T49n2036_021:0709c20": "慕三乘。參無象之真空。傳法王之心印。所",
    "T49n2036_021:0709c21": "以尊崇之禮。歸向之誠。矯百偽以從真。黜",
    "T49n2036_021:0709c22": "群邪而歸正。有不容不嚴者焉。況乎筆墨",
    "T49n2036_021:0709c23": "勸婬妖術誤世。恣為欺誑鼓蕩群愚。若不",
    "T49n2036_021:0709c24": "大為改革。則邪說肆行枉道惑眾。其如天",
    "T49n2036_021:0709c25": "下後世何。況天下之理。有善有惡。有正",
    "T49n2036_021:0709c26": "有邪。有真有偽。常混然而同處。雜然而",
    "T49n2036_021:0709c27": "並行。自非稟上聖之資。誕生知之性。智出",
    "T49n2036_021:0709c28": "庶物明照群情。則紅紫之亂朱。洼淫之",
    "T49n2036_021:0709c29": "變雅。是孰得而辯明之哉。由是言之。聖天",
    "T49n2036_021:0710a01": "子匡濟真圖翼扶大法之功至矣。概諸聖",
    "T49n2036_021:0710a02": "不可有加矣。于以鑿含靈之耳目。開正途",
    "T49n2036_021:0710a03": "之荒穢。使般若之光永乎無際劫遍滿恒",
    "T49n2036_021:0710a04": "河妙界。延洪聖壽於無疆。衍綿儲君之福",
    "T49n2036_021:0710a05": "利。鼎祚於億萬年之久者。庸有既乎是可",
    "T49n2036_021:0710a06": "述也。臣磐等敬為之書。以貽後人。俾為",
    "T49n2036_021:0710a07": "老氏之學者有所警焉。",
    "T49n2036_021:0710a08": "大元至元辯偽錄隨函序。翰林直學士奉",
    "T49n2036_021:0710a09": "訓大夫知制誥同修國史臣張伯淳撰。天",
    "T49n2036_021:0710a10": "無私覆。地無私載。日月無私照。辯偽錄之",
    "T49n2036_021:0710a11": "所云良有以也。洪惟聖朝繼天立極論道",
    "T49n2036_021:0710a12": "經邦以佛心子育萬方。以正法澤被四海。",
    "T49n2036_021:0710a13": "至元辛卯之歲孟春。大雲峯長老邁吉祥。",
    "T49n2036_021:0710a14": "欽奉。",
    "T49n2036_021:0710a15": "皇帝明命。撰述至元辯偽錄。奏對天顏睿",
    "T49n2036_021:0710a16": "覽頒行。入藏流通。原其所自。乙卯間道士",
    "T49n2036_021:0710a17": "丘處機李志常等毀西京天城夫子廟為",
    "T49n2036_021:0710a18": "文城觀。毀滅釋迦佛像白玉觀音舍利寶",
    "T49n2036_021:0710a19": "塔。謀占梵剎四百八十二所。傳襲王浮偽",
    "T49n2036_021:0710a20": "語老子八十一化圖。惑亂臣佐。時少林裕",
    "T49n2036_021:0710a21": "長老率師德詣闕陳奏。先朝蒙哥皇帝玉",
    "T49n2036_021:0710a22": "音宣諭登殿辯對化胡真偽。聖躬臨朝親",
    "T49n2036_021:0710a23": "證。李志常等義墮辭屈。奉旨焚偽經。罷",
    "T49n2036_021:0710a24": "道為僧者十七人。還佛寺三十七所。黨占",
    "T49n2036_021:0710a25": "餘寺流弊益甚。丁巳秋少林復奏。續奉綸",
    "T49n2036_021:0710a26": "旨偽經再焚。僧復其業者二百三十七所。",
    "T49n2036_021:0710a27": "由乙卯而辛酉。凡九春而其徒竄匿未悛",
    "T49n2036_021:0710a28": "邪諸諂行。屏處猶妄。驚瀆聖情由是至",
    "T49n2036_021:0710a29": "元十八年冬。欽奉玉音頒降天下。除道德",
    "T49n2036_021:0710b01": "經外。其餘說謊經文盡行燒毀。道士愛佛",
    "T49n2036_021:0710b02": "經者為僧。不為僧者娶妻為民。當是時也。",
    "T49n2036_021:0710b03": "江南釋教都總統永福楊大師璉真佳。大",
    "T49n2036_021:0710b04": "弘聖化。自至元二十二春。至二十四春。凡",
    "T49n2036_021:0710b05": "三載恢復佛寺三十餘所。如四聖觀者昔",
    "T49n2036_021:0710b06": "孤山寺也。道士胡提點等。舍邪歸正罷道",
    "T49n2036_021:0710b07": "為僧者。爰啻七八百人。挂冠於上永福帝",
    "T49n2036_021:0710b08": "師殿之梁棋間。故典如南嶽山之券。為事",
    "T49n2036_021:0710b09": "偽者戒。試嘗考之。自大教西來。漢明帝",
    "T49n2036_021:0710b10": "迎摩騰竺法蘭二師於洛陽。五嶽道士褚",
    "T49n2036_021:0710b11": "善信等。上表譏毀佛法。當時築壇。以佛道",
    "T49n2036_021:0710b12": "二經焚之。道經悉為灰燼。佛經放光無損。",
    "T49n2036_021:0710b13": "尊者踴身作十八變。有狐非獅子類。燈非",
    "T49n2036_021:0710b14": "日月明之至言。道士為僧者不可勝數。如",
    "T49n2036_021:0710b15": "寇謙之矯妄崔浩惑魏太武而崔浩卒以族",
    "T49n2036_021:0710b16": "誅。曇謨最之挫屈姜斌。斌流於馬邑。齊",
    "T49n2036_021:0710b17": "曇顯之愧陸修靜。唐總章元年法明辨化",
    "T49n2036_021:0710b18": "胡之偽。勅搜聚天下化胡經。抑嘗火其書",
    "T49n2036_021:0710b19": "矣。由古而今。歷代帝王之制。斯可忽諸。",
    "T49n2036_021:0710b20": "蓋世尊等視三界眾生猶如一子。棄背大",
    "T49n2036_021:0710b21": "覺。是子背其父也。子背其父。是自昧其所",
    "T49n2036_021:0710b22": "天也。且師老子者。道德二篇。以清虛澹泊",
    "T49n2036_021:0710b23": "絕世棄聖立其宗。隱居以求其志。翛然無",
    "T49n2036_021:0710b24": "為爾。今盜名之徒。叢嘯黨援假立冠褐。峻",
    "T49n2036_021:0710b25": "侈宮觀苟世利養。豈老氏之用心哉。況老",
    "T49n2036_021:0710b26": "氏謂大辨若訥。大巧若拙。辨者不善。善",
    "T49n2036_021:0710b27": "者不辯。勿矜勿伐。抱一為天下式。而占",
    "T49n2036_021:0710b28": "毀佛寺。竊經扇化胡之偽。是若拙若訥歟。",
    "T49n2036_021:0710b29": "是善者不辯歟。師老子而違其術。亦復違",
    "T49n2036_021:0710c01": "其自宗矣。若嫡師於老子者。則弗為也。過",
    "T49n2036_021:0710c02": "歸末流爾。雖然麒麟之於走獸。鳳凰之於",
    "T49n2036_021:0710c03": "飛鳥。蘭蕙之於薰蕕。旃檀之於穢壤。則",
    "T49n2036_021:0710c04": "世未有舍鳳凰麒麟之瑞。蘭蕙旃檀之馨。",
    "T49n2036_021:0710c05": "而愜走獸飛鳥之常。薰蕕穢壤之垢者。人",
    "T49n2036_021:0710c06": "心天理愛惡之所同也。奈何菽麥未析而",
    "T49n2036_021:0710c07": "甘事於偽妄不實之教。復矜誕其浮辭。侮",
    "T49n2036_021:0710c08": "慢大覺訕毀至聖。而弗憚三途之淪溺乎。",
    "T49n2036_021:0710c09": "斯辯偽錄之正名教。造理淵奧推難精明。",
    "T49n2036_021:0710c10": "凜乎抗凌雲之勁操。坦然履王道之正塗。",
    "T49n2036_021:0710c11": "而隄備後世之溺於巨浸者。其為言也至",
    "T49n2036_021:0710c12": "矣。蓋有偽則辯。無偽則無辯。豈好辯哉。",
    "T49n2036_021:0710c13": "弘四無礙之辯者。邁公之德歟。言之者無",
    "T49n2036_021:0710c14": "罪。聞之者足以戒。故我皇金言喻辭曰譬",
    "T49n2036_021:0710c15": "如五指皆從掌出。佛門如掌。餘皆如指。信",
    "T49n2036_021:0710c16": "乎王言如絲。其出如綸。明逾日月。堅逾金",
    "T49n2036_021:0710c17": "石。為萬世之龜鑑。則斯錄豈小補哉。",
    "T49n2036_021:0710c18": "十三　辯偽錄序。蓋聞五運未形。元無人物之",
    "T49n2036_021:0710c19": "號。三才既立。乃敘尊卑之名。肇分六爻始",
    "T49n2036_021:0710c20": "畫八卦。其有書契定乎訓章。鳳篆龜圖金",
    "T49n2036_021:0710c21": "縢玉字。百家之異轍。萬卷之分區。雖理",
    "T49n2036_021:0710c22": "究乎精微言殫乎物範。紀情括性。未出乎",
    "T49n2036_021:0710c23": "域中。原始要終。詎該於化內。況乎法身無",
    "T49n2036_021:0710c24": "相。高超於象帝之先。真諦絕稱。逈出乎思",
    "T49n2036_021:0710c25": "議之表。英猷茂實代有人焉。如意者。俗姓",
    "T49n2036_021:0710c26": "乎延氏。太原人也。世傳纓冕。累葉播遷代",
    "T49n2036_021:0710c27": "郡。因為家焉。九歲落紺。隨師請業。玉離荊",
    "T49n2036_021:0710c28": "岫。價重之德彌彰。桂生幽岩。馨香之風遠",
    "T49n2036_021:0710c29": "遞。阿師內窮三藏之奧外覈九流之源。名",
    "T49n2036_021:0711a01": "冠於中華。聲聞於朝野。運談天之口。施不",
    "T49n2036_021:0711a02": "世之才。郁郁間綺錦之文。雄雄聳凌雲之",
    "T49n2036_021:0711a03": "氣。班馬之珠玉。未可同年。顧陸之文章。",
    "T49n2036_021:0711a04": "寧堪並駕。至若莊生墨生之學。黃老李老",
    "T49n2036_021:0711a05": "之書。三清謗道之文。十異九迷之錄。混",
    "T49n2036_021:0711a06": "元隱月之祕。靈寶赤書之儀。煥若胸膺。明",
    "T49n2036_021:0711a07": "猶指掌。加以禪參於五派。傍閱於群書。既",
    "T49n2036_021:0711a08": "有雄才特專著述。運思之外汲引無窮。挫",
    "T49n2036_021:0711a09": "邪則有吼石之功。扶正則具鞭屍之德。固",
    "T49n2036_021:0711a10": "以才侔安遠學邁生融。實覺海之龍鱗。廼",
    "T49n2036_021:0711a11": "佛門之柱礙。切見全真道士者。丘處機李",
    "T49n2036_021:0711a12": "志常史志經令狐璋等。學業庸淺識慮非",
    "T49n2036_021:0711a13": "長並為。鄙辭排毀正法。擊茲布鼓竊比雷",
    "T49n2036_021:0711a14": "門。使中下之流咸生邪見。欽奉薜禪聖明",
    "T49n2036_021:0711a15": "皇帝發大悲心。愍其盲瞽恐墮泥犁。勅令",
    "T49n2036_021:0711a16": "製斯論耳。震蕩法海摧彼詞鋒。碧雞之銳",
    "T49n2036_021:0711a17": "竟馳。黃馬之駿爭騖。狀鴻爐之焚纖翼。猶",
    "T49n2036_021:0711a18": "炎日之煉輕氷。負勝之儔於斯可見。暫歸",
    "T49n2036_021:0711a19": "慈定已破魔軍。至元十八年十月二十日。",
    "T49n2036_021:0711a20": "復欽奉先皇帝聖旨勅令天下偽經一時焚",
    "T49n2036_021:0711a21": "盡。由是佛日重暉於碧漢。法雲廣布於閻",
    "T49n2036_021:0711a22": "浮右如意所作文賦注解。四經序。韓文別",
    "T49n2036_021:0711a23": "傳。性海賦等。在世已傳。然茲論五卷二百",
    "T49n2036_021:0711a24": "餘紙。窮釋老之淵源。分邪正之優劣。蓋唱",
    "T49n2036_021:0711a25": "彌高而和彌寡。深可愧焉。余文慚綺麗學",
    "T49n2036_021:0711a26": "匪通圓。覩斯論之嘉言。欽吾皇之鴻護。不",
    "T49n2036_021:0711a27": "勝手舞勉為斯引。輒以藤綆聯彼珪璋。庶",
    "T49n2036_021:0711a28": "博雅君子詳其致云爾。大雲峯住持襲祖",
    "T49n2036_021:0711a29": "沙門雪谿野老貴吉祥。",
    "T49n2036_021:0711b01": "大都道者山雲峯禪寺住持。如意祥邁長",
    "T49n2036_021:0711b02": "老。奉勅撰辯偽錄五卷。其略云。妄立天",
    "T49n2036_021:0711b03": "尊偽化云。道者萬化之父母。自然之極尊於此幽玄微妙之中而生空洞。空洞者。真一也。真一",
    "T49n2036_021:0711b04": "之氣化生之後歷九十九萬億九十九萬歲。乃化生上三氣。三氣相去九十九萬億九十九萬歲。三合成德",
    "T49n2036_021:0711b05": "共生無上。乃虛皇天尊。又歷如上歲數。乃生中三氣。三合成德乃生玄老。即元始天尊也。又歷如上歲",
    "T49n2036_021:0711b06": "數。乃生下三氣。三合成德共生太上。即太上道君也。自後又一氣復生三氣。每氣相去八十一萬億八",
    "T49n2036_021:0711b07": "十一萬歲。三合成德共生李老君。雖四聖相次各不相因。謂之獨化。老君生後乃生五運謂太易。太初。",
    "T49n2036_021:0711b08": "太始。太素。太極○老君混沌之祖。宗天地之父母。故能分布清濁開闢乾坤。",
    "T49n2036_021:0711b09": "辯曰。蓋聞龍圖鳥篆之文。龜書科斗之典。",
    "T49n2036_021:0711b10": "玉版玉諜之記。金縢金匱之書。秦漢魏晉",
    "T49n2036_021:0711b11": "之章。宋齊梁陳之簡。記事記史直筆直言。",
    "T49n2036_021:0711b12": "靡覩虛皇之名。不聞元始之號。安有手執",
    "T49n2036_021:0711b13": "玉圭。身掛黃褐。頂垂皓髮。頭戴金冠。別",
    "T49n2036_021:0711b14": "號天尊。高拱三清之上。獨稱教主。統御",
    "T49n2036_021:0711b15": "九華之宮。縱有天尊之名。並是偷竊佛語。",
    "T49n2036_021:0711b16": "古今稱佛名為天尊。不關道君之事。竊他",
    "T49n2036_021:0711b17": "美稱妄自尊嚴。取信通人。斯言謬矣。案列",
    "T49n2036_021:0711b18": "子及易鉤命訣。皆云。天地未生之前。有太",
    "T49n2036_021:0711b19": "易。有太初。有太始。有太素。有太極。說者",
    "T49n2036_021:0711b20": "咸云。太易者。未見氣也。太初者。氣之始",
    "T49n2036_021:0711b21": "也。太始者。形之始也。太素者。質之始也。",
    "T49n2036_021:0711b22": "太極者。質形已具混沌未分也。太極之後",
    "T49n2036_021:0711b23": "乃生兩儀。謂之天地。夫名從實生。實從名",
    "T49n2036_021:0711b24": "起。名實既著。其道乃行。太易之前。沓然空",
    "T49n2036_021:0711b25": "洞。溟溟漠漠。本絕音容。何得謾張九氣",
    "T49n2036_021:0711b26": "妄生四人。虛上生虛。似敲空而求嚮。偽中",
    "T49n2036_021:0711b27": "起偽。如趁影之尋蹤。豈不思。既立其名。須",
    "T49n2036_021:0711b28": "有其體。既立其體。須有氏族。且道虛皇",
    "T49n2036_021:0711c01": "元始誰人所生。氏族何起。居在何處。若有",
    "T49n2036_021:0711c02": "源系。出在何書。若無來由。即是虛設。又",
    "T49n2036_021:0711c03": "空洞之前。本無歲數。今標歲數愈見虛張。",
    "T49n2036_021:0711c04": "蓋數目起於伏羲。甲子唱乎皇帝。將今記",
    "T49n2036_021:0711c05": "古。顛倒何多。且上之三尊。為有形耶。為無",
    "T49n2036_021:0711c06": "形耶。若是有形。不在太易之上。爰從父母",
    "T49n2036_021:0711c07": "而生。須有年代時處姓氏名字。前云三氣",
    "T49n2036_021:0711c08": "共德而生。則是以氣生氣。與氣不殊。何",
    "T49n2036_021:0711c09": "有形名。若是無形。本無名位。下第七化乃",
    "T49n2036_021:0711c10": "云。老君以上皇元年九月二日。出遊西河。",
    "T49n2036_021:0711c11": "遇元始天尊。乘八景玉輿。駕九色玄龍。群",
    "T49n2036_021:0711c12": "仙導從。手把華旛。師子白鶴嘯歌邕邕。同",
    "T49n2036_021:0711c13": "會西河之上。授老君洞玄玉符。此是誰耶。",
    "T49n2036_021:0711c14": "進退兩求。並無準的。則知海棗虛談有名",
    "T49n2036_021:0711c15": "無實。雕氷鏤雪枉廢詞章。山海之所不收",
    "T49n2036_021:0711c16": "大荒之所不載。庸愚巧飾。何足信哉。老",
    "T49n2036_021:0711c17": "君衰周之柱史。誑云混沌之祖宗。避周亂",
    "T49n2036_021:0711c18": "而過函關。妄云天地之父母。既自語之相",
    "T49n2036_021:0711c19": "戾。何函矢之相攻。掩耳偷鈴。欲隱彌露。道",
    "T49n2036_021:0711c20": "德章云。吾有三寶。寶而持之。一曰慈。二曰",
    "T49n2036_021:0711c21": "儉。三曰不敢為天下先。老君獻胡王妻子。",
    "T49n2036_021:0711c22": "與胡兵格戰。何有慈乎。乘玉衡之輿。坐",
    "T49n2036_021:0711c23": "金闕之內。披九色離羅之衣。廕九光偃鶴",
    "T49n2036_021:0711c24": "之蓋。何有儉乎。生於無始起於無因。為萬",
    "T49n2036_021:0711c25": "道之先。作元氣之祖。觀混沌之未判。視清",
    "T49n2036_021:0711c26": "濁之未分。為帝王之師。作天地之母。何有",
    "T49n2036_021:0711c27": "不敢為天下先乎。遼陽高憲。字仲常。遊",
    "T49n2036_021:0711c28": "東京白鶴觀。見三清像指其右曰。此何像",
    "T49n2036_021:0711c29": "也。觀主對曰。老君像。曰何代人。曰周定",
    "T49n2036_021:0712a01": "王時。又指左曰。此何像也。主曰。道君像。",
    "T49n2036_021:0712a02": "曰此何代人。住倉惶未答。憲指中尊曰。",
    "T49n2036_021:0712a03": "且饒這元始天尊。聞者傳以為笑。",
    "T49n2036_021:0712a04": "創立劫運年號偽第三化云。始則太虛之氣。其氣相擊往來亂射。經百億",
    "T49n2036_021:0712a05": "萬氣之後。其氣方慢。往來流行為自然之氣。此偷佛書世界初成風輪下旋之事也。又號彌羅萬梵之氣。",
    "T49n2036_021:0712a06": "又經九萬九千九百九十九億。氣之後。結吉祥之氣成一聖人。自號元始天王。同時生五老五行之主。",
    "T49n2036_021:0712a07": "其劫號延康。年號龍漢。又經如上氣數。乃生道君。時劫號赤明。年亦號赤明。同時生九老。分為九天。",
    "T49n2036_021:0712a08": "又經如上氣數。方生老君。劫號清運。年號上皇。時生八公。又立五運太易太初等。老君乃以陰陽二氣",
    "T49n2036_021:0712a09": "結。為混沌。而分布天地萬物始備矣辨曰。蓋聞班固律歷之志。",
    "T49n2036_021:0712a10": "史記天官之書。皇甫謐之帝年。陶隱居",
    "T49n2036_021:0712a11": "之帝紀。未聞五運之前先有年號。三氣之",
    "T49n2036_021:0712a12": "內虛立劫名。既清濁之未形。只是洪濛一",
    "T49n2036_021:0712a13": "氣何有老君元始五老九天。雖竊佛主劫",
    "T49n2036_021:0712a14": "之名。而不曉成壞之數。梵云劫波。此云時",
    "T49n2036_021:0712a15": "分。時雖長短皆立劫名。錯謬梵言迷惑體",
    "T49n2036_021:0712a16": "相。釋教未來。此劫但有劫殺劫賊。故許",
    "T49n2036_021:0712a17": "慎說文云。以兵愶人曰劫。又魯將曹沫。",
    "T49n2036_021:0712a18": "劫桓公於壇上。求所侵地。此則逼奪名劫。",
    "T49n2036_021:0712a19": "豈有劫運之言乎。今陳此言妄竊見矣。夫",
    "T49n2036_021:0712a20": "名位既有年號斯張。將以率領萬方整齊",
    "T49n2036_021:0712a21": "四海混同九有同一車書。天子至尊得建",
    "T49n2036_021:0712a22": "年號無名位者不敢立焉。孔子雖然刪書",
    "T49n2036_021:0712a23": "定禮分辨君臣。以無貴位止號素王。矧乎",
    "T49n2036_021:0712a24": "老聃周之柱史臣子之列。而草竊帝王。妄",
    "T49n2036_021:0712a25": "建年號哉。況軒皇之前本無甲子黃帝臣大撓造甲子",
    "T49n2036_021:0712a26": "漢武之代始建年號武帝始立年號將古標古亦何",
    "T49n2036_021:0712a27": "偽乎。或曰。老子生於天地之前。別立年號。",
    "T49n2036_021:0712a28": "有何乖違。答曰。既在天地之上。乃是太易",
    "T49n2036_021:0712b01": "之前。世界未形。君臣無跡。杳然空寂。唯",
    "T49n2036_021:0712b02": "一溟濛。建立年號統領誰人乎。明知偷佛",
    "T49n2036_021:0712b03": "莊嚴賢劫星宿之意。而立此延康赤明青",
    "T49n2036_021:0712b04": "運之目。彼明三世。此約一時。正同山羗",
    "T49n2036_021:0712b05": "偷。王衣物。迷惑顛倒上下失次爾。下去老",
    "T49n2036_021:0712b06": "子生於天崗李谷字曰光明。則在三皇之",
    "T49n2036_021:0712b07": "後。何得老君以陰陽二氣結為混沌而分",
    "T49n2036_021:0712b08": "布天地耶。首尾兩端穿鑿見矣。",
    "T49n2036_021:0712b09": "開分三界偽第五化云。天地有形之大者。太上老君乃混沌之祖宗。天地之父母。",
    "T49n2036_021:0712b10": "故能分布清濁開闢天地。運玄元始三氣而成天。上為三清三境。即始氣為玉清境。元氣為上清境。玄",
    "T49n2036_021:0712b11": "氣為太清境。又以三清之氣。各生三氣。合成九氣。而為九天。第一鬱單天。第二上神壽無量壽天。第",
    "T49n2036_021:0712b12": "三梵藍須延天。第四寂然兜術天。第五波羅尼蜜不橋樂天。第六洞玄化應聲天。第七靈化梵輔天。第八",
    "T49n2036_021:0712b13": "高虛清明天。第九無想無愛天。此之九天各生三氣。每氣為一天。合二十七天通此九天為三十六天。則",
    "T49n2036_021:0712b14": "三界四民上極三清。是其數也。初下六天為欲界。一太黃天。二太明天。三清明天。四玄胎天。五玄明",
    "T49n2036_021:0712b15": "天。六七曜天。次一十八天為色界。一虛無天。二太極天。三赤明天。四榮華天。五曜朗天。六皇笳天。",
    "T49n2036_021:0712b16": "七靈明天。八端靖天。九光明天。十極瑤天。十一元載天。十二太安天。十三極風天。十四始皇天。",
    "T49n2036_021:0712b17": "十五太皇天。十六無思天。十七阮樂天。十八曇誓天。次四天為無色界。一霄慶天。二元同天。三妙",
    "T49n2036_021:0712b18": "成天。四禁上天。此二十八天。名為三界。此上又四天名為種人天。一常融天。二玉隆天。三梵度天。四",
    "T49n2036_021:0712b19": "賈奕天。此四天超出三界。又云。上三天為三清境。一曰太赤天。二曰虫餘天。三曰清微天。最上曰大",
    "T49n2036_021:0712b20": "羅天。包羅諸天極高無上。玄都玉京鎮於其上。三尊所處焉。又太霄隱書云。大道君治在五十五",
    "T49n2036_021:0712b21": "重無極大羅天中玉京之十。七寶玄臺金林玉机金童玉女之所侍衛。住居在三十三天三界之外。",
    "T49n2036_021:0712b22": "辯曰。詳夫蛇軀伏羲牛首炎帝之書。龍師太󱠐",
    "T49n2036_021:0712b23": "鳳紀少皡之典。談天鄒衍論天黃繚之誥。括地",
    "T49n2036_021:0712b24": "地志輿地地圖之圖。甘氏星經張衡靈憲。不",
    "T49n2036_021:0712b25": "說三清之號。匪聞大羅之名。並是依傍佛",
    "T49n2036_021:0712b26": "經改頭換尾。採他名相粧綴己書。且道教",
    "T49n2036_021:0712b27": "之宗源起黃帝。而老子涓子列子莊周鶡",
    "T49n2036_021:0712c01": "冠尹文。派為道教。諸子所談並無說天之",
    "T49n2036_021:0712c02": "事。唯是張道陵所集靈寶經中。始說三",
    "T49n2036_021:0712c03": "十二天。效佛神呪而作蜜言。自後道書牙",
    "T49n2036_021:0712c04": "相鼓唱。空枝引蔓唯誑下俗。佛教未來。云",
    "T49n2036_021:0712c05": "何不說。釋經廣布始唱斯名。明名修靜增",
    "T49n2036_021:0712c06": "加。三張妄闡。狗偷鼠盜何足貴乎。爾雅",
    "T49n2036_021:0712c07": "之立四號約於四時。太玄之說九天准於",
    "T49n2036_021:0712c08": "九有。不似道家虛加數目。天本定體何有",
    "T49n2036_021:0712c09": "少多。今各說不同。顯知妄立。案佛經三",
    "T49n2036_021:0712c10": "界。三業所感。總二十八。欲界有六。色界十",
    "T49n2036_021:0712c11": "八。無色有四。具勝妙欲名為欲界。形色超",
    "T49n2036_021:0712c12": "絕名為色界。根識兩忘名無色界。越此而",
    "T49n2036_021:0712c13": "去名出生死。捨分段之後身。絕形名而無",
    "T49n2036_021:0712c14": "寄。安有玄都之境。玉京之山。金童玉女交",
    "T49n2036_021:0712c15": "雜之事。瓊輿碧帳之飾。妄竊不真。於斯見",
    "T49n2036_021:0712c16": "矣。試問道士三界從何而來。何功所感釋",
    "T49n2036_021:0712c17": "名辨相全不能知。且道宗極致惟盡升天。",
    "T49n2036_021:0712c18": "靈寶幽微秖貪羽化。難逃四相詎免五衰。",
    "T49n2036_021:0712c19": "汎業浪以漂沈。隨生死而輪轉。縱茫茫之",
    "T49n2036_021:0712c20": "業識。積浩浩之苦源。長往不歸。良可歎息。",
    "T49n2036_021:0712c21": "欝頭藍弗是其驗歟。",
    "T49n2036_021:0712c22": "隨代為帝王師偽第十一化云。老君在伏羲時。號欝花子。說元陽經。教伏",
    "T49n2036_021:0712c23": "羲。敘人倫畫八卦。在祝融時。號廣壽子。說按摩通精經。教以鑽木出火。陶冶為器。在神農時。號大成",
    "T49n2036_021:0712c24": "子。說太乙玄精經。教以播種五縠。採和諸藥。在神農時。號廣成子。教以抱神守靜之道。在少昊時。",
    "T49n2036_021:0712c25": "號隨應子。說在敬經。教以鳥官為理。分布九鳸以統百司。在顓頊時。號赤精子。說微言。帝嚳時。號錄圖",
    "T49n2036_021:0712c26": "子。說黃庭經。帝堯時。號務成子。說宣化經。帝舜時。號尹壽子。說通玄經七十卷。又說道。德經八",
    "T49n2036_021:0712c27": "千二百。卷夏禹。時號真行。子說元始經六十。卷殷湯。時號錫則。子說長生經二十。卷周文王。時號燮",
    "T49n2036_021:0712c28": "邑子。說赤精。經教以仁孝之。道乃至。云上古之君皆受教於老子。然後造作群物也。",
    "T49n2036_021:0713a01": "辯曰。夫賢之與聖名位不同。古哲今人出",
    "T49n2036_021:0713a02": "處各異。莊周云。萬世之後一遇大聖。猶",
    "T49n2036_021:0713a03": "旦暮遇之。此明聖人出世表瑞協祥。應千",
    "T49n2036_021:0713a04": "年之期。膺適時之運。孤標特秀逈出常流。",
    "T49n2036_021:0713a05": "故得帝王師之諸侯禮重。萬載一遇尚為",
    "T49n2036_021:0713a06": "旦暮。豈有隨代而出現乎。夫李耳者退靜",
    "T49n2036_021:0713a07": "之士。史記稱為隱君子也。避亂過關葬於",
    "T49n2036_021:0713a08": "槐里。潛身柱下。本是人臣。位不躐於上階。",
    "T49n2036_021:0713a09": "名未廁於台輔。何乃擢君聖地為帝王師。",
    "T49n2036_021:0713a10": "譣詖不經駭人耳目。培塿要齊於嵩華。孰",
    "T49n2036_021:0713a11": "肯憑焉。潢洿擬廣於滄溟。終難信矣。豈",
    "T49n2036_021:0713a12": "有開闢之後萬億餘年中間別無一人拔萃",
    "T49n2036_021:0713a13": "唯有老子為帝王師乎。三墳五典八索",
    "T49n2036_021:0713a14": "九丘。孔子春秋丘明國語。百家異說九流",
    "T49n2036_021:0713a15": "雜談。並無老子為師之語。唯是後代無知",
    "T49n2036_021:0713a16": "道士。妄撰斯言。欲使老子獨高群聖。美",
    "T49n2036_021:0713a17": "則美矣。偽且偽焉。且伏羲神農皆有聖德。",
    "T49n2036_021:0713a18": "軒皇堯舜並號明君。或幼而能言。或生知",
    "T49n2036_021:0713a19": "妙道。詎假老子教之。然後造作群物乎。況",
    "T49n2036_021:0713a20": "書傳所記。古史所明。燧人鑽火伏羲畫",
    "T49n2036_021:0713a21": "卦。炎帝播耨。女媧造篁。黃帝作宮室。軒",
    "T49n2036_021:0713a22": "冕樂有咸池。顓頊作六英。堯有大章。舜",
    "T49n2036_021:0713a23": "有大韶。及作圍碁。禹有大夏。湯有大濩。文",
    "T49n2036_021:0713a24": "王有辟雍。武王有下武。鯀作城郭。蚩尤作",
    "T49n2036_021:0713a25": "兵器。岐伯造醫。俞附脈經。伶倫制律。隷",
    "T49n2036_021:0713a26": "首作算。容成作曆。大橈造甲子。奚仲作車。",
    "T49n2036_021:0713a27": "曹胡作衣。伯余作裳。於則作履。共鼓作舟",
    "T49n2036_021:0713a28": "楫。巨揮作弓。夷牟作矢。黃雍父作杵臼。孟",
    "T49n2036_021:0713a29": "莊子作鋸。趙武靈王作靴。蘇威公作箎。暴",
    "T49n2036_021:0713b01": "辛作塤。后稷之孫叔均作犁。蒙恬作筆。蔡",
    "T49n2036_021:0713b02": "倫作紙。夏昆吾氏作瓦。此皆各有其主。群",
    "T49n2036_021:0713b03": "書所明。何得自矜覽為我造。又周易繫",
    "T49n2036_021:0713b04": "辭孔子所述。列明古帝制造之事。如云包",
    "T49n2036_021:0713b05": "羲氏之王天下也。觀象於天俯察於地。近",
    "T49n2036_021:0713b06": "取諸身。遠取諸物。始畫八卦。以通神明之",
    "T49n2036_021:0713b07": "德。以類萬物之情。作結繩而為網罟。以",
    "T49n2036_021:0713b08": "畋以漁。蓋取諸離。神農氏為耜為耒。以利",
    "T49n2036_021:0713b09": "天下。日中為市。交易有無。乃至黃帝堯舜。",
    "T49n2036_021:0713b10": "垂衣裳而天下治。蓋取諸乾坤。如此歷陳",
    "T49n2036_021:0713b11": "法易造物。不言老子所造也。竊功業標為",
    "T49n2036_021:0713b12": "己能。衒名自高。君子不忍。又云。老子在堯",
    "T49n2036_021:0713b13": "時為務成子者。案後漢應劭風俗通云。東",
    "T49n2036_021:0713b14": "方朔是太白星精。黃帝時為風后。堯時為",
    "T49n2036_021:0713b15": "務成子。周時為老聃。在越時為范蠡。在",
    "T49n2036_021:0713b16": "齊為鴟子。此則務成子乃東方朔。非干老",
    "T49n2036_021:0713b17": "子明矣。何得妄加鉤引稱老子為人師乎。",
    "T49n2036_021:0713b18": "案魯哀公問於子夏曰。五帝三皇皆有師",
    "T49n2036_021:0713b19": "乎。子夏曰。有。臣聞皇帝學乎太真。顓頊",
    "T49n2036_021:0713b20": "學乎綠圖。帝嚳學乎赤松子。堯學乎尹壽。",
    "T49n2036_021:0713b21": "舜學乎務成跗。禹學乎西王國。湯學乎",
    "T49n2036_021:0713b22": "威子伯。文王學乎鉸時子斯。武王學乎郭",
    "T49n2036_021:0713b23": "政。周公學乎太公呂望。上之所敘文極分",
    "T49n2036_021:0713b24": "明。而言老子隨代為帝王師。何出言之狂",
    "T49n2036_021:0713b25": "悖哉。巧言如篁顏之厚矣。且老子衰周柱",
    "T49n2036_021:0713b26": "史史有明文。本是人臣。返為上古帝王之",
    "T49n2036_021:0713b27": "師。履冠戴屨何顛狂之甚乎。又上文云。上",
    "T49n2036_021:0713b28": "古之君皆受教於老子。則桀紂之不作。幽",
    "T49n2036_021:0713b29": "厲之無道。秦王之凶暴。王莽之纂逆。亦",
    "T49n2036_021:0713c01": "老子之所教也。既然如是。則老子為悖逆",
    "T49n2036_021:0713c02": "之魁首。巨猾之元匠。不忠不孝。老子之所",
    "T49n2036_021:0713c03": "生。不義不仁。老子之所主。為人師者。不亦",
    "T49n2036_021:0713c04": "慚乎。老君既說隨代為師。而秦漢之下至",
    "T49n2036_021:0713c05": "於金朝。偏無一現乎。今既無矣古亦虛焉。",
    "T49n2036_021:0713c06": "且漢文恭儉孝武英明。孝明達禮樂之情。",
    "T49n2036_021:0713c07": "孝章優儒雅之道。魏文帝風流文藻。晉世",
    "T49n2036_021:0713c08": "祖明達寬仁。宋文帝致治昇平。梁武帝文",
    "T49n2036_021:0713c09": "武兼備。隋高祖混同四海。唐太宗混一車",
    "T49n2036_021:0713c10": "書。此時不俟老子之化。而皆金聲玉振。則",
    "T49n2036_021:0713c11": "知牽合巧會枉費詞章。秖可誑於閭閻。",
    "T49n2036_021:0713c12": "難可信於達士。嫫母加粉見者愈嗤。隣女",
    "T49n2036_021:0713c13": "效顰鄉人不貴。",
    "T49n2036_021:0713c14": "老子出靈寶三洞偽第九化云。太上老君以中皇元年三月一日。於玉",
    "T49n2036_021:0713c15": "清天金闕上宮。撰集靈篇以為寶經三百卷。符圖七千章。玉訣九千篇。老君於上三皇時出為萬天法師。",
    "T49n2036_021:0713c16": "又號玄中法師。當龍漢元有。授上三皇洞真經一十二部。以無極之道。下教人間其時人壽九萬歲。於",
    "T49n2036_021:0713c17": "中三皇時。號有古先生。當赤明元年。授中三皇洞玄經一十二部。行無上正真之道。以化於人。其時人",
    "T49n2036_021:0713c18": "壽六萬歲。於下三皇時。出為師號金闕帝君。當開皇元年。授下三皇洞神經一千二部。以太平之道化",
    "T49n2036_021:0713c19": "人。其時人壽一萬八千歲。夫洞真洞玄洞神名一十二部。合為三十六部尊經也。",
    "T49n2036_021:0713c20": "辯曰。夫仲尼入夢。十翼之道始宣。伯陽",
    "T49n2036_021:0713c21": "過關。二篇之教方闡。有名為萬物之始。無",
    "T49n2036_021:0713c22": "名為天地之先。混徼妙而同玄。驚寵辱而",
    "T49n2036_021:0713c23": "一致。谷神不死久視長生。挫銳解紛謙卑",
    "T49n2036_021:0713c24": "自牧。此老氏之旨也。自餘教典皆是偽書。",
    "T49n2036_021:0713c25": "制雜凡流唯尚誇競。採傍佛語換體安名。",
    "T49n2036_021:0713c26": "擬三界而立三清。倣三大而立三洞。虛勞",
    "T49n2036_021:0713c27": "紙墨妄飾詞章。何以知之。漢時張道陵造",
    "T49n2036_021:0713c28": "靈寶經。王褒造洞玄經。吳時葛孝先造上",
    "T49n2036_021:0714a01": "清經。晉時王浮造明威化胡經。鮑靜造三",
    "T49n2036_021:0714a02": "皇經。後改為三清經。齊朝陳顯明造六十",
    "T49n2036_021:0714a03": "四真步虛經。梁時陶弘景造太清經。隋末",
    "T49n2036_021:0714a04": "輔惠祥。改涅槃為長安經。後事發被誅。案",
    "T49n2036_021:0714a05": "甄鸞笑道論云。道家妄注諸子三百五十",
    "T49n2036_021:0714a06": "卷為道經。如此詳之代代穿鑿人人妄制。",
    "T49n2036_021:0714a07": "採他佛教標為道書或言仙洞飛來。或言",
    "T49n2036_021:0714a08": "老子再現。群賢不覩道士獨傳。欺誷時君",
    "T49n2036_021:0714a09": "不懼朝憲。故唐琳法師對太宗皇帝云。若",
    "T49n2036_021:0714a10": "據肅溫眾議道家。止有道德二篇。如依漢",
    "T49n2036_021:0714a11": "明校量。便應七百餘卷。約葛洪神仙之說。",
    "T49n2036_021:0714a12": "僅有一千。准修靜所上目中。過前九十。又",
    "T49n2036_021:0714a13": "檢玄都目錄。轉復彌多。既其先後不同。顯",
    "T49n2036_021:0714a14": "知後人妄制增加卷軸添足篇章。依傍佛",
    "T49n2036_021:0714a15": "經改頭換尾。或道名山自出。時唱仙洞飛",
    "T49n2036_021:0714a16": "來。何乃黃領獨知英賢罕覩。典籍不記書",
    "T49n2036_021:0714a17": "史無聞。試問當今道士推勘後出之經。為",
    "T49n2036_021:0714a18": "是老子別陳。為是天尊更說。若也更說。應",
    "T49n2036_021:0714a19": "有時方師資傳授。為是何年何月何邦何",
    "T49n2036_021:0714a20": "代。若在天上而說。何人傳來。若在西域而",
    "T49n2036_021:0714a21": "談。何人譯出。如其有據。容可流行。若也妄",
    "T49n2036_021:0714a22": "言。理須焚剪。又漢晉之代。僧號道士。寇謙",
    "T49n2036_021:0714a23": "得志僭冐其名。今稱法師愈為矯節。法師",
    "T49n2036_021:0714a24": "之號源出佛經。萬卷百家本無此語。且為",
    "T49n2036_021:0714a25": "法之師。名為法師。法即是師。名為法師。名",
    "T49n2036_021:0714a26": "義不知。妄安己號。按賢劫已來有三佛出。",
    "T49n2036_021:0714a27": "初佛出時人壽六萬歲第二佛。出時人壽",
    "T49n2036_021:0714a28": "四萬。第三佛出人壽二師。何乃改彼三皇",
    "T49n2036_021:0714a29": "妄合其數。又前說云。上三氣中而有龍漢",
    "T49n2036_021:0714b01": "赤明之號。是時五運尚無但唯一氣。何有",
    "T49n2036_021:0714b02": "三皇之君人壽之數乎。上古縱有五龍四",
    "T49n2036_021:0714b03": "姓九頭十紀。亦無三皇建立年號。試問龍",
    "T49n2036_021:0714b04": "漢赤明上皇開皇。誰君之年乎。若言有說。",
    "T49n2036_021:0714b05": "史無明文。若言無憑。不可妄立。扣其兩端",
    "T49n2036_021:0714b06": "竟無一是。又伏羲之前文字未有。何出三",
    "T49n2036_021:0714b07": "洞靈寶之篇乎。又十二部名源出佛經。一",
    "T49n2036_021:0714b08": "代時教類分十二。道家名義不知何以妄",
    "T49n2036_021:0714b09": "著己典。如琢美玉擬作甑窐。雖受劬勞",
    "T49n2036_021:0714b10": "智者見誚。",
    "T49n2036_021:0714b11": "遊化九天偽第二十六化云。是時老君於青羊大會引尹喜冉。冉升空。初至第一天。",
    "T49n2036_021:0714b12": "見波利天帝。乘九光元靈之輿。蔭七元交晨之蓋。建五色攝魔之節。金童玉女九萬人。迎老君八大有宮。",
    "T49n2036_021:0714b13": "請問自然之道。如是摩夷天。楚寶天。化應天。不僑樂天。兜率天。煩延天。禪善天。鬱單天。隨處天。帝",
    "T49n2036_021:0714b14": "皆與金童玉女迎禮老君。請問法要。所到天宮皆設瓊漿碧醴丹液流薰蘭羞八徹靈芝珍果。",
    "T49n2036_021:0714b15": "辯曰。昔我世尊初成正覺。不離道樹而赴",
    "T49n2036_021:0714b16": "諸天。一身不分而遍一切。即多而一。即",
    "T49n2036_021:0714b17": "一而多。猶如素月流空影分眾水。大塊噫",
    "T49n2036_021:0714b18": "氣萬竅怒號。大小咸周遠近無隔。無心頓",
    "T49n2036_021:0714b19": "應豈正九天伯陽周之枉史。尹喜函谷關",
    "T49n2036_021:0714b20": "吏。身居下位。難等聖蹤。欲為己德。蓋善竊",
    "T49n2036_021:0714b21": "者。鬼神不覺。既為人知。非是好手。離欲而",
    "T49n2036_021:0714b22": "獲輕舉。禪定而感神通。老子既無此功。何",
    "T49n2036_021:0714b23": "以升於天上。昔列子居鄭。夫妻相忘。耳目",
    "T49n2036_021:0714b24": "不分。翛然絕寄。心凝形釋。骨肉都融。然後",
    "T49n2036_021:0714b25": "身如槁葉隨風。東西萬里須臾過旬乃返。",
    "T49n2036_021:0714b26": "而莊周譏云。猶有所待。矧乎老耳。不絕妻",
    "T49n2036_021:0714b27": "子老子之子名宗。宗之子名注。注之子名官。侍魏文侯未逮形亡。過關",
    "T49n2036_021:0714b28": "乘薄軬之車。道經垂有身之患。詎可升",
    "T49n2036_021:0714c01": "天履霧駕鶴乘雲。擬効牟尼衿為己勝。且",
    "T49n2036_021:0714c02": "布施而獲大福。持戒而感生天。汝尚不達",
    "T49n2036_021:0714c03": "斯由。安能為天說法。欲界本六。妄云九",
    "T49n2036_021:0714c04": "天。初禪純男。而云玉女。勾虛闡偽巧說多",
    "T49n2036_021:0714c05": "端。且初禪已上。禪悅為食。定生喜樂捨念",
    "T49n2036_021:0714c06": "清淨何用瓊漿碧醴蘭羞八徹乎。將謂天",
    "T49n2036_021:0714c07": "上同於人間。羨酒肉之薰羶。爭魚臭之穢",
    "T49n2036_021:0714c08": "濁。喻乎鴟耽死鼠為便鳳凰同。飡盜聽不",
    "T49n2036_021:0714c09": "真。請杜臆說。窮鄉多怪。曲學多辯。斯言",
    "T49n2036_021:0714c10": "信乎。",
    "T49n2036_021:0714c11": "偷佛經教偽第三十化云。胡王見太上徒眾甚多。疑是鬼魅。遂積薪焚之。火起衝天。",
    "T49n2036_021:0714c12": "老君放身光明。火中為王說金光明經。胡王益怒。納之大鑊煮之三日。老君鑊湯之中。蓮華涌出。坐蓮",
    "T49n2036_021:0714c13": "花上。說涅槃經。又云。老君使尹喜為佛。與胡王為師懺悔三業六根五逆十惡。乃說五戒十善。并四十二",
    "T49n2036_021:0714c14": "章經。",
    "T49n2036_021:0714c15": "辯曰。夫麒麟鬪而日月虧。鯨鯢死而彗星",
    "T49n2036_021:0714c16": "現。銅山崩而洛鍾應。葭灰缺而月暈殘。蓋",
    "T49n2036_021:0714c17": "感應之道交。故機教之相扣。人心渴仰法",
    "T49n2036_021:0714c18": "雨芳菲。沃彼情塵開他蒙昧。故孔子曰。不",
    "T49n2036_021:0714c19": "憤不啟。不悱不發。此明待問而說也。況乎",
    "T49n2036_021:0714c20": "聖人設教權變多方。豈使他人起怒自授",
    "T49n2036_021:0714c21": "焚溺。全無㥏𭟓。強與他言。豈知虛往實歸",
    "T49n2036_021:0714c22": "之道哉󰦥刻字樣巧合經名。既坐火焰上",
    "T49n2036_021:0714c23": "說金光明經。坐蓮華上說蓮花經。則道德",
    "T49n2036_021:0714c24": "二篇坐於道路而說。洞玄三部元在水洞",
    "T49n2036_021:0714c25": "而談。此既不然。彼云何爾。且金光明性相",
    "T49n2036_021:0714c26": "通顯。法華經破權歸實。涅槃經明佛性真",
    "T49n2036_021:0714c27": "常。四十二章群經集出。不窮根蔕盜聽妄",
    "T49n2036_021:0714c28": "談。唯口起羞出何容易。難惑上智只誑下",
    "T49n2036_021:0715a01": "愚。又上經既是老子所陳。道士應宜依而",
    "T49n2036_021:0715a02": "學。佛何乃合氣為道。專諷靈寶。試問三經",
    "T49n2036_021:0715a03": "文明何義。道藏既不收攝。道士又不通明。",
    "T49n2036_021:0715a04": "偷大聖之至詮。為老君之極唱。正符涅槃",
    "T49n2036_021:0715a05": "盜牛之喻。又同瞽者誤入金穴。雖得其寶",
    "T49n2036_021:0715a06": "未知何用。又曰。懺悔三業至年月齋法。若",
    "T49n2036_021:0715a07": "如是者。道士應通。且問懺悔是何語言。今",
    "T49n2036_021:0715a08": "此懺悔。為事懺耶。為理懺耶。約功德門而",
    "T49n2036_021:0715a09": "滅罪邪。約逆生死心而滅罪耶能懺之心",
    "T49n2036_021:0715a10": "宜有幾種。所懺之罪何處安排。懺悔二字",
    "T49n2036_021:0715a11": "由尚罕知。則三業六根五逆十惡。戒善之",
    "T49n2036_021:0715a12": "軌年月齋名。決不曉達。若是老子所說。道",
    "T49n2036_021:0715a13": "士應合備。知既然一字不通。顯知偷佛",
    "T49n2036_021:0715a14": "妄說。此同竊賊人物被主認著。猶不招",
    "T49n2036_021:0715a15": "承。更生拒辯。焚經火板方乃慚惶。君子",
    "T49n2036_021:0715a16": "悔前不至如此。",
    "T49n2036_021:0715a17": "老君結氣成字偽第八化云。聖紀經云。太上老君。昔於龍漢之年。從元始天",
    "T49n2036_021:0715a18": "尊。於中央大福堂國。說靈寶十部妙經。出法度人。又於東極大浮𪏭國。出法度人。以紫筆書於空青之林。",
    "T49n2036_021:0715a19": "又於南極禪離界。以火煉真文瑩發字形。又於西極衛羅世界。北極鬱單國。皆出法度人。老君以五方真氣",
    "T49n2036_021:0715a20": "之精。結成寶字。大方一丈。八角垂芒。為雲篆之形。飛鳥之狀。以立文章。又云。墳典自我而出。經籍自",
    "T49n2036_021:0715a21": "我而生也。",
    "T49n2036_021:0715a22": "辯曰。夫子字之聿興爰從上古。伏羲氏之",
    "T49n2036_021:0715a23": "王天下也。始畫八卦。造書契以代結繩之",
    "T49n2036_021:0715a24": "政。由是文藉生焉。故有青丘紫府三皇刻",
    "T49n2036_021:0715a25": "石之文。綠檢黃繩六甲靈蜚之字。後有",
    "T49n2036_021:0715a26": "蒼頡。因而增制。大篆起於史籀。小篆興",
    "T49n2036_021:0715a27": "於李斯。飛白創於蔡邕。隷書變於程邈。秦",
    "T49n2036_021:0715a28": "書八體漢字六形。瘦金堆金。垂雲垂露。蔡",
    "T49n2036_021:0715b01": "葉龍爪顏體坡書。皆循古以增成。近代而",
    "T49n2036_021:0715b02": "改制。豈假真氣而結。何關老子傳來。掩",
    "T49n2036_021:0715b03": "竊他能衒賣己德。放舒白眼不恥清流。上",
    "T49n2036_021:0715b04": "云。龍漢起於初氣。何有老子而生。既言紫",
    "T49n2036_021:0715b05": "筆書林。乃在蒙恬之後。牽今引古。欺我賢",
    "T49n2036_021:0715b06": "人。孔安國云。伏羲神農黃帝之書。謂之",
    "T49n2036_021:0715b07": "三墳。言大道也。少昊顓頊高辛唐虞之書",
    "T49n2036_021:0715b08": "謂之五典。言常道也。易則三聖方定詩則",
    "T49n2036_021:0715b09": "群英之言。春秋孔子所修。禮則周公所定。",
    "T49n2036_021:0715b10": "爾雅周公所纂。國語丘明所述。劉熙釋名。",
    "T49n2036_021:0715b11": "許慎說字。埤蒼廣雅。桂苑珠叢。顧野王之",
    "T49n2036_021:0715b12": "玉篇。陸法言之切韻。各有源系。非干老聃",
    "T49n2036_021:0715b13": "而言墳典自我而出經籍自我而主。荒唐",
    "T49n2036_021:0715b14": "謬談侮弄明哲亦猶相如上林說。盧橘夏",
    "T49n2036_021:0715b15": "熟。楊雄甘泉賦。玉樹冬菁。聽其言則洋洋",
    "T49n2036_021:0715b16": "美耳。究其事則杳杳空傳。矧乎國名虛設。",
    "T49n2036_021:0715b17": "妄採他書。大福堂。改大堂而取名。東浮黎。",
    "T49n2036_021:0715b18": "彷扶桑而立號。南禪黎。革重黎而標字。西",
    "T49n2036_021:0715b19": "衛羅。竊於迦維羅衛。北方全收欝單越名。",
    "T49n2036_021:0715b20": "十洲所不收。神異所不攝。地理無所紀。括",
    "T49n2036_021:0715b21": "地絕形名。空闡五車了無一實。偷鈴掩耳",
    "T49n2036_021:0715b22": "斯之謂與。",
    "T49n2036_021:0715b23": "佛祖歷代通載卷第二十一"
}