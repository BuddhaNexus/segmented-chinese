{
    "X25n0509_001:0878a04": "佛法無邊。人天歸敬。五蘊皆空。六根清淨。妙典常",
    "X25n0509_001:0878a05": "存。虔持必應。苦海難逾。",
    "X25n0509_001:0878a06": "神扶自定。灾劫無憂。惟操本性。口誦不離。驅邪却病。",
    "X25n0509_001:0878a07": "萬法了電。一心如鏡。始悟前因。猛然深醒。廣勸世",
    "X25n0509_001:0878a08": "人。真言可聽。",
    "X25n0509_001:0878a09": "旹",
    "X25n0509_001:0878a10": "咸豐八年歲在戊午秋八月佛弟子黃樂之敬書",
    "X25n0509_001:0878a13": "金剛經源流",
    "X25n0509_001:0878a15": "釋教之興。肇於中古。昔有至人名然燈。轉大法輪。教",
    "X25n0509_001:0878a16": "化度脫。而佛法始著。迨周昭王甲寅歲四月八日。天",
    "X25n0509_001:0878a17": "竺迦維衛國淨梵王。誕生太子。即釋迦牟尼。三十二",
    "X25n0509_001:0878a18": "相。八十種好。以夙願故。舍國脩道。雪山六載。精思苦",
    "X25n0509_001:0878a19": "行。於臘月八日。覩明星出見。豁然頓悟。具六通識。為",
    "X25n0509_001:0878a20": "三界尊。闡教西方。而佛法於是大盛。佛初詣鹿苑。後",
    "X25n0509_001:0878a21": "住祇阿林。講說大法。四十九年。是時同聽法會者凡",
    "X25n0509_001:0878a22": "數千人。有大弟子迦葉尊者。得佛正法藏。佛親為授",
    "X25n0509_001:0878a23": "記。是為西土初祖。有慧命須菩提尊者。解空第一。有",
    "X25n0509_001:0878a24": "舍利弗尊者。智慧第一。皆能傳佛心要。二祖阿難尊",
    "X25n0509_001:0878b01": "者。多聞第一。於佛滅後。宣揚教典。般若全部六百卷。",
    "X25n0509_001:0878b02": "皆其所傳也。後漢明帝感夢金人。遣使天竺。訪尋佛",
    "X25n0509_001:0878b03": "法。白馬馱經。中土之有經典自此始。傳至二十八祖",
    "X25n0509_001:0878b04": "達摩尊者。以大神通。收攝三十六處邪魔外道。設洪",
    "X25n0509_001:0878b05": "誓願。自西印度。歷恒河沙。以至震旦。凡三周寒暑。達",
    "X25n0509_001:0878b06": "於南海。時梁普通七年庚子九月廿一日也。說法演",
    "X25n0509_001:0878b07": "教。宗門大啟。其傳授密旨。大抵從超悟得。明心見性。",
    "X25n0509_001:0878b08": "參悟本來。是為東土初祖。自達摩西來。傳心印於二",
    "X25n0509_001:0878b09": "祖慧可大師。且以楞伽經四卷付之。云是如來心地",
    "X25n0509_001:0878b10": "要門。令諸眾生開示悟入。至五祖宏忍大師。始易以",
    "X25n0509_001:0878b11": "金剛經傳授。嘗勸僧俗。但持金剛經。即自見性成佛。",
    "X25n0509_001:0878b12": "故曹溪六祖。聞經中應無所住而生其心句。遂傳五",
    "X25n0509_001:0878b13": "祖衣鉢。則金剛經之能成佛。信已。是經也。為世尊第",
    "X25n0509_001:0878b14": "九會說法。佛說此甚深經典。蓋為諸眾生解諸煩熱。",
    "X25n0509_001:0878b15": "化清凉境。拔諸苦惱。離火宅戹。濟諸幽魂。超地獄趣。",
    "X25n0509_001:0878b16": "化諸六道。獲天人樂。誠昏衢之智燭。苦海之慈航也。",
    "X25n0509_001:0878b17": "學禪者果能掃除一切。冥心內觀。寂坐元默。惟歸於",
    "X25n0509_001:0878b18": "空。空無所空。洞達無礙。是為參無上大乘。即或朝夕",
    "X25n0509_001:0878b19": "諷誦。信心受持。亦可以了夙世因。脫三塗苦。罪業消",
    "X25n0509_001:0878b20": "滅。獲福無窮矣。嗟乎。擾擾匇匇。晨雞暮鐘。證慧業於",
    "X25n0509_001:0878b21": "菩提。渡迷津以寶筏。西來大意。如是如是。至各書所",
    "X25n0509_001:0878b22": "載。持誦金剛經功效。捷於影響。茲不復贅。淨如居士",
    "X25n0509_001:0878b23": "雲鶴徐槐廷敬述",
    "X25n0509_001:0878c01": "彚纂引用書目",
    "X25n0509_001:0878c02": "隋天台智者大師疏(法名智顗)",
    "X25n0509_001:0878c03": "唐曹溪法師直解(六祖法名慧能)圭峯禪師疏論纂要(法名宗密)",
    "X25n0509_001:0878c04": "宋長水大師刊定記(法名子璿)中峯禪師略義",
    "X25n0509_001:0878c05": "龍舒居士王日休註致政陳雄註",
    "X25n0509_001:0878c06": "明憨山大師決疑(法名德清)宗泐禪師經解(法名如玘又名曉月)",
    "X25n0509_001:0878c07": "曾鳳儀宗通李騰芳集解",
    "X25n0509_001:0878c08": "張有譽義趣廣演(號大圓居士)",
    "X25n0509_001:0878c09": "似空法師金剛鎞(法名廣伸)張國維疏解(號如如居士。鈔本)",
    "X25n0509_001:0878c10": "蓮士大師註說王化隆直指",
    "X25n0509_001:0878c11": "洪蓮和尚集註(採集五十三家)",
    "X25n0509_001:0878c12": "(本朝)剩閒居士龔穊綵集解誠齋居士盛符升五釋",
    "X25n0509_001:0878c13": "黃成釆經貫王履昌句解",
    "X25n0509_001:0878c14": "無名氏芥疏(鈔本)顧旦初圓旨",
    "X25n0509_001:0878c15": "范季珍如解(經旨提要俱摘大圓居士)",
    "X25n0509_001:0878c16": "石成金註論講證",
    "X25n0509_001:0878c17": "陸騰金剛經演說(據註云。此書甚佳。購之未得)",
    "X25n0509_001:0878c18": "(附記)圓通文尼自在光佛直解(降乩筆)",
    "X25n0509_001:0878c19": "冲元道人註疏東樵山人直說",
    "X25n0509_001:0878c20": "孫念劬彚纂復復道人疑記",
    "X25n0509_001:0879a01": "例言",
    "X25n0509_001:0879a02": "是經梁昭明太子標為三十二分。然細繹段落。恐",
    "X25n0509_001:0879a03": "不止是。每分標題。亦未盡賅。且如推窮四果。漸至",
    "X25n0509_001:0879a04": "如來。正緊接然燈佛所一段。何割截屬下莊嚴。爾",
    "X25n0509_001:0879a05": "時慧命須菩提問說法信心。雖承接上文。究另有",
    "X25n0509_001:0879a06": "所請。不得併為一分。其餘宜分宜合。不一而足。是",
    "X25n0509_001:0879a07": "編段落。彚合諸家。折衷至當。非敢臆說也。然三十",
    "X25n0509_001:0879a08": "二分。相沿已久。未可抹煞。茲將每分所標名目。列",
    "X25n0509_001:0879a09": "於眉端。",
    "X25n0509_001:0879a10": "是經當分看。憨山辨為上下兩卷甚當。然自從大",
    "X25n0509_001:0879a11": "眾起。至即見如來止。統是大乘正宗。蓋安住降伏。",
    "X25n0509_001:0879a12": "不著形相。全經大旨已竟。自後善現問實信則示",
    "X25n0509_001:0879a13": "以清淨。問經名則示以般若。問信解受持則示以",
    "X25n0509_001:0879a14": "離相發心。層層闡發。意旨淵深。後又贊歎是經之",
    "X25n0509_001:0879a15": "妙。勸人受持讀誦。直至不可思議止。俱是談般若",
    "X25n0509_001:0879a16": "法。以洗發住降之義。是為上卷。須菩提聞佛所說。",
    "X25n0509_001:0879a17": "深解義趣。至於涕淚悲泣。豈有復昧住降之理。再",
    "X25n0509_001:0879a18": "為啟請。後人註解。謂前言粗執。後言細執。前為初",
    "X25n0509_001:0879a19": "發心者言。後為已發心者言。均屬非是。蓋善現恐",
    "X25n0509_001:0879a20": "後世未能親承佛語之善男女發菩提心者。無所",
    "X25n0509_001:0879a21": "遵行。欲佛立一法。以普示將來。佛故以實無有法",
    "X25n0509_001:0879a22": "破之。以後節節申解上卷未盡之義。俱有妙旨。各",
    "X25n0509_001:0879a23": "不相承。末揭出不取於相。如如不動。為全篇總結。",
    "X25n0509_001:0879a24": "住降之旨。洞徹無遺。是為下卷。金剛經無前半部。",
    "X25n0509_001:0879b01": "則演說不開。無後半部。則搜括不盡。",
    "X25n0509_001:0879b02": "是經當合看。一卷如一章。一章如一句。一句如一",
    "X25n0509_001:0879b03": "字。何為一字。昔趙洲禪師。每遇學人入室。令參無",
    "X25n0509_001:0879b04": "字為話頭。這一無字。函蓋乾坤。包羅萬象識。得金",
    "X25n0509_001:0879b05": "剛經無相宗旨。全經可作一字讀也。",
    "X25n0509_001:0879b06": "是經解義。分註論講三字。仿石註本也。註者。將正",
    "X25n0509_001:0879b07": "文字句。逐一破解也。論者。將本文精義。辨析論斷",
    "X25n0509_001:0879b08": "也。講者。順如來善現口氣。以為演發也。至每段綱",
    "X25n0509_001:0879b09": "領脈絡。承接界畫處。則參以彚解數語。條分縷析。",
    "X25n0509_001:0879b10": "段落分明。不至字比句櫛。依文解義可比。其所採",
    "X25n0509_001:0879b11": "錄。先止四五家。後得孫述甫彚纂一書。搜羅甚富。",
    "X25n0509_001:0879b12": "共有數十家。復加刪訂。彚成一冊。諸家姓氏。不備",
    "X25n0509_001:0879b13": "書者。緣參雜成文。不便註明。非掠美也。",
    "X25n0509_001:0879b14": "是經阿難結集語。句用尖。須菩提語。句用點。如來",
    "X25n0509_001:0879b15": "語。句用圈。以別之。通篇扼要關鍵處。用雙圈。一節",
    "X25n0509_001:0879b16": "精。深微妙處。用連圈。功效處。用連點。前後關照及",
    "X25n0509_001:0879b17": "眉目處。用連尖。以醒之。",
    "X25n0509_001:0879b21": "誦經要法",
    "X25n0509_001:0879b22": "何必靜室",
    "X25n0509_001:0879b23": "世人誦經。多覔靜室。殊不知堅誠。全在於心。而不在",
    "X25n0509_001:0879b24": "於境也。本心若靜。雖居鬧市。亦是深山。試看吾儒善",
    "X25n0509_001:0879c01": "讀書者。挂角而讀。帶經而鋤。竟以成功。何在於書室",
    "X25n0509_001:0879c02": "之靜乎。",
    "X25n0509_001:0879c03": "何必出家",
    "X25n0509_001:0879c04": "出家原為脫離罣礙。每見有等僧人。貪戀之心仍在。",
    "X25n0509_001:0879c05": "如此出家。反不如在家而有出家之行者。轉為上等。",
    "X25n0509_001:0879c06": "試看古今在家善信。得悟菩提者甚多。如傅大士龐",
    "X25n0509_001:0879c07": "居士諸公。俱有妻子塵累。於道無礙。可知全不在乎",
    "X25n0509_001:0879c08": "出家也。",
    "X25n0509_001:0879c09": "何必設像",
    "X25n0509_001:0879c10": "對佛誦經。意在起人敬畏。殊不知誦之有益無益。只",
    "X25n0509_001:0879c11": "論心之誠否。心若不誠。雖時刻與聖像不離。亦何益",
    "X25n0509_001:0879c12": "矣。",
    "X25n0509_001:0879c13": "何必急誦",
    "X25n0509_001:0879c14": "誦經全在口讀其文。心思其義。只要字句明朗。微旨",
    "X25n0509_001:0879c15": "了徹。雖低默讀誦。俱為上乘。若是急急趕讀。含糊圖",
    "X25n0509_001:0879c16": "快。未免到口不到心。縱然讀過萬遍。經義不解。原與",
    "X25n0509_001:0879c17": "不讀者相同。",
    "X25n0509_001:0879c18": "何必跪諷",
    "X25n0509_001:0879c19": "參悟經義。不拘行住坐臥。無有不可。何必專在於跪。",
    "X25n0509_001:0879c20": "何必全部",
    "X25n0509_001:0879c21": "此經註解。非細加參詳。則妙義不明。若人事匇忙之",
    "X25n0509_001:0879c22": "際。何能全讀。須知塵事稍閒。息心看一段。可得一段",
    "X25n0509_001:0879c23": "之益。解一節。即有一節之功。試看六祖當日。只聞經",
    "X25n0509_001:0879c24": "中應無所住而生其心句。即證菩提。可見惟在學人",
    "X25n0509_001:0880a01": "心悟如何。豈計其語句多寡耶。",
    "X25n0509_001:0880a02": "按讀誦經註。原可隨時分段細加參詳。以期解悟。",
    "X25n0509_001:0880a03": "固難一時全讀。至於持誦經文。須於每日平明時。",
    "X25n0509_001:0880a04": "或人定後。既無人事之擾。息心端坐。口誦心維。或",
    "X25n0509_001:0880a05": "一遍。或數遍。務令一念不起。久久行之。大有利益。",
    "X25n0509_001:0880a12": "金剛般若波羅蜜卷上",
    "X25n0509_001:0880a14": "註　金中之剛。至堅至利。金取不變為義。喻般若",
    "X25n0509_001:0880a15": "之體。所謂實相般若也。心本無相。以如來真性為",
    "X25n0509_001:0880a16": "實相。即自性清淨也。剛取斷截為義。喻般若之用。",
    "X25n0509_001:0880a17": "所謂觀照般若也。心本有覺。以真智現前為觀照。",
    "X25n0509_001:0880a18": "即本覺妙慧也。梵語般若。華言智慧。智為慧體。慧",
    "X25n0509_001:0880a19": "為智用。梵語波羅蜜。華言到彼岸。此岸者。眾生作",
    "X25n0509_001:0880a20": "業受苦。生死輪回之地。彼岸者。諸佛菩薩究竟超",
    "X25n0509_001:0880a21": "脫。清淨安樂之所。能有智慧。離一切相。心常清淨。",
    "X25n0509_001:0880a22": "即登彼岸。所謂涅槃是也。經徑也。超凡入聖之徑",
    "X25n0509_001:0880a23": "路也。總之金剛。喻也。般若。法也。波羅蜜。證果也。是",
    "X25n0509_001:0880a24": "本為姚秦三藏法師鳩摩羅什所譯。流傳最廣。",
    "X25n0509_001:0880b01": "論　此標經題也。波羅蜜有六。布施度慳貪。持戒",
    "X25n0509_001:0880b02": "度淫邪。忍辱度嗔恚。精進度懈退。禪定度散亂。智",
    "X25n0509_001:0880b03": "慧度愚癡。惟一般若。能生八萬四千智慧。則六度",
    "X25n0509_001:0880b04": "兼賅。萬行俱備。眾生妄念紛紜。奸偽百出。自謂乖",
    "X25n0509_001:0880b05": "巧。不知沈淪苦海。永墮輪回。真愚癡人也。佛說是",
    "X25n0509_001:0880b06": "經。欲人以淨心妙慧。斬斷妄緣。心性光明。同登覺",
    "X25n0509_001:0880b07": "岸。植善根者。始而誦經。終而悟理。得堅固力。金剛",
    "X25n0509_001:0880b08": "是也。具大智慧。般若是也。度生死海。登菩提岸。波",
    "X25n0509_001:0880b09": "羅蜜是也。五祖大師。嘗勸僧俗。但持金剛經。即自",
    "X25n0509_001:0880b10": "能見性。必至成佛。",
    "X25n0509_001:0880b11": "如是我聞一時佛在舍衛國祇樹給孤獨園。與大比",
    "X25n0509_001:0880b12": "邱眾千二百五十人俱。爾時世尊。食時。著衣持鉢。入",
    "X25n0509_001:0880b13": "舍衛大城乞食。於其城中次第乞已。還至本處。飯食",
    "X25n0509_001:0880b14": "訖。收衣鉢。洗足已。敷座而坐。",
    "X25n0509_001:0880b15": "註　如是。指全經而言。我。阿難自謂也。言此經所",
    "X25n0509_001:0880b16": "云。乃我親聞於佛也。一時。說經之時也。佛是釋迦",
    "X25n0509_001:0880b17": "牟尼。佛者梵音。華言覺也。自覺覺他。覺行圓滿。故",
    "X25n0509_001:0880b18": "曰佛。舍衛國。波斯匿王所居。祇陀。王之太子也。樹",
    "X25n0509_001:0880b19": "是祇陀手植。故曰祇樹。給孤獨園者。王之宰臣須",
    "X25n0509_001:0880b20": "達挐。賑濟貧人。稱給孤獨長者。須達拏深重佛教。",
    "X25n0509_001:0880b21": "向祇陀借園。同建精舍。請佛說法。故佛常住園中",
    "X25n0509_001:0880b22": "比邱。華言乞士。上乞法於諸佛。下乞食於善信之",
    "X25n0509_001:0880b23": "謂。大比邱。謂得道之深者。俱。同處也。按佛成道時。",
    "X25n0509_001:0880b24": "先度憍陳如等五人。次度迦葉兄弟三人。并徒眾",
    "X25n0509_001:0880c01": "千人。次度舍利弗及目犍連。各弟子百人。次度耶",
    "X25n0509_001:0880c02": "舍長者子等。五十人。應是千二百五十五人。經第",
    "X25n0509_001:0880c03": "舉大數也。佛為三界所尊。故稱世尊。諸天神旦食。",
    "X25n0509_001:0880c04": "諸鬼夕食。諸佛日中食。食時。午時也。衣即三十五",
    "X25n0509_001:0880c05": "條大衣。制象水田。鉢即紺琉璃鉢。佛行跣足。故洗",
    "X25n0509_001:0880c06": "之。敷。布也。佛每說法。必布坐具也。",
    "X25n0509_001:0880c07": "論　此序說法因由也。佛是金輪王子。誰無供養",
    "X25n0509_001:0880c08": "之者。而猶行乞。欲歷頭陀苦行。示同凡僧。亦使後",
    "X25n0509_001:0880c09": "世緇徒不殖資產。去彼貪心。折其驕亢。以煉種性",
    "X25n0509_001:0880c10": "也。佛法要有三。曰戒定慧。乞食是戒。趺坐是定。戒",
    "X25n0509_001:0880c11": "能資定。定能發慧。故以戒定起般若正宗。",
    "X25n0509_001:0880c12": "講　阿難說。我嘗聞佛在舍衛國祇樹給孤獨長",
    "X25n0509_001:0880c13": "者園中。座下乞士。共千二百五十人。時方正午。當",
    "X25n0509_001:0880c14": "進食之時。佛乃著僧伽之衣。持四天王所獻之鉢。",
    "X25n0509_001:0880c15": "自外而入舍衛城中。次第乞食。不越貧先富。不捨",
    "X25n0509_001:0880c16": "賤從貴。平等無相。一槩而乞。還至園中。飯食已完。",
    "X25n0509_001:0880c17": "將入禪定。於是收衣鉢。屏資緣也。洗足。淨身業也。",
    "X25n0509_001:0880c18": "敷座。攝動歸靜也。而說法之原起矣。",
    "X25n0509_001:0880c19": "時長老須菩提在大眾中。即從坐起。偏袒右肩。右膝",
    "X25n0509_001:0880c20": "著地。合掌恭敬而白佛言。希有世尊。如來善護念諸",
    "X25n0509_001:0880c21": "菩薩。善付囑諸菩薩。世尊。善男子。善女人。發阿耨多",
    "X25n0509_001:0880c22": "羅三藐三菩提心應云何住云何降伏其心。佛言。善",
    "X25n0509_001:0880c23": "哉善哉。須菩提。如汝所說如來善護念諸菩薩。善付",
    "X25n0509_001:0880c24": "囑諸菩薩。汝今諦聽。當為汝說。善男子。善女人發阿",
    "X25n0509_001:0881a01": "耨多羅三藐三菩提心應如是住如是降伏其心唯",
    "X25n0509_001:0881a02": "然世尊願樂欲聞(應云何住。與後文云何應住不同。蓋前問功夫下手。後問有法示人",
    "X25n0509_001:0881a03": "也。經意自別)。",
    "X25n0509_001:0881a04": "註　時。即食畢安坐時。長老。高年有德之稱。須菩",
    "X25n0509_001:0881a05": "提解空第一。在十大弟子之列。全空之性。真是菩",
    "X25n0509_001:0881a06": "提。故名須菩提。空性出生萬法。又名空生。空性隨",
    "X25n0509_001:0881a07": "緣應現。利人利物。亦名善現。左為邪。右為正。示去",
    "X25n0509_001:0881a08": "邪歸正之義。袒肩。全身擔荷也。膝地。屈己順承也。",
    "X25n0509_001:0881a09": "合掌。心合於道。道合於心也。皆修敬之儀。希有。讚",
    "X25n0509_001:0881a10": "佛之詞。如來。佛之通稱。如者。真性之本體。來者。真",
    "X25n0509_001:0881a11": "性之應用。即寂然不動。感而遂通之義。護者防其",
    "X25n0509_001:0881a12": "偏邪。念者護之切。付者傳以正道。囑者付之殷。菩",
    "X25n0509_001:0881a13": "薩。華言覺有情。謂能自覺。又能覺悟有情也。指凡",
    "X25n0509_001:0881a14": "學於如來者言。如來善護二句。引起全經。以後凡",
    "X25n0509_001:0881a15": "佛所言。皆是護念付囑也。既云護囑菩薩。又以善",
    "X25n0509_001:0881a16": "男女為問。以眾生俱可證菩薩也。阿。無也。耨多羅。",
    "X25n0509_001:0881a17": "上也三。正也。藐。等也。菩提。覺也。皆梵語也。無上正",
    "X25n0509_001:0881a18": "等正覺心。即是佛心。人之真性也。真性包含太虗。",
    "X25n0509_001:0881a19": "無得而上之。故云無上。然佛與凡夫。性相平等。故",
    "X25n0509_001:0881a20": "云正等。其圓明普照。無偏無虧。故云正覺。發此心",
    "X25n0509_001:0881a21": "者。乃發吾當下具足之菩提心也。住。止也。是靜存",
    "X25n0509_001:0881a22": "本位。降伏。是妄念突起。力為制伏也。上下兩心字",
    "X25n0509_001:0881a23": "相應。菩提心。乃最初之真心也。其心。是顛倒之妄",
    "X25n0509_001:0881a24": "心也。諦。詳審也。兩如是。謂既發無上菩提心。即應",
    "X25n0509_001:0881b01": "如其所發之覺心而安住降伏也。二句自應一串",
    "X25n0509_001:0881b02": "說下。唯。領諾也。然。是其言也。願是誠心。樂是鼓舞",
    "X25n0509_001:0881b03": "心。欲是迫切心。如此始能諦聽。故繼以涕泣。終以",
    "X25n0509_001:0881b04": "歡喜。",
    "X25n0509_001:0881b05": "論　此善現啟請安住降伏之旨。開萬世教門心",
    "X25n0509_001:0881b06": "法也。發阿耨多羅三藐三菩提心句。經中凡二十",
    "X25n0509_001:0881b07": "九見。為全經之綱。一點菩提心。是金剛正眼。萬法",
    "X25n0509_001:0881b08": "總持。菩提心一發。智光便現。名為般若。一切萬行。",
    "X25n0509_001:0881b09": "從此而生。所以學佛人。初從淨信。直至成佛。總離",
    "X25n0509_001:0881b10": "不得發菩提心也。如來說箇如是二字。見得此心",
    "X25n0509_001:0881b11": "發處。即是住處般若。慧光觀照。自心見性。即無妄",
    "X25n0509_001:0881b12": "念。無妄念即是降伏。但此處尚未說明。至下文無",
    "X25n0509_001:0881b13": "相無住。方證修因。",
    "X25n0509_001:0881b14": "講　當佛敷坐之時。有長老名須菩提者。乘機發",
    "X25n0509_001:0881b15": "心。願佛化度眾生。因起而請曰。希有哉世尊也。如",
    "X25n0509_001:0881b16": "來起慈悲心。善能護持眷念眾菩薩。使之信受。善",
    "X25n0509_001:0881b17": "能以佛法付委囑託眾菩薩。使之奉行矣。若有善",
    "X25n0509_001:0881b18": "男女。學道之初。先發此無上菩提之佛心。當如何",
    "X25n0509_001:0881b19": "常住。而使之不退轉。妄心若起。當如何降伏。而使",
    "X25n0509_001:0881b20": "不惑亂我真心乎。佛言善哉善哉。汝云如來善教",
    "X25n0509_001:0881b21": "諸菩薩。此言正合我心。汝其詳審諦聽。吾當為汝",
    "X25n0509_001:0881b22": "說。夫人之一心。朋從往來。攻取日眾。最難發此菩",
    "X25n0509_001:0881b23": "提覺心。若既發此一念。則滿腔中。純是天理。真如",
    "X25n0509_001:0881b24": "本性。自然顯露。應如是常住而不遷。如是一切妄",
    "X25n0509_001:0881c01": "心。不待驅除。自能降伏矣。須菩提領悟其言曰。世",
    "X25n0509_001:0881c02": "尊。弟子願聞佛之教。",
    "X25n0509_001:0881c03": "佛告須菩提。諸菩薩摩訶薩。應如是降伏其心。所有",
    "X25n0509_001:0881c04": "一切眾生之類。若卵生。若胎生。若濕生。若化生。若有",
    "X25n0509_001:0881c05": "色。若無色。若有想。若無想。若非有想。非無想。我皆令",
    "X25n0509_001:0881c06": "入無餘涅槃而滅度之。如是滅度無量無數無邊眾",
    "X25n0509_001:0881c07": "生。實無眾生得滅度者。何以故。須菩提。若菩薩有我",
    "X25n0509_001:0881c08": "相。人相。眾生相。壽者相。即非菩薩(別本非無想上。有若字。舊本經中。凡",
    "X25n0509_001:0881c09": "即通作則。因避高麗諱稷。改即為則。凡兩合之義為即。相仍之義為則。即可用之相仍。則不可用之合兩。今從",
    "X25n0509_001:0881c10": "之)。",
    "X25n0509_001:0881c11": "註　摩訶。大也。謂心量廣大也。未發心稱善人。已",
    "X25n0509_001:0881c12": "發心稱菩薩。一切眾生。該下九種而言。卵生。禽鳥",
    "X25n0509_001:0881c13": "也。胎生。人與獸也。濕生。水族也。化生。蠅蚊類也。此",
    "X25n0509_001:0881c14": "四種。是欲界受生差別也。有色。但有色。身而無情",
    "X25n0509_001:0881c15": "欲也。無色。但其靈識而無色身也。有想。方寸之中。",
    "X25n0509_001:0881c16": "尚有計慮也。無想。淨涵萬有。一念不動也。非有想。",
    "X25n0509_001:0881c17": "非無想。雖一念不動。不似木石之無知也。此五種。",
    "X25n0509_001:0881c18": "是心念差別也。眾生在五蘊中受生。真性既迷。則",
    "X25n0509_001:0881c19": "墮於胎卵濕化。虗空等神。天魔等鬼。所以輪回六",
    "X25n0509_001:0881c20": "道。難入涅槃。六祖俱指心說。蓋剖示其受生轉變",
    "X25n0509_001:0881c21": "之所以然。非謂人心如此。即謂之胎卵濕化也。我",
    "X25n0509_001:0881c22": "者。代度生菩薩設為自任之詞。非佛自謂也。令者。",
    "X25n0509_001:0881c23": "指九種言。煩惱俱盡為無餘。不生為涅。不死為槃。",
    "X25n0509_001:0881c24": "是圓滿清淨。能所全消。超脫輪回。出離生死。究竟",
    "X25n0509_001:0882a01": "到彼岸地位。誤認為死。則大謬矣。滅消滅。滅盡癡",
    "X25n0509_001:0882a02": "愚煩惱。度化度。度脫生死苦海。眾生皆有夙業。遇",
    "X25n0509_001:0882a03": "佛而後得果。是謂令入無餘涅槃而滅度也。相。形",
    "X25n0509_001:0882a04": "迹也。我相。自私自利。止便身圖也。人相。痛癢無關。",
    "X25n0509_001:0882a05": "分形絕界也。眾生相。區別靈蠢。品類以分也。壽者",
    "X25n0509_001:0882a06": "相。畏死倖生。希冀不老也。無眾生得滅度。即是無",
    "X25n0509_001:0882a07": "四相。正降伏之要也。",
    "X25n0509_001:0882a08": "論　此答降伏之問。而教以度生。不著四相也。尊",
    "X25n0509_001:0882a09": "者首請應住。次問降伏。而世尊先酬次問者。以菩",
    "X25n0509_001:0882a10": "薩所發大心。為度生之心。故以度生開示之。蓋菩",
    "X25n0509_001:0882a11": "提心。即天地之心。必度盡眾生。方完得本來分願。",
    "X25n0509_001:0882a12": "所以眾生受生不同。佛皆導之。覺悟本心。入於一",
    "X25n0509_001:0882a13": "真法界。而使業緣盡滅。度脫輪回。實以眾生性中",
    "X25n0509_001:0882a14": "自具般若。各完本性。便為滅度。即使度盡眾生。不",
    "X25n0509_001:0882a15": "過還其本然而已。所謂實無滅度也。度生無度。即",
    "X25n0509_001:0882a16": "是無相。無相便是降伏。四相。經內頻呼疊喚。此最",
    "X25n0509_001:0882a17": "淨染關頭。教人加意蕩滌。方是無上正等覺也。圓",
    "X25n0509_001:0882a18": "覺經云。未除四種相。不得成菩提。",
    "X25n0509_001:0882a19": "講　佛告曰。須菩提。諸菩薩性量廣大。應如是降",
    "X25n0509_001:0882a20": "伏其心。果何道以致之。蓋我之心。即人物之心。所",
    "X25n0509_001:0882a21": "有一切眾生之類。若世間之卵生胎生濕生化生。",
    "X25n0509_001:0882a22": "天上之有色無色有想無想非有想非無想。皆是",
    "X25n0509_001:0882a23": "眾生妄心結習所致。我皆令其超越生死。滅其業",
    "X25n0509_001:0882a24": "障而度脫之。如是滅度無量無數無邊之眾生者。",
    "X25n0509_001:0882b01": "豈我真能滅度哉。以眾生原有佛性。只是迷而不",
    "X25n0509_001:0882b02": "悟。今心地開朗。頓見本性。是自性自度。於我何功",
    "X25n0509_001:0882b03": "焉。所以度而無度者何。惟無四相故也。若見有度",
    "X25n0509_001:0882b04": "人之我。則有我相。見有所度之人。則有人相。見我",
    "X25n0509_001:0882b05": "所滅度無量無邊。則有眾生相。見我與眾生同到",
    "X25n0509_001:0882b06": "涅槃。則有壽者相。有此四相。即非三輪體空之菩",
    "X25n0509_001:0882b07": "薩矣。",
    "X25n0509_001:0882b08": "復次。須菩提。菩薩於法。應無所住。行於布施。所謂不",
    "X25n0509_001:0882b09": "住色布施。不住聲香味觸法布施。須菩提。菩薩應如",
    "X25n0509_001:0882b10": "是布施。不住於相何以故。若菩薩不住相布施。其福",
    "X25n0509_001:0882b11": "德不可思量。須菩提。於意云何。東方虗空可思量不。",
    "X25n0509_001:0882b12": "不也。世尊。須菩提。南西北方四維上下虗空。可思量",
    "X25n0509_001:0882b13": "不。不也。世尊。須菩提。菩薩無住相布施福德。亦復如",
    "X25n0509_001:0882b14": "是不可思量。須菩提。菩薩但應如所教住。",
    "X25n0509_001:0882b15": "註　復次。還與須菩提言也。法字。總六度萬行諸",
    "X25n0509_001:0882b16": "法。所該甚廣。下文六塵。從法中抽出來。以六塵為。",
    "X25n0509_001:0882b17": "日用切要也。此住字。作執著解。六度以布施為首。",
    "X25n0509_001:0882b18": "此布施。主法施言。此經句句是般若法施。菩薩心",
    "X25n0509_001:0882b19": "施。與財寶施。身命施不同。觀行於布施行字。非是",
    "X25n0509_001:0882b20": "斷滅。眼耳鼻舌身意為六根。色聲香味觸法為六",
    "X25n0509_001:0882b21": "塵。觸。身所感觸也。諸法皆緣心生。故屬意。不住相",
    "X25n0509_001:0882b22": "者。指不住六塵之相言。菩薩化度眾生。教以清淨",
    "X25n0509_001:0882b23": "六根。不染六塵。可以證解脫。乃法施也。應如是布",
    "X25n0509_001:0882b24": "施句。承上複一句引起下文。福德即福慧。不住相",
    "X25n0509_001:0882c01": "布施。則心境如如。有自然之福德。非福報之謂也。",
    "X25n0509_001:0882c02": "東西南北四維上下。謂之十方。總是一個大字。虗",
    "X25n0509_001:0882c03": "空者。太虗之中。蕩然空朗也。是喻不可思量。以顯",
    "X25n0509_001:0882c04": "無相福德之妙。末住字。作止住義解。如來教菩薩",
    "X25n0509_001:0882c05": "法。不過住無所住。菩薩受如來教。但當如其所教。",
    "X25n0509_001:0882c06": "以無住為住也。",
    "X25n0509_001:0882c07": "論　此答應住之問。而教以布施。不住塵相也。菩",
    "X25n0509_001:0882c08": "薩發心。度生為事。菩薩六度。布施居先故。度生布",
    "X25n0509_001:0882c09": "施。皆為降住中事。上言滅度眾生。不著四相。然要",
    "X25n0509_001:0882c10": "離四相。必先不住六塵。蓋菩薩心量。徧該法界。布",
    "X25n0509_001:0882c11": "施一切。利益眾生。必使盡證解脫。然後此心無歉。",
    "X25n0509_001:0882c12": "但一涉交接。事物相纏。最易粘著。須養得此心一",
    "X25n0509_001:0882c13": "邊不著。方其體之虗。如明月當空。及其應之靈。如",
    "X25n0509_001:0882c14": "流水曲注。以菩提妙心。行菩提大用。不著六塵。無",
    "X25n0509_001:0882c15": "所貪著。意境盡化。迹象胥融。地闊天空。其福德乃",
    "X25n0509_001:0882c16": "無限量。佛法廣大。與天地參。福德不可思量。並非",
    "X25n0509_001:0882c17": "虗語。按此言無住相行施之福德。雖無較量意。然",
    "X25n0509_001:0882c18": "為下九番。言福德總攝。後文即緣此。為較量也。準",
    "X25n0509_001:0882c19": "此問答。便已經終。蓋大乘正宗經文。於此已備。下",
    "X25n0509_001:0882c20": "特以四句偈。綜括經旨耳。",
    "X25n0509_001:0882c21": "講　佛因無相之義。再告須菩提曰。菩薩於六度",
    "X25n0509_001:0882c22": "萬行之法。當空此心。無所執著。以為敷布設施。何",
    "X25n0509_001:0882c23": "則六塵一有所著。便不能空此心。以施於眾生。菩",
    "X25n0509_001:0882c24": "薩舍其所貪。歸於空寂。不於六塵上有所係累。但",
    "X25n0509_001:0883a01": "自性虗通。妙圓明淨。隨感而應。不住於相也。何以",
    "X25n0509_001:0883a02": "故。若菩薩不住相布施。則所有善根。純熟圓滿。永",
    "X25n0509_001:0883a03": "得無上菩提之道。其福德豈可限量哉。吾試問爾。",
    "X25n0509_001:0883a04": "如十方虗空。可思量不。須菩提言。大莫大於虗空。",
    "X25n0509_001:0883a05": "非人之所能測度也。佛言無住相布施之福德。亦",
    "X25n0509_001:0883a06": "如虗空之不可思量。須菩提。汝學佛之菩薩。但當",
    "X25n0509_001:0883a07": "如我所教無住相布施之理。以住其心可也。",
    "X25n0509_001:0883a08": "須菩提。於意云何。可以身相見如來不。不也。世尊。不",
    "X25n0509_001:0883a09": "可以身相得見如來。何以故。如來所說身相。即非身",
    "X25n0509_001:0883a10": "相。佛告須菩提。凡所有相。皆是虗妄。若見諸相非相。",
    "X25n0509_001:0883a11": "即見如來。",
    "X25n0509_001:0883a12": "註　身相。謂佛應身三十二相也。見如來。指法身",
    "X25n0509_001:0883a13": "言。謂真性佛也。如來所說之如來。乃是佛號。凡所",
    "X25n0509_001:0883a14": "有相。指一切物相而言。凡四相法相非法相。皆在",
    "X25n0509_001:0883a15": "其中。兼空有兩層。即見如來。見眾生本性之如來。",
    "X25n0509_001:0883a16": "即菩提心也。",
    "X25n0509_001:0883a17": "論　此言有相皆妄。而顯無相之真佛也。上文說",
    "X25n0509_001:0883a18": "箇不住相。尚未說出。所以不當住相之故。至此說",
    "X25n0509_001:0883a19": "凡所有相。皆是虗妄。虗妄豈可住著。若見諸相非",
    "X25n0509_001:0883a20": "相。此無相處。即如來法身也。此經是破相宗。無相",
    "X25n0509_001:0883a21": "是真佛。乃從源頭上。破見非相。不落於有。見相非",
    "X25n0509_001:0883a22": "相。不滯於無。即妄即真。即有即空。原無二體。得見",
    "X25n0509_001:0883a23": "真空實相。故曰即見如來。此第一義諦。大乘之真",
    "X25n0509_001:0883a24": "見也。按唐圭峯以凡所有相四句。為經中之四句",
    "X25n0509_001:0883b01": "偈。持論甚正。蓋此四句為大乘正宗。包括全經之",
    "X25n0509_001:0883b02": "旨。下經若以色見我四句。即此見相非相二句。如",
    "X25n0509_001:0883b03": "夢幻泡影四句。即此凡所有相二句。",
    "X25n0509_001:0883b04": "講　佛恐須菩提聞無相之旨。所悟尚未盡徹。故",
    "X25n0509_001:0883b05": "舉身相徵詰之曰。須菩提。可執四大色身。謂如來",
    "X25n0509_001:0883b06": "在是否。須菩提言。不也。不可以身相得見如來。蓋",
    "X25n0509_001:0883b07": "如來所說身相。不過形體之末。非真空無相之道",
    "X25n0509_001:0883b08": "也。佛於是曉之曰。世間凡有形相可見者。皆是假",
    "X25n0509_001:0883b09": "合變幻。不是本有真實之理。雖有所見。亦妄見也。",
    "X25n0509_001:0883b10": "若見諸相。便識破非我真實本相。自能迴光返照。",
    "X25n0509_001:0883b11": "即見色身中。有法身自性之如來。隨處顯現矣。如",
    "X25n0509_001:0883b12": "來豈可外求耶。",
    "X25n0509_001:0883b13": "彚解　自善現啟請至此。凡四節為一段。全經以",
    "X25n0509_001:0883b14": "無相為宗。而此特為無相之總綱。統為大乘正宗。",
    "X25n0509_001:0883b15": "前示離相度生。以彰妙慧。無相行施。以稱妙福。非",
    "X25n0509_001:0883b16": "相見佛。以印妙心。總之相皆虗妄。能見本性真空",
    "X25n0509_001:0883b17": "實相。即見真佛。末揭出破相宗之四句偈。已將全",
    "X25n0509_001:0883b18": "經大旨。都行包括。故下文隨接如是言說章句。作",
    "X25n0509_001:0883b19": "一兜裹。以後反覆開導。皆是申明無相之義。",
    "X25n0509_001:0883b20": "須菩提白佛言。世尊。頗有眾生。得聞如是言說章句。",
    "X25n0509_001:0883b21": "生實信不。佛告須菩提。莫作是說。如來滅後。後五百",
    "X25n0509_001:0883b22": "歲。有持戒修福者。於此章句能生信心。以此為實。當",
    "X25n0509_001:0883b23": "知是人。不於一佛二佛三四五佛而種善根。已於無",
    "X25n0509_001:0883b24": "量千萬佛所。種諸善根。聞是章句。乃至一念生淨信",
    "X25n0509_001:0883c01": "者。須菩提。如來悉知悉見。是諸眾生。得如是無量福",
    "X25n0509_001:0883c02": "德。何以故。是諸眾生無復我相。人相。眾生相。壽者相。",
    "X25n0509_001:0883c03": "無法相。亦無非法相。何以故。是諸眾生。若心取相。則",
    "X25n0509_001:0883c04": "為著我人眾生壽者。若取法相。即著我人眾生壽者。",
    "X25n0509_001:0883c05": "何以故(三字盛釋。及各正本。俱定為衍文)若取非法相。即著我人眾",
    "X25n0509_001:0883c06": "生壽者。是故不應取法。不應取非法。以是義故。如來",
    "X25n0509_001:0883c07": "常說汝等比邱。知我說法。如筏喻者。法尚應捨。何況",
    "X25n0509_001:0883c08": "非法。",
    "X25n0509_001:0883c09": "註　如是言說章句。指上數章而言。信為入道之",
    "X25n0509_001:0883c10": "門。實信者。信此章句為真實之諦也。佛滅度後。正",
    "X25n0509_001:0883c11": "法五百年。像法一千年。末法三千年。後五百歲。正",
    "X25n0509_001:0883c12": "末法時也。持戒。諸惡莫作。修福。眾善奉行。信心。慧",
    "X25n0509_001:0883c13": "心也。能生者。戒定既具。智慧自生也。善根。即菩提",
    "X25n0509_001:0883c14": "心。種有生發義。所。猶處也。一念。專念也。上云實信。",
    "X25n0509_001:0883c15": "以佛語為實而信之。此云淨信。心常清淨。不生妄",
    "X25n0509_001:0883c16": "念也。悉知悉見。心合於佛。佛合於心也。福德。清淨",
    "X25n0509_001:0883c17": "中自具福德也。法相。以法為有也。非法相。以法為",
    "X25n0509_001:0883c18": "無也。無四相。則人空。無法相。則法空。無非法相。則",
    "X25n0509_001:0883c19": "空亦空。有無雙遣。方是真空。取。即著也。反言之。以",
    "X25n0509_001:0883c20": "明法相非法相之不可有也。如來常說云者。蓋古",
    "X25n0509_001:0883c21": "佛有是語。而復述之也。筏。船也。喻。譬也。言譬如以",
    "X25n0509_001:0883c22": "筏渡人。既濟而筏無用也。",
    "X25n0509_001:0883c23": "論　此因須菩提問實信。恐菩薩於四相之外。別",
    "X25n0509_001:0883c24": "生法執。必并法與非法之相皆空。方可言淨信也。",
    "X25n0509_001:0884a01": "佛法大海。信為善入。善現聞佛說法。實深信受。又",
    "X25n0509_001:0884a02": "欲眾生同生信心。共登覺路。故有是問。然開口說",
    "X25n0509_001:0884a03": "言說章句。即存一法相於胸中。佛先教學者能生",
    "X25n0509_001:0884a04": "信心。以此為實。又恐學者徒泥言說。不求心得。故",
    "X25n0509_001:0884a05": "云無法相。又恐學者執著無法。入於沈空。斷滅不",
    "X25n0509_001:0884a06": "去。探討其言。以悟真理。故復下轉語曰。亦無非法",
    "X25n0509_001:0884a07": "相。且申其誡曰。法尚應捨。何況非法。兩頭截住。乃",
    "X25n0509_001:0884a08": "為淨信也。淨信。是眾生可以成佛作祖之善根。三",
    "X25n0509_001:0884a09": "是諸眾生句。諄諄提命。直欲喚醒羣夢。",
    "X25n0509_001:0884a10": "講　須菩提聞大乘正宗之教。恐後來眾生。未能",
    "X25n0509_001:0884a11": "生信。乃白佛曰。世尊所說。菩薩未有不尊奉矣。倘",
    "X25n0509_001:0884a12": "末世凡夫。得聞如是言說章句。果能生實信否。佛",
    "X25n0509_001:0884a13": "曰。汝莫作是說。蓋此無相真空之理。必有大根基",
    "X25n0509_001:0884a14": "之人。方能信任其道。設或佛滅後。至五百歲之遙。",
    "X25n0509_001:0884a15": "有人持守戒律。廣修福田。能於此章句。確信為實",
    "X25n0509_001:0884a16": "者。此人必從諸佛同源之所。斷除惡業。栽植善根",
    "X25n0509_001:0884a17": "者也。若有此善根之人。聞得此經章句。乃至一念",
    "X25n0509_001:0884a18": "之中。心常清淨。篤信不疑。此心便與如來相合。佛",
    "X25n0509_001:0884a19": "智佛慧。無不知其存心。見其行事。是諸眾生。當得",
    "X25n0509_001:0884a20": "無量清淨福德。此何故哉。是諸眾生。悟得真空無",
    "X25n0509_001:0884a21": "相之理。無復有我人眾壽四相。是人空也。四相既",
    "X25n0509_001:0884a22": "空。諸法無從得立。故不執有而為法相。亦不執無",
    "X25n0509_001:0884a23": "而為非法相。是法空也。此何以故。是諸眾生。苟心",
    "X25n0509_001:0884a24": "不空淨。便著我人眾壽之形迹。此人所易曉也。至",
    "X25n0509_001:0884b01": "於我說無法相者。以吾真如本體。不在語言文字",
    "X25n0509_001:0884b02": "之間。若取法相。與執著四相一般。若取非法相。又",
    "X25n0509_001:0884b03": "涉斷滅見。與前著四相。又何異焉。是故不應取法",
    "X25n0509_001:0884b04": "相。而以為有。亦不應取非法相。而以為無。則性體",
    "X25n0509_001:0884b05": "之中。渾然形迹兩忘矣。以此義亦有原故。佛嘗謂",
    "X25n0509_001:0884b06": "汝學道之人。當知我說此法者。因汝不能了悟真",
    "X25n0509_001:0884b07": "空。超於彼岸。我不過假此法。度脫生死苦海。汝既",
    "X25n0509_001:0884b08": "自見本性。證涅槃樂。則我之法當無所用矣。譬如",
    "X25n0509_001:0884b09": "以筏渡人。既得登岸。筏即無用。由此觀之。有法尚",
    "X25n0509_001:0884b10": "應捨矣。何況非法。又可執著於無。沈空守寂哉。",
    "X25n0509_001:0884b11": "須菩提於意云何如來得阿耨多羅三藐三菩提耶",
    "X25n0509_001:0884b12": "如來有所說法耶須菩提言如我解佛所說義無有",
    "X25n0509_001:0884b13": "定法名阿耨多羅三藐三菩提亦無有定法如來可",
    "X25n0509_001:0884b14": "說何以故如來所說法皆不可取不可說非法非非",
    "X25n0509_001:0884b15": "法所以者何一切賢聖皆以無為法而有差別。",
    "X25n0509_001:0884b16": "註　得。謂得於己也。說。謂教之人也。義字。頂上章",
    "X25n0509_001:0884b17": "以是義故來。即指不應取法取非法說。無有定者。",
    "X25n0509_001:0884b18": "不偏有。不偏無。兼法與非法言。然善現爾時尚未",
    "X25n0509_001:0884b19": "了一切法。即非一切法。故不直曰無有法。而曰無",
    "X25n0509_001:0884b20": "有定法。不可取。謂不可以色相取。不可說。謂不可",
    "X25n0509_001:0884b21": "以口舌說。非法者。雖有而却無。非非法者。雖無而",
    "X25n0509_001:0884b22": "却有。賢者。若四果之類。聖者。佛也。以字作用字解。",
    "X25n0509_001:0884b23": "無為法。乃清淨覺性。不假人為者也。即是無住。即",
    "X25n0509_001:0884b24": "是無相。即是無上菩提。長老先言無定。次言無為。",
    "X25n0509_001:0884c01": "悟入聖境矣。",
    "X25n0509_001:0884c02": "論　此承上不可取法取非法。而明無得無說之",
    "X25n0509_001:0884c03": "真法也。前文說個若見諸相非相。即見如來。此兩",
    "X25n0509_001:0884c04": "句該得全經意旨。但見如來處。落在實相上。則成",
    "X25n0509_001:0884c05": "法相。落在非相上。則成非法相。所以前節將法與",
    "X25n0509_001:0884c06": "非法。兩路截清。此却將如來所得所說徵詰者。兩",
    "X25n0509_001:0884c07": "個如來字。正根上見如來字來。要勘他信處。落在",
    "X25n0509_001:0884c08": "那裏。空生答以無有定法。不可取說。活潑潑地。恰",
    "X25n0509_001:0884c09": "在箇中。末後說出無為法而有差別。不是脚踏實",
    "X25n0509_001:0884c10": "地。怎能說得如此諦當。只此一語。為眾生說。可以",
    "X25n0509_001:0884c11": "出生死。趨菩提。故下文遂以持經功德較量也。",
    "X25n0509_001:0884c12": "講　前既說法相非法相。佛恐須菩提尚未透徹。",
    "X25n0509_001:0884c13": "故問曰。汝以如來無上菩提之法。果有得於己耶。",
    "X25n0509_001:0884c14": "抑以此法有所說而教之人耶。須菩提言。如我心",
    "X25n0509_001:0884c15": "中悟佛所說義。則知無上菩提之法。此吾本來真",
    "X25n0509_001:0884c16": "空。未嘗指定一法。名為無上菩提也。即佛所說。不",
    "X25n0509_001:0884c17": "週隨機設教。何嘗指定一法。教人必如是而後修",
    "X25n0509_001:0884c18": "哉。此何以故。如來所說無上菩提法。可以性修。不",
    "X25n0509_001:0884c19": "可以相取。可以心傳。不可以言說。若執為有法。而",
    "X25n0509_001:0884c20": "吾性虗靈莫測。非有法也。若執為無法。而吾性隨",
    "X25n0509_001:0884c21": "感即應。又非非法也。蓋無上菩提之法。皆我自然",
    "X25n0509_001:0884c22": "覺性。無假人為。故一切賢聖。皆同此無為法。聖人",
    "X25n0509_001:0884c23": "具足清淨。故名為聖。菩薩自聲教而悟。故成為賢。",
    "X25n0509_001:0884c24": "所證有差別爾。",
    "X25n0509_001:0885a01": "須菩提。於意云何。若人滿三千大千世界七寶。以用",
    "X25n0509_001:0885a02": "布施。是人所得福德。寧為多不。須菩提言。甚多。世尊。",
    "X25n0509_001:0885a03": "何以故。是福德即非福德性。是故如來說福德多。佛",
    "X25n0509_001:0885a04": "言。須菩提。(五字較訂補正)若復有人。於此經中受持。乃至四",
    "X25n0509_001:0885a05": "句偈等。為他人說。其福勝彼。何以故。須菩提。一切諸",
    "X25n0509_001:0885a06": "佛及諸佛阿耨多羅三藐三菩提法。皆從此經出。須",
    "X25n0509_001:0885a07": "菩提。所謂佛法者。即非佛法。是名佛法。(四字較訂補正)。",
    "X25n0509_001:0885a08": "註　三千大千。統言大世界。七寶。金。銀。琉璃。珊瑚。",
    "X25n0509_001:0885a09": "瑪瑙。珍珠。玻璃也。此布施。作施捨看。福德者。修布",
    "X25n0509_001:0885a10": "施之德。享現在之福也。福德性者。修性中之德。慧",
    "X25n0509_001:0885a11": "光所照。福分過人。即真性也。尊者領悟。指出一性",
    "X25n0509_001:0885a12": "字來。最為著眼信力曰受。念力曰持。發言成句為",
    "X25n0509_001:0885a13": "偈。四句偈。或指經中二偈。或指無我相四句。圭峰",
    "X25n0509_001:0885a14": "謂。凡所有相四句最妙。須知從經中受持說來。必",
    "X25n0509_001:0885a15": "上有乃至字。下有等字。言於此經中受持一部一",
    "X25n0509_001:0885a16": "章。乃至四句偈等。有自多至少。偈不一偈意。豈可",
    "X25n0509_001:0885a17": "執四句。以求著落乎。菩提法。謂諸佛求真性之法",
    "X25n0509_001:0885a18": "也。何佛非心。何佛法非心法。此經為般若真諦。故",
    "X25n0509_001:0885a19": "曰皆從此經出。非單指經文語句言也。佛法者。真",
    "X25n0509_001:0885a20": "諦之理。非佛法者。不執法也。是名佛法者。非斷滅",
    "X25n0509_001:0885a21": "也。",
    "X25n0509_001:0885a22": "論　此第一番較量福德也。福德前後九番較量。",
    "X25n0509_001:0885a23": "義各有屬。此佛恐人因不可取說。住在無相無為",
    "X25n0509_001:0885a24": "處。便欲毀棄言教。言教若棄。將何信解。所以特指",
    "X25n0509_001:0885b01": "出無上菩提之法。皆從文字般若中來。人心具有",
    "X25n0509_001:0885b02": "佛性。假文字般若。而後得悟。則此經即般若真性。",
    "X25n0509_001:0885b03": "能生佛法。又恐人在佛法上。又生執著。隨下轉語",
    "X25n0509_001:0885b04": "曰。佛法即非佛法。蓋佛法在心。而不在教。非佛法",
    "X25n0509_001:0885b05": "者。無法相也。是名佛法者。亦無非法相也。經中凡",
    "X25n0509_001:0885b06": "言即非是名三折筆處。皆具此兩義。佛每說經一",
    "X25n0509_001:0885b07": "番。皆以布施較量福德一番。佛蓋知末法劫中。多",
    "X25n0509_001:0885b08": "以施捨當修行。不解見性要旨。所以諄切反覆言",
    "X25n0509_001:0885b09": "之耳。",
    "X25n0509_001:0885b10": "講　前言法無為矣。佛恐人忽略般若章句。故以",
    "X25n0509_001:0885b11": "持經功德較量。因設問曰。若有人充滿三千大千",
    "X25n0509_001:0885b12": "世界之七寶。用以布施。是人所得福德多否。須菩",
    "X25n0509_001:0885b13": "提言甚多。然是福德。乃有相之施。於我性真空無",
    "X25n0509_001:0885b14": "相妙法。全不相關。必竟非福德性。故如來所言福",
    "X25n0509_001:0885b15": "德者。乃人天小果之因。此所以為多也。佛言如再",
    "X25n0509_001:0885b16": "有人。於此經中。信受其言。奉持其義。乃至四句偈",
    "X25n0509_001:0885b17": "等。更為他人解說。則自覺覺他。其福勝於七寶布",
    "X25n0509_001:0885b18": "施多矣。蓋彼乃住相布施。縱得濁福。福盡墮落。此",
    "X25n0509_001:0885b19": "乃因經悟性。福等太虗。歷劫不壞。其福不遠勝哉。",
    "X25n0509_001:0885b20": "此何故也。蓋此經乃修行之徑路。諸佛之身。及所",
    "X25n0509_001:0885b21": "證之法。皆從文字般若而生。此外更無餘經矣。夫",
    "X25n0509_001:0885b22": "無上菩提之法。即佛法也。然所謂佛法者。本來無",
    "X25n0509_001:0885b23": "有。不過使之言下見性。乃虗名為佛法也。",
    "X25n0509_001:0885b24": "彚解　自須菩提問實信至此。凡三節為一段。無",
    "X25n0509_001:0885c01": "人無法。眾生修行無相也。無得無說。如來說法無",
    "X25n0509_001:0885c02": "相也。至須菩提說出無為二字。般若正宗已是了",
    "X25n0509_001:0885c03": "然。佛恐人將無為法。認作枯寂。住在這裏。殊不知",
    "X25n0509_001:0885c04": "菩提一現。萬法具足。真性福德。無量無邊。正以此",
    "X25n0509_001:0885c05": "經。即般若性。成佛之道。不外乎此。佛教人因經悟",
    "X25n0509_001:0885c06": "性。非徒誦說已也。",
    "X25n0509_001:0885c07": "須菩提。於意云何。須陀洹能作是念。我得須陀洹果",
    "X25n0509_001:0885c08": "不。須菩提言。不也。世尊。何以故。須陀洹名為入流。而",
    "X25n0509_001:0885c09": "無所入。不入色聲香味觸法。是名須陀洹。須菩提。於",
    "X25n0509_001:0885c10": "意云何。斯陀含能作是念。我得斯陀含果不。須菩提",
    "X25n0509_001:0885c11": "言。不也。世尊。何以故。斯陀含名一往來。而實無往來。",
    "X25n0509_001:0885c12": "是名斯陀含。須菩提。於意云何。阿那含能作是念。我",
    "X25n0509_001:0885c13": "得阿那含果不。須菩提言。不也。世尊。何以故。阿那含",
    "X25n0509_001:0885c14": "名為不來。而實無不來。是故名阿那含。須菩提。於意",
    "X25n0509_001:0885c15": "云何。阿羅漢能作是念。我得阿羅漢道不。須菩提言",
    "X25n0509_001:0885c16": "不也。世尊何以故。實無有法名阿羅漢。世尊。若阿羅",
    "X25n0509_001:0885c17": "漢作是念。我得阿羅漢道。即為著我人眾生壽者。世",
    "X25n0509_001:0885c18": "尊。佛說我得無諍三昧。人中最為第一。是第一離欲",
    "X25n0509_001:0885c19": "阿羅漢。世尊。我不作是念。我是離欲阿羅漢。世尊。我",
    "X25n0509_001:0885c20": "若作是念。我得阿羅漢道。世尊則不說須菩提是樂",
    "X25n0509_001:0885c21": "阿蘭那行者。以須菩提實無所行。而名須菩提是樂",
    "X25n0509_001:0885c22": "阿蘭那行。",
    "X25n0509_001:0885c23": "佛告須菩提。於意云何。如來昔在然燈佛所。於法有",
    "X25n0509_001:0885c24": "所得不。不也。世尊。如來在然燈佛所。於法實無所得。",
    "X25n0509_001:0886a01": "(今本是故名阿那含。無故字)。",
    "X25n0509_001:0886a02": "註　能作是念者。謂曾萌得道之念也。前四我字。",
    "X25n0509_001:0886a03": "乃代四果人設想之詞。佛氏有因有果。能修是因。",
    "X25n0509_001:0886a04": "即得是果。須陀洹。華言入流。謂入聖人之流也。無",
    "X25n0509_001:0886a05": "所入者。不著入流之相也。此聲聞初果。自聲教而",
    "X25n0509_001:0886a06": "悟者曰聲聞。斯陀含。華言一往來。謂一往天上。一",
    "X25n0509_001:0886a07": "來人間。便得涅槃。六祖云。前念起妄。後念即止。前",
    "X25n0509_001:0886a08": "念有著。後念即離。目覩諸境。此心還有一生一滅。",
    "X25n0509_001:0886a09": "無第二生滅。故言一往來。實無往來者。無往來之",
    "X25n0509_001:0886a10": "相也。此聲聞第二果。比入流高一級。阿那含。華言",
    "X25n0509_001:0886a11": "不來。謂直生四禪天上。不來欲界受生也。實無不",
    "X25n0509_001:0886a12": "來者。不著不來之相也。此聲聞第三果。比尚有往",
    "X25n0509_001:0886a13": "來。又高一級。阿羅漢。華言無生。謂諸漏已盡。無復",
    "X25n0509_001:0886a14": "煩惱。不於三界內受生也。阿羅漢得無相之理。人",
    "X25n0509_001:0886a15": "法俱空。已證涅槃。此又高一級。聲聞之道。圓滿已",
    "X25n0509_001:0886a16": "極。故不名果而名道。實無有法者。謂無煩惱可斷。",
    "X25n0509_001:0886a17": "無貪嗔可離。情無逆順。境智俱忘。無絲毫之法可",
    "X25n0509_001:0886a18": "取也。無諍者。蓋有欲則爭。此既離欲。何諍之有。三",
    "X25n0509_001:0886a19": "昧。華言正見。謂本覺心也。離欲。斷盡見思煩惱也。",
    "X25n0509_001:0886a20": "阿蘭那。華言寂靜。樂。好也。謂好清淨行也。蓋佛嘗",
    "X25n0509_001:0886a21": "有是語。而須菩提舉以為證也。實無所行者。謂本",
    "X25n0509_001:0886a22": "性空寂。不著行相也。佛說以下。尊者自述其所造。",
    "X25n0509_001:0886a23": "以證無相也。以上言四果。皆以無為法。而不著得",
    "X25n0509_001:0886a24": "果之相。下復以佛之無相證之。如來。釋迦牟尼也。",
    "X25n0509_001:0886b01": "然燈佛。即定光佛。是釋迦牟尼之師。實無所得者。",
    "X25n0509_001:0886b02": "謂成佛由本心覺悟。無有法可得也。實字與上數",
    "X25n0509_001:0886b03": "實字相應。",
    "X25n0509_001:0886b04": "論　此歷徵一切賢聖修證處。皆以無為法。而不",
    "X25n0509_001:0886b05": "取於相也。四果功夫。自有等級。每證一果。隨證隨",
    "X25n0509_001:0886b06": "空。初果云不入色聲香味觸法。是知。欲境當避。如",
    "X25n0509_001:0886b07": "初生果。二果云一往來。是蹈欲境不再。如方碩果。",
    "X25n0509_001:0886b08": "三果云不來。是去欲境如遺。如已熟果。四果云離",
    "X25n0509_001:0886b09": "欲。是脫然無纖欲可除。如既收果。此是漸教如此。",
    "X25n0509_001:0886b10": "若是無上菩提。頓悟真空。即此金剛般若波羅蜜。",
    "X25n0509_001:0886b11": "超入佛地矣。又何四果之足云。佛自謂成佛實無",
    "X25n0509_001:0886b12": "所得。證四果之無所得。言無相之理。乃我自有之",
    "X25n0509_001:0886b13": "真性。其成佛皆由。我心自悟而得也。於法無得。原",
    "X25n0509_001:0886b14": "屬實相。不是斷滅。",
    "X25n0509_001:0886b15": "講　須菩提言無為法。已悟菩薩修行矣。佛乃從",
    "X25n0509_001:0886b16": "賢聖無為中差別以詰之。曰須陀洹曾作是念。我",
    "X25n0509_001:0886b17": "必得此果否。須菩提言。不也。須陀洹得預聖人之",
    "X25n0509_001:0886b18": "流。名為入流。而心無所得。不著入流之相。但未能",
    "X25n0509_001:0886b19": "頓悟真空。僅能不入六塵境界耳。名須陀洹。其以",
    "X25n0509_001:0886b20": "是歟。佛曰。斯陀含曾作是念。我必得此果否。須菩",
    "X25n0509_001:0886b21": "提言。不也。斯陀含一往天上。一來人間。名一往來。",
    "X25n0509_001:0886b22": "而心無所得。不著往來之相。蓋已悟真空究竟。能",
    "X25n0509_001:0886b23": "出離生死。不受輪轉也。名斯陀含。其以是歟。佛曰。",
    "X25n0509_001:0886b24": "阿那含曾作是念。我必得此果否。須菩提言。不也。",
    "X25n0509_001:0886c01": "阿那含不來世界受生。名為不來。而心無所得。不",
    "X25n0509_001:0886c02": "著不來之相。蓋本性光明。真空無我。內無欲心。外",
    "X25n0509_001:0886c03": "無欲境也。名阿那含。其以是歟。佛曰。阿羅漢曾作",
    "X25n0509_001:0886c04": "是念。我必得此道否。須菩提言。不也。阿羅漢萬緣",
    "X25n0509_001:0886c05": "悉淨。外如木石。不動不搖。心如止水。不滲不漏。性",
    "X25n0509_001:0886c06": "本真空。實無一法可得也。名阿羅漢。其以是歟。世",
    "X25n0509_001:0886c07": "尊。若阿羅漢作得道之念。即著我人眾壽四相矣。",
    "X25n0509_001:0886c08": "所以佛曾說我一念不生。與人無忤。得無諍三昧。",
    "X25n0509_001:0886c09": "弟子中最為第一。必是我脫盡人欲。斷絕此念。方",
    "X25n0509_001:0886c10": "許我為離欲阿羅漢也。我若作此念。可以得阿羅",
    "X25n0509_001:0886c11": "漢道。則又生妄念。佛即不說我好寂靜之人矣。以",
    "X25n0509_001:0886c12": "我須菩提。外雖有行。心中無一可得。佛故名為樂",
    "X25n0509_001:0886c13": "阿蘭那行。佛終恐其所得之心未除。又從而默化",
    "X25n0509_001:0886c14": "之曰。我當初在然燈佛處。果得本師之法否。須菩",
    "X25n0509_001:0886c15": "提言。不也。如來一心清淨。雖在燃燈佛處。不過因",
    "X25n0509_001:0886c16": "師開導。實乃自悟自修。於法實無所得也。",
    "X25n0509_001:0886c17": "須菩提。於意云何。菩薩莊嚴佛土不。不也。世尊。何以",
    "X25n0509_001:0886c18": "故。莊嚴佛土者。即非莊嚴。是名莊嚴。是故須菩提。諸",
    "X25n0509_001:0886c19": "菩薩摩訶薩。應如是生清淨心。不應住色生心。不應",
    "X25n0509_001:0886c20": "住聲香味觸法生心。應無所住而生其心。",
    "X25n0509_001:0886c21": "註　莊嚴。如建塔造寺。設像供養之類。一大世界。",
    "X25n0509_001:0886c22": "必有一佛設化。謂之佛土。黃金為地。七寶為林。是",
    "X25n0509_001:0886c23": "莊嚴佛土也。自性佛土。本來具足。不假莊嚴。故云",
    "X25n0509_001:0886c24": "即非莊嚴。心常清淨。無嚴而嚴。故云是名莊嚴。應",
    "X25n0509_001:0887a01": "如是生清淨心。指上非莊嚴說。前云生淨信。是一",
    "X25n0509_001:0887a02": "念之覺。此生清淨心。是全體之修。六度萬行。總為",
    "X25n0509_001:0887a03": "修此清淨。是本來地。即究竟地。前不住色等布施。",
    "X25n0509_001:0887a04": "此不住色等生心。攝事歸心。言不住較細。且前云",
    "X25n0509_001:0887a05": "應無所住行於布施。此云應無所住而生其心。并",
    "X25n0509_001:0887a06": "不著布施之相。清淨之不已處。即是生也。有所住",
    "X25n0509_001:0887a07": "而生心。是濁亂心無所住而生心。乃為清淨心。生",
    "X25n0509_001:0887a08": "其心者。又非槁木死灰。入於頑空也。無住生心句。",
    "X25n0509_001:0887a09": "是全經大旨。",
    "X25n0509_001:0887a10": "論　此揭出安住降伏要旨。教菩薩以清淨為莊",
    "X25n0509_001:0887a11": "嚴也。菩薩修六度萬行。佐揚佛化。非不莊嚴佛土。",
    "X25n0509_001:0887a12": "但不取外相莊嚴。當知莊嚴是清淨心。無住相心。",
    "X25n0509_001:0887a13": "心無所住。則絲毫不挂。萬境澄澈。即清淨也。譬如",
    "X25n0509_001:0887a14": "一鏡當空。無所不照。何等清淨。若先著一物。則空",
    "X25n0509_001:0887a15": "明遮蔽。焉能照物。無所住。是從實趨空。生其心。是",
    "X25n0509_001:0887a16": "從空生覺。此心字。是正智。是真心。但住著於境。則",
    "X25n0509_001:0887a17": "隱而不現。心若不住。般若了然。生其心者。顯現本",
    "X25n0509_001:0887a18": "有真心。非突然生起也。此句是金剛正眼。般若妙",
    "X25n0509_001:0887a19": "心。昔六祖聞無所住而生其心句。即大悟曰。何期",
    "X25n0509_001:0887a20": "自性。本自清淨。何期自性。本不生滅。何期自性。本",
    "X25n0509_001:0887a21": "自具足。何期自性。本無搖動。何期自性。能生萬法。",
    "X25n0509_001:0887a22": "學者在祖師門下。當從無住生心處。體會微旨。",
    "X25n0509_001:0887a23": "講　前言佛無所得。學佛諸菩薩。安可徒事莊嚴",
    "X25n0509_001:0887a24": "佛土。而不返求諸心哉。故告須菩提曰。菩薩居佛",
    "X25n0509_001:0887b01": "土之中。果作善緣福業。使佛土莊嚴否。須菩提言。",
    "X25n0509_001:0887b02": "不也。佛所謂莊嚴者。即非外貌相好之莊嚴。必其",
    "X25n0509_001:0887b03": "心地明潔。萬行具足。是名莊嚴也。佛於是順其詞",
    "X25n0509_001:0887b04": "而語之曰。菩薩莊嚴。既不在於外飾。當返而求諸",
    "X25n0509_001:0887b05": "心。使泰宇之中。湛然常虗。無一毫染濁。靈臺之內。",
    "X25n0509_001:0887b06": "寂然常定。無一絲擾亂。當如是生清淨心。不當住",
    "X25n0509_001:0887b07": "在色聲香味觸法生心。一有所住。便不能清淨矣。",
    "X25n0509_001:0887b08": "須知清淨心。妙湛圓寂。不泥方所。本無所住也。於",
    "X25n0509_001:0887b09": "無所住而生其心。如明鏡當前。物來悉照物去。即",
    "X25n0509_001:0887b10": "空自然十分清淨。是淨土莊嚴孰甚焉。",
    "X25n0509_001:0887b11": "須菩提。譬如有人。身如須彌山王。於意云何。是身為",
    "X25n0509_001:0887b12": "大不。須菩提言。甚大。世尊。何以故。佛說非身是名大",
    "X25n0509_001:0887b13": "身。",
    "X25n0509_001:0887b14": "註　須彌。山之極大。為眾山之王。故云山王。人身",
    "X25n0509_001:0887b15": "豈有是大。不過假設之詞。如七寶滿大千之類。上",
    "X25n0509_001:0887b16": "言心。此言身者。非反說到身外也。身字即作心字",
    "X25n0509_001:0887b17": "看。非身謂法身。即真心本性也。非身名大身者。即",
    "X25n0509_001:0887b18": "真心之無住。足以包太虗。藏沙界也。",
    "X25n0509_001:0887b19": "論　此承上文無住生心而言。以見心量之廓周",
    "X25n0509_001:0887b20": "無盡也。言心無所住。則淨心常生。法身圓滿。此心",
    "X25n0509_001:0887b21": "最為廣大。如來設大身為問。尊者悟得無住。真心",
    "X25n0509_001:0887b22": "徧滿法界。妙含萬有。量等虗空。雖須彌不足喻其",
    "X25n0509_001:0887b23": "大。問答至此。乃見身土皆空。心境雙絕。不言福德。",
    "X25n0509_001:0887b24": "而福德難量矣。故下文遂較量福德。",
    "X25n0509_001:0887c01": "講　前言莊嚴佛土。不如清淨此心矣。又恐錯認",
    "X25n0509_001:0887c02": "色身為大。不知心為大。故設問曰。須菩提。譬如人",
    "X25n0509_001:0887c03": "身如須彌山王。可以言大否。須菩提以甚大答之。",
    "X25n0509_001:0887c04": "何以故。色身雖大。為有生滅。必竟不名大身。佛說",
    "X25n0509_001:0887c05": "非身。纔是我之清淨本心。此心包含太虗。充滿法",
    "X25n0509_001:0887c06": "界。無相無住。頓入圓明。乃真法身。是名大身也。",
    "X25n0509_001:0887c07": "須菩提。如恒河中所有沙數。如是沙等恒河。於意云",
    "X25n0509_001:0887c08": "何。是諸恒河沙。寧為多不。須菩提言。甚多。世尊。但諸",
    "X25n0509_001:0887c09": "恒河。尚多無數。何況其沙。須菩提。我今實言告汝。若",
    "X25n0509_001:0887c10": "有善男子善女人。以七寶滿爾所恒河沙數三千大",
    "X25n0509_001:0887c11": "千世界。以用布施。得福多不。須菩提言甚多。世尊。佛",
    "X25n0509_001:0887c12": "告須菩提。若善男子善女人。於此經中。乃至受持四",
    "X25n0509_001:0887c13": "句偈等。為他人說。而此福德勝前福德。",
    "X25n0509_001:0887c14": "註　恒河。西土天竺河。周迴四十里。沙細如麫。佛",
    "X25n0509_001:0887c15": "多在此說法。故取為喻。沙等恒河。是倒裝文法。謂",
    "X25n0509_001:0887c16": "恒河如沙之多也。亦是假設之詞。前只言三千大",
    "X25n0509_001:0887c17": "千世界。此言如恒河沙數。其大且多。益不可量。勝",
    "X25n0509_001:0887c18": "前者。勝於布施之福也。",
    "X25n0509_001:0887c19": "論　此第二番較量福德也。前第一番較量。因前",
    "X25n0509_001:0887c20": "止說得人法俱空。總歸於無為。故言佛法皆從此",
    "X25n0509_001:0887c21": "經出。以啟發之。以下歷舉聲聞菩薩。俱從無為法",
    "X25n0509_001:0887c22": "中。現出許多差別。結勸諸菩薩無住生心。而託大",
    "X25n0509_001:0887c23": "身作喻以驗之。則清淨法身中之全體大用。一齊",
    "X25n0509_001:0887c24": "俱現矣。此較量功德。所以一步深一步也。",
    "X25n0509_001:0888a01": "講　前言無住生心。則清淨之福。不可量矣。佛故",
    "X25n0509_001:0888a02": "即布施推廣其義曰。須菩提。恒河之沙。固多矣。設",
    "X25n0509_001:0888a03": "或不止一恒河。數其如沙之多恒河。是諸恒河中",
    "X25n0509_001:0888a04": "之沙多否。須菩提言。甚多。但諸恒河。且多而無數。",
    "X25n0509_001:0888a05": "何況恒河中之沙乎。佛謂須菩提。若有善男子。善",
    "X25n0509_001:0888a06": "女人。以七寶滿恒河沙數。三千大千世界布施。得",
    "X25n0509_001:0888a07": "福多否。須菩提又以甚多答之。佛曰。若有善男女。",
    "X25n0509_001:0888a08": "於此經中。受之而無疑。持之而不失。必見自己真",
    "X25n0509_001:0888a09": "如菩提本性矣。又能以真空妙義。為人解說。使人",
    "X25n0509_001:0888a10": "心地開通。明了自性。可以脫離輪迴。永超生死。則",
    "X25n0509_001:0888a11": "是人己兼成。此其福德。歷劫常存。豈恒沙布施可",
    "X25n0509_001:0888a12": "及哉。",
    "X25n0509_001:0888a13": "復次須菩提。隨說是經。乃至四句偈等。當知此處。一",
    "X25n0509_001:0888a14": "切世間天人阿修羅。皆應供養。如佛塔廟。何況有人",
    "X25n0509_001:0888a15": "盡能受持讀誦。須菩提。當知是人。成就最上第一希",
    "X25n0509_001:0888a16": "有之法。若是經典所在之處。即為有佛。若尊重弟子。",
    "X25n0509_001:0888a17": "註　隨說。與後盡能相應。是隨舉經文之義。此處。",
    "X25n0509_001:0888a18": "即說經之地。世間天人阿修羅。謂天道人道及魔",
    "X25n0509_001:0888a19": "道也。供養。如香花瓔珞幢幡寶蓋之類。塔。藏佛舍",
    "X25n0509_001:0888a20": "利者。廟。樹佛形像者。受者領會其意。思慧也。持者",
    "X25n0509_001:0888a21": "服膺弗失。修慧也。對本曰讀。離本曰誦。聞慧也。未",
    "X25n0509_001:0888a22": "受持而誦讀。領益猶淺。既受持而讀誦。取類乃深。",
    "X25n0509_001:0888a23": "萬行修持。俱攝在四字內。能趨菩提名最上。諸乘",
    "X25n0509_001:0888a24": "不及名第一。世間所無名希有。法。即菩提法也。必",
    "X25n0509_001:0888b01": "成就法。然後能成就功德。故下文遂言成就功德。",
    "X25n0509_001:0888b02": "兩若字。不是虗字。乃深讚成就第一者之詞。尊重",
    "X25n0509_001:0888b03": "弟子。弟子中之可尊重者。經典法寶也。有佛佛寶",
    "X25n0509_001:0888b04": "也。尊重弟子僧寶也。經典所在之處。即三寶共處",
    "X25n0509_001:0888b05": "也。",
    "X25n0509_001:0888b06": "論　上言持經功德之勝。此申言其所以勝也。前",
    "X25n0509_001:0888b07": "兩言獲福以受持。與為他人說並提。恐學人徒逐",
    "X25n0509_001:0888b08": "章句。虗務福勝。而於第一義諦。未能思維修習。則",
    "X25n0509_001:0888b09": "自己不能成就。何能利益他人。故歸重受持。以示",
    "X25n0509_001:0888b10": "說法之本。隨說者。一節之般若也。盡能者。全體之",
    "X25n0509_001:0888b11": "般若也。盡能受持讀誦者。金剛深慧。無一不入六",
    "X25n0509_001:0888b12": "字中。有無量功行在。經典在何處。即在此心。若盡",
    "X25n0509_001:0888b13": "能持誦之人。自心誦得此經。自心解得此經義。自",
    "X25n0509_001:0888b14": "心體得無著無相之妙理。念念精進。常修佛行。其",
    "X25n0509_001:0888b15": "智與理冥。視經典所在。即如有佛。即上文見如來",
    "X25n0509_001:0888b16": "也。歸依護持。自視為尊重大乘弟子。即下文荷擔",
    "X25n0509_001:0888b17": "如來也。",
    "X25n0509_001:0888b18": "講　上言持說是經福德之勝於何見哉。佛再告",
    "X25n0509_001:0888b19": "須菩提曰。若有人隨舉經文之義。乃至四句偈等。",
    "X25n0509_001:0888b20": "為之講說。令聽者除迷妄心。則說經之處。自然感",
    "X25n0509_001:0888b21": "得世間天人阿修羅等。皆來恭敬。如藏身之塔。供",
    "X25n0509_001:0888b22": "像之廟。殷勤瞻禮矣。夫隨說句偈。尚能感天龍八",
    "X25n0509_001:0888b23": "部。供養如此。何況有人。盡能以此全經。受持而體",
    "X25n0509_001:0888b24": "驗於心。讀誦而研窮其義。則知是人。以一心成就",
    "X25n0509_001:0888c01": "阿耨多羅三藐三菩提法。真最上而無以加也。第",
    "X25n0509_001:0888c02": "一而無可比也。又絕無而僅有也。若是經典在處。",
    "X25n0509_001:0888c03": "即佛在處。心常清淨。得真如妙性。非即佛門之高",
    "X25n0509_001:0888c04": "弟子歟。",
    "X25n0509_001:0888c05": "彚解　自佛言四果至此。凡五節為一段。佛以四",
    "X25n0509_001:0888c06": "果無念。釋迦無得。為無相證。隨言莊嚴亦無相。特",
    "X25n0509_001:0888c07": "為諸菩薩。揭出應無所住。而生其心句。為作佛宗",
    "X25n0509_001:0888c08": "旨。千聖心源。在此一語。又言無住生心之量。最為",
    "X25n0509_001:0888c09": "廣大。其福德之勝。惟在持此經耳。善現至此。已領",
    "X25n0509_001:0888c10": "妙悟。故下文直請經名。及受持法。",
    "X25n0509_001:0888c11": "爾時須菩提白佛言。世尊。當何名此經。我等云何奉",
    "X25n0509_001:0888c12": "持。佛告須菩提。是經名為金剛般若波羅蜜以是名",
    "X25n0509_001:0888c13": "字。汝當奉持。所以者何。須菩提。佛說般若波羅蜜。即",
    "X25n0509_001:0888c14": "非般若波羅蜜是名般若波羅蜜。須菩提。於意云何。",
    "X25n0509_001:0888c15": "如來有所說法不。須菩提白佛言世尊。如來無所說",
    "X25n0509_001:0888c16": "(古本無是名般若波羅蜜句)。",
    "X25n0509_001:0888c17": "註　佛說皆經也。初稱言說章句。次稱法。次稱經。",
    "X25n0509_001:0888c18": "至此請立經名。蓋欲知義趣。須先識經名。因請示",
    "X25n0509_001:0888c19": "名。庶不使奉持無法也。法名般若。照見萬法皆空",
    "X25n0509_001:0888c20": "也。法喻金剛。專指一真不壞也。佛將般若二字安",
    "X25n0509_001:0888c21": "名。又加金剛二字。以見至堅至利。不與萬法為侶。",
    "X25n0509_001:0888c22": "乃一切俱空。一切具足。即是到彼岸也。一部真經。",
    "X25n0509_001:0888c23": "都該在七字內。奉持此名字。即奉持全經。不可更",
    "X25n0509_001:0888c24": "贅一語也。法性本空。無可執著。故云即非。中有真",
    "X25n0509_001:0889a01": "覺。萬象光明。故云是名。又恐聞說經名。不認自心。",
    "X25n0509_001:0889a02": "徒認作法。故復詰之。而善現已於即非般若中。悟",
    "X25n0509_001:0889a03": "無法可說也。",
    "X25n0509_001:0889a04": "論　此佛特示經名。是一部金經點眼處也。從前",
    "X25n0509_001:0889a05": "說降伏安住。並未說出般若。其間如度生破盡度",
    "X25n0509_001:0889a06": "相。布施破盡施相。見佛破盡身相。淨信破盡法相。",
    "X25n0509_001:0889a07": "如是堅固。如是猛利。全是般若之智慧。如金剛之",
    "X25n0509_001:0889a08": "能斷。蓋本心淨明真慧。隨緣不變。能摧斷一切煩",
    "X25n0509_001:0889a09": "惱。而不為一切所摧。是為金剛般若。此經所說。直",
    "X25n0509_001:0889a10": "指心體。乃斬絕妄緣。智慧到彼岸之法也。然般若",
    "X25n0509_001:0889a11": "是人清淨心體上。一點靈光。離一切相。即一切法。",
    "X25n0509_001:0889a12": "盡大地。無有一法是般若存住處。亦無有一法不",
    "X25n0509_001:0889a13": "是般若放光處。即非即是。直使奉持者胸中。不留",
    "X25n0509_001:0889a14": "一個字脚。",
    "X25n0509_001:0889a15": "講　善現聞第一希有之法。已覩指知歸。遂發心",
    "X25n0509_001:0889a16": "奉持。請立經名。白佛言。世尊。持說是經。成就希有",
    "X25n0509_001:0889a17": "法矣。不識此經當以何命名。我等云何奉持乎。佛",
    "X25n0509_001:0889a18": "曰。是經當名為金剛般若波羅蜜。蓋明是經者。其",
    "X25n0509_001:0889a19": "智慧如金剛之堅利。斷絕外妄。直達諸佛菩薩之",
    "X25n0509_001:0889a20": "彼岸也。以是名字。汝其奉持之。所以奉持者當何",
    "X25n0509_001:0889a21": "如。佛說般若波羅蜜者。妙覺本性。湛若太虗。體既",
    "X25n0509_001:0889a22": "尚無。何名之有。如來恐人方斷滅見。不得已而虗",
    "X25n0509_001:0889a23": "名為般若波羅蜜也。真性本來如此。更有何法可",
    "X25n0509_001:0889a24": "說乎。須菩提。如來有所說法否。善現知諸法原空。",
    "X25n0509_001:0889b01": "即印證曰。如來萬法皆空。有何可說。",
    "X25n0509_001:0889b02": "須菩提於意云何。三千大千世界。所有微塵。是為多",
    "X25n0509_001:0889b03": "不。須菩提言甚多世尊須菩提。諸微塵如來說非微",
    "X25n0509_001:0889b04": "塵是名微塵。如來說世界非世界。是名世界。",
    "X25n0509_001:0889b05": "註　微塵者。八萬四千塵勞也。世界者。眾生世界",
    "X25n0509_001:0889b06": "也。三千大千世界所有微塵。所謂眾生無邊。煩惱",
    "X25n0509_001:0889b07": "無盡也。能修般若無相無著之行。了妄念塵勞。即",
    "X25n0509_001:0889b08": "清淨法性。故云即非微塵。了妄即真。真妄俱泯。故",
    "X25n0509_001:0889b09": "云是名微塵。性無塵勞。即佛世界。性有塵勞。即眾",
    "X25n0509_001:0889b10": "生世界。了諸妄念。湛然空寂。故云即非世界。證得",
    "X25n0509_001:0889b11": "法身。普見塵剎。應用無方。故云是名世界。",
    "X25n0509_001:0889b12": "論　此示塵界皆空。以顯般若之用。所謂觀照般",
    "X25n0509_001:0889b13": "若也。若以塵界觀之。則滿目萬象。森然塵境。若以",
    "X25n0509_001:0889b14": "非塵界觀之。則一道虗閒。真空真寂。所謂寂滅虗",
    "X25n0509_001:0889b15": "靈。寄森羅而顯象。縱橫幻境。歸一性而融真。蓋般",
    "X25n0509_001:0889b16": "若心光。大包千界。細入微塵。則盡十方世界。無非",
    "X25n0509_001:0889b17": "自己光明也。佛謂文殊曰。在世離世。在塵離塵。是",
    "X25n0509_001:0889b18": "究竟法。即非塵非界意。",
    "X25n0509_001:0889b19": "講　佛告須菩提曰。三千大千世界。所有微塵。果",
    "X25n0509_001:0889b20": "多乎否。須菩提以甚多答之。佛曰。如來說諸微塵",
    "X25n0509_001:0889b21": "者。原是幻妄之物。而靈虗之府。太空澄澈。非微塵",
    "X25n0509_001:0889b22": "所可污。故不是微塵。乃假名為微塵也。如來說世",
    "X25n0509_001:0889b23": "界者。原不是我心中本有的。而心地廓然。淨無瑕",
    "X25n0509_001:0889b24": "穢。便是出世間法。非世界所得囿。故不是世界。乃",
    "X25n0509_001:0889c01": "虗名為世界也。",
    "X25n0509_001:0889c02": "須菩提。於意云何。可以三十二相見如來不。不也。世",
    "X25n0509_001:0889c03": "尊。不可以三十二相得見如來。何以故。如來說三十",
    "X25n0509_001:0889c04": "二相。即是非相。是名三十二相。",
    "X25n0509_001:0889c05": "註　三十二相。莊嚴端好。指全身而言。此乃色身",
    "X25n0509_001:0889c06": "佛也。見如來。指法身言。觀相原妄。無可指陳。不妨",
    "X25n0509_001:0889c07": "相即無相。故曰即非身相。觀性原真。塵塵妙覺。不",
    "X25n0509_001:0889c08": "妨無相即相。故曰是名三十二相。",
    "X25n0509_001:0889c09": "論　此言非相即相。以顯般若之體。所謂實相般",
    "X25n0509_001:0889c10": "若也。上言塵界非塵界。是離幻歸空。此言身相非",
    "X25n0509_001:0889c11": "身相。是即空悟實。三十二相。只是色身如來。當知",
    "X25n0509_001:0889c12": "別有一箇真性如來。非色非空。超然萬象之表。無",
    "X25n0509_001:0889c13": "變無壞。總歸一真之中。故云是相即非相。識得非",
    "X25n0509_001:0889c14": "相。是名真相。",
    "X25n0509_001:0889c15": "講　佛問須菩提。可以三十二相見如來否。須菩",
    "X25n0509_001:0889c16": "提言。如來之相。雖勝妙殊絕。不宜以形色求之。何",
    "X25n0509_001:0889c17": "以故。蓋如來所說相者非真相也。妙體如如湛然",
    "X25n0509_001:0889c18": "常寂。乃諸佛本心也。是名三十二相。",
    "X25n0509_001:0889c19": "須菩提若有善男子。善女人以恒河沙等身命布施",
    "X25n0509_001:0889c20": "若復有人於此經中。乃至受持四句偈等為他人說",
    "X25n0509_001:0889c21": "其福甚多。",
    "X25n0509_001:0889c22": "註　佛初以大千寶施較經勝。次以河沙寶施較",
    "X25n0509_001:0889c23": "經勝。皆外財也。至此說到身命布施。是內財也。較",
    "X25n0509_001:0889c24": "財施雖優。總是有漏因果。不若持經之福勝也。此",
    "X25n0509_001:0890a01": "為下文較量身命之始。",
    "X25n0509_001:0890a02": "論　此第三番較量福德也。受持。是法身因。故福",
    "X25n0509_001:0890a03": "最為殊勝。此段經文。前以奉持始。後以受持終。極",
    "X25n0509_001:0890a04": "宜留意。蓋真能奉持者。稱性而行。本心而現。莫非",
    "X25n0509_001:0890a05": "金剛全體也。",
    "X25n0509_001:0890a06": "講　由斯以觀。益信持經之福勝矣。須菩提。世間",
    "X25n0509_001:0890a07": "所重者。莫過於身命。若有人以恒河沙之多。比此",
    "X25n0509_001:0890a08": "身命布施。如摩頂放踵。利天下為之。其所獲之福。",
    "X25n0509_001:0890a09": "比寶施有加焉。但不明本性。特頑福而已。若以此",
    "X25n0509_001:0890a10": "經及四句偈等。受持而講說之。則自利利他。其獲",
    "X25n0509_001:0890a11": "福無量。較彼捨身者。不甚多乎。此金剛般若波羅",
    "X25n0509_001:0890a12": "蜜。所當受持也。",
    "X25n0509_001:0890a13": "彚解　自須菩提問經名至此。凡四節為一段。是",
    "X25n0509_001:0890a14": "一部經點眼處。通段皆言般若法。以答奉持之意。",
    "X25n0509_001:0890a15": "般若非般若。是言智體無相。以下離文字相。故無",
    "X25n0509_001:0890a16": "所說。離煩惱相。故非微塵。離人天相。故非世界。乃",
    "X25n0509_001:0890a17": "至離佛色身。故非三十二相。一切無所著。方是般",
    "X25n0509_001:0890a18": "若法。方是真受持。此成就第一希有之法。非身命",
    "X25n0509_001:0890a19": "施所能及也。故下文但讚嘆能契此理。以教人者。",
    "X25n0509_001:0890a20": "其福無量。",
    "X25n0509_001:0890a21": "爾時須菩提聞說是經深解義趣涕淚悲泣而白佛",
    "X25n0509_001:0890a22": "言希有世尊佛說如是甚深經典我從昔來所得慧",
    "X25n0509_001:0890a23": "眼未曾得聞如是之經世尊若復有人得聞是經信",
    "X25n0509_001:0890a24": "心清淨即生實相當知是人成就第一希有功德世",
    "X25n0509_001:0890b01": "尊是實相者即是非相是故如來說名實相。",
    "X25n0509_001:0890b02": "註　聞字。與前願樂欲聞相應。聞說是經三句。摹",
    "X25n0509_001:0890b03": "寫空生之聞境。下數聞字。空生自寫其聞境。即以",
    "X25n0509_001:0890b04": "能聞望人也。經以般若為名。般若以無相為主。不",
    "X25n0509_001:0890b05": "住於相。便是此經之義。義之究竟歸著處為趣。不",
    "X25n0509_001:0890b06": "住於相則生實相。便是義中之趣。空生傷覺悟之",
    "X25n0509_001:0890b07": "晚。故感極涕零也。甚深經典。即般若非般若之法。",
    "X25n0509_001:0890b08": "信心者。信無我四相。而修不住之行也。清淨者。即",
    "X25n0509_001:0890b09": "人法兩空。不住於相也。實相者。即清淨法身。非有",
    "X25n0509_001:0890b10": "非無。不生不滅。如如不動。實相般若也。生實相者。",
    "X25n0509_001:0890b11": "蓋人心本自清淨。以住相故生虗妄。以不住相。即",
    "X25n0509_001:0890b12": "顯自性。故生實相也。實相即是本性空淨。非有形",
    "X25n0509_001:0890b13": "相可執。故下轉語云。是實相者即是非相。",
    "X25n0509_001:0890b14": "論　此善現因自己幸聞此經。而願當世之聞經",
    "X25n0509_001:0890b15": "淨信。以生實相也。佛說如是甚深經典。不惟人空。",
    "X25n0509_001:0890b16": "而且法空。并般若智相亦空。昔得慧眼。於有見空。",
    "X25n0509_001:0890b17": "今聞此經。於空亦遣。人能解此經義。信自心本來",
    "X25n0509_001:0890b18": "清淨。保此湛然之本體。由是妄念。全消天理常住。",
    "X25n0509_001:0890b19": "實具般若。所謂生實相也。實相即從無相中生出。",
    "X25n0509_001:0890b20": "猶鑑空即能照也。實相即是非相者。猶鑑中本無",
    "X25n0509_001:0890b21": "形也。佛說無相處。俱是說實相處。生實相三字。要",
    "X25n0509_001:0890b22": "著眼。後人目釋氏為空門。專言虗無寂滅。豈不罪",
    "X25n0509_001:0890b23": "過。",
    "X25n0509_001:0890b24": "講　上言般若之法。爾時須菩提深解無相之義",
    "X25n0509_001:0890c01": "趣。涕淚悲泣。傷聞經之晚。白佛言。希有世尊。佛說",
    "X25n0509_001:0890c02": "如是深奧經典。我從來修行。雖具慧眼。聞法甚多。",
    "X25n0509_001:0890c03": "未曾如此之妙者。我既聞此經。已悟自性清淨中。",
    "X25n0509_001:0890c04": "本來有此真實矣。若再有人。聞是經典。一念發篤",
    "X25n0509_001:0890c05": "信之心。其心純是天真。毫無欲塵所累。便得清淨",
    "X25n0509_001:0890c06": "般若。則性中具如來法身。即生實相。當知是人成",
    "X25n0509_001:0890c07": "就第一希有功德矣。世尊。是實相者。即真空自性。",
    "X25n0509_001:0890c08": "本無形迹。是故如來所說實相。總屬鏡花水月。豈",
    "X25n0509_001:0890c09": "真有實相之可名哉。",
    "X25n0509_001:0890c10": "世尊我今得聞如是經典信解受持不足為難若當",
    "X25n0509_001:0890c11": "來世後五百歲其有眾生得聞是經信解受持是人",
    "X25n0509_001:0890c12": "則為第一希有何以故此人無我相無人相無眾生",
    "X25n0509_001:0890c13": "相無壽者相所以者何我相即是非相人相眾生相",
    "X25n0509_001:0890c14": "壽者相即是非相何以故離一切諸相即名諸佛。",
    "X25n0509_001:0890c15": "註　信解者。心無所疑。而了然悟也。受持者。心既",
    "X25n0509_001:0890c16": "領悟。而守之堅也。無四相。證人空也。四相即非相。",
    "X25n0509_001:0890c17": "證法空也。離一切相并空見亦忘也。如是乃為清",
    "X25n0509_001:0890c18": "淨名諸佛。所謂生實相也。",
    "X25n0509_001:0890c19": "論　上文聞經。為現在世人言。此願後世之聞經",
    "X25n0509_001:0890c20": "信持。以徵離相也。空生甫幸自聞。即以能聞望人。",
    "X25n0509_001:0890c21": "且望後來五百歲之眾生。一則曰第一。再則第一。",
    "X25n0509_001:0890c22": "與佛以獲福歆動持說者。同一惓切。又恐眾生誤",
    "X25n0509_001:0890c23": "認受持讀誦。全在章句。於自家善根。不能生發。故",
    "X25n0509_001:0890c24": "先言信心清淨。次言信解。以示受持讀誦之本。無",
    "X25n0509_001:0891a01": "我四相。證入空智也。若止能證人空。尚屬二乘。何",
    "X25n0509_001:0891a02": "為希有。而是人更解諸法本來寂滅。諦見四相即",
    "X25n0509_001:0891a03": "是非相。證法空智矣。法空尚是菩薩。何云第一。而",
    "X25n0509_001:0891a04": "是人又。解非法之空亦空。淨悟三空。契合實理。靈",
    "X25n0509_001:0891a05": "光發現。可證清淨法身矣。故曰即名諸佛。",
    "X25n0509_001:0891a06": "講　須菩提曰。我親侍如來。得聞妙法。自能信其",
    "X25n0509_001:0891a07": "言之實。解其理之妙。聽受而持守之。不為難事。若",
    "X25n0509_001:0891a08": "末法濁世。離佛遙遠。茫茫苦海。而能歸依佛教。聞",
    "X25n0509_001:0891a09": "是經而信解受持。此人明了自性。真第一等人。甚",
    "X25n0509_001:0891a10": "為希有。何也。以其頓悟真空。四相俱無也。是人所",
    "X25n0509_001:0891a11": "以無四相者何也。為他信心清淨。了知五蘊本來",
    "X25n0509_001:0891a12": "空寂。我相即是非相。彼此原來絕待。人相即是非",
    "X25n0509_001:0891a13": "相。萬象一法所印。眾生即是非相。億劫不出剎那。",
    "X25n0509_001:0891a14": "壽者即是非相。既悟諸相非相之旨。所以當體全",
    "X25n0509_001:0891a15": "空也。又何以知四相非相。蓋無相是人空。非相是",
    "X25n0509_001:0891a16": "法空。人法俱空。并空見亦忘。即到覺位。可以名為",
    "X25n0509_001:0891a17": "佛矣。",
    "X25n0509_001:0891a18": "佛告須菩提如是如是若復有人得聞是經不驚不",
    "X25n0509_001:0891a19": "怖不畏當知是人甚為希有何以故須菩提如來說",
    "X25n0509_001:0891a20": "第一波羅蜜即非第一波羅蜜是名第一波羅蜜(石本",
    "X25n0509_001:0891a21": "非第一上。無即字)。",
    "X25n0509_001:0891a22": "註　如是如是。印許善現所言。亦以接引後世也。",
    "X25n0509_001:0891a23": "怪愕曰驚。惶恐曰怖。退縮曰畏。能信解受持。實相",
    "X25n0509_001:0891a24": "現前。乃能不驚不怖不畏。故曰希有。金剛般若。貫",
    "X25n0509_001:0891b01": "徹五度。為第一波羅蜜。非第一者。是清淨之心。是",
    "X25n0509_001:0891b02": "名第一者。乃圓證之詣。",
    "X25n0509_001:0891b03": "論　此因空生既能解悟。便要他實行般若。以證",
    "X25n0509_001:0891b04": "實相也。六波羅蜜中。惟般若能成就法身。故云第",
    "X25n0509_001:0891b05": "一。前言般若即非般若。是就般若一波羅蜜而言。",
    "X25n0509_001:0891b06": "乃無相體性也。此第一即非第一。是對餘五波羅",
    "X25n0509_001:0891b07": "蜜言。而說六度。總一般若。萬行同成第一。以起下",
    "X25n0509_001:0891b08": "忍辱布施。離一切相之意也。般若為第一。又併第",
    "X25n0509_001:0891b09": "一而遣之。經義所以微妙。",
    "X25n0509_001:0891b10": "講　佛因須菩提之言。即印可之曰。汝言深契佛",
    "X25n0509_001:0891b11": "理。如是如是。後果有人。得聞般若妙法。不驚而無",
    "X25n0509_001:0891b12": "疑心。不怖而無懼心。不畏而無退心。則諦聽受持。",
    "X25n0509_001:0891b13": "永無退轉。此人甚為希有。何也。諸波羅蜜。以般若",
    "X25n0509_001:0891b14": "為第一。然乃真空無相。貫徹五度。即非第一之可",
    "X25n0509_001:0891b15": "名。而般若能成就法身。是名第一波羅蜜也。",
    "X25n0509_001:0891b16": "須菩提忍辱波羅蜜如來說非忍辱波羅蜜是名忍",
    "X25n0509_001:0891b17": "辱波羅蜜何以故須菩提如我昔為歌利王割截身",
    "X25n0509_001:0891b18": "體我於爾時無我相無人相無眾生相無壽者相何",
    "X25n0509_001:0891b19": "以故我於往昔節節支解時若有我相人相眾生相",
    "X25n0509_001:0891b20": "壽者相應生瞋恨須菩提又念過去於五百世作忍",
    "X25n0509_001:0891b21": "辱仙人於爾所世無我相無人相無眾生相無壽者",
    "X25n0509_001:0891b22": "相(古本無是名忍辱波羅蜜句)。",
    "X25n0509_001:0891b23": "註　六度中最難離相者。無如忍辱一度。被人毀",
    "X25n0509_001:0891b24": "害曰辱。我能安受曰忍。說非忍辱。是忍而無忍也。",
    "X25n0509_001:0891c01": "如我一證。是極苦忍。亦非忍也。無四相正明非忍",
    "X25n0509_001:0891c02": "也。與前度生無四相。持經無四相。互為發明。歌利。",
    "X25n0509_001:0891c03": "華言極惡。昔如來證初地時。山居修道。王帶宮女",
    "X25n0509_001:0891c04": "出獵。困倦而寢。諸女入山禮仙。王覺大怒。入山尋",
    "X25n0509_001:0891c05": "之。問仙以何為戒。曰以忍為戒。王割截仙人肢體。",
    "X25n0509_001:0891c06": "四天王怒雨沙石。王怖畏懺悔。仙身復如故。王後",
    "X25n0509_001:0891c07": "歸信受記。即憍陳如也。念過去一段。又追述前因。",
    "X25n0509_001:0891c08": "言佛所修非止一世一事也。",
    "X25n0509_001:0891c09": "論　上言非第一波羅蜜。明般若貫徹五度。猶恐",
    "X25n0509_001:0891c10": "菩薩未能通達此旨。故於六度中。舉忍辱以證離",
    "X25n0509_001:0891c11": "相也。持戒精進。禪定般若。悉在心上修習。布施。忍",
    "X25n0509_001:0891c12": "辱。則見於事為。菩薩饒益有情。正於事為徵心。故",
    "X25n0509_001:0891c13": "經中言忍辱布施。以攝餘度。而忍辱一度。最難克",
    "X25n0509_001:0891c14": "化。此見性之後。習定修慧。最要關頭。所以菩薩當",
    "X25n0509_001:0891c15": "行忍辱波羅蜜。然人忍辱為難。忘忍尤難。見有辱",
    "X25n0509_001:0891c16": "可忍。即不能忍矣。忍辱從般若。而出本然之心。寂",
    "X25n0509_001:0891c17": "然不動。外不見有所辱之相。內不見有能忍之念。",
    "X25n0509_001:0891c18": "是般若體中。本無我人。誰辱誰忍。如是方能離相。",
    "X25n0509_001:0891c19": "方是真正實相般若也。",
    "X25n0509_001:0891c20": "講　佛告須菩提。不但般若波羅蜜。本無迹象。無",
    "X25n0509_001:0891c21": "可執著。即我所說忍辱波羅蜜。此實有形相可見",
    "X25n0509_001:0891c22": "者。然一念清淨。煩惱自息。外不見有所辱。內不見",
    "X25n0509_001:0891c23": "有所忍。橫逆之來。渾然兩忘。此如來說非忍辱波",
    "X25n0509_001:0891c24": "羅蜜。祇虗名為忍辱波羅蜜而已。如我昔為歌利",
    "X25n0509_001:0892a01": "王。割截身體時。心如虗空。不起四相。何以故。當初",
    "X25n0509_001:0892a02": "節節支解。可謂辱之極矣。若有四相。瞋恨心生。何",
    "X25n0509_001:0892a03": "以言忍。又念曾於五百世。作忍辱仙人。亦無四相",
    "X25n0509_001:0892a04": "之累。歷劫自能頓悟真空。此我之所修。非止一世",
    "X25n0509_001:0892a05": "一事已也。",
    "X25n0509_001:0892a06": "是故須菩提菩薩應離一切相發阿耨多羅三藐三",
    "X25n0509_001:0892a07": "菩提心不應住色生心不應住聲香味觸法生心應",
    "X25n0509_001:0892a08": "生無所住心若心有住即為非住是故佛說菩薩心",
    "X25n0509_001:0892a09": "不應住色布施須菩提菩薩為利益一切眾生故應",
    "X25n0509_001:0892a10": "如是布施如來說一切諸相即是非相又說一切眾",
    "X25n0509_001:0892a11": "生即非眾生(利益眾生句下。古本無故字)。",
    "X25n0509_001:0892a12": "註　上言忍行。何故忽言發心。蓋菩薩先當發心",
    "X25n0509_001:0892a13": "也。兩是故字。總束上文。離相發心。則所發之心。即",
    "X25n0509_001:0892a14": "無所住之心也。發則生矣。但前云應無所住而生",
    "X25n0509_001:0892a15": "其心。恐人認作兩層。有無所住之心。又有所生之",
    "X25n0509_001:0892a16": "心。轉非清淨。故直曰生無所住心。言生此原無所",
    "X25n0509_001:0892a17": "住之心也。若心有住即為非住者。謂住於色等。即",
    "X25n0509_001:0892a18": "不住於菩提也。再引佛說布施一度。申明離相發",
    "X25n0509_001:0892a19": "心之義。住色布施。該聲香等在內。上先言不住相",
    "X25n0509_001:0892a20": "等布施。再言不住色等生心。此則言不住色等生",
    "X25n0509_001:0892a21": "心。即不住色布施。以融合上文之義。此布施。指法",
    "X25n0509_001:0892a22": "施言。滅度眾生。即是利益眾生也。末四句結上意。",
    "X25n0509_001:0892a23": "言菩薩應離一切相者。因一切諸相。因緣而生。盡",
    "X25n0509_001:0892a24": "是假合。相即非相也。菩薩利益一切眾生者。因眾",
    "X25n0509_001:0892b01": "生各明本性。即是諸佛。生即非生也。",
    "X25n0509_001:0892b02": "論　此承上忍辱無相而言。教諸菩薩。離相發心。",
    "X25n0509_001:0892b03": "又於六度中。舉布施以證離相也。離相所發之心",
    "X25n0509_001:0892b04": "即正等覺心。故學佛者。直發菩提心。當使此心湛",
    "X25n0509_001:0892b05": "然。隨處解脫。空諸所有。斯為離一切相。佛恐人認",
    "X25n0509_001:0892b06": "離相為虗無。故以利益二字。指示實際。蓋必利人",
    "X25n0509_001:0892b07": "福德。益人智慧。實實有其功用。始為滅度眾生。此",
    "X25n0509_001:0892b08": "是菩薩宏誓之願。勸修之本。但因眾生住著根塵。",
    "X25n0509_001:0892b09": "故廣行化導。若布施者先有住著。何以化彼住著",
    "X25n0509_001:0892b10": "之心。所以決當如是布施。然後自性獲清淨無為",
    "X25n0509_001:0892b11": "功德。而眾生亦受清淨無為之利益也。自此至不",
    "X25n0509_001:0892b12": "可思議。總在功德上說。",
    "X25n0509_001:0892b13": "講　佛告須菩提。是故諸菩薩。當空此心。離去一",
    "X25n0509_001:0892b14": "切形相。方可發無上菩提心。不當住著色聲香味",
    "X25n0509_001:0892b15": "觸法。而起可欲之心。當生無所住著之心。則此心",
    "X25n0509_001:0892b16": "圓通無礙。真純無欲。非一切諸相所能繫縛。若心",
    "X25n0509_001:0892b17": "於六塵有所住著。即所住不是菩提心矣。所以如",
    "X25n0509_001:0892b18": "來甞說菩薩之心。莫不欲布施。但眾苦之本。眼根",
    "X25n0509_001:0892b19": "不淨為先。不應住於色而為之布施也。須菩提。菩",
    "X25n0509_001:0892b20": "薩布施。原為利益一切眾生。使眾塵不隔。真智現",
    "X25n0509_001:0892b21": "前。故應如是無住相布施。方獲真利益。所以如來",
    "X25n0509_001:0892b22": "說一切諸相者。其實當體全空。即是非相也。又說",
    "X25n0509_001:0892b23": "一切眾生者。其實眾生。若見自性。即非眾生也。",
    "X25n0509_001:0892b24": "須菩提如來是真語者實語者如語者不誑語者不",
    "X25n0509_001:0892c01": "異語者須菩提如來所得法此法無實無虗須菩提",
    "X25n0509_001:0892c02": "若菩薩心住於法而行布施如人入闇則無所見若",
    "X25n0509_001:0892c03": "菩薩心不住法而行布施如人有目日光明照見種",
    "X25n0509_001:0892c04": "種色須菩提當來之世若有善男子善女人。能於此",
    "X25n0509_001:0892c05": "經受持讀誦則為如來以佛智慧悉知是人悉見是",
    "X25n0509_001:0892c06": "人皆得成就無量無邊功德。",
    "X25n0509_001:0892c07": "註　真語。不妄也。實語。不虗也。如語。稱理而語也。",
    "X25n0509_001:0892c08": "不誑。非詭託欺偽之言。不異。不涉怪異。亦無互異",
    "X25n0509_001:0892c09": "也。如來所語之法。即如來所得之法。法乃無為真",
    "X25n0509_001:0892c10": "如之法也。法體空寂。無相可得。故云無實。非相即",
    "X25n0509_001:0892c11": "相。有真空體。故云無虗。虗實二字。合說有味。虗中",
    "X25n0509_001:0892c12": "悟出實際。實中悟出虗理。虗實相形。乃成如來妙",
    "X25n0509_001:0892c13": "法。住則著相。為煩惱所障。故云入闇。無住則人我",
    "X25n0509_001:0892c14": "兩忘。智光獨照。故云見種種色。未言離相持經功",
    "X25n0509_001:0892c15": "德。以印可空生第一希有功德之語。起下段之義。",
    "X25n0509_001:0892c16": "論　此揭出即空不空之如來藏。以見離相。即生",
    "X25n0509_001:0892c17": "實相。欲人不住於相。以成就功德也。如來所說法。",
    "X25n0509_001:0892c18": "總是無上菩提。欲人了悟佛法。實則墮入常見。虗",
    "X25n0509_001:0892c19": "則墮入斷見。心體無相。不可言實。妙用無方。不可",
    "X25n0509_001:0892c20": "言虗。真空妙用。法性如是。即應無所住行於布施",
    "X25n0509_001:0892c21": "也。心住於法者。於因中未淨六塵。謂行善可以作",
    "X25n0509_001:0892c22": "福。於佛道神妙感通。智慧覺人之本量。猶未夢見。",
    "X25n0509_001:0892c23": "若此心全從一片慈悲中流出。迎機善導。輾轉濟",
    "X25n0509_001:0892c24": "人。使五濁眾生。咸登彼岸。是乃洞徹源流。性光燭",
    "X25n0509_001:0893a01": "照。此正布施利益也。得真如由心淨。心淨由不住",
    "X25n0509_001:0893a02": "法。不住法由有智。有智由聞經。當知此經有其勝",
    "X25n0509_001:0893a03": "德。故須讚歎以示將來也。",
    "X25n0509_001:0893a04": "講　佛曰。我如來所說般若波羅蜜者。皆無上菩",
    "X25n0509_001:0893a05": "提。了悟本性。真而不妄。實而不虗。如如而不變其",
    "X25n0509_001:0893a06": "詞。非欺誑之言。非異常之論。如來所以得此般若",
    "X25n0509_001:0893a07": "法者。只是空。無所空之心法。將以法為實耶。真體",
    "X25n0509_001:0893a08": "空寂。本無實也。以法為虗耶。妙用無方。亦無虗也。",
    "X25n0509_001:0893a09": "故修行菩薩。當悟真空。不宜有所住著。以為布施。",
    "X25n0509_001:0893a10": "若心著於法而行布施。則四相未空。為無明障。如",
    "X25n0509_001:0893a11": "人人闇室中。昏無所見矣。若心無所著而行布施。",
    "X25n0509_001:0893a12": "則圓。悟如來。洞達無礙。如人有眼目。又得杲日當",
    "X25n0509_001:0893a13": "空。見種種色矣。若後世有善男女。能受持讀誦此",
    "X25n0509_001:0893a14": "經。直下頓悟真空。即到菩提覺位。為自性如來。佛",
    "X25n0509_001:0893a15": "以智慧之目。盡知盡見。豈不成就無量無邊功德",
    "X25n0509_001:0893a16": "哉。",
    "X25n0509_001:0893a17": "須菩提若有善男子善女人初日分以恒河沙等身",
    "X25n0509_001:0893a18": "布施中日分復以恒河沙等身布施後日分亦以恒",
    "X25n0509_001:0893a19": "河沙等身布施如是無量百千萬億劫以身布施若",
    "X25n0509_001:0893a20": "復有人聞此經典信心不逆其福勝彼何況書寫受",
    "X25n0509_001:0893a21": "持讀誦為人解說。",
    "X25n0509_001:0893a22": "註　初日中日後日。以一日言。早中晚三時也。恒",
    "X25n0509_001:0893a23": "河沙言其多。無量劫言其久。皆備喻也。佛所謂捨",
    "X25n0509_001:0893a24": "身布施。非真有此事。即儒家損己益人之說。信心。",
    "X25n0509_001:0893b01": "即前信心清淨。不逆。即前不驚不怖不畏。是與般",
    "X25n0509_001:0893b02": "若契合。一心隨順也。聞經信心。無有違逆。祇是耳",
    "X25n0509_001:0893b03": "根勝也。何況六根清淨。又有勝焉者。書寫手具般",
    "X25n0509_001:0893b04": "若身根勝也。受持心具般若意根勝也。讀誦口具",
    "X25n0509_001:0893b05": "般若舌根勝也。此自利之功。至為人解說。又是利",
    "X25n0509_001:0893b06": "他之德。",
    "X25n0509_001:0893b07": "論　此第四番較量福德也。但捨身命。不能見性。",
    "X25n0509_001:0893b08": "仍為有漏業因。聞經信心。頓見自性。一志修行。更",
    "X25n0509_001:0893b09": "無退轉。此人得般若之福。大勝命施之福。書寫持",
    "X25n0509_001:0893b10": "說。是從般若光中流出。語言文字。代佛宣揚。非徒",
    "X25n0509_001:0893b11": "紙上陳言。依文解義可比。",
    "X25n0509_001:0893b12": "講　佛言設有善男女。於一日之間。以恒河沙等",
    "X25n0509_001:0893b13": "身命。三度布施。至於無量數劫。則福報曷可勝言。",
    "X25n0509_001:0893b14": "然止能受世間頑福耳。若有人聞此經。既信於心。",
    "X25n0509_001:0893b15": "不違其說。其福尚勝捨身之福。何況書寫章句。而",
    "X25n0509_001:0893b16": "尋繹其言。受持讀誦。而解悟其理。又以是經與人",
    "X25n0509_001:0893b17": "解說其義。則不徒自明己性。且教人各見其性。善",
    "X25n0509_001:0893b18": "根純熟。利益無窮。其福豈有限量哉。",
    "X25n0509_001:0893b19": "彚解　自深解義趣至此。凡七節為一段。空生聞",
    "X25n0509_001:0893b20": "般若經名之後。自陳悟解。嘆信經之人。生實相。徵",
    "X25n0509_001:0893b21": "離相。為第一希有。佛因言實相般若。為六度第一。",
    "X25n0509_001:0893b22": "復舉忍辱布施以例其餘。教以從解起行。於六波",
    "X25n0509_001:0893b23": "羅蜜上。一一離相發心。以利益眾生。而以無實無",
    "X25n0509_001:0893b24": "虗。括般若之宗旨。無實。則萬法皆空。離相是也。無",
    "X25n0509_001:0893c01": "虗。則一真常住實相是也。正是菩提妙境。又借入",
    "X25n0509_001:0893c02": "闇處明。推明相無可住之故。復較量福德一番。以",
    "X25n0509_001:0893c03": "見般若能人己兼成。非捨命所能及也。",
    "X25n0509_001:0893c04": "須菩提以要言之是經有不可思議不可稱量無邊",
    "X25n0509_001:0893c05": "功德如來為發大乘者說為發最上乘者說若有人",
    "X25n0509_001:0893c06": "能受持讀誦廣為人說如來悉知是人悉見是人皆",
    "X25n0509_001:0893c07": "得成就不可量不可稱無有邊不可思議功德如是",
    "X25n0509_001:0893c08": "人等即為荷擔如來阿耨多羅三藐三菩提何以故",
    "X25n0509_001:0893c09": "須菩提若樂小法者著我見人見眾生見壽者見則",
    "X25n0509_001:0893c10": "於此經不能聽受讀誦為人解說須菩提在在處處",
    "X25n0509_001:0893c11": "若有此經一切世間天人阿修羅所應供養當知此",
    "X25n0509_001:0893c12": "處即為是塔皆應恭敬作禮圍繞以諸華香而散其",
    "X25n0509_001:0893c13": "處。",
    "X25n0509_001:0893c14": "註　要。宗也。語必歸宗也。是經。即文字中所詮實",
    "X25n0509_001:0893c15": "相般若也。乘即車乘。取法輪轉通之義。大乘。菩薩",
    "X25n0509_001:0893c16": "乘也。最上乘。佛乘也。六祖曰。法無三乘。人心自有",
    "X25n0509_001:0893c17": "差等。見聞轉誦。是小乘。悟法解義。是中乘。依法修",
    "X25n0509_001:0893c18": "行。是大乘。萬法盡通。萬行俱備。一切不染。離諸法",
    "X25n0509_001:0893c19": "相。一無所得。名最上乘。發。謂修行人發心也。上功",
    "X25n0509_001:0893c20": "德。以經中自有之功德言。下以人所成就之功德",
    "X25n0509_001:0893c21": "言。荷擔。直將佛法肩承在身上也。小法外道也。前",
    "X25n0509_001:0893c22": "言四相。主六塵說。尚粗。此言四見。主六根說。稍細。",
    "X25n0509_001:0893c23": "妄見又為妄相根本。前言塔廟。是說經處。此是有",
    "X25n0509_001:0893c24": "經處。各有分別。諸華香。謂寶花妙香也。",
    "X25n0509_001:0894a01": "論　此總承上文。言是經微妙。惟發大乘人。能荷",
    "X25n0509_001:0894a02": "擔佛法也。發大乘。最上乘。即是發阿耨多羅三藐",
    "X25n0509_001:0894a03": "三菩提心。菩薩為已發最上乘人。善男女為能發",
    "X25n0509_001:0894a04": "最上乘人。眾生為未發最上乘人。然未發上乘。實",
    "X25n0509_001:0894a05": "是能發上乘者。如來護囑菩薩。為已發上乘者說。",
    "X25n0509_001:0894a06": "正為能發上乘未發上乘者說也。荷擔者。以菩提",
    "X25n0509_001:0894a07": "本於如來。示正法授受之宗。如來護念付囑。專是",
    "X25n0509_001:0894a08": "求荷擔之人。末言此經具佛全身。但流布處。即是",
    "X25n0509_001:0894a09": "法身常住。收足持經之義。圓滿周徧。蓋盡人望之",
    "X25n0509_001:0894a10": "矣。",
    "X25n0509_001:0894a11": "講　須菩提。要而言之。是經不可以心思口議。不",
    "X25n0509_001:0894a12": "可以物稱器量。有無邊功德。所以如來不輕為人",
    "X25n0509_001:0894a13": "說。惟為發菩提心。大根器人說也。若果有人受持",
    "X25n0509_001:0894a14": "讀誦。廣為人說。如來悉知之而悉見之。功用德行。",
    "X25n0509_001:0894a15": "皆可成就。此人即能以如來無上菩提之法。一身",
    "X25n0509_001:0894a16": "擔任之。豈樂小法者可比哉。蓋樂小法者。迷於外",
    "X25n0509_001:0894a17": "道不免有人我等見之私。其於真性。茫然不知。故",
    "X25n0509_001:0894a18": "不能聽受讀誦。為人解說也。不知此經普示一切。",
    "X25n0509_001:0894a19": "至微至妙。須菩提。在在處處。有此經典。一切世間",
    "X25n0509_001:0894a20": "天人阿修羅。為之供養。當知此處。即是如來真身。",
    "X25n0509_001:0894a21": "舍利寶塔。能使遐邇瞻仰。恭敬而一心嚴肅。作禮",
    "X25n0509_001:0894a22": "而五體投地。圍繞而大眾歸依。以諸花香而布散",
    "X25n0509_001:0894a23": "於持經之處。則供養可謂至矣。洵乎信心持說者。",
    "X25n0509_001:0894a24": "便能荷擔菩提也。",
    "X25n0509_001:0894b01": "復次須菩提若善男子善女人受持讀誦此經若為",
    "X25n0509_001:0894b02": "人輕賤是人先世罪業應墮惡道以今世人輕賤故",
    "X25n0509_001:0894b03": "先世罪業即為消滅當得阿耨多羅三藐三菩提。",
    "X25n0509_001:0894b04": "註　輕賤謂疾病貧窮。小而憂辱。大而死亡皆是。",
    "X25n0509_001:0894b05": "先世。指前生。其實昔日向惡。今日向善。在生轉換",
    "X25n0509_001:0894b06": "一番。亦謂之世。六祖以先世今世。作前念後念。亦",
    "X25n0509_001:0894b07": "通惡道。地獄餓鬼畜生。即三塗也。入福德門。則先",
    "X25n0509_001:0894b08": "世罪業消滅。入智慧門。則得阿耨菩提。",
    "X25n0509_001:0894b09": "論　上言受持得福。此言受持滅罪。前為大乘言",
    "X25n0509_001:0894b10": "功德。此為下乘言果報也。果報之說。最能感動世",
    "X25n0509_001:0894b11": "人。故略言之。人見持經者。現生轗軻。受人辱罵輕",
    "X25n0509_001:0894b12": "賤。便謂無益而生退阻。故佛言因果破之。正為修",
    "X25n0509_001:0894b13": "法者堅其志耳。放下屠刀。立地可以成佛。無邊苦",
    "X25n0509_001:0894b14": "海。回頭便即誕登。持經見性。換骨脫胎。所謂莫拋",
    "X25n0509_001:0894b15": "造物鈞陶外。廣渡無邊大法船也。",
    "X25n0509_001:0894b16": "講　持誦此經。宜為天人恭敬。而不免人之輕賤。",
    "X25n0509_001:0894b17": "鮮不以持誦為無益矣。佛故曰。須菩提。人能持誦",
    "X25n0509_001:0894b18": "此經。即為荷擔正法。應為天人恭敬。若反為人輕",
    "X25n0509_001:0894b19": "賤。當是夙世大有罪業。縱貪嗔癡。恣身口意。應墮",
    "X25n0509_001:0894b20": "入三惡道中。今仗持經功德。祇受輕賤之罰。前生",
    "X25n0509_001:0894b21": "罪業。即為消除。況今覺心一起。罪滅福生。因除果",
    "X25n0509_001:0894b22": "現。當得無上菩提矣。",
    "X25n0509_001:0894b23": "須菩提我念過去無量阿僧祇劫於然燈佛前得值",
    "X25n0509_001:0894b24": "八百四千萬億那由他諸佛悉皆供養承事無空過",
    "X25n0509_001:0894c01": "者若復有人於後末世能受持讀誦此經所得功德",
    "X25n0509_001:0894c02": "於我所供養諸佛功德百分不及一千萬億分乃至",
    "X25n0509_001:0894c03": "算數譬喻所不能及須菩提若善男子善女人於後",
    "X25n0509_001:0894c04": "末世有受持讀誦此經所得功德我若具說者或有",
    "X25n0509_001:0894c05": "人聞心則狂亂狐疑不信須菩提當知是經義不可",
    "X25n0509_001:0894c06": "思議果報亦不可思議。",
    "X25n0509_001:0894c07": "註　阿僧祇。華言無央數。劫。猶世也。於然燈佛前。",
    "X25n0509_001:0894c08": "謂未遇然燈佛以前也。值。猶遇也。那由他。華言一",
    "X25n0509_001:0894c09": "萬萬。具說。詳言也。具說功德者。如彌陀經所言極",
    "X25n0509_001:0894c10": "樂國土。成就如是功德莊嚴是也。狂亂。癡妄也。狐",
    "X25n0509_001:0894c11": "疑。搖惑也。果報。應驗也。",
    "X25n0509_001:0894c12": "論　此第五番較量福德。總結持經功德之不可",
    "X25n0509_001:0894c13": "思議也。佛復自為貶損。以顯受持之功德。供養者",
    "X25n0509_001:0894c14": "承事無量佛。不如受持者荷擔一如來。是言供養",
    "X25n0509_001:0894c15": "不及受持。非是佛不如末世之人也。具說功德。有",
    "X25n0509_001:0894c16": "許多感應果報事在。所以易起人狂亂疑惑。然果",
    "X25n0509_001:0894c17": "報終不可思議。佛不計果報。正極言是經之勝。欲",
    "X25n0509_001:0894c18": "堅人信受也。末段是總結。經義二句。又結中之結。",
    "X25n0509_001:0894c19": "講　佛言。如我於無央數劫。在然燈佛前。得遇八",
    "X25n0509_001:0894c20": "百四千萬億那由他諸佛出世。盡供奉而不怠。承",
    "X25n0509_001:0894c21": "順而無違。無有一處空過者。我歷事諸佛之多如",
    "X25n0509_001:0894c22": "此。若後末世。有持經之人。見自本性。永脫輪回。以",
    "X25n0509_001:0894c23": "是功德。較我供佛之功德。雖百千萬億分。算數之",
    "X25n0509_001:0894c24": "多。譬喻之廣。皆不及持經功德之一分也。若善男",
    "X25n0509_001:0895a01": "女。於末法時。受持讀誦。所得功德。我若具言其詳。",
    "X25n0509_001:0895a02": "下根人聞之。生癡妄心。否則疑惑不信。必以我言",
    "X25n0509_001:0895a03": "為夸矣。當知此經之義趣。與功德之果報。皆不可",
    "X25n0509_001:0895a04": "以心思口議哉。",
    "X25n0509_001:0895a05": "彚解　自以要言之至此。凡三節為一段。總承上",
    "X25n0509_001:0895a06": "文。言是經之勝。在於無相。人能離。相發心。受持廣",
    "X25n0509_001:0895a07": "說。與樂小法者。何啼霄壤。成就功德。荷擔如來。罪",
    "X25n0509_001:0895a08": "業消除。得成正覺。豈供養諸佛所可及哉。此後讚",
    "X25n0509_001:0895a09": "歎俱絕。故疊以不可思議結之。○自篇首須菩提",
    "X25n0509_001:0895a10": "問安住降伏佛示以無相之旨經義已是了然隨",
    "X25n0509_001:0895a11": "因善現問實信。請經名。願眾生後世生實相。證離",
    "X25n0509_001:0895a12": "相。而如來隨機指示。大要教人生清淨心。乃可證",
    "X25n0509_001:0895a13": "菩提也。末段極讚歎持說功德之勝。堅人淨信。住",
    "X25n0509_001:0895a14": "降之義。至此已。盡是為經之上卷。以下只就上篇",
    "X25n0509_001:0895a15": "意而反復申明之慈悲深重不厭再三。固非複說",
    "X25n0509_001:0895a16": "也。",
    "X25n0509_001:0895a18": "金剛般若波羅蜜經(卷上)"
}