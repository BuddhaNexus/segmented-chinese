{
    "T19n0994_001:0513c10": "新譯仁王般若經陀羅尼念",
    "T19n0994_001:0513c11": "誦儀軌序",
    "T19n0994_001:0513c13": "大興善寺翻經沙門慧靈述",
    "T19n0994_001:0513c14": "我皇帝聖德廣運。仁育群品。亦既纂曆吹大",
    "T19n0994_001:0513c15": "法螺。刊梵言之輕重。警迷徒之耳目。偉矣",
    "T19n0994_001:0513c16": "哉。迺辟興善寺大廣智三藏不空。與義學沙",
    "T19n0994_001:0513c17": "門良賁等一十四人。開府魚朝恩翰林學士",
    "T19n0994_001:0513c18": "常袞等。去歲夏四月。於南桃園再譯斯經。",
    "T19n0994_001:0513c19": "秋九月詔資聖西明。百座敷闡。下紫微而",
    "T19n0994_001:0513c20": "五雲抱出經長衢而萬姓作禮。阡郭充滿猶",
    "T19n0994_001:0513c21": "牆堵焉。稽緇衣。覽青史。自摩騰入漢。僧會遊",
    "T19n0994_001:0513c22": "吳瑞法之來。莫與京者。經云若未來世有",
    "T19n0994_001:0513c23": "諸國王。建立正法護三寶者。我令五方菩",
    "T19n0994_001:0513c24": "薩往護其國令無災難。又云五菩薩。自於佛",
    "T19n0994_001:0513c25": "前。發弘誓言。我有陀羅尼能加持擁護。是",
    "T19n0994_001:0513c26": "一切佛本所修行速疾之門。若人得聞一經",
    "T19n0994_001:0513c27": "於耳。所有罪障悉皆消滅。況復習誦而令通",
    "T19n0994_001:0513c28": "利。佛即讚言。若誦持此陀羅尼者。我及十",
    "T19n0994_001:0513c29": "方諸佛悉常擁護。諸惡鬼神敬之如佛。不久",
    "T19n0994_001:0514a01": "當得阿耨菩提。則知此陀羅尼。字母之根",
    "T19n0994_001:0514a02": "底。眾瑜伽之藪澤。如彼水木歸其本源故",
    "T19n0994_001:0514a03": "菩薩演之。王者建之。黎人念之。諸佛讚之。俾",
    "T19n0994_001:0514a04": "爾昌而熾。俾爾福而利於可以見聖人",
    "T19n0994_001:0514a05": "之心。其益既弘。其軌亦妙。苟于誠不克",
    "T19n0994_001:0514a06": "曷降之以嘉三藏是以譯貝多之文。良賁",
    "T19n0994_001:0514a07": "法師乃受從簡素。始夫處所方便終其觀",
    "T19n0994_001:0514a08": "行儀則修為五門第以位次。一一昭著。庶無",
    "T19n0994_001:0514a09": "懵焉。凡我道俗。將保厥躬。遂求願踐菩提",
    "T19n0994_001:0514a10": "之路。登仁壽之域者。何莫由斯之道哉。",
    "T19n0994_001:0514a13": "仁王護國般若波羅蜜多經陀",
    "T19n0994_001:0514a14": "羅尼念誦儀軌(出金剛瑜伽經)",
    "T19n0994_001:0514a16": "開府儀同三司特進試鴻臚卿",
    "T19n0994_001:0514a17": "肅國公食邑三千戶賜紫贈司",
    "T19n0994_001:0514a18": "空謚大鑒正號大廣智大興善",
    "T19n0994_001:0514a19": "寺三藏沙門不空奉　詔譯",
    "T19n0994_001:0514a20": "第一明五菩薩現威德",
    "T19n0994_001:0514a21": "第一東方金剛手菩薩",
    "T19n0994_001:0514a22": "經東方金剛手菩薩摩訶薩。手持金剛杵放",
    "T19n0994_001:0514a23": "青色光。與四俱胝菩薩往護其國。",
    "T19n0994_001:0514a24": "解曰金剛手者。依三藏所持梵本金剛頂瑜",
    "T19n0994_001:0514a25": "伽經云。堅固利用具二義也。依彼經者。然",
    "T19n0994_001:0514a26": "五菩薩依二種輪現身有異。一者法輪。現真",
    "T19n0994_001:0514a27": "實身。所修行願報得身故。二教令輪。示威",
    "T19n0994_001:0514a28": "怒身。由起大悲現威猛故。此金剛手即普賢",
    "T19n0994_001:0514a29": "菩薩也。手持金剛杵者。表起正智猶如金剛。",
    "T19n0994_001:0514b01": "能斷我法微細障故。依教令輪現作。威怒降",
    "T19n0994_001:0514b02": "三世金剛。四頭八臂。摧伏一切摩醯首羅大",
    "T19n0994_001:0514b03": "自在天諸魔軍眾。侵害正法損害眾生者令",
    "T19n0994_001:0514b04": "調伏故。放青色光者。顯能除遣魔等眾也。與",
    "T19n0994_001:0514b05": "彼東方持國天王及將無量乾闥婆眾毘舍闍",
    "T19n0994_001:0514b06": "眾而為眷屬。與四俱胝菩薩往護其國。",
    "T19n0994_001:0514b07": "第二南方金剛寶菩薩",
    "T19n0994_001:0514b08": "經南方金剛寶菩薩摩訶薩。手持金剛摩尼",
    "T19n0994_001:0514b09": "放日色光。與四俱胝菩薩往護其國。解曰言",
    "T19n0994_001:0514b10": "金剛寶者。如彼經云虛空藏菩薩也。依前法",
    "T19n0994_001:0514b11": "輪現勝妙身。修施等行三輪清淨。手持金剛",
    "T19n0994_001:0514b12": "摩尼者。梵云摩尼此翻云寶。體淨堅密猶如",
    "T19n0994_001:0514b13": "金剛。即是金剛如意寶也。隨諸有情所求皆",
    "T19n0994_001:0514b14": "得。依教令輪現作威怒甘露軍茶利金剛。",
    "T19n0994_001:0514b15": "示現八臂。摧伏一切阿修羅眾眷屬諸惡",
    "T19n0994_001:0514b16": "鬼神。惱害有情行疾疫者令調伏故。放日",
    "T19n0994_001:0514b17": "色光者顯能除遣修羅等也。與彼南方增",
    "T19n0994_001:0514b18": "長天王及將無量恭畔茶眾薜荔多眾而為",
    "T19n0994_001:0514b19": "眷屬。四俱胝者。且一俱胝者華嚴經云百",
    "T19n0994_001:0514b20": "洛叉為一俱胝。即當此方百億數矣。餘三俱",
    "T19n0994_001:0514b21": "胝准此應悉。與如是眾往護其國。",
    "T19n0994_001:0514b22": "第三西方金剛利菩薩",
    "T19n0994_001:0514b23": "經西方金剛利菩薩摩訶薩。手持金剛劍放",
    "T19n0994_001:0514b24": "金色光。與四俱胝菩薩往護其國。",
    "T19n0994_001:0514b25": "解曰言金剛利者。如彼經云文殊師利菩薩",
    "T19n0994_001:0514b26": "也。依前法輪現勝妙身。正智圓滿得自在故。",
    "T19n0994_001:0514b27": "手持金剛劍者。示其所作能斷自他俱生障",
    "T19n0994_001:0514b28": "故。依教令輪現作威怒六足金剛。手臂",
    "T19n0994_001:0514b29": "各六坐水牛上。摧伏一切諸惡毒龍。興惡風",
    "T19n0994_001:0514c01": "雨損有情者令調伏故。放金色光者。顯能除",
    "T19n0994_001:0514c02": "遣惡龍等也。與彼西方廣目天王及無量諸",
    "T19n0994_001:0514c03": "龍富單那眾而為眷屬。與四俱胝菩薩往護",
    "T19n0994_001:0514c04": "其國。",
    "T19n0994_001:0514c05": "第四北方金剛藥叉菩薩",
    "T19n0994_001:0514c06": "經北方金剛藥叉菩薩摩訶薩。手持金剛",
    "T19n0994_001:0514c07": "鈴放瑠璃色光。與四俱胝藥叉往護其國。",
    "T19n0994_001:0514c08": "解曰梵云藥叉此云威德。又翻為盡。能盡諸",
    "T19n0994_001:0514c09": "怨故。如彼經云摧一切魔怨菩薩也。依前法",
    "T19n0994_001:0514c10": "輪現勝妙身。事智圓滿得自在故。手持金剛",
    "T19n0994_001:0514c11": "鈴者。其音震擊覺悟有情。表以般若警群",
    "T19n0994_001:0514c12": "迷故。依教令輪現作威怒淨身金剛。示現四",
    "T19n0994_001:0514c13": "臂。摧伏一切可畏藥叉。常於晝夜伺求方便。",
    "T19n0994_001:0514c14": "奪人精氣害有情者令調伏故。放瑠璃色光",
    "T19n0994_001:0514c15": "者。顯能除遣藥叉等也。與彼北方多聞天王",
    "T19n0994_001:0514c16": "及將無量藥叉眾羅剎娑眾而為眷屬。與四",
    "T19n0994_001:0514c17": "俱胝菩薩往護其國。",
    "T19n0994_001:0514c18": "第五中方金剛波羅蜜多菩薩",
    "T19n0994_001:0514c19": "經中方金剛波羅蜜多菩薩摩訶薩。手持金",
    "T19n0994_001:0514c20": "剛輪放五色光。與四俱胝菩薩往護其國。",
    "T19n0994_001:0514c21": "解曰言金剛波羅蜜多者。此云到彼岸也。如",
    "T19n0994_001:0514c22": "彼經云轉法輪菩薩也。依前法輪現勝妙身。",
    "T19n0994_001:0515a01": "行願圓滿住等覺位也。手持金剛輪者。毘",
    "T19n0994_001:0515a02": "盧遮那初成正覺。請轉法輪以表示故。又以",
    "T19n0994_001:0515a03": "法輪化導有情。令無數無量至彼岸故。依教",
    "T19n0994_001:0515a04": "令輪現作威怒不動金剛。摧伏一切鬼魅惑",
    "T19n0994_001:0515a05": "亂。諸障惱者令調伏故。放五色光者。顯具",
    "T19n0994_001:0515a06": "眾德破前諸闇也。與天帝釋及將無量諸天",
    "T19n0994_001:0515a07": "而為眷屬。與四俱胝菩薩往護其國。",
    "T19n0994_001:0515a08": "第二建立漫茶羅軌儀",
    "T19n0994_001:0515a09": "夫依經建立護國護家護身除災轉障從凡",
    "T19n0994_001:0515a10": "成聖。修行瑜伽至究竟漫茶羅者。先於寂靜",
    "T19n0994_001:0515a11": "清潔之處。有舍利處最為殊勝。或於精室或",
    "T19n0994_001:0515a12": "於山林巖窟之所。或於兩河合流之處。或於",
    "T19n0994_001:0515a13": "園林花菓茂盛蓮華池側。或於賢聖得道之",
    "T19n0994_001:0515a14": "處。及於行者所愛樂處。或於船上及重閣上",
    "T19n0994_001:0515a15": "盤石之上。或於悅意林樹之下。如是處等",
    "T19n0994_001:0515a16": "壇立漫茶羅。於吉祥日。掘地深兩肘廣四",
    "T19n0994_001:0515a17": "肘六肘乃至十二肘。除去瓦礫髮毛灰",
    "T19n0994_001:0515a18": "骨。諸雜穢物盡皆除去。別取淨土兩河岸",
    "T19n0994_001:0515a19": "土。如法作壇。於掘處無諸穢物。却填舊土。",
    "T19n0994_001:0515a20": "如土有賸最上之地。祈願速滿。填若平滿",
    "T19n0994_001:0515a21": "其地為中。所願則中。填若不足其地則下。",
    "T19n0994_001:0515a22": "所願遲晚。難得成遂。填築平滿。如於舍利塔",
    "T19n0994_001:0515a23": "下船上重閣上盤石之上及委清淨無濁",
    "T19n0994_001:0515a24": "穢地。即但如法建立漫茶羅。則不須掘。於",
    "T19n0994_001:0515a25": "壇中心既平填已擇吉祥日日初分時。掘",
    "T19n0994_001:0515a26": "深一尺縱廣亦爾。以五穀種子及諸香藥。各",
    "T19n0994_001:0515a27": "取少分置之於中。誦地天真言曰。",
    "T19n0994_001:0515a28": "曩莫三漫多沒馱南畢哩(二合)恥(聽以反)微",
    "T19n0994_001:0515a29": "曳(二合)娑嚩(二合)訶",
    "T19n0994_001:0515b01": "誦二十一遍加持香等。安置其中填土平滿。",
    "T19n0994_001:0515b02": "次於壇上面向東坐。於壇中心縱廣一肘。取",
    "T19n0994_001:0515b03": "諸香水塗一圓壇。以諸時花遍布其上。及以",
    "T19n0994_001:0515b04": "乳粥珍菓飲食。至心供養。以右手按其壇",
    "T19n0994_001:0515b05": "上。誦地天真言一百八遍即說偈曰。",
    "T19n0994_001:0515b06": "　汝天於佛所　　親證成正覺",
    "T19n0994_001:0515b07": "　我建漫荼羅　　當願常加護",
    "T19n0994_001:0515b08": "誦偈三遍。即取瞿摩夷不墜地者。以淨",
    "T19n0994_001:0515b09": "物取和諸香水。誦前真言加持二十一遍。即",
    "T19n0994_001:0515b10": "從壇東北角。右手漸次如法右旋塗。誦前真",
    "T19n0994_001:0515b11": "言至塗壇畢不得間斷。勿作異語。壇既乾",
    "T19n0994_001:0515b12": "已。又准前法純用瞿摩夷汁。如前再塗。誦",
    "T19n0994_001:0515b13": "前真言並皆如上。乾已。又以取蓮子草或",
    "T19n0994_001:0515b14": "蜀葵葉或龍葵葉。搗以用摩飾令壇先",
    "T19n0994_001:0515b15": "淨。次於壇上張青色蓋。稱壇大小。繞壇懸幡",
    "T19n0994_001:0515b16": "二十四口。次於壇中如法彩畫畫人沐浴著",
    "T19n0994_001:0515b17": "新淨衣受近住戒。其壇三重。莫用皮膠用",
    "T19n0994_001:0515b18": "諸香膠。如無香膠。煎糯米汁用和彩色。於",
    "T19n0994_001:0515b19": "壇中心畫十二輻輪。東畫五股金剛杵。南",
    "T19n0994_001:0515b20": "邊畫金剛寶。西邊畫金剛劍。北邊畫金",
    "T19n0994_001:0515b21": "剛鈴。此上五事即是五方菩薩手中所執",
    "T19n0994_001:0515b22": "祕密之契。東南隅畫三股金剛杵。西南隅畫",
    "T19n0994_001:0515b23": "寶冠。西北隅畫箜篌。東北隅畫羯磨金剛杵。",
    "T19n0994_001:0515b24": "當四角上置四賢瓶。金銀銅瓷新瓦亦得。",
    "T19n0994_001:0515b25": "受一升已下。滿瓶盛水插枝條花。用四色",
    "T19n0994_001:0515b26": "繒各長四尺。青黃赤綠如上次第繫四瓶項。",
    "T19n0994_001:0515b27": "次第三重東門畫金剛鉤。南門畫金剛索。西",
    "T19n0994_001:0515b28": "門畫金剛鎖。北門畫金剛鈴。東南角畫香爐。",
    "T19n0994_001:0515b29": "西南角畫荷葉。於中畫雜花。西北角畫燈。東",
    "T19n0994_001:0515c01": "北角畫塗香器。所畫杵等皆有光焰。三重壇",
    "T19n0994_001:0515c02": "外一重界道。四面畫門。當外界道。於壇四",
    "T19n0994_001:0515c03": "角釘佉陀羅木橛。如無此木橛鐵紫檀木",
    "T19n0994_001:0515c04": "橛亦得。長十二指入地四指。誦下第三金剛",
    "T19n0994_001:0515c05": "真言。加持橛二十一遍已。然後釘也。以五色",
    "T19n0994_001:0515c06": "縷令童女右合。麁細如小指。以繫橛頭周圍",
    "T19n0994_001:0515c07": "壇上。於檀四門置四香爐。燒沈檀熏陸酥",
    "T19n0994_001:0515c08": "合等香。於檀四角畫三股半金剛杵。四角之",
    "T19n0994_001:0515c09": "上各然一盞燈。於四門外左右兩邊。各置二",
    "T19n0994_001:0515c10": "瓷椀(金銀銅並得)盛閼伽香水。每時皆換其水。",
    "T19n0994_001:0515c11": "灑於淨處不得踐踏。如若要祈一七二",
    "T19n0994_001:0515c12": "七乃至七七日。即每日晨朝以八椀乳粥",
    "T19n0994_001:0515c13": "八椀酪飯八疊珍菓八疊甜脆。日日新",
    "T19n0994_001:0515c14": "潔。恭敬供養。若不要祈。尋常供養焚香燒",
    "T19n0994_001:0515c15": "燈閼伽塗香。及採時花日常供養。每月十四",
    "T19n0994_001:0515c16": "十五日。於此兩日粥飯菓等。如上供養。",
    "T19n0994_001:0516a01": "為國為家為自身除災難者。面向北坐。觀",
    "T19n0994_001:0516a02": "想本尊及諸供養皆作白色。寂靜默誦。為求",
    "T19n0994_001:0516a03": "增益面向東坐。想本尊等皆作黃色。歡喜寂",
    "T19n0994_001:0516a04": "靜不出聲誦。為降伏者面向南坐。想本尊",
    "T19n0994_001:0516a05": "等作青黑色。內起大悲外現威怒。大聲念",
    "T19n0994_001:0516a06": "誦。為求敬愛面向西坐。想本尊等皆作赤",
    "T19n0994_001:0516a07": "色。以喜怒心出聲念誦。隨此四種若息災者。",
    "T19n0994_001:0516a08": "從月一日至月八日。若求增益。從月九日至",
    "T19n0994_001:0516a09": "十五日。若求敬愛。從十六日至二十二日。",
    "T19n0994_001:0516a10": "若調伏者。從二十三日至月盡日。建立道",
    "T19n0994_001:0516a11": "場終。而復始如有切要不得依日。但晝夜",
    "T19n0994_001:0516a12": "分依時建立。若息災者取初夜時。若增益者",
    "T19n0994_001:0516a13": "取初日分。若敬愛者取後夜分。若調伏者取",
    "T19n0994_001:0516a14": "日中中夜。若建道場及以念誦要祈等四",
    "T19n0994_001:0516a15": "種。依上日時以為常則若求出離無上",
    "T19n0994_001:0516a16": "菩提修瑜伽者。晝夜四時。後夜日中黃昏中",
    "T19n0994_001:0516a17": "夜。運心供養最為上勝。至下當悉恐人難解",
    "T19n0994_001:0516a18": "故畫壇耳。",
    "T19n0994_001:0516a19": "第三入道場儀軌",
    "T19n0994_001:0516a20": "若行者為求息災。先須沐浴著新淨衣。",
    "T19n0994_001:0516a21": "若在家者受近住戒。應起慇重大乘之心。欲",
    "T19n0994_001:0516a22": "求成就不惜身命。於無邊有情廣起悲願濟",
    "T19n0994_001:0516a23": "度之心。能如是者速得成就。入道場已五體",
    "T19n0994_001:0516a24": "投地。遍禮法界一切三寶。右膝著地懺悔三",
    "T19n0994_001:0516a25": "業一切罪障。勸請十方佛轉正法輪。請諸",
    "T19n0994_001:0516a26": "如來久住於世。隨喜三乘所修福智。以我某",
    "T19n0994_001:0516a27": "甲所修功德。悉皆迴向無上菩提。願共法界",
    "T19n0994_001:0516a28": "一切有情。所求悉地速得滿足。次結加",
    "T19n0994_001:0516a29": "趺坐。如其闕緣不得澡浴。二手塗香發慇重",
    "T19n0994_001:0516b01": "心結清淨印。兩手當心虛心合掌如未敷蓮",
    "T19n0994_001:0516b02": "華誦真言曰。",
    "T19n0994_001:0516b03": "唵娑嚩(二合)婆(引)嚩輸(入)鐸(引)薩嚩達磨",
    "T19n0994_001:0516b04": "(入引)娑嚩(二合)婆嚩輸度撼",
    "T19n0994_001:0516b05": "誦此真言三遍。正誦之時運心廣布。一切諸",
    "T19n0994_001:0516b06": "法本來清淨。是故我身悉亦清淨。即閉目",
    "T19n0994_001:0516b07": "運想。遍滿虛空一切諸佛菩薩道場眾會。執",
    "T19n0994_001:0516b08": "持種種上妙香花。三業至誠頭面禮敬。",
    "T19n0994_001:0516b09": "第一結佛部三昧耶印",
    "T19n0994_001:0516b10": "兩手當心內相叉作拳。並竪二大母指誦",
    "T19n0994_001:0516b11": "真言曰。",
    "T19n0994_001:0516b12": "唵爾那爾迦娑嚩(二合)訶(去引)",
    "T19n0994_001:0516b13": "不出聲誦此真言三遍。下皆准知。於頂上",
    "T19n0994_001:0516b14": "散。由結此印契誦此佛部三昧耶真言故。",
    "T19n0994_001:0516b15": "十方法界一切諸佛。悉皆雲集遍滿虛空。加",
    "T19n0994_001:0516b16": "持行者離諸障惱。三業清淨所修行願速得",
    "T19n0994_001:0516b17": "成就。",
    "T19n0994_001:0516b18": "第二結諸菩薩部三昧耶印",
    "T19n0994_001:0516b19": "兩手當心如前作拳。左大母指屈於掌中誦",
    "T19n0994_001:0516b20": "真言曰。",
    "T19n0994_001:0516b21": "唵阿(引)嚧(引)力迦娑嚩(二合)訶",
    "T19n0994_001:0516b22": "准前誦三遍於頂上散。由結此印契誦此",
    "T19n0994_001:0516b23": "諸菩薩部三昧耶真言故。即得觀自在菩薩",
    "T19n0994_001:0516b24": "等。十方法界一切菩薩。悉皆雲集遍滿虛空。",
    "T19n0994_001:0516b25": "加持行者三業清淨無諸災難。謂諸菩薩承",
    "T19n0994_001:0516b26": "本悲願。今所求者皆悉滿足。",
    "T19n0994_001:0516b27": "第三結金剛部三昧耶印",
    "T19n0994_001:0516b28": "右如前印舒左大母指。屈右大拇指於掌",
    "T19n0994_001:0516b29": "中誦真言曰。",
    "T19n0994_001:0516c01": "唵嚩日囉(二合)地力迦娑嚩(二合引)訶",
    "T19n0994_001:0516c02": "准前誦三遍於頂上散。由結印契誦金剛",
    "T19n0994_001:0516c03": "部三昧耶真言故。即得十方法界一切金剛。",
    "T19n0994_001:0516c04": "現威怒身如雲而集。滿虛空界加持行者。三",
    "T19n0994_001:0516c05": "業堅固猶如金剛。謂彼聖者承佛威神。以自",
    "T19n0994_001:0516c06": "願力大則護持國界令無災難。小則乃至",
    "T19n0994_001:0516c07": "一身令無諸厄。",
    "T19n0994_001:0516c08": "第四結護身印",
    "T19n0994_001:0516c09": "又用三部所結印契。及誦真言五處加持。",
    "T19n0994_001:0516c10": "謂額右肩左肩心喉五處。於頂上散。即",
    "T19n0994_001:0516c11": "成被金剛堅固甲冑。由此加持遍行者身威",
    "T19n0994_001:0516c12": "光赫奕。一切諸魔作障惱者。眼不敢覩疾走",
    "T19n0994_001:0516c13": "而去。",
    "T19n0994_001:0516c14": "第五結辟除印及金剛方隅寶界印",
    "T19n0994_001:0516c15": "右以前金剛部印契。誦彼真言遶壇左轉三",
    "T19n0994_001:0516c16": "匝。即能辟除大力諸魔隨佛菩薩善隱顯者。",
    "T19n0994_001:0517a01": "遠去他界。隨心大小便右轉三匝。即成金",
    "T19n0994_001:0517a02": "剛方隅寶界。諸佛菩薩尚不違越。況障惱者",
    "T19n0994_001:0517a03": "能得其便。於頂上散。",
    "T19n0994_001:0517a04": "第六結請聖眾降壇印",
    "T19n0994_001:0517a05": "右用前三部印契及誦真言。以大母指向身。",
    "T19n0994_001:0517a06": "召請三遍三招。即前滿空三部聖眾。各依",
    "T19n0994_001:0517a07": "本位不相障礙寂然而住。頂上散。",
    "T19n0994_001:0517a08": "第七獻閼伽香水印",
    "T19n0994_001:0517a09": "右以兩手持捧摩尼寶器。盛滿香水置於眉",
    "T19n0994_001:0517a10": "中誦真言曰。",
    "T19n0994_001:0517a11": "唵嚩日嚧(二合引)娜迦吽(引)",
    "T19n0994_001:0517a12": "准上誦三遍運心廣布。次第普浴一切聖眾。",
    "T19n0994_001:0517a13": "於頂上散。由獻閼伽故。從勝解行地乃至",
    "T19n0994_001:0517a14": "法雲地。於地地中十方法界諸佛菩薩。皆",
    "T19n0994_001:0517a15": "悉加護獲諸灌頂。",
    "T19n0994_001:0517a16": "第八獻寶座印",
    "T19n0994_001:0517a17": "右以兩手當心虛心合掌。二大母指及二",
    "T19n0994_001:0517a18": "小指相附少屈。餘之六指各散微屈。如開敷",
    "T19n0994_001:0517a19": "蓮華真言曰。",
    "T19n0994_001:0517a20": "唵迦磨攞娑嚩(二合引)訶",
    "T19n0994_001:0517a21": "由結印契及誦真言。所獻寶座令諸聖眾皆",
    "T19n0994_001:0517a22": "如實受用則令行者至果位中。獲得金剛堅",
    "T19n0994_001:0517a23": "固寶座。",
    "T19n0994_001:0517a24": "第九結普供養印",
    "T19n0994_001:0517a25": "右以兩手合掌。五指互交以右押左。置於心",
    "T19n0994_001:0517a26": "上誦真言曰。",
    "T19n0994_001:0517a27": "那莫三曼多沒馱(引)南(引)薩嚩他(引)吹",
    "T19n0994_001:0517a28": "(平)烏娜誐(二合)諦薩頗(二合)囉呬(引)[牟*含]誐誐曩",
    "T19n0994_001:0517a29": "(上)劍娑嚩(二合引)訶",
    "T19n0994_001:0517b01": "由結此印誦真言故。運心廣布。周遍法界諸",
    "T19n0994_001:0517b02": "佛菩薩道場海會。普雨一切諸供養具。初誦",
    "T19n0994_001:0517b03": "一遍。塵沙寶器滿盛塗香普塗聖眾。誦第二",
    "T19n0994_001:0517b04": "遍。種種花鬘普遍莊嚴。誦第三遍。燒種種香",
    "T19n0994_001:0517b05": "普遍供養。誦第四遍。雨諸天中上妙飲食。置",
    "T19n0994_001:0517b06": "於寶器普遍供養。誦第五遍。雨諸摩尼以為",
    "T19n0994_001:0517b07": "燈明。普遍供養諸佛菩薩。由誦真言加持力",
    "T19n0994_001:0517b08": "故。所獻香等於諸海會。悉皆真實聖眾受用。",
    "T19n0994_001:0517b09": "行者當來常獲。",
    "T19n0994_001:0517b10": "第十結般若波羅蜜多根本印",
    "T19n0994_001:0517b11": "又以兩手背相附。收二頭指。以二小指屈",
    "T19n0994_001:0517b12": "於掌中。以大拇指各押二指頭。置於心上誦",
    "T19n0994_001:0517b13": "經中陀羅尼七遍。由結此印誦陀羅尼故。行",
    "T19n0994_001:0517b14": "者自身即變成般若波羅蜜多菩薩。為一切",
    "T19n0994_001:0517b15": "諸佛之母。其菩薩像結加趺坐白蓮華上。身",
    "T19n0994_001:0517b16": "黃金色。眾實瓔珞遍身莊嚴。首戴寶冠繫",
    "T19n0994_001:0517b17": "冠白繒兩邊垂下。左手當心持般若梵夾。右",
    "T19n0994_001:0517b18": "手當乳作說法印。以大母指押無名指頭。即",
    "T19n0994_001:0517b19": "想菩薩從頭至足。身諸毛孔流出光明。作",
    "T19n0994_001:0517b20": "種種色遍滿法界。一一光中化無量佛遍虛",
    "T19n0994_001:0517b21": "空界。諸世界中普為眾生。當根宣說般若波",
    "T19n0994_001:0517b22": "羅蜜多甚深之法。皆令悟解住三摩地。行者",
    "T19n0994_001:0517b23": "作此觀已。頂上散印手。持數珠置於掌中。合",
    "T19n0994_001:0517b24": "掌當心誦真言曰。",
    "T19n0994_001:0517b25": "唵尾嚧者那(引)麼攞娑嚩(二合引)訶",
    "T19n0994_001:0517b26": "誦此三遍。加持數珠頂上戴已。然後當心。",
    "T19n0994_001:0517b27": "左手承珠右手移珠。念念相應住佛母三昧。",
    "T19n0994_001:0517b28": "觀心莫間斷。誦一百八或二十一遍。掐數",
    "T19n0994_001:0517b29": "足已。頂戴數珠置於本處。結三摩地印。橫舒",
    "T19n0994_001:0517c01": "兩手以右押左。置於臍下。端身閉目頭少微",
    "T19n0994_001:0517c02": "屈。注心心上。諦觀圓明鏡智上縱廣一",
    "T19n0994_001:0517c03": "肘。漸遍法界布字行列。右旋次第觀。一一字",
    "T19n0994_001:0517c04": "光明徹照。從外向內至於地字。從內向外漸",
    "T19n0994_001:0517c05": "觀諸字。周而復始。至第三遍心善寂定。了",
    "T19n0994_001:0517c06": "了分明觀所詮義。不生不滅一一平等皆遍",
    "T19n0994_001:0517c07": "法界。非動非靜定慧雙運。永離諸相即是般",
    "T19n0994_001:0517c08": "若波羅蜜多三摩地觀。",
    "T19n0994_001:0517c09": "從此欲結般若波羅蜜多印。誦陀羅尼七遍",
    "T19n0994_001:0517c10": "於頂上散。次結普供養印。如前運心次第供",
    "T19n0994_001:0517c11": "養。對聖眾前以向所修所生功德。盡將資益",
    "T19n0994_001:0517c12": "所求諸願。為國為家利他滿足。然後迴施眾",
    "T19n0994_001:0517c13": "生迴嚴淨土。迴向實際迴求無上菩提。願共",
    "T19n0994_001:0517c14": "有情速至彼岸。次結前結界印誦前真言三",
    "T19n0994_001:0517c15": "遍左轉。即成解界。次結前三部印誦前真言",
    "T19n0994_001:0517c16": "三遍皆以大拇指向外撥之。即成發遣。聖眾",
    "T19n0994_001:0517c17": "各歸本土。行者作禮而去。如常經行受持讀",
    "T19n0994_001:0517c18": "誦大乘。勿散動也。",
    "T19n0994_001:0518a01": "第四釋陀羅尼文字觀行法",
    "T19n0994_001:0518a02": "娜謨(此云歸命)囉怛曩(二合此云寶)怛囉(二合)夜(引)耶(此云三。",
    "T19n0994_001:0518a03": "順此方言。歸命三寶。謂由持經。誦陀羅尼者。密語乃云歸命三寶。何故須歸耶。謂梵本金剛頂瑜伽經云。",
    "T19n0994_001:0518a04": "歸依佛故。即得諸佛五菩薩等一切菩薩。與無量眷屬皆來加護。謂諸菩薩尊敬菩提心。見發菩提心歸依佛者。",
    "T19n0994_001:0518a05": "常加護故。歸依法者。即得帝釋并諸眷屬。四天王天皆來加護。謂由帝釋往因危難。得般若法加護獲益故。",
    "T19n0994_001:0518a06": "常尊敬歸依僧者。即得色究竟天五淨居等。并諸眷屬皆來加護。謂諸菩薩及聲聞僧。多居彼天住現法樂故。",
    "T19n0994_001:0518a07": "常尊敬)娜莫(此云歸命)阿(上引)哩也(二合引此云遠離惡不善法。會意翻云聖者也)",
    "T19n0994_001:0518a08": "吠[口*路]者娜野(此云遍照。亦云大日。如世間日。唯照一邊。不照一邊。照晝不照夜。照一",
    "T19n0994_001:0518a09": "世界。不照餘世界。但得名日不得名大。毘廬遮那名大日者。色身法身普周法界。十方世界悉皆照曜。若人稱名",
    "T19n0994_001:0518a10": "歸命禮拜。則得法界一切諸佛菩薩聖賢。乃至八部加持衛護)怛他(引)蘗多野",
    "T19n0994_001:0518a11": "(此云如來)囉訶(二合)諦(此云應供。亦云害怨。亦云不生)三藐(此云正)三沒馱",
    "T19n0994_001:0518a12": "(引)野(此云等覺。順此方言。歸命聖者遍照如來應供正等覺)娜莫(此云歸命)阿(引)哩",
    "T19n0994_001:0518a13": "野(二合此云聖者)三滿多(此云遍。亦云普。亦云等)跋捺囉(此云賢)野",
    "T19n0994_001:0518a14": "(依聲明法。八轉聲中第四為聲。為彼作禮。故名為也。下諸野字。皆准此釋。謂此菩薩說三密門廣明行願。若有",
    "T19n0994_001:0518a15": "諸佛不修三密門。不依普賢行願。得成佛者無有是處。若成佛已。於三密門普賢行願。有休息者無有是處。故歸",
    "T19n0994_001:0518a16": "命也)冐地薩怛嚩(二合)野(舊云菩提。今云冐地。舊云薩埵。今云薩怛縛二合於上五",
    "T19n0994_001:0518a17": "字此方語略。略彼三字。但云菩薩)摩訶薩怛嚩(二合引)野(此云大勇猛者)摩",
    "T19n0994_001:0518a18": "訶迦嚕抳迦(引)野(此云大悲者。順此方言。歸命聖者普賢菩薩大勇猛大悲者。由",
    "T19n0994_001:0518a19": "歸此故即得十方諸佛菩薩悉皆加護。諸佛菩薩修三密門。行普賢行。證得勝果。故常尊敬)怛儞",
    "T19n0994_001:0518a20": "也他(引此云所謂。古云即說)抧穰那(此云智)鉢囉(二合)儞(引)",
    "T19n0994_001:0518a21": "閉(此云燈。由此智燈破諸闇故。瑜伽釋云。以無所得智為方便無智無得即成般若波羅蜜多智燈。普照一",
    "T19n0994_001:0518a22": "切法界。無分別故)惡(梵本此是阿字。此翻為無。隨文便作惡字呼)乞叉(二合)也(此翻",
    "T19n0994_001:0518a23": "云盡)句(引)勢(此翻為藏無盡藏也。瑜伽釋云。阿字為種子。阿字者詮一切法本不生故。然此阿字是",
    "T19n0994_001:0518a24": "一切字母。能生一切字。若得阿字門瑜伽相應。則得諸佛無盡法藏。則悟一切法本不生。由如虛空。一相清",
    "T19n0994_001:0518b01": "淨平等無二。即成無分別智)鉢囉(二合)底婆(引)娜(此云辯才)嚩底(此云具也。順",
    "T19n0994_001:0518b02": "此方言。具辯才也。瑜伽釋云。鉢囉二合字為種子。鉢囉二合字者。詮般若波羅蜜多無所得也。由證諸法本",
    "T19n0994_001:0518b03": "來不生故。獲諸佛無盡法藏。於後得智得四無礙解辯說自在故)薩嚩(此云一切)沒馱(此云",
    "T19n0994_001:0518b04": "覺者)嚩路(引)枳諦(此云所觀察。即一切佛所觀實相也。瑜伽釋云。薩字為種子。薩字者。",
    "T19n0994_001:0518b05": "詮一切法平等義也。瑜伽者。能緣所緣。悉皆平等。智證真理入法駃流。即同無邊一切佛所觀察故)",
    "T19n0994_001:0518b06": "瑜(引)誐(此云相應)跛哩儞澁跛(二合)[寧*頁](此云圓成。順此方言。圓成相應",
    "T19n0994_001:0518b07": "也。瑜伽釋云。瑜字為種子。瑜字者。詮一切乘無所得也。觀智相應證圓成理。即於諸乘教理行果。悉皆證得",
    "T19n0994_001:0518b08": "一真法性)儼避(引)囉(此云甚深)努囉嚩誐(引)係(此云難測。謂前圓成甚深難測也",
    "T19n0994_001:0518b09": "瑜伽釋云。儼字為種子。儼字者。詮真如法無來無去。性離言詮。唯自覺聖智離相而證)底哩野",
    "T19n0994_001:0518b10": "(三合)特嚩(二合此云三世)跛哩儞澁跛(二合)[寧*頁](此云圓成。即三世圓成",
    "T19n0994_001:0518b11": "也。瑜伽釋云。底哩也三合三字。是梵一字。以為種子。底哩野三合者。詮一切法真如平等。塵沙功德性自成",
    "T19n0994_001:0518b12": "就也。此真如法。雖遍一切體非三世也。然過去現在未來世者。從虛妄生。是不相應行蘊所攝有為法故。真如非彼",
    "T19n0994_001:0518b13": "悉皆遠離)冐(引)地質多(此云覺心)散惹(引)曩儞(此云能生。順此方言。即前三世",
    "T19n0994_001:0518b14": "圓成能生菩提心。瑜伽釋云。冐字為種子。冐字者。詮一切法無縛義也。若能知自身中菩提之心。自性成就三世",
    "T19n0994_001:0518b15": "平等。猶如虛空離一切相。即能了知一切有情心。及諸佛心皆如自心。本來清淨。則起大悲深生矜慜。種種方",
    "T19n0994_001:0518b16": "便。令諸有情離苦解脫。得至究竟無縛無解。是為廣大菩提心也)薩嚩(引)毘曬迦(引此",
    "T19n0994_001:0518b17": "云一切灌灑)毘色訖諦(二合此云所灌。會意翻云。以灌頂法而灌其頂灌頂法者。彼經有",
    "T19n0994_001:0518b18": "五。所謂寶冠印契及水。光明名號而灌頂也。瑜伽釋云。薩字為種子。薩字者。詮一切法無染著義。由觀自他及諸",
    "T19n0994_001:0518b19": "佛心同一真如。得同體悲。是故獲得不染不著。則得。十方一切諸佛。法雨灌頂獲勝地也。謂十地中地地。皆",
    "T19n0994_001:0518b20": "得勝上灌頂三業加持於無量修多羅演說自在)達磨(此云法)娑誐囉(此云海)三",
    "T19n0994_001:0518b21": "步諦(此云出生順此方言。謂從法海出生無礙解脫。無斷盡故。瑜伽釋云。達字為種子。達字者。詮一切",
    "T19n0994_001:0518b22": "法。染淨二體。皆不可得。以正體智斷本識中俱生智障。則成法海。流出教法。廣利樂故)阿(去聲短呼)",
    "T19n0994_001:0518b23": "暮(引)伽(此云無間斷。古譯云不空者謬也)室囉(二合)嚩儜(此云聞也",
    "T19n0994_001:0518b24": "順此方言。於諸佛所無間聽聞。瑜珈釋云。今依聲論釋。無間者。阿字為種子。阿字者詮一切法本來寂靜本來",
    "T19n0994_001:0518c01": "涅槃。由證此法。遍周法界諸佛剎土大集會中。於諸佛前所聞教法。悉皆憶持永不忘故)摩訶",
    "T19n0994_001:0518c02": "(引此云大)三漫多(此云普)跋捺囉(二合此云賢)步彌(此云地)涅",
    "T19n0994_001:0518c03": "哩野(二合引)諦(此云出生。順此方言。從前諸地所修行願。能出生此大普賢地。即十地後等覺地也。",
    "T19n0994_001:0518c04": "然瑜珈中。從凡至聖總為四地。一勝解行地。通目地前。二普賢行願地。通目十地三大普賢地。即等覺地。四",
    "T19n0994_001:0518c05": "普照曜地。即成正覺地。依彼釋者。摩字為種子。摩字者。詮一切法我法空故。謂瑜珈者斷微細障。證我法空。",
    "T19n0994_001:0518c06": "即超出此大普賢地。證普照曜。成等正覺。福智莊嚴。受用法身俱圓滿故)尾野(二合)羯",
    "T19n0994_001:0518c07": "囉拏(此云授記)跛哩鉢囉(二合)跛儜(此云獲得。順此方言。獲得授記。即是先得",
    "T19n0994_001:0518c08": "受記今獲滿足也。瑜伽釋云。尾野二合字為種子。尾野二合字者。詮一切法畢竟不可得。由果圓滿。究",
    "T19n0994_001:0518c09": "竟證得一切諸法自性寂靜自性涅槃。能證所證。皆同一性。不增不減。常圓滿故)薩嚩悉馱",
    "T19n0994_001:0518c10": "(此云成就人即是十地諸菩薩也)娜麼塞訖哩(二合)諦(此云作禮。禮有二義。一者",
    "T19n0994_001:0518c11": "禮彼般若之法。二者禮彼成正覺人。具此二義故十地者之所作禮也。瑜伽譯云。薩字為種子。薩字者。詮生",
    "T19n0994_001:0518c12": "滅義。於薩字中有阿字。詮無生義。然果位中由證阿字。不生不滅體常堅固。猶若金剛勝用自在。即能普現無邊",
    "T19n0994_001:0518c13": "應化。種種利樂。示有生滅實無生滅故)薩嚩(此言一切)冐(引)地薩怛嚩(二合",
    "T19n0994_001:0519a01": "此云菩薩)散惹曩儞(此云出生。順此方言。出生一切菩薩也。瑜伽釋云。薩字為種子。薩字",
    "T19n0994_001:0519a02": "者。詮一切法無等義也。由觀此字。心與真如平等一相清淨。即是般若波羅蜜多。出生一切菩薩地故)婆",
    "T19n0994_001:0519a03": "誐嚩底(敵對翻云。具福智者。會意釋云世尊)沒馱(此云覺)麼(引)諦(此云母。",
    "T19n0994_001:0519a04": "順此方言。佛世尊母。婆伽梵者男聲呼也。婆誐嚩底者女聲呼也。二俱會意釋云世尊。若依聲明敵對譯者。婆",
    "T19n0994_001:0519a05": "伽云破。梵翻為能。能破四魔名婆伽梵。又云薄阿梵。依聲明論分字釋云。薄名為破。阿名無生。梵名為證。智能",
    "T19n0994_001:0519a06": "證阿名為阿梵。由阿梵故。能破煩惱。故佛世尊不生不滅不去不來不一不異不常不斷不增不減。具如是德名薄",
    "T19n0994_001:0519a07": "阿梵。又云薄伽梵薄伽云福智。梵名為具。會意釋云。由具福智。莊嚴滿足。名薄伽梵。亦是男聲。瑜伽釋云。婆",
    "T19n0994_001:0519a08": "字為種子。婆字者。詮一切法有不可得。由心染故有生死。由心淨故有涅槃。彼二離心俱不可得。謂由般若為生",
    "T19n0994_001:0519a09": "了因。即能出生一切諸佛。故名為母。上十六句。如瑜伽經中。亦為普賢菩薩十六行也)阿囉嬭迦",
    "T19n0994_001:0519a10": "囉嬭阿囉拏迦羅嬭(然此十二字。明三祕密。三業清淨阿字名者。詮一切法本",
    "T19n0994_001:0519a11": "來不生。由知一切法本來不生故。悟一切法離塵。囉字門者。詮一切法離塵義也。由知一切法離塵故。即悟一切",
    "T19n0994_001:0519a12": "法無諍。嬭字門者。詮一切法無諍義也。由知一切法無諍故。即悟一切法無造作。迦字門者。詮一切法無造作。由",
    "T19n0994_001:0519a13": "知一切法無造作故即悟一切法清淨。羅字門者。詮一切法清淨。由知一切法清淨故。即悟一切法無諍。嬭字門",
    "T19n0994_001:0519a14": "者。詮一切法無諍。由知一切法無諍故。即悟一切法本來寂靜。阿字門者。詮一切法本來寂靜。由知一切法本來寂",
    "T19n0994_001:0519a15": "靜故。即悟一切法無垢。囉字門者。詮一切法無垢。由知一切法無垢故。即悟一切法無諍。孥字門者。詮一切法無",
    "T19n0994_001:0519a16": "諍。由知一切法無諍故。即悟一切法無造作。迦字門者。詮一切法無造作。由知一切法無造作故。即悟無分別智。",
    "T19n0994_001:0519a17": "囉字門者。詮一切法無分別。由知一切法無分別故。即悟一切法無動。嬭字門者。詮一切法無動。由知一切法",
    "T19n0994_001:0519a18": "無動故。即證摩訶般若波羅蜜多無住道也)摩訶(引此云大)鉢囉(二合)枳穰(二合此云",
    "T19n0994_001:0519a19": "極智)播(引)囉弭諦(依聲明論分句。釋云播藍伊上聲多。伊多者。此岸也。播藍者。彼岸也。乘大",
    "T19n0994_001:0519a20": "極智。離生死此岸。到涅槃彼岸。得無住處大般涅槃也)娑嚩(二合引)訶(此云成就義。亦云吉",
    "T19n0994_001:0519a21": "祥義。亦云圓寂義。亦云息災增益義。亦云無住義。今依無住義。即是無住涅槃。依此涅槃盡未來際。利樂有情無",
    "T19n0994_001:0519a22": "盡期故。此上凡言種子者。是引生義攝持義。具如十字合成一句。以初一字而為種子。下之九字所有觀智。依",
    "T19n0994_001:0519a23": "初引生攝入初字。由此而言。若知一法即知一切法。若知一法空即知一切法空。能於一字專注觀察修諸行願。",
    "T19n0994_001:0519a24": "一切行願皆得圓滿)",
    "T19n0994_001:0519b01": "第五陀羅尼觀想布字輪",
    "T19n0994_001:0519b02": "若行者能於此般若波羅蜜多經。修瑜伽",
    "T19n0994_001:0519b03": "觀智者。於此陀羅尼從初至末所有文字。一",
    "T19n0994_001:0519b04": "一句一一字思惟觀察。於自心中清淨圓明",
    "T19n0994_001:0519b05": "大圓鏡上。想一金輪。外第一重有十六輻。",
    "T19n0994_001:0519b06": "次第右旋想十六句。分明顯現。次第二重有",
    "T19n0994_001:0519b07": "十二輻。想十二字右旋安布。次第三重布列",
    "T19n0994_001:0519b08": "十字。於十字中有一地字。此中意者。攝前",
    "T19n0994_001:0519b09": "長行乃至諸會大般若等。為十六句。攝十六",
    "T19n0994_001:0519b10": "句為十二字。攝十二字為其十字。攝彼十字",
    "T19n0994_001:0519b11": "歸于一字。從廣至略漸減漸深。一字現前周",
    "T19n0994_001:0519b12": "于法界。性相平等至究竟故。然修行者觀諸",
    "T19n0994_001:0519b13": "梵字。了了分明周而復始。若心專注於諸文",
    "T19n0994_001:0519b14": "字屈曲次第。心不異緣即成定品。觀所詮理",
    "T19n0994_001:0519b15": "即成慧品。二法雙運任運現前通達無礙。念",
    "T19n0994_001:0519b16": "念銷滅一切業障報障煩惱障。身心轉依皆",
    "T19n0994_001:0519b17": "得自在。獲諸神通至究竟位。三身具矣。",
    "T19n0994_001:0519b18": "仁王護國般若波羅蜜多經陀羅尼念誦儀",
    "T19n0994_001:0519b19": "軌"
}