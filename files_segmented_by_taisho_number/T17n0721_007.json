{
    "T17n0721_007:0035a19": "3正法念處經卷第七",
    "T17n0721_007:0035a21": "元魏婆羅門瞿曇般若流支譯",
    "T17n0721_007:0035a22": "地獄品之三",
    "T17n0721_007:0035a23": "「又彼比丘知業果報，次復觀察合大地獄，",
    "T17n0721_007:0035a24": "復有何處？彼見聞知：復有異處，彼處名為朱",
    "T17n0721_007:0035a25": "誅朱誅，是合地獄第八別處；殺生、偷盜、邪",
    "T17n0721_007:0035a26": "行，樂行多作，墮合地獄朱誅朱誅。眾生何業",
    "T17n0721_007:0035a27": "生於彼處？彼見聞知：若人殺生、偷盜、邪行，",
    "T17n0721_007:0035a28": "樂行多作，墮合地獄，朱誅朱誅地獄處生。殺",
    "T17n0721_007:0035a29": "生、偷盜業及果報，如前所說。何者邪行？所",
    "T17n0721_007:0035b01": "謂：有人不善觀察，若羊若驢，以無人女，是",
    "T17n0721_007:0035b02": "故婬之，彼人於佛不生敬重，或在浮圖、或",
    "T17n0721_007:0035b03": "近浮圖。彼人以是惡業因緣，身壞命終墮於",
    "T17n0721_007:0035b04": "惡處合大地獄，朱誅朱誅地獄處生，受大苦",
    "T17n0721_007:0035b05": "惱，所謂：鐵蟻常所唼食，一切身分受大苦",
    "T17n0721_007:0035b06": "惱。彼地獄火滿其腹內，彼地獄人內外燒",
    "T17n0721_007:0035b07": "煮，自種惡業，得此惡報。如是無量百千年",
    "T17n0721_007:0035b08": "歲，常有惡虫朱誅朱誅，在地獄中噉食其肉，",
    "T17n0721_007:0035b09": "復飲其血；既飲血已，次斷其筋；既斷筋已，",
    "T17n0721_007:0035b10": "次破其骨；既破骨已，次飲其髓；既飲髓已，食",
    "T17n0721_007:0035b11": "大小腸。彼地獄人如是燒已、如是炙已、如",
    "T17n0721_007:0035b12": "是食已，唱喚號哭種種浪語，悲號大哭，如",
    "T17n0721_007:0035b13": "是乃至不可愛樂不善惡業，食受未盡，如",
    "T17n0721_007:0035b14": "是無量百千年歲，常被燒煮炙熟食之，乃",
    "T17n0721_007:0035b15": "至惡業未壞未爛、業氣未盡，於一切時與苦",
    "T17n0721_007:0035b16": "不止；若惡業盡，彼地獄處爾乃得脫。若於前",
    "T17n0721_007:0035b17": "世過去久遠有善業熟，不生餓鬼、畜生之道；",
    "T17n0721_007:0035b18": "若生人中同業之處，多有怨對，雖在王舍",
    "T17n0721_007:0035b19": "而不得力，生常貧窮、資生乏少又不長命。",
    "T17n0721_007:0035b20": "是彼邪行惡業勢力，在於人中受餘殘果",
    "T17n0721_007:0035b21": "報。「又彼比丘知業果報。次復觀察合大地",
    "T17n0721_007:0035b22": "獄，復有何處？彼見聞知：復有異處名何何",
    "T17n0721_007:0035b23": "奚，是合地獄第九別處。是何業報作集之業，",
    "T17n0721_007:0035b24": "普遍究竟，墮合地獄何何奚處？彼見聞知：若",
    "T17n0721_007:0035b25": "人殺生、偷盜、邪行，樂行多作，墮合地獄何何",
    "T17n0721_007:0035b26": "奚處。殺生、偷盜業及果報，如前所說。何者",
    "T17n0721_007:0035b27": "邪行？邊地夷人於姊妹等不應行處，而行婬",
    "T17n0721_007:0035b28": "欲；彼國法爾，生處過惡。彼人以是惡業因",
    "T17n0721_007:0035b29": "緣，身壞命終生合地獄何何奚處，受大苦",
    "T17n0721_007:0035c01": "惱，所謂：彼處地獄之中常被燒煮，閻魔羅",
    "T17n0721_007:0035c02": "人之所撾打，苦毒吼喚，其聲遍滿五千由旬。",
    "T17n0721_007:0035c03": "彼地獄人未到地獄，在中有中聞彼吼聲。吼",
    "T17n0721_007:0035c04": "聲極惡，不可得聞。彼顛倒故，聞彼啼哭則",
    "T17n0721_007:0035c05": "是歌聲、拍手等聲，種種話聲，惡業力故，聞",
    "T17n0721_007:0035c06": "之愛樂，生如是心：『令我到彼如是聲處。』如",
    "T17n0721_007:0035c07": "是念已，速生彼處。何因緣有？取因緣有。彼",
    "T17n0721_007:0035c08": "中有中，何處何處發心悕取，則生彼。心取",
    "T17n0721_007:0035c09": "彼心已，則生彼處；既生彼處，即於生時得",
    "T17n0721_007:0035c10": "地獄苦，即聞地獄自體惡聲，急惡苦惱無異",
    "T17n0721_007:0035c11": "相似，不可譬喻，受大苦惱。既聞惡聲，心重",
    "T17n0721_007:0035c12": "破壞，受大苦惱，所謂：鐵山名烏丘山，其山",
    "T17n0721_007:0035c13": "炎燃，其炎極高五千由旬在虛空界。彼有",
    "T17n0721_007:0035c14": "鐵樹，樹有鐵烏，烏身炎然滿彼樹上。彼山",
    "T17n0721_007:0035c15": "火然，間無空處，惡業力故，常有炎火熾燃",
    "T17n0721_007:0035c16": "不滅。以惡業故，見蓮花林遍滿彼山，彼地",
    "T17n0721_007:0035c17": "獄人既見蓮花，迭互相喚，作如是言：『汝來，",
    "T17n0721_007:0035c18": "汝來！如是山上多有冷林潤膩之林，今可",
    "T17n0721_007:0035c19": "共往。』閻魔羅人打地獄人，上雨刀石，罪人",
    "T17n0721_007:0035c20": "畏故，走赴彼山，望得救免，望主望歸。如是",
    "T17n0721_007:0035c21": "罪人既到彼山，而彼山上熱炎遍滿，多有",
    "T17n0721_007:0035c22": "炎烏，鐵嘴甚利，彼地獄人如是見已，彼烏",
    "T17n0721_007:0035c23": "疾來向地獄人。彼地獄人有炎烏來破其",
    "T17n0721_007:0035c24": "頭者，復有烏來取其腦者，復有烏來取其眼",
    "T17n0721_007:0035c25": "者，復有烏來取其鼻者，復有烏來取其頰者，",
    "T17n0721_007:0035c26": "復有烏來取其皮者，復有烏來取其脇者，復",
    "T17n0721_007:0035c27": "有烏來取其足者，復有烏來取其舌者，復有",
    "T17n0721_007:0035c28": "烏來取其項者，復有烏來取頭皮者，復有烏",
    "T17n0721_007:0035c29": "來取其喉者，復有烏來取其心者，復有烏來",
    "T17n0721_007:0036a01": "取其肺者，復有烏來取小大腸者，復有烏來",
    "T17n0721_007:0036a02": "取其腹皮，復有烏來取其臍下陰密處者，復",
    "T17n0721_007:0036a03": "有烏來取其髀者，復有烏來取其踹者，復有",
    "T17n0721_007:0036a04": "烏來取足跟皮，復有烏來取足下皮，復有烏",
    "T17n0721_007:0036a05": "來取其足指，復有烏來分分食之，復有烏來",
    "T17n0721_007:0036a06": "分分取肋，復有烏來取脇骨者，復有烏來",
    "T17n0721_007:0036a07": "唯取其手一廂之骨，復有烏來一切身分具",
    "T17n0721_007:0036a08": "足取者，復有烏來取其髓者，如是眾烏食地",
    "T17n0721_007:0036a09": "獄人，分分皆食，罪業力故，食已還生。於彼",
    "T17n0721_007:0036a10": "炎烏、閻魔羅人生怖畏故，烏丘山中處處",
    "T17n0721_007:0036a11": "馳走，望救望歸，上烏丘山；上彼山已，以惡",
    "T17n0721_007:0036a12": "業故，炎火遍滿來覆其身，如是無量百千",
    "T17n0721_007:0036a13": "年歲燒而復生，是彼作集惡業力故，受大",
    "T17n0721_007:0036a14": "苦惱。若復上到烏丘山頂，山頭復有火炎",
    "T17n0721_007:0036a15": "極高五千由旬，彼炎吹舉在空而燒，如燒飛",
    "T17n0721_007:0036a16": "虫。如是無量百千年歲受大苦惱，而常不",
    "T17n0721_007:0036a17": "死，乃至惡業未壞未爛、業氣未盡，於一切時",
    "T17n0721_007:0036a18": "與苦不止；若彼殺生、偷盜、邪行，樂行多作，惡",
    "T17n0721_007:0036a19": "業受盡，彼地獄處爾乃得脫。若於前世過去",
    "T17n0721_007:0036a20": "久遠有善業熟，不生餓鬼、畜生之道；若生",
    "T17n0721_007:0036a21": "人中同業之處，一切身分皆悉爛臭，得惡癩",
    "T17n0721_007:0036a22": "病，若得癡病，多有怨對，恒常貧窮，生惡國",
    "T17n0721_007:0036a23": "土；彼作集業，餘殘果報。",
    "T17n0721_007:0036a24": "「又彼比丘知業果報，次復觀察合大地獄，復",
    "T17n0721_007:0036a25": "有何處？彼見聞知：復有異處名淚火出，是",
    "T17n0721_007:0036a26": "合地獄第十別處。眾生何業生於彼處？彼見：",
    "T17n0721_007:0036a27": "有人殺、盜、邪行，樂行多作，墮合地獄淚火出",
    "T17n0721_007:0036a28": "處。殺生、偷盜業及果報，如前所說。何者邪",
    "T17n0721_007:0036a29": "行？若比丘尼先共餘人行不淨行，毀破禁",
    "T17n0721_007:0036b01": "戒，若人重犯彼比丘尼，彼人以是惡業因",
    "T17n0721_007:0036b02": "緣，身壞命終墮於惡處——合大地獄淚火出處，",
    "T17n0721_007:0036b03": "受大苦惱，所謂彼處相似受苦，彼苦堅䩕不",
    "T17n0721_007:0036b04": "愛業作，所謂：大火普炎所燒，眼出火淚，彼",
    "T17n0721_007:0036b05": "淚是火即燒其身，彼地獄人受如是等種",
    "T17n0721_007:0036b06": "種苦惱。又復更受餘諸苦惱：閻魔羅人劈",
    "T17n0721_007:0036b07": "其眼眶，佉陀羅炭置眼令滿，劈其眼骨猶如",
    "T17n0721_007:0036b08": "劈竹。彼地獄處如是惡畏。復以鐵鉤、鐵杵、",
    "T17n0721_007:0036b09": "鐵枷鉤割打築，令身分散；以熱鐵鉗劈其",
    "T17n0721_007:0036b10": "糞門，洋熱白鑞內之令滿，如是內燒；復有大",
    "T17n0721_007:0036b11": "火外燒其身，內外二種如是極燒，受第一",
    "T17n0721_007:0036b12": "苦，急惡苦惱，受如是等無量種種眾苦具",
    "T17n0721_007:0036b13": "足。「閻魔羅人說偈責言：",
    "T17n0721_007:0036b14": "「『內滿熱白鑞，　　外以大火燒，",
    "T17n0721_007:0036b15": "極燒受大苦，　　地獄惡業人。",
    "T17n0721_007:0036b16": "若業生苦果，　　受惡苦惱報，",
    "T17n0721_007:0036b17": "彼於三界中，　　不可得譬喻。",
    "T17n0721_007:0036b18": "三種業三果，　　於三界中生，",
    "T17n0721_007:0036b19": "三過三心起，　　三處苦報熟。",
    "T17n0721_007:0036b20": "彼如是業報，　　於三界中生，",
    "T17n0721_007:0036b21": "因緣和合作，　　如是異法起。",
    "T17n0721_007:0036b22": "如心如是行，　　如是如是轉，",
    "T17n0721_007:0036b23": "善人行善行，　　惡人造惡業。",
    "T17n0721_007:0036b24": "心自在作業，　　業自在復有，",
    "T17n0721_007:0036b25": "此心業所起，　　如是愛所誑。",
    "T17n0721_007:0036b26": "惡心作業惡，　　彼人來至此，",
    "T17n0721_007:0036b27": "若在地獄煮，　　彼人愛所誑。",
    "T17n0721_007:0036b28": "非異人作惡，　　異人受苦報，",
    "T17n0721_007:0036b29": "自業自得果，　　眾生皆如是。",
    "T17n0721_007:0036c01": "汝自心所作，　　一切如是誑，",
    "T17n0721_007:0036c02": "今為大火燒，　　何故爾呻喚？』",
    "T17n0721_007:0036c03": "「閻魔羅人如是責疏地獄人言：『汝自作業，今",
    "T17n0721_007:0036c04": "者自受不可得脫，如是一切業果所縛，彼一",
    "T17n0721_007:0036c05": "切業此中受報。』閻魔羅人如是責之彼地獄",
    "T17n0721_007:0036c06": "人。閻魔羅人如是無量百千年中，如是燒",
    "T17n0721_007:0036c07": "煮地獄罪人，乃至作集惡不善業未壞未爛、",
    "T17n0721_007:0036c08": "業氣未盡，於一切時與苦不止；若惡業盡，彼",
    "T17n0721_007:0036c09": "地獄處爾乃得脫。若於前世過去久遠有善",
    "T17n0721_007:0036c10": "業熟，不生餓鬼、畜生之道；若生人中同業之",
    "T17n0721_007:0036c11": "處，常有癖病在其腹中，若身焦枯，形貌醜",
    "T17n0721_007:0036c12": "陋，若守門戶，身體狀貌如燒樹林；作集業",
    "T17n0721_007:0036c13": "力餘殘果報。",
    "T17n0721_007:0036c14": "「又彼比丘知業果報，次復觀察合大地獄，復",
    "T17n0721_007:0036c15": "有何處？彼見聞知：復有異處，彼處名為一切",
    "T17n0721_007:0036c16": "根滅，是合地獄第十一處。眾生何業生於彼",
    "T17n0721_007:0036c17": "處？彼見：有人殺、盜、邪行，樂行多作，墮合地獄",
    "T17n0721_007:0036c18": "一切根滅地獄處生。殺生、偷盜業及果報，如",
    "T17n0721_007:0036c19": "前所說；今說邪行，樂行多作。若人多欲，或於",
    "T17n0721_007:0036c20": "口中、若糞門中——非婦女根——婬彼婦女。彼人",
    "T17n0721_007:0036c21": "以是惡業因緣，身壞命終墮於惡處——合大地",
    "T17n0721_007:0036c22": "獄一切根滅別異處生，受大苦惱，所謂：以火",
    "T17n0721_007:0036c23": "置口令滿，以熱鐵鉢盛赤銅汁。鐵叉擘口，打",
    "T17n0721_007:0036c24": "刺令寬置熱銅汁；彼處復有熱鐵黑虫，虫",
    "T17n0721_007:0036c25": "體炎燃，彼十一處皆悉火燃，以為炎鬘，在",
    "T17n0721_007:0036c26": "中燒之，雖燒猶活，如是常燒；熱炎鐵蟻唼",
    "T17n0721_007:0036c27": "食其眼，熱白鑞汁置耳令滿，炎熱利刀割",
    "T17n0721_007:0036c28": "截其鼻，復以利刀次割其舌，雨熱利刀燒割",
    "T17n0721_007:0036c29": "其身。一切諸根受大苦惱、受極苦惱，得不樂",
    "T17n0721_007:0037a01": "報，彼地獄人無異相似，不可譬類，今說少",
    "T17n0721_007:0037a02": "分，譬如以燈取況於日，如是地獄受苦亦",
    "T17n0721_007:0037a03": "爾，非有比類。天上樂勝亦無譬喻，彼地獄",
    "T17n0721_007:0037a04": "人受地獄苦亦復如是，無有譬喻。何以故？",
    "T17n0721_007:0037a05": "天上樂勝，地獄苦重，如是苦樂，今說少分。彼",
    "T17n0721_007:0037a06": "地獄處所受苦惱，堅䩕尤重，乃至作集惡",
    "T17n0721_007:0037a07": "不善業未壞未爛、業氣未盡，於一切時與苦",
    "T17n0721_007:0037a08": "不止；若惡業盡，彼地獄處爾乃得脫。若於前",
    "T17n0721_007:0037a09": "世過去久遠有善業熟，不生餓鬼、畜生之道。",
    "T17n0721_007:0037a10": "若生人中同業之處，妻不貞良，他人共通，喚",
    "T17n0721_007:0037a11": "謀他人而共殺之：若告官人，誣枉令殺；若以",
    "T17n0721_007:0037a12": "惡毒和藥而殺；若待其睡以刀等殺。是彼作",
    "T17n0721_007:0037a13": "集惡業勢力餘殘果報，作集業力果報未盡，",
    "T17n0721_007:0037a14": "不可得脫，會必受之。「又彼比丘知業果報，次",
    "T17n0721_007:0037a15": "復觀察合大地獄，復有何處？彼見聞知：復有",
    "T17n0721_007:0037a16": "異處名無彼岸受苦惱處，是合地獄第十二",
    "T17n0721_007:0037a17": "處。眾生何業生於彼處？彼見：有人殺、盜、邪",
    "T17n0721_007:0037a18": "行，樂行多作，墮合地獄生無彼岸受苦惱處。",
    "T17n0721_007:0037a19": "殺生、偷盜業及果報，如前所說。何者邪行？所",
    "T17n0721_007:0037a20": "謂：有人起婬欲心，憶念自妻，婬他婦女。彼",
    "T17n0721_007:0037a21": "人以是惡業因緣，身壞命終墮於惡處合大",
    "T17n0721_007:0037a22": "地獄，生無彼岸受苦惱處，受大苦惱，作集業",
    "T17n0721_007:0037a23": "力，受如是苦，所謂：彼處受火燒苦、受刀割",
    "T17n0721_007:0037a24": "苦、受熱灰苦、受諸病苦，如是彼岸則不可",
    "T17n0721_007:0037a25": "得、無安慰者。如是所說，受諸苦惱不可譬",
    "T17n0721_007:0037a26": "喻，如說受苦。彼地獄人自心所誑，如是受",
    "T17n0721_007:0037a27": "苦。如是無量百千年中常被燒炙、若煮若",
    "T17n0721_007:0037a28": "打，乃至集作惡不善業未壞未爛、業氣未盡，",
    "T17n0721_007:0037a29": "於一切時與苦不止；若惡業盡，彼地獄處爾",
    "T17n0721_007:0037b01": "乃得脫。若於前世過去久遠有善業熟，不",
    "T17n0721_007:0037b02": "生餓鬼、畜生之道；若生人中同業之處，則常",
    "T17n0721_007:0037b03": "貧窮，曠野惡處、山中嶮處為夷人奴，常有",
    "T17n0721_007:0037b04": "病苦。「又彼比丘知業果報，次復觀察合大",
    "T17n0721_007:0037b05": "地獄，復有何處？彼見聞知：復有異處名鉢",
    "T17n0721_007:0037b06": "頭摩，是合地獄第十三處。眾生何業生於",
    "T17n0721_007:0037b07": "彼處？彼見：有人殺生、偷盜、邪行作集，墮合地",
    "T17n0721_007:0037b08": "獄鉢頭摩處。殺生、偷盜業及果報，如前所說。",
    "T17n0721_007:0037b09": "何者邪行？所謂：沙門自知，沙門本在俗時，先",
    "T17n0721_007:0037b10": "共婦女曾行欲來，得欲滋味，雖為比丘，心",
    "T17n0721_007:0037b11": "猶憶念，夜臥夢中見彼婦女，於婬欲味不",
    "T17n0721_007:0037b12": "善觀察，即共行欲。彼人覺已，心即味著非",
    "T17n0721_007:0037b13": "梵行事，思量憶念心生隨喜，向他讚說婬",
    "T17n0721_007:0037b14": "欲功德，喜笑心樂，樂行多作彼彼喜樂。彼",
    "T17n0721_007:0037b15": "人以是惡業因緣，身壞命終墮於惡處——合大",
    "T17n0721_007:0037b16": "地獄鉢頭摩處，受大苦惱，所謂苦者：彼地",
    "T17n0721_007:0037b17": "獄處一切皆作鉢頭摩色，與鉢頭摩色相相",
    "T17n0721_007:0037b18": "似，彼處如是普皆赤色，有赤光明；閻魔羅",
    "T17n0721_007:0037b19": "人取地獄人鑊中煮之，若置鐵函鐵杵搗",
    "T17n0721_007:0037b20": "之。若脫彼處，彼人遠見鉢頭摩花在清池",
    "T17n0721_007:0037b21": "中。彼地獄人若於函鑊二苦得脫，於彼清",
    "T17n0721_007:0037b22": "池鉢頭摩花，望救望歸，疾走往赴，生如是心：",
    "T17n0721_007:0037b23": "『我往彼處，應得安樂。』彼地獄人飢渴苦惱，望",
    "T17n0721_007:0037b24": "鉢頭摩，彼人如是若百過走、若千過走，所走",
    "T17n0721_007:0037b25": "之道多饒鐵鉤傷破其足；既破足已，敷心",
    "T17n0721_007:0037b26": "在地，彼地鐵鉤傷破其心，若背著地鐵鉤",
    "T17n0721_007:0037b27": "破背，若傍著地鐵鉤破脇，若其坐者鐵鉤",
    "T17n0721_007:0037b28": "上入，彼人如是迭相唱喚，若燒若煮、飢渴",
    "T17n0721_007:0037b29": "身乾，迭相唱喚、號哭懊惱；一切罪人如是",
    "T17n0721_007:0037c01": "齊心看鉢頭摩，閻魔羅人在其背後，執大",
    "T17n0721_007:0037c02": "利刀，若斧若枷，割斫打之。彼地獄人種種",
    "T17n0721_007:0037c03": "方便求救求歸，到鉢頭摩；到已即上望涼冷",
    "T17n0721_007:0037c04": "故，彼鉢頭摩如佉陀羅，大火遍滿、金剛堅",
    "T17n0721_007:0037c05": "葉，罪人既上，樹葉鉤卷。彼惡業人以惡業",
    "T17n0721_007:0037c06": "故，在合地獄鉢頭摩處，如是無量百千億歲，",
    "T17n0721_007:0037c07": "以惡業故，煮而不死，乃至作集惡不善業未",
    "T17n0721_007:0037c08": "壞未爛、業氣未盡，於一切時與苦不止；若",
    "T17n0721_007:0037c09": "惡業盡，彼地獄處爾乃得脫。若於前世過去",
    "T17n0721_007:0037c10": "久遠有善業熟，不生餓鬼、畜生之道；若生人",
    "T17n0721_007:0037c11": "中同業之處，彼人則得雄雌等眼看視不正，",
    "T17n0721_007:0037c12": "無戒貧窮，壽命短促，作集業力之所致也。",
    "T17n0721_007:0037c13": "「又彼比丘知業果報，次復觀察合大地獄，復",
    "T17n0721_007:0037c14": "有何處？彼見聞知：復有異處名為摩訶鉢頭",
    "T17n0721_007:0037c15": "摩處，是合地獄第十四處。眾生何業生於彼",
    "T17n0721_007:0037c16": "處？彼見：有人殺、盜、邪行，樂行多作，墮合地獄，",
    "T17n0721_007:0037c17": "生於摩訶鉢頭摩處。殺生、偷盜業及果報，如",
    "T17n0721_007:0037c18": "前所說。何者邪行？實非沙門，自謂沙門，而",
    "T17n0721_007:0037c19": "戒有缺。何以故？雖行梵行，不求涅槃。如貝",
    "T17n0721_007:0037c20": "聲行、笑涅槃行，如是念言：『我此梵行，願生",
    "T17n0721_007:0037c21": "天中，若生餘處，天相似處，令我生彼天世",
    "T17n0721_007:0037c22": "界中、天女眾中。』如是沙門如是梵行，非梵",
    "T17n0721_007:0037c23": "行願，乃是愛行、生死因行、愛因緣行、是垢",
    "T17n0721_007:0037c24": "染行。如是梵行，於病老死憂悲啼哭，椎胸",
    "T17n0721_007:0037c25": "拍頭憂苦懊惱，如是等惡，不得解脫。彼人",
    "T17n0721_007:0037c26": "以是惡業因緣，身壞命終墮於惡處——合大地",
    "T17n0721_007:0037c27": "獄大鉢頭摩地獄處生，受大苦惱，所謂：有河",
    "T17n0721_007:0037c28": "名曰灰波，廣五由旬、長百由旬，常流不息，",
    "T17n0721_007:0037c29": "無針孔處灰不遍滿。彼地獄人在彼河中，受",
    "T17n0721_007:0038a01": "極堅䩕第一苦惱，既墮彼河，身則分散、骨",
    "T17n0721_007:0038a02": "則為石、髮為水衣、肉則為泥，河中水者熱",
    "T17n0721_007:0038a03": "白鑞汁，地獄罪人身散還合為河中魚，彼",
    "T17n0721_007:0038a04": "河所漂；漂已則熟，右廂左廂，有炎嘴烏而",
    "T17n0721_007:0038a05": "噉食之，若望歸救走離彼河。閻魔羅人以",
    "T17n0721_007:0038a06": "鐵炎𥎞，𥎞置河中。彼若欲出，足則爛熟，筋",
    "T17n0721_007:0038a07": "熟、髀熟、腨熟、髖熟，髖骨亦熟、髖皮亦熟、",
    "T17n0721_007:0038a08": "髖肉亦熟，背肉墮落背肉亦熟，頭肉墮落",
    "T17n0721_007:0038a09": "頭肉亦熟，頭骨墮落頭骨亦熟，髑髏墮落髑",
    "T17n0721_007:0038a10": "髏亦熟。彼地獄人如是河中，如是如是燒",
    "T17n0721_007:0038a11": "煮炙等，如是無量百千年歲，彼地獄人彼",
    "T17n0721_007:0038a12": "惡河中受極苦惱，爾乃得脫。雖脫彼處而",
    "T17n0721_007:0038a13": "復更見有清陂池，池有開敷鉢頭摩花，彼地",
    "T17n0721_007:0038a14": "獄人望救望歸求安隱樂，走向彼處鉢頭",
    "T17n0721_007:0038a15": "摩林。彼鐵蓮花觸如利刀，彼地獄人身若觸",
    "T17n0721_007:0038a16": "之，彼鐵蓮花削割斬斫，身體碎壞，稍墮漸",
    "T17n0721_007:0038a17": "落；閻魔羅人多與苦惱，逼令速上蓮花林",
    "T17n0721_007:0038a18": "上，彼蓮花林滿中熾火，其花鐵葉，罪人既",
    "T17n0721_007:0038a19": "上葉則卷合，彼地獄人在其葉內熾火燒然，",
    "T17n0721_007:0038a20": "如是無量百千年歲，以惡業故。彼中有烏而",
    "T17n0721_007:0038a21": "食其眼、拔其舌根、割截其耳、分散其身；如",
    "T17n0721_007:0038a22": "是烏者，自業果報。彼地獄人於彼摩訶鉢",
    "T17n0721_007:0038a23": "頭摩處地獄之中，常被燒煮，乃至作集惡不",
    "T17n0721_007:0038a24": "善業未壞未爛、業氣未盡，於一切時與苦不",
    "T17n0721_007:0038a25": "止；若惡業盡，彼地獄處爾乃得脫。若於前世",
    "T17n0721_007:0038a26": "過去久遠有善業熟，不生餓鬼、畜生之道；若",
    "T17n0721_007:0038a27": "生人中同業之處，則患疾病、常飢常渴，復",
    "T17n0721_007:0038a28": "多瞋恚，是彼惡業餘殘果報。「又彼比丘知業",
    "T17n0721_007:0038a29": "果報，次復觀察合大地獄，復有何處？彼見",
    "T17n0721_007:0038b01": "聞知：復有異處名火盆處，是合地獄第十五",
    "T17n0721_007:0038b02": "處。眾生何業生於彼處？彼見：有人殺、盜、邪行，",
    "T17n0721_007:0038b03": "樂行多作，墮合地獄生火盆處。殺生、偷盜業",
    "T17n0721_007:0038b04": "及果報，如前所說。何者邪行？實非沙門，自",
    "T17n0721_007:0038b05": "謂沙門。作沙門已，憶念在家白衣身時，習",
    "T17n0721_007:0038b06": "近婦女喜笑舞戲。彼人如是不善觀察，憶",
    "T17n0721_007:0038b07": "念喜樂，心生分別，數數如是思惟分別：非",
    "T17n0721_007:0038b08": "善思惟，非是正念證法思惟，非滅苦集正",
    "T17n0721_007:0038b09": "法思惟，非學思惟——於學思惟不作不行，非",
    "T17n0721_007:0038b10": "正憶念調心思惟，非念佛法眾僧思惟，非",
    "T17n0721_007:0038b11": "念死相，非於生死離欲思惟，非見少罪如微",
    "T17n0721_007:0038b12": "塵許怖畏思惟；不應多取敷具醫藥、看病飲",
    "T17n0721_007:0038b13": "食、資具因緣，彼如是人而便多取敷具醫藥、",
    "T17n0721_007:0038b14": "隨病飲食、資具因緣。彼人如是多取臥具病",
    "T17n0721_007:0038b15": "藥飲食資具因緣，彼人以是惡業因緣，身壞",
    "T17n0721_007:0038b16": "命終墮於惡處——合大地獄生火盆處，受大苦",
    "T17n0721_007:0038b17": "惱，所謂苦者：彼火盆處熱炎遍滿，無毛頭",
    "T17n0721_007:0038b18": "處無炎無熱而不遍者，彼地獄處地獄人身",
    "T17n0721_007:0038b19": "狀如燈樹，彼燈熱炎合為一炎。彼地獄人呻",
    "T17n0721_007:0038b20": "號吼喚，吼喚口開，滿口熱炎。彼地獄人極",
    "T17n0721_007:0038b21": "受大苦，轉復唱喚、呻號啼哭，火炎入耳；既",
    "T17n0721_007:0038b22": "入耳故，轉復呻號、唱聲吼喚，炎復入眼；既",
    "T17n0721_007:0038b23": "入眼故，轉復呻號、唱聲吼喚。彼人如是普",
    "T17n0721_007:0038b24": "身炎燃，熱炎鐵衣復燒其舌。既破戒已，食",
    "T17n0721_007:0038b25": "他飲食，故燒其舌；以犯禁戒不善觀察，看",
    "T17n0721_007:0038b26": "他婦女，故燒其眼；以不護戒，共他婦女歌",
    "T17n0721_007:0038b27": "笑相喚，以愛染心聽其聲故，熱白鑞汁滿其",
    "T17n0721_007:0038b28": "耳中；以犯禁戒取僧香熏，故割其鼻，以火",
    "T17n0721_007:0038b29": "燒之。彼人如是五根犯戒墮地獄中，本業",
    "T17n0721_007:0038c01": "相似，受苦果報，惡業行故。彼地獄中如是",
    "T17n0721_007:0038c02": "無量百千年歲，常被燒煮，多有炎鬘處處普",
    "T17n0721_007:0038c03": "遍滿合地獄，名火盆處。乃至集作惡不善",
    "T17n0721_007:0038c04": "業未壞未爛、業氣未盡，於一切時與苦不止；",
    "T17n0721_007:0038c05": "若惡業盡，彼地獄處爾乃得脫。若於前世過",
    "T17n0721_007:0038c06": "去久遠有善業熟，不生餓鬼、畜生之道；若",
    "T17n0721_007:0038c07": "生人中同業之處，得侏儒身，目盲耳聾，貧",
    "T17n0721_007:0038c08": "窮少死，常患飢渴，是彼惡業餘殘果報。「又",
    "T17n0721_007:0038c09": "彼比丘知業果報，次復觀察合大地獄，復",
    "T17n0721_007:0038c10": "有何處？彼見聞知：復有異處，彼處名為鐵末",
    "T17n0721_007:0038c11": "火處，是合地獄第十六處。眾生何業生於彼",
    "T17n0721_007:0038c12": "處？彼見聞知：若人殺生、偷盜、邪行，樂行多作，",
    "T17n0721_007:0038c13": "墮合地獄鐵末火處。殺生、偷盜業及果報，如",
    "T17n0721_007:0038c14": "前所說。何者邪行？所謂：有人實非沙門，自",
    "T17n0721_007:0038c15": "謂沙門，若聞婦女歌舞戲笑莊嚴具聲，既聞",
    "T17n0721_007:0038c16": "聲已，不善觀察，心生愛染，聞彼歌笑舞戲",
    "T17n0721_007:0038c17": "等聲，漏失不淨，心適味著。彼人以是惡業",
    "T17n0721_007:0038c18": "因緣，身壞命終墮於惡處——合大地獄鐵末火",
    "T17n0721_007:0038c19": "處，受大苦惱，所謂：熱鐵四角地獄，周圍鐵壁",
    "T17n0721_007:0038c20": "五百由旬，常有鐵火熾燃不息燒地獄人，自",
    "T17n0721_007:0038c21": "業所作，從上雨火不曾暫停，如是雨鐵、如",
    "T17n0721_007:0038c22": "是雨火。以雨鐵故，彼地獄人一切身分分散",
    "T17n0721_007:0038c23": "為末；以雨火故，常煮常燒；常受如是二種",
    "T17n0721_007:0038c24": "雨苦。彼地獄人如是受苦，唯地獄人受如是",
    "T17n0721_007:0038c25": "苦，除是以外無可譬喻。彼人如是所受苦",
    "T17n0721_007:0038c26": "惱，堅䩕急惡，如是惡苦一切皆畏，不愛不",
    "T17n0721_007:0038c27": "樂，自業所作。如是受苦乃至作集惡不善",
    "T17n0721_007:0038c28": "業未壞未爛、業氣未盡，於一切時與苦不",
    "T17n0721_007:0038c29": "止；若惡業盡，彼地獄處爾乃得脫。若於前",
    "T17n0721_007:0039a01": "世過去久遠有善業熟，不生餓鬼、畜生之道；",
    "T17n0721_007:0039a02": "若生人中同業之處，常在大河渡人之處，常",
    "T17n0721_007:0039a03": "生怖畏，若身常病，若當象等，雖有惡命而",
    "T17n0721_007:0039a04": "常畏死，是彼惡業餘殘果報。「又彼比丘觀察",
    "T17n0721_007:0039a05": "如是合大地獄一一別處，唯十六處，更不見",
    "T17n0721_007:0039a06": "有第十七處。合大地獄十六別處，多眾常滿，",
    "T17n0721_007:0039a07": "如是觀察實業法報。彼比丘如是觀察彼諸",
    "T17n0721_007:0039a08": "眾生種種惡業自在果報，厭離生死。",
    "T17n0721_007:0039a09": "「又修行者內心思惟——隨順正法觀察法行，如",
    "T17n0721_007:0039a10": "此比丘諦觀察已，通達業果，如是諦知三大",
    "T17n0721_007:0039a11": "地獄并別處所及業果報。觀察知已，攀緣通",
    "T17n0721_007:0039a12": "達，不樂有中住魔境界。彼地夜叉見彼比",
    "T17n0721_007:0039a13": "丘如是精進，即復上聞虛空夜叉，虛空夜叉",
    "T17n0721_007:0039a14": "聞四大王，如前所說，次第乃至無量光天，乃",
    "T17n0721_007:0039a15": "至說言：『閻浮提中某國某村，如是次第剃除",
    "T17n0721_007:0039a16": "鬚髮被服法衣，正信出家，彼比丘如是乃",
    "T17n0721_007:0039a17": "至得第九地。』無量光天聞已歡喜，迭相告言：",
    "T17n0721_007:0039a18": "『天等當知！魔分損減，正法朋長。』",
    "T17n0721_007:0039a19": "「又彼比丘如是觀察三地獄已，次復觀察第",
    "T17n0721_007:0039a20": "四叫喚之大地獄。眾生何業生於彼中？彼見",
    "T17n0721_007:0039a21": "聞知：所謂有人殺生、偷盜、邪行、飲酒，樂行多",
    "T17n0721_007:0039a22": "作，如是四業普遍究竟，作而復集，身壞命",
    "T17n0721_007:0039a23": "終則生如是叫喚大地獄。殺、盜、邪行業及果",
    "T17n0721_007:0039a24": "報如前所說，今說飲酒樂行多作，則生叫喚",
    "T17n0721_007:0039a25": "大地獄中。若人以酒與會僧眾，若與戒人——出",
    "T17n0721_007:0039a26": "家比丘、若寂靜人、寂滅心人、禪定樂者，與",
    "T17n0721_007:0039a27": "其酒故，心則濁亂。彼人以是惡業因緣，身壞",
    "T17n0721_007:0039a28": "命終墮於惡處——叫喚大地獄，彼中惡熱，受大",
    "T17n0721_007:0039a29": "苦惱。受何等苦？謂：以鐵鉗強擘其口，洋赤",
    "T17n0721_007:0039b01": "銅汁灌口令飲，初燒其脣；既燒脣已，次燒",
    "T17n0721_007:0039b02": "其齒；既燒齒已，次燒其舌；既燒舌已，次燒",
    "T17n0721_007:0039b03": "其咽；如是燒咽，次燒其肚，如是次第燒其",
    "T17n0721_007:0039b04": "小腸；燒小腸已，復燒大腸，如是生藏，次燒",
    "T17n0721_007:0039b05": "熟藏；燒熟藏已，從下而出。如是彼人酒不",
    "T17n0721_007:0039b06": "善業，得如是報，號啼吼喚，呼嗟大哭。「彼人",
    "T17n0721_007:0039b07": "如是唱喚吼已，閻魔羅人為責疏之，而說",
    "T17n0721_007:0039b08": "偈言：",
    "T17n0721_007:0039b09": "「『已作不善業，　　今受苦惱果，",
    "T17n0721_007:0039b10": "自癡心所作，　　後則被燒煮；",
    "T17n0721_007:0039b11": "如是不善業，　　已惡心所作，",
    "T17n0721_007:0039b12": "今受莫呻喚，　　何用呼嗟為？",
    "T17n0721_007:0039b13": "若人作惡業，　　皆得惡果報，",
    "T17n0721_007:0039b14": "若欲自樂者，　　如是莫近惡。",
    "T17n0721_007:0039b15": "若作少惡業，　　地獄多受苦，",
    "T17n0721_007:0039b16": "癡心自在故，　　得脫猶作惡。",
    "T17n0721_007:0039b17": "惡業不可信，　　令人到地獄，",
    "T17n0721_007:0039b18": "少火能燒山，　　及一切林樹。",
    "T17n0721_007:0039b19": "癡人念作惡，　　不喜樂善法，",
    "T17n0721_007:0039b20": "見惡行果報，　　皆從因緣生。",
    "T17n0721_007:0039b21": "云何不樂法？　　何故不捨惡？",
    "T17n0721_007:0039b22": "若人離惡業，　　則不見地獄；",
    "T17n0721_007:0039b23": "若人自心癡，　　不知惡業果，",
    "T17n0721_007:0039b24": "彼人受此惡，　　汝今如是受。",
    "T17n0721_007:0039b25": "惡業生地獄，　　為惡業所燒，",
    "T17n0721_007:0039b26": "惡不到涅槃，　　怨不過惡業。",
    "T17n0721_007:0039b27": "本惡業所誑，　　今為惡業燒，",
    "T17n0721_007:0039b28": "若不作惡業，　　終不受苦惱。",
    "T17n0721_007:0039b29": "若人能制愛，　　此道寂靜勝，",
    "T17n0721_007:0039c01": "如是捨愛人，　　則近涅槃住。",
    "T17n0721_007:0039c02": "已造惡業竟，　　不曾修行善，",
    "T17n0721_007:0039c03": "如是惡業燒，　　心勿行惡業。",
    "T17n0721_007:0039c04": "行惡業之人，　　無處得安樂，",
    "T17n0721_007:0039c05": "若欲自樂者，　　應當喜樂法。",
    "T17n0721_007:0039c06": "若人喜樂惡，　　受苦中之苦，",
    "T17n0721_007:0039c07": "若不能忍苦，　　不應作惡業。",
    "T17n0721_007:0039c08": "善人行善易，　　惡人行善難；",
    "T17n0721_007:0039c09": "惡人造惡易，　　善人作惡難。』",
    "T17n0721_007:0039c10": "「彼地獄中閻魔羅人，如是責疏地獄人已，",
    "T17n0721_007:0039c11": "設種種苦，所謂二山：山甚堅䩕，鐵炎火燃，",
    "T17n0721_007:0039c12": "兩相作勢，一時俱來，拶嗟末反地獄人，拶",
    "T17n0721_007:0039c13": "已磨之，其身散盡，無物可見；如是磨已，而",
    "T17n0721_007:0039c14": "復還生，復以二山如前拶磨，如是如是，生",
    "T17n0721_007:0039c15": "已復拶、生已復磨。如是無量百千年歲惡",
    "T17n0721_007:0039c16": "業未盡，彼地獄處若得脫已，走向餘處望",
    "T17n0721_007:0039c17": "救望歸，思得解脫。閻魔羅人即復執之，令",
    "T17n0721_007:0039c18": "頭在下，置鐵鑊中，彼人如是在鐵鑊中頭面",
    "T17n0721_007:0039c19": "在下，經百千年湯火煮之，如是惡業猶故",
    "T17n0721_007:0039c20": "不盡。彼鑊湯處若得脫已，走向餘處望救",
    "T17n0721_007:0039c21": "望歸，欲求安樂。彼人面前有大鐵烏，其身",
    "T17n0721_007:0039c22": "炎燃，即執其身，攫斲分散，脈脈節節為百",
    "T17n0721_007:0039c23": "千分，分散食之，分分分散，如是無量百千",
    "T17n0721_007:0039c24": "年歲，而彼惡業猶故不盡。彼鐵烏處若得脫",
    "T17n0721_007:0039c25": "已，望救望歸，走向餘處，飢渴苦惱，遠見清",
    "T17n0721_007:0039c26": "水若陂池等，疾走往赴。彼處唯有熱白鑞汁",
    "T17n0721_007:0039c27": "滿彼池等，彼欲澡洗，即便入中；既入彼處，以",
    "T17n0721_007:0039c28": "惡業故，即有大黿取而沈之，熱白鑞汁煮",
    "T17n0721_007:0039c29": "令極熟，如是無量百千年歲，乃至不善惡業",
    "T17n0721_007:0040a01": "破壞無氣盡已，如是大黿爾乃放之。既得脫",
    "T17n0721_007:0040a02": "已，彼人苦惱，望救望歸，走向餘處，面前現",
    "T17n0721_007:0040a03": "見閻魔羅人手執鐵𥎞，其𥎞炎燃，以如是",
    "T17n0721_007:0040a04": "𥎞而𥎞其頭，即便穿徹，或有被刺破背出",
    "T17n0721_007:0040a05": "者，或有被刺破脇出者，或有被刺破頭出者，",
    "T17n0721_007:0040a06": "彼地獄人受大苦惱，唱聲吼喚，餘地獄人罪",
    "T17n0721_007:0040a07": "業力故，聞其吼喚謂是歌聲，皆共走趣望",
    "T17n0721_007:0040a08": "救望歸。閻魔羅人即復執之，鐵𥎞刀斧皆",
    "T17n0721_007:0040a09": "悉炎燃穿刺割斫。如是無量百千年歲，乃至",
    "T17n0721_007:0040a10": "作集惡業破壞無氣爛盡，彼地獄處爾乃得",
    "T17n0721_007:0040a11": "脫。望救望歸，走向餘處，遠見有村，屋舍具",
    "T17n0721_007:0040a12": "足，多有河池，專心直進疾走往赴，欲入彼",
    "T17n0721_007:0040a13": "村；彼村一切皆悉炎燃，有金剛口利牙黑虫，",
    "T17n0721_007:0040a14": "身皆炎燃處處遍滿。既入村已，門即密閉，彼",
    "T17n0721_007:0040a15": "地獄人為金剛口利牙黑虫之所噉食。如是",
    "T17n0721_007:0040a16": "無量百千年歲，乃至作集惡業破壞、無氣爛",
    "T17n0721_007:0040a17": "盡，得出如是苦惱大海。若於前世過去久遠",
    "T17n0721_007:0040a18": "有善業熟，不生餓鬼、畜生之道；若生人中同",
    "T17n0721_007:0040a19": "業之處，心則忽忘，貧窮無物，常在道巷、四",
    "T17n0721_007:0040a20": "出巷中賣鄙惡物，治生求利。為諸小兒佯",
    "T17n0721_007:0040a21": "笑戲弄，口齒色惡，脚足劈裂，常患飢渴",
    "T17n0721_007:0040a22": "之所逼切，無有妻子，無父無母兄弟姊妹，",
    "T17n0721_007:0040a23": "此是飲酒與酒惡業，餘殘果報。如是戒人與",
    "T17n0721_007:0040a24": "酒罪業則墮如是叫喚大地獄，受苦果報，應",
    "T17n0721_007:0040a25": "如是知。",
    "T17n0721_007:0040a26": "「又彼比丘知業果報，復觀叫喚之大地獄，有",
    "T17n0721_007:0040a27": "何別處？彼見聞知：叫喚地獄有別異處，名大",
    "T17n0721_007:0040a28": "吼處。眾生何業生於彼處？彼見：有人殺生、偷",
    "T17n0721_007:0040a29": "盜、邪行、飲酒樂行多作，墮彼地獄生大吼處。",
    "T17n0721_007:0040b01": "殺、盜、邪行業及果報，如前所說。何者飲酒？所",
    "T17n0721_007:0040b02": "謂：以酒與齋戒人、清淨之人。彼人以是惡業",
    "T17n0721_007:0040b03": "因緣，身壞命終墮於惡處——叫喚地獄大吼處",
    "T17n0721_007:0040b04": "生，受大苦惱，所謂苦者：熱白鑞汁先置口",
    "T17n0721_007:0040b05": "中，以本持酒與齋戒人、與清淨人惡業所致",
    "T17n0721_007:0040b06": "故，以炎燃鐵鉢盛之置其口中，大苦逼惱，",
    "T17n0721_007:0040b07": "發聲大吼。如是吼聲，餘地獄中則不如是。彼",
    "T17n0721_007:0040b08": "諸罪人生大悲苦，唱聲吼喚，大吼之聲遍",
    "T17n0721_007:0040b09": "滿虛空。閻魔羅人本性自瞋，彼地獄人罪",
    "T17n0721_007:0040b10": "業力故，閻魔羅人聞其吼聲，倍更瞋怒。諸飲",
    "T17n0721_007:0040b11": "酒人不護諸惡，一切不善不生慚愧。若與酒",
    "T17n0721_007:0040b12": "者，是則與人一切不善，以飲酒故，心不專",
    "T17n0721_007:0040b13": "正、不護善法，心則錯亂；彼亂心人不識好惡，",
    "T17n0721_007:0040b14": "一切不善不生慚愧；若人與酒則與其因，以",
    "T17n0721_007:0040b15": "有因故，能為不善。如相似因，相似得果。以",
    "T17n0721_007:0040b16": "此因緣，久受大苦，種種苦惱、無量苦惱。何",
    "T17n0721_007:0040b17": "故名曰大吼地獄？以受無量種種苦惱，發聲",
    "T17n0721_007:0040b18": "大吼，是故名曰大吼地獄。如是眾生在如是",
    "T17n0721_007:0040b19": "處，乃至不善惡業破壞、無氣爛盡，彼地獄處",
    "T17n0721_007:0040b20": "爾乃得脫。若於前世過去久遠有善業熟，不",
    "T17n0721_007:0040b21": "生餓鬼、畜生之道；若生人中同業之處，生則",
    "T17n0721_007:0040b22": "愚鈍，心不黠慧，則多忘失，少時不憶。如是闇",
    "T17n0721_007:0040b23": "鈍愚癡之人，無有資財，人不敬愛，貧窮無物，",
    "T17n0721_007:0040b24": "雖復求財而不可得，若得微病即便命終，是",
    "T17n0721_007:0040b25": "彼惡業餘殘果報。「又彼比丘知業果報，復觀",
    "T17n0721_007:0040b26": "叫喚之大地獄，復有何處？彼見：如是叫喚地",
    "T17n0721_007:0040b27": "獄有十六處，何等十六？一名大吼；二名普",
    "T17n0721_007:0040b28": "聲；三名髮火流；四名火末虫；五名熱鐵火",
    "T17n0721_007:0040b29": "杵；六名雨炎火石；七名殺殺；八名鐵林曠",
    "T17n0721_007:0040c01": "野；九名普闇；十名閻魔羅遮約曠野；十一",
    "T17n0721_007:0040c02": "名劍林；十二名大劍林；十三名芭蕉烟林；十",
    "T17n0721_007:0040c03": "四名有煙火林；十五名火雲霧；十六名分別",
    "T17n0721_007:0040c04": "苦。此十六處叫喚地獄所有別處。眾生何業",
    "T17n0721_007:0040c05": "報生彼處？彼比丘如是已觀叫喚地獄大吼",
    "T17n0721_007:0040c06": "處已，次觀第二，名普聲處。彼見：有人殺生、",
    "T17n0721_007:0040c07": "偷盜、邪行、飲酒樂行多作，彼人則墮叫喚地",
    "T17n0721_007:0040c08": "獄，生普聲處。殺、盜、邪行業及果報，如前所",
    "T17n0721_007:0040c09": "說。何者飲酒？若人飲酒樂行多作，若於他",
    "T17n0721_007:0040c10": "人初受戒者與酒令飲。彼人以是惡業因緣，",
    "T17n0721_007:0040c11": "身壞命終墮於惡處——叫喚地獄普聲處生，受",
    "T17n0721_007:0040c12": "大苦惱，所謂杵築：彼地獄人發聲吼喚，其",
    "T17n0721_007:0040c13": "聲遍滿彼地獄處、若鐵圍山、一切諸河、四",
    "T17n0721_007:0040c14": "天下處、閻浮提等，在彼處者彼吼聲出，一",
    "T17n0721_007:0040c15": "切消盡，彼人啼哭悲號吼聲自業相似。彼地",
    "T17n0721_007:0040c16": "獄人如是吼喚，乃至惡業未壞未爛、業氣未",
    "T17n0721_007:0040c17": "盡，於一切時與苦不止；若惡業盡，彼地獄處",
    "T17n0721_007:0040c18": "爾乃得脫。若於前世過去久遠有善業熟，不",
    "T17n0721_007:0040c19": "生餓鬼、畜生之道；若生人中同業之處，則生",
    "T17n0721_007:0040c20": "曠野少水國土。",
    "T17n0721_007:0040c21": "「又彼比丘知業果報，復觀叫喚之大地獄，復",
    "T17n0721_007:0040c22": "有何處？彼見聞知：喚大地獄復有異處，名",
    "T17n0721_007:0040c23": "髮火流，是彼地獄第三別處。眾生何業生於",
    "T17n0721_007:0040c24": "彼處？彼見：有人殺生、偷盜、邪行、飲酒樂行多",
    "T17n0721_007:0040c25": "作，彼人則墮叫喚地獄髮火流處。殺、盜、邪行",
    "T17n0721_007:0040c26": "業及果報，如前所說。何者飲酒？於優婆塞",
    "T17n0721_007:0040c27": "五戒人邊說酒功德，作如是言：『酒亦是戒？』令",
    "T17n0721_007:0040c28": "其飲酒。彼人以是惡業因緣，身壞命終墮",
    "T17n0721_007:0040c29": "於惡處——叫喚地獄髮火流處，受大苦惱，所謂",
    "T17n0721_007:0041a01": "雨火，彼地獄人常被燒煮，炎燃頭髮，乃至脚",
    "T17n0721_007:0041a02": "足有熱鐵狗噉食其足，炎嘴鐵鷲破其髑",
    "T17n0721_007:0041a03": "髏而飲其腦，熱鐵野干食其身中，如是常燒、",
    "T17n0721_007:0041a04": "如是常食。「彼人自作不善惡業，悲苦號哭，說",
    "T17n0721_007:0041a05": "偈傷恨，向閻羅人而作是言：",
    "T17n0721_007:0041a06": "「『汝何無悲心？　　復何不寂靜？",
    "T17n0721_007:0041a07": "我是悲心器，　　於我何無悲？』",
    "T17n0721_007:0041a08": "「閻魔羅人答罪人曰：",
    "T17n0721_007:0041a09": "「『汝為癡所覆，　　自作多惡業，",
    "T17n0721_007:0041a10": "今受極重苦，　　非我造此因。",
    "T17n0721_007:0041a11": "癡人不學戒，　　作集多惡業，",
    "T17n0721_007:0041a12": "既有多惡業，　　今得如是果。",
    "T17n0721_007:0041a13": "是汝之所作，　　非是我因緣，",
    "T17n0721_007:0041a14": "若人作惡業，　　彼業則是因。",
    "T17n0721_007:0041a15": "已為愛羂誑，　　作惡不善業，",
    "T17n0721_007:0041a16": "今受惡業報，　　何故瞋恨我？",
    "T17n0721_007:0041a17": "不作不受殃，　　非謂惡無因，",
    "T17n0721_007:0041a18": "若人意作惡，　　彼人則自受。",
    "T17n0721_007:0041a19": "莫喜樂飲酒，　　酒為毒中毒；",
    "T17n0721_007:0041a20": "常喜樂飲酒，　　能殺害善法。",
    "T17n0721_007:0041a21": "若常樂飲酒，　　彼人非正意，",
    "T17n0721_007:0041a22": "意動法叵得，　　故應常捨酒。",
    "T17n0721_007:0041a23": "酒為失中失，　　是智者所說，",
    "T17n0721_007:0041a24": "如是莫樂酒，　　自失令他失。",
    "T17n0721_007:0041a25": "常喜樂飲酒，　　得不愛惡法，",
    "T17n0721_007:0041a26": "如是得言惡，　　故應捨飲酒。",
    "T17n0721_007:0041a27": "財盡人中鄙，　　第一懈怠本，",
    "T17n0721_007:0041a28": "飲酒則有過，　　如是應捨酒。",
    "T17n0721_007:0041a29": "酒能熾燃欲，　　瞋心亦如是，",
    "T17n0721_007:0041b01": "癡亦因酒盛，　　是故應捨酒。』",
    "T17n0721_007:0041b02": "「如是地獄髮火流處，是地獄人自業所得，乃",
    "T17n0721_007:0041b03": "至作集惡業破壞、無氣爛盡，彼地獄處爾乃得",
    "T17n0721_007:0041b04": "脫。若於前世過去久遠有善業熟，不生餓",
    "T17n0721_007:0041b05": "鬼、畜生之道；若生人中同業之處，彼人則生",
    "T17n0721_007:0041b06": "一種國土無酒之處，一切資具無色無味，不",
    "T17n0721_007:0041b07": "知色味，是本惡業餘殘果報。",
    "T17n0721_007:0041b08": "正法念處經卷第七"
}