{
    "X60n1113_003:0102d01": "律苑事規卷第三",
    "X60n1113_003:0102d03": "四明演忠律寺住持嗣祖比丘省悟編述",
    "X60n1113_003:0102d04": "洪　布薩儀",
    "X60n1113_003:0102d05": "若新受戒人廣誦者須預請住持作羯磨并答法人",
    "X60n1113_003:0102d06": "又須和會行事等七人及證戒本一人若夏中常說",
    "X60n1113_003:0102d07": "者維那須於每月(初八二十三)日出差說戒人牌挂僧堂",
    "X60n1113_003:0102d08": "右頰此差不問已來歷職事須肩次輪流如有私假",
    "X60n1113_003:0102e01": "公出病緣及不能秉說之人並須自行和會人代之",
    "X60n1113_003:0102e02": "毋得臨時失事本律說戒犍度初明先廣後略次第",
    "X60n1113_003:0102e03": "八段於相易曉後明先略後廣三五說戒皆為八難",
    "X60n1113_003:0102e04": "餘緣來有緩急致有要心五堦不同前四堦略第五",
    "X60n1113_003:0102e05": "堦廣說者不可云略然而同是難緣某來猶遠要心",
    "X60n1113_003:0102e06": "廣說故廣說之不同無難而廣說也今時說戒前後",
    "X60n1113_003:0102e07": "中間廣略不定一夏足經一卷雖鈔主義立寒熱二",
    "X60n1113_003:0102f01": "緣略說而非一席之間有中廣三十前略十三後略",
    "X60n1113_003:0102f02": "九十等例此略不出律制其弊久矣久則難變且依",
    "X60n1113_003:0102f03": "舊出說戒秉白上差下　梵音亦上差下　行事四",
    "X60n1113_003:0102f04": "人下差上　今時多是和會。",
    "X60n1113_003:0102f05": "(白黑)月說戒　(開寫)　　(某甲)律師&;",
    "X60n1113_003:0102f06": "　　梵音　　(某甲)律師　秉白　　(某甲)律師&;",
    "X60n1113_003:0102f07": "　　　今　　月　日　堂司比丘　(某甲)　咨稟&;",
    "X60n1113_003:0102f08": "一(四月)黑月廣四重(餘略)",
    "X60n1113_003:0102f09": "二(五月)白月廣十三二不定(餘略)",
    "X60n1113_003:0102f10": "三(五月)黑月廣三十(餘略)",
    "X60n1113_003:0102f11": "四(六月)白月廣九十提舍(餘略)",
    "X60n1113_003:0102f12": "五(六月)黑月廣眾學(餘略)",
    "X60n1113_003:0102f13": "六(七月)白月不說戒",
    "X60n1113_003:0102f14": "閏白月廣四重至三十(餘略)",
    "X60n1113_003:0102f15": "閏黑月廣九十至眾學(餘略)",
    "X60n1113_003:0102f16": "說戒行事　(開寫)　　(某甲)律師　　(某甲)律師&;",
    "X60n1113_003:0102f17": "　　(某甲)律師　　(某甲)律師&;",
    "X60n1113_003:0102f18": "　　　今　　月　日　堂司比丘　(某甲)　咨稟&;",
    "X60n1113_003:0102f19": "住持亦須預和會首座或老成人答法至說戒前一",
    "X60n1113_003:0102f20": "日晚維那令堂司行者請說戒七人献湯(如常戒)至",
    "X60n1113_003:0102f21": "參前維那令直殿人洒掃法堂仍令行僕兩邊挑燈",
    "X60n1113_003:0102f22": "暑月不宜湫隘及排住持位於佛左置槌於佛右參",
    "X60n1113_003:0102f23": "罷維那令堂司行者於大香爐前排手爐花柈籌匣",
    "X60n1113_003:0102f24": "水盂湯盂手巾并架如常鋪說仍置一蒲團於香爐",
    "X60n1113_003:0103a01": "前中間先一日晚喝頭火後維那令堂司行者遶廊",
    "X60n1113_003:0103a02": "疎疎打引報云　習行事　法堂點燭眾集坐定堂",
    "X60n1113_003:0103a03": "司行者擎湯茶柈柈中點燭燒香行僕行盞行湯湯",
    "X60n1113_003:0103a04": "罷却習行事加行事人或音聲未諳進止有乖維那",
    "X60n1113_003:0103a05": "與老成人須再三依式教之莫待臨時有失觀瞻先",
    "X60n1113_003:0103a06": "習者為此也習了維那囑堂司行者收拾物件至來",
    "X60n1113_003:0103a07": "日早粥直日人僧堂鳴槌一下白云。",
    "X60n1113_003:0103a08": "大德僧听今(白黑)月(巳)日眾僧和合(辰申)時就講堂說戒",
    "X60n1113_003:0103a09": "(次如常法迴向)粥了少歇維那親到法堂點視香花籌水等",
    "X60n1113_003:0103a10": "件件鋪設如儀又令堂司行者往說戒人處取香爐",
    "X60n1113_003:0103a11": "花瓶燭臺及燭排法座上又令門子挂說戒牌於山",
    "X60n1113_003:0103a12": "門外東首(今多挂法堂上)又令直殿人上諸殿堂香燈却令",
    "X60n1113_003:0103a13": "堂司行者覆頭首住持打起遶廊打小板次打大鐘",
    "X60n1113_003:0103a14": "(踈踈打之)大眾遶諸殿堂燒香集僧堂前依戒次一",
    "X60n1113_003:0103a15": "一問訊叉手而立威儀整肅毋得語笑頭首亦依戒",
    "X60n1113_003:0103a16": "次而立秉白人及行事四人在沙彌下肩立唯直日",
    "X60n1113_003:0103a17": "人面對首座叉手而立候住持至殺鐘即打皷皷絕",
    "X60n1113_003:0103a18": "直日人打引二下維那舉集僧聞鐘偈(云云)(如結界中)大",
    "X60n1113_003:0103a19": "眾皆合掌誦之直日人(打引二下)略問訊於住持前行(疎",
    "X60n1113_003:0103a20": "疎打引)僧眾鴈行至講堂香爐前住持問訊大眾次",
    "X60n1113_003:0103a21": "第各問訊(此初入堂表所敬也)住持歸位立大眾一一就位東",
    "X60n1113_003:0103a22": "西兩行而立待齊(打引二下)眾齊問訊展具三拜(隨拜打引)眾",
    "X60n1113_003:0103a23": "各互跪直日人未可拜維那拳入堂偈(云云)(如結界中但改",
    "X60n1113_003:0103a24": "結界為布薩)眾誦偈了(打引二下)齊收具而立(引二下)眾齊問訊",
    "X60n1113_003:0103b01": "攝衣置具而坐直日人方展具三拜問訊坐定秉白",
    "X60n1113_003:0103b02": "人及行事四人便起身整肅威儀齊問訊秉白人先",
    "X60n1113_003:0103b03": "行行事四人亦庠序而行至香爐前秉白人在中間",
    "X60n1113_003:0103b04": "立行事第一人在秉白右立第二人左立第三人又",
    "X60n1113_003:0103b05": "右立第四人又左立如是相間作一行問訊叉手而",
    "X60n1113_003:0103b06": "立秉白自問訊回身東繞至水盂前立略問訊互跪",
    "X60n1113_003:0103b07": "誦水偈云。",
    "X60n1113_003:0103b08": "　八功德水淨諸塵　　盥掌去垢心無染",
    "X60n1113_003:0103b09": "　執持禁戒無缺犯　　一切眾生亦如是",
    "X60n1113_003:0103b10": "(盥手拭巾下皆例此)偈了起身問訊向西行　至湯盂前行事",
    "X60n1113_003:0103b11": "第一人亦同問訊回身至水盂前(二人須瞻顧緊緩相待)一同",
    "X60n1113_003:0103b12": "略問訊互跪秉白誦湯偈云。",
    "X60n1113_003:0103b13": "　香湯熏沐澡諸垢　　法身具足五分充",
    "X60n1113_003:0103b14": "　般若圓照解脫滿　　群生同會法界融",
    "X60n1113_003:0103b15": "(盥拭手巾下皆例之)偈了第一人誦水偈(如上)。",
    "X60n1113_003:0103b16": "偈了一齊起身第二人亦同問訊秉白歸元立處第",
    "X60n1113_003:0103b17": "一人亦隨行至湯盂前第二人亦遶至水盂前三人",
    "X60n1113_003:0103b18": "一齊問訊如是次第相顧問訊說偈盥掌各要齊整",
    "X60n1113_003:0103b19": "至第四人纔歸位便一齊問訊三步進前略問訊互",
    "X60n1113_003:0103b20": "跪取籌及執湯水盂手巾角秉白人舉浴籌偈於左",
    "X60n1113_003:0103b21": "右以湯水浴籌云。",
    "X60n1113_003:0103b22": "　羅漢聖僧眾　　凡夫眾和合　　香湯浴淨籌",
    "X60n1113_003:0103b23": "　布薩度眾生",
    "X60n1113_003:0103b24": "大眾皆合掌誦之偈了五人各執籌木湯巾一齊起",
    "X60n1113_003:0103c01": "身略手朝三步倒退立定亦齊手朝執湯人先回身",
    "X60n1113_003:0103c02": "行至槌所揭槌袱浴槌執巾人亦隨至以巾拂槌二",
    "X60n1113_003:0103c03": "人遶槌回至元立處秉白人即往槌所立擎水人亦",
    "X60n1113_003:0103c04": "先回身至住持前半跪以水洒手住持誦水偈(如前)",
    "X60n1113_003:0103c05": "執巾人亦往半跪授巾拭手擎湯人與執巾人至禮",
    "X60n1113_003:0103c06": "亦(如上)住持誦湯偈(如前)其擎水擎湯并二執巾人",
    "X60n1113_003:0103c07": "次第至第一座前洒手授巾循行而去眾各誦水湯",
    "X60n1113_003:0103c08": "二偈盥手拭巾既了四人仍回香爐前立定手朝三",
    "X60n1113_003:0103c09": "步進前略手朝半跪置巾於元處令其整齊二盂亦",
    "X60n1113_003:0103c10": "置元處一齊起身略問訊三步退問訊第四人先行",
    "X60n1113_003:0103c11": "次第各歸元位問訊而坐秉白人鳴槌一下云。",
    "X60n1113_003:0103c12": "大德僧听眾中誰小小者收護　行事第四人聞白",
    "X60n1113_003:0103c13": "誰小小者便起身問訊至秉白人後問訊離四五尺",
    "X60n1113_003:0103c14": "許叉手而立秉白人再鳴槌一下云。",
    "X60n1113_003:0103c15": "大德僧听(外有)清淨大沙門入　若有客比丘皆集此",
    "X60n1113_003:0103c16": "處(再鳴椎一下云)大德僧听此眾小者已收護外清淨大沙",
    "X60n1113_003:0103c17": "門已入內外寂靜無諸難事堪可行籌廣作布薩我",
    "X60n1113_003:0103c18": "(某甲)比丘為僧行籌作布薩事　僧當一心念作布",
    "X60n1113_003:0103c19": "薩願上中下座各次第如法受籌　白了便離槌所",
    "X60n1113_003:0103c20": "向南行舉云　并受囑授人籌　收護人而徐徐行",
    "X60n1113_003:0103c21": "　秉白人至住持前互跪授籌一條與住持住持雙",
    "X60n1113_003:0103c22": "手受之誦受籌偈云。",
    "X60n1113_003:0103c23": "　金剛無礙解脫籌　　難得難遇如今果",
    "X60n1113_003:0103c24": "　我今頂戴歡喜受　　一切眾生亦如是",
    "X60n1113_003:0104a01": "收護人亦至住持前胡跪雙手接籌住持誦還籌",
    "X60n1113_003:0104a02": "偈云。",
    "X60n1113_003:0104a03": "　具足清淨受此籌　　具足清淨還此籌",
    "X60n1113_003:0104a04": "　堅固喜捨無缺犯　　一切眾生亦如是",
    "X60n1113_003:0104a05": "秉白人先至第一座前次第循行分籌而去若受欲",
    "X60n1113_003:0104a06": "人須受二籌大眾各各受籌誦受籌偈(如上)收籌人亦",
    "X60n1113_003:0104a07": "至第一座前次第一一收籌眾各一一還籌及誦還",
    "X60n1113_003:0104a08": "籌偈(如上)秉白人最後分直日人籌了至西南角向西",
    "X60n1113_003:0104a09": "立收籌人亦收了對秉白人向東立齊手朝互跪秉",
    "X60n1113_003:0104a10": "白人以右手擎籌一條誦受籌偈(如上)又誦還籌偈(如上)",
    "X60n1113_003:0104a11": "遞籌與收籌人秉白人又授一籌與之收籌人亦手",
    "X60n1113_003:0104a12": "擎籌并誦受還二偈起身手朝秉白人回至槌所收",
    "X60n1113_003:0104a13": "籌人亦同回元立處便急數籌數而點記之(初收籌時亦當",
    "X60n1113_003:0104a14": "先記數庶得無差若沙彌收籌而後亦再如上行之)秉白鳴椎一下云　次行",
    "X60n1113_003:0104a15": "沙彌籌　白了便徐行云。",
    "X60n1113_003:0104a16": "沙彌籌　(若有沙彌亦次第分籌還〔籌〕并誦偈無則不須也)收籌人便行過",
    "X60n1113_003:0104a17": "秉白人前至住持前互跪白云　大僧幾人　(若有沙彌",
    "X60n1113_003:0104a18": "則云)　沙彌幾人　(無沙彌則云)　大僧幾人沙彌無　籌",
    "X60n1113_003:0104a19": "與住持了起身略問訊便達法座歸位而坐秉白人",
    "X60n1113_003:0104a20": "至住持前互跪住持告云　此一住處一布薩大僧",
    "X60n1113_003:0104a21": "幾人　(有沙彌則云)　沙彌幾人　(無沙彌則云)　大僧幾人",
    "X60n1113_003:0104a22": "沙彌無　住持付籌與了起身問訊回身至香爐前",
    "X60n1113_003:0104a23": "立略手朝三步進前手朝互跪安籌於匣內起身略",
    "X60n1113_003:0104a24": "問訊三步退後問訊回至槌所鳴椎一下合掌白云。",
    "X60n1113_003:0104b01": "大德僧听此一住處一布薩大僧幾人　(若有沙彌則云)",
    "X60n1113_003:0104b02": "沙彌幾人都合幾人(無沙彌不須此二句)各於佛法中清淨。",
    "X60n1113_003:0104b03": "出家和合布薩上順佛教中報四恩下為含識　白",
    "X60n1113_003:0104b04": "了至元坐處取坐具置臂上徐行舉云。",
    "X60n1113_003:0104b05": "各誦律中清淨妙偈　(眾皆合掌誦云)。",
    "X60n1113_003:0104b06": "　清淨如滿月　　清淨得布薩　　身口業清淨",
    "X60n1113_003:0104b07": "　爾乃應布薩",
    "X60n1113_003:0104b08": "秉白人從容至住持前問訊展具偈恰了互跪合掌",
    "X60n1113_003:0104b09": "白云。",
    "X60n1113_003:0104b10": "大德慈悲為眾說戒(住持答云)此說戒事任當(某甲)",
    "X60n1113_003:0104b11": "但以(年老識性)昏昧誦文不通恐惱於僧眾中有(某甲)律",
    "X60n1113_003:0104b12": "師能誦往彼告云僧差說戒　便收具問訊從座後",
    "X60n1113_003:0104b13": "至說戒人前(須預如說戒人坐處)問訊叉手告云。",
    "X60n1113_003:0104b14": "僧差說戒　說戒人亦合掌坐而受之秉白人還至",
    "X60n1113_003:0104b15": "椎所鳴槌一下白云。",
    "X60n1113_003:0104b16": "大德僧听僧差(某甲)(說戒人名)律師為眾說戒梵音(某甲",
    "X60n1113_003:0104b17": "梵音人名)律師陞高座　說戒人聞僧差二字即起身臂",
    "X60n1113_003:0104b18": "坐具袖香合問訊至香爐前燒三捻香略問訊轉身",
    "X60n1113_003:0104b19": "又問訊展具三拜須候秉白緩急白聲纔絕起身互",
    "X60n1113_003:0104b20": "跪云。",
    "X60n1113_003:0104b21": "小比丘(某甲)稽首和南敬白眾僧僧差說戒恐有錯",
    "X60n1113_003:0104b22": "誤願同誦者指授　起身一拜收具問訊至住持前",
    "X60n1113_003:0104b23": "問訊次至法座前略問訊登座於座上爐前問訊燒",
    "X60n1113_003:0104b24": "香三捻放香合又問訊置坐具於坐處轉身問訊跏",
    "X60n1113_003:0104c01": "趺而坐行事第二第三第四人同起身問訊第二人",
    "X60n1113_003:0104c02": "至爐前中立第三至右立第四至左立一齊問訊三",
    "X60n1113_003:0104c03": "步進前略問訊互跪第二人取花柈左右二人執湯",
    "X60n1113_003:0104c04": "盂水盂起身略手朝三步退後叉手朝且以寺門向",
    "X60n1113_003:0104c05": "南為例擎水人便先東行二人皆隨行洒水散花洒",
    "X60n1113_003:0104c06": "湯秉白人舉云。",
    "X60n1113_003:0104c07": "散花說偈(云云)(如結界中大眾皆合掌誦之)秉白人鳴椎一下眾",
    "X60n1113_003:0104c08": "皆合掌梵音云。",
    "X60n1113_003:0104c09": "　稽首禮諸佛　　及法比丘僧　　今演毗尼法",
    "X60n1113_003:0104c10": "　令正法久住　　優波離為首　　及餘身證者",
    "X60n1113_003:0104c11": "　令說戒要義　　諸賢咸共听",
    "X60n1113_003:0104c12": "散花三人遶法座滿堂散之(如目恣儀中)回至東南角三",
    "X60n1113_003:0104c13": "人旋繞[日/折]立互跪散花人須向南擎湯人略傾湯",
    "X60n1113_003:0104c14": "於水盂中擎水人置水盂於花柈上一齊起身散花",
    "X60n1113_003:0104c15": "人便乃却行洒水散花填於中間擎湯水二人同至",
    "X60n1113_003:0104c16": "香爐前一齊問訊三步進前略問訊互跪置湯盂於",
    "X60n1113_003:0104c17": "元處起身略問訊三步退後問訊第四人先行共歸",
    "X60n1113_003:0104c18": "位問訊而坐填花人至東南角轉身以花柈向北朝",
    "X60n1113_003:0104c19": "之回至香爐前手朝三步進前略朝互跪置花柈水",
    "X60n1113_003:0104c20": "盂於元處起身略問訊三步退後問訊歸位而坐行",
    "X60n1113_003:0104c21": "事第一人候梵音作諸賢二字便起身持坐具袖香",
    "X60n1113_003:0104c22": "合問訊至香爐前又問訊(不用大爐燒香)　展具三拜須候",
    "X60n1113_003:0104c23": "梵音恰了方舉身互跪執手爐(坐上說戒人亦執手爐)秉白舉",
    "X60n1113_003:0104c24": "云。",
    "X60n1113_003:0105a01": "傳香說偈(偈如結界儀中)大眾皆合掌誦之然香人於頭句",
    "X60n1113_003:0105a02": "偈燒三捻香執手爐拜下偈了放手爐起身一拜收",
    "X60n1113_003:0105a03": "具問訊歸位而坐秉白打槌一下亦歸位問訊而坐",
    "X60n1113_003:0105a04": "說戒人執手爐誦云。",
    "X60n1113_003:0105a05": "四分戒本(序了)放手爐住持叉手揖眾眾皆叉手受",
    "X60n1113_003:0105a06": "揖住持(問云)大德僧听僧集否　問和　遣未具",
    "X60n1113_003:0105a07": "索欲(如有受欲人即展具互跪合掌白云)。",
    "X60n1113_003:0105a08": "大德僧听(某甲)比丘我受彼欲清淨彼如法僧事與",
    "X60n1113_003:0105a09": "欲清淨(一說收具歸位)問教誡　問何為(答云)說戒羯磨。",
    "X60n1113_003:0105a10": "請證明　作單白羯磨(並如四分戒本中)。",
    "X60n1113_003:0105a11": "問成否了云作法既成高座說戒(說戒人合掌)平聲說戒",
    "X60n1113_003:0105a12": "或有歌聲誦者此是五分廢教誦至七佛略戒大眾",
    "X60n1113_003:0105a13": "齊合掌鳴僧堂前鐘二下召沙彌誦戒人執手爐至",
    "X60n1113_003:0105a14": "後序了起身收具袖香合問訊下座作梵人秉云。",
    "X60n1113_003:0105a15": "神僊五通神造設於呪術為彼慚愧者攝諸不慚愧",
    "X60n1113_003:0105a16": "如來立禁戒半月半月說已說戒利益稽首禮諸佛",
    "X60n1113_003:0105a17": "處世界如虗空如蓮花不著水心清淨超於彼稽首",
    "X60n1113_003:0105a18": "禮無上尊　說戒人至香爐前秉白與直日人亦起",
    "X60n1113_003:0105a19": "身三人一齊問訊展具三拜秉白先收具至槌所立",
    "X60n1113_003:0105a20": "直日人亦收具於元位立唯說戒人候梵音緩急梵",
    "X60n1113_003:0105a21": "纔了起身互跪白云。",
    "X60n1113_003:0105a22": "小比丘(某甲)致敬眾僧足下敬謝眾僧僧差說戒三",
    "X60n1113_003:0105a23": "業不勤多有忘失願僧慈悲施以歡喜　起身一拜",
    "X60n1113_003:0105a24": "袖香合收坐具問訊歸元位直日人(引二下)大眾皆起",
    "X60n1113_003:0105b01": "身袖香合臂坐具立得齊(打引二下)眾皆問訊展具而立",
    "X60n1113_003:0105b02": "秉白人舉自慶偈(云云)(如結界儀中)眾合掌誦偈了",
    "X60n1113_003:0105b03": "秉白鳴槌一下合掌舉云。",
    "X60n1113_003:0105b04": "　一切恭敬　　自歸依佛(打引眾拜)　　當願眾生",
    "X60n1113_003:0105b05": "　體解大道　　發無上心(引一下眾起立槌一下云)",
    "X60n1113_003:0105b06": "　自歸依法(打引眾拜)　　當願眾生　　深入經藏",
    "X60n1113_003:0105b07": "　智惠如海(打引眾立槌一下云)　　自歸依僧(打引眾拜)",
    "X60n1113_003:0105b08": "　當願眾生　　統理大眾　　上來布薩　　無限勝因",
    "X60n1113_003:0105b09": "　散沾法界　　和南聖眾(引二下)",
    "X60n1113_003:0105c01": "眾皆收具立(引二下)眾皆問訊信直日人(踈踈打引)",
    "X60n1113_003:0105c02": "大眾自小先行眾至僧堂前於元集處一行而立直",
    "X60n1113_003:0105c03": "日仍在元處立(踈踈打引)候住持人至(引二下)眾皆",
    "X60n1113_003:0105c04": "問訊而散維那預令堂司行者就請說戒等七人献",
    "X60n1113_003:0105c05": "湯(如常式)仍令堂司行者收拾物件歸寮須一一點視",
    "X60n1113_003:0105c06": "藏之毋使墜失也。",
    "X60n1113_003:0105c08": "律園事規卷第三"
}