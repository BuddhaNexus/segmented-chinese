{
    "T25n1509_092:0705b18": "大智度論釋淨佛國土品第八十",
    "T25n1509_092:0705b19": "二卷第九十二",
    "T25n1509_092:0705b21": "龍樹菩薩造",
    "T25n1509_092:0705b22": "後秦龜茲國三藏鳩摩羅什譯",
    "T25n1509_092:0705b23": "82 淨佛國土品【經】爾時，須菩提作是念：「何等是菩薩摩訶薩",
    "T25n1509_092:0705b24": "道？菩薩住是道，能作如是大莊嚴？」佛知須",
    "T25n1509_092:0705b25": "菩提心所念，告須菩提：「六波羅蜜是菩薩摩",
    "T25n1509_092:0705b26": "訶薩道，三十七助道法是菩薩摩訶薩道，十",
    "T25n1509_092:0705b27": "八空是菩薩摩訶薩道，八背捨、九次第定是",
    "T25n1509_092:0705b28": "菩薩摩訶薩道，佛十力乃至十八不共法是",
    "T25n1509_092:0705b29": "菩薩摩訶薩道，一切法亦是菩薩摩訶薩道。",
    "T25n1509_092:0705c01": "須菩提！於汝意云何？頗有法菩薩所不學能",
    "T25n1509_092:0705c02": "得阿耨多羅三藐三菩提不？須菩提！無有法",
    "T25n1509_092:0705c03": "菩薩所不應學者。何以故？菩薩不學一切法，",
    "T25n1509_092:0705c04": "不能得一切種智。」須菩提白佛言：「世尊！若一",
    "T25n1509_092:0705c05": "切法空，云何言菩薩學一切法？將無世尊無",
    "T25n1509_092:0705c06": "戲論中作戲論耶？所謂是此、是彼，是世間法、",
    "T25n1509_092:0705c07": "是出世間法，是有漏法、是無漏法，是有為",
    "T25n1509_092:0705c08": "法、是無為法，是凡夫人法、是阿羅漢法、是",
    "T25n1509_092:0705c09": "辟支佛法、是佛法！」佛告須菩提：「如是！如是！一",
    "T25n1509_092:0705c10": "切法實空。須菩提！若一切法不空者，菩薩",
    "T25n1509_092:0705c11": "摩訶薩不能得阿耨多羅三藐三菩提。須菩",
    "T25n1509_092:0705c12": "提！今一切法實空故，菩薩摩訶薩能得阿耨",
    "T25n1509_092:0705c13": "多羅三藐三菩提。須菩提！如汝所言，若一",
    "T25n1509_092:0705c14": "切法空，將無佛於無戲論中作戲論，分別此",
    "T25n1509_092:0705c15": "彼，是世間法、是出世間法，乃至是佛法？須菩",
    "T25n1509_092:0705c16": "提！若世間眾生知一切法空，菩薩摩訶薩不",
    "T25n1509_092:0705c17": "學一切法、得一切種智。須菩提！今眾生實不",
    "T25n1509_092:0705c18": "知一切法空，以是故，菩薩摩訶薩得阿耨多",
    "T25n1509_092:0705c19": "羅三藐三菩提已，分別諸法為眾生說。「須菩",
    "T25n1509_092:0705c20": "提！於是菩薩道，從初已來，應如是思惟：『一",
    "T25n1509_092:0705c21": "切諸法中定性不可得，但從和合因緣起法",
    "T25n1509_092:0705c22": "故有名字諸法。我當思惟諸法實性無所著",
    "T25n1509_092:0705c23": "——若六波羅蜜性、若三十七助道法、若須陀洹",
    "T25n1509_092:0705c24": "果乃至阿羅漢果、若辟支佛道、若阿耨多",
    "T25n1509_092:0705c25": "羅三藐三菩提。何以故？一切法、一切法性",
    "T25n1509_092:0705c26": "空，空不著空，空亦不可得，何況空中有著！』須",
    "T25n1509_092:0705c27": "菩提！菩薩摩訶薩如是思惟，不著一切法而",
    "T25n1509_092:0705c28": "學一切法。住是學中，觀眾生心行——是眾生心",
    "T25n1509_092:0705c29": "在何處行？知眾生虛妄不實中行。是時，菩薩",
    "T25n1509_092:0706a01": "作是念：『是眾生著不實虛妄法，易度耳！』是時，",
    "T25n1509_092:0706a02": "菩薩摩訶薩住般若波羅蜜時，以方便力故，",
    "T25n1509_092:0706a03": "如是教化言：『汝諸眾生！當行布施，可得饒財，",
    "T25n1509_092:0706a04": "亦莫恃布施果報而自高。何以故？是中無",
    "T25n1509_092:0706a05": "堅實法。持戒、禪定、智慧，亦如是。諸眾生！行是",
    "T25n1509_092:0706a06": "法，可得須陀洹果乃至阿羅漢果、辟支佛道、",
    "T25n1509_092:0706a07": "佛道——莫念有是法！』如是教化，行菩薩道而無",
    "T25n1509_092:0706a08": "所著，是中無有堅實故。若如是教化，是名",
    "T25n1509_092:0706a09": "行菩薩道，於諸法無所著故。何以故？一切法",
    "T25n1509_092:0706a10": "無所著相，以性無故、性空故。「須菩提！是菩",
    "T25n1509_092:0706a11": "薩摩訶薩如是行菩薩道時，無所住。是菩薩",
    "T25n1509_092:0706a12": "用不住法故，行檀波羅蜜亦不住是中，行尸",
    "T25n1509_092:0706a13": "羅波羅蜜亦不住是中，行羼提波羅蜜亦不",
    "T25n1509_092:0706a14": "住是中，行毘梨耶波羅蜜亦不住是中，行禪",
    "T25n1509_092:0706a15": "波羅蜜亦不住是中，行般若波羅蜜亦不住",
    "T25n1509_092:0706a16": "是中。行初禪亦不住是中。何以故？是初禪",
    "T25n1509_092:0706a17": "初禪相空，行禪者亦空，所用法亦空；第二、第",
    "T25n1509_092:0706a18": "三、第四禪亦如是。慈悲喜捨、四無色定、八背",
    "T25n1509_092:0706a19": "捨、九次第定亦如是。得須陀洹果亦不住是",
    "T25n1509_092:0706a20": "中，得斯陀含果、阿那含果、阿羅漢果亦不住",
    "T25n1509_092:0706a21": "是中，得辟支佛道亦不住是中。」須菩提白佛",
    "T25n1509_092:0706a22": "言：「世尊！何因緣故不住是中？」佛言：「二因緣故，",
    "T25n1509_092:0706a23": "不住是中。何等二？一者、諸道果性空，無住處，",
    "T25n1509_092:0706a24": "亦無所用法，亦無住者；二者、不以少事為足，",
    "T25n1509_092:0706a25": "作是念：『我不應不得須陀洹果，我必應當得",
    "T25n1509_092:0706a26": "須陀洹果，我但不應是中住；乃至辟支佛道，",
    "T25n1509_092:0706a27": "我不應不得，我必應當得，我但不應是中",
    "T25n1509_092:0706a28": "住。乃至得阿耨多羅三藐三菩提不應住。何",
    "T25n1509_092:0706a29": "以故？我從初發意已來，更無餘心，一心向阿",
    "T25n1509_092:0706b01": "耨多羅三藐三菩提。』須菩提！菩薩一心向阿",
    "T25n1509_092:0706b02": "耨多羅三藐三菩提中，遠離餘心，所作身、口、",
    "T25n1509_092:0706b03": "意業皆應阿耨多羅三藐三菩提。須菩提！是",
    "T25n1509_092:0706b04": "菩薩摩訶薩住是一心，能生菩提道。」須菩提",
    "T25n1509_092:0706b05": "白佛言：「世尊！若一切諸法不生，云何菩薩",
    "T25n1509_092:0706b06": "摩訶薩能生菩提道？」佛告須菩提：「如是！如是！",
    "T25n1509_092:0706b07": "一切法無生。云何無生？無所作、無所起者，一",
    "T25n1509_092:0706b08": "切法不生故。」須菩提白佛言：「世尊！有佛、無",
    "T25n1509_092:0706b09": "佛，諸法法相不常住耶？」佛言：「如是！如是！有佛、",
    "T25n1509_092:0706b10": "無佛，是諸法法相常住。以眾生不知是法住",
    "T25n1509_092:0706b11": "法相，為是故，菩薩摩訶薩為眾生故生菩提",
    "T25n1509_092:0706b12": "道，用是道拔出眾生生死。」須菩提白佛言：「世",
    "T25n1509_092:0706b13": "尊！用生道得菩提？」佛言：「不也！」「世尊！用不生",
    "T25n1509_092:0706b14": "道得菩提？」佛言：「不也！」「世尊！用不生非不生道",
    "T25n1509_092:0706b15": "得菩提？」佛言：「不也！」須菩提言：「世尊！云何當",
    "T25n1509_092:0706b16": "得菩提？」佛言：「非用道得菩提，亦不用非道得",
    "T25n1509_092:0706b17": "菩提。須菩提！菩提即是道，道即是菩提。」須菩",
    "T25n1509_092:0706b18": "提白佛言：「世尊！若菩提即是道、道即是菩",
    "T25n1509_092:0706b19": "提者，今菩薩未作佛，應當得阿耨多羅三",
    "T25n1509_092:0706b20": "藐三菩提！云何說諸佛、多陀阿伽度、阿羅呵、",
    "T25n1509_092:0706b21": "三藐三佛陀有三十二相、八十隨形好、十力、四",
    "T25n1509_092:0706b22": "無所畏、四無礙智、十八不共法、大慈大悲？」佛",
    "T25n1509_092:0706b23": "告須菩提：「於汝意云何？佛得菩提不？」「不也！",
    "T25n1509_092:0706b24": "世尊！佛不得菩提。何以故？佛即是菩提，菩",
    "T25n1509_092:0706b25": "提即是佛。」「如須菩提所問：『菩薩時亦應得菩",
    "T25n1509_092:0706b26": "提！』須菩提！是菩薩摩訶薩具足六波羅蜜、三",
    "T25n1509_092:0706b27": "十七助道法，具足佛十力、四無所畏、四無礙",
    "T25n1509_092:0706b28": "智、十八不共法，具足住如金剛三昧，用一念",
    "T25n1509_092:0706b29": "相應慧得阿耨多羅三藐三菩提，是時名為",
    "T25n1509_092:0706c01": "佛，一切法中得自在。」須菩提白佛言：「世",
    "T25n1509_092:0706c02": "尊！云何菩薩摩訶薩淨佛國土？」佛言：「有菩薩",
    "T25n1509_092:0706c03": "從初發意已來，自除身麁業、除口麁業、除意",
    "T25n1509_092:0706c04": "麁業，亦淨他人身、口、意麁業。」「世尊！何等是",
    "T25n1509_092:0706c05": "菩薩摩訶薩身麁業、口麁業、意麁業？」佛告須",
    "T25n1509_092:0706c06": "菩提：「不善業，若殺生乃至邪見，是名菩薩摩",
    "T25n1509_092:0706c07": "訶薩身、口、意麁業。「復次，須菩提！慳貪心、破戒",
    "T25n1509_092:0706c08": "心、瞋心、懈怠心、亂心、愚癡心，是名菩薩意麁",
    "T25n1509_092:0706c09": "業。「復次，戒不淨，是名菩薩身、口麁業。「復次，須",
    "T25n1509_092:0706c10": "菩提！若菩薩遠離四念處行，是名菩薩麁",
    "T25n1509_092:0706c11": "業；遠離四正勤、四如意足、五根、五力、七覺分、",
    "T25n1509_092:0706c12": "八聖道分，空三昧、無相、無作三昧，亦名菩薩",
    "T25n1509_092:0706c13": "麁業。「復次，須菩提！菩薩摩訶薩貪須陀洹",
    "T25n1509_092:0706c14": "果，乃至貪阿羅漢果證、辟支佛道，是名菩薩",
    "T25n1509_092:0706c15": "摩訶薩麁業。」",
    "T25n1509_092:0706c16": "【論】釋曰：上來須菩提常種種問空法，以時會",
    "T25n1509_092:0706c17": "疑其已體寂滅無戲論法猶復多問，是以",
    "T25n1509_092:0706c18": "不問而心念。復次，有菩薩及諸天深入禪",
    "T25n1509_092:0706c19": "定，不好語言而欲得法利，是故須菩提不",
    "T25n1509_092:0706c20": "發言而心念。問曰：須菩提雖無言，而世尊",
    "T25n1509_092:0706c21": "以言答？答曰：佛身色，視無厭足；如色無厭，",
    "T25n1509_092:0706c22": "聲亦如是，雖語而不妨細禪定行，是故佛",
    "T25n1509_092:0706c23": "以言答。復次，佛安立寂滅相，於阿耨多羅",
    "T25n1509_092:0706c24": "三藐三菩提中住，不分別一切法若善、若不",
    "T25n1509_092:0706c25": "善等；眾生有疑而問，佛隨所問、所念而答，",
    "T25n1509_092:0706c26": "是故不與須菩提同。須菩提聞是六波羅",
    "T25n1509_092:0706c27": "蜜等諸法甚深義，不能得其邊，是故問：「何",
    "T25n1509_092:0706c28": "等是菩薩道？行是道，如清淨無所著六",
    "T25n1509_092:0706c29": "波羅蜜等諸善法莊嚴？」佛知其意，於須菩",
    "T25n1509_092:0707a01": "提所益雖少，為增益諸菩薩故，答：「六波",
    "T25n1509_092:0707a02": "羅蜜等是菩薩道。」六波羅蜜是菩薩初發心",
    "T25n1509_092:0707a03": "道；次行四禪、八背捨、九次第定及三十七道",
    "T25n1509_092:0707a04": "品，但求涅槃；十八空、佛十力等微細，但為",
    "T25n1509_092:0707a05": "求佛道。六波羅蜜道，多為眾生故；三十七",
    "T25n1509_092:0707a06": "品等，但求涅槃；十八空等，於涅槃中出過",
    "T25n1509_092:0707a07": "聲聞、辟支佛地，入菩薩位道。是三種，皆是生",
    "T25n1509_092:0707a08": "身菩薩所行。所以者何？分別諸法故。今又",
    "T25n1509_092:0707a09": "一切法皆是菩薩道，是法性生身菩薩所行，",
    "T25n1509_092:0707a10": "不見諸法有好惡，安立諸法平等相故。此",
    "T25n1509_092:0707a11": "中佛自說因緣：「菩薩應學一切法，若一法",
    "T25n1509_092:0707a12": "不學，則不能得一切種智。」學一切法者，",
    "T25n1509_092:0707a13": "用一切種門，思惟、籌量、修觀、通達。須菩提白",
    "T25n1509_092:0707a14": "佛：「若一切法一相，所謂空，云何菩薩學一",
    "T25n1509_092:0707a15": "切法？將無於無戲論相法中作戲論耶？",
    "T25n1509_092:0707a16": "所謂此彼諸法。」略說是戲論相：此東、彼西，是",
    "T25n1509_092:0707a17": "上、是下，是常、是無常，是實、是虛，是世間、是出",
    "T25n1509_092:0707a18": "世間，乃至是二乘法、是佛法。佛可具說：「一",
    "T25n1509_092:0707a19": "切法空相。若法實定有不空者，即是無生無",
    "T25n1509_092:0707a20": "滅，無生無滅故無四諦，無四諦故無佛、",
    "T25n1509_092:0707a21": "法、僧寶，如是三寶等諸法皆壞。今諸法實",
    "T25n1509_092:0707a22": "空，乃至空相亦空；眾生愚癡顛倒故著。是故",
    "T25n1509_092:0707a23": "於眾生中起悲心，欲拔出故，求佛身力；欲",
    "T25n1509_092:0707a24": "令眾生信受其語，捨顛倒，入諸法實相。是",
    "T25n1509_092:0707a25": "故菩薩雖知諸法空，而為利益眾生分別",
    "T25n1509_092:0707a26": "說；若眾生自知諸法空，菩薩但自住空相",
    "T25n1509_092:0707a27": "中，不須學分別一切法。」菩薩行菩薩道時，",
    "T25n1509_092:0707a28": "從初發意已來，如是思惟：「一切法無定",
    "T25n1509_092:0707a29": "實性，但從因緣和合起；是眾因緣亦各各",
    "T25n1509_092:0707b01": "從和合起，乃至到畢竟空。畢竟空唯是一",
    "T25n1509_092:0707b02": "法實；餘者無性，故皆虛誑。我從無始世來，",
    "T25n1509_092:0707b03": "著是虛誑法，於六道中厭受苦惱。我今是",
    "T25n1509_092:0707b04": "三世十方佛子，般若是我母，今不應復隨",
    "T25n1509_092:0707b05": "逐虛誑法。」是故菩薩乃至畢竟空中亦不",
    "T25n1509_092:0707b06": "著，何況餘法，所謂檀波羅蜜等！爾時，菩薩",
    "T25n1509_092:0707b07": "照明菩薩道，其心安隱，自念：「我但斷著心，",
    "T25n1509_092:0707b08": "道自然至。」知是事已，念眾生深著世間，而",
    "T25n1509_092:0707b09": "畢竟空亦空、無性、無有住處，眾生難可信",
    "T25n1509_092:0707b10": "受。為令眾生信受是法故，學一切法，修行",
    "T25n1509_092:0707b11": "生起是度眾生方便法。觀眾生心行所趣，",
    "T25n1509_092:0707b12": "知好何法、念何事、何所志願。觀時悉知",
    "T25n1509_092:0707b13": "眾生所著處皆是虛誑顛倒，憶想分別故著，",
    "T25n1509_092:0707b14": "無有根本實事。爾時，菩薩大歡喜，作是念：",
    "T25n1509_092:0707b15": "「眾生易度耳！所以者何？眾生所著皆是虛誑",
    "T25n1509_092:0707b16": "無實。」譬如人有一子，喜在不淨中戲，聚土",
    "T25n1509_092:0707b17": "為穀，以草木為鳥獸，而生愛著；人有奪",
    "T25n1509_092:0707b18": "者，瞋恚啼哭。其父知已，此子今雖愛著，此",
    "T25n1509_092:0707b19": "事易離耳，小大自休。何以故？此物非真故。",
    "T25n1509_092:0707b20": "菩薩亦如是，觀眾生愛著不淨臭身及五",
    "T25n1509_092:0707b21": "欲是無常，種種苦因，知是眾生得信等五",
    "T25n1509_092:0707b22": "善根成就時，即能捨離。若小兒所著實是真",
    "T25n1509_092:0707b23": "物，雖復年至百歲，著之轉深，不可得捨；",
    "T25n1509_092:0707b24": "若眾生所著之物定實有者，雖得信等五",
    "T25n1509_092:0707b25": "根，著之轉深，亦不能離。以諸法皆空、虛誑",
    "T25n1509_092:0707b26": "不實故，得無漏清淨智慧眼時，即能遠離",
    "T25n1509_092:0707b27": "所著，大自慚愧；譬如狂病，所作非法，醒悟之",
    "T25n1509_092:0707b28": "後，羞慚無顏。菩薩知眾生易度已，安住般",
    "T25n1509_092:0707b29": "若中，以方便力教化眾生：「汝等當行布施，",
    "T25n1509_092:0707c01": "可得饒財，莫恃是布施果報而自憍高！此",
    "T25n1509_092:0707c02": "中無有堅實，皆當破壞，與未布施時無",
    "T25n1509_092:0707c03": "異。」持戒等乃至十八不共法，亦如是。是諸法",
    "T25n1509_092:0707c04": "雖清淨、大有所益，皆是有為法，從因緣生，",
    "T25n1509_092:0707c05": "無有自性；汝等若著是法，能生苦惱。譬如",
    "T25n1509_092:0707c06": "熱金丸，雖是寶物，捉則燒手。如是菩薩教",
    "T25n1509_092:0707c07": "化眾生行菩薩道，自無所著，亦為眾生說",
    "T25n1509_092:0707c08": "無所著。以無著心行檀波羅蜜故，於檀中",
    "T25n1509_092:0707c09": "不住。不住者，所謂布施時不取三種相，亦",
    "T25n1509_092:0707c10": "不著果報而自高生罪業，布施果報滅壞",
    "T25n1509_092:0707c11": "時亦不生惱。尸羅波羅蜜乃至阿耨多羅",
    "T25n1509_092:0707c12": "三藐三菩提，亦如是。此中佛自說不住因緣",
    "T25n1509_092:0707c13": "有二種：一者、菩薩深入空，不見諸法性，故",
    "T25n1509_092:0707c14": "不住；二者、不以小事為足，故不住。是菩",
    "T25n1509_092:0707c15": "薩無有異心，但一向能生菩提道。須菩提",
    "T25n1509_092:0707c16": "白佛：「若一切法無生，云何菩薩能生菩提道？」",
    "T25n1509_092:0707c17": "佛可須菩提意：「一切法無生，我實處處說",
    "T25n1509_092:0707c18": "諸法無生，非為凡夫說，但為得無作解脫、",
    "T25n1509_092:0707c19": "不起三種業者說。」復問：「世尊！佛自說：『有佛、",
    "T25n1509_092:0707c20": "無佛，諸法法相常住。』如聖人法相空，凡夫",
    "T25n1509_092:0707c21": "亦如是！」佛可其所說，諸法實相常住，以眾",
    "T25n1509_092:0707c22": "生不知不解故，起菩提道。但為除凡夫顛",
    "T25n1509_092:0707c23": "倒法，故名為道；若決定有道可著者，即復",
    "T25n1509_092:0707c24": "是顛倒。道、非道平等即是道，是故不應難！",
    "T25n1509_092:0707c25": "須菩提復問：「云何可得菩提？用生道故得",
    "T25n1509_092:0707c26": "耶？」佛言：「不也！」何以故？生道者，菩薩觀是有為",
    "T25n1509_092:0707c27": "法生滅相謂是實，是故言不。如先說熱",
    "T25n1509_092:0707c28": "金丸喻。不生法即是無為，無作法故，亦不可",
    "T25n1509_092:0707c29": "以得菩提。「生不生」，二俱有過故。「非生非不生",
    "T25n1509_092:0708a01": "得菩提耶？」答言：「不也！」問曰：若「生不生」二俱",
    "T25n1509_092:0708a02": "有過，「非生非不生」復不應有過，何以言不",
    "T25n1509_092:0708a03": "得？答曰：若分別「非生非不生」是好、是醜，取相",
    "T25n1509_092:0708a04": "生著故，故言有過；若能不著，則是菩提道。",
    "T25n1509_092:0708a05": "須菩提問：「若不以四句得者，云何得道？」佛",
    "T25n1509_092:0708a06": "答：「不以道、不以非道，則得菩提。」何以故？",
    "T25n1509_092:0708a07": "「菩提即是道，道即是菩提。」菩提名諸法實",
    "T25n1509_092:0708a08": "相，是諸佛所得究竟實相，無有變異。一切法",
    "T25n1509_092:0708a09": "入菩提中，皆寂滅相；如一切水入大海，同",
    "T25n1509_092:0708a10": "為一味。是故佛說：「菩提性即是道性。」若菩提",
    "T25n1509_092:0708a11": "性、道性異者，不名菩提為無戲論寂滅相，",
    "T25n1509_092:0708a12": "是故說：「菩提即是道，道即是菩提。」復次，是二",
    "T25n1509_092:0708a13": "法異者，行道不應到菩提——諸法因果，不一",
    "T25n1509_092:0708a14": "不異故。須菩提復問：「若爾者，菩薩行道應便",
    "T25n1509_092:0708a15": "是佛！」所以者何？道即是菩提故。又佛應是",
    "T25n1509_092:0708a16": "菩薩！何以故？菩提即是道故。今何以說有差",
    "T25n1509_092:0708a17": "別——佛有十力等、三十二相、八十隨形好？須菩",
    "T25n1509_092:0708a18": "提為新學菩薩故，分別難佛：「菩薩應即是",
    "T25n1509_092:0708a19": "佛！」佛以反問答：「佛得菩提不？」答言：「不也！",
    "T25n1509_092:0708a20": "何以故？菩提不離佛、佛不離菩提；二法",
    "T25n1509_092:0708a21": "和合故，是佛、是菩提。」是故不應難言「菩薩",
    "T25n1509_092:0708a22": "即是佛」。此總相答。問曰：佛是眾生，菩提是",
    "T25n1509_092:0708a23": "法，云何言「佛即是菩提」？答曰：先有三十二",
    "T25n1509_092:0708a24": "相莊嚴身、六波羅蜜等功德莊嚴心，而不",
    "T25n1509_092:0708a25": "名為佛；得菩提故，名之為佛。是故言：「佛",
    "T25n1509_092:0708a26": "與菩提不異。」微妙清淨五眾和合假名為",
    "T25n1509_092:0708a27": "佛，法即是五眾，五眾不離假名，菩提即是",
    "T25n1509_092:0708a28": "五眾實相，一切法皆入菩提故。是故「佛即是",
    "T25n1509_092:0708a29": "菩提、菩提即是佛」，但凡夫心中分別有異。問",
    "T25n1509_092:0708b01": "曰：汝先論議中說言「菩提與道不一不異」，",
    "T25n1509_092:0708b02": "經中何以說「道即是菩提，菩提即是道」，「佛即",
    "T25n1509_092:0708b03": "是菩提，菩提即是佛」？答曰：一、異雖俱不實而",
    "T25n1509_092:0708b04": "多用一，故此中說「菩提即是道，道即是菩提」，",
    "T25n1509_092:0708b05": "無咎！如常、無常是二邊，常多生煩惱故不",
    "T25n1509_092:0708b06": "用，無常能破顛倒故多用；事既成辦，亦捨",
    "T25n1509_092:0708b07": "無常。此中亦如是，若以觀種種別異法故",
    "T25n1509_092:0708b08": "多生著心；若觀諸法一相——若無常、苦、空等，是",
    "T25n1509_092:0708b09": "時煩惱不生；著心少故，是故多用是「一」。於",
    "T25n1509_092:0708b10": "實義中，一亦不用；若著一，即復是患。復次，",
    "T25n1509_092:0708b11": "別異無故，一亦不可得，相待法故；但以不著",
    "T25n1509_092:0708b12": "心，不取一相，故說無咎。一不實故，菩薩不",
    "T25n1509_092:0708b13": "得即是佛。復次，今佛更答須菩提，自說因",
    "T25n1509_092:0708b14": "緣：「菩提雖寂滅相，而菩薩能具足六波羅",
    "T25n1509_092:0708b15": "蜜等諸功德，住金剛三昧，以一念相應慧，",
    "T25n1509_092:0708b16": "得阿耨多羅三藐三菩提。爾時，於一切法中",
    "T25n1509_092:0708b17": "自在，得名為佛。」菩薩雖知道及菩提不異，",
    "T25n1509_092:0708b18": "未具足諸功德故，不名為佛。又佛諸事畢",
    "T25n1509_092:0708b19": "竟，願、行滿足故，不名為菩薩。得者是佛，法是",
    "T25n1509_092:0708b20": "菩提，求菩提者是菩薩。須菩提從佛聞菩",
    "T25n1509_092:0708b21": "提相、道相，成就眾生已，今問淨佛國土事。",
    "T25n1509_092:0708b22": "諸阿羅漢、辟支佛無有力知淨佛國事，是",
    "T25n1509_092:0708b23": "故問。問曰：何等是淨佛土？答曰：佛土者，百",
    "T25n1509_092:0708b24": "億日月、百億須彌山、百億四天王等諸天，是",
    "T25n1509_092:0708b25": "名三千大千世界。如是等無量無邊三千大",
    "T25n1509_092:0708b26": "千世界，名為一佛土。佛於此中施作佛事，",
    "T25n1509_092:0708b27": "佛常晝三時、夜三時以佛眼遍觀眾生：「誰可",
    "T25n1509_092:0708b28": "種善根？誰善根成就應增長？誰善根成就",
    "T25n1509_092:0708b29": "應得度？」見是已，以神通力隨所見教化。",
    "T25n1509_092:0708c01": "眾生心隨逐外緣，得隨意事，則不生瞋",
    "T25n1509_092:0708c02": "惱；得不淨、無常等因緣，則不生貪欲等煩",
    "T25n1509_092:0708c03": "惱；若得無所有、空因緣，則不生癡等諸煩",
    "T25n1509_092:0708c04": "惱。是故諸菩薩莊嚴佛土，為令眾生易度",
    "T25n1509_092:0708c05": "故。國土中無所乏少，無我心故，則不生慳",
    "T25n1509_092:0708c06": "貪、瞋恚等煩惱。有佛國土，一切樹木常出諸",
    "T25n1509_092:0708c07": "法實相音聲，所謂無生無滅、無起無作等；眾",
    "T25n1509_092:0708c08": "生但聞是妙音，不聞異聲，眾生利根故，便",
    "T25n1509_092:0708c09": "得諸法實相。如是等佛土莊嚴，名為淨佛",
    "T25n1509_092:0708c10": "土。如《阿彌陀》等諸經中說。佛答：「菩薩從初",
    "T25n1509_092:0708c11": "發意來，自淨麁身、口、意業，亦教他人淨麁",
    "T25n1509_092:0708c12": "身、口、意業。」問曰：若菩薩淨佛土，是菩薩得",
    "T25n1509_092:0708c13": "無生法忍、住神通波羅蜜，然後能淨佛土；",
    "T25n1509_092:0708c14": "今何以言「從初發意來，淨麁身、口、意業」？答",
    "T25n1509_092:0708c15": "曰：三業清淨，非但為淨佛土，一切菩薩道",
    "T25n1509_092:0708c16": "皆淨。此三業初淨身、口、意業，後為淨佛土。",
    "T25n1509_092:0708c17": "自身淨，亦淨他人。何以故？非但一人，生國",
    "T25n1509_092:0708c18": "土中者皆共作因緣。內法與外法作因",
    "T25n1509_092:0708c19": "緣，若善、若不善：多惡口業故，地生荊棘；諂",
    "T25n1509_092:0708c20": "誑曲心故，地則高下不平；慳貪多故，則水旱",
    "T25n1509_092:0708c21": "不調、地生沙礫。不作上諸惡故，地則平正，",
    "T25n1509_092:0708c22": "多出珍寶；如彌勒佛出時，人皆行十善故，",
    "T25n1509_092:0708c23": "地多珍寶。問曰：若布施等諸善法得淨佛",
    "T25n1509_092:0708c24": "土果報，何以但說淨三業？答曰：雖知善",
    "T25n1509_092:0708c25": "惡諸法是苦樂因緣，如一切心、心數法中，得",
    "T25n1509_092:0708c26": "道時智慧為大；攝心中定為大；作業時思",
    "T25n1509_092:0708c27": "為大；得是思業已，起身、口、意業。布施、禪",
    "T25n1509_092:0708c28": "定等，以思為首；譬如縫衣，以針為導。受",
    "T25n1509_092:0708c29": "後世果報時，業力為大。是故說三業，則攝",
    "T25n1509_092:0709a01": "一切善法：意業中盡攝一切心、心數法，身、",
    "T25n1509_092:0709a02": "口則攝一切色法。人身行三種，福德具足，則",
    "T25n1509_092:0709a03": "國土清淨。內法淨故，外法亦淨；譬如面淨故，",
    "T25n1509_092:0709a04": "鏡中像亦淨。如《毘摩羅詰經》中說。不殺生",
    "T25n1509_092:0709a05": "故人皆長壽，如是等。問曰：身、口、意麁業，是事",
    "T25n1509_092:0709a06": "易知，須菩提何以故問？答曰：麁、細不定故。",
    "T25n1509_092:0709a07": "如求道人中布施是麁善，於白衣為細。如",
    "T25n1509_092:0709a08": "小乘中不善業為麁，善業為細；摩訶衍中",
    "T25n1509_092:0709a09": "取善法相，乃至涅槃皆名為麁。以麁、細不定",
    "T25n1509_092:0709a10": "故問。佛次第為說麁業相，所謂奪命，乃至邪",
    "T25n1509_092:0709a11": "見。是三種身業、四種口業、三種意業，皆名為",
    "T25n1509_092:0709a12": "麁。復次，破菩薩六波羅蜜法——慳貪等，皆名",
    "T25n1509_092:0709a13": "為麁。問曰：先說十不善道，已攝慳貪等，何",
    "T25n1509_092:0709a14": "以復別說？答曰：是六法不入十不善道，十",
    "T25n1509_092:0709a15": "不善道皆是惱眾生法；是六法不但為惱",
    "T25n1509_092:0709a16": "眾生。如慳心，但自惜財，不惱眾生。貪心有",
    "T25n1509_092:0709a17": "二種：一者、但貪他財，未惱眾生；二者、貪心",
    "T25n1509_092:0709a18": "轉盛，求而不得，則欲毀害，是名業道，以能",
    "T25n1509_092:0709a19": "起業故。瞋心亦如是，小者不名業道，以",
    "T25n1509_092:0709a20": "其能趣惡處故為道。是故別說六法無",
    "T25n1509_092:0709a21": "咎。問曰：六波羅蜜中已說戒，今何以復說",
    "T25n1509_092:0709a22": "戒不淨？答曰：破戒法是殺生等麁罪。戒不淨",
    "T25n1509_092:0709a23": "是微細罪，不惱眾生；如飲酒等，不入十不",
    "T25n1509_092:0709a24": "善道。復次，破五眾戒，名為破戒。不破所受",
    "T25n1509_092:0709a25": "戒，常為三毒覆心，不憶念戒，迴向天福，邪",
    "T25n1509_092:0709a26": "見持戒——如是等，名為戒不淨。復次，若菩薩",
    "T25n1509_092:0709a27": "心遠離四念處等三十七品、三解脫門，是名",
    "T25n1509_092:0709a28": "麁業。所以者何？此中心皆觀實法，隨涅槃、",
    "T25n1509_092:0709a29": "不隨世間；若出四念處等法，心則散亂。譬",
    "T25n1509_092:0709b01": "如蛇行本性好曲，若入竹筒則直，出筒",
    "T25n1509_092:0709b02": "還曲。復次，若菩薩貪須陀洹果證，是為麁。",
    "T25n1509_092:0709b03": "如人聞佛說「須陀洹果，不墮三惡道，盡無",
    "T25n1509_092:0709b04": "量苦，如五十由旬池水；餘在者，如一渧、二",
    "T25n1509_092:0709b05": "渧」，則生貪心。以其心不牢固，本求作",
    "T25n1509_092:0709b06": "佛、為眾生，今為自身而欲取證，是為欺",
    "T25n1509_092:0709b07": "佛，亦負眾生，是故名麁。譬如人請客，欲",
    "T25n1509_092:0709b08": "設飲食而竟不與，是則妄語負客。菩薩",
    "T25n1509_092:0709b09": "亦如是，初發心時作願「我當作佛，度一切",
    "T25n1509_092:0709b10": "眾生」，而貪須陀洹，是則負一切眾生。如貪",
    "T25n1509_092:0709b11": "須陀洹果，乃至貪辟支佛道亦如是。",
    "T25n1509_092:0709b12": "大智度論卷第九十二"
}