{
    "T42n1824_09b:0139b11": "folio_9b 中觀論疏卷第九末",
    "T42n1824_09b:0139b13": "釋吉藏撰",
    "T42n1824_09b:0139b14": "22 如來品(九末)如來品第二十二",
    "T42n1824_09b:0139b15": "大乘觀行凡有二門。二十一品求世間人法",
    "T42n1824_09b:0139b16": "不可得明大乘觀行。此下四品求出世人法",
    "T42n1824_09b:0139b17": "不可得辨大乘觀行。世間人法麁易觀。故先",
    "T42n1824_09b:0139b18": "明之。出世人法妙難破。是以後說。又自上已",
    "T42n1824_09b:0139b19": "來外人舉世間以救世間。義既不立。今此一",
    "T42n1824_09b:0139b20": "章舉出世間以救世間。既有出世便有世間。",
    "T42n1824_09b:0139b21": "故論主次破出世。既無出世何有世間。又大",
    "T42n1824_09b:0139b22": "小學人皆言世出世二。涅槃經云。明與無明",
    "T42n1824_09b:0139b23": "愚者謂二。智者了達知其無二。今欲顯世出",
    "T42n1824_09b:0139b24": "世無有二相。既無有二。亦無不二亦二不二",
    "T42n1824_09b:0139b25": "非二不二。便入實相發生正觀則戲論斯滅。",
    "T42n1824_09b:0139b26": "故次觀出世也。又惑者見世出世二故世與",
    "T42n1824_09b:0139b27": "出世並成世間不能離世間。今了達世出世",
    "T42n1824_09b:0139b28": "無二方名出世間。欲令外人因世間悟出世",
    "T42n1824_09b:0139b29": "故破出世間。就此一章凡有四品。一破如來。",
    "T42n1824_09b:0139c01": "二破顛倒。三破四諦。四破涅槃。破世間則廣。",
    "T42n1824_09b:0139c02": "有二十一品。破出世則略。但明四品者欲明",
    "T42n1824_09b:0139c03": "廣略互現。又顯執出世間猶是世間。上既破",
    "T42n1824_09b:0139c04": "世間。即是破出世竟。故不須廣破。又世為出",
    "T42n1824_09b:0139c05": "世本。在本既傾末則易破。故但有四品。又如",
    "T42n1824_09b:0139c06": "來為出世之至人。涅槃是無上之極法。謂人",
    "T42n1824_09b:0139c07": "法一雙。顛倒謂所破邪惑。四諦是能破之正",
    "T42n1824_09b:0139c08": "教。謂邪正一雙。略明四門則理無不統。又破",
    "T42n1824_09b:0139c09": "如來則破人。自下三品則破法。出世雖多不",
    "T42n1824_09b:0139c10": "出人法。總收一切。前世間亦爾。不出人法。總",
    "T42n1824_09b:0139c11": "收一切也。即分為二。觀如來一品明出世人",
    "T42n1824_09b:0139c12": "空。次三品明出世法空。前世間中直以廣略",
    "T42n1824_09b:0139c13": "為二。今約人法分之。人但一品法有多者人",
    "T42n1824_09b:0139c14": "則無二。法有多門。又人空易得法空難明故",
    "T42n1824_09b:0139c15": "也。又四品次第者前有諸佛出世。故初觀如",
    "T42n1824_09b:0139c16": "來。如來所以出世為破眾生煩惱。故次觀顛",
    "T42n1824_09b:0139c17": "倒。顛倒所以得破由四諦教門。故次觀四諦。",
    "T42n1824_09b:0139c18": "雖說四諦宗歸一滅。故後辨涅槃。具此四門",
    "T42n1824_09b:0139c19": "包含萬義。又如來是出世之人。顛倒是如來",
    "T42n1824_09b:0139c20": "所離。四諦是如來所觀。涅槃是如來所證。復",
    "T42n1824_09b:0139c21": "是一途次第。又前破如來者世出世互現也。",
    "T42n1824_09b:0139c22": "世間法中前破法後破人。出世法中前觀人",
    "T42n1824_09b:0139c23": "後破法。二者外云。如來能說世出世法。既有",
    "T42n1824_09b:0139c24": "能說之人。必有所說之法。三近從成壞品生",
    "T42n1824_09b:0139c25": "者。世間是生滅之法。可得云無。如來是不生",
    "T42n1824_09b:0139c26": "滅法。應當有也。又內壞結賊外破魔軍。既有",
    "T42n1824_09b:0139c27": "如來則有成壞。四者上品末偈云。求三有不",
    "T42n1824_09b:0139c28": "得。外云。若離三有則是如來。故應有佛也。所",
    "T42n1824_09b:0139c29": "言如來者此品一切義中最為精要。今大小",
    "T42n1824_09b:0140a01": "乘人發旨信佛念佛禮佛歸依佛作佛弟子求",
    "T42n1824_09b:0140a02": "佛道。若識佛則一切事義成。若不識佛不求",
    "T42n1824_09b:0140a03": "佛一切事壞。故須精識佛也。據法而言體如",
    "T42n1824_09b:0140a04": "而來。故云如來。約人為論如諸佛來名曰如",
    "T42n1824_09b:0140a05": "來。就化物辨者如感而來。故云如來。釋如來",
    "T42n1824_09b:0140a06": "不同。一外道。二小乘。三方等。外道計實有",
    "T42n1824_09b:0140a07": "我名曰如來。故論云。我有種種名人天如來",
    "T42n1824_09b:0140a08": "等。小乘略有三說。一犢子部云。清淨五陰",
    "T42n1824_09b:0140a09": "和合別有人法名為如來。二成實師明。以",
    "T42n1824_09b:0140a10": "假名行人為如來體。或言假別有體有用有",
    "T42n1824_09b:0140a11": "名。或言無體無用。或言無體有用。三者阿毘",
    "T42n1824_09b:0140a12": "曇明二種如來。一者有漏五陰為生身如來。",
    "T42n1824_09b:0140a13": "二者無漏五陰為法身佛。故三僧祇行行百",
    "T42n1824_09b:0140a14": "劫修相好業。後三十四心成佛。在無漏心不",
    "T42n1824_09b:0140a15": "為緣縛。出有漏則為緣縛。成論大乘師立五",
    "T42n1824_09b:0140a16": "時教佛。初教以五陰身成佛。第二時以種智",
    "T42n1824_09b:0140a17": "為佛。與初教佛同壽八十。招提云。第二時",
    "T42n1824_09b:0140a18": "是特尊。第三時無量劫修行。第四時亦久劫",
    "T42n1824_09b:0140a19": "修行。過去過塵沙。未來倍上數。第五時明。佛",
    "T42n1824_09b:0140a20": "常住佛無有色。但有一圓智有總御用。故名",
    "T42n1824_09b:0140a21": "為佛。若欲度物則應作色。但釋第五時總有",
    "T42n1824_09b:0140a22": "四師。一云。如來體是世諦所攝。二釋。既云如",
    "T42n1824_09b:0140a23": "來即是真如為佛。故大品云。如無去來如即",
    "T42n1824_09b:0140a24": "是佛。次北土智度論師佛有三身。法身之佛",
    "T42n1824_09b:0140a25": "即是真如。真如體非是佛以能生佛故。故名",
    "T42n1824_09b:0140a26": "為佛。如實相非波若能生波若故名波若。報",
    "T42n1824_09b:0140a27": "化二身則世諦所攝。故雖有三身攝唯二諦。",
    "T42n1824_09b:0140a28": "四云。佛果靈智非二諦攝。體非虛假故非世",
    "T42n1824_09b:0140a29": "諦。不可即空復異真無。是故法身超乎二諦。",
    "T42n1824_09b:0140b01": "地論不真宗與數論無異。真宗明於三佛。以",
    "T42n1824_09b:0140b02": "不住道為因。故有丈六化佛。以助道為因十",
    "T42n1824_09b:0140b03": "地行滿得於報佛。證道為因得於法佛。今求",
    "T42n1824_09b:0140b04": "此如來並不可得。故云觀如來品。問若具破",
    "T42n1824_09b:0140b05": "一切佛應無佛也。答外人計佛是於四句故",
    "T42n1824_09b:0140b06": "是破佛。今破如是四句佛。息眾生戲論乃是",
    "T42n1824_09b:0140b07": "識佛耳。又大小乘人雖復異計不同終言有",
    "T42n1824_09b:0140b08": "佛。故淨名呵善吉云。若須菩提不見佛不聞",
    "T42n1824_09b:0140b09": "法乃可取食。此明善吉有佛可見有法可聞。",
    "T42n1824_09b:0140b10": "名有所得不堪受食。若能無佛可見則是見",
    "T42n1824_09b:0140b11": "佛。無法可聞始是聞法。乃可堪受食。又有所",
    "T42n1824_09b:0140b12": "得人佛是正見外道為邪見。故起邪正二見。",
    "T42n1824_09b:0140b13": "故淨名呵云。六師是汝之師。乃可取食。此明",
    "T42n1824_09b:0140b14": "若見邪正為二。則七佛成六師不能受食。若",
    "T42n1824_09b:0140b15": "乃邪正不二體悟六師即是七佛。今此品中",
    "T42n1824_09b:0140b16": "正明眾生與佛無有二相。故下偈云。如來所",
    "T42n1824_09b:0140b17": "有性即是世間性。能如是解乃是識佛。又論",
    "T42n1824_09b:0140b18": "破十四種佛。謂空有四句。一計佛是世諦有。",
    "T42n1824_09b:0140b19": "二計佛是真諦空。三計佛具為二諦攝。四計",
    "T42n1824_09b:0140b20": "佛非空有出二諦外。次四句小乘計佛無常。",
    "T42n1824_09b:0140b21": "大乘計佛是常。三三身合論具常無常。四計",
    "T42n1824_09b:0140b22": "中道是佛非常無常。次四句計佛壽。一小乘",
    "T42n1824_09b:0140b23": "人計佛壽盡一期為有邊。二大乘計佛壽常",
    "T42n1824_09b:0140b24": "為無邊。三約三身亦邊亦無邊。四就中道非",
    "T42n1824_09b:0140b25": "邊無邊。此為十二種也。論主具破十二種佛",
    "T42n1824_09b:0140b26": "竟。外人謂都無佛。為十三。復破都無而終",
    "T42n1824_09b:0140b27": "謂有佛不可說。為十四。此論破十四邪佛申",
    "T42n1824_09b:0140b28": "正佛。故云觀如來品。問十四種佛何故被破。",
    "T42n1824_09b:0140b29": "答三義故被破。一者彼互相是非故自破。二",
    "T42n1824_09b:0140c01": "佛非四句四句非佛。計非佛為佛故被破。三",
    "T42n1824_09b:0140c02": "者佛有體有用。用則適化無方。四句隨物體",
    "T42n1824_09b:0140c03": "則非四不四。彼不識用於用中各執一邊。是",
    "T42n1824_09b:0140c04": "故被破也。又異三論師云。此中破如來者有",
    "T42n1824_09b:0140c05": "二釋。一云。但遣著心實不破佛。二云。假令",
    "T42n1824_09b:0140c06": "破佛者破外道小乘之佛耳。今明不爾。若但",
    "T42n1824_09b:0140c07": "破著心名破佛者。彼終謂有佛但不許著耳。",
    "T42n1824_09b:0140c08": "尋此品四句邪執如來義此皆要急。今學人",
    "T42n1824_09b:0140c09": "不作意思量玄故不信。細心尋讀向心故著",
    "T42n1824_09b:0140c10": "深有利益。所以觀如來者。大小學人為有佛",
    "T42n1824_09b:0140c11": "值佛者言見佛。佛滅後謂不見佛。謂佛正見",
    "T42n1824_09b:0140c12": "人。外道是邪見人作如此分別。並不識佛。",
    "T42n1824_09b:0140c13": "今此品勸好觀察。何者是佛。何者非佛。今",
    "T42n1824_09b:0140c14": "時人皆云。我是佛弟子。事佛後教化他。若",
    "T42n1824_09b:0140c15": "不精識佛不佛定佛誰弟子定事誰。為此義",
    "T42n1824_09b:0140c16": "故須此品。令學大小乘人實解法相。善通問",
    "T42n1824_09b:0140c17": "難。且問。六時禮佛若為禮。多不安心此處",
    "T42n1824_09b:0140c18": "也。大分為二。一問二答。初長行立云。佛於九",
    "T42n1824_09b:0140c19": "道中尊。故名世尊。於法自在。名為法王。知",
    "T42n1824_09b:0140c20": "一切法名一切智。初句明人。次句辨境。次",
    "T42n1824_09b:0140c21": "句明有也。若有於佛則有世間。若言無佛則",
    "T42n1824_09b:0140c22": "墮邪見。答曰下初長行總生起破意。若有應",
    "T42n1824_09b:0140c23": "取者論主不答其有無。若答有無即受外屈。",
    "T42n1824_09b:0140c24": "又佛非有無。若答有無即破佛也。但問覓外",
    "T42n1824_09b:0140c25": "人之言有。汝既言有佛者許汝取佛。求汝有",
    "T42n1824_09b:0140c26": "不可得。汝何所取耶。就偈本開為五章。初",
    "T42n1824_09b:0140c27": "破有是佛。問曰汝謂受空受者空下次破空",
    "T42n1824_09b:0140c28": "是佛。若如是破如來下第三料簡空有俱非",
    "T42n1824_09b:0140c29": "佛所以。如來過戲論下第四呵責外人。後",
    "T42n1824_09b:0141a01": "長行云此如來品中下第五略示佛相。所以",
    "T42n1824_09b:0141a02": "有此五章者。大小乘人並言有佛。故初破有。",
    "T42n1824_09b:0141a03": "若計有是佛乃是有見。何名佛耶。又求有不",
    "T42n1824_09b:0141a04": "可得。以何為佛。外人既聞有非是佛。便謂空",
    "T42n1824_09b:0141a05": "應是佛。故次破空。若見空是佛乃是空見。何",
    "T42n1824_09b:0141a06": "名為佛。又求空不得。以何為佛。外云。若空",
    "T42n1824_09b:0141a07": "有俱非佛者應都無佛。不爾終應有佛。是故",
    "T42n1824_09b:0141a08": "第三料簡明。若言無佛是麁邪見。若言終有",
    "T42n1824_09b:0141a09": "是細邪見。自上已來破病既周。故次呵責之。",
    "T42n1824_09b:0141a10": "佛實非空有。若執空有是佛者則是戲論。破",
    "T42n1824_09b:0141a11": "於慧眼不能見佛。三門破病一門呵責。破邪",
    "T42n1824_09b:0141a12": "已圓故第五略示佛相。欲識佛者世間是也。",
    "T42n1824_09b:0141a13": "初又三。一破人是佛。又所受五陰下二破法",
    "T42n1824_09b:0141a14": "是佛。以如是義故下三總結人法。人法皆空。",
    "T42n1824_09b:0141a15": "呵外人謬謂人法。所以初破人次破法者凡",
    "T42n1824_09b:0141a16": "有二義。一者佛是人名故先破。人破人既竟",
    "T42n1824_09b:0141a17": "執法為佛。故次破法。二者生法二空難易次",
    "T42n1824_09b:0141a18": "第。生空易得故前破人。法空難得故後破法。",
    "T42n1824_09b:0141a19": "破人中開為四門。初明佛與陰不一不異門。",
    "T42n1824_09b:0141a20": "問曰如是義下第二佛與陰不自不他門。若",
    "T42n1824_09b:0141a21": "不因五陰下第三佛與陰非先非後門。若於",
    "T42n1824_09b:0141a22": "一異中下第四總結佛不可得。此之四門可",
    "T42n1824_09b:0141a23": "得通破內外大小乘執。就別而言初破外道",
    "T42n1824_09b:0141a24": "佛。次破小乘佛。三破大乘佛。從外至內前",
    "T42n1824_09b:0141a25": "小後大。即淺深次第也。既破此三則通除眾",
    "T42n1824_09b:0141a26": "執。故後總結也。初偈五求破。通破內外大",
    "T42n1824_09b:0141a27": "小。遂文次第且破外道也。問今破佛。云何",
    "T42n1824_09b:0141a28": "乃作五求破耶。答外人長行立義。佛是一切",
    "T42n1824_09b:0141a29": "智人。計佛是我此猶是我見耳。上品既五求",
    "T42n1824_09b:0141b01": "我不可得。今還五求佛也。又外人初立佛是",
    "T42n1824_09b:0141b02": "我。復是有遂作有無以難論主。若言有佛則",
    "T42n1824_09b:0141b03": "同我義。若言無佛則墮邪見。論主避其有無。",
    "T42n1824_09b:0141b04": "而捉得外人二義。一捉得其明佛是有。二捉",
    "T42n1824_09b:0141b05": "得其明佛是人。汝即明佛是人。必與陰一異。",
    "T42n1824_09b:0141b06": "故就五求門破也。又欲申經。楞伽經有法身",
    "T42n1824_09b:0141b07": "品。發旨即明如來法身與五陰不可論一異。",
    "T42n1824_09b:0141b08": "今偈可具二義。一者五求破邪佛。二明如來",
    "T42n1824_09b:0141b09": "法身非此五句。即申正佛也。若破佛法義者。",
    "T42n1824_09b:0141b10": "若佛與陰一本迹應一。見迹應見本。亦本迹",
    "T42n1824_09b:0141b11": "應俱常俱無常。若有常無常是則不一。若離",
    "T42n1824_09b:0141b12": "陰有佛人法則竝便不相成。本迹亦爾。如來",
    "T42n1824_09b:0141b13": "中有陰者言如來大陰身小。如法身大應身",
    "T42n1824_09b:0141b14": "小。餘並易知。長行為五。一牒初文是也。",
    "T42n1824_09b:0141b15": "為五陰下第二定。是事不然下第三非。五陰",
    "T42n1824_09b:0141b16": "非是如來下第四破。即為五別。就初文有三。",
    "T42n1824_09b:0141b17": "謂標釋結。初標。何以故下第二釋也。釋即陰",
    "T42n1824_09b:0141b18": "中有二過。一者陰既生滅佛亦生滅。既是無",
    "T42n1824_09b:0141b19": "常生滅。誰持功德智慧耶。又念念生滅。五眼",
    "T42n1824_09b:0141b20": "不能見。三達不能知。如五陰品說。若是無",
    "T42n1824_09b:0141b21": "常則眼耳等相不能分別。又受者下次人法",
    "T42n1824_09b:0141b22": "亂過。既人法一喚人應得法。喚法應得人。",
    "T42n1824_09b:0141b23": "故是亂也。是故下第三結也。釋第二句亦三。",
    "T42n1824_09b:0141b24": "謂標釋結。釋中有二。一明佛有常過者。小",
    "T42n1824_09b:0141b25": "乘人謂佛是假名行人。故是無常。今明是常。",
    "T42n1824_09b:0141b26": "所以為過。又假令言佛是常住以今望之亦",
    "T42n1824_09b:0141b27": "是過也。以常是一邊無常是一邊乃是邊見",
    "T42n1824_09b:0141b28": "眾生。何名為佛。又眼等根不能見知者佛若",
    "T42n1824_09b:0141b29": "是常則同太虛。涅槃經云。常法無知如來有",
    "T42n1824_09b:0141c01": "知。是故非常。前明佛常墮邊見。今明佛無知",
    "T42n1824_09b:0141c02": "墮無明過也。若謂佛常則不能知見。以常非",
    "T42n1824_09b:0141c03": "色非心。非心故不能知。非色故眼不能見。佛",
    "T42n1824_09b:0141c04": "既是常。常則凝然。不能用眼等諸根見知也。",
    "T42n1824_09b:0141c05": "下三句一一中皆有標釋結也。釋中皆以異",
    "T42n1824_09b:0141c06": "故有常等過。如是五種下第五總結。即釋偈",
    "T42n1824_09b:0141c07": "第四句。問曰下第二不自不他門。破五陰和",
    "T42n1824_09b:0141c08": "合有如來。則破小乘計人是如來。前問次答。",
    "T42n1824_09b:0141c09": "問有二意。一者領前。而五陰和合下第二立",
    "T42n1824_09b:0141c10": "有。即是犢子計五陰和合別有我法。四大和",
    "T42n1824_09b:0141c11": "合別有眼法。但如來在第五不可說藏中。五",
    "T42n1824_09b:0141c12": "藏者三世及無為並不可說也。故不受上五",
    "T42n1824_09b:0141c13": "求破。又是成實假有體用等二師義也。答有",
    "T42n1824_09b:0141c14": "三偈為三。初半偈破自。次二偈破他。後半",
    "T42n1824_09b:0141c15": "偈雙結破自他。初句牒犢子及假有體用家。",
    "T42n1824_09b:0141c16": "次句正破。既言假陰而有則無自體。若有自",
    "T42n1824_09b:0141c17": "體何須假陰。又問。五陰中本有如來。故假",
    "T42n1824_09b:0141c18": "陰耶。為本無佛假陰和合有耶。若本有佛何",
    "T42n1824_09b:0141c19": "須假陰。若本無者雖復假陰終無有佛。若本",
    "T42n1824_09b:0141c20": "無佛假陰有者。亦無非佛何不陰合生非佛",
    "T42n1824_09b:0141c21": "耶。又陰中無佛非陰亦無。若爾陰與非陰俱",
    "T42n1824_09b:0141c22": "應成佛。俱應不成。若陰成佛非陰不成佛者。",
    "T42n1824_09b:0141c23": "亦應非陰成佛而陰不成。下半偈第二章。合",
    "T42n1824_09b:0141c24": "兩偈破他。所以須二偈者既言五陰和合有",
    "T42n1824_09b:0141c25": "如來。必是犢子及有假體家。俱舍論出犢子",
    "T42n1824_09b:0141c26": "義。有人體而因五陰。如有火體而因於薪。",
    "T42n1824_09b:0141c27": "此即是因他義。故須廣破他。兩偈為三。初半",
    "T42n1824_09b:0141c28": "偈奪破。次一偈縱破。三半偈相待破。初奪破",
    "T42n1824_09b:0141c29": "者謂奪他人也。人既無自性。則陰他亦無",
    "T42n1824_09b:0142a01": "自性。無自性則無他。而佛何所因耶。二者待",
    "T42n1824_09b:0142a02": "佛之自故有陰他。既無佛自陰是誰他。故亦",
    "T42n1824_09b:0142a03": "無他猶無有他。豈得因他生耶。第二偈縱破。",
    "T42n1824_09b:0142a04": "為二。上半正破下半結破。初句縱因他。如犢",
    "T42n1824_09b:0142a05": "子等因陰有人因薪有火也。第二句正破。既",
    "T42n1824_09b:0142a06": "因他則無人自體。既無人自體故名無我也。",
    "T42n1824_09b:0142a07": "下半結破。無佛者為釋疑故來。今品破如來。",
    "T42n1824_09b:0142a08": "云何乃破我耶。是故今明。我是如來異名。既",
    "T42n1824_09b:0142a09": "無有我即無如來。故常云。以御用釋人則凡",
    "T42n1824_09b:0142a10": "聖皆有。以仁義釋人唯在人道。又欲顯外人",
    "T42n1824_09b:0142a11": "計我為如來。猶是我執見耳。第三偈上半承",
    "T42n1824_09b:0142a12": "前無自故無他。下半是第三章。總結無有自",
    "T42n1824_09b:0142a13": "他故無如來。若不因五陰下第三前後破。即",
    "T42n1824_09b:0142a14": "破大乘計人是佛。三偈為二。初兩偈破不得",
    "T42n1824_09b:0142a15": "先人後陰故有人。第二一偈破不得前陰後",
    "T42n1824_09b:0142a16": "人故有人。初又二。前偈縱開次偈奪破。上",
    "T42n1824_09b:0142a17": "半縱未受五陰前有如來。此可有三義。一者",
    "T42n1824_09b:0142a18": "五陰成人人御五陰。人與五陰不得先後。初",
    "T42n1824_09b:0142a19": "偈上半明縱法身佛昔未受五陰先有本身如",
    "T42n1824_09b:0142a20": "來也。下半明縱今受五陰故名為迹身如來",
    "T42n1824_09b:0142a21": "也。問此是誰義。答本住品未受諸根先有本",
    "T42n1824_09b:0142a22": "住。後方受諸根。此是外道義也。自上二門直",
    "T42n1824_09b:0142a23": "就陰中求假實如來不可得。今欲窮其根本",
    "T42n1824_09b:0142a24": "故就前後責也。二者小乘人謂前有人修行",
    "T42n1824_09b:0142a25": "滿後受相好之身。及受五陰法身故名為佛。",
    "T42n1824_09b:0142a26": "三者大乘人云。未受王宮五陰之時前有本",
    "T42n1824_09b:0142a27": "地法身。法身即是我身。然後以本垂迹故受",
    "T42n1824_09b:0142a28": "王宮五陰之身。故今上半牒本下半牒迹。今",
    "T42n1824_09b:0142a29": "實不受陰下第二偈奪破。具破三家義。破初",
    "T42n1824_09b:0142b01": "義者上半還奪前上半。今者今本身也。明本",
    "T42n1824_09b:0142b02": "身未受陰時無有如來。所以然者以會五陰",
    "T42n1824_09b:0142b03": "故名如來。如未有指則前無有捲。下半奪下",
    "T42n1824_09b:0142b04": "半。昔不受既無如來者。今將何物受五陰。故",
    "T42n1824_09b:0142b05": "云。若以不受無今當云何有也。破第二小乘",
    "T42n1824_09b:0142b06": "義者。在凡之時未受五陰既無如來。今將何",
    "T42n1824_09b:0142b07": "物受妙五陰及五分身耶。破第三大乘義者",
    "T42n1824_09b:0142b08": "以待迹故名之為本。未垂迹時則無迹可待。",
    "T42n1824_09b:0142b09": "云何有本。既無有本。以何受王宮五陰名為",
    "T42n1824_09b:0142b10": "迹耶。此正呵大乘人明以本垂迹。故肇師云。",
    "T42n1824_09b:0142b11": "本迹雖殊不思議一也。既本迹皆不思議。故",
    "T42n1824_09b:0142b12": "知。非定先有也。若其未有受下。第二章破法",
    "T42n1824_09b:0142b13": "前人後而有人義。問此是誰義。答佛法大小",
    "T42n1824_09b:0142b14": "乘人云。要由五陰和合方有於人。故法在前",
    "T42n1824_09b:0142b15": "而人在後。破云。人為能受法為所受。若未有",
    "T42n1824_09b:0142b16": "人能受則不得有所受也。前兩偈即是借法",
    "T42n1824_09b:0142b17": "破人。今借人破法也。無有無受法者承上所",
    "T42n1824_09b:0142b18": "受不名受文生。所受既不名受則無所受五",
    "T42n1824_09b:0142b19": "陰。既無所受五陰。又無能受之人。無能受所",
    "T42n1824_09b:0142b20": "受以何為如來耶。故無有無受法而名為如",
    "T42n1824_09b:0142b21": "來。又一意前既無受陰法。故後即無有如來",
    "T42n1824_09b:0142b22": "也。若於一異中者此第四總結破。上來破人",
    "T42n1824_09b:0142b23": "既竟。故須總結也。一異中求不得先結上第",
    "T42n1824_09b:0142b24": "二自他門。自有佛體是異。因他有是一。五求",
    "T42n1824_09b:0142b25": "不得却結第一五求門也。云何受中有結第",
    "T42n1824_09b:0142b26": "三先後門也。以上有三門破今還結三也。又",
    "T42n1824_09b:0142b27": "此文逐近生者釋成先後也。凡論先後不出",
    "T42n1824_09b:0142b28": "一異及以五種。一異五種求之既無。何得言",
    "T42n1824_09b:0142b29": "五陰中有如來耶。又所受五陰下自上已來",
    "T42n1824_09b:0142c01": "破人是如來竟。今第二次破法是如來。但此",
    "T42n1824_09b:0142c02": "文來有近遠。遠者上四門借法破人竟。今次",
    "T42n1824_09b:0142c03": "借人破法。即破假無體用家及數人謂有漏",
    "T42n1824_09b:0142c04": "五陰是生身如來。無漏五陰是法身如來。次",
    "T42n1824_09b:0142c05": "近來者此中五偈相逐。今重敘之。初二偈明",
    "T42n1824_09b:0142c06": "無能受人。次一偈明所受非受。次一偈更舉",
    "T42n1824_09b:0142c07": "一異及五求。重責受中無人。後一偈以自他",
    "T42n1824_09b:0142c08": "門重檢無所受法。以五偈相逐故青目一處",
    "T42n1824_09b:0142c09": "釋之。諸講論師不熟詳之。故種種異說。就偈",
    "T42n1824_09b:0142c10": "為二。上半明無自性。下半明無他性。此中自",
    "T42n1824_09b:0142c11": "性他性可有二義。一者以所受法為自性。能",
    "T42n1824_09b:0142c12": "受人為他性。明五陰不得自有。亦不由人而",
    "T42n1824_09b:0142c13": "有。二者就五陰法自論自他也。以如是義故",
    "T42n1824_09b:0142c14": "下第三結破人法。上半結空下半呵有。以如",
    "T42n1824_09b:0142c15": "是義故者結上三門。謂不一不異。不自不他。",
    "T42n1824_09b:0142c16": "不前不後三義求人法不得。又上求三種人",
    "T42n1824_09b:0142c17": "法。一外道。二小乘三大乘。皆不可得。下半呵",
    "T42n1824_09b:0142c18": "有。汝云何以空為受。以空為如來。問曰下生",
    "T42n1824_09b:0142c19": "第二章偈。破空等四句是如來。前問次答。",
    "T42n1824_09b:0142c20": "問有三意。一者上執如來是有。聞論主求有",
    "T42n1824_09b:0142c21": "不得。便執無是如來。則是因有起空見。二者",
    "T42n1824_09b:0142c22": "諸大小乘人執佛是有。今偏是大乘人執空",
    "T42n1824_09b:0142c23": "是佛。如江南尚禪師北土講智度論者用真",
    "T42n1824_09b:0142c24": "如是佛。三者外人執有是佛。聞龍樹上破人",
    "T42n1824_09b:0142c25": "法皆空。謂龍樹用空為佛也。答中二偈。初",
    "T42n1824_09b:0142c26": "破空等四句是佛。第二偈破常邊等八句是",
    "T42n1824_09b:0142c27": "佛。初三句破四家佛義。已如品初述之。應",
    "T42n1824_09b:0142c28": "此中說。並云不可說者凡有二義。一者無此",
    "T42n1824_09b:0142c29": "四句。何所說耶。二者此四句是諸見戲論。",
    "T42n1824_09b:0143a01": "不可說諸見戲論以之為佛。開善義佛具空",
    "T42n1824_09b:0143a02": "有二句。彼云。金剛後心且冥且會。同真如等",
    "T42n1824_09b:0143a03": "法性。今問。既同真如云何應照。答至亡彌存。",
    "T42n1824_09b:0143a04": "至亡義則冥真。故名為生。彌存義則有。應",
    "T42n1824_09b:0143a05": "照稱之為有。今問。至亡與真理一不。答理",
    "T42n1824_09b:0143a06": "然是一。問彌存時是真理彌存不。答真理不",
    "T42n1824_09b:0143a07": "可彌存。智能彌存耳。今問。真不能彌存。智",
    "T42n1824_09b:0143a08": "能彌存則智與真異。云何同真如耶。又彌存",
    "T42n1824_09b:0143a09": "之時非復是真則出真外。若彌存與真一者",
    "T42n1824_09b:0143a10": "真亦彌存也。但以假名說者上明四句不可",
    "T42n1824_09b:0143a11": "說。今為釋疑。經中所以說有佛者。蓋是無名",
    "T42n1824_09b:0143a12": "相中假名相說。如涅槃無名強名相說。涅槃",
    "T42n1824_09b:0143a13": "是佛異名耳。又此中四句不可說。一句可說。",
    "T42n1824_09b:0143a14": "如涅槃經生生等六句不可說。第七句有因",
    "T42n1824_09b:0143a15": "緣故亦互得說。以十法為生作因是故可說",
    "T42n1824_09b:0143a16": "也。長行云。但破相違故以假名說者為釋疑",
    "T42n1824_09b:0143a17": "故來。若言此中四句並不可說。前何故云以",
    "T42n1824_09b:0143a18": "如是義故受空受者空說是空耶。是以釋云。",
    "T42n1824_09b:0143a19": "空違於有故得假空破有。豈有此空。若有此",
    "T42n1824_09b:0143a20": "空即墮諸難。此釋為正意也。又釋。此四句",
    "T42n1824_09b:0143a21": "自相違。如有與空義相違。乃至執第三亦有",
    "T42n1824_09b:0143a22": "亦無。與第四非空非有相違。既是相違則是",
    "T42n1824_09b:0143a23": "諸見。今破此四種相違。故假名說佛耳。又",
    "T42n1824_09b:0143a24": "釋。執佛是四句則與佛相違。今破此四句故",
    "T42n1824_09b:0143a25": "假名說佛。如是正觀思惟下生第二偈。第二",
    "T42n1824_09b:0143a26": "偈來凡有三意。一為釋前不可說義。以佛是",
    "T42n1824_09b:0143a27": "寂滅相故。不可說佛是空有四句。若說佛是",
    "T42n1824_09b:0143a28": "空有四句者。此猶是世間常邊等見十四難",
    "T42n1824_09b:0143a29": "耳。二者此是舉況。然計此常邊等四句。既",
    "T42n1824_09b:0143b01": "是邪見。則知。計空有等四亦是邪見。三者上",
    "T42n1824_09b:0143b02": "破空等四句是佛。今破常等八句是佛。小乘",
    "T42n1824_09b:0143b03": "人言。佛定無常。大乘言。是常住。本迹合論亦",
    "T42n1824_09b:0143b04": "常無常。若用中道為佛則非常無常。上四句",
    "T42n1824_09b:0143b05": "論佛身。次四句明佛壽。小乘言。佛是無常。盡",
    "T42n1824_09b:0143b06": "在一期名為有邊。大乘人言。佛常住名為無",
    "T42n1824_09b:0143b07": "邊。本迹合論亦邊無邊。計中道是佛壽非邊",
    "T42n1824_09b:0143b08": "無邊。攝論云。真如遍滿一切法中是無邊。",
    "T42n1824_09b:0143b09": "餘法是有邊。今並破也。問長行明常邊。既是",
    "T42n1824_09b:0143b10": "兩世。何故不說現在四見。答上空有等四即",
    "T42n1824_09b:0143b11": "現在也。問曰若如是破下第三章料簡如來。",
    "T42n1824_09b:0143b12": "前問次答。問曰。若空有四句並非佛者應當",
    "T42n1824_09b:0143b13": "無佛。外人云。佛若非世諦有則是真諦無。",
    "T42n1824_09b:0143b14": "若非二諦便出二諦外非有非無。既具破此",
    "T42n1824_09b:0143b15": "四句。應當無佛。則龍樹是邪見闡提。又夫",
    "T42n1824_09b:0143b16": "論有佛不出小乘無常大乘常住。若無此大",
    "T42n1824_09b:0143b17": "小之佛亦是邪見。答中二偈。初明如來現在",
    "T42n1824_09b:0143b18": "非是有無。第二偈明如來滅後亦非有無。初",
    "T42n1824_09b:0143b19": "偈上半破無。若大邪見人乃言無佛。我非邪",
    "T42n1824_09b:0143b20": "見故不說無。又汝前執四句有佛名為有見。",
    "T42n1824_09b:0143b21": "求汝四句有佛不得汝謂無佛。汝便墮邪見。",
    "T42n1824_09b:0143b22": "下半明如來非有。外人既聞邪見者執無佛。",
    "T42n1824_09b:0143b23": "則正見者應有佛。是故今明。執佛是無名重",
    "T42n1824_09b:0143b24": "邪見。執佛是有謂輕邪見。長行前釋上半為",
    "T42n1824_09b:0143b25": "二。前明二種邪見。是故若言無如來下次釋",
    "T42n1824_09b:0143b26": "偈文。又初列二種邪見章門。從破世間樂者",
    "T42n1824_09b:0143b27": "下釋二章門。前釋麁邪見。破涅槃道者下釋",
    "T42n1824_09b:0143b28": "細邪見。此中明。麁邪見起惡滅善。故世出世",
    "T42n1824_09b:0143b29": "俱失。細邪見起善滅惡。得世間樂而破於涅",
    "T42n1824_09b:0143c01": "槃。行道坐禪講說之人宜常應以此文在意。",
    "T42n1824_09b:0143c02": "勿一形苦節而破於涅槃。是故若言無如來",
    "T42n1824_09b:0143c03": "者下。第二正釋偈上半文。若言有如來下釋",
    "T42n1824_09b:0143c04": "下半也。如是性空中第二明如來滅度非是",
    "T42n1824_09b:0143c05": "有無。上半正明如來是性空。性空者體性畢",
    "T42n1824_09b:0143c06": "竟清淨。橫絕萬非竪超四句也。是故不可作",
    "T42n1824_09b:0143c07": "有無思惟。波若實際品云。前際亦性空。中際",
    "T42n1824_09b:0143c08": "亦性空。後際亦性空。常性空。無不性空時。",
    "T42n1824_09b:0143c09": "故如來在世及滅後常畢竟清淨。汝云何於",
    "T42n1824_09b:0143c10": "性空中思惟佛是有無耶。故言思惟則不可。",
    "T42n1824_09b:0143c11": "又諸法性常內外並冥。緣觀俱寂。猶不容思",
    "T42n1824_09b:0143c12": "惟。何況起有無諸見。故云思惟則不可。又此",
    "T42n1824_09b:0143c13": "偈是舉本況末。佛本來絕四句。況滅後是四",
    "T42n1824_09b:0143c14": "句。故不可作四句思惟。問今此品正明如來",
    "T42n1824_09b:0143c15": "法身。云何乃言性空耶。答大品云。性空名",
    "T42n1824_09b:0143c16": "諸佛道。故知。是法身異名。亦名寂滅實相",
    "T42n1824_09b:0143c17": "及以法身也。問今何故作性空耶。答惑者聞",
    "T42n1824_09b:0143c18": "上來破謂遣着耳。而終有如來。是故今云。",
    "T42n1824_09b:0143c19": "如來從本來畢竟清淨。故名性空也。問成論",
    "T42n1824_09b:0143c20": "二世有無品云。如來在世不攝有無。與今何",
    "T42n1824_09b:0143c21": "異。答生法二空有二種。一小乘二空。二大",
    "T42n1824_09b:0143c22": "乘二空。有無不攝亦有二種。一小乘四句不",
    "T42n1824_09b:0143c23": "攝。二大乘有無不攝。即以此破開善義。佛不",
    "T42n1824_09b:0143c24": "攝有無何得言二諦攝耶。彼答云。非是自性",
    "T42n1824_09b:0143c25": "之有。非是數滅之無。此有無不攝佛耳。今",
    "T42n1824_09b:0143c26": "明。蓋是以義判文。非就文釋義。問若爾莊",
    "T42n1824_09b:0143c27": "嚴明佛不攝有無。與今文何異。答上已破非",
    "T42n1824_09b:0143c28": "有無竟。不應更復問也。又智度論云。非有",
    "T42n1824_09b:0143c29": "無名愚癡論。豈以愚癡為佛。大品云。佛及",
    "T42n1824_09b:0144a01": "弟子知法性外更無有法。若佛出真諦外如",
    "T42n1824_09b:0144a02": "此之人非是於佛亦非弟子。妄想之心作此",
    "T42n1824_09b:0144a03": "釋也。又楞伽及此論明法界法性如實際涅",
    "T42n1824_09b:0144a04": "槃是異名。云何言佛出涅槃外佛出真諦外",
    "T42n1824_09b:0144a05": "耶。下半正呵外人。於如來滅後分別有無。",
    "T42n1824_09b:0144a06": "問惑者何故於如來滅後分別有無。答眾生",
    "T42n1824_09b:0144a07": "見佛滅度無復有佛。故種種推斥。小乘人言。",
    "T42n1824_09b:0144a08": "佛灰身滅智同於太虛。是故無佛。大乘人",
    "T42n1824_09b:0144a09": "言。法身常住。是故有佛。初亦是上座部義。後",
    "T42n1824_09b:0144a10": "是僧祇所立。如來過戲論下品第四章呵責",
    "T42n1824_09b:0144a11": "外人。若言佛是二諦攝或出二諦外。如此等",
    "T42n1824_09b:0144a12": "皆是戲論。接上生者前明如來在世及以滅",
    "T42n1824_09b:0144a13": "後並非有無。惑者戲論計於有無。下半出有",
    "T42n1824_09b:0144a14": "無之過。興皇大師云。執如來決定是有無常",
    "T42n1824_09b:0144a15": "無常。破法身而過五逆也。長行云。此如來品",
    "T42n1824_09b:0144a16": "中下生起第五章。示其如來相。而言初中後",
    "T42n1824_09b:0144a17": "者品初破有是如來。中破空等四句是如來。",
    "T42n1824_09b:0144a18": "後料簡如來非是都無亦非定有。即結上三",
    "T42n1824_09b:0144a19": "章。第四段但是呵責。非是別破故不結也。",
    "T42n1824_09b:0144a20": "偈為二。上半示如來性下半解釋上半。解",
    "T42n1824_09b:0144a21": "如來性同世間性。所以作此說者凡有三義。",
    "T42n1824_09b:0144a22": "一者外人品初舉出世證有世間。論主今舉",
    "T42n1824_09b:0144a23": "世間以例出世。求世間有無四句既不可得。",
    "T42n1824_09b:0144a24": "出世如來亦復例然。二者外人聞上破有無",
    "T42n1824_09b:0144a25": "四句並皆非佛。便謂佛出四句之表居百非",
    "T42n1824_09b:0144a26": "之外。是故今明。如來之性即是世間之性。",
    "T42n1824_09b:0144a27": "非但佛出四句超於百非。世間亦爾。故淨名",
    "T42n1824_09b:0144a28": "云。觀身實相。觀佛亦然。三者從第四章呵責",
    "T42n1824_09b:0144a29": "生。前偈既云如來過戲論。外人便謂戲論自",
    "T42n1824_09b:0144b01": "是世間。如來便為出世。則起世出世異見。",
    "T42n1824_09b:0144b02": "是故今明。如來之性即世間性。非但如來超",
    "T42n1824_09b:0144b03": "於四句。即此四句本來不四即是如來。是故",
    "T42n1824_09b:0144b04": "經云。貪欲即是道。恚癡亦復然。下半釋上",
    "T42n1824_09b:0144b05": "半。明如來與世間同絕四句。故二性無別性。",
    "T42n1824_09b:0144b06": "無別性者體也。",
    "T42n1824_09b:0144b07": "23 觀顛倒品(九末)觀顛倒品第二十三",
    "T42n1824_09b:0144b08": "問四品破出世法。何故乃破顛倒耶。答前",
    "T42n1824_09b:0144b09": "破世間非無出世。但前多破世間。後多破",
    "T42n1824_09b:0144b10": "出世耳。二者欲顯世出世不二。故就出世",
    "T42n1824_09b:0144b11": "中破世也。三者又顯計有出世。即是顛倒",
    "T42n1824_09b:0144b12": "故破出世法名破顛倒。四者二乘之人於如",
    "T42n1824_09b:0144b13": "來身計苦無常名為顛倒。既於出世法中起",
    "T42n1824_09b:0144b14": "倒。故於出世中破倒也。五者如來之身實",
    "T42n1824_09b:0144b15": "非有無而計有無。即是顛倒。故今破此倒",
    "T42n1824_09b:0144b16": "也。大小乘人唯有二法。一者世間。二出世",
    "T42n1824_09b:0144b17": "間。前破世間竟舉出世救。今破出世間竟還",
    "T42n1824_09b:0144b18": "舉世間來救。以外是有所得人心不能無所",
    "T42n1824_09b:0144b19": "依着。故前後互舉立義。問染者品已破煩惱",
    "T42n1824_09b:0144b20": "即是破顛倒。今何故復破。答煩惱難破。故",
    "T42n1824_09b:0144b21": "須多破。又前破染是破愛。今破顛倒是破",
    "T42n1824_09b:0144b22": "見。以一切眾生不出愛與見也。問何故破如",
    "T42n1824_09b:0144b23": "來後次破顛倒。答就惑者為言凡有二義。一",
    "T42n1824_09b:0144b24": "約自行。如來是能離之人。顛倒是所離之",
    "T42n1824_09b:0144b25": "惑。就化他而言前者有如來出世。後為斷眾",
    "T42n1824_09b:0144b26": "生煩惱。是故前破如來。次破顛倒。二若接",
    "T42n1824_09b:0144b27": "前文生者上品末云。如來所有性即是世間",
    "T42n1824_09b:0144b28": "性。外云。世間以煩惱為性。如來以離染為",
    "T42n1824_09b:0144b29": "體。云何言如來是世間性耶。是故今明。顛",
    "T42n1824_09b:0144c01": "倒不生即是如來。問云何為顛倒。答顛倒有",
    "T42n1824_09b:0144c02": "通有別。通者一切有所得皆是顛倒。故大品",
    "T42n1824_09b:0144c03": "云。眾生以顛倒因緣故往來六道。別而為言",
    "T42n1824_09b:0144c04": "有三倒四倒十二倒八倒。三倒者謂想心見。",
    "T42n1824_09b:0144c05": "毘曇云。想心非倒體。但為倒所亂故名為倒。",
    "T42n1824_09b:0144c06": "毘婆闍婆提人言。三種皆是倒體。成實師有",
    "T42n1824_09b:0144c07": "二釋。一云。識迷實曰心倒。想迷假曰想倒。",
    "T42n1824_09b:0144c08": "行陰心迷前二倒成即見倒也。二云。約一體",
    "T42n1824_09b:0144c09": "判即心為三倒體。體僻為心倒。便生異想為",
    "T42n1824_09b:0144c10": "想倒。僻決為見倒。此三倒重品屬見惑。輕",
    "T42n1824_09b:0144c11": "屬修惑。下品屬習氣。今龍樹意凡厥有心則",
    "T42n1824_09b:0144c12": "是心倒。有所想念皆是想倒。凡有所見皆是",
    "T42n1824_09b:0144c13": "見倒。問三倒生斷二時云何同異。答智度論",
    "T42n1824_09b:0144c14": "釋隨喜品。明三倒生時異斷時異。生時前起",
    "T42n1824_09b:0144c15": "想心後起見倒。此從輕至重。斷時前斷見後",
    "T42n1824_09b:0144c16": "斷想心。故見倒屬見諦斷。想心屬思惟斷。",
    "T42n1824_09b:0144c17": "四倒者謂。於生死中起常樂我淨。問四倒以",
    "T42n1824_09b:0144c18": "何為體。答婆沙云。以慧數為體。問五見幾",
    "T42n1824_09b:0144c19": "倒幾非倒。答婆沙云。二見半是倒。我見中",
    "T42n1824_09b:0144c20": "有我我所。我見是我倒。我所見非我倒。復有",
    "T42n1824_09b:0144c21": "說言。我與我所合名為我倒。邊見之中有斷",
    "T42n1824_09b:0144c22": "有常。以常見為常倒。見取之中有獨頭足上。",
    "T42n1824_09b:0144c23": "無樂淨計樂淨。是獨頭見取。名樂淨倒。餘",
    "T42n1824_09b:0144c24": "二見半謂。邪見邊見中斷見惑取。此非是倒。",
    "T42n1824_09b:0144c25": "問何故爾邪。答凡具五義方乃名倒。一是見",
    "T42n1824_09b:0144c26": "性簡鈍使也。二緣真生。謂是迷理惑。簡迷",
    "T42n1824_09b:0144c27": "事惑也。三果上起於苦諦上生也。四正相翻。",
    "T42n1824_09b:0144c28": "苦諦下有苦無常理。今正翻苦諦。故計常樂",
    "T42n1824_09b:0144c29": "我。五者是獨頭非足上。婆沙又云。具三義故",
    "T42n1824_09b:0145a01": "名倒。一猛利性。二妄取。三同性倒。邪見斷",
    "T42n1824_09b:0145a02": "見是猛利性非是顛倒。壞境界故戒取是猛",
    "T42n1824_09b:0145a03": "利性及妄取非同性倒。餘二見半事具三義",
    "T42n1824_09b:0145a04": "也。俱舍三義立倒。一增有如無我計我故也。",
    "T42n1824_09b:0145a05": "二決定。三背境易解也。二見半具三義。餘",
    "T42n1824_09b:0145a06": "二見半無增有也。次明十二倒。上座部及毘",
    "T42n1824_09b:0145a07": "婆闍婆提明。四倒一一倒中具想心見。故名",
    "T42n1824_09b:0145a08": "十二。八是見諦斷四修道斷。八見道斷者謂",
    "T42n1824_09b:0145a09": "無常常。想倒無常見常倒。餘三亦爾。故此八",
    "T42n1824_09b:0145a10": "屬見斷也。四屬修斷者四種心倒也。至苦忍",
    "T42n1824_09b:0145a11": "時斷八倒盡。至金剛心斷四盡也。俱舍論更",
    "T42n1824_09b:0145a12": "出一師云。十二種中四種見倒屬見諦斷。八",
    "T42n1824_09b:0145a13": "屬修道斷。數人云。但見是倒。唯有四無十二",
    "T42n1824_09b:0145a14": "倒。又但見斷非修斷。但苦諦下惑非三諦下",
    "T42n1824_09b:0145a15": "惑也。問初二果人既無四倒。云何起染愛猶",
    "T42n1824_09b:0145a16": "行夫婦之禮耶。答婆沙二釋。一云。起樂淨",
    "T42n1824_09b:0145a17": "有二。一於諦理起。初二果人則無也。二於事",
    "T42n1824_09b:0145a18": "中起則有也。次釋云。初二果人起染愛時。",
    "T42n1824_09b:0145a19": "實起不淨苦想但不獲已而起。如婆羅門鍛",
    "T42n1824_09b:0145a20": "指譬。孰知指不淨。但以苦痛故肉指安口中。",
    "T42n1824_09b:0145a21": "彼亦爾也。十二倒者毘婆闍婆提云。想心見",
    "T42n1824_09b:0145a22": "倒三為本。各起常樂我淨四成十二倒。若依",
    "T42n1824_09b:0145a23": "雜心唯見心所起。名之為倒。如前說也。所言",
    "T42n1824_09b:0145a24": "八倒者雜心師想心見。但起生死中常樂我",
    "T42n1824_09b:0145a25": "淨四倒。不起後佛地苦無常四。成論師云。",
    "T42n1824_09b:0145a26": "前後八倒皆是見惑。非思惟惑。見等中屬三",
    "T42n1824_09b:0145a27": "使。我倒屬我見。常倒屬邊見。樂淨屬見取。",
    "T42n1824_09b:0145a28": "常謂無常皆是有而言無。屬邪見攝。復有說",
    "T42n1824_09b:0145a29": "云。後四倒屬無明攝。所以然者二乘之人斷",
    "T42n1824_09b:0145b01": "見思惑。竟猶起後四倒。故知。屬無明所攝。",
    "T42n1824_09b:0145b02": "此解應詣也。問昔外道凡夫於生死中計常",
    "T42n1824_09b:0145b03": "等四倒。二乘之人於法身復起無常等四。凡",
    "T42n1824_09b:0145b04": "聖合論故有八倒者。可得言二乘之人就今",
    "T42n1824_09b:0145b05": "具八倒不。答亦具有也。以計佛地是無常故",
    "T42n1824_09b:0145b06": "有無常等四。復執己涅槃是於常樂。此即是",
    "T42n1824_09b:0145b07": "無常計常。所以然者。二乘涅槃實無常樂計",
    "T42n1824_09b:0145b08": "為常樂。故有常等四倒。問二乘之人不計涅",
    "T42n1824_09b:0145b09": "槃為我。云何有我倒耶。答我有二種。一人我",
    "T42n1824_09b:0145b10": "二法我。雖無人我執有涅槃。即是法我。故有",
    "T42n1824_09b:0145b11": "我倒。凡夫之人具足八倒此易知也。此品具",
    "T42n1824_09b:0145b12": "破通別兩倒。故云破顛倒品。問云何是破通",
    "T42n1824_09b:0145b13": "別顛倒。答此品中非但破八倒。亦破外人八",
    "T42n1824_09b:0145b14": "行。故知。計生死常無常皆是倒。乃至四句悉",
    "T42n1824_09b:0145b15": "是倒。即是破通倒。正破四倒等此是破別倒。",
    "T42n1824_09b:0145b16": "問云何破顛倒耶。答內外大小皆言有是顛",
    "T42n1824_09b:0145b17": "倒。不知顛倒本性空寂。今求其顛倒不可得。",
    "T42n1824_09b:0145b18": "即是實相。故云破顛倒品。又內外大小皆",
    "T42n1824_09b:0145b19": "言有顛倒生。而欲滅之則顛倒不滅。今求顛",
    "T42n1824_09b:0145b20": "倒本自不生。今亦不滅。故顛倒便滅。故名",
    "T42n1824_09b:0145b21": "破顛倒。又外人見顛倒不顛倒二相。則是明",
    "T42n1824_09b:0145b22": "與無明愚者謂二。若計倒不倒二。則倒與不",
    "T42n1824_09b:0145b23": "倒皆成顛倒。今了倒不倒本無二相。則倒與",
    "T42n1824_09b:0145b24": "不倒皆名不倒。故破顛倒。開此品者異釋云",
    "T42n1824_09b:0145b25": "云多不中詣。今分為二。第一破煩惱顛倒生",
    "T42n1824_09b:0145b26": "義。若煩惱性實下第二破滅顛倒煩惱義。所",
    "T42n1824_09b:0145b27": "以開此二者大小內外皆言。前有顛倒煩惱",
    "T42n1824_09b:0145b28": "生後修治道。斷之令滅。是故今明。煩惱本自",
    "T42n1824_09b:0145b29": "不生。今亦不滅。又淨名經云。若須菩提不",
    "T42n1824_09b:0145c01": "斷煩惱。亦不與俱乃可取食。與煩惱俱謂凡",
    "T42n1824_09b:0145c02": "夫人也。斷煩惱謂二乘也。今初章求煩惱生",
    "T42n1824_09b:0145c03": "不得釋不俱義。次章辨煩惱不滅明不斷義。",
    "T42n1824_09b:0145c04": "普賢觀云。十方諸佛說懺悔法。不斷結使海。",
    "T42n1824_09b:0145c05": "不住結使海。亦與此同耳。此二章即是方等",
    "T42n1824_09b:0145c06": "大懺悔。於念念中能見普賢及十方佛滅重",
    "T42n1824_09b:0145c07": "罪也。又此二章觀顛倒不生不滅即是中道",
    "T42n1824_09b:0145c08": "發正觀也。又觀不生不滅即是法身涅槃。",
    "T42n1824_09b:0145c09": "故無行經云。三毒是無量諸佛道也。初章又",
    "T42n1824_09b:0145c10": "二。第一前破煩惱顛倒。如是顛倒滅下第二",
    "T42n1824_09b:0145c11": "結破意。結破意者能如此品正觀。則煩惱顛",
    "T42n1824_09b:0145c12": "倒畢竟永滅。異斯觀者則是邪觀。非但故惑",
    "T42n1824_09b:0145c13": "不除。新倒更起。就初又二。初破煩惱次破顛",
    "T42n1824_09b:0145c14": "倒。所以破此二者。破煩惱則破在家起愛眾",
    "T42n1824_09b:0145c15": "生。破顛倒則破出家起見外道。又天魔起煩",
    "T42n1824_09b:0145c16": "惱。外道起顛倒。又鈍根眾故起於煩惱。利根",
    "T42n1824_09b:0145c17": "眾生起於顛倒。又凡夫起於煩惱。二乘起於",
    "T42n1824_09b:0145c18": "顛倒。問何故前破煩惱。後破顛倒。答前有",
    "T42n1824_09b:0145c19": "在家起愛。後有出家起見。故火宅中前明毒",
    "T42n1824_09b:0145c20": "蟲。後辨惡鬼。欲出火宅者。當依此品而觀察",
    "T42n1824_09b:0145c21": "之。又依法華意凡有四人。一鈍根起愛眾生。",
    "T42n1824_09b:0145c22": "不知厭不知出。二顛倒外道。知厭而不知出。",
    "T42n1824_09b:0145c23": "三二乘人。知厭知出。但是曲出。四菩薩之",
    "T42n1824_09b:0145c24": "人。依此品如實正觀知厭知出。名為直出。",
    "T42n1824_09b:0145c25": "就初破煩惱開為四別。一立二破三救四破",
    "T42n1824_09b:0145c26": "救。憶想分別者立三毒因也。生於貪恚癡所",
    "T42n1824_09b:0145c27": "生三毒果也。淨不淨顛倒者釋上從因生果。",
    "T42n1824_09b:0145c28": "以計淨不淨顛倒生於三毒。皆從因緣生者",
    "T42n1824_09b:0145c29": "此明二種相生。一從憶想分別生顛倒。二",
    "T42n1824_09b:0146a01": "從淨不淨倒生於三毒。故云皆從眾緣生。故",
    "T42n1824_09b:0146a02": "淨名云。貪欲以顛倒為本。顛倒以想分別為",
    "T42n1824_09b:0146a03": "本。想分別以無住為本。答中五偈。即為五",
    "T42n1824_09b:0146a04": "別。初無自性門破。二以人例法破。三無屬",
    "T42n1824_09b:0146a05": "破。四五求破。五以因況果破。初二。上半牒下",
    "T42n1824_09b:0146a06": "半破。煩惱若有自體不應從因而生。若從因",
    "T42n1824_09b:0146a07": "而生則無自性。為自性煩惱則空。經中明煩",
    "T42n1824_09b:0146a08": "惱從因緣生。外人便謂有煩惱。論主申經意。",
    "T42n1824_09b:0146a09": "若從因緣即是空也。第二偈以人例法破者。",
    "T42n1824_09b:0146a10": "上偈將因顯果。此以果破果。以我見與三毒",
    "T42n1824_09b:0146a11": "皆是煩惱故皆是果也。所以將我例煩惱者",
    "T42n1824_09b:0146a12": "大品多舉我例法。龍樹云。佛弟子多知無我",
    "T42n1824_09b:0146a13": "故佛舉我為類。上半舉我有以無。下半類法",
    "T42n1824_09b:0146a14": "亦無。我法有以無者我是有是無。前以破竟。",
    "T42n1824_09b:0146a15": "問何處品中破我是無。答處處有文。即如來",
    "T42n1824_09b:0146a16": "品四句求如來不可得。如來即是我也。又法",
    "T42n1824_09b:0146a17": "品中破我如虛空。亦是破無。下半類法者我",
    "T42n1824_09b:0146a18": "是利惑。此既是無。煩惱為鈍使云何得有。",
    "T42n1824_09b:0146a19": "又我是根本既無。煩惱為末。以本無故末無",
    "T42n1824_09b:0146a20": "也。又煩惱為我所。在我既無。何有我所。",
    "T42n1824_09b:0146a21": "又我能起惑。既無我誰起惑耶。問云何是煩",
    "T42n1824_09b:0146a22": "惱有無。答執三毒是有是無皆名煩惱。又現",
    "T42n1824_09b:0146a23": "起煩惱名之為有。過未煩惱名之為無。亦作",
    "T42n1824_09b:0146a24": "此計。即是煩惱也。何以故下生第三偈無屬",
    "T42n1824_09b:0146a25": "破。上半求起煩惱人不得。下半正作無屬破。",
    "T42n1824_09b:0146a26": "上半破起煩惱人。謂世間外道犢子及假有",
    "T42n1824_09b:0146a27": "體用之流也。下半正作無屬破者。上半舉所",
    "T42n1824_09b:0146a28": "依破能依。下半明有所依故有能依。所依既",
    "T42n1824_09b:0146a29": "無能依亦無。又人是能起。惑是所起。能起",
    "T42n1824_09b:0146b01": "既無所起亦無。犢子佛陀成實譬喻並云。人",
    "T42n1824_09b:0146b02": "為能成就故煩惱屬人。既其無人何所屬耶。",
    "T42n1824_09b:0146b03": "若謂雖無我下生第四偈五求破。前破煩惱",
    "T42n1824_09b:0146b04": "不屬人破一切有我部。今五求破明煩惱不",
    "T42n1824_09b:0146b05": "屬心破一切無我部。如曇無德僧祇毘曇等",
    "T42n1824_09b:0146b06": "義。令此二人並成佛。又前偈破我。令外道",
    "T42n1824_09b:0146b07": "知無我無煩惱。即悟人法二無生。令外道人",
    "T42n1824_09b:0146b08": "聞論主語得成佛。後破屬心。令一切小乘",
    "T42n1824_09b:0146b09": "人及有所得大乘人悟法無生得成佛。以此",
    "T42n1824_09b:0146b10": "論是大乘論。令一切人並乘大乘以至佛也。",
    "T42n1824_09b:0146b11": "問何等大乘人言煩惱屬心耶。答如攝論師",
    "T42n1824_09b:0146b12": "一切煩惱皆依本識是也。問攝論是大乘。今",
    "T42n1824_09b:0146b13": "云何破之。答攝論明本識是依他性。即是從",
    "T42n1824_09b:0146b14": "因緣生。因緣生無自性。即是寂滅。而攝論",
    "T42n1824_09b:0146b15": "師云。依他性有假體。豈是解攝論耶。上半",
    "T42n1824_09b:0146b16": "舉身見五求不得。下半類心及與煩惱。五陰",
    "T42n1824_09b:0146b17": "名身。於中起見名為身見。若身見與五陰一",
    "T42n1824_09b:0146b18": "陰五。身見則五陰。與身見一身見唯在行陰。",
    "T42n1824_09b:0146b19": "則五陰皆在行陰。若身見與陰異則非陰所",
    "T42n1824_09b:0146b20": "攝應是無為。餘三並皆是異。同異門破也。",
    "T42n1824_09b:0146b21": "下半有二種五求。一者就垢心中五種求煩",
    "T42n1824_09b:0146b22": "惱。即是就本求末。二就煩惱求垢心。即是就",
    "T42n1824_09b:0146b23": "末求本。此欲明無有煩惱亦無垢心。即釋淨",
    "T42n1824_09b:0146b24": "名經。明心空罪亦空。又即大乘人皆執。經中",
    "T42n1824_09b:0146b25": "云三界一心作。或云一貪心作。或云一梨耶",
    "T42n1824_09b:0146b26": "心作。就垢心五種求煩惱者。若即垢心有煩",
    "T42n1824_09b:0146b27": "惱者便無能屬所屬。既是一物。若是能屬便",
    "T42n1824_09b:0146b28": "無所屬。若是所屬便無能屬。不爾非能屬亦",
    "T42n1824_09b:0146b29": "非所屬。起義亦爾。又垢心與煩惱一斷煩惱",
    "T42n1824_09b:0146c01": "即斷心。聖人便應無心。若不斷心亦不斷煩",
    "T42n1824_09b:0146c02": "惱。聖人有心應有煩惱。若垢心與煩惱異離",
    "T42n1824_09b:0146c03": "心應別有煩惱。則煩惱不惱心。亦不與心共",
    "T42n1824_09b:0146c04": "生。又心自是心煩惱應非心法。餘三並是異。",
    "T42n1824_09b:0146c05": "同異中破也。次就煩惱五種求垢心者。垢心",
    "T42n1824_09b:0146c06": "與煩惱一煩惱既是行陰攝。則四心皆是行",
    "T42n1824_09b:0146c07": "陰。無復四心。若垢心與煩惱異煩惱自垢。心",
    "T42n1824_09b:0146c08": "應不垢。便煩惱不染心。餘三同異破。淨不",
    "T42n1824_09b:0146c09": "淨顛倒下。第五段以因況果破。偈上半明無",
    "T42n1824_09b:0146c10": "因自性。下半辨無有果。外謂因淨起貪因不",
    "T42n1824_09b:0146c11": "淨起嗔。故淨不淨是三毒因。淨不淨既稱顛",
    "T42n1824_09b:0146c12": "倒。則非實有。若是實有不名顛倒。今猶無倒",
    "T42n1824_09b:0146c13": "因。寧有煩惱之果。問曰下第三救。此救來意",
    "T42n1824_09b:0146c14": "有二。一者六塵是淨不淨本。淨不淨是三毒",
    "T42n1824_09b:0146c15": "本。既有六塵寧無三毒及淨不淨。二近生者",
    "T42n1824_09b:0146c16": "論主上以本況末。倒本無故貪瞋之末亦無。",
    "T42n1824_09b:0146c17": "外人乘此破亦將本望末。以本有故末即有",
    "T42n1824_09b:0146c18": "也。答曰下第四破。又開三別。第一破其六",
    "T42n1824_09b:0146c19": "塵。第二破淨不淨倒。第三破其三毒。還破",
    "T42n1824_09b:0146c20": "外救。救中從本至末三事也。兩偈為二。初",
    "T42n1824_09b:0146c21": "偈明六塵體空。第二偈明六塵之中無淨不",
    "T42n1824_09b:0146c22": "淨。兩偈並上半法說下半舉譬。取其大意者。",
    "T42n1824_09b:0146c23": "若言對眼便是有者如炎中水。炎中實無水",
    "T42n1824_09b:0146c24": "癡狩謂炎中有水。復謂水有淨不淨。因淨不",
    "T42n1824_09b:0146c25": "淨生貪瞋。貪瞋生業。業故有苦。今猶無水。",
    "T42n1824_09b:0146c26": "云何有淨不淨乃至煩惱業苦耶。釋境空有",
    "T42n1824_09b:0146c27": "三家。一莊周明。境無定。如美色於人為美鳥",
    "T42n1824_09b:0146c28": "見之高飛。二譬喻部明。人不成境不成。三攝",
    "T42n1824_09b:0146c29": "論明。境亦空。而彼論文云。若經文中明空無",
    "T42n1824_09b:0147a01": "所有者此辨分別性空。即是無境。若明幻化",
    "T42n1824_09b:0147a02": "此明依他性。以世諦中不無此法也。今明。",
    "T42n1824_09b:0147a03": "此是一往破境耳。今論正將幻化喻境。故明。",
    "T42n1824_09b:0147a04": "心境俱是幻化有。俱是第一義空也。長行云。",
    "T42n1824_09b:0147a05": "未與心和合時空無所有者。法之有無不假",
    "T42n1824_09b:0147a06": "於心。而今未合既無。合豈有耶。此大意觀",
    "T42n1824_09b:0147a07": "此論及楞伽經有二種意。一者從此想心謂",
    "T42n1824_09b:0147a08": "有前境。實非有也。二者以從妄心生前境。",
    "T42n1824_09b:0147a09": "故前境復誑惑於心。此二即是心生境境生",
    "T42n1824_09b:0147a10": "心。但原本從妄心生。實無前境也。想心謂",
    "T42n1824_09b:0147a11": "有前境。實非有也。不因於淨相下第二兩偈",
    "T42n1824_09b:0147a12": "破淨不淨。並就無自性門破之。初偈破不淨。",
    "T42n1824_09b:0147a13": "次偈破淨也。若無有淨者下第三一偈次破",
    "T42n1824_09b:0147a14": "三毒。問曰經說下第二次破顛倒。前立次破。",
    "T42n1824_09b:0147a15": "立中有三。初立倒不倒法。有顛倒故下第二",
    "T42n1824_09b:0147a16": "立起顛倒之人。立起前四倒是凡夫人。起後",
    "T42n1824_09b:0147a17": "四倒是二乘人。既有能起之人。必有所起之",
    "T42n1824_09b:0147a18": "倒。何以言都無下第三呵論主。問何故但立",
    "T42n1824_09b:0147a19": "前四倒不立後四耶。答一以前例後。二者此",
    "T42n1824_09b:0147a20": "中所立正是小乘人義。小乘人但計前四是",
    "T42n1824_09b:0147a21": "倒。後四為不倒。故但立前四。問若爾此品稱",
    "T42n1824_09b:0147a22": "破顛倒。但應破前四倒不破後倒。答就文實",
    "T42n1824_09b:0147a23": "爾。但破前倒以前例後故亦破後倒。又此品",
    "T42n1824_09b:0147a24": "名破顛倒者。明外人倒與不倒皆成顛倒。所",
    "T42n1824_09b:0147a25": "以然者。外謂無常見常名為顛倒。無常見無",
    "T42n1824_09b:0147a26": "常名不顛倒。今明無此倒與不倒。故知。倒",
    "T42n1824_09b:0147a27": "與不倒皆是顛倒也。昔倒與不倒既並是倒。",
    "T42n1824_09b:0147a28": "今倒不倒亦並是倒。故成十六倒也。又計生",
    "T42n1824_09b:0147a29": "死常無常亦常無常非常非無常。四句皆倒。",
    "T42n1824_09b:0147b01": "我樂淨亦四。則生死有十六倒。佛地亦十六",
    "T42n1824_09b:0147b02": "合。三十二倒。一句中皆有想心見。計之可知。",
    "T42n1824_09b:0147b03": "問小乘人亦破四倒。與今何異。答小乘明。所",
    "T42n1824_09b:0147b04": "計倒法是無。能計之心為有。今明。能計同所",
    "T42n1824_09b:0147b05": "計。所計既無。能計亦爾。是故異也。答曰下九",
    "T42n1824_09b:0147b06": "偈三門。初四偈性空門破倒不倒。次三偈就",
    "T42n1824_09b:0147b07": "三時門破倒不倒。後兩偈實不實門破倒不",
    "T42n1824_09b:0147b08": "倒。初是空門。次是有門。後是依名門。就初",
    "T42n1824_09b:0147b09": "四偈即四。第一偈破倒。次破不倒。第三破",
    "T42n1824_09b:0147b10": "著。第四總結破。初偈上半牒下半破。性空",
    "T42n1824_09b:0147b11": "門者即是實相異名。實相法中絕於四句。寧",
    "T42n1824_09b:0147b12": "有常法名為倒耶。此即是就道理明無也。又",
    "T42n1824_09b:0147b13": "有二種小乘人。一不信法空。小乘人言有顛",
    "T42n1824_09b:0147b14": "倒體。二析法空小乘人不知顛倒本性空。今",
    "T42n1824_09b:0147b15": "破二小乘人申大乘義。故明顛倒本性空。又",
    "T42n1824_09b:0147b16": "令前二小乘人迴小入大。故明本性空也。第",
    "T42n1824_09b:0147b17": "二偈亦上半牒下半破。第三偈所以破著者",
    "T42n1824_09b:0147b18": "前兩偈上半並云。於無常著常無常著無常。",
    "T42n1824_09b:0147b19": "此則是由著故有倒不倒耳。空中無有此倒",
    "T42n1824_09b:0147b20": "不倒也。外人便云。既由著有倒不倒。便應有",
    "T42n1824_09b:0147b21": "著。故復破之。又外謂論主實有無常。但遣",
    "T42n1824_09b:0147b22": "人著心故破無常耳。是故今明。都無有著何",
    "T42n1824_09b:0147b23": "所遣耶。又前破倒不倒此是破末煩惱。著是",
    "T42n1824_09b:0147b24": "取相。取相是根本煩惱。故次破本也。偈為三。",
    "T42n1824_09b:0147b25": "上半牒外義。第三句破。第四句呵責。可著",
    "T42n1824_09b:0147b26": "是常無常境。著是取相煩惱。著者是起著之",
    "T42n1824_09b:0147b27": "人。所用著法是諸根也。長行指如來品中寂",
    "T42n1824_09b:0147b28": "滅相中無常無常等四偈也。若無有著法下",
    "T42n1824_09b:0147b29": "第四偈結破。就偈為二。初三句結上三章。",
    "T42n1824_09b:0147c01": "第四句呵責。若無有著法逐近結第三章。言",
    "T42n1824_09b:0147c02": "邪是顛倒結第一章。言正不顛倒結第二章",
    "T42n1824_09b:0147c03": "也。有倒不生倒下第二三時門破。上來就性",
    "T42n1824_09b:0147c04": "空門無倒不倒。今就有法中亦無倒不倒。故",
    "T42n1824_09b:0147c05": "空之與有二處求倒畢竟無從。又前是奪破",
    "T42n1824_09b:0147c06": "今是縱開。三偈二章。初二偈就三時門破",
    "T42n1824_09b:0147c07": "倒生義。次一偈破倒不生義。破倒生即是破",
    "T42n1824_09b:0147c08": "倒。破倒不生破於不倒。故上性空門破倒不",
    "T42n1824_09b:0147c09": "倒。今三時門亦破倒不倒。又生無生並皆破。",
    "T42n1824_09b:0147c10": "則知。生無生皆倒。倒是無而謂有。正道未",
    "T42n1824_09b:0147c11": "曾生無生。而計生無生故並皆是倒也。初二",
    "T42n1824_09b:0147c12": "偈為兩。一行半正破。次半行呵責。初又二。",
    "T42n1824_09b:0147c13": "一偈就已未二門明法與人無有倒義。次半",
    "T42n1824_09b:0147c14": "偈明倒時亦無人法兩倒。若將此文望去來",
    "T42n1824_09b:0147c15": "品則有五句。謂法三人二。法三者已去未去",
    "T42n1824_09b:0147c16": "去時。人二者去者不去者。將此五破倒人倒",
    "T42n1824_09b:0147c17": "法。亦有五也。然此得作已未。復得是有無。",
    "T42n1824_09b:0147c18": "有無者本有顛倒不須復生。本無不可生。已",
    "T42n1824_09b:0147c19": "未者已倒倒事已息。未倒則未起於倒也。上",
    "T42n1824_09b:0147c20": "半有無門破法倒不生。下半已未門破人倒",
    "T42n1824_09b:0147c21": "不生也。以此問迷悟義。為迷者迷為悟者迷。",
    "T42n1824_09b:0147c22": "若迷者迷則是迷迷。又若爾應悟者悟。非是",
    "T42n1824_09b:0147c23": "迷者悟耳。今迷者既悟亦應悟者而迷。若悟",
    "T42n1824_09b:0147c24": "者迷佛悟者應起迷。不可答也。文並易見。",
    "T42n1824_09b:0147c25": "諸顛倒不生下第二破倒無生。若遠而為言",
    "T42n1824_09b:0147c26": "通從上空有二門求倒不得。外人便謂倒是",
    "T42n1824_09b:0147c27": "無生。若就別但從上三世門中求倒生不得。",
    "T42n1824_09b:0147c28": "便謂無生故復破之。上半破倒法不生。下半",
    "T42n1824_09b:0147c29": "破倒人不生。一師明。生滅無生滅二種煩",
    "T42n1824_09b:0148a01": "惱。以生滅是虛妄為客煩惱。無生滅是根本",
    "T42n1824_09b:0148a02": "舊煩惱。故上來破生滅煩惱。今破無生煩惱。",
    "T42n1824_09b:0148a03": "又前借無生破生。生是病無生是藥。但外人",
    "T42n1824_09b:0148a04": "執無生藥復成病故須破之。又前破倒生滅",
    "T42n1824_09b:0148a05": "破凡夫二乘人。以凡夫謂倒生二乘言倒滅。",
    "T42n1824_09b:0148a06": "今破倒不生破大乘人。大乘人言倒不生故。",
    "T42n1824_09b:0148a07": "今此三人並皆改迷。悉入大乘得成佛也。上",
    "T42n1824_09b:0148a08": "破無生法。即破無生境及無生智。下破無",
    "T42n1824_09b:0148a09": "生行人。如大品云。不見菩薩不見波若乃是",
    "T42n1824_09b:0148a10": "行波若。今亦爾也。若常樂我淨第三依名破",
    "T42n1824_09b:0148a11": "倒不倒。所以稱依名破者既名顛倒。云何有",
    "T42n1824_09b:0148a12": "實。若是實有何名顛倒。故云依名破。初偈",
    "T42n1824_09b:0148a13": "就倒破倒。第二偈就倒破不倒。初偈如文。",
    "T42n1824_09b:0148a14": "長行從若謂下生。第二偈外人意云。四倒既",
    "T42n1824_09b:0148a15": "無則四行應有。以有無是相待法故。偈本正",
    "T42n1824_09b:0148a16": "破。汝以倒無故不倒是有。是有無相待者亦",
    "T42n1824_09b:0148a17": "倒不倒相待。本有倒故可有不倒。無倒可待",
    "T42n1824_09b:0148a18": "何有不倒。如是顛倒滅下自上以來第一段",
    "T42n1824_09b:0148a19": "破煩惱顛倒。今第二章總釋破意。以能如上",
    "T42n1824_09b:0148a20": "正觀煩惱顛倒則畢竟永滅。異斯觀者則不",
    "T42n1824_09b:0148a21": "滅也。就文為二。初句逐近結顛倒滅。下三",
    "T42n1824_09b:0148a22": "句結第一章明煩惱滅。煩惱顛倒既滅則十",
    "T42n1824_09b:0148a23": "二緣河傾。佛性河滿。異斯觀者則佛性河傾。",
    "T42n1824_09b:0148a24": "因緣河滿。若煩惱性實下自上以來第一破",
    "T42n1824_09b:0148a25": "外人煩惱顛倒生義。今第二章破外人修治",
    "T42n1824_09b:0148a26": "道斷煩惱義。大小內外有所得人於煩惱中",
    "T42n1824_09b:0148a27": "有二種過。一者不知煩惱本自不生。而橫",
    "T42n1824_09b:0148a28": "謂有生。二者復興治道欲滅此煩惱。則是於",
    "T42n1824_09b:0148a29": "顛倒中更復起倒。是故前章明煩惱本自不",
    "T42n1824_09b:0148b01": "生。今此一章辨今無所滅。不生不滅即是正",
    "T42n1824_09b:0148b02": "觀。煩惱方滅耳。若逐近生此一章者上云。",
    "T42n1824_09b:0148b03": "如是顛倒滅。外便謂有煩惱可滅。是故次破",
    "T42n1824_09b:0148b04": "其滅。兩偈為二。初破性實煩惱不可滅。第",
    "T42n1824_09b:0148b05": "二破假名煩惱則無所滅。一切煩惱不出性",
    "T42n1824_09b:0148b06": "假。又初破煩惱屬人明不可滅。次破煩惱無",
    "T42n1824_09b:0148b07": "人可屬。亦不得滅。又初破小乘人煩惱明不",
    "T42n1824_09b:0148b08": "可滅。次破大乘煩惱明無所滅。皆上半牒下",
    "T42n1824_09b:0148b09": "半破。文易知也。問若爾經云。一念相應慧",
    "T42n1824_09b:0148b10": "斷煩惱及習。今云何言無斷。答若言有所斷",
    "T42n1824_09b:0148b11": "則煩惱不斷。今此中求斷不可得。則煩惱便",
    "T42n1824_09b:0148b12": "斷也。又見有煩惱修治道斷之。非唯煩惱",
    "T42n1824_09b:0148b13": "不斷。於煩惱上更起能所病。謂有治道為",
    "T42n1824_09b:0148b14": "能斷。煩惱是所斷。今悟煩惱性空則二病俱",
    "T42n1824_09b:0148b15": "息也。",
    "T42n1824_09b:0148b16": "中觀論疏卷第九末終"
}