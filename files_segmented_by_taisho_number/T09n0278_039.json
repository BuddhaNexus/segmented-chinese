{
    "T09n0278_039:0644b15": "大方廣佛華嚴經卷第三十九",
    "T09n0278_039:0644b17": "東晉天竺三藏佛馱跋陀羅譯",
    "T09n0278_039:0644b18": "離世間品第三十三之四",
    "T09n0278_039:0644b19": "「◎佛子！菩薩摩訶薩有十種寶，住成阿耨多",
    "T09n0278_039:0644b20": "羅三藐三菩提。何等為十？所謂：菩薩摩訶薩",
    "T09n0278_039:0644b21": "悉能往詣無量阿僧祇世界諸如來所，恭敬、",
    "T09n0278_039:0644b22": "禮拜、親近、供養，是為菩薩摩訶薩第一寶，住",
    "T09n0278_039:0644b23": "成阿耨多羅三藐三菩提。菩薩摩訶薩於不",
    "T09n0278_039:0644b24": "可思議諸如來所，聞法受持，正念不忘，智慧",
    "T09n0278_039:0644b25": "分別，長養勝趣，出生智慧，充滿十方，是為",
    "T09n0278_039:0644b26": "菩薩摩訶薩第二寶，住成阿耨多羅三藐三菩",
    "T09n0278_039:0644b27": "提。菩薩摩訶薩不離此土，而於異剎示現",
    "T09n0278_039:0644b28": "受生，於一切佛法心不惑亂，是為菩薩摩",
    "T09n0278_039:0644b29": "訶薩第三寶，住成阿耨多羅三藐三菩提。菩",
    "T09n0278_039:0644c01": "薩摩訶薩出生一法別相，分別知一切法，",
    "T09n0278_039:0644c02": "一切諸法究竟無一無異義故，是為菩薩摩",
    "T09n0278_039:0644c03": "訶薩第四寶，住成阿耨多羅三藐三菩提。菩",
    "T09n0278_039:0644c04": "薩摩訶薩知息煩惱，知離煩惱，知斷煩惱，",
    "T09n0278_039:0644c05": "而善住修習菩薩諸行，不證實際，究竟到",
    "T09n0278_039:0644c06": "於實際彼岸，善學成就巧妙方便，本願成滿，",
    "T09n0278_039:0644c07": "心無疲厭，是為菩薩摩訶薩第五寶，住成阿",
    "T09n0278_039:0644c08": "耨多羅三藐三菩提。菩薩摩訶薩知一切眾",
    "T09n0278_039:0644c09": "生心無處所，而說眾生心有處所，無著無",
    "T09n0278_039:0644c10": "行，修菩薩行，化度眾生，是為菩薩摩訶薩",
    "T09n0278_039:0644c11": "第六寶，住成阿耨多羅三藐三菩提。菩薩摩",
    "T09n0278_039:0644c12": "訶薩知一切法一性，所謂：無性、無一、無異、無",
    "T09n0278_039:0644c13": "來、無去、不可稱量、不可讚歎、悉無實性，",
    "T09n0278_039:0644c14": "以一異求皆不可得；而菩薩摩訶薩決定了",
    "T09n0278_039:0644c15": "知此是佛法，是菩薩法，是緣覺法，是聲聞法，",
    "T09n0278_039:0644c16": "是凡夫法，是善法、是不善法，是世間法、是出",
    "T09n0278_039:0644c17": "世間法，是染污法、是不染污法，是有漏法、是",
    "T09n0278_039:0644c18": "無漏法，乃至是有為法、是無為法，是為菩薩",
    "T09n0278_039:0644c19": "摩訶薩第七寶，住成阿耨多羅三藐三菩提。",
    "T09n0278_039:0644c20": "菩薩摩訶薩求佛不可得，求菩薩不可得，",
    "T09n0278_039:0644c21": "求法不可得，求眾生不可得，而亦不捨本",
    "T09n0278_039:0644c22": "願，教化一切眾生，成無上道；何以故？菩薩",
    "T09n0278_039:0644c23": "所修善根，欲令一切成無上道，善知眾生",
    "T09n0278_039:0644c24": "善根，善知眾生境界，善知教化眾生，善知",
    "T09n0278_039:0644c25": "一切眾生涅槃，修菩薩行，欲令一切大願",
    "T09n0278_039:0644c26": "成滿，是為菩薩摩訶薩第八寶，住成阿耨多",
    "T09n0278_039:0644c27": "羅三藐三菩提。菩薩摩訶薩隨其所應，善巧",
    "T09n0278_039:0644c28": "說法而調伏之；巧妙方便示現涅槃，知實",
    "T09n0278_039:0644c29": "非虛亦非顛倒，而安住三世菩薩正法；不離",
    "T09n0278_039:0645a01": "如如，不住實際，亦不見眾生，亦不見眾",
    "T09n0278_039:0645a02": "生已受化、今受化、當受化；解我所行非為虛",
    "T09n0278_039:0645a03": "妄，解了無有，乃至一法可求得者，無生滅",
    "T09n0278_039:0645a04": "故，而菩薩所願皆悉不虛，無所依止，是為",
    "T09n0278_039:0645a05": "菩薩摩訶薩第九寶，住成阿耨多羅三藐三菩",
    "T09n0278_039:0645a06": "提。菩薩摩訶薩於不可思議諸佛一一佛",
    "T09n0278_039:0645a07": "所，聞不可說不可說受記法；名號各異，劫數",
    "T09n0278_039:0645a08": "不同。從一劫中次第聞法，乃至不可說不",
    "T09n0278_039:0645a09": "可說劫聞受記法；聞是法已，不驚、不怖、",
    "T09n0278_039:0645a10": "不畏，行菩薩行，心無疑惑；解如來智不可",
    "T09n0278_039:0645a11": "思議，如來所說，言無有二，本願滿足，隨應",
    "T09n0278_039:0645a12": "受化，令成阿耨多羅三藐三菩提，滿一切",
    "T09n0278_039:0645a13": "願，了達法界，是為菩薩摩訶薩第十寶，住成",
    "T09n0278_039:0645a14": "阿耨多羅三藐三菩提。若菩薩摩訶薩安住",
    "T09n0278_039:0645a15": "此法，則得一切諸佛阿耨多羅三藐三菩提",
    "T09n0278_039:0645a16": "大智慧寶。◎",
    "T09n0278_039:0645a17": "「◎佛子！菩薩摩訶薩有十種發金剛心莊",
    "T09n0278_039:0645a18": "嚴大乘。何等為十？所謂：菩薩摩訶薩作如",
    "T09n0278_039:0645a19": "是念：『一切諸法無有分際，不可究竟——菩薩",
    "T09n0278_039:0645a20": "發如是心——我當覺了三世一切諸法悉無",
    "T09n0278_039:0645a21": "有餘。』是為菩薩摩訶薩第一發金剛心莊嚴",
    "T09n0278_039:0645a22": "大乘。菩薩摩訶薩作如是念：『於一毛端處",
    "T09n0278_039:0645a23": "有無量無邊不可數菩薩，何況一切法界耶——",
    "T09n0278_039:0645a24": "菩薩發如是心——我當發大莊嚴而自莊嚴，",
    "T09n0278_039:0645a25": "化度眾生皆令成阿耨多羅三藐三菩提，",
    "T09n0278_039:0645a26": "以大般涅槃而般涅槃。』是為菩薩摩訶薩第",
    "T09n0278_039:0645a27": "二發金剛心莊嚴大乘。菩薩摩訶薩作如是",
    "T09n0278_039:0645a28": "念：『十方世界無量無邊，無有分際——菩薩發",
    "T09n0278_039:0645a29": "如是大願——我當以無上清淨莊嚴，莊嚴此",
    "T09n0278_039:0645b01": "等一切世界，彼諸莊嚴皆實不虛。』是為菩薩",
    "T09n0278_039:0645b02": "摩訶薩第三發金剛心莊嚴大乘。菩薩摩訶",
    "T09n0278_039:0645b03": "薩作如是念：『眾生無量無邊，無有分際，不",
    "T09n0278_039:0645b04": "可窮盡——菩薩發如是心——我當以諸善根",
    "T09n0278_039:0645b05": "迴向一切眾生，以無上大智慧光普照一切",
    "T09n0278_039:0645b06": "眾生。』是為菩薩摩訶薩第四發金剛心莊嚴",
    "T09n0278_039:0645b07": "大乘。菩薩摩訶薩作如是念：『一切諸佛無量",
    "T09n0278_039:0645b08": "無邊，不可窮盡——菩薩發如是心——我所種善",
    "T09n0278_039:0645b09": "根，迴向奉給供養一切諸佛，然後我乃成",
    "T09n0278_039:0645b10": "等正覺。』是為菩薩摩訶薩第五發金剛心莊",
    "T09n0278_039:0645b11": "嚴大乘。菩薩摩訶薩見一切佛，聞所說法，",
    "T09n0278_039:0645b12": "發大歡喜心，不著自身及如來身，解知佛",
    "T09n0278_039:0645b13": "身非實、非虛，非有、非無，非有性、非無性，非色、",
    "T09n0278_039:0645b14": "非無色，非相、非無相，非生、非滅；解知如來實",
    "T09n0278_039:0645b15": "無所有，亦不壞有相，何以故？一切攝取故；",
    "T09n0278_039:0645b16": "是為菩薩摩訶薩第六發金剛心莊嚴大乘。",
    "T09n0278_039:0645b17": "菩薩摩訶薩若有眾生訶罵毀辱，或截手、足、",
    "T09n0278_039:0645b18": "耳、鼻，或挑其目，或級其頭，菩薩不因此故",
    "T09n0278_039:0645b19": "生恚害心，於不可說不可說劫，修菩薩行，",
    "T09n0278_039:0645b20": "攝取眾生，心不廢捨；何以故？菩薩摩訶薩",
    "T09n0278_039:0645b21": "住不二法，善學菩薩所學清淨直心；於一",
    "T09n0278_039:0645b22": "切眾生無瞋恚心，忍住眾苦，心無加報，自",
    "T09n0278_039:0645b23": "身堪受一切眾苦，是為菩薩摩訶薩第七發",
    "T09n0278_039:0645b24": "金剛心莊嚴大乘。菩薩摩訶薩作如是念：",
    "T09n0278_039:0645b25": "『未來世劫無量無邊，無有分際，不可窮盡——",
    "T09n0278_039:0645b26": "菩薩發如是心——我當盡一切未來世法界、",
    "T09n0278_039:0645b27": "虛空界等劫，於一世界行菩薩道教化眾",
    "T09n0278_039:0645b28": "生，如一世界，盡法界、虛空界等一切世界亦",
    "T09n0278_039:0645b29": "復如是。心亦不驚、不怖、不畏，行菩薩行。何",
    "T09n0278_039:0645c01": "以故？菩薩法應如是為一切眾生修菩薩",
    "T09n0278_039:0645c02": "行。』是為菩薩摩訶薩第八發金剛心莊嚴大",
    "T09n0278_039:0645c03": "乘。菩薩摩訶薩作如是念：『阿耨多羅三藐",
    "T09n0278_039:0645c04": "三菩提以心為本，心清淨故能積集成滿",
    "T09n0278_039:0645c05": "一切善根；若心得自在，則能成就無上菩提，",
    "T09n0278_039:0645c06": "行菩薩行，滿足諸願，究竟教化一切眾生。』",
    "T09n0278_039:0645c07": "是為菩薩摩訶薩第九發金剛心莊嚴大乘。",
    "T09n0278_039:0645c08": "菩薩摩訶薩知佛不可得，菩提不可得，菩薩",
    "T09n0278_039:0645c09": "不可得，一切法不可得，眾生不可得，心不可",
    "T09n0278_039:0645c10": "得，行不可得，過去不可得，未來、現在不可得，",
    "T09n0278_039:0645c11": "一切眾生不可得，有為、無為不可得，菩薩摩",
    "T09n0278_039:0645c12": "訶薩如是住寂靜，住甚深，住寂滅，住無",
    "T09n0278_039:0645c13": "諍，住不可言，住無二，住無等，住真實，住",
    "T09n0278_039:0645c14": "成就，住解脫，住涅槃，住實際；而亦不捨",
    "T09n0278_039:0645c15": "一切大願，不捨發一切智心，不捨修菩薩",
    "T09n0278_039:0645c16": "行，不捨教化眾生，不捨恭敬供養諸佛，不",
    "T09n0278_039:0645c17": "捨說法，不捨莊嚴一切世界。何以故？菩薩",
    "T09n0278_039:0645c18": "摩訶薩出生大願故，善知如是法相，長",
    "T09n0278_039:0645c19": "養大悲無量功德，攝取眾生，不捨眾生。『一",
    "T09n0278_039:0645c20": "切諸法無有真實，凡愚眾生不知不覺；一切",
    "T09n0278_039:0645c21": "諸佛安住寂滅，演說正法，教化眾生；不捨",
    "T09n0278_039:0645c22": "大悲，一切眾生未得菩提，佛法未足，大願",
    "T09n0278_039:0645c23": "未滿；我本請一切眾生為無上大法施主，",
    "T09n0278_039:0645c24": "唱實語，不虛語，一切諸佛種姓語；發大願",
    "T09n0278_039:0645c25": "門心，發饒益一切眾生心，發長養一切善根",
    "T09n0278_039:0645c26": "心，發安住善巧方便心，發內身含受一切",
    "T09n0278_039:0645c27": "眾生心，發一切眾生所平等心，令一切眾",
    "T09n0278_039:0645c28": "生所願成滿，我當云何未度眾生而捨大",
    "T09n0278_039:0645c29": "悲？』是為菩薩摩訶薩第十發金剛心莊嚴大",
    "T09n0278_039:0646a01": "乘。佛子！是為菩薩摩訶薩十種發金剛心莊",
    "T09n0278_039:0646a02": "嚴大乘；若菩薩摩訶薩安住此法，則得一",
    "T09n0278_039:0646a03": "切諸佛無上金剛智明。「佛子！菩薩摩訶薩有",
    "T09n0278_039:0646a04": "十種發大事。何等為十？所謂：恭敬供養一",
    "T09n0278_039:0646a05": "切諸佛，是為菩薩摩訶薩第一發大事。長養",
    "T09n0278_039:0646a06": "一切菩薩善根，是為菩薩摩訶薩第二發大",
    "T09n0278_039:0646a07": "事。一切如來滅度之後，悉取舍利起無量",
    "T09n0278_039:0646a08": "塔，種種妙寶以為莊嚴；以一切華、一切鬘、",
    "T09n0278_039:0646a09": "一切香、一切塗香、一切末香、一切衣、一切蓋、",
    "T09n0278_039:0646a10": "一切幢、一切幡而供養之，受持守護諸佛",
    "T09n0278_039:0646a11": "正法，是為菩薩摩訶薩第三發大事。教化",
    "T09n0278_039:0646a12": "成熟一切眾生，令得阿耨多羅三藐三菩",
    "T09n0278_039:0646a13": "提，是為菩薩摩訶薩第四發大事。以諸佛剎",
    "T09n0278_039:0646a14": "無上清淨莊嚴，莊嚴一切世界，是為菩薩摩",
    "T09n0278_039:0646a15": "訶薩第五發大事。菩薩摩訶薩作如是念：",
    "T09n0278_039:0646a16": "『我當為一眾生，於一一世界盡未來際阿",
    "T09n0278_039:0646a17": "僧祇劫，修菩薩行；如為一眾生，為一切眾",
    "T09n0278_039:0646a18": "生亦復如是，出生大悲，令一切眾生安住",
    "T09n0278_039:0646a19": "菩提，乃至不生一念疲厭之心。』是為菩薩",
    "T09n0278_039:0646a20": "摩訶薩第六發大事。我當於不可思議阿僧",
    "T09n0278_039:0646a21": "祇劫，恭敬供養彼諸如來，是為菩薩摩訶",
    "T09n0278_039:0646a22": "薩第七發大事。彼諸如來滅度之後，我當悉",
    "T09n0278_039:0646a23": "取舍利而起塔廟；其塔高廣，與不可說諸",
    "T09n0278_039:0646a24": "世界等；造如來像，巍巍高大，如不可思議",
    "T09n0278_039:0646a25": "世界；於不可思議劫，以眾妙寶、幢幡、繒蓋、華",
    "T09n0278_039:0646a26": "香而供養之，乃至不生一念休息之心；教",
    "T09n0278_039:0646a27": "化眾生，受持守護，讚歎正法，亦無一念休",
    "T09n0278_039:0646a28": "息之心，是為菩薩摩訶薩第八發大事。修習",
    "T09n0278_039:0646a29": "彼諸善根，成阿耨多羅三藐三菩提，悉與一",
    "T09n0278_039:0646b01": "切諸如來等，逮得一切諸如來地，是為菩薩",
    "T09n0278_039:0646b02": "摩訶薩第九發大事。我成菩提已，於一切",
    "T09n0278_039:0646b03": "世界不可說劫，說微妙法，示現如來不可",
    "T09n0278_039:0646b04": "思議自在神變；其身、口、意，未曾暫生疲厭之",
    "T09n0278_039:0646b05": "想，但發專念正法之心、如來力心、充滿一",
    "T09n0278_039:0646b06": "切眾生願心、大慈悲心、觀察諸法真實之",
    "T09n0278_039:0646b07": "心，安住實語，證寂滅法；一切眾生悉不可",
    "T09n0278_039:0646b08": "得，而亦不違一切諸業，隨順三世一切諸",
    "T09n0278_039:0646b09": "佛，究竟一切法界、虛空界，觀察諸法無所有",
    "T09n0278_039:0646b10": "相，不生不滅，具足成就一切諸佛無上大願，",
    "T09n0278_039:0646b11": "施作一切諸佛大事，悉能化度一切眾生，是",
    "T09n0278_039:0646b12": "為菩薩摩訶薩第十發大事。佛子！是為菩",
    "T09n0278_039:0646b13": "薩摩訶薩十種發大事；若菩薩摩訶薩安住",
    "T09n0278_039:0646b14": "此法，則得一切諸佛無上智慧，不斷一切",
    "T09n0278_039:0646b15": "菩薩所行。「佛子！菩薩摩訶薩有十種究竟大",
    "T09n0278_039:0646b16": "事。何等為十？所謂：恭敬供養一切如來究",
    "T09n0278_039:0646b17": "竟大事；隨所請眾生皆悉度脫究竟大事；",
    "T09n0278_039:0646b18": "專求一切諸佛正法究竟大事、長養一切善",
    "T09n0278_039:0646b19": "根究竟大事、出生一切諸如來法究竟大",
    "T09n0278_039:0646b20": "事、成滿一切清淨大願究竟大事、行一切",
    "T09n0278_039:0646b21": "菩薩行究竟大事、恭敬奉事一切善知識究",
    "T09n0278_039:0646b22": "竟大事、往詣一切世界佛所究竟大事、聞",
    "T09n0278_039:0646b23": "持一切諸佛正法，深入一切諸佛大眾究竟",
    "T09n0278_039:0646b24": "大事。佛子！是為菩薩摩訶薩十種究竟大事；",
    "T09n0278_039:0646b25": "若菩薩摩訶薩安住此法，則得阿耨多羅三",
    "T09n0278_039:0646b26": "藐三菩提究竟智慧大事。「佛子！菩薩摩訶薩",
    "T09n0278_039:0646b27": "有十種不壞信。何等為十？所謂；於一切佛",
    "T09n0278_039:0646b28": "不壞信、於一切佛法不壞信、於一切聖僧",
    "T09n0278_039:0646b29": "不壞信、於一切菩薩不壞信、於一切善知",
    "T09n0278_039:0646c01": "識不壞信、於一切眾生不壞信、於一切菩",
    "T09n0278_039:0646c02": "薩大願不壞信、於一切菩薩行不壞信、恭",
    "T09n0278_039:0646c03": "敬供養一切諸佛不壞信、教化一切眾生",
    "T09n0278_039:0646c04": "成就菩薩巧妙方便不壞信。佛子！是為菩",
    "T09n0278_039:0646c05": "薩摩訶薩十種不壞信；若菩薩摩訶薩安住",
    "T09n0278_039:0646c06": "此法，則得一切諸佛無上智慧不可壞信。「佛",
    "T09n0278_039:0646c07": "子！菩薩摩訶薩有十種授記。何等為十？",
    "T09n0278_039:0646c08": "所謂：專求解脫菩薩授記、諦滿諦辯菩薩",
    "T09n0278_039:0646c09": "善根菩薩授記、廣行菩薩無量諸行菩薩授",
    "T09n0278_039:0646c10": "記、現前菩薩授記、祕密菩薩授記、因自心",
    "T09n0278_039:0646c11": "得菩提菩薩授記、得法忍菩薩授記、教化",
    "T09n0278_039:0646c12": "成熟眾生菩薩授記、究竟一切劫菩薩授",
    "T09n0278_039:0646c13": "記、一切菩薩自在修行菩薩授記。佛子！是為",
    "T09n0278_039:0646c14": "菩薩摩訶薩十種授記；若菩薩摩訶薩安住",
    "T09n0278_039:0646c15": "此法，則於一切佛所而得授記。「佛子！菩薩",
    "T09n0278_039:0646c16": "摩訶薩有十種善根迴向。何等為十？所謂：",
    "T09n0278_039:0646c17": "一切善根迴向同善知識願、一切善根迴向",
    "T09n0278_039:0646c18": "同善知識正直心、一切善根迴向同善知識",
    "T09n0278_039:0646c19": "行、一切善根迴向同善知識善根、一切善根",
    "T09n0278_039:0646c20": "迴向隨順善知識善根、一切善根迴向同善",
    "T09n0278_039:0646c21": "知識正念、一切善根迴向同善知識清淨、一",
    "T09n0278_039:0646c22": "切善根迴向同善知識住、一切善根迴向同",
    "T09n0278_039:0646c23": "善知識入成滿平等、一切善根迴向同善知",
    "T09n0278_039:0646c24": "識不壞深心；若如是同則無異同。佛子！是",
    "T09n0278_039:0646c25": "為菩薩摩訶薩十種善根迴向；若菩薩摩訶",
    "T09n0278_039:0646c26": "薩安住此法，則得一切無上善根迴向。「佛",
    "T09n0278_039:0646c27": "子！菩薩摩訶薩有十種得智慧。何等為十？",
    "T09n0278_039:0646c28": "所謂：於一切施自在智慧；樂一切佛法解",
    "T09n0278_039:0646c29": "脫自在智慧；深入一切如來無量無邊自在",
    "T09n0278_039:0647a01": "智慧；隨問能答滅一切疑自在智慧；深解",
    "T09n0278_039:0647a02": "實義自在智慧；解一切如來巧妙方便、深",
    "T09n0278_039:0647a03": "入一切諸佛解脫自在智慧；解一切佛所",
    "T09n0278_039:0647a04": "種少善根、必能滿足一切白淨善根、出生",
    "T09n0278_039:0647a05": "如來一切智自在智慧；具足成就菩薩不思",
    "T09n0278_039:0647a06": "議住自在智慧；於一念中悉能往詣不可",
    "T09n0278_039:0647a07": "說佛所自在智慧；覺悟一切諸佛菩提、深",
    "T09n0278_039:0647a08": "入一切法界、聞持一切佛法、深入一切如",
    "T09n0278_039:0647a09": "來莊嚴語言自在智慧。佛子！是為菩薩摩訶",
    "T09n0278_039:0647a10": "薩十種得智慧；若菩薩摩訶薩安住此法，則",
    "T09n0278_039:0647a11": "得一切如來無上自在智慧。「佛子！菩薩摩訶",
    "T09n0278_039:0647a12": "薩有十種發無量無邊廣心。何等為十？所謂：",
    "T09n0278_039:0647a13": "發無量無邊廣心於一切佛；發無量無邊廣",
    "T09n0278_039:0647a14": "心度脫一切眾生；發無量無邊廣心令一切",
    "T09n0278_039:0647a15": "眾生、一切世、一切剎悉入法界；發無量無邊",
    "T09n0278_039:0647a16": "廣心觀一切法悉如虛空；發無量無邊廣",
    "T09n0278_039:0647a17": "心觀察一切菩薩諸行；發無量無邊廣心",
    "T09n0278_039:0647a18": "正念三世一切諸佛；發無量無邊廣心了達",
    "T09n0278_039:0647a19": "不可思議諸業果報；發無量無邊廣心嚴淨",
    "T09n0278_039:0647a20": "一切諸如來剎；發無量無邊廣心深入一切",
    "T09n0278_039:0647a21": "如來大眾，發無量無邊廣心觀察一切如來",
    "T09n0278_039:0647a22": "妙音。佛子！是為菩薩摩訶薩十種發無量無",
    "T09n0278_039:0647a23": "邊廣心；若菩薩摩訶薩安住此心，則得一",
    "T09n0278_039:0647a24": "切佛法無量無邊智慧大海。「佛子！菩薩摩訶",
    "T09n0278_039:0647a25": "薩有十種藏。何等為十？所謂：分別數知一",
    "T09n0278_039:0647a26": "切法藏；出生一切法藏；普照一切陀羅尼",
    "T09n0278_039:0647a27": "法藏；分別解說一切法辯藏；於一切法",
    "T09n0278_039:0647a28": "覺不可說巧方便藏；示現一切佛自在力大",
    "T09n0278_039:0647a29": "神變藏；於一切法出生平等巧方便藏；不",
    "T09n0278_039:0647b01": "離常見一切佛藏；入不思議劫皆悉如幻",
    "T09n0278_039:0647b02": "巧方便藏；於一切諸佛菩薩歡喜恭敬藏。佛",
    "T09n0278_039:0647b03": "子！是為菩薩摩訶薩十種藏；若菩薩摩訶薩",
    "T09n0278_039:0647b04": "安住此藏，則得一切諸佛大智慧藏，悉能",
    "T09n0278_039:0647b05": "度脫一切眾生。「佛子！菩薩摩訶薩有十種",
    "T09n0278_039:0647b06": "調順。何等為十？所謂：不謗一切佛法調順；",
    "T09n0278_039:0647b07": "於一切佛信不可壞調順；尊重恭敬一切菩",
    "T09n0278_039:0647b08": "薩調順；親近一切善知識調順；遠離一切聲",
    "T09n0278_039:0647b09": "聞、緣覺調順；長養菩薩一切三昧調順；平",
    "T09n0278_039:0647b10": "等觀察一切眾生調順；究竟成滿一切善",
    "T09n0278_039:0647b11": "根調順；悉能降伏一切諸魔調順；成滿一",
    "T09n0278_039:0647b12": "切波羅蜜調順。佛子！是為菩薩摩訶薩十種",
    "T09n0278_039:0647b13": "調順；若菩薩摩訶薩安住此法，則得無上",
    "T09n0278_039:0647b14": "大智調順。",
    "T09n0278_039:0647b15": "「佛子！菩薩摩訶薩有十種自在。何等為十？",
    "T09n0278_039:0647b16": "所謂：壽命自在，無量無邊不可說劫住持壽",
    "T09n0278_039:0647b17": "命故；心自在，出生阿僧祇三昧入深智故；",
    "T09n0278_039:0647b18": "莊嚴自在，以大莊嚴悉能莊嚴一切剎故；",
    "T09n0278_039:0647b19": "業自在，隨時受報故；受生自在，於一切剎",
    "T09n0278_039:0647b20": "示現生故；解脫自在，見一切世界諸佛充",
    "T09n0278_039:0647b21": "滿故；願自在，隨時隨剎成菩提故；神力自",
    "T09n0278_039:0647b22": "在，示現一切大神變故；法自在，示現無量",
    "T09n0278_039:0647b23": "無邊法門故；智自在，於念念中示現覺悟",
    "T09n0278_039:0647b24": "如來十力無所畏故。佛子！是為菩薩摩訶薩",
    "T09n0278_039:0647b25": "十種自在；若菩薩摩訶薩安住此法，則得",
    "T09n0278_039:0647b26": "一切諸佛、菩薩究竟成滿一切智自在。「佛子！",
    "T09n0278_039:0647b27": "菩薩摩訶薩有十種自在。何等為十？所謂：",
    "T09n0278_039:0647b28": "眾生自在，剎自在，法自在，身自在，願自在，",
    "T09n0278_039:0647b29": "境界自在，智自在，通自在，神力自在，力自",
    "T09n0278_039:0647c01": "在。佛子！是為菩薩摩訶薩十種自在。「佛子！",
    "T09n0278_039:0647c02": "何等為菩薩摩訶薩眾生自在？佛子！菩薩摩",
    "T09n0278_039:0647c03": "訶薩有十種眾生自在。何等為十？所謂：度",
    "T09n0278_039:0647c04": "脫一切眾生自在；持一切眾生想自在；為",
    "T09n0278_039:0647c05": "一切眾生說法未曾失時自在；變化一切",
    "T09n0278_039:0647c06": "眾生自在；安置一切眾生於一毛道而不",
    "T09n0278_039:0647c07": "迫迮自在；於一切世界、一切眾生中示現為",
    "T09n0278_039:0647c08": "王自在、於一切眾生中示現帝釋、梵王自",
    "T09n0278_039:0647c09": "在、於一切眾生中示現聲聞、緣覺不轉威",
    "T09n0278_039:0647c10": "儀自在、於一切眾生中示現行菩薩行自",
    "T09n0278_039:0647c11": "在、於一切眾生中示現佛身相好莊嚴、覺",
    "T09n0278_039:0647c12": "悟一切智力自在。佛子！是為菩薩摩訶薩十",
    "T09n0278_039:0647c13": "種眾生自在。「佛子！菩薩摩訶薩有十種剎自",
    "T09n0278_039:0647c14": "在。何等為十？所謂：令一切剎為一剎自在、",
    "T09n0278_039:0647c15": "令一切剎入一毛道自在、於一切剎深入",
    "T09n0278_039:0647c16": "無盡方便自在、於一切剎示現一身結跏",
    "T09n0278_039:0647c17": "趺坐充滿自在、令一切剎現入己身自在、",
    "T09n0278_039:0647c18": "神力震動一切佛剎不令眾生恐怖自在、",
    "T09n0278_039:0647c19": "以一切剎莊嚴莊嚴一剎示現自在、以一",
    "T09n0278_039:0647c20": "剎莊嚴莊嚴一切剎示現自在、一如來身及",
    "T09n0278_039:0647c21": "其眷屬皆悉充滿一切佛剎示現眾生自",
    "T09n0278_039:0647c22": "在、一切剎、小剎、中剎、大剎、廣剎、深剎、翻覆剎、",
    "T09n0278_039:0647c23": "俯剎、仰剎、平正剎，以此等剎示現眾生自",
    "T09n0278_039:0647c24": "在。佛子！是為菩薩摩訶薩十種剎自在。「佛",
    "T09n0278_039:0647c25": "子！菩薩摩訶薩有十種法自在。何等為十？",
    "T09n0278_039:0647c26": "所謂：一切法即是一法，一法即是一切法，而",
    "T09n0278_039:0647c27": "不違眾生法相自在；般若波羅蜜出生一",
    "T09n0278_039:0647c28": "切法，覺悟一切眾生無不了知自在；於一",
    "T09n0278_039:0647c29": "切法悉離法想，普令眾生入勝法自在；",
    "T09n0278_039:0648a01": "一切諸法入一方便，分別解說無量方便",
    "T09n0278_039:0648a02": "自在；一切諸法言語道斷，而能演說無量法",
    "T09n0278_039:0648a03": "門自在；於一切法巧方便，轉普門法輪無",
    "T09n0278_039:0648a04": "盡自在；一切諸法入一法門，於不可說劫，",
    "T09n0278_039:0648a05": "分別解說不可窮盡自在；一切法悉入佛",
    "T09n0278_039:0648a06": "法殊勝眾生自在；一切法示現無量無邊自",
    "T09n0278_039:0648a07": "在；一切法無礙、實際、無量無邊猶如幻網，",
    "T09n0278_039:0648a08": "於無量劫為眾生說不可窮盡自在。佛",
    "T09n0278_039:0648a09": "子！是為菩薩摩訶薩十種法自在。◎",
    "T09n0278_039:0648a10": "「◎佛子！菩薩摩訶薩有十種身自在。何等為",
    "T09n0278_039:0648a11": "十？所謂：令一切眾生入己身自在；己身示",
    "T09n0278_039:0648a12": "現一切眾生身自在；一切佛身示現一佛身",
    "T09n0278_039:0648a13": "自在；一佛身示現一切佛身自在；一切剎置",
    "T09n0278_039:0648a14": "己身內自在；一法身充滿三世示現眾生",
    "T09n0278_039:0648a15": "自在；一身入三昧無量身起三昧自在；一",
    "T09n0278_039:0648a16": "身成最正覺，示現眾生等身自在；一切眾",
    "T09n0278_039:0648a17": "生身作一眾生身，示現一切眾生身自在；",
    "T09n0278_039:0648a18": "一切眾生身示現法身，法身示現一切眾生",
    "T09n0278_039:0648a19": "身自在。佛子！是為菩薩摩訶薩十種身自",
    "T09n0278_039:0648a20": "在。「佛子！菩薩摩訶薩有十種願自在。何等",
    "T09n0278_039:0648a21": "為十？所謂：一切菩薩願即是己願願自在；以",
    "T09n0278_039:0648a22": "一切佛願力菩提，示現眾生願自在；隨其",
    "T09n0278_039:0648a23": "所應，悉令成就阿耨多羅三藐三菩提願自",
    "T09n0278_039:0648a24": "在；於不可數阿僧祇劫大願不斷願自在；",
    "T09n0278_039:0648a25": "遠離識身不著智身，而示現一切身願自",
    "T09n0278_039:0648a26": "在；不捨己事而能成滿一切他事願自在；",
    "T09n0278_039:0648a27": "教化成熟一切眾生，令不退轉願自在；於",
    "T09n0278_039:0648a28": "一切阿僧祇劫修菩薩行，未曾斷絕願自",
    "T09n0278_039:0648a29": "在；於一毛道成等正覺，願力充滿一切佛",
    "T09n0278_039:0648b01": "剎，為一一眾生示現不可說不可說世界",
    "T09n0278_039:0648b02": "願自在；說一句法，法雲普覆一切法界，震",
    "T09n0278_039:0648b03": "實法雷、耀明解脫電光、澍甘露法雨，充",
    "T09n0278_039:0648b04": "滿一切眾生心願願自在。佛子！是為菩薩摩",
    "T09n0278_039:0648b05": "訶薩十種願自在。「佛子！菩薩摩訶薩有十",
    "T09n0278_039:0648b06": "種境界自在。何等為十？所謂：菩薩在法界",
    "T09n0278_039:0648b07": "境界而示現在眾生境界、在佛境界而示",
    "T09n0278_039:0648b08": "現在眾魔境界、在涅槃境界而不離生死",
    "T09n0278_039:0648b09": "境界、在一切智境界而不離菩薩境界、在",
    "T09n0278_039:0648b10": "寂滅境界而不捨散亂眾生境界、在離一",
    "T09n0278_039:0648b11": "切虛妄境界而不離虛妄境界、在莊嚴力",
    "T09n0278_039:0648b12": "境界而示現非一切智境界、在無眾生實際",
    "T09n0278_039:0648b13": "境界而不捨化度一切眾生境界、在諸禪",
    "T09n0278_039:0648b14": "三昧解脫通明智離欲境界而示現一切世",
    "T09n0278_039:0648b15": "界受生、在如來行菩提莊嚴境界而示現",
    "T09n0278_039:0648b16": "聲聞緣覺寂靜威儀境界。佛子！是為菩薩摩",
    "T09n0278_039:0648b17": "訶薩十種境界自在。「佛子！菩薩摩訶薩有",
    "T09n0278_039:0648b18": "十種智自在。何等為十？所謂：無盡辯智自在；",
    "T09n0278_039:0648b19": "不惑一切陀羅尼智自在；法定知一切眾生",
    "T09n0278_039:0648b20": "諸根智自在；於一念中以無礙心智，悉知",
    "T09n0278_039:0648b21": "一切眾生心、心數法智自在；知一切眾生心、",
    "T09n0278_039:0648b22": "心使煩惱習氣隨病對治法智自在；於一念",
    "T09n0278_039:0648b23": "中深入如來十力智自在；無礙智知三世",
    "T09n0278_039:0648b24": "眾生隨時度脫智自在；於一念中成等正",
    "T09n0278_039:0648b25": "覺示現一切眾生智自在；於一眾生想了",
    "T09n0278_039:0648b26": "達一切眾生業行智自在；於一眾生音聲",
    "T09n0278_039:0648b27": "示現一切眾生音聲智自在。佛子！是為菩",
    "T09n0278_039:0648b28": "薩摩訶薩十種智自在。「佛子！菩薩摩訶薩",
    "T09n0278_039:0648b29": "有十種通自在。何等為十？所謂：一切世界示",
    "T09n0278_039:0648c01": "現身、一身境界通自在；於一如來大眾中坐",
    "T09n0278_039:0648c02": "聽受正法，悉能聞持一切諸佛大眾會法通",
    "T09n0278_039:0648c03": "自在；於一眾生一念境界成不可說無上",
    "T09n0278_039:0648c04": "菩提，一切眾生無不知者通自在；出一妙",
    "T09n0278_039:0648c05": "音皆能充遍一切世界，出生一切音聲各",
    "T09n0278_039:0648c06": "各別異，一切眾生無不開解通自在；於一",
    "T09n0278_039:0648c07": "念中示現盡過去際劫，一切眾生諸業果報",
    "T09n0278_039:0648c08": "無不知者通自在；令一切世界皆悉莊嚴",
    "T09n0278_039:0648c09": "通自在；觀察三世平等通自在；出生一切",
    "T09n0278_039:0648c10": "諸佛菩提及眾生願，放大法光明通自在；",
    "T09n0278_039:0648c11": "一切天、龍、夜叉、乾闥婆、阿脩羅、迦樓羅、緊那羅、",
    "T09n0278_039:0648c12": "摩睺羅伽、帝釋、梵王，及一切聲聞、緣覺、諸菩",
    "T09n0278_039:0648c13": "薩等，悉恭敬尊重，善能護持諸如來力，一切",
    "T09n0278_039:0648c14": "善根通自在。佛子！略說菩薩平等觀察一切",
    "T09n0278_039:0648c15": "諸法通自在。佛子！是為菩薩摩訶薩十種通",
    "T09n0278_039:0648c16": "自在。「佛子！菩薩摩訶薩有十種神力自在。",
    "T09n0278_039:0648c17": "何等為十？所謂：以不可說世界入一微塵",
    "T09n0278_039:0648c18": "神力自在；於一微塵中顯現一切法界等一",
    "T09n0278_039:0648c19": "切佛剎神力自在；於一毛孔皆悉容受一",
    "T09n0278_039:0648c20": "切大海，能持遊行一切世界，不令眾生有",
    "T09n0278_039:0648c21": "恐怖心神力自在；以一切世界內己身中，",
    "T09n0278_039:0648c22": "悉能顯現一切眾事神力自在；以一毛繫",
    "T09n0278_039:0648c23": "不可思議金剛圍山，悉持遊行一切世界，",
    "T09n0278_039:0648c24": "不令眾生有恐怖心神力自在；不可說劫",
    "T09n0278_039:0648c25": "示現一劫，一劫示現不可說諸成、敗劫，不",
    "T09n0278_039:0648c26": "令眾生有恐怖心神力自在；於一切世界",
    "T09n0278_039:0648c27": "示現水、火、風災成敗，不令眾生有恐怖心",
    "T09n0278_039:0648c28": "神力自在；一切世界水、火、風災壞時，悉能住",
    "T09n0278_039:0648c29": "持一切眾生資生之具神力自在；以不可思",
    "T09n0278_039:0649a01": "議世界置於掌中，遠擲他方過不可說世",
    "T09n0278_039:0649a02": "界，不令眾生有恐怖心神力自在；令一切",
    "T09n0278_039:0649a03": "眾生解一切佛剎猶如虛空神力自在。佛",
    "T09n0278_039:0649a04": "子！是為菩薩摩訶薩十種神力自在。「佛子！",
    "T09n0278_039:0649a05": "菩薩摩訶薩有十種力自在。何等為十？所",
    "T09n0278_039:0649a06": "謂：眾生力自在，不捨眾生，教化調伏故；佛",
    "T09n0278_039:0649a07": "剎力自在，以不可說莊嚴具，莊嚴顯現諸",
    "T09n0278_039:0649a08": "佛剎故；法力自在，令一切身入無身故；劫",
    "T09n0278_039:0649a09": "力自在，不斷一切菩薩行故；佛力自在，覺",
    "T09n0278_039:0649a10": "悟生死，長寢眾生故；行力自在，攝取一切菩",
    "T09n0278_039:0649a11": "薩行故；如來力自在，度脫一切眾生故；無",
    "T09n0278_039:0649a12": "師智力自在，自然覺悟一切法故；一切智",
    "T09n0278_039:0649a13": "力自在，一切智人智覺悟故；大悲力自在，",
    "T09n0278_039:0649a14": "不捨一切眾生故。佛子！是為菩薩摩訶薩",
    "T09n0278_039:0649a15": "十種力自在。佛子！是為菩薩摩訶薩眾生自",
    "T09n0278_039:0649a16": "在等十種自在。若菩薩摩訶薩成就此十種",
    "T09n0278_039:0649a17": "自在者，欲成無上菩提，不成無上菩提，自",
    "T09n0278_039:0649a18": "在隨意；雖成菩提，而亦不斷菩薩諸行。何",
    "T09n0278_039:0649a19": "以故？菩薩摩訶薩出生諸大願故，善巧方",
    "T09n0278_039:0649a20": "便示現無量自在法門。",
    "T09n0278_039:0649a21": "「佛子！菩薩摩訶薩有十種遊戲神通。何等",
    "T09n0278_039:0649a22": "為十？所謂：菩薩摩訶薩於眾生身作佛剎",
    "T09n0278_039:0649a23": "身，而不壞眾生身，是為第一遊戲神通；菩",
    "T09n0278_039:0649a24": "薩摩訶薩於佛剎身作眾生身，而不離佛",
    "T09n0278_039:0649a25": "剎身，是為第二遊戲神通；菩薩摩訶薩於",
    "T09n0278_039:0649a26": "佛身示現聲聞、緣覺身，而不減如來身，是",
    "T09n0278_039:0649a27": "為第三遊戲神通；菩薩摩訶薩於聲聞、緣覺",
    "T09n0278_039:0649a28": "身示現如來身，而不增長聲聞、緣覺身，是",
    "T09n0278_039:0649a29": "為第四遊戲神通；菩薩摩訶薩於菩薩身",
    "T09n0278_039:0649b01": "示現無上菩提身，而不捨菩薩行，是為第",
    "T09n0278_039:0649b02": "五遊戲神通；菩薩摩訶薩於無上菩提身",
    "T09n0278_039:0649b03": "示現菩薩身，而不減菩提身，是為第六遊",
    "T09n0278_039:0649b04": "戲神通；菩薩摩訶薩於涅槃界示現生死",
    "T09n0278_039:0649b05": "相續不絕，而不著涅槃界，是為第七遊戲",
    "T09n0278_039:0649b06": "神通；菩薩摩訶薩於生死界示現涅槃界，",
    "T09n0278_039:0649b07": "亦不究竟無餘涅槃，是為第八遊戲神通；",
    "T09n0278_039:0649b08": "菩薩摩訶薩正受三昧，行、住、坐、臥現諸威儀，",
    "T09n0278_039:0649b09": "而不捨於正受三昧，是為第九遊戲神通；",
    "T09n0278_039:0649b10": "菩薩摩訶薩於一佛所聞法受持，悉能往",
    "T09n0278_039:0649b11": "詣不可說佛所聽受正法，而不離本坐亦",
    "T09n0278_039:0649b12": "不分身、不起三昧，念念於一一三昧身門，",
    "T09n0278_039:0649b13": "出生不可說不可說三昧身門，一切諸劫猶",
    "T09n0278_039:0649b14": "可窮盡，菩薩出生三昧身門不可窮盡，是",
    "T09n0278_039:0649b15": "為第十遊戲神通。佛子！是為菩薩摩訶薩",
    "T09n0278_039:0649b16": "十種遊戲神通；若菩薩摩訶薩安住此法，則",
    "T09n0278_039:0649b17": "得一切諸佛無上大智遊戲神通。「佛子！菩薩",
    "T09n0278_039:0649b18": "摩訶薩有十種勝行。何等為十？所謂：一",
    "T09n0278_039:0649b19": "切法界以無量方便門普現眾生勝行；以",
    "T09n0278_039:0649b20": "無量莊嚴，莊嚴一切世界普現眾生勝行；",
    "T09n0278_039:0649b21": "知出生一切眾生界皆悉如化勝行；於如來",
    "T09n0278_039:0649b22": "身出生菩薩身，於菩薩身出生如來身勝",
    "T09n0278_039:0649b23": "行；於虛空界出生世界，於世界出生虛空",
    "T09n0278_039:0649b24": "界勝行；於生死界出生涅槃界，於涅槃",
    "T09n0278_039:0649b25": "界出生生死界勝行；於一眾生音聲出生",
    "T09n0278_039:0649b26": "一切佛法音聲勝行；於無量身門示現一",
    "T09n0278_039:0649b27": "身，於一身門示現分別一切諸身勝行；以",
    "T09n0278_039:0649b28": "一身充遍一切世界勝行，於一念中令一",
    "T09n0278_039:0649b29": "切眾生出生無量無邊法門，成等正覺勝行。",
    "T09n0278_039:0649c01": "佛子！是為菩薩摩訶薩十種勝行；若菩薩摩",
    "T09n0278_039:0649c02": "訶薩安住此行，則得一切諸佛無上大智勝",
    "T09n0278_039:0649c03": "行。◎",
    "T09n0278_039:0649c04": "「◎佛子！菩薩摩訶薩有十種力。何等為十？",
    "T09n0278_039:0649c05": "所謂：直心力，於一切世界無染著故；深心",
    "T09n0278_039:0649c06": "力，不壞一切諸佛法故；方便力，究竟菩薩",
    "T09n0278_039:0649c07": "一切行故；智慧力，知一切眾生諸心行故；",
    "T09n0278_039:0649c08": "願力，令一切眾生願滿足故；行力，盡一切",
    "T09n0278_039:0649c09": "未來際劫不斷絕故；乘力，出生普現一切",
    "T09n0278_039:0649c10": "諸乘不轉大乘故；遊戲神通力，於一毛道",
    "T09n0278_039:0649c11": "示現一切清淨世界，一切如來出興世故；",
    "T09n0278_039:0649c12": "菩提力，覺悟菩提與一切眾生念等故；轉",
    "T09n0278_039:0649c13": "法輪力，於一句法說一切眾生希望諸根",
    "T09n0278_039:0649c14": "故。佛子！是為菩薩摩訶薩十種力；若菩薩",
    "T09n0278_039:0649c15": "摩訶薩安住此力，則得一切諸佛一切",
    "T09n0278_039:0649c16": "智無上十力。「佛子！菩薩摩訶薩有十種無",
    "T09n0278_039:0649c17": "畏。何等為十？所謂：菩薩摩訶薩悉能聞持",
    "T09n0278_039:0649c18": "一切問難，作如是念：『十方一切世界有來",
    "T09n0278_039:0649c19": "問我，若不能答，無有是處，乃至不見微",
    "T09n0278_039:0649c20": "畏之相。』不見微畏相故，菩薩究竟一切無",
    "T09n0278_039:0649c21": "畏，安住無畏；一切眾生隨其所問，悉斷疑",
    "T09n0278_039:0649c22": "惑，是為第一無畏。菩薩摩訶薩一切語言音",
    "T09n0278_039:0649c23": "聲、一切文字，如來授記無礙辯才，究竟彼",
    "T09n0278_039:0649c24": "岸，作如是念：『十方世界一切眾生來問難",
    "T09n0278_039:0649c25": "我，若不能答，無有是處，乃至不見微畏",
    "T09n0278_039:0649c26": "之相。』不見微畏相故，悉能除滅一切疑惑，",
    "T09n0278_039:0649c27": "安住無畏，是為第二無畏。菩薩摩訶薩知",
    "T09n0278_039:0649c28": "一切法空，離我、我所，無造、無造者，無知者，無",
    "T09n0278_039:0649c29": "命者，無長養者、無福伽羅，離陰、界、入，離諸",
    "T09n0278_039:0649c30": "邪見，心如虛空，作如是念：『一切眾生若能",
    "T09n0278_039:0650a01": "令我起身、口、意惡，無有是處。何以故？菩薩",
    "T09n0278_039:0650a02": "常離我、我所故；若生怖畏，無有是處，乃至",
    "T09n0278_039:0650a03": "不見微畏之相。』不見微畏相故，行菩薩",
    "T09n0278_039:0650a04": "行不可沮壞，是為第三無畏。菩薩摩訶",
    "T09n0278_039:0650a05": "薩為諸佛所護，成如來力，行如來行，如來",
    "T09n0278_039:0650a06": "威儀未曾轉易，作如是念：『若有能來訶我",
    "T09n0278_039:0650a07": "威儀，無有是處，乃至不見微畏之相。』不",
    "T09n0278_039:0650a08": "見微畏相故，於大眾中說微妙法，是為",
    "T09n0278_039:0650a09": "第四無畏。菩薩摩訶薩身、口、意淨，遠離眾惡，",
    "T09n0278_039:0650a10": "作如是念：『若有能來訶我身、口、意惡，無有",
    "T09n0278_039:0650a11": "是處，乃至不見微畏之相。』不見微畏相",
    "T09n0278_039:0650a12": "故，悉能教化一切眾生，是為第五無畏。菩",
    "T09n0278_039:0650a13": "薩摩訶薩金剛力士常隨侍衛，一切天、龍、夜",
    "T09n0278_039:0650a14": "叉、乾闥婆、阿脩羅、迦樓羅、緊那羅、摩睺羅伽、帝",
    "T09n0278_039:0650a15": "釋、梵王等常隨侍衛，尊敬供養，一切諸佛",
    "T09n0278_039:0650a16": "常護念之，菩薩作如是念：『一切眾魔、眷屬",
    "T09n0278_039:0650a17": "及諸外道，有見眾生來詣我所，能障礙我",
    "T09n0278_039:0650a18": "無上菩提，無有是處，乃至不見微畏之",
    "T09n0278_039:0650a19": "相。』不見微畏相故，安住無畏，歡喜修行",
    "T09n0278_039:0650a20": "菩薩行業，是為第六無畏。菩薩摩訶薩離",
    "T09n0278_039:0650a21": "癡正念，隨如來生，成就第一意根，作如是",
    "T09n0278_039:0650a22": "念：『一切諸佛所說正法，句身、味身隨順菩提，",
    "T09n0278_039:0650a23": "我若不能如法受持，無有是處，乃至不見",
    "T09n0278_039:0650a24": "微畏之相。』不見微畏相故，受持守護如來",
    "T09n0278_039:0650a25": "正法，是為第七無畏。菩薩摩訶薩具足成",
    "T09n0278_039:0650a26": "就巧方便智慧，究竟菩薩諸力彼岸，清淨直",
    "T09n0278_039:0650a27": "心，教化眾生，發大菩提願；於眾生所起大",
    "T09n0278_039:0650a28": "悲故，於煩惱濁世而現受生、現受五欲，",
    "T09n0278_039:0650a29": "畜養妻子及諸眷屬，為化眾生故，菩薩復",
    "T09n0278_039:0650b01": "作是念：『我雖在此，不生惑亂障於菩提",
    "T09n0278_039:0650b02": "解脫三昧法門辯才；若能障礙，無有是處。何",
    "T09n0278_039:0650b03": "以故？菩薩於一切法而得自在，究竟彼岸；",
    "T09n0278_039:0650b04": "修菩薩行，安住菩提。一切世間受生惑亂所",
    "T09n0278_039:0650b05": "不能亂。若能惑亂，無有是處，乃至不見",
    "T09n0278_039:0650b06": "微畏之相。』不見微畏相故，於一切世界示",
    "T09n0278_039:0650b07": "現受生，是為第八無畏。菩薩摩訶薩捨離",
    "T09n0278_039:0650b08": "愚癡，知一切智；住菩薩道，乘於大乘；住一",
    "T09n0278_039:0650b09": "切智心力，示現聲聞、緣覺，不改威儀，菩薩",
    "T09n0278_039:0650b10": "作如是念：『我終不證聲聞、辟支佛道，我若",
    "T09n0278_039:0650b11": "受證，無有是處，乃至不見微畏之相。』不見",
    "T09n0278_039:0650b12": "微畏相故，安住無畏，悉能示現一切諸乘",
    "T09n0278_039:0650b13": "具足，究竟平等大乘，是為第九無畏。菩薩摩",
    "T09n0278_039:0650b14": "訶薩成就一切諸白淨法，積集善根，成滿",
    "T09n0278_039:0650b15": "一切，諸願通明，堅住菩提，具足成滿菩薩",
    "T09n0278_039:0650b16": "諸行；於一切佛所頂受如來一切智記，教",
    "T09n0278_039:0650b17": "化眾生不捨菩薩行，作如是念：『其有眾",
    "T09n0278_039:0650b18": "生應受化者，若不能應時示現如來境",
    "T09n0278_039:0650b19": "界，無有是處，乃至不見微畏之相。』不見",
    "T09n0278_039:0650b20": "微畏相故，安住無畏，隨受化者，普為應現",
    "T09n0278_039:0650b21": "如來境界，而亦不斷菩薩願行，是為第十",
    "T09n0278_039:0650b22": "無畏。佛子！是為菩薩摩訶薩十種無畏；若菩",
    "T09n0278_039:0650b23": "薩摩訶薩安住此法，則得一切諸佛無上無",
    "T09n0278_039:0650b24": "畏，而亦不捨菩薩無畏。◎",
    "T09n0278_039:0650b25": "大方廣佛華嚴經卷第三十九"
}