{
    "X84n1579_008:0083a04": "續指月錄卷八",
    "X84n1579_008:0083a06": "六祖下二十四世",
    "X84n1579_008:0083a07": "臨濟宗",
    "X84n1579_008:0083a08": "婺州烏傷伏龍無明千巖元長禪師蕭山人。族姓董。",
    "X84n1579_008:0083a09": "年十九。薙髮受具。會行丞相府飯僧。師隨眾入。中峰",
    "X84n1579_008:0083a10": "本和尚適在座。遙見師呼而問曰。汝日用若何。師曰。",
    "X84n1579_008:0083a11": "念佛。本曰。佛今何在。師擬議。本厲聲叱之。師作禮求",
    "X84n1579_008:0083a12": "示法要。本以狗子無佛性話授之。縛茅靈隱。脅不沾",
    "X84n1579_008:0083a13": "席者三年。一日聞雀聲有省。亟往見本。具陳悟由。本",
    "X84n1579_008:0083a14": "復叱之。師憤然歸。中夜忽鼠翻食貓器。墮地作聲。恍",
    "X84n1579_008:0083a15": "然開悟。即往質本。本曰。趙州何故云無。師曰。鼠餐貓",
    "X84n1579_008:0083a16": "食。本曰。未也。師曰。飯器破矣。本曰。破後如何。師曰。築",
    "X84n1579_008:0083a17": "碎方甓。本乃微笑。囑曰。善自護持。時節若至。其理自",
    "X84n1579_008:0083a18": "彰。師受囑。隱天龍之東庵。諸山爭相勸請。師逸至烏",
    "X84n1579_008:0083a19": "傷之伏龍山。卓錫巖際。誓曰。山有水。吾將止焉。俄山",
    "X84n1579_008:0083a20": "泉溢出。作白乳色。師遂依大樹以居。初山有禪寺。名",
    "X84n1579_008:0083a21": "聖壽。荒廢已久。當師入山。鄉民咸獲夢異。遂相率披",
    "X84n1579_008:0083a22": "蒙茸以訪。見師晏坐不動。各獻飲食。共營起建。尋因",
    "X84n1579_008:0083a23": "舊號。成大伽藍。朝廷三遣重臣降香。錫號佛慧圓鑒",
    "X84n1579_008:0083a24": "普濟大禪師。并錫金襴法衣○上堂。僧問如何是第",
    "X84n1579_008:0083b01": "一句。師曰。有口如啞。曰如何是第二句。師曰。有眼如",
    "X84n1579_008:0083b02": "盲。曰如何是第三句。師曰。棒折也未放你在。乃擲下",
    "X84n1579_008:0083b03": "拂子曰。此是老僧第二句。如何是第一句。便下座○",
    "X84n1579_008:0083b04": "上堂。僧問如何是奪人不奪境。師曰。日照山河影動",
    "X84n1579_008:0083b05": "搖。曰如何是奪境不奪人。師曰。背水陣圓增勇健。曰",
    "X84n1579_008:0083b06": "如何是人境俱奪。師曰。任是鋒刃常坦坦。假饒毒樂",
    "X84n1579_008:0083b07": "也閒閒。曰如何是人境俱不奪。師曰。野老不知堯舜",
    "X84n1579_008:0083b08": "力。鼕鼕打鼓祭江神。僧禮拜。師曰。有麝自然香。何用",
    "X84n1579_008:0083b09": "當風立○示眾。舉德山拓鉢因緣。拈曰。末後句子。德",
    "X84n1579_008:0083b10": "山巖頭雪峰。總跳不出。乃喝一喝。大丈夫當為真王。",
    "X84n1579_008:0083b11": "何以假為○示眾。良久曰。大眾會麼。會則事同一家。",
    "X84n1579_008:0083b12": "不會則萬別千差。臨濟和尚道。我在黃檗喫六十痛",
    "X84n1579_008:0083b13": "棒。如蒿枝拂相似。如今更思量一頓喫。不知誰為下",
    "X84n1579_008:0083b14": "手。時有僧出曰。某甲下手。濟度杖與僧。僧擬接。濟便",
    "X84n1579_008:0083b15": "打。看他的的顯示者些子。無你諸人近傍處。豈常情",
    "X84n1579_008:0083b16": "之所能測。老僧尋常痛口罵你。痛棒打你。你不作無",
    "X84n1579_008:0083b17": "明會。便作佛法會。又何曾夢見我先祖門風。所以古",
    "X84n1579_008:0083b18": "人云。臨濟之道。將墜於地。痛哉。正與麼時。合作麼生。",
    "X84n1579_008:0083b19": "超羣須是英靈漢。敵勝還他師子兒○示眾。今年臘",
    "X84n1579_008:0083b20": "月二十五。雲門一曲曾無譜。爭似無明調轉高。等閒",
    "X84n1579_008:0083b21": "唱出千山舞。大地為琴。虗空為鼓。拍拍相隨。聲聲相",
    "X84n1579_008:0083b22": "助。汝諸人須聽取。白雪陽春何足數。箇中端的孰知",
    "X84n1579_008:0083b23": "音寥寥永夜松風度○示眾。舉瑯琊覺禪師曰。有句",
    "X84n1579_008:0083b24": "無句。如藤倚樹。樹倒藤枯。好一堆爛柴。大慧和尚拈",
    "X84n1579_008:0083c01": "曰。作賊人心虗。雖然如是。恩大難酬。師曰。一人作佛",
    "X84n1579_008:0083c02": "法商量。一人作世諦流布。簡點將來。總欠悟在。無明",
    "X84n1579_008:0083c03": "見處。也要諸人共知有句無句。如藤倚樹枝。樹倒藤",
    "X84n1579_008:0083c04": "枯響○示眾。舉文殊普賢起佛見法見。還免得貶向",
    "X84n1579_008:0083c05": "二鐵圍山麼。世尊也是憐兒不覺醜○示眾。江月照。",
    "X84n1579_008:0083c06": "松風吹。面面青山展笑眉。經有經師。論有論師。莫怪",
    "X84n1579_008:0083c07": "老僧無法說。勞汝諸人立片時○示眾。舉調達謗佛。",
    "X84n1579_008:0083c08": "生身陷入地獄。佛令阿難傳旨。汝在獄中安否。達曰。",
    "X84n1579_008:0083c09": "我雖在獄中。如受三禪天樂。阿難曰。汝還求出否。達",
    "X84n1579_008:0083c10": "曰。我待世尊來便出。阿難曰。世尊是三界大師。豈有",
    "X84n1579_008:0083c11": "入地獄分。達曰。我豈有出地獄分。師曰。臨危不悚。真",
    "X84n1579_008:0083c12": "大丈夫○日本國請法衣上堂。舉石門聰曰。西天二",
    "X84n1579_008:0083c13": "十八祖。盡得傳衣付法。東土六祖之後。得道者多。只",
    "X84n1579_008:0083c14": "傳其法。不傳其衣。無明則不然。衣以表法。故謂之法",
    "X84n1579_008:0083c15": "衣。人能弘道。故謂之法身。無處不徧。無處不明。故謂",
    "X84n1579_008:0083c16": "之法眼。高峰老祖。法衣一頂。今春對眾。請與高麗國",
    "X84n1579_008:0083c17": "金剛山供養去也。幻住先師法衣一頂。我得來三十",
    "X84n1579_008:0083c18": "年矣。如今大拙首座。又要請歸供養。雖然如是。從上",
    "X84n1579_008:0083c19": "諸祖。各各有三十棒分。無明亦有三十棒分。眾中莫",
    "X84n1579_008:0083c20": "有下得者般毒手者麼。有則出來下手看。如無。他時",
    "X84n1579_008:0083c21": "後日。不得向背地裏叫苦叫屈。擊拂子下座○僧參。",
    "X84n1579_008:0083c22": "師問甚處來。僧曰。浙西。師曰。此間無飯喫。來作什麼。",
    "X84n1579_008:0083c23": "僧曰。求和尚佛法。師喚僧近前。乃打一拳云。會麼。僧",
    "X84n1579_008:0083c24": "云。不會。師曰。呆子拳頭也不識(石車乘拈曰若是箇伶俐衲僧撥著便知",
    "X84n1579_008:0084a01": "來處既然不會累千巖老漢更打一拳我當時若見擬議連棒趁去何故不入虎穴爭得虎子○法音[沆-几+桀]曰青",
    "X84n1579_008:0084a02": "山孤月近趺坐意如何要會拳頭旨千山盡懡[怡-台+羅])○學士宋景濂謁次。師問。",
    "X84n1579_008:0084a03": "聞公閱盡一大藏教。有諸。士曰。然。師曰。公耳閱乎。目",
    "X84n1579_008:0084a04": "觀也。士曰。亦目觀爾。師曰。使目之能觀者。公為誰耶。",
    "X84n1579_008:0084a05": "士揚眉向之。師於是相視一笑(山茨際頌曰林下尋師叩板扉揚眉相向",
    "X84n1579_008:0084a06": "頗依稀作家手眼天然別笑殺全韜殺活機)○至正丁酉六月十四日。示",
    "X84n1579_008:0084a07": "微疾。沐浴更衣。集眾說偈曰。平生饒舌。今日敗闕。一",
    "X84n1579_008:0084a08": "句轟天。正法眼滅。投筆而逝。弟子用陶龕奉全身瘞",
    "X84n1579_008:0084a09": "於青松庵(中峰本嗣)。",
    "X84n1579_008:0084a10": "蘇州師子林天如惟則禪師吉安廬陵人。族譚氏。受",
    "X84n1579_008:0084a11": "業禾山。得法中峰。僧問佛佛授手。祖祖相傳。畢竟傳",
    "X84n1579_008:0084a12": "箇甚麼。師曰。脚未跨門。與你三十棒了也○僧問如",
    "X84n1579_008:0084a13": "來一音說法。眾生隨類各解。未審和尚如何為人。師",
    "X84n1579_008:0084a14": "曰。蝦蟆[跳-兆+孛]跳上天。蚯蚓驀過東海。曰恁麼則超佛越",
    "X84n1579_008:0084a15": "祖去也。師曰。你向那裏見得。曰今古應無墜。分明在",
    "X84n1579_008:0084a16": "目前。師曰。杜撰禪和○華嚴會僧問。無邊剎境。自他",
    "X84n1579_008:0084a17": "不隔於毫端。既有自他。如何不隔。師曰。懷州牛喫禾。",
    "X84n1579_008:0084a18": "益州馬腹脹。曰十世古今。始終不離於當念。既有始",
    "X84n1579_008:0084a19": "終。如何不離。師曰。天下覓醫人。灸猪左膊上。曰此會",
    "X84n1579_008:0084a20": "翻宣教典。毋勞說禪。且望和尚直譚教文。師曰。山僧",
    "X84n1579_008:0084a21": "無兩箇舌頭。曰一真法界。十種玄門。還有自他終始",
    "X84n1579_008:0084a22": "也無。師喝曰。那得許多骨董來。曰既無許多骨董。畢",
    "X84n1579_008:0084a23": "竟華嚴所說何義。師曰。說華嚴。曰離却法界玄門。華",
    "X84n1579_008:0084a24": "嚴經在甚處。師曰。在你諸人手裏。曰與麼則信。受奉",
    "X84n1579_008:0084b01": "行去也。師曰。贈你三文買草鞋○問德山小參不答",
    "X84n1579_008:0084b02": "話。問話者三十棒。意作麼生。師曰。我者裏不行。有問",
    "X84n1579_008:0084b03": "即答。曰無法可說。是名說法。又作麼生。師拈棒。僧便",
    "X84n1579_008:0084b04": "走。師曰。作賊人心虗○問禪門一派。分為五宗。其間",
    "X84n1579_008:0084b05": "還有優劣也無。師曰。五五二十五。曰臨濟一宗。兒孫",
    "X84n1579_008:0084b06": "徧地。他有何長處。師曰。細魚咬斷鸕鶿脚。白鷺驚飛",
    "X84n1579_008:0084b07": "上樹梢。曰涅槃心易曉。差別智難明。五宗異同。請師",
    "X84n1579_008:0084b08": "開示。師曰。退身三步○師不住山。居恒隨機開導。行",
    "X84n1579_008:0084b09": "省平章。咸稽顙執弟子禮。屢起江浙諸名山。堅却不",
    "X84n1579_008:0084b10": "赴。遁跡吳淞間。弟子就吳中搆地結屋。名師子林○",
    "X84n1579_008:0084b11": "至正十四年。帝師錫以佛心普濟文慧大辯禪師號。",
    "X84n1579_008:0084b12": "兼賜金襴法衣。示寂後。塔於水西源(中峰本嗣)。",
    "X84n1579_008:0084b13": "日本建長古先印原禪師國之相州人。姓藤氏。藤為",
    "X84n1579_008:0084b14": "日本貴族。師生有異徵。年十三。父母頓捨出家。剃染",
    "X84n1579_008:0084b15": "受具。慨然航海南詢。初謁無見於天台。見指往天目。",
    "X84n1579_008:0084b16": "參本和尚。本命給侍。師屢呈見解。本呵之曰。根塵不",
    "X84n1579_008:0084b17": "斷。如纏縛何。師退而悲泣。食寢俱廢。本憐其誠。因語",
    "X84n1579_008:0084b18": "之曰。此心包羅萬象。迷則生死。悟則涅槃。生死之迷。",
    "X84n1579_008:0084b19": "固是未易驅斥。涅槃之悟。猶是入眼金塵。當知般若",
    "X84n1579_008:0084b20": "如大火聚。近之則焦首爛額。惟存不退轉一念。生與",
    "X84n1579_008:0084b21": "同生。死與同死。自然與道相符。脫使未悟之際。千釋",
    "X84n1579_008:0084b22": "迦。萬慈氏。傾出四大海水。入汝耳根。總是虗妄塵勞。",
    "X84n1579_008:0084b23": "皆非究竟。師聞不覺悚然汗下。一日有省。趨告本。曰",
    "X84n1579_008:0084b24": "印原撞入銀山鐵壁去也。本曰。既入銀山鐵壁。來此",
    "X84n1579_008:0084c01": "何為。師釋然領解。本因囑曰。善自護持○一日示疾。",
    "X84n1579_008:0084c02": "謂侍者曰。時至矣。可持觚翰來。乃曰吾塔已成。未書",
    "X84n1579_008:0084c03": "額耳。大書心印二字。端坐而逝。初門人欲畫師像。預",
    "X84n1579_008:0084c04": "索讚語。師作一圓相。題其上曰。妙相圓明。如如不動。",
    "X84n1579_008:0084c05": "觸處相逢。是何面孔(中峰本嗣已上三人)。",
    "X84n1579_008:0084c06": "建寧仰山古梅正友禪師貴溪丁氏子。參絕學誠。發",
    "X84n1579_008:0084c07": "明宗旨。流寓江淮。垂三十年。思得佳山水結茅歸隱。",
    "X84n1579_008:0084c08": "慕武夷幽勝。遂入閩。建陽簿蔣德懋。洎長者陳益宗。",
    "X84n1579_008:0084c09": "捨園作庵。迎師開山。勑額大覺妙智。室中每舉狗子",
    "X84n1579_008:0084c10": "無佛性話。鉗錘勘驗。不少假借○結制上堂。仰山結",
    "X84n1579_008:0084c11": "制。尋常活計。眼裏放光。鼻孔斢(他口切)氣。遇飢而餐。遇",
    "X84n1579_008:0084c12": "困即睡。諸方撒土揚沙。仰山心空及第○上堂。九旬",
    "X84n1579_008:0084c13": "禁足。又過一半。心地未明。如牽火鑽。光陰莫虗度。了",
    "X84n1579_008:0084c14": "却閑公案。平地無端捉得賊。老僧出來為汝斷○解",
    "X84n1579_008:0084c15": "夏上堂。九旬禁足。特地成錯。三月安居。無繩自縛。布",
    "X84n1579_008:0084c16": "袋解開。乾坤寥廓。放去若龜毛。收來懸兔角。試將兩",
    "X84n1579_008:0084c17": "眼挂虗空。一陣涼風生殿角○小參。日落山頭慘。雲",
    "X84n1579_008:0084c18": "橫谷口陰。欲明生死事。直見本來人。還有會得本來",
    "X84n1579_008:0084c19": "人底麼。良久曰。夜靜不勞重借月。玉蟾常挂太虗中",
    "X84n1579_008:0084c20": "(般若誡嗣)。",
    "X84n1579_008:0084c21": "杭州淨慈德隱普仁禪師婺之蘭谿趙氏子。十四祝",
    "X84n1579_008:0084c22": "髮。二十參方。時了然義禪師。弘大辨之道於智者寺。",
    "X84n1579_008:0084c23": "師往叩。機鋒觸發。遂受記莂○洪武初。高帝親帥六",
    "X84n1579_008:0084c24": "師至婺州。幸智者寺。詔師主之。後遷淨慈○一日示",
    "X84n1579_008:0085a01": "微疾。屈指計曰。今夏五月矣。左右曰。然。師曰。八月八",
    "X84n1579_008:0085a02": "日最良。吾將逝矣。至期。整衣端坐而逝(智者義嗣)。",
    "X84n1579_008:0085a03": "杭州止庵德祥禪師本郡人。與同庵俱為平山嗣。德",
    "X84n1579_008:0085a04": "業風雅。為時賢所重。一日將涅槃。眾請說偈。師忽倚",
    "X84n1579_008:0085a05": "座曰。者一隊噇酒糟漢。我爭如你何。竟趨寂(淨慈林嗣)。",
    "X84n1579_008:0085a06": "金陵天界同庵易道夷簡禪師主南屏淨慈。福緣日",
    "X84n1579_008:0085a07": "甚。勑主天界。進院日上堂。毗盧遮那佛。願力周沙界。",
    "X84n1579_008:0085a08": "一切國土中。恒轉無上輪。者無上輪。如何轉去。卓拄",
    "X84n1579_008:0085a09": "杖云。轉也。轉也。遂下座(淨慈林嗣已上二人)。",
    "X84n1579_008:0085a10": "湖州弁山白蓮南極懶雲智安禪師嘉興沈氏子。示",
    "X84n1579_008:0085a11": "眾。萬法歸一。無孔鐵鎚當面擲。一歸何處。抹過西天",
    "X84n1579_008:0085a12": "并此土。青州布衫重七斤。寒巖古木璚華春。仁者勤",
    "X84n1579_008:0085a13": "慇問端的。孃生鼻孔從來直。倘然言下解知歸。九九",
    "X84n1579_008:0085a14": "方明八十一(海門則嗣)。",
    "X84n1579_008:0085a15": "處州福林白雲智度禪師郡之麗水人。族吳氏。聞無",
    "X84n1579_008:0085a16": "見覩和尚說法華頂。往叩之曰。西來密意。未審何如。",
    "X84n1579_008:0085a17": "覩曰。待娑羅峰點頭。却與你道。師擬進語。覩便喝。師",
    "X84n1579_008:0085a18": "曰。娑羅峰頂。白浪滔天。花開芒種後。葉落立秋前。覩",
    "X84n1579_008:0085a19": "曰。我這裏無殘羹餿飯。師曰。此非殘羹餿飯而何。覩",
    "X84n1579_008:0085a20": "頷之。遂服勤數載。辭去日覩囑曰。昔南嶽受太鑑記",
    "X84n1579_008:0085a21": "莂。後得馬祖授以心法。針芥相契。不在多言。勿掉三",
    "X84n1579_008:0085a22": "寸舌誑人。須真正見解。著於行履。方為報佛深恩耳",
    "X84n1579_008:0085a23": "○洪武己酉。詔徵天下高僧。建法會於蔣山。師應詔",
    "X84n1579_008:0085a24": "後。還至杭。杭人奉居虎跑。秋趨華頂。明年春示微疾。",
    "X84n1579_008:0085b01": "仍回福林。沐浴更衣。索筆書偈曰。無世可辭。有眾可",
    "X84n1579_008:0085b02": "別。太虗空中。何必釘橛。擲筆而逝。闍維舍利五色。齒",
    "X84n1579_008:0085b03": "牙數珠皆不壞。建塔瘞於院西(華頂睹嗣)。",
    "X84n1579_008:0085b04": "明州天童元明原良禪師寧海周氏子。掃洞宗宏智",
    "X84n1579_008:0085b05": "禪師塔曰。嗚呼。山不讓塵。故能成其高。海不讓流。故",
    "X84n1579_008:0085b06": "能成其深。師非宿備六度萬行之願輪。則曷由樹大",
    "X84n1579_008:0085b07": "法於古今(壽昌源嗣)。",
    "X84n1579_008:0085b08": "杭州徑山呆庵敬中普莊禪師台之仙居袁氏子。參",
    "X84n1579_008:0085b09": "了堂於天寧。堂問何來。師曰。天童。堂曰。冒雨衝寒。著",
    "X84n1579_008:0085b10": "甚死急。師曰。正為生死事急。堂曰。如何是生死事。師",
    "X84n1579_008:0085b11": "以坐具作撼勢。堂曰。敢來者裏捋虎鬚。參堂去。一日",
    "X84n1579_008:0085b12": "室中舉庭前柏樹子話。師擬開口。堂劈口便掌。從此",
    "X84n1579_008:0085b13": "悟入。初出世撫州北禪。後遷雲居徑山。洪武初。師應",
    "X84n1579_008:0085b14": "詔說法稱旨。後銜命祀廬山禮成○上堂。老僧開荒",
    "X84n1579_008:0085b15": "時。於法堂基上。掘得一箇鈯斧子。久聚兄弟。若有用",
    "X84n1579_008:0085b16": "得著者。兩手分付。若是荷負不去。老僧收得來。著甚",
    "X84n1579_008:0085b17": "死急。不如颺向擸[打-丁+(天/韭)]堆裏。從他日炙風吹去也。驀拈",
    "X84n1579_008:0085b18": "拄杖卓一下。鞭起鐵牛耕大地。誰能井底種林檎○",
    "X84n1579_008:0085b19": "冬至上堂。舉洞山冬夜與泰首座吃果子次。問曰。有",
    "X84n1579_008:0085b20": "一物明如日。黑如漆。常在動用中。動用中收不得。過",
    "X84n1579_008:0085b21": "在甚麼處。座曰。過在動用中。洞山令侍者掇退果桌。",
    "X84n1579_008:0085b22": "師曰。當斷不斷。反招其亂。若是徑山見他道過在甚",
    "X84n1579_008:0085b23": "麼處。便與掀翻果桌。亦使洞山知有宗門向上爪牙。",
    "X84n1579_008:0085b24": "今日兒孫不致寂寥。雖然。也須脚踏實地始得。拈拄",
    "X84n1579_008:0085c01": "杖。不向藍田射石虎。何人知是李將軍。卓拄杖下座",
    "X84n1579_008:0085c02": "○浴佛日上堂。舉藥山因遵布衲作殿主浴佛次。乃",
    "X84n1579_008:0085c03": "問曰。汝只浴得者箇。還浴得那箇麼。遵曰。把將那箇",
    "X84n1579_008:0085c04": "來。山休去。師曰。藥山能縱不能奪。布衲能奪不能縱。",
    "X84n1579_008:0085c05": "總未具超宗眼在。黃龍南禪師曰。二尊宿一出一入。",
    "X84n1579_008:0085c06": "未見輸嬴。三十年後不得錯舉。早是錯下名言。徑山",
    "X84n1579_008:0085c07": "見處。也要諸人共知。今日殿中普請浴佛。者箇那箇。",
    "X84n1579_008:0085c08": "不得動著。杓柄到手。更莫顢頇。擊拂子。將此深心奉",
    "X84n1579_008:0085c09": "塵剎。是則名為報佛恩○僧問如何是雲居境。師曰。",
    "X84n1579_008:0085c10": "路轉溪迴空院靜。曰如何是鏡中人。師曰。大平時代",
    "X84n1579_008:0085c11": "自由身。曰人境已蒙師指示。願聞一句接初機。師曰。",
    "X84n1579_008:0085c12": "無毛鷂子貼天食○僧問路逢達道人。不將語默對",
    "X84n1579_008:0085c13": "時如何。師曰。達道者方知。曰和尚何得干戈相待。師",
    "X84n1579_008:0085c14": "曰。捉賊不如嚇賊。曰明眼人瞞他一點不得。師曰。情",
    "X84n1579_008:0085c15": "知你不是好心○師鏟草次。僧問者片田地。幾時剗",
    "X84n1579_008:0085c16": "得乾淨。師舉起鋤頭曰。未審上座喚作甚麼。僧無語。",
    "X84n1579_008:0085c17": "師拋下鋤頭曰。者片田地。幾時剗得乾淨○僧問騎",
    "X84n1579_008:0085c18": "虎頭。收虎尾。中間事作麼生。師曰。渠儂得自由。曰只",
    "X84n1579_008:0085c19": "如古人道。我也弄不出。意旨如何。師曰。入水見長人",
    "X84n1579_008:0085c20": "○示眾。夫為宗師者。不得已垂示一言半句。無非為",
    "X84n1579_008:0085c21": "學者抽釘拔楔。解粘去縛。譬如善舞太阿。自然不傷",
    "X84n1579_008:0085c22": "其手。近代據師位。訓學徒。記持文字。崇飾語言。誇耀",
    "X84n1579_008:0085c23": "後來。增長惡習。不知有自己出身之路。如衣壞絮。行",
    "X84n1579_008:0085c24": "棘林中。不能自由。少林直指之宗。於此墜地。良可痛",
    "X84n1579_008:0086a01": "傷。汝輩行脚。各須帶眼。莫教墮他網中。出頭不得。只",
    "X84n1579_008:0086a02": "如古人道。入此門來。莫存知解。若納山僧見處。直饒",
    "X84n1579_008:0086a03": "知解頓忘。猶是門外漢。到者裏須辨緇素始得。珍重",
    "X84n1579_008:0086a04": "○永樂元年十月二十三日。示寂於不動軒。闍維煙",
    "X84n1579_008:0086a05": "燄所至。舍利如貫珠。塔於凌霄之陽(天童一嗣)。",
    "X84n1579_008:0086a06": "溫州江心覺初慧恩禪師久依孚中信分座說法。凡",
    "X84n1579_008:0086a07": "見人參叩。便高聲示之曰。休去歇去有再問。則以棒",
    "X84n1579_008:0086a08": "趁出(天界信嗣)。",
    "X84n1579_008:0086a09": "慈谿定水見心來復禪師南昌豐城人。姓王氏。謁南",
    "X84n1579_008:0086a10": "楚於雙徑。久之乃得證入。命掌內記。無何避兵會稽。",
    "X84n1579_008:0086a11": "遂住慈谿定水○示眾。舉文殊維摩。各說不二法門。",
    "X84n1579_008:0086a12": "頌曰。妙喜文中問疾過。機先勘破老維摩。剎塵常說",
    "X84n1579_008:0086a13": "虗空聽。一默相酬早是多○文殊令善財採藥。頌曰。",
    "X84n1579_008:0086a14": "是。藥拈來會得麼。神方不必問耆婆。若言殺活全工",
    "X84n1579_008:0086a15": "巧。大地羣生病轉多○百丈侍馬祖遊山。野鴨子飛",
    "X84n1579_008:0086a16": "過。頌曰。野鴨羣飛過去忙。馬師見處只尋常。直饒忸",
    "X84n1579_008:0086a17": "得鼻頭破。也是喪車後藥囊○洪武元年。以高僧徵",
    "X84n1579_008:0086a18": "召至京。賜食內庭慰勞優渥。適建鍾山大會。勑師陞",
    "X84n1579_008:0086a19": "座說法。復命蜀王椿從師問道。師答蜀王問參禪法",
    "X84n1579_008:0086a20": "要曰。禪宗正脈。以心傳心。單提徑示。直接上根。不涉",
    "X84n1579_008:0086a21": "言詮。不存知解。如擊石火。似閃電光。見即便見。了即",
    "X84n1579_008:0086a22": "便了。得即永得。一聞千悟。獲大總持。用而無盡。體不",
    "X84n1579_008:0086a23": "可窮。若乃展轉思量。取捨分別。悉屬邪禪邪道。非菩",
    "X84n1579_008:0086a24": "提智。生死到來。總用不著。是則參須實參。悟須實悟",
    "X84n1579_008:0086b01": "良由自證。匪假他求。昔閩王請羅山閑禪師開堂。閑",
    "X84n1579_008:0086b02": "陞座。方收斂僧伽黎。乃曰珍重。便下座。閩王近前執",
    "X84n1579_008:0086b03": "閑手曰。靈山一會。何異今日。看他羅山作家。不假言",
    "X84n1579_008:0086b04": "說。而閩王天鑒。自出常情。後來洞山聰曰。羅山忍俊",
    "X84n1579_008:0086b05": "不能禁。大展家風吼一音。紙墨如山書莫盡。衲僧休",
    "X84n1579_008:0086b06": "向義中尋。此古人直捷指示處。宗眼明白。與眾不同。",
    "X84n1579_008:0086b07": "貧僧恁麼忉怛。早是畫蛇添足。冒瀆睿聰。然蒙賜問。",
    "X84n1579_008:0086b08": "不容緘默。冀國政之暇。少加垂覧○復答晉王問禪",
    "X84n1579_008:0086b09": "要曰。殿下以菩薩應身。乘願再來。弘護佛法。善世利",
    "X84n1579_008:0086b10": "生。於統理國務之暇。常切究竟佛祖一大事因緣。此",
    "X84n1579_008:0086b11": "實不忘本願故也。但於日用放捨諸緣。休息萬念。念",
    "X84n1579_008:0086b12": "起即覺。常覺不昧。行住坐臥。飲食起居。應事接物。看",
    "X84n1579_008:0086b13": "得力不得力。勿隨事物轉。涉他機境。蓋世間萬事萬",
    "X84n1579_008:0086b14": "理。皆出於心。心若了時。無法不了。所以曰。心生則種",
    "X84n1579_008:0086b15": "種法生。心滅則種種法滅。故知心無自性。緣起即空。",
    "X84n1579_008:0086b16": "不用多工。最為省要。法華經曰。治世語言資生業等。",
    "X84n1579_008:0086b17": "皆與實相不相違背。華嚴經曰。不壞世間相。而成出",
    "X84n1579_008:0086b18": "世間法。先德曰。一切善惡。都莫思量。自然得入清淨",
    "X84n1579_008:0086b19": "心體。此乃佛祖直指示人處。若日用工夫。目前事物。",
    "X84n1579_008:0086b20": "莫管他是善是惡。是逆是順。是淨是穢。譬如寶鑑當",
    "X84n1579_008:0086b21": "臺。洞照妍醜。物來即應。物去不留。不要起一念分別",
    "X84n1579_008:0086b22": "揀擇心。亦不要問他靜時閙時苦時。樂時儘與盡力",
    "X84n1579_008:0086b23": "真實做去。若到無理會處。却是好消息。便與一時放",
    "X84n1579_008:0086b24": "下。忽然知解兩忘。人法雙泯。即是大休歇大自在大",
    "X84n1579_008:0086c01": "安樂時節也。昔有國王問波羅提尊者曰。何者是佛。",
    "X84n1579_008:0086c02": "尊者曰。見性是佛。王曰。師見性否。尊者曰。我見佛性。",
    "X84n1579_008:0086c03": "王曰。性在何所。尊者曰。性在作用。王曰。若當用時。幾",
    "X84n1579_008:0086c04": "處出現。尊者曰。若出現時。當有其八。王曰。其八出現。",
    "X84n1579_008:0086c05": "當為我說。尊者即曰。在胎曰身。處世名人。在眼曰見。",
    "X84n1579_008:0086c06": "在耳曰聞。在鼻齅香。在舌談論。在手執捉。在足運奔。",
    "X84n1579_008:0086c07": "徧現俱該沙界。收攝在一微塵。識者知是佛性。不識",
    "X84n1579_008:0086c08": "喚作精魂。此便是究明自性底榜樣。殿下宿具般若",
    "X84n1579_008:0086c09": "種智。必能照了。奚俟鄙言○師年七十餘。因坐胡黨",
    "X84n1579_008:0086c10": "被逮。臨刑時怡然自適。所著有蒲庵集行世(徑山悅嗣)。",
    "X84n1579_008:0086c11": "杭州淨慈休庵無旨可授禪師台之臨海李氏子。參",
    "X84n1579_008:0086c12": "普覺於靈隱。問答之頃。疑情頓釋。住中竺將辭。淨慈",
    "X84n1579_008:0086c13": "諸勤舊爭迎。屢却不聽。強居二載。撾鼓告退○一日",
    "X84n1579_008:0086c14": "示疾。召左右曰。吾逝矣。左右進觚翰。師麾去曰。吾宗",
    "X84n1579_008:0086c15": "本無言說。泊然而寂。火浴齒牙貫珠不壞。設利光瑩。",
    "X84n1579_008:0086c16": "色如金晶。其徒斂諸不壞并遺骼。歸龍華塔而藏焉",
    "X84n1579_008:0086c17": "(靈隱明嗣)。",
    "X84n1579_008:0086c18": "杭州普明立中成禪師郡之錢塘人。姓孫氏。年十三。",
    "X84n1579_008:0086c19": "投慈光若山出家。首謁祖芳聯禪師。一日室中舉臘",
    "X84n1579_008:0086c20": "月火燒山話。師呈頌曰。白雲迷却舊行踪。臘月燒山",
    "X84n1579_008:0086c21": "火正紅。忽地慈風來扇發。冷冰冰處暖烘烘。聯器之。",
    "X84n1579_008:0086c22": "後於北郭建普明寺。以接方來○正統辛未。六月十",
    "X84n1579_008:0086c23": "三日。上堂說偈曰。今年八十一。老病隨緣且遣日。今",
    "X84n1579_008:0086c24": "年記著後年事。後年記著今年日。至癸酉。如期坐化。",
    "X84n1579_008:0087a01": "壽八十三。茶毗舍利無算。建塔於普明(祖芳聯嗣)。",
    "X84n1579_008:0087a02": "杭州淨慈照庵宗靜禪師郡之高氏子。自幼薙落本",
    "X84n1579_008:0087a03": "山。適祖芳聯領院事。師依之。久乃得旨。旋典藏鑰○",
    "X84n1579_008:0087a04": "永樂中應選。出主護國。尋遷雪竇。後淨慈虗席。舉師",
    "X84n1579_008:0087a05": "補之。朝廷頒賜大藏。師詣闕謝恩。止於彌陀寺。示微",
    "X84n1579_008:0087a06": "疾。謂左右曰。吾緣止矣。沐浴更衣。危坐而寂。塔於藕",
    "X84n1579_008:0087a07": "華之祖丘。有三會語錄(祖芳聯嗣已上二人)。",
    "X84n1579_008:0087a08": "溫州瑞安護龍太初啟原禪師日本國人。姓源氏。九",
    "X84n1579_008:0087a09": "歲入建長寺出家。十八請告南詢。歷三年。抵福州時。",
    "X84n1579_008:0087a10": "吳元之丙午二月進京。貢上表物。受齋襯畢。勑見季",
    "X84n1579_008:0087a11": "潭泐公。指令徧參。後謁烏石愚禪師。一日愚上堂曰。",
    "X84n1579_008:0087a12": "雪覆千山。因甚麼孤峰不白。師示眾曰。雷聲隱隱。雨",
    "X84n1579_008:0087a13": "點全無。峰曰。草庵上葢瑠璃瓦。石室中藏瑪瑙瓶。師",
    "X84n1579_008:0087a14": "曰。大蟲騎却南山虎。愚曰。虎生七子。阿那箇無尾巴。",
    "X84n1579_008:0087a15": "師曰。第七箇。愚曰。且放汝三十棒。由是許師入室○",
    "X84n1579_008:0087a16": "後結茅廬阜。復移石龍。出世廣度。遷羅陽三峰。再遷",
    "X84n1579_008:0087a17": "護龍。嘗垂三關語。舜若多神。因甚麼向平地上拖泥",
    "X84n1579_008:0087a18": "帶水。金翅鳥王劈海取龍吞。因甚麼被泥鰍吞却。三",
    "X84n1579_008:0087a19": "世諸佛說不得。因甚麼狸奴白牯念摩訶○一日集",
    "X84n1579_008:0087a20": "眾說偈曰。生也鐵面皮。死也鐵面皮。一擊百雜碎。白",
    "X84n1579_008:0087a21": "日繞圍。擲筆坐逝(烏石愚嗣)。",
    "X84n1579_008:0087a22": "金陵靈谷非幻無涯永禪師衡之西安人。年十二。投",
    "X84n1579_008:0087a23": "烏石傑峰愚和尚出家。愚問何處來。師應聲曰。虗空",
    "X84n1579_008:0087a24": "無向背。愚指鐘示師。師信口成頌曰。百鍊爐中滾出",
    "X84n1579_008:0087b01": "來。虗空元不惹塵埃。如今挂在人頭上。觸著洪音徧",
    "X84n1579_008:0087b02": "九垓。愚奇之。旋為祝髮。居下版。服勤積久。疑滯盡釋。",
    "X84n1579_008:0087b03": "得無礙辯。愚為印可○永樂間。擢為僧錄右闡教。勑",
    "X84n1579_008:0087b04": "住靈谷。會朝廷建大齋壇。禮官董事甚嚴。師若不經",
    "X84n1579_008:0087b05": "意者。左右怪問之。師曰。自家有一大事甚緊。無暇他",
    "X84n1579_008:0087b06": "及。沐浴更衣。趺坐書偈曰。生死悠悠絕世緣。蒙恩永",
    "X84n1579_008:0087b07": "樂太平年。者回撒手歸空去。雪霽雲消月正圓。投筆",
    "X84n1579_008:0087b08": "而逝。上聞。遣中官致祭。茶毗舍利徧布(烏石愚嗣已上二人)。",
    "X84n1579_008:0087b09": "曹洞宗",
    "X84n1579_008:0087b10": "西京萬壽雪庭福裕禪師太原文水張氏子。師五齡",
    "X84n1579_008:0087b11": "解語。日了千言。九歲入學。一目十行。遭亂喪家。道逢",
    "X84n1579_008:0087b12": "老僧。令師出家。曰汝能誦得法華經。則一生事畢。師",
    "X84n1579_008:0087b13": "曰。佛法止此乎。莫更有向上消息否。老僧異之。遂偕",
    "X84n1579_008:0087b14": "謁休林古佛於仙巖曰。此子龍象種也。得奉巾瓶。他",
    "X84n1579_008:0087b15": "日必成大器。林欣納之。乃為祝髮受具。遂與雙溪廣",
    "X84n1579_008:0087b16": "公同參者七年。次參萬松秀禪師。一見便許入室。問",
    "X84n1579_008:0087b17": "子從何得箇消息。便恁麼來。師曰。老老大大。向學人",
    "X84n1579_008:0087b18": "納敗闕作麼。秀曰。老僧過在何處。師曰。學人且禮拜。",
    "X84n1579_008:0087b19": "暫為和尚葢覆却。秀大喜。遂為印可(法音[沆-几+桀]曰且道葢覆箇什麼咄",
    "X84n1579_008:0087b20": "千年田八百主)○從此親炙十年。值壬辰之變。祖剎荒蕪。朝",
    "X84n1579_008:0087b21": "命以師補之。尋承萬松海雲。重以尺牘相招。遂應朝",
    "X84n1579_008:0087b22": "命。世祖潛邸。命師作資戒會○憲宗詔詣帳殿。奏對",
    "X84n1579_008:0087b23": "稱旨。俾總領釋教○世祖即祚。因論辨偽經。馳驛以",
    "X84n1579_008:0087b24": "聞。火其書。賜光宗正法之號。命師故里剏建精舍。曰",
    "X84n1579_008:0087c01": "報恩。給田若物以飯眾。時萬壽祖席乏人。眾請師主",
    "X84n1579_008:0087c02": "之。師姿穎悟。三閱藏教而成誦。透掖後學無勌色。通",
    "X84n1579_008:0087c03": "羣書。善翰墨吟咏。其上堂普說。幾十萬言。播在叢林。",
    "X84n1579_008:0087c04": "門人請梓之。師聞而叱之曰。此吾一時游戲所發。安",
    "X84n1579_008:0087c05": "可以形跡為哉。既老勌於接納。歸棲嵩陽○僧問如",
    "X84n1579_008:0087c06": "何是西來意。師曰。待乳峰點頭。即向汝道(龍唐柱云有問如何",
    "X84n1579_008:0087c07": "是西來意即向他道直待乳峰點頭亦不向汝道)○問如何是向上尊貴一",
    "X84n1579_008:0087c08": "路。師曰。漁歌驚起沙汀鷺。飛出蘆花不見踪(三宜盂公一字",
    "X84n1579_008:0087c09": "入公門九牛㧞不出)○問九年面壁時如何。師曰。官不容針。曰",
    "X84n1579_008:0087c10": "一花五葉時如何。曰私通車馬。曰恁麼新豐一曲。因",
    "X84n1579_008:0087c11": "師唱出也。師曰。誰買黃金鑄子期○至元乙亥秋。示",
    "X84n1579_008:0087c12": "微疾。書偈告終。塔於寺之西隅(報恩秀嗣)。",
    "X84n1579_008:0087c13": "燕京報恩林泉從倫禪師參萬松見阿那律。得聞天",
    "X84n1579_008:0087c14": "眼因緣。忽有省曰。設使五眼俱瞎。又能開我向上眼",
    "X84n1579_008:0087c15": "矣。因舉似萬松秀。秀問如何是向上眼。師曰。瞎秀曰。",
    "X84n1579_008:0087c16": "真箇瞎。師復曰。瞎瞎。秀頷之。初住萬壽。上堂。禪禪禪。",
    "X84n1579_008:0087c17": "非正非偏。無意路。有玄淵。超今返古。絕後光先。但能",
    "X84n1579_008:0087c18": "忘影迹。何必守蹄筌。直指人心見性。須憑祖意通玄。",
    "X84n1579_008:0087c19": "九年面壁真消息。端的其中有祕傳○元世祖至元",
    "X84n1579_008:0087c20": "九年。詔入內殿。從容問辨。薄暮將退。帝曰。在先有問。",
    "X84n1579_008:0087c21": "皆言無說。今何却有說耶。師曰。理本無說。今且約事",
    "X84n1579_008:0087c22": "而言。帝曰。何故理無言說。師曰。理與神會。如人食蜜。",
    "X84n1579_008:0087c23": "中邊皆甜。若問蜜之色相。紫白可言。若論味之形容。",
    "X84n1579_008:0087c24": "實難訴說○示眾。北斗似杓。南斗似瓢。任伊斟酌。暖",
    "X84n1579_008:0088a01": "日涼飈。冬至寒食一百五。須知氣節不相饒。到此莫",
    "X84n1579_008:0088a02": "有解吞吐者麼○僧問法眼道。我二十年只作境會。",
    "X84n1579_008:0088a03": "既不作境會。合作麼生會。師曰。猿抱子歸青嶂後。鳥",
    "X84n1579_008:0088a04": "啼花落碧巖前○示眾。若論此事。如丹鳳沖霄。不留",
    "X84n1579_008:0088a05": "其跡。良由性空寥廓。慧日精明。照五蘊之皆空。使萬",
    "X84n1579_008:0088a06": "緣之俱泯。直得星攢碧落。月浸丹墀。翡翠簾垂。燭香",
    "X84n1579_008:0088a07": "人靜。當此之際。那容喘息。寧許窺窬。密室不通風。玄",
    "X84n1579_008:0088a08": "門難措足。雖然如是。一點靈明通宇宙。那拘西竺與",
    "X84n1579_008:0088a09": "曹溪○示眾。妙用縱橫。智體不動。子雖依倚。父全不",
    "X84n1579_008:0088a10": "知。撒乾葢而本自無心。踞坤輿而端然有力。此亦寂",
    "X84n1579_008:0088a11": "而不動。感而遂通之朕兆也。於此半遮半露。似晦似",
    "X84n1579_008:0088a12": "明。菉竹猗猗。有裴君子。孰能於是了別心佛之根莖",
    "X84n1579_008:0088a13": "枝葉者耶。雖倚蒲危坐。虗室生白。心月孤圓。秋天獨",
    "X84n1579_008:0088a14": "迥。猶須轉身不居一色。直得雁迴北塞。聲噎南樓。木",
    "X84n1579_008:0088a15": "女初聞。石人遙聽。祇知日午是三更。那信天明方半",
    "X84n1579_008:0088a16": "夜。何也。月滿猶虧半。烏沈始是圓○示眾。黃河九曲。",
    "X84n1579_008:0088a17": "誰能直下承當。白浪千尋。孰解其間薦得。透與不透。",
    "X84n1579_008:0088a18": "儘自瀾翻。將心用心。休教蹉過。直須知有雲外立千",
    "X84n1579_008:0088a19": "峰。不可言無巖前分萬壑。靈松帶露。怪柏欺霜。傲四",
    "X84n1579_008:0088a20": "時而莫可彫零。超萬象而敢為主宰。憑何道理。便乃",
    "X84n1579_008:0088a21": "如斯。天得一清。地得一寧。衲僧得一。鼻直眼橫。怕汝",
    "X84n1579_008:0088a22": "不信。試摸索看○示眾。語忌十成。正雖正而不應居",
    "X84n1579_008:0088a23": "正。機貴回互。偏雖偏而莫滯於偏。所以道澄源湛水。",
    "X84n1579_008:0088a24": "尚棹孤舟。古佛道場。猶乘車子。爭肯教伊向死水裏",
    "X84n1579_008:0088b01": "作活計。到此地面。活潑潑。轉轆轆。方有少分相應。雖",
    "X84n1579_008:0088b02": "則水澄月滿。一念萬年。正是道人可愁慮處。何也。有",
    "X84n1579_008:0088b03": "德非為德。無功始是功。直得妙盡無依。功成不處。萬",
    "X84n1579_008:0088b04": "類千般。莫能收管。有時橫身劫外。有時垂手廛中。正",
    "X84n1579_008:0088b05": "去偏來。無非兼帶。這邊那畔。不滯有無。祇此建化玄",
    "X84n1579_008:0088b06": "門。便是抄直要路。若也於斯灑灑落落。了了明明。不",
    "X84n1579_008:0088b07": "枉不向響山中。善通音耗。未萌枝上。能辨春秋。咦。還",
    "X84n1579_008:0088b08": "達此意麼。若解無中能唱出。方知元不住宮商○至",
    "X84n1579_008:0088b09": "元辛巳。十月二十日。奉旨就大都憫忠寺。焚燒道藏",
    "X84n1579_008:0088b10": "偽經。除道德經外。盡行燒燬。命師下火。師陞座。以火",
    "X84n1579_008:0088b11": "炬打一圓相曰。諸仁者。祇如三洞靈文。還能證此火",
    "X84n1579_008:0088b12": "光三昧也無。若也於斯會得。家有北斗經。人口保安",
    "X84n1579_008:0088b13": "寧。其或未然。從此灰飛煙滅盡。任伊到處覓天尊。急",
    "X84n1579_008:0088b14": "著眼看(報恩秀嗣)。",
    "X84n1579_008:0088b15": "吾捨從寬禪師臨終。問其次兄曰。佛祖父母。我今一",
    "X84n1579_008:0088b16": "箭射殺。二哥以為何如。隨整襟坐脫(報恩秀嗣)。",
    "X84n1579_008:0088b17": "上都華嚴全一至溫禪師邢州郝氏子。幼聰慧異常",
    "X84n1579_008:0088b18": "兒。六歲祝髮。參萬松秀和尚。秀命為侍者。凡秀偈頌",
    "X84n1579_008:0088b19": "法語。一聞輒了。遂得法焉。常以侍者代應對。機鋒不",
    "X84n1579_008:0088b20": "可犯。太保文貞公劉秉忠。薦師有經世才。世祖召見。",
    "X84n1579_008:0088b21": "與語大悅。留內庭三載。多有贊益。將授以官。堅辭還",
    "X84n1579_008:0088b22": "山。錫號曰。佛國普安大禪師○至元丁卯五月示疾。",
    "X84n1579_008:0088b23": "右脇而逝。異香三日。茶毗舍利無數(報恩秀嗣)。",
    "X84n1579_008:0088b24": "丞相耶律楚材居士遼人也。別號湛然居士。因金滅",
    "X84n1579_008:0088c01": "遼。公歸金。改稱移剌。時京師禪伯甚多。公獨重聖安",
    "X84n1579_008:0088c02": "澄和尚。常訪以祖道。屢舉古尊宿語錄中所得叩之。",
    "X84n1579_008:0088c03": "澄間有許可。公自以為得。及遭憂患。求道愈亟。遂再",
    "X84n1579_008:0088c04": "以前所得訪澄。澄為大翻前案。不然所見。公甚惑焉。",
    "X84n1579_008:0088c05": "問其故。澄從容謂公曰。昔公居要地。又儒者多不諦",
    "X84n1579_008:0088c06": "信佛書。惟搜摘語錄。以資譚柄。故予不敢苦加鉗錘",
    "X84n1579_008:0088c07": "耳。今揣公心。果為本分事。子豈得不為苦口。然予老",
    "X84n1579_008:0088c08": "矣。有萬松老人者。宗說精通。宗門大匠。公能見之。自",
    "X84n1579_008:0088c09": "當了公大事。公唯唯。往謁萬松。甚有契合。杜絕人跡。",
    "X84n1579_008:0088c10": "苦心力究者三年。乃獲印證。先是元世祖將西征。有",
    "X84n1579_008:0088c11": "司奏五臺等處僧徒。有能呪術武略。及有膂力者。為",
    "X84n1579_008:0088c12": "部兵扈從西征。公言於上曰。釋氏之高行者。必守不",
    "X84n1579_008:0088c13": "殺戒。奉慈忍行。故有危身不證鵝珠。守死不拔生草",
    "X84n1579_008:0088c14": "者。法王法令。拳拳奉行。雖死不犯。用之從兵。豈其宜",
    "X84n1579_008:0088c15": "哉。其不循法律者。必無志行。在彼既違佛旨。在此豈",
    "X84n1579_008:0088c16": "忠王事。故皆不可以從王師也。帝從之(報恩秀嗣)。",
    "X84n1579_008:0088c17": "屏山李純甫居士初恃文譽。好排釋老。偶遇萬松秀",
    "X84n1579_008:0088c18": "和尚於邢臺。一言之下。遂獲契證。乃盡翻內典。徧究",
    "X84n1579_008:0088c19": "禪宗。注金剛楞嚴等經。序輔教原教等論。嘗著少室",
    "X84n1579_008:0088c20": "面壁庵記略曰。達磨大師西來。孤唱教外別傳之旨。",
    "X84n1579_008:0088c21": "豈吾佛教外。復有所傳乎。特不泥於名相耳。真傳教",
    "X84n1579_008:0088c22": "者。非別傳也。自師之至。其子孫徧天下。漸於義學沙",
    "X84n1579_008:0088c23": "門。以及學士大夫。潛符密契。不可勝數。其著而成書",
    "X84n1579_008:0088c24": "者。清涼得之以疏華嚴。圭峰得之以鈔圓覺。無盡得",
    "X84n1579_008:0089a01": "之以解法華。頴濵得之以釋老子。吉甫得之以論周",
    "X84n1579_008:0089a02": "易。伊川兄弟得之以訓詩書。東萊得之以議左氏。無",
    "X84n1579_008:0089a03": "垢得之以說語孟。使聖人之道。不墮於寂滅。不死於",
    "X84n1579_008:0089a04": "虗無。不縛於形器。相為表裏。如符劵然。雖狂夫愚婦。",
    "X84n1579_008:0089a05": "可以立悟於便旋顧盼之間。如分餘燈。以燭冥室。顧",
    "X84n1579_008:0089a06": "不快哉。士著述甚多。開發後學。大有功於宗乘。臨終",
    "X84n1579_008:0089a07": "無疾。趺坐合掌面西而逝(報恩秀嗣已上六人)。",
    "X84n1579_008:0089a08": "順德天寧弘明虗照禪師遼州申氏子。參仙巖。因默",
    "X84n1579_008:0089a09": "坐聞磬聲。豁然有省。乃振錫燕之歸義。值太保劉文",
    "X84n1579_008:0089a10": "正公向道有契。付囑畢。乃沐浴更衣。索筆書偈云。四",
    "X84n1579_008:0089a11": "大無常。名為幻身擺手便行。入無生滅。汝當善自珍",
    "X84n1579_008:0089a12": "重。趺坐而逝。茶毗得舍利百顆。劉文正公入奏。塔舍",
    "X84n1579_008:0089a13": "利於天寧。嗣法門人子顏子淇等。二十有八人。皆堅",
    "X84n1579_008:0089a14": "苦特立之士。洞上一宗。斯為盛焉(仙巖德嗣)。",
    "X84n1579_008:0089a16": "續指月錄卷八"
}