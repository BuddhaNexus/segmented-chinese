{
    "T08n0221_005:0030c12": "放光般若經卷第五",
    "T08n0221_005:0030c14": "西晉于闐國三藏無羅叉",
    "T08n0221_005:0030c15": "奉　詔譯",
    "T08n0221_005:0030c16": "◎摩訶般若波羅蜜歎衍品第二十三",
    "T08n0221_005:0030c17": "須菩提白佛言：「唯，世尊！摩訶衍摩訶衍者，出",
    "T08n0221_005:0030c18": "諸天、世間人、阿須倫之上。衍與空等，如虛空，",
    "T08n0221_005:0030c19": "與無量無央數眾生而作救護，以此，世尊！為",
    "T08n0221_005:0030c20": "摩訶衍。菩薩摩訶薩亦不見來時、亦不見去",
    "T08n0221_005:0030c21": "時、亦不見住處；摩訶衍如是，亦不見前後、亦",
    "T08n0221_005:0030c22": "不見中央。世尊！是故摩訶衍名為無有與等",
    "T08n0221_005:0030c23": "者，而無有雙，是故名曰摩訶衍。」佛告須菩提：",
    "T08n0221_005:0030c24": "「如是，如是！須菩提！摩訶衍者，六波羅蜜是。復",
    "T08n0221_005:0030c25": "有摩訶衍，所謂諸陀羅尼門、諸三昧門，首楞",
    "T08n0221_005:0030c26": "嚴三昧乃至虛空際解脫無所著三昧，是為",
    "T08n0221_005:0030c27": "菩薩摩訶薩摩訶衍。須菩提！復有摩訶衍，內",
    "T08n0221_005:0030c28": "外空乃至無有空，是為摩訶衍復有摩訶衍。",
    "T08n0221_005:0030c29": "三十七品、佛十八法，是為菩薩摩訶薩摩訶",
    "T08n0221_005:0031a01": "衍。如須菩提所言，摩訶衍者，出諸天、阿須倫、",
    "T08n0221_005:0031a02": "世間人民之上。須菩提！假令欲界其中所有，",
    "T08n0221_005:0031a03": "實有、不異諦、不顛倒、有常、堅強，亦不變易，非",
    "T08n0221_005:0031a04": "為空法。若當爾者，摩訶衍亦不能出過諸天、",
    "T08n0221_005:0031a05": "龍、阿須倫、世間人民上。須菩提！當知欲界，劫",
    "T08n0221_005:0031a06": "盡燒時所有皆盡，無常無強、亦無堅固用。是",
    "T08n0221_005:0031a07": "故摩訶衍出過世間人民、諸天、阿須倫之上。若",
    "T08n0221_005:0031a08": "使色界亦當有常、常堅固者，摩訶衍亦不能",
    "T08n0221_005:0031a09": "出其上。用色界空無常，堅固亦當壞盡亦不",
    "T08n0221_005:0031a10": "久住，是故摩訶衍出過其上。至于無色界皆",
    "T08n0221_005:0031a11": "當滅盡，亦如是。須菩提！若色湛然堅固、有常、",
    "T08n0221_005:0031a12": "諦、不顛倒，為是堅固法者，摩訶衍亦復不能",
    "T08n0221_005:0031a13": "過諸天、阿須倫、世間人民上；用色無常、無強堅",
    "T08n0221_005:0031a14": "固、不諦、顛倒故，摩訶衍出過其上。痛想行識",
    "T08n0221_005:0031a15": "皆悉無常，亦如是。若眼耳鼻舌身意，色聲香",
    "T08n0221_005:0031a16": "味細滑法及十二因緣，湛然有常、堅強、牢固、",
    "T08n0221_005:0031a17": "諦、不顛倒、常久安者，摩訶衍亦復不能出過",
    "T08n0221_005:0031a18": "其上；用諸法及十二因緣，無常、無堅、無強、無",
    "T08n0221_005:0031a19": "牢、無固、不諦、顛倒，皆如劫燒非安法故，摩訶",
    "T08n0221_005:0031a20": "衍德出過諸天、龍、鬼神、世間人民上。須菩提！",
    "T08n0221_005:0031a21": "若法性中有所有者，不為摩訶衍；以法性無",
    "T08n0221_005:0031a22": "所有故，為摩訶衍。假令如、真際、不可思議，體",
    "T08n0221_005:0031a23": "有所有者，亦不為摩訶衍；以如、真際、不可思",
    "T08n0221_005:0031a24": "議、體無所有故，為摩訶衍。須菩提！若六波羅",
    "T08n0221_005:0031a25": "蜜有所有者，不為摩訶衍；以六波羅蜜無所",
    "T08n0221_005:0031a26": "有故，為摩訶衍，出過諸天、龍、阿須倫、世間人民",
    "T08n0221_005:0031a27": "上。若內外空及有無空有所有者，不為摩訶",
    "T08n0221_005:0031a28": "衍；以內外空及有無空無所有故，為摩訶衍，",
    "T08n0221_005:0031a29": "出過諸天、阿須倫、世間人民上。若三十七品",
    "T08n0221_005:0031b01": "及十八法有所有者，不為摩訶衍；用三十七",
    "T08n0221_005:0031b02": "品及佛十八法無所有故，為摩訶衍，出過諸",
    "T08n0221_005:0031b03": "天、阿須倫、世間人民上。須菩提！若八輩地法",
    "T08n0221_005:0031b04": "須陀洹法、斯陀含法、阿那含法、阿羅漢法、辟支",
    "T08n0221_005:0031b05": "佛法、阿惟三佛法、佛法有所有者，不為摩訶",
    "T08n0221_005:0031b06": "衍；用八輩法從須陀洹至佛法無所有故，為",
    "T08n0221_005:0031b07": "摩訶衍，出過諸天、阿須倫、世間人民上。須菩",
    "T08n0221_005:0031b08": "提！若八輩從須陀洹、斯陀含、阿那含、阿羅漢、",
    "T08n0221_005:0031b09": "辟支佛、阿惟三佛、佛有所有者，不為摩訶衍；",
    "T08n0221_005:0031b10": "用種性從須陀洹上至佛無所有故，為摩訶",
    "T08n0221_005:0031b11": "衍，出過諸天、阿須倫、世間人民上。須菩提！",
    "T08n0221_005:0031b12": "若諸天、阿須倫、世間人民有所有者，不為摩訶",
    "T08n0221_005:0031b13": "衍；用諸天、阿須倫、世間人民無所有故，為摩",
    "T08n0221_005:0031b14": "訶衍，出過其上。須菩提！若有菩薩摩訶薩從",
    "T08n0221_005:0031b15": "初發意乃至佛坐，中間諸可所作，發意以來",
    "T08n0221_005:0031b16": "有所有者，不為摩訶衍；用菩薩摩訶薩初發",
    "T08n0221_005:0031b17": "意以來乃至佛坐，無所有故，為摩訶衍，出過",
    "T08n0221_005:0031b18": "諸天、阿須倫、世間人民上。須菩提！若菩薩摩",
    "T08n0221_005:0031b19": "訶薩金剛慧有所有者，菩薩不覺諸習緒不",
    "T08n0221_005:0031b20": "成薩云若；用金剛慧無所有故，菩薩覺諸習",
    "T08n0221_005:0031b21": "緒者成薩云若，以是故出過諸天、阿須倫、世",
    "T08n0221_005:0031b22": "間人民上。須菩提！若如來、無所著、等正覺三",
    "T08n0221_005:0031b23": "十二大士之相有所有者，如來、無所著、等正",
    "T08n0221_005:0031b24": "覺不能出諸天、阿須倫、世間人民上，無此威",
    "T08n0221_005:0031b25": "德神耀光明巍巍之事；用三十二相無所有",
    "T08n0221_005:0031b26": "故，如來、無所著、等正覺威德神耀光明巍巍，",
    "T08n0221_005:0031b27": "出過諸天，阿須倫，世間人民上。須菩提！若如",
    "T08n0221_005:0031b28": "來、無所著、等正覺光明有所有者，如來光明",
    "T08n0221_005:0031b29": "不能遍至十方恒邊沙國土。須菩提！用光明",
    "T08n0221_005:0031c01": "無所有故，能遍照恒沙國土。須菩提！若八",
    "T08n0221_005:0031c02": "種聲有所有者，如來音聲不能周遍十方恒",
    "T08n0221_005:0031c03": "邊沙無量國土。若佛法輪有所有者，如來不",
    "T08n0221_005:0031c04": "能轉法輪——諸沙門、婆羅門、世間人民，諸天、鬼",
    "T08n0221_005:0031c05": "神、龍，諸魔諸梵所不能轉者。須菩提！若眾生",
    "T08n0221_005:0031c06": "有所有者，如來所能為眾生轉法輪，令諸",
    "T08n0221_005:0031c07": "眾生於無餘泥洹界而般泥洹；以眾生非物，",
    "T08n0221_005:0031c08": "無所有故，是以如來為轉法輪令得泥洹，當",
    "T08n0221_005:0031c09": "來者亦當復般泥洹。」◎",
    "T08n0221_005:0031c10": "◎摩訶般若波羅蜜衍與空等品第二十四",
    "T08n0221_005:0031c11": "佛告須菩提：「如汝所言，衍與空等。如是，如",
    "T08n0221_005:0031c12": "是！實與空等。譬如虛空，亦不可知東、亦不知",
    "T08n0221_005:0031c13": "西、亦不知南、亦不知北、亦不知四維上下。須",
    "T08n0221_005:0031c14": "菩提！如來衍者，亦無有東西南北，亦無四",
    "T08n0221_005:0031c15": "維上下。須菩提！譬如虛空，無長無短、無方無",
    "T08n0221_005:0031c16": "圓；如來衍者亦如是。譬如虛空，亦不青黃、亦",
    "T08n0221_005:0031c17": "不赤白、亦不紅縹；如來衍者亦如是。是故，須",
    "T08n0221_005:0031c18": "菩提！衍與空等，是故名為衍。譬如虛空，不",
    "T08n0221_005:0031c19": "過去不當來亦不現在；如來衍者亦如是，衍",
    "T08n0221_005:0031c20": "與空等。譬如虛空，不長亦不大、不增亦不減；",
    "T08n0221_005:0031c21": "如來衍者亦如是，是故衍與空等。須菩提！譬",
    "T08n0221_005:0031c22": "如虛空，亦不著亦不斷；如來衍者亦如是。譬",
    "T08n0221_005:0031c23": "如虛空，不生亦不滅、亦不住亦無異，是故名為",
    "T08n0221_005:0031c24": "衍與空等。譬如虛空，亦不善亦不不善、亦不",
    "T08n0221_005:0031c25": "言亦不語；衍亦如是，不語亦不善惡，是故衍",
    "T08n0221_005:0031c26": "與空等。須菩提！譬如虛空，亦不見亦不聞、亦",
    "T08n0221_005:0031c27": "不有亦不識；衍者亦不聞亦不見、亦不有亦",
    "T08n0221_005:0031c28": "不識，是故衍與空等。須菩提！譬如虛空，不思",
    "T08n0221_005:0031c29": "亦不覺、亦不作證、亦不棄亦不念；衍亦如是。",
    "T08n0221_005:0032a01": "譬如虛空，亦不婬法亦不無婬；摩訶衍亦如",
    "T08n0221_005:0032a02": "是。須菩提！譬如虛空，亦不屬欲界、亦不屬形",
    "T08n0221_005:0032a03": "界、亦不屬無形界；衍亦如是，亦不屬三界，是",
    "T08n0221_005:0032a04": "故衍與空等。譬如虛空，亦不初發意，亦不二三",
    "T08n0221_005:0032a05": "四五六七八九，亦不十住意；衍亦如是，亦無",
    "T08n0221_005:0032a06": "十住意，是故衍與空等。譬如虛空，亦無須陀",
    "T08n0221_005:0032a07": "洹道、斯陀含道、阿那含道、阿羅漢道；衍亦如",
    "T08n0221_005:0032a08": "是，是故衍與空等。須菩提！譬如虛空，亦非弟",
    "T08n0221_005:0032a09": "子地、亦非辟支佛地、亦非阿惟三佛地；衍亦",
    "T08n0221_005:0032a10": "如是，是故衍與空等。譬如虛空，亦非形色亦",
    "T08n0221_005:0032a11": "不非形色、亦非礙亦不非礙、亦非應亦不非",
    "T08n0221_005:0032a12": "應；衍亦如是，是故衍與空等。須菩提！譬如虛",
    "T08n0221_005:0032a13": "空，亦不有常亦不無常、亦非苦亦非樂、亦非",
    "T08n0221_005:0032a14": "我亦不非我；衍亦如是，是故衍與空等。譬如",
    "T08n0221_005:0032a15": "虛空，亦非空亦不非空、亦不相亦非不相、亦",
    "T08n0221_005:0032a16": "不願亦非不願；衍亦如是，是故衍與空等。",
    "T08n0221_005:0032a17": "須菩提！譬如虛空，亦不滅淨亦不不滅淨、",
    "T08n0221_005:0032a18": "亦非寂亦不非寂；衍亦如是，是故衍與空等。",
    "T08n0221_005:0032a19": "譬如虛空，亦不明亦不冥；衍亦如是。須菩提！",
    "T08n0221_005:0032a20": "譬如虛空，亦不可見亦非不見；衍亦如是，是",
    "T08n0221_005:0032a21": "故衍與空等。譬如虛空，亦無行亦無不行；衍",
    "T08n0221_005:0032a22": "亦如是，是故衍與空等。以是故，須菩提！摩",
    "T08n0221_005:0032a23": "訶衍與空等。如須菩提言，虛空覆護不可計",
    "T08n0221_005:0032a24": "阿僧祇人；摩訶衍亦如是。須菩提！眾生無",
    "T08n0221_005:0032a25": "有緒，虛空亦無有緒；虛空無有緒，摩訶衍亦",
    "T08n0221_005:0032a26": "無有緒。當作是念，當作是知。須菩提！是故",
    "T08n0221_005:0032a27": "不可計阿僧祇人仰摩訶衍。何以故？須菩提！",
    "T08n0221_005:0032a28": "眾、生摩訶衍、虛空，俱無所有故。眾生無有限",
    "T08n0221_005:0032a29": "量，虛空亦無有限量，摩訶衍亦不可限量。是",
    "T08n0221_005:0032b01": "故，須菩提！無量阿僧祇眾生望摩訶衍。須菩",
    "T08n0221_005:0032b02": "提！虛空、摩訶衍、眾生，俱不可得見。須菩提！如",
    "T08n0221_005:0032b03": "眾生無有限，虛空無有限。當作是知，摩訶",
    "T08n0221_005:0032b04": "衍亦無有限。眾生無有緒，法性亦無有緒；如",
    "T08n0221_005:0032b05": "法性無有緒，虛空亦無有緒。如虛空無有緒，",
    "T08n0221_005:0032b06": "摩訶衍亦無有緒；如摩訶衍無有緒，無量無",
    "T08n0221_005:0032b07": "限亦無有緒。如無限無有緒，不可計亦無有",
    "T08n0221_005:0032b08": "緒。以是，須菩提！不可計眾生望摩訶衍。何以",
    "T08n0221_005:0032b09": "故？眾生及法性、虛空、摩訶衍、阿僧祇、無有量、",
    "T08n0221_005:0032b10": "不可計，皆不可得見。須菩提！如眾生無緒，當",
    "T08n0221_005:0032b11": "知如來亦無緒；如佛無有緒，虛空亦無有緒。",
    "T08n0221_005:0032b12": "如虛空無有緒，當知摩訶衍亦無緒；如衍無",
    "T08n0221_005:0032b13": "緒，阿僧祇無有緒；如阿僧祇無緒，當知無量",
    "T08n0221_005:0032b14": "無限亦無緒；如無限無有緒，當知一切眾生亦",
    "T08n0221_005:0032b15": "無有緒。如是，須菩提！不可計阿僧祇人皆仰",
    "T08n0221_005:0032b16": "摩訶衍。何以故？眾生及佛、虛空、摩訶衍、阿僧",
    "T08n0221_005:0032b17": "祇、無量無限，一切諸法皆不可見。「復次，須菩提！",
    "T08n0221_005:0032b18": "吾我緒乃至知見緒、真際緒，如真際緒，當如",
    "T08n0221_005:0032b19": "是知諸法緒。是故，須菩提！無央數阿僧祇人",
    "T08n0221_005:0032b20": "皆仰摩訶衍。何以故？眾生及諸法皆不可見。",
    "T08n0221_005:0032b21": "須菩提！吾我、眾生緒及知見、不可思議體，如",
    "T08n0221_005:0032b22": "不可思議，當知五陰緒、諸法緒。須菩提！不可",
    "T08n0221_005:0032b23": "計阿僧祇人望摩訶衍。何以故？所謂吾我及",
    "T08n0221_005:0032b24": "諸法，皆不可見故。須菩提！如吾我緒、知見緒，",
    "T08n0221_005:0032b25": "眼耳鼻舌身意亦無有緒。如六情無有緒，當",
    "T08n0221_005:0032b26": "知諸法亦無有緒。如是，須菩提！不可計阿僧",
    "T08n0221_005:0032b27": "祇人皆仰摩訶衍。何以故？所謂吾我及諸法，",
    "T08n0221_005:0032b28": "皆不可見故。須菩提！如吾我無緒及知見亦",
    "T08n0221_005:0032b29": "無有緒，當作是知，六波羅蜜亦無有緒。如般",
    "T08n0221_005:0032c01": "若波羅蜜無緒，當知諸法亦無有緒。須菩提！",
    "T08n0221_005:0032c02": "是故無央數阿僧祇人皆仰摩訶衍。何以故？",
    "T08n0221_005:0032c03": "吾我及諸法皆不可見。須菩提！以吾我無緒，",
    "T08n0221_005:0032c04": "內外空無緒及有無空亦復無緒。如有無空",
    "T08n0221_005:0032c05": "無端緒，諸法亦無端緒。以是故，不可計阿僧",
    "T08n0221_005:0032c06": "祇眾生皆望摩訶衍。何以故？吾我及諸法皆",
    "T08n0221_005:0032c07": "不可見故。須菩提！吾我、眾生及知見無端緒，",
    "T08n0221_005:0032c08": "及三十七品、十八法亦無端緒。如十八法無",
    "T08n0221_005:0032c09": "端緒，須菩提！是故不可計阿僧祇人望摩訶",
    "T08n0221_005:0032c10": "衍。何以故？吾我諸法皆不可見故。須菩提！吾",
    "T08n0221_005:0032c11": "我無端緒，種性已辨及諸法無有緒，是故不",
    "T08n0221_005:0032c12": "可計眾生望摩訶衍。何以故？吾我及諸法皆",
    "T08n0221_005:0032c13": "不可見。須菩提！須陀洹無有緒，斯陀含、阿那",
    "T08n0221_005:0032c14": "含、阿羅漢、辟支佛上至佛薩云若及諸法無有",
    "T08n0221_005:0032c15": "緒。以是故，一切眾生望摩訶衍。何以故？吾我",
    "T08n0221_005:0032c16": "及諸法皆不可見。譬如泥洹性為一切眾生而",
    "T08n0221_005:0032c17": "作覆護，是故摩訶衍為一切眾生而作覆護。須",
    "T08n0221_005:0032c18": "菩提！所言摩訶衍，亦不見來時、亦不見去時、",
    "T08n0221_005:0032c19": "亦不見住處。何以故？諸法不動搖故。諸法亦",
    "T08n0221_005:0032c20": "不去、亦不來、亦無有住處。何以故？五陰性、五",
    "T08n0221_005:0032c21": "陰相、五陰事、五陰如，亦不來、亦不去、亦無住",
    "T08n0221_005:0032c22": "處。眼耳鼻舌身意，色聲香味細滑識法、性、如、",
    "T08n0221_005:0032c23": "事、相，亦不來、亦不去、亦無住處。四大，性、如、事、",
    "T08n0221_005:0032c24": "相，識性空，如、事、相，亦不來、亦不去、亦無住處。",
    "T08n0221_005:0032c25": "如、真際、不可思議性，亦不來、亦不去、亦無住",
    "T08n0221_005:0032c26": "處。六波羅蜜，性、如、事、相，亦不來、亦不去、亦無住",
    "T08n0221_005:0032c27": "處。三十七品、十八法，性、如、事、相，亦不來、亦不去、",
    "T08n0221_005:0032c28": "亦無住處。道及佛，性、如、事、相，亦不來、亦不去、",
    "T08n0221_005:0032c29": "亦無住處。有為、無為，性、如、事、相，亦不來、亦不",
    "T08n0221_005:0033a01": "去、亦無住處。須菩提！如汝所言，摩訶衍亦不",
    "T08n0221_005:0033a02": "見東西南北四維上下者，名與三世等，是故為",
    "T08n0221_005:0033a03": "摩訶衍。須菩提！如汝所言，審諦無異。何以故？",
    "T08n0221_005:0033a04": "過去世非世空，當來世非世空，現在世非世",
    "T08n0221_005:0033a05": "空，三世等等者空，摩訶衍衍自空，菩薩菩薩",
    "T08n0221_005:0033a06": "自空。須菩提！空者亦非數，亦非多亦非少。是",
    "T08n0221_005:0033a07": "故菩薩摩訶薩、摩訶衍與三世等，無偶無隻，",
    "T08n0221_005:0033a08": "無婬怒癡亦不離婬怒癡，亦不恚亦不可見，",
    "T08n0221_005:0033a09": "善惡亦不可見，有常無常及與吾我亦不可",
    "T08n0221_005:0033a10": "見，苦樂我非我亦不可見，三界亦不可見，度",
    "T08n0221_005:0033a11": "三界亦不可見。何以故？其形事不可見故。過",
    "T08n0221_005:0033a12": "去色以過去色自空，當來色以當來色自空，",
    "T08n0221_005:0033a13": "今現在色以現在色自空，痛想行識亦爾。過",
    "T08n0221_005:0033a14": "去色空不可見，過去空空不可見，現在五陰",
    "T08n0221_005:0033a15": "色空尚不可見，何況當來過去五陰空而可",
    "T08n0221_005:0033a16": "見者？空亦不見五陰，五陰亦不見空。假令空",
    "T08n0221_005:0033a17": "能見五陰者，五陰亦當見空。須菩提！過去六",
    "T08n0221_005:0033a18": "波羅蜜亦不見，當來六波羅蜜亦不見，現在",
    "T08n0221_005:0033a19": "六波羅蜜亦不見。三世等，六波羅蜜亦不見，等",
    "T08n0221_005:0033a20": "亦不見，三世等亦復不見等。等不見等，故三",
    "T08n0221_005:0033a21": "世不見，過去當來今現在三十七品、十八法",
    "T08n0221_005:0033a22": "亦不見，三世等亦不見。須菩提！等亦不見，",
    "T08n0221_005:0033a23": "三十七品及十八法過去當來今現在等亦不",
    "T08n0221_005:0033a24": "於三世不可見，於三世中亦不見三十七品及",
    "T08n0221_005:0033a25": "十八法，何況於三世等而可見者？「復次，須菩",
    "T08n0221_005:0033a26": "提！過去凡人、當來凡人、現在凡人亦不可見，",
    "T08n0221_005:0033a27": "三世等凡人亦不可見。何以故？眾生本不可",
    "T08n0221_005:0033a28": "見故。過去當來今現在弟子、緣覺、菩薩、如來",
    "T08n0221_005:0033a29": "亦不可見，三世等弟子、緣覺、菩薩、如來、眾生",
    "T08n0221_005:0033b01": "本不可見故。須菩提！菩薩摩訶薩住般若波",
    "T08n0221_005:0033b02": "羅蜜中，當了三世事，當具足薩云若；是為菩",
    "T08n0221_005:0033b03": "薩摩訶薩三世等學摩訶衍。菩薩摩訶薩已",
    "T08n0221_005:0033b04": "住其中者，便過諸天、阿須倫、世間人民上，出",
    "T08n0221_005:0033b05": "薩云若。」須菩提白佛言：「善哉，善哉！世尊！菩",
    "T08n0221_005:0033b06": "薩摩訶薩從摩訶衍中學，自致具足薩云若",
    "T08n0221_005:0033b07": "慧。過去十方諸菩薩皆從是摩訶衍得成逮",
    "T08n0221_005:0033b08": "薩云若慧，當來十方諸菩薩亦當從是摩訶",
    "T08n0221_005:0033b09": "衍中學得成逮薩云若，今現在十方無央數",
    "T08n0221_005:0033b10": "不可計諸菩薩摩訶薩亦皆從是摩訶衍得",
    "T08n0221_005:0033b11": "成具足薩云若；是故菩薩摩訶薩摩訶衍。」佛",
    "T08n0221_005:0033b12": "告須菩提：「如是，如是！須菩提！過去當來今現",
    "T08n0221_005:0033b13": "在諸佛，皆當從是衍中學成薩云若。已逮者",
    "T08n0221_005:0033b14": "未逮者甫當逮者，皆當從是摩訶衍中學具",
    "T08n0221_005:0033b15": "足薩云若慧。」",
    "T08n0221_005:0033b16": "摩訶般若波羅蜜合聚品第二十五",
    "T08n0221_005:0033b17": "於是邠耨文陀尼子白佛言：「唯，世尊！世尊使",
    "T08n0221_005:0033b18": "須菩提說般若波羅蜜，乃說摩訶衍教為？」須",
    "T08n0221_005:0033b19": "菩提白佛言：「唯，世尊！須菩提說摩訶衍教，將",
    "T08n0221_005:0033b20": "無離般若波羅蜜耶？」佛言：「不也。須菩提！汝所",
    "T08n0221_005:0033b21": "說摩訶衍教者，順從、無違、不失般若波羅蜜",
    "T08n0221_005:0033b22": "教也。何以故？須菩提！諸所可有一切善法，",
    "T08n0221_005:0033b23": "及諸聲聞、辟支佛法，上至佛法，皆共合集於",
    "T08n0221_005:0033b24": "般若波羅蜜中。」須菩提白佛言：「世尊！云何善",
    "T08n0221_005:0033b25": "法及聲聞、辟支佛法、菩薩法、佛法，皆共合在",
    "T08n0221_005:0033b26": "般若波羅蜜中？」佛告須菩提：「所謂六波羅蜜、",
    "T08n0221_005:0033b27": "四意止、四意斷、四神足、五根、五力、七覺意、",
    "T08n0221_005:0033b28": "賢聖八品道、三脫門、四無礙慧、大慈大悲、十",
    "T08n0221_005:0033b29": "種力、四無所畏、十八不共，無所望法常等行，",
    "T08n0221_005:0033c01": "須菩提！是為善法。三十七品、聲聞法、辟支佛",
    "T08n0221_005:0033c02": "法、菩薩法、佛法，是為合聚般若波羅蜜中。須",
    "T08n0221_005:0033c03": "菩提！所謂摩訶衍六波羅蜜、五陰、十二衰、十",
    "T08n0221_005:0033c04": "八性、三十七品，乃至佛十八法、三脫門，善法",
    "T08n0221_005:0033c05": "漏法、有為法無為法、苦習盡道法，欲界、形界、",
    "T08n0221_005:0033c06": "無形界，內空、外空、所有空、無所有空，諸三昧",
    "T08n0221_005:0033c07": "門、陀隣尼門，佛十八法，如是如來所說法教",
    "T08n0221_005:0033c08": "律，法性及如、真際、不可思議性、泥洹，一切諸",
    "T08n0221_005:0033c09": "法亦不合亦不散，亦無有形亦不可見、亦無",
    "T08n0221_005:0033c10": "有對一相，一相者所謂無有相。以是故，須菩",
    "T08n0221_005:0033c11": "提！汝所說摩訶衍教與般若波羅蜜，其義順",
    "T08n0221_005:0033c12": "從、不相違錯。所以者何？摩訶衍與般若波羅",
    "T08n0221_005:0033c13": "蜜無別無異，摩訶衍與三十七品至十八法",
    "T08n0221_005:0033c14": "亦復不別。摩訶衍則佛法，佛法則摩訶衍，是",
    "T08n0221_005:0033c15": "事一、無有二，亦不相違背。須菩提！以是故",
    "T08n0221_005:0033c16": "說摩訶衍教者，則為說般若波羅蜜。」",
    "T08n0221_005:0033c17": "摩訶般若波羅蜜不可得三際品第二十六",
    "T08n0221_005:0033c18": "於是須菩提白佛言：「菩薩摩訶薩無有端",
    "T08n0221_005:0033c19": "緒、無有邊際、亦無有底，色痛想行識亦無有",
    "T08n0221_005:0033c20": "端緒、亦無有邊際；當知菩薩亦復如是。欲言",
    "T08n0221_005:0033c21": "色是菩薩乎？非也。痛想行識是菩薩耶？非也。」",
    "T08n0221_005:0033c22": "須菩提言：「世尊！我都盧不見有菩薩，當為何",
    "T08n0221_005:0033c23": "誰說般若波羅蜜？當教何誰？」須菩提言：「所",
    "T08n0221_005:0033c24": "謂菩薩，菩薩但字耳。世尊！譬如自言：『我。』有",
    "T08n0221_005:0033c25": "無之法不生。云何色痛想行識不生？世尊！不",
    "T08n0221_005:0033c26": "生者為非色，亦非痛想行識；尚無所生，當為",
    "T08n0221_005:0033c27": "誰說般若波羅蜜？亦不離於生處，見菩薩行",
    "T08n0221_005:0033c28": "道作是說者，菩薩聞是不恐不怖、不悔不",
    "T08n0221_005:0033c29": "怯，是為菩薩摩訶薩行般若波羅蜜。」舍利",
    "T08n0221_005:0034a01": "弗問須菩提：「若使菩薩前後邊際中央際不",
    "T08n0221_005:0034a02": "可得。何以故？色與菩薩俱無有邊。云何色痛",
    "T08n0221_005:0034a03": "想行識為非菩薩？云何言都盧不見有菩薩，",
    "T08n0221_005:0034a04": "當為誰說般若波羅蜜？何以故言菩薩但有",
    "T08n0221_005:0034a05": "字耳？何以故言我有無之法不生，五陰何以",
    "T08n0221_005:0034a06": "生？何以故言不生者為非五陰？云何言無",
    "T08n0221_005:0034a07": "生當教誰說般若波羅蜜？云何言不見有離",
    "T08n0221_005:0034a08": "生行菩薩道者？何以故言菩薩聞是不恐不",
    "T08n0221_005:0034a09": "怖為行般若波羅蜜？」須菩提語舍利弗言：「用",
    "T08n0221_005:0034a10": "眾生始終端緒不可得故，菩薩前後中央際",
    "T08n0221_005:0034a11": "不可得見。舍利弗！以眾生空故，菩薩端緒亦",
    "T08n0221_005:0034a12": "不可得見。用眾生寂故，菩薩端緒不可得見。",
    "T08n0221_005:0034a13": "用五陰無有邊際、用五陰空、用五陰寂、用五",
    "T08n0221_005:0034a14": "陰不真故，是故菩薩端緒不可得見，以六波",
    "T08n0221_005:0034a15": "羅蜜無有底、無有邊際故。何以故？舍利弗！空",
    "T08n0221_005:0034a16": "及五陰、菩薩等無異，是三事一、無有二。是故，",
    "T08n0221_005:0034a17": "舍利弗！菩薩端緒不可得見。以六波羅蜜空",
    "T08n0221_005:0034a18": "寂不真，是故菩薩端緒不可得見。何以故？舍",
    "T08n0221_005:0034a19": "利弗！空本際亦不可見，末際亦不可得見，中",
    "T08n0221_005:0034a20": "際亦不可得見，空與菩薩俱亦不可得見。舍",
    "T08n0221_005:0034a21": "利弗！空、菩薩端緒一、無有二，是故菩薩端緒",
    "T08n0221_005:0034a22": "不可見。內空、外空及有無空邊際不可見，是",
    "T08n0221_005:0034a23": "故菩薩端緒不可得見。「復次，舍利弗！三十七",
    "T08n0221_005:0034a24": "品及佛十八法，皆無有端緒，佛法空、佛法寂、",
    "T08n0221_005:0034a25": "佛法不真，是故菩薩端緒不可得見。從六波",
    "T08n0221_005:0034a26": "羅蜜至佛十八法，皆無有端緒、皆空、皆寂、皆",
    "T08n0221_005:0034a27": "不真，是故菩薩端緒不可得、不可見。「復次，舍",
    "T08n0221_005:0034a28": "利弗！諸三昧門、陀隣尼門，皆無有端緒、皆空、",
    "T08n0221_005:0034a29": "皆寂、皆不真，是故菩薩端緒不可得見。「復次，",
    "T08n0221_005:0034b01": "舍利弗！法性及如、真際、不可思議性，皆無有",
    "T08n0221_005:0034b02": "端緒，空寂、不真，是故菩薩端緒不可得見。「復",
    "T08n0221_005:0034b03": "次，舍利弗！聲聞、辟支佛、如來，皆無有端緒、皆",
    "T08n0221_005:0034b04": "空、皆寂、皆不真，是故菩薩端緒不可得見。道、",
    "T08n0221_005:0034b05": "薩云若皆無有端緒、皆空、皆寂、皆不真，是故",
    "T08n0221_005:0034b06": "菩薩端緒不可得見。何以故？舍利弗！空始終、",
    "T08n0221_005:0034b07": "端緒、中邊皆不可得見，故菩薩亦不可得見。",
    "T08n0221_005:0034b08": "舍利弗！空、五陰、菩薩，是三事皆一，無有二法，",
    "T08n0221_005:0034b09": "是故菩薩端緒不可見。如舍利弗所問，五陰",
    "T08n0221_005:0034b10": "無有底故，當知菩薩亦無有底。」須菩提言：「五",
    "T08n0221_005:0034b11": "陰如虛空，虛空亦無邊、亦無際、亦不可量、亦",
    "T08n0221_005:0034b12": "無有底，但以名字為虛空耳。舍利弗！色空無",
    "T08n0221_005:0034b13": "有邊際，痛想行識識空無有邊際，亦不可得",
    "T08n0221_005:0034b14": "見。是故，舍利弗！虛空底、五陰底、菩薩底亦不",
    "T08n0221_005:0034b15": "可得見。十二衰、十二因緣、三十七品、佛十八",
    "T08n0221_005:0034b16": "法，此諸法端緒，菩薩端緒，皆不可得見，皆無",
    "T08n0221_005:0034b17": "有邊際故。」須菩提言：「舍利弗！所問五陰是",
    "T08n0221_005:0034b18": "菩薩耶？不可得見，亦無邊、亦無際、亦不可量、",
    "T08n0221_005:0034b19": "亦無有底，但以名字為虛空耳。舍利弗！色空",
    "T08n0221_005:0034b20": "無有邊際，痛想行識識空無有邊際，亦不可",
    "T08n0221_005:0034b21": "得見。是故，舍利弗！虛空底、五陰底、菩薩底亦",
    "T08n0221_005:0034b22": "不可得見。十二衰、十二因緣、三十七品、佛十",
    "T08n0221_005:0034b23": "八法，此諸法端緒，菩薩端緒，皆不可得見，皆",
    "T08n0221_005:0034b24": "無有邊際故。」須菩提言：「舍利弗所問，五陰是",
    "T08n0221_005:0034b25": "菩薩耶？不可得見，是故五陰與菩薩皆不可",
    "T08n0221_005:0034b26": "得見。舍利弗！六波羅蜜六波羅蜜自空，內外",
    "T08n0221_005:0034b27": "空內外空自空，乃至有無空有無空自空，三",
    "T08n0221_005:0034b28": "十七品三十七品自空，乃至佛十八法十八",
    "T08n0221_005:0034b29": "法自空，如及真際、不思議性、陀隣尼三昧門、",
    "T08n0221_005:0034c01": "薩云若、道事、聲聞、緣覺、佛佛義，各各自空。舍",
    "T08n0221_005:0034c02": "利弗！如來五陰空，亦不有亦不可見，以是故，",
    "T08n0221_005:0034c03": "舍利弗！是故菩薩五陰不可得見。舍利弗所",
    "T08n0221_005:0034c04": "問，何以故菩薩不可見、不可得，當為何誰說",
    "T08n0221_005:0034c05": "般若波羅蜜？」須菩提語舍利弗：「色不見色；色",
    "T08n0221_005:0034c06": "亦不見痛，痛亦不見色；痛亦不見行，行亦不",
    "T08n0221_005:0034c07": "見痛；痛亦不見想，想亦不見痛；想亦不見",
    "T08n0221_005:0034c08": "識，識亦不見想；色痛想行識亦如是。眼眼，",
    "T08n0221_005:0034c09": "亦不有亦不可見，至意意，亦不有亦不可見；",
    "T08n0221_005:0034c10": "眼識意識，亦不有亦不可見，眼栽至意意栽",
    "T08n0221_005:0034c11": "至因緣法，亦不有亦不可見；至六波羅蜜，亦",
    "T08n0221_005:0034c12": "不有亦不可見。內空、外空至所有空、無所有",
    "T08n0221_005:0034c13": "空，三十七品及佛十八法，亦不有亦不可見；",
    "T08n0221_005:0034c14": "諸三昧門、陀隣尼門，亦不有亦不可得見。從",
    "T08n0221_005:0034c15": "須陀洹法至羅漢法，亦不有亦不可見；十住",
    "T08n0221_005:0034c16": "亦不有亦不可見；道法、薩云若法，亦不有亦",
    "T08n0221_005:0034c17": "不可見；須陀洹至羅漢、辟支佛及佛，亦不有",
    "T08n0221_005:0034c18": "亦不可見；至教法亦不有亦不可見。舍利弗！",
    "T08n0221_005:0034c19": "以諸法無所有、不可見，菩薩不可見。以是故，",
    "T08n0221_005:0034c20": "無所教。」須菩提語舍利弗：「如所問，何以故但",
    "T08n0221_005:0034c21": "以字為菩薩者。字法但以名字假號為菩薩",
    "T08n0221_005:0034c22": "耳，以是故，但字為菩薩也。色痛想行識亦復",
    "T08n0221_005:0034c23": "假號有字耳，諸有名者亦無色痛想行識。何",
    "T08n0221_005:0034c24": "以故？空無有真名故。若使空者非是菩薩，是",
    "T08n0221_005:0034c25": "故言但以字為菩薩耳。「復次，舍利弗！六波羅",
    "T08n0221_005:0034c26": "蜜者但字耳，六波羅蜜亦非字，字亦非六波",
    "T08n0221_005:0034c27": "羅蜜。何以故？字、菩薩、諸波羅蜜，俱等不可見",
    "T08n0221_005:0034c28": "故。是以菩薩但以假號為字耳。舍利弗！內",
    "T08n0221_005:0034c29": "外空、有無空，亦但以字著耳。字亦非空，空亦",
    "T08n0221_005:0035a01": "非字。何以故？字空、內外空乃至有無空俱不",
    "T08n0221_005:0035a02": "可見故。舍利弗！是故但以字為菩薩耳。舍利",
    "T08n0221_005:0035a03": "弗！三十七品至十八法，亦假名與字耳。諸三",
    "T08n0221_005:0035a04": "昧門、陀隣尼門，亦復如是；乃至薩云若，普皆",
    "T08n0221_005:0035a05": "如是如是。舍利弗所問，何以故名為吾我至",
    "T08n0221_005:0035a06": "本無所生。從本已來至於吾我，亦不可得",
    "T08n0221_005:0035a07": "見，當那得生？從有生有命至於知見，常不可",
    "T08n0221_005:0035a08": "見，當那得生？從有名以來，五陰不可見知，當",
    "T08n0221_005:0035a09": "那得生。從六情至十二因緣起亦不可見。何況",
    "T08n0221_005:0035a10": "有生？六波羅蜜亦不可見，何況有生？從內外",
    "T08n0221_005:0035a11": "空及有無空常不可見，何況有生？從有名以",
    "T08n0221_005:0035a12": "來，三十七品及十八法亦不可見，當從何生？",
    "T08n0221_005:0035a13": "從有名以來，諸三昧門、陀隣尼門亦不可見，當",
    "T08n0221_005:0035a14": "從何生？從有名已來，聲聞、辟支佛及佛亦不",
    "T08n0221_005:0035a15": "可見，當從何生？舍利弗！是故名為吾我，諸法",
    "T08n0221_005:0035a16": "皆不生故。「復次，舍利弗！如所問諸法有無之",
    "T08n0221_005:0035a17": "事，無有作者。」舍利弗問須菩提：「何等所有，無",
    "T08n0221_005:0035a18": "有作者？」須菩提言：「五陰所有，無有作者；六情",
    "T08n0221_005:0035a19": "內外至于十二緣起所有，亦無作者；六波羅",
    "T08n0221_005:0035a20": "蜜所有，亦無作者。以是因緣，舍利弗！諸法亦",
    "T08n0221_005:0035a21": "不有亦不無。「復次，舍利弗！一切諸法皆悉無",
    "T08n0221_005:0035a22": "常，無能壞者。」舍利弗問須菩提：「何等諸法無",
    "T08n0221_005:0035a23": "有常，無能壞者。」答言：「五陰無有常，無能壞者。",
    "T08n0221_005:0035a24": "何以故，無常無所有、消盡，是故諸法無常，無",
    "T08n0221_005:0035a25": "能壞者。乃至有為法、無為法、有漏法、無漏法、",
    "T08n0221_005:0035a26": "已記法、未記法無常，無能壞者。舍利弗！無常",
    "T08n0221_005:0035a27": "無所有、消盡，以是故諸法無常，無能壞者。舍",
    "T08n0221_005:0035a28": "利弗！諸法亦不聚亦不散。」舍利弗言：「何等不",
    "T08n0221_005:0035a29": "聚、何等不散？」須菩提言：「五陰不聚不散。何",
    "T08n0221_005:0035b01": "以故？性自爾。乃至善法惡法、有為法無為法、",
    "T08n0221_005:0035b02": "有漏法無漏法，亦不聚亦不散。何以故？性自",
    "T08n0221_005:0035b03": "爾。以是故，諸法亦不有亦不無。舍利弗！所問",
    "T08n0221_005:0035b04": "五陰無所生者，用五陰、六衰無有作者，不見",
    "T08n0221_005:0035b05": "有作者故。諸法皆無有作者，以是故無所生。",
    "T08n0221_005:0035b06": "舍利弗！所問無所生非五陰者，以五陰性自",
    "T08n0221_005:0035b07": "空故，亦不生、亦不滅、亦不住。乃至有為性性",
    "T08n0221_005:0035b08": "空故，性自空者，亦不起亦不滅亦不住。是故",
    "T08n0221_005:0035b09": "無所生非五陰。舍利弗！所問無所生為誰說",
    "T08n0221_005:0035b10": "般若波羅蜜者，若無所生，為非般若波羅蜜；",
    "T08n0221_005:0035b11": "般若波羅蜜亦非無所生。無所生、般若波羅",
    "T08n0221_005:0035b12": "蜜，一法無有二，是故言當為誰說般若波",
    "T08n0221_005:0035b13": "羅蜜。舍利弗，所問亦不離五陰生行菩薩道",
    "T08n0221_005:0035b14": "者，無所生則是般若波羅蜜，般若波羅蜜則",
    "T08n0221_005:0035b15": "是無所生。無所生則是五陰，五陰則是無所",
    "T08n0221_005:0035b16": "生，而不別是法亦不二。舍利弗！是故亦不",
    "T08n0221_005:0035b17": "離生行菩薩道也。舍利弗！所問云何聞是不",
    "T08n0221_005:0035b18": "恐不怖為行般若波羅蜜者。菩薩摩訶薩見",
    "T08n0221_005:0035b19": "諸法皆空，如夢、如幻、如炎、如響、如影、如化，以",
    "T08n0221_005:0035b20": "是故菩薩聞是教不恐不怖。」須菩提白佛言：",
    "T08n0221_005:0035b21": "「菩薩行般若波羅蜜時作是觀，是時亦不見",
    "T08n0221_005:0035b22": "色，亦不入色，亦不生色，亦不住色，亦不言是",
    "T08n0221_005:0035b23": "色；痛想行識亦不見識，亦不入識，亦不生識，",
    "T08n0221_005:0035b24": "亦不住識，亦不言是識。眼耳鼻舌身意，亦不",
    "T08n0221_005:0035b25": "見、亦不入、亦不生、亦不住、亦不言是我所。六",
    "T08n0221_005:0035b26": "波羅蜜，亦不見、亦不入、亦不生、亦不住、亦不言",
    "T08n0221_005:0035b27": "是我所。內外空至有無空，亦不見、亦不入、亦",
    "T08n0221_005:0035b28": "不生、亦不住、亦不言是我所。世尊！菩薩行般",
    "T08n0221_005:0035b29": "若波羅蜜，至三十七品、佛十八法，亦不見、亦",
    "T08n0221_005:0035c01": "不入、亦不生、亦不住、亦不言是我所。諸三昧",
    "T08n0221_005:0035c02": "門、陀隣尼門，亦不見、亦不入、亦不生、亦不住、",
    "T08n0221_005:0035c03": "亦不言是我所。何以故？菩薩行般若波羅蜜，",
    "T08n0221_005:0035c04": "亦不見色，乃至薩云若亦無所見。世尊！不生",
    "T08n0221_005:0035c05": "色者為非色，亦不生痛想行識者為非識，不",
    "T08n0221_005:0035c06": "生六衰者為非六衰，不生六波羅蜜者為非",
    "T08n0221_005:0035c07": "六波羅蜜。六波羅蜜至無所生，一法無二。不",
    "T08n0221_005:0035c08": "生內外空為非空，不生有無空為非空，有無",
    "T08n0221_005:0035c09": "空及無所生一法耳無二。世尊！三十七品不",
    "T08n0221_005:0035c10": "生為非三十七品，佛十八法不生為非十八法。",
    "T08n0221_005:0035c11": "無所生及佛十八法，一法無二。世尊！無所生一",
    "T08n0221_005:0035c12": "法耳，亦非二亦非三亦非四亦非五，亦不若",
    "T08n0221_005:0035c13": "干數，是故佛法、無所生法，一法無二。世尊！如",
    "T08n0221_005:0035c14": "及不思議性不生者，為非如、為非不思議性。",
    "T08n0221_005:0035c15": "不生道者為非道，不生薩云若者為非薩云",
    "T08n0221_005:0035c16": "若，無所生、薩云若，一法無二。世尊！無所生亦",
    "T08n0221_005:0035c17": "不一、無有若干數。是故不生薩云若者為非",
    "T08n0221_005:0035c18": "薩云若，滅色者為非色。滅色者是一法無有",
    "T08n0221_005:0035c19": "二。世尊！滅者一、無有二。是故滅色者為非",
    "T08n0221_005:0035c20": "色，滅痛想行識者為非識，是故生識者為非",
    "T08n0221_005:0035c21": "識。內空外空至有無空，及三十七品佛十八",
    "T08n0221_005:0035c22": "法，亦如是。世尊！是為滅，非若干也。從識至",
    "T08n0221_005:0035c23": "薩云若亦如是，是為行般若波羅蜜。」◎",
    "T08n0221_005:0035c24": "◎摩訶般若波羅蜜問觀品第二十七",
    "T08n0221_005:0035c25": "舍利弗問須菩提言：「菩薩摩訶薩云何行般",
    "T08n0221_005:0035c26": "若波羅蜜而觀諸法？何等為菩薩？何等為般",
    "T08n0221_005:0035c27": "若波羅蜜？何等為觀？」尊者須菩提語舍利弗",
    "T08n0221_005:0035c28": "言：「如所問，何等為菩薩？菩薩者為道士也，故",
    "T08n0221_005:0035c29": "名為菩薩。以道故，知諸法事而無所入。」問曰：",
    "T08n0221_005:0036a01": "「知何等諸法事？」答曰：「知色事不入色，知痛想",
    "T08n0221_005:0036a02": "行識事不入識，盡知佛十八法事不入十八",
    "T08n0221_005:0036a03": "法。」舍利弗問：「何等為諸法事？」須菩提言：「所",
    "T08n0221_005:0036a04": "可名者，諸法之貌，色聲香味細滑法，內法外",
    "T08n0221_005:0036a05": "法，有為無為法像貌；所可名者是為諸法事",
    "T08n0221_005:0036a06": "也。舍利弗！所問何等為般若波羅蜜？般若波",
    "T08n0221_005:0036a07": "羅蜜者名為遠離。」問曰：「何以故名為遠離？」須",
    "T08n0221_005:0036a08": "菩提言：「遠離五陰、遠離十八性、遠離六衰、遠",
    "T08n0221_005:0036a09": "離檀波羅蜜至禪波羅蜜、遠離內外空至有",
    "T08n0221_005:0036a10": "無空、遠離三十七品至十八法，是名為遠離。",
    "T08n0221_005:0036a11": "遠離薩云若、遠離薩云若事，尊者舍利弗！是",
    "T08n0221_005:0036a12": "故名為遠離般若波羅蜜。舍利弗！所問何等",
    "T08n0221_005:0036a13": "為觀行般若波羅蜜？菩薩亦不觀五陰有常無",
    "T08n0221_005:0036a14": "常，亦不觀五陰苦樂，亦不觀五陰有我非我，",
    "T08n0221_005:0036a15": "亦不空亦非不空、亦不相亦非不相、亦不願",
    "T08n0221_005:0036a16": "亦非不願，亦不滅亦非不滅、亦不寂亦非不",
    "T08n0221_005:0036a17": "寂，亦不作是觀至六波羅蜜。從內外空至有",
    "T08n0221_005:0036a18": "無空，及佛十八法，亦復如是。諸三昧門、陀隣",
    "T08n0221_005:0036a19": "尼門至薩云若，乃至滅不滅，亦不作有常無",
    "T08n0221_005:0036a20": "常觀。舍利弗！行般若波羅蜜菩薩當作是觀。」",
    "T08n0221_005:0036a21": "舍利弗問尊者須菩提：「何以故賢者作是言：",
    "T08n0221_005:0036a22": "『五陰無所生為非五陰，乃至薩云若無所生",
    "T08n0221_005:0036a23": "為非薩云若。』？」須菩提報言：「五陰空，空非五陰，",
    "T08n0221_005:0036a24": "是故五陰無所生為非五陰。六波羅蜜空，空",
    "T08n0221_005:0036a25": "亦非六波羅蜜，亦非生，是故六波羅蜜無所生",
    "T08n0221_005:0036a26": "為非六波羅蜜。從內外空至有無空，亦復如",
    "T08n0221_005:0036a27": "是；從三十七品至佛十八法，亦復如是；薩云",
    "T08n0221_005:0036a28": "若亦復爾。以是故，五陰無所生為非五陰。五",
    "T08n0221_005:0036a29": "陰亦非生，乃至薩云若亦無所生。」舍利弗問",
    "T08n0221_005:0036b01": "須菩提：「何以故言：『五陰不二為非五陰，乃至",
    "T08n0221_005:0036b02": "薩云若不二為非薩云若。』？」須菩提報言：「五陰",
    "T08n0221_005:0036b03": "不二，亦不合亦不散，亦無有形、不可見、一相，",
    "T08n0221_005:0036b04": "一相者則無相，薩云若亦如是；以是故，五陰",
    "T08n0221_005:0036b05": "無有二不為五陰，薩云若無有二不為薩云",
    "T08n0221_005:0036b06": "若。」舍利弗問：「何以故五陰無有二為作數，",
    "T08n0221_005:0036b07": "乃至薩云若無有二為作數耶？」須菩提言：",
    "T08n0221_005:0036b08": "「無所生及五陰，無有二。五陰則是無所生，無",
    "T08n0221_005:0036b09": "所生則是五陰。以是故，五陰無有二為作數",
    "T08n0221_005:0036b10": "耳。乃至薩云若亦無有二，為作數耳。」須菩提",
    "T08n0221_005:0036b11": "白佛言：「菩薩學般若波羅蜜觀是法時，見五",
    "T08n0221_005:0036b12": "陰無所生常淨故，見吾我亦無所生常淨故，",
    "T08n0221_005:0036b13": "見檀波羅蜜至般若波羅蜜亦無所生常淨",
    "T08n0221_005:0036b14": "故，見內外空至有無空亦無所生常淨故，見",
    "T08n0221_005:0036b15": "三十七品、佛十八法亦無所生常淨故，見諸陀",
    "T08n0221_005:0036b16": "隣尼三昧門亦無所生常淨故，見薩云若無",
    "T08n0221_005:0036b17": "所從生常淨故，見凡人凡人法亦無所生常",
    "T08n0221_005:0036b18": "淨故，見須陀洹須陀洹法、斯陀含斯陀含法、",
    "T08n0221_005:0036b19": "阿那含阿那含法、阿羅漢阿羅漢法、辟支佛",
    "T08n0221_005:0036b20": "辟支佛法，見菩薩菩薩法，見佛佛法，皆無所",
    "T08n0221_005:0036b21": "生常淨故。」舍利弗問：「如我從須菩提所聞，五",
    "T08n0221_005:0036b22": "陰為無所生，乃至道亦無所生，佛法亦無所",
    "T08n0221_005:0036b23": "生，亦無所逮得。須陀洹至阿羅漢、辟支佛亦",
    "T08n0221_005:0036b24": "復不逮，菩薩亦無所逮得，薩云若亦無所逮",
    "T08n0221_005:0036b25": "得。菩薩摩訶薩無所逮得薩云若者，為壞五",
    "T08n0221_005:0036b26": "趣，是為菩薩不於五趣中得道。」舍利弗言：「若",
    "T08n0221_005:0036b27": "使諸法無所生，云何須陀洹三應滅而念成道，",
    "T08n0221_005:0036b28": "斯陀含三垢薄而念成道，阿那含五應滅而念",
    "T08n0221_005:0036b29": "成道，阿羅漢滅上五所得，辟支佛以因緣覺",
    "T08n0221_005:0036c01": "故而念成道？何以故菩薩作勤苦行，代眾生",
    "T08n0221_005:0036c02": "受勤苦？為何等故如來、無所著、得等正覺轉",
    "T08n0221_005:0036c03": "法輪乎？」須菩提言：「舍利弗！我亦不使無所生",
    "T08n0221_005:0036c04": "法有所逮得，我亦不使無所生得須陀洹道、",
    "T08n0221_005:0036c05": "斯陀含、阿那含、阿羅漢、辟支佛道，我亦不使",
    "T08n0221_005:0036c06": "菩薩有勤苦行，菩薩行亦無有勤苦想。舍利",
    "T08n0221_005:0036c07": "弗！菩薩亦不覺苦想。何以故？舍利弗！不可從",
    "T08n0221_005:0036c08": "覺苦想能為不可計阿僧祇眾生作本。菩薩於",
    "T08n0221_005:0036c09": "眾生，如父想、如母想、如子想、如身想，無所有。",
    "T08n0221_005:0036c10": "菩薩於內外法，當作是想，當作是念：『所言我",
    "T08n0221_005:0036c11": "及一切眾生，亦不有亦不可見。』於內外法當",
    "T08n0221_005:0036c12": "作是念，作是想念不起勤苦想。何以故？一切",
    "T08n0221_005:0036c13": "無所有故。世尊於無所生、非我所能令得，",
    "T08n0221_005:0036c14": "如來阿惟三佛亦無所生，如來不從無所生",
    "T08n0221_005:0036c15": "逮轉法輪。」舍利弗問尊者須菩提言：「欲使從",
    "T08n0221_005:0036c16": "無所生逮得？欲使從有所生逮得？」須菩提言：",
    "T08n0221_005:0036c17": "「我亦不使從無所生逮得，亦復不使從有所",
    "T08n0221_005:0036c18": "生逮得。」舍利弗言：「如所言，為無所逮、無所得",
    "T08n0221_005:0036c19": "耶？」須菩提言：「有所逮、有所得，不以二世俗之",
    "T08n0221_005:0036c20": "事有逮有得，但以世事故有須陀洹、斯陀含、",
    "T08n0221_005:0036c21": "阿那含、阿羅漢、辟支佛，有佛；欲論最第一者，",
    "T08n0221_005:0036c22": "無有逮、無有得，從須陀洹上至佛，亦無逮亦",
    "T08n0221_005:0036c23": "無得。」「云何，須菩提！但以世事故有逮有得。壞",
    "T08n0221_005:0036c24": "五趣者亦復如是耶？」須菩提言：「以世俗事故",
    "T08n0221_005:0036c25": "有逮有得，以世俗事故有五趣教。何以故？舍",
    "T08n0221_005:0036c26": "利弗！最第一法無有生死，無有善惡之報，亦",
    "T08n0221_005:0036c27": "無斷亦無著。」舍利弗言：「云何，須菩提！無所生",
    "T08n0221_005:0036c28": "有所生耶？有所生有所生乎？」須菩提報言：「我",
    "T08n0221_005:0036c29": "亦不使無所生有所生，亦不使有所生有所",
    "T08n0221_005:0037a01": "生也。」舍利弗言：「為欲使何所無所生法有所",
    "T08n0221_005:0037a02": "生？」須菩提言：「我不令五陰、有無空有所生，",
    "T08n0221_005:0037a03": "乃至道、有無空亦不令無所生。」舍利弗言：「不",
    "T08n0221_005:0037a04": "生為生耶？生為生乎？」須菩提言：「生亦不生，不",
    "T08n0221_005:0037a05": "生亦不生。何以故？諸可有所生、無所生一耳，",
    "T08n0221_005:0037a06": "亦不別，亦無形、不可見、不可得、一相，一相者",
    "T08n0221_005:0037a07": "則無所有之貌。是故，舍利弗！有所生亦不生，",
    "T08n0221_005:0037a08": "無所生亦不生。」舍利弗言：「當說無所生無所",
    "T08n0221_005:0037a09": "生法，說有所生無所生法。我樂欲聞。」須菩",
    "T08n0221_005:0037a10": "提言：「恣所樂。何以故？舍利弗！所可無所生",
    "T08n0221_005:0037a11": "法、所可有所生法，無所樂。所問無所生無所",
    "T08n0221_005:0037a12": "生，是諸法亦不合、亦不散，亦無形、不可見、不",
    "T08n0221_005:0037a13": "可得、一相，一相者則無相。」舍利弗言：「所生亦",
    "T08n0221_005:0037a14": "復無所生，所樂亦復無所生，法亦無所生，所",
    "T08n0221_005:0037a15": "報亦復無所生。」「如是，如是！舍利弗！諸法皆無",
    "T08n0221_005:0037a16": "所生。何以故？五陰無所生，六情亦無所生，",
    "T08n0221_005:0037a17": "六性——地水火風空識——是六性亦無所生，身口",
    "T08n0221_005:0037a18": "意行亦無所生，至薩云若亦無所生。是故，舍",
    "T08n0221_005:0037a19": "利弗！所報亦無所生法！所因緣樂聞皆無",
    "T08n0221_005:0037a20": "所生。」舍利弗言：「如尊者須菩提，為是法師",
    "T08n0221_005:0037a21": "之上。何以故？隨所問能發遣。何以故？於諸",
    "T08n0221_005:0037a22": "法無所依。」舍利弗問長老須菩提：「諸法云何",
    "T08n0221_005:0037a23": "無所依？」答言：「舍利弗！色性空，亦不依內、亦",
    "T08n0221_005:0037a24": "不依外、亦不依兩中間；痛想行識性空，亦不",
    "T08n0221_005:0037a25": "依內、亦不依外、亦不依兩中間。六情、十二衰",
    "T08n0221_005:0037a26": "性空，亦不依內外中間。六波羅蜜性空，亦不",
    "T08n0221_005:0037a27": "依內外中間。從內外空至有無空性，亦不依",
    "T08n0221_005:0037a28": "內外中間。三十七品至佛十八法性空，亦不",
    "T08n0221_005:0037a29": "依內外中間。諸法性皆空者，亦不依內外中",
    "T08n0221_005:0037b01": "間。舍利弗！是故無所依。是故行六波羅蜜菩",
    "T08n0221_005:0037b02": "薩，能淨五陰至薩云若。」舍利弗問須菩提：「云",
    "T08n0221_005:0037b03": "何菩薩行六波羅蜜淨菩薩道？」答言：「舍利弗！",
    "T08n0221_005:0037b04": "亦有道檀波羅蜜亦有俗檀波羅蜜，至般若",
    "T08n0221_005:0037b05": "波羅蜜亦有道亦有俗。」復問：「何等為俗檀波",
    "T08n0221_005:0037b06": "羅蜜？何等為道檀波羅蜜？」答言：「菩薩住於布",
    "T08n0221_005:0037b07": "施，若有沙門、婆羅門，若有貧窮、疾病、形殘，隨",
    "T08n0221_005:0037b08": "其所索城國、珍寶、衣被、飲食、妻子、眷屬、頭目",
    "T08n0221_005:0037b09": "肌肉、髓腦骨血，一切所有皆給與之。所可",
    "T08n0221_005:0037b10": "與者有所依倚，作是念言：『我與、彼受，我不",
    "T08n0221_005:0037b11": "嫉他人與。』言：『我是施主。』言：『我與一切。』言：『我",
    "T08n0221_005:0037b12": "隨佛教。』言：『我行檀波羅蜜。』雖作是施與而有",
    "T08n0221_005:0037b13": "所倚，所作阿耨多羅三耶三菩與眾生共之，",
    "T08n0221_005:0037b14": "以是施與欲令眾生於無餘泥洹而般泥洹。",
    "T08n0221_005:0037b15": "雖布施，有三礙意。何等為三？有我想，有彼想，",
    "T08n0221_005:0037b16": "有施想；是為三礙。是為世俗布施。何以故",
    "T08n0221_005:0037b17": "名為世俗布施？以不能離世俗，亦不出世俗",
    "T08n0221_005:0037b18": "事故，是為世俗布施。何等為道施？以三事",
    "T08n0221_005:0037b19": "淨。何等為三？菩薩布施，亦不自見，亦不見受",
    "T08n0221_005:0037b20": "者，不望其報；是為菩薩於三事淨。舍利弗！菩",
    "T08n0221_005:0037b21": "薩布施施與眾生，亦不倚眾生為阿耨多羅",
    "T08n0221_005:0037b22": "三耶三菩，亦不見有阿耨多羅三耶三菩之",
    "T08n0221_005:0037b23": "兆，是為道檀波羅蜜。何以故名道檀波羅",
    "T08n0221_005:0037b24": "蜜？道檀波羅蜜者，勝出勝於世間故。從",
    "T08n0221_005:0037b25": "檀波羅蜜至般若波羅蜜，世俗有所依，道無",
    "T08n0221_005:0037b26": "所依。」須菩提言：「是為菩薩行六波羅蜜淨菩",
    "T08n0221_005:0037b27": "薩道。」舍利弗問須菩提：「何等為菩薩摩訶薩",
    "T08n0221_005:0037b28": "道？」答言：「三十七品是菩薩摩訶薩道，空、無相、",
    "T08n0221_005:0037b29": "無願三脫門，內外空乃至有無空，諸三昧門、",
    "T08n0221_005:0037c01": "陀隣尼門，佛十種力、四無所畏、佛十八法、四",
    "T08n0221_005:0037c02": "無礙慧、大慈大悲，是為菩薩摩訶薩道。」舍利",
    "T08n0221_005:0037c03": "弗言：「善哉，善哉！須菩提！是為何等波羅蜜功",
    "T08n0221_005:0037c04": "德力？」須菩提言：「是般若波羅蜜功德力。何",
    "T08n0221_005:0037c05": "以故？般若波羅蜜者，諸善法功德之母。般若",
    "T08n0221_005:0037c06": "波羅蜜者，悉持三乘之法。諸過去佛世尊皆",
    "T08n0221_005:0037c07": "行般若波羅蜜，自致成阿惟三佛；當來諸佛",
    "T08n0221_005:0037c08": "世尊亦行般若波羅蜜，自致成阿惟三佛；現",
    "T08n0221_005:0037c09": "在十方恒邊沙國諸佛世尊，亦行般若波羅",
    "T08n0221_005:0037c10": "蜜自致成阿惟三佛。」須菩提言：「若聞說般若",
    "T08n0221_005:0037c11": "波羅蜜不疑不懼，當知是菩薩能行菩薩道",
    "T08n0221_005:0037c12": "不捨眾生，能為一切眾生作護，亦無所猗，",
    "T08n0221_005:0037c13": "終不離是念，所謂大慈大悲之念。」舍利弗復",
    "T08n0221_005:0037c14": "問：「欲使菩薩不捨大慈大悲之念，不離是",
    "T08n0221_005:0037c15": "者，以為一切眾生皆當為菩薩。何以故？一",
    "T08n0221_005:0037c16": "切眾生終不離是念。」須菩提讚言：「善哉，善哉！",
    "T08n0221_005:0037c17": "舍利弗！我已覺知所譏來迹。我當受之。如",
    "T08n0221_005:0037c18": "眾生無所有，念亦無所有，有無亦無所有。如",
    "T08n0221_005:0037c19": "眾生寂，念亦復寂。如眾生空，念亦復空。如眾",
    "T08n0221_005:0037c20": "生無所覺，念亦無所覺。如五陰無所有，念亦",
    "T08n0221_005:0037c21": "無所有。如五陰無有實、如五陰空、如五陰",
    "T08n0221_005:0037c22": "寂、如五陰無所覺，當知念亦無所覺。眼耳鼻",
    "T08n0221_005:0037c23": "舌身意，色聲香味細滑法，地水火風空識亦",
    "T08n0221_005:0037c24": "爾。六波羅蜜空，內外空至有無空，三十七",
    "T08n0221_005:0037c25": "品佛十八法，陀隣尼門、諸三昧門，及薩云若",
    "T08n0221_005:0037c26": "薩云若事，乃至道與念等無所有。如道無所",
    "T08n0221_005:0037c27": "覺，念亦無所覺。舍利弗！我欲使菩薩不離是",
    "T08n0221_005:0037c28": "行念。」於是世尊讚歎須菩提言：「善哉，善哉！為",
    "T08n0221_005:0037c29": "諸菩薩摩訶薩說般若波羅蜜行，當如是如",
    "T08n0221_005:0038a01": "須菩提所言，如須菩提承佛威神說般若波",
    "T08n0221_005:0038a02": "羅蜜，菩薩摩訶薩亦當如是如須菩提所說。」",
    "T08n0221_005:0038a03": "須菩提說是般若波羅蜜品時，三千大千剎",
    "T08n0221_005:0038a04": "土六反震動，前沒後涌、前涌後沒，八方上下",
    "T08n0221_005:0038a05": "皆悉如是。佛因是事便笑。時須菩提叉手白",
    "T08n0221_005:0038a06": "佛言：「世尊！何因緣笑？」佛告須菩提：「今我說",
    "T08n0221_005:0038a07": "般若波羅蜜，東方恒邊沙不可計諸佛，亦為",
    "T08n0221_005:0038a08": "諸菩薩說般若波羅蜜；十方諸如來、等正覺、",
    "T08n0221_005:0038a09": "無所著者，亦復為諸菩薩說般若波羅蜜，亦",
    "T08n0221_005:0038a10": "復如是。」須菩提說是般若波羅蜜時，十二",
    "T08n0221_005:0038a11": "那術億天及人、阿須倫，皆得無所從生法忍。",
    "T08n0221_005:0038a12": "十方諸佛說般若波羅蜜時，不可計阿僧祇",
    "T08n0221_005:0038a13": "眾生皆發無上正真道意。◎",
    "T08n0221_005:0038a14": "放光般若波羅蜜經卷第五"
}