{
    "T10n0293_016:0732a21": "大方廣佛華嚴經卷第十六",
    "T10n0293_016:0732a23": "罽賓國三藏般若奉　詔譯",
    "T10n0293_016:0732a24": "入不思議解脫境界普賢行願品",
    "T10n0293_016:0732a25": "爾時，善財童子聞伐蘇蜜多離貪欲際解脫",
    "T10n0293_016:0732a26": "門，一心隨順，憶念修行，觀彼菩薩無著境界",
    "T10n0293_016:0732a27": "三昧、思彼菩薩歡喜三昧、尋彼菩薩無礙音",
    "T10n0293_016:0732a28": "聲藏三昧、行彼菩薩遍往一切佛剎三昧、念",
    "T10n0293_016:0732a29": "彼菩薩離一切世間光明三昧、入彼菩薩寂",
    "T10n0293_016:0732b01": "靜莊嚴三昧、修彼菩薩摧伏外道三昧、觀彼",
    "T10n0293_016:0732b02": "菩薩佛境界光明三昧、思彼菩薩攝一切眾",
    "T10n0293_016:0732b03": "生不捨三昧、住彼菩薩增長眾生福德藏三",
    "T10n0293_016:0732b04": "昧，念一切智。漸次前行，至彼岸城，詣居士",
    "T10n0293_016:0732b05": "宅，頂禮其足，合掌而立，白言：「聖者！我已先發",
    "T10n0293_016:0732b06": "阿耨多羅三藐三菩提心，而未知菩薩云何",
    "T10n0293_016:0732b07": "學菩薩行、云何修菩薩道；我聞聖者善能誘",
    "T10n0293_016:0732b08": "誨，願為我說。」居士告言：「善男子！我得菩薩解",
    "T10n0293_016:0732b09": "脫，名不般涅槃際。善男子！我不生心言：『如",
    "T10n0293_016:0732b10": "是如來已般涅槃、如是如來現般涅槃、如是",
    "T10n0293_016:0732b11": "如來當般涅槃。』我知十方一切世界諸佛如",
    "T10n0293_016:0732b12": "來畢竟無有般涅槃者，唯除為欲調伏眾生",
    "T10n0293_016:0732b13": "而示現耳。善男子！我開彼栴檀座如來塔門",
    "T10n0293_016:0732b14": "時，得三昧，名佛種無盡。善男子！我念念中",
    "T10n0293_016:0732b15": "入此三昧，念念得知一切諸佛殊勝之事。」善",
    "T10n0293_016:0732b16": "財白言：「此三昧者境界云何？」居士答言：「善男",
    "T10n0293_016:0732b17": "子！我入此三昧時，隨其次第見此世界一切",
    "T10n0293_016:0732b18": "諸佛相續出現。所謂：迦葉佛、拘那含牟尼",
    "T10n0293_016:0732b19": "佛、拘留孫佛、毘舍浮佛、尸棄佛、毘婆尸",
    "T10n0293_016:0732b20": "佛、提舍佛、弗沙佛、名稱佛、最勝蓮華佛，",
    "T10n0293_016:0732b21": "如是等佛而為上首。於一念頃得見百佛、",
    "T10n0293_016:0732b22": "得見千佛、得見百千佛、得見億佛、百億佛、千",
    "T10n0293_016:0732b23": "億佛、百千億佛、阿庾多億佛、那由他億佛，乃",
    "T10n0293_016:0732b24": "至見不可說不可說世界極微塵數佛。如是",
    "T10n0293_016:0732b25": "一切次第皆見。亦見彼佛初始發心，種諸",
    "T10n0293_016:0732b26": "善根、獲勝神通、成就大願、修行妙行、具波羅",
    "T10n0293_016:0732b27": "蜜、入菩薩地、得清淨忍、摧伏魔軍、成等正",
    "T10n0293_016:0732b28": "覺、國土清淨、眾會莊嚴、放大光明、神通自",
    "T10n0293_016:0732b29": "在、作師子吼、轉妙法輪；變化示現種種差別，",
    "T10n0293_016:0732c01": "無量方便成熟眾生，善巧宣揚諸分別法。我",
    "T10n0293_016:0732c02": "悉能持、我悉能憶，悉能觀察，分別顯示，隨順",
    "T10n0293_016:0732c03": "解了無有忘失。如是未來彌勒佛等百佛、",
    "T10n0293_016:0732c04": "千佛、百千億佛，乃至不可說不可說世界",
    "T10n0293_016:0732c05": "極微塵數佛，及初發心相續不斷，信解甚",
    "T10n0293_016:0732c06": "深，勤求不懈，精進勢力，速疾增長，一切世間",
    "T10n0293_016:0732c07": "凡夫、二乘所不能動。亦見現在毘盧遮那佛",
    "T10n0293_016:0732c08": "等十方不可說不可說佛剎極微塵數一切世",
    "T10n0293_016:0732c09": "界諸佛如來，悉亦如是。彼一切佛，我皆現",
    "T10n0293_016:0732c10": "見；彼一切法，我悉得聞，憶念、受持，心無忘",
    "T10n0293_016:0732c11": "失。以智慧力隨順解了，以慈悲力宣揚顯",
    "T10n0293_016:0732c12": "示。善男子！我唯知此菩薩所得不般涅槃際",
    "T10n0293_016:0732c13": "解脫門，如諸菩薩摩訶薩以一念智普知三",
    "T10n0293_016:0732c14": "世，一念遍入一切三昧。如來智日，恒照其",
    "T10n0293_016:0732c15": "心。於一切法無有分別，了一切佛悉皆平",
    "T10n0293_016:0732c16": "等。如來及我一切眾生，等無有二。知一切法",
    "T10n0293_016:0732c17": "自性清淨，光明普照，無所不遍。無有思慮、無",
    "T10n0293_016:0732c18": "有動轉而能普入一切世間，離諸分別，住佛",
    "T10n0293_016:0732c19": "法印，悉能開悟法界眾生。而我云何能知、",
    "T10n0293_016:0732c20": "能說彼功德行？善男子！於此南方有山，名補",
    "T10n0293_016:0732c21": "怛洛迦，彼有菩薩名觀自在，汝詣彼問菩",
    "T10n0293_016:0732c22": "薩云何學菩薩行、修菩薩道。」爾時，居士因此",
    "T10n0293_016:0732c23": "指示，即說偈言：",
    "T10n0293_016:0732c24": "「海上有山眾寶成，　　賢聖所居極清淨，",
    "T10n0293_016:0732c25": "泉流縈帶為嚴飾，　　華林果樹滿其中。",
    "T10n0293_016:0732c26": "最勝勇猛利眾生，　　觀自在尊於此住，",
    "T10n0293_016:0732c27": "汝應往問佛功德，　　彼當為汝廣宣說。」",
    "T10n0293_016:0732c28": "時，善財童子禮居士足，遶無數匝，慇懃瞻仰，",
    "T10n0293_016:0732c29": "辭退而去。",
    "T10n0293_016:0733a01": "爾時，善財童子蒙居士教，隨順思惟，一心正",
    "T10n0293_016:0733a02": "念，入彼菩薩深信解藏、得彼菩薩能隨念力、",
    "T10n0293_016:0733a03": "憶彼諸佛出現次第、見彼諸佛成等正覺、持",
    "T10n0293_016:0733a04": "彼諸佛所有名號、觀彼諸佛所證法門、知彼",
    "T10n0293_016:0733a05": "諸佛具足莊嚴、信彼諸佛所轉法輪、思彼諸",
    "T10n0293_016:0733a06": "佛智光照曜、念彼諸佛平等三昧、解彼諸佛",
    "T10n0293_016:0733a07": "自性清淨、修彼諸佛無分別法、契彼諸佛甚",
    "T10n0293_016:0733a08": "深法印、作彼諸佛不思議業。漸次前行，至",
    "T10n0293_016:0733a09": "於彼山，處處求覓此大菩薩。見其西面巖谷",
    "T10n0293_016:0733a10": "之中，泉流縈映，樹林蓊欝，香草柔軟，右旋",
    "T10n0293_016:0733a11": "布地，種種名華周遍嚴飾。觀自在菩薩於清",
    "T10n0293_016:0733a12": "淨金剛寶葉石上結跏趺坐，無量菩薩皆坐",
    "T10n0293_016:0733a13": "寶石恭敬圍遶，而為宣說智慧光明大慈悲",
    "T10n0293_016:0733a14": "法，令其攝受一切眾生。善財見已，歡喜踊",
    "T10n0293_016:0733a15": "躍，於善知識愛樂尊重，合掌恭敬目視不",
    "T10n0293_016:0733a16": "瞬，作如是念：「善知識者即是如來，善知識",
    "T10n0293_016:0733a17": "者一切法雲，善知識者諸功德藏，善知識者",
    "T10n0293_016:0733a18": "難可值遇，善知識者十力寶因，善知識者無",
    "T10n0293_016:0733a19": "盡智炬，善知識者福德根芽，善知識者一",
    "T10n0293_016:0733a20": "切智門，善知識者智海導師，善知識者集一",
    "T10n0293_016:0733a21": "切智助道之具。」作是念已，即便往詣大菩薩",
    "T10n0293_016:0733a22": "所。爾時，觀自在菩薩遙見善財，告言：「善哉！善",
    "T10n0293_016:0733a23": "來童子！汝發大乘意，普攝眾生；起正直心",
    "T10n0293_016:0733a24": "專求佛法，大悲深重救護一切；住不思議最",
    "T10n0293_016:0733a25": "勝之行，普能拯拔生死輪迴，超過世間無有",
    "T10n0293_016:0733a26": "等比。普賢妙行相續現前，大願深心圓滿清",
    "T10n0293_016:0733a27": "淨，勤求佛法悉能領受，積集善根恒無厭",
    "T10n0293_016:0733a28": "足，順善知識不違其教。從文殊師利功德",
    "T10n0293_016:0733a29": "智慧大海所生，其心成熟得佛威力，已獲廣",
    "T10n0293_016:0733b01": "大三昧光明，專意希求甚深妙法，常見諸佛",
    "T10n0293_016:0733b02": "生大歡喜，智慧清淨猶如虛空。既自明了",
    "T10n0293_016:0733b03": "復為他說，安住如來智慧光明，受持修行一",
    "T10n0293_016:0733b04": "切佛法，福智寶藏自然而至，一切智道速得",
    "T10n0293_016:0733b05": "現前，普觀眾生心無懈倦，大悲堅固猶若",
    "T10n0293_016:0733b06": "金剛。」爾時，善財童子詣菩薩所，禮菩薩足，",
    "T10n0293_016:0733b07": "遶無數匝，合掌而住，白言：「聖者！我已先發阿",
    "T10n0293_016:0733b08": "耨多羅三藐三菩提心，而未知菩薩云何學菩",
    "T10n0293_016:0733b09": "薩行，云何修菩薩道；我聞聖者善能教誨，",
    "T10n0293_016:0733b10": "願為我說。」爾時，觀自在菩薩摩訶薩放閻浮",
    "T10n0293_016:0733b11": "檀金妙色光明，起無量色寶焰網雲，及龍自",
    "T10n0293_016:0733b12": "在妙莊嚴雲以照善財。即舒右手摩善財頂，",
    "T10n0293_016:0733b13": "告善財言：「善哉！善哉！善男子！汝已能發阿耨",
    "T10n0293_016:0733b14": "多羅三藐三菩提心。善男子！我已成就菩薩",
    "T10n0293_016:0733b15": "大悲速疾行解脫門。善男子！我以此菩薩大",
    "T10n0293_016:0733b16": "悲行門，平等教化一切眾生，攝受調伏，相續",
    "T10n0293_016:0733b17": "不斷。善男子！我恒住此大悲行門，常在一切",
    "T10n0293_016:0733b18": "諸如來所，普現一切諸眾生前，隨所應化而",
    "T10n0293_016:0733b19": "為利益：或以布施攝取眾生，或以愛語攝取",
    "T10n0293_016:0733b20": "眾生，或以利行攝取眾生，或以同事攝取眾",
    "T10n0293_016:0733b21": "生，或現種種微妙色身攝取眾生，或現種種",
    "T10n0293_016:0733b22": "不思議色淨光明網攝取眾生，或以音聲善",
    "T10n0293_016:0733b23": "巧言辭，或以威儀勝妙方便，或為說法，或",
    "T10n0293_016:0733b24": "現神變令其開悟而得成熟，或為化現種",
    "T10n0293_016:0733b25": "種色相、種種族姓、種種生處、同類之形，與其",
    "T10n0293_016:0733b26": "共居而成熟之。「善男子！我修習此大悲行門，",
    "T10n0293_016:0733b27": "願常救護一切眾生令離諸怖。所謂：願一切",
    "T10n0293_016:0733b28": "眾生離險道怖，離熱惱怖，離迷惑怖，離繫",
    "T10n0293_016:0733b29": "縛怖，離殺害怖，離王官怖，離貧窮怖，離不活",
    "T10n0293_016:0733c01": "怖，離惡名怖，離於死怖，離諸病怖，離懈怠",
    "T10n0293_016:0733c02": "怖，離黑暗怖，離遷移怖，離愛別怖，離怨會",
    "T10n0293_016:0733c03": "怖，離逼迫身怖，離逼迫心怖，離憂悲愁歎怖，",
    "T10n0293_016:0733c04": "離所求不得怖，離大眾威德怖，離流轉惡趣",
    "T10n0293_016:0733c05": "怖。復作是願：願諸眾生若念於我、若稱我",
    "T10n0293_016:0733c06": "名、若見我身，皆得免離一切恐怖，滅除障難，",
    "T10n0293_016:0733c07": "正念現前。善男子！我以如是種種方便令諸",
    "T10n0293_016:0733c08": "眾生離諸怖畏，住於正念；復教令發阿耨多",
    "T10n0293_016:0733c09": "羅三藐三菩提心，至不退轉。」爾時，觀自在菩",
    "T10n0293_016:0733c10": "薩摩訶薩欲重明此解脫門義，為善財童子",
    "T10n0293_016:0733c11": "而說偈言：",
    "T10n0293_016:0733c12": "「善來調伏身心者，　　稽首讚我而右旋，",
    "T10n0293_016:0733c13": "我常居此寶山中，　　住大慈悲恒自在。",
    "T10n0293_016:0733c14": "我此所住金剛窟，　　莊嚴妙色眾摩尼，",
    "T10n0293_016:0733c15": "常以勇猛自在心，　　坐此寶石蓮華座。",
    "T10n0293_016:0733c16": "天龍及以脩羅眾，　　緊那羅王羅剎等，",
    "T10n0293_016:0733c17": "如是眷屬恒圍遶，　　我為演說大悲門。",
    "T10n0293_016:0733c18": "汝能發起無等心，　　為見我故而來此，",
    "T10n0293_016:0733c19": "愛樂至求功德海，　　禮我雙足功德身，",
    "T10n0293_016:0733c20": "欲於我法學修行，　　願得普賢真妙行。",
    "T10n0293_016:0733c21": "我是勇猛觀自在，　　起深清淨大慈悲，",
    "T10n0293_016:0733c22": "普放雲網妙光明，　　廣博如空極清淨。",
    "T10n0293_016:0733c23": "我垂無垢𦟛圓臂，　　百福妙相具莊嚴，",
    "T10n0293_016:0733c24": "摩汝深信善財頂，　　為汝演說菩提法。",
    "T10n0293_016:0733c25": "佛子應知我所得，　　一相一味解脫門，",
    "T10n0293_016:0733c26": "名為諸佛大悲雲，　　祕密智慧莊嚴藏。",
    "T10n0293_016:0733c27": "我為精勤常救護，　　起諸弘誓攝眾生，",
    "T10n0293_016:0733c28": "憐愍一切如己身，　　常以普門隨順轉。",
    "T10n0293_016:0733c29": "我於無數眾苦厄，　　常能救護諸群生，",
    "T10n0293_016:0734a01": "心念禮敬若稱名，　　一切應時皆解脫。",
    "T10n0293_016:0734a02": "或遭牢獄所禁繫，　　杻械囚執遇怨家，",
    "T10n0293_016:0734a03": "若能至心稱我名，　　一切諸苦皆銷滅。",
    "T10n0293_016:0734a04": "或犯刑名將就戮，　　利劍毒箭害其身，",
    "T10n0293_016:0734a05": "稱名應念得加持，　　弓矢鋒刃無傷害。",
    "T10n0293_016:0734a06": "或有兩競詣王官，　　諍訟一切諸財寶，",
    "T10n0293_016:0734a07": "彼能至誠稱念我，　　獲於勝理具名聞。",
    "T10n0293_016:0734a08": "或於內外諸親屬，　　及諸朋友共為怨，",
    "T10n0293_016:0734a09": "若能至誠稱我名，　　一切怨家不能害。",
    "T10n0293_016:0734a10": "或在深林險難處，　　怨賊猛獸欲傷殘，",
    "T10n0293_016:0734a11": "若能至心稱我名，　　惡心自息無能害。",
    "T10n0293_016:0734a12": "或有怨家懷忿毒，　　推落險峻大高山，",
    "T10n0293_016:0734a13": "若能至心稱我名，　　安處虛空無損壞。",
    "T10n0293_016:0734a14": "或有怨家懷忿毒，　　推落深流及火坑，",
    "T10n0293_016:0734a15": "若能至心稱我名，　　一切水火無能害。",
    "T10n0293_016:0734a16": "若有眾生遭厄難，　　種種苦具逼其身，",
    "T10n0293_016:0734a17": "若能至心稱我名，　　一切解脫無憂怖。",
    "T10n0293_016:0734a18": "或為他人所欺謗，　　常思過失以相讎，",
    "T10n0293_016:0734a19": "若能至心稱我名，　　如是怨嫌自休息。",
    "T10n0293_016:0734a20": "或遭鬼魅諸毒害，　　身心狂亂無所知，",
    "T10n0293_016:0734a21": "若能至心稱我名，　　彼皆銷滅無諸患。",
    "T10n0293_016:0734a22": "或被毒龍諸鬼眾，　　一切恐怖奪其心，",
    "T10n0293_016:0734a23": "若能至誠稱我名，　　乃至夢中皆不見。",
    "T10n0293_016:0734a24": "若有諸根所殘缺，　　願得端嚴相好身，",
    "T10n0293_016:0734a25": "若能至誠稱我名，　　一切所願皆圓滿。",
    "T10n0293_016:0734a26": "若有願於父母所，　　承順顏色志無違，",
    "T10n0293_016:0734a27": "歡榮富樂保安寧，　　珍寶伏藏恒無盡。",
    "T10n0293_016:0734a28": "內外宗族常和合，　　一切怨隙不來侵，",
    "T10n0293_016:0734a29": "若能至誠稱我名，　　一切所願皆圓滿。",
    "T10n0293_016:0734b01": "若人願此命終後，　　不受三塗八難身，",
    "T10n0293_016:0734b02": "恒處人天善趣中，　　常行清淨菩提道。",
    "T10n0293_016:0734b03": "有願捨身生淨土，　　普現一切諸佛前，",
    "T10n0293_016:0734b04": "普於十方佛剎中，　　常為清淨勝薩埵，",
    "T10n0293_016:0734b05": "普見十方一切佛，　　及聞諸佛說法音，",
    "T10n0293_016:0734b06": "若能至誠稱我名，　　一切所願皆圓滿。",
    "T10n0293_016:0734b07": "或在危厄多憂怖，　　日夜六時稱我名，",
    "T10n0293_016:0734b08": "我時現住彼人前，　　為作最勝歸依處，",
    "T10n0293_016:0734b09": "彼當生我淨佛剎，　　與我同修菩薩行，",
    "T10n0293_016:0734b10": "由我大悲觀自在，　　令其一切皆成就。",
    "T10n0293_016:0734b11": "或清淨心興供養，　　或獻寶蓋或燒香，",
    "T10n0293_016:0734b12": "或以妙華散我身，　　當生我剎為應供。",
    "T10n0293_016:0734b13": "或生濁劫無慈愍，　　貪瞋惡業之所纏，",
    "T10n0293_016:0734b14": "種種眾苦極堅牢，　　百千繫縛恒無斷。",
    "T10n0293_016:0734b15": "彼為一切所逼迫，　　讚歎稱揚念我名，",
    "T10n0293_016:0734b16": "由我大悲觀自在，　　令諸惑業皆銷滅。",
    "T10n0293_016:0734b17": "或有眾生臨命終，　　死相現前諸惡色，",
    "T10n0293_016:0734b18": "見彼種種色相已，　　令心惶怖無所依，",
    "T10n0293_016:0734b19": "若能至誠稱我名，　　彼諸惡相皆銷滅。",
    "T10n0293_016:0734b20": "由我大悲觀自在，　　令生天人善道中，",
    "T10n0293_016:0734b21": "此皆我昔所修行，　　願度無量群生眾，",
    "T10n0293_016:0734b22": "勇猛精勤無退轉，　　令其所作皆成就。",
    "T10n0293_016:0734b23": "若有如應觀我身，　　令其應念咸皆見，",
    "T10n0293_016:0734b24": "或有樂聞我說法，　　令聞妙法量無邊。",
    "T10n0293_016:0734b25": "一切世界諸群生，　　心行差別無央數，",
    "T10n0293_016:0734b26": "我以種種方便力，　　令其聞見皆調伏。",
    "T10n0293_016:0734b27": "我得大悲解脫門，　　諸佛證我已修學，",
    "T10n0293_016:0734b28": "其餘無量功德海，　　非我智慧所能知。",
    "T10n0293_016:0734b29": "善財汝於十方界，　　普事一切善知識，",
    "T10n0293_016:0734c01": "專意修行無懈心，　　聽受佛法無厭足。",
    "T10n0293_016:0734c02": "若能聞法無厭足，　　則能普見一切佛，",
    "T10n0293_016:0734c03": "云何見佛志無厭，　　由聽妙法無厭足。」",
    "T10n0293_016:0734c04": "爾時，觀自在菩薩說此偈已，告善財言：「善男",
    "T10n0293_016:0734c05": "子！我唯得此菩薩大悲速疾行解脫門，如諸",
    "T10n0293_016:0734c06": "菩薩摩訶薩，已淨普賢一切願，已住普賢一",
    "T10n0293_016:0734c07": "切行；常行一切諸善法，常入一切諸三昧，常",
    "T10n0293_016:0734c08": "住一切無邊劫，常詣一切無邊剎，常觀一切",
    "T10n0293_016:0734c09": "諸如來，常聞一切三世法，常息一切眾生惡，",
    "T10n0293_016:0734c10": "常長一切眾生善，常絕眾生生死流，常入如",
    "T10n0293_016:0734c11": "來正法流。而我云何能知、能說彼功德行？」爾",
    "T10n0293_016:0734c12": "時，善財童子聞觀自在菩薩摩訶薩說此大",
    "T10n0293_016:0734c13": "悲清淨偈已，歡喜踊躍充遍其身。生愛敬",
    "T10n0293_016:0734c14": "心，增信樂心，發清淨心，從坐而起，偏袒右",
    "T10n0293_016:0734c15": "肩，右膝著地，禮菩薩足，長跪合掌，於菩薩",
    "T10n0293_016:0734c16": "前，瞻仰一心，以偈讚曰：",
    "T10n0293_016:0734c17": "「天人大眾阿脩羅，　　及與一切諸菩薩，",
    "T10n0293_016:0734c18": "以妙言音共稱讚，　　大聖智慧深如海。",
    "T10n0293_016:0734c19": "能於一切眾生中，　　平等大悲同一味，",
    "T10n0293_016:0734c20": "一智同緣普救護，　　種種苦難皆銷滅。",
    "T10n0293_016:0734c21": "菩薩最勝神通力，　　反覆大地不為難，",
    "T10n0293_016:0734c22": "又能乾竭於大海，　　令大山王咸震動。",
    "T10n0293_016:0734c23": "聖者菩薩大名聞，　　號曰大悲觀自在，",
    "T10n0293_016:0734c24": "云何我以微劣智，　　於仁勝德能稱讚。",
    "T10n0293_016:0734c25": "我聞聖者諸功德，　　無斷無盡大悲門，",
    "T10n0293_016:0734c26": "因是發起清淨心，　　生我智慧辯才力。",
    "T10n0293_016:0734c27": "我今處於大眾會，　　以大勇猛而觀察，",
    "T10n0293_016:0734c28": "稱揚讚歎妙莊嚴，　　恭敬至誠無懈倦。",
    "T10n0293_016:0734c29": "如大梵王居梵眾，　　映蔽一切諸梵天，",
    "T10n0293_016:0735a01": "菩薩吉祥妙色身，　　處於眾會無倫匹。",
    "T10n0293_016:0735a02": "菩薩顧視同牛王，　　妙色融朗如金聚，",
    "T10n0293_016:0735a03": "具足廣大菩提願，　　普利一切諸天人。",
    "T10n0293_016:0735a04": "種種華鬘以嚴飾，　　頂上真金妙寶冠，",
    "T10n0293_016:0735a05": "光明淨妙過諸天，　　威德尊嚴超世主。",
    "T10n0293_016:0735a06": "圓光狀彼流虹遶，　　外相明如淨月輪，",
    "T10n0293_016:0735a07": "頂相豐起若須彌，　　端嚴正坐如初日。",
    "T10n0293_016:0735a08": "腰繫金絛色微妙，　　現殊勝相放光明，",
    "T10n0293_016:0735a09": "伊尼鹿皮作下帬，　　能令見者生歡喜。",
    "T10n0293_016:0735a10": "妙身種種莊嚴相，　　眾寶所集如山王，",
    "T10n0293_016:0735a11": "腰垂上妙清淨衣，　　如雲普現無邊色。",
    "T10n0293_016:0735a12": "真珠三道為交絡，　　猶如世主妙嚴身，",
    "T10n0293_016:0735a13": "恒放淨光普照明，　　亦如朗日遊空界。",
    "T10n0293_016:0735a14": "身色淨妙若金山，　　又如瞻博迦華聚，",
    "T10n0293_016:0735a15": "以白瓔珞為嚴飾，　　如白龍王環遶身。",
    "T10n0293_016:0735a16": "世主手執妙蓮華，　　色如上妙真金聚，",
    "T10n0293_016:0735a17": "毘瑠璃寶以為莖，　　大慈威力令開發，",
    "T10n0293_016:0735a18": "出過天人之所有，　　普放光明猶日輪，",
    "T10n0293_016:0735a19": "顯現如在妙高山，　　香氣普熏於一切。",
    "T10n0293_016:0735a20": "於諸惡鬼部多等，　　黑蛇醉象及師子，",
    "T10n0293_016:0735a21": "癡火毒害蔽慈心，　　及餘種種諸危難，",
    "T10n0293_016:0735a22": "重苦繫縛所傷迫，　　一切恐怖無依怙。",
    "T10n0293_016:0735a23": "世主一味大悲心，　　平等救彼眾生類，",
    "T10n0293_016:0735a24": "妙寶葉石為勝座，　　無等蓮華之所持，",
    "T10n0293_016:0735a25": "百千妙福之所成，　　眾妙蓮華所圍遶。",
    "T10n0293_016:0735a26": "極妙身光清淨色，　　從真勝義而成就，",
    "T10n0293_016:0735a27": "諸天種種上妙供，　　咸共讚歎仁功德。",
    "T10n0293_016:0735a28": "於尊能發清淨意，　　速離一切憂怖心，",
    "T10n0293_016:0735a29": "眷屬快樂共歡娛，　　一切妙果皆圓滿。",
    "T10n0293_016:0735b01": "大海龍王住自宮，　　及餘居處諸龍眾，",
    "T10n0293_016:0735b02": "常懼妙翅大鳥王，　　搏撮傷殘受諸苦。",
    "T10n0293_016:0735b03": "或有眾生入大海，　　遇風鼓浪如雪山，",
    "T10n0293_016:0735b04": "若遭摩竭欲來吞，　　恐怖驚惶無所救。",
    "T10n0293_016:0735b05": "或遇醉象而奔逐，　　種種厄難之所纏，",
    "T10n0293_016:0735b06": "至心憶念大悲尊，　　如是一切無憂怖。",
    "T10n0293_016:0735b07": "大石山王有洞窟，　　其窟幽深極可畏，",
    "T10n0293_016:0735b08": "有犯王法鎖其身，　　種種繫縛投於彼。",
    "T10n0293_016:0735b09": "彼諸苦惱眾生等，　　至心憶念大悲尊，",
    "T10n0293_016:0735b10": "枷鎖解脫苦銷除，　　一切無憂安隱樂。",
    "T10n0293_016:0735b11": "仁以大悲清淨手，　　攝取憶念諸眾生，",
    "T10n0293_016:0735b12": "令於一切厄難中，　　獲得無憂安隱樂。",
    "T10n0293_016:0735b13": "我今讚歎人天主，　　最勝威德大仙王，",
    "T10n0293_016:0735b14": "三毒翳障盡銷除，　　福智無涯如大海。",
    "T10n0293_016:0735b15": "調伏眾生無懈倦，　　利樂平等無怨親，",
    "T10n0293_016:0735b16": "願於菩薩妙金山，　　一切勝福皆成就。",
    "T10n0293_016:0735b17": "普於十方諸世界，　　息滅眾生邪見心，",
    "T10n0293_016:0735b18": "速獲如來無上身，　　普願眾生咸證得。」",
    "T10n0293_016:0735b19": "爾時，有一菩薩名正性無異行，從於東方",
    "T10n0293_016:0735b20": "虛空中來，至此世界輪圍山頂，以足按地。時，",
    "T10n0293_016:0735b21": "此世界六種震動，變成無數雜寶莊嚴。復於",
    "T10n0293_016:0735b22": "其身放大光明，映蔽一切釋、梵、護世、天龍八",
    "T10n0293_016:0735b23": "部、日、月、星、電所有光明，皆如聚墨；其光普照",
    "T10n0293_016:0735b24": "地獄、餓鬼、畜生、閻羅王界，及餘一切苦惱眾",
    "T10n0293_016:0735b25": "生，罪垢銷除、身心清淨。又於一切諸佛剎土",
    "T10n0293_016:0735b26": "普興一切諸供養雲，普雨一切華香、瓔珞、衣",
    "T10n0293_016:0735b27": "服、幢蓋，如是所有諸莊嚴具，供養於佛。復",
    "T10n0293_016:0735b28": "以神力隨諸眾生心之所樂，普於一切諸宮",
    "T10n0293_016:0735b29": "殿中而現其身，令其見者皆悉歡喜，然後",
    "T10n0293_016:0735c01": "來詣觀自在菩薩摩訶薩所。時，觀自在菩薩",
    "T10n0293_016:0735c02": "告善財言：「善男子！汝見正性無異行菩薩來",
    "T10n0293_016:0735c03": "此大會道場中不？」善財答言：「唯然！已見。」告言：",
    "T10n0293_016:0735c04": "「善男子！汝可往問菩薩云何學菩薩行，修菩",
    "T10n0293_016:0735c05": "薩道。」爾時，善財童子於觀自在菩薩所，得甚",
    "T10n0293_016:0735c06": "深智入大悲門，以甚深心隨順觀察，心無疲",
    "T10n0293_016:0735c07": "厭。一心頂禮觀自在菩薩足，遶無數匝，敬",
    "T10n0293_016:0735c08": "承其教，辭退而行。",
    "T10n0293_016:0735c09": "往詣正性無異行菩薩所，頂禮其足，合掌而",
    "T10n0293_016:0735c10": "立，白言：「聖者！我已先發阿耨多羅三藐三菩",
    "T10n0293_016:0735c11": "提心，而未知菩薩云何學菩薩行，云何修",
    "T10n0293_016:0735c12": "菩薩道；我聞聖者善能誘誨，願為我說。」菩薩",
    "T10n0293_016:0735c13": "告言：「善男子！我得菩薩解脫，名普門不動速",
    "T10n0293_016:0735c14": "疾行。」善財白言：「聖者！於何佛所得此解脫？",
    "T10n0293_016:0735c15": "所從來剎去此幾何？發來久如？」菩薩告言：「善",
    "T10n0293_016:0735c16": "男子！如此境界甚深難解，一切世間天、人、阿",
    "T10n0293_016:0735c17": "脩羅、沙門、婆羅門等所不能了。唯諸菩薩最",
    "T10n0293_016:0735c18": "勝精進，具菩薩行，無退、無怯，已能親近諸善",
    "T10n0293_016:0735c19": "知識，善友所攝，諸佛所念，增長善根，志樂清",
    "T10n0293_016:0735c20": "淨；得菩薩根、有智慧眼，能聞、能持、能解、能",
    "T10n0293_016:0735c21": "入。」善財白言：「唯願聖者為我宣說。我當承佛",
    "T10n0293_016:0735c22": "威神之力、善知識力，能信、能受、能解、能入。」菩",
    "T10n0293_016:0735c23": "薩告言：「善男子！我從東方具足吉祥藏世界，",
    "T10n0293_016:0735c24": "普吉祥出生佛所而來此土。善男子！於彼佛",
    "T10n0293_016:0735c25": "所得此法門；從彼發來，已經不可說不可說",
    "T10n0293_016:0735c26": "佛剎極微塵數劫；一一念中舉不可說不可",
    "T10n0293_016:0735c27": "說佛剎極微塵數步；一一步過不可說不可",
    "T10n0293_016:0735c28": "說佛剎極微塵數世界；一一世界我皆遍",
    "T10n0293_016:0735c29": "入，以最勝心至其佛所，以妙供具而為供養，",
    "T10n0293_016:0736a01": "及施一切諸眾生海。此諸供具皆是無上心",
    "T10n0293_016:0736a02": "所成，無作法所印，諸如來所忍，諸菩薩所歎。",
    "T10n0293_016:0736a03": "善男子！我又普見彼世界中一切眾生，悉知",
    "T10n0293_016:0736a04": "其心、悉知其根，隨其解欲，現身說法；或放光",
    "T10n0293_016:0736a05": "明，或施財寶，種種方便教化、調伏、利樂、成",
    "T10n0293_016:0736a06": "熟，無有休息。如從東方，南、西、北方，四維，上、",
    "T10n0293_016:0736a07": "下，亦復如是。善男子！我唯得此菩薩普門不",
    "T10n0293_016:0736a08": "動速疾行解脫，能疾周遍到一切處，如諸菩",
    "T10n0293_016:0736a09": "薩摩訶薩隨順遍行，普於十方無所不至。智",
    "T10n0293_016:0736a10": "慧境界，等無差別；善布其身，悉遍法界。至",
    "T10n0293_016:0736a11": "一切道，入一切剎，知一切法，觀一切世平等，",
    "T10n0293_016:0736a12": "演說一切法門，深信愛樂一切妙行。同時照",
    "T10n0293_016:0736a13": "曜一切眾生，於諸佛所不生分別，於一切處",
    "T10n0293_016:0736a14": "無有障礙。而我云何能知、能說彼功德行？善",
    "T10n0293_016:0736a15": "男子！南方有城名為門主，其中有神名曰",
    "T10n0293_016:0736a16": "大天。汝詣彼問菩薩云何學菩薩行、修菩",
    "T10n0293_016:0736a17": "薩道。」時，善財童子禮菩薩足，遶無數匝，慇懃",
    "T10n0293_016:0736a18": "瞻仰，辭退而去。",
    "T10n0293_016:0736a19": "大方廣佛華嚴經卷第十六"
}