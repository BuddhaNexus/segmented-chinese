{
    "T13n0403_004:0596b02": "阿差末菩薩經卷第四",
    "T13n0403_004:0596b04": "西晉月氏國三藏竺法護譯",
    "T13n0403_004:0596b05": "阿差末菩薩謂舍利弗言：「菩薩習智，入於諸",
    "T13n0403_004:0596b06": "法故無所著，是名曰慧。有十六事不與慧",
    "T13n0403_004:0596b07": "合。何謂十六？用無明故而起陰陽，從生、老、",
    "T13n0403_004:0596b08": "死皆不與慧同；諸所作為亦不同塵，亦復不",
    "T13n0403_004:0596b09": "與六十二見而雜錯也；不自貢高亦不卑己，",
    "T13n0403_004:0596b10": "有利、無利、若譽、若謗、若稱、失名、若苦、若樂，過",
    "T13n0403_004:0596b11": "世八事，貢高、自大，謙卑、恭慎，俗間有是二十",
    "T13n0403_004:0596b12": "一事，不與合同；去眾煩惱不為愚冥，覺寤",
    "T13n0403_004:0596b13": "睡眠，脫諸恐懼，不與罪合及諸心垢；不除五",
    "T13n0403_004:0596b14": "陰故至生死——身魔、罪魔、死魔、天魔而共合",
    "T13n0403_004:0596b15": "也。一切眾生、我人壽命無所悕望而造因",
    "T13n0403_004:0596b16": "緣；諸有悕望、俗間之念、當爾不爾、是與非事",
    "T13n0403_004:0596b17": "皆縛著業，有所貪慕與戒反矣。不奉禁戒、",
    "T13n0403_004:0596b18": "奉禁戒者，忍辱、瞋恚，精進、懈怠，一心、亂意，",
    "T13n0403_004:0596b19": "智慧、愚冥，以度無極，貢高、謙遜，皆離是事。堅",
    "T13n0403_004:0596b20": "住不住謂梵志也，定意堅強，功德剛柔，消一",
    "T13n0403_004:0596b21": "切念使無有餘便屬無為。國土好醜、眾生吉",
    "T13n0403_004:0596b22": "凶、一切善惡、愚慧識明、生死滅度、諦與不諦、",
    "T13n0403_004:0596b23": "離一切念，其智者無所覩、無有見、無有相，",
    "T13n0403_004:0596b24": "不想泥洹。「何謂為慧？察之計校八法，功德曉",
    "T13n0403_004:0596b25": "了八法。何謂為八？曉於五陰、了四大、解六",
    "T13n0403_004:0596b26": "衰、別四諦、達十二緣、暢明三世、識分別一切",
    "T13n0403_004:0596b27": "羅漢及緣覺、至菩薩演諸法。「何謂曉五陰？諸",
    "T13n0403_004:0596b28": "所生滅猶如幻化，夢中所見芭蕉、野馬，山中",
    "T13n0403_004:0596b29": "之響、鏡中之像、水中泡沫。觀於諸色、我人壽",
    "T13n0403_004:0596c01": "命，解色如此，痛如水泡、想若野馬、生死如",
    "T13n0403_004:0596c02": "芭蕉，識者如幻計，水泡沫、野馬、芭蕉幻化。所",
    "T13n0403_004:0596c03": "以者何？此微妙故。其微妙者，無我、無人，無壽、",
    "T13n0403_004:0596c04": "無命，是曉五陰；我人壽命猶如幻矣，識亦如",
    "T13n0403_004:0596c05": "幻，是曉五陰。五陰墮俗，世俗相者閃現便",
    "T13n0403_004:0596c06": "無，是為世相。其世相者，非常苦空、非身之業，",
    "T13n0403_004:0596c07": "其知是者曰曉五陰。「何謂了四大——地、水、火、風？",
    "T13n0403_004:0596c08": "其法界者不為剛強、水者法界則無有水、火",
    "T13n0403_004:0596c09": "亦法界不以自熱、風者法界不用動搖。其四",
    "T13n0403_004:0596c10": "大者謂眼所識計於法界不以眼視，視悉知",
    "T13n0403_004:0596c11": "之；其法界者不以耳而聽聲、鼻不向香、口",
    "T13n0403_004:0596c12": "不味味、身不細滑、意不著法，悉解法界，悉以",
    "T13n0403_004:0596c13": "具足。眾生法界如講授之，嘆情志性，法界平",
    "T13n0403_004:0596c14": "等，平等如稱，欲界法界亦等如稱、色無色界",
    "T13n0403_004:0596c15": "法界悉等如稱、生死之界、泥洹之界、法身",
    "T13n0403_004:0596c16": "之界等稱如空，法界亦如。所以者何？有德、",
    "T13n0403_004:0596c17": "無德亦等如空而無有異，亦不可量悉叵稱",
    "T13n0403_004:0596c18": "載；其泥洹界亦復若茲，不可講說。此入法界",
    "T13n0403_004:0596c19": "是名曰智，號了四大。「何謂解六衰？如解言",
    "T13n0403_004:0596c20": "曰：其眼亦空而無吾我亦不無我，是亦悉",
    "T13n0403_004:0596c21": "空。所以者何？解我空者在於諸衰而不為衰，",
    "T13n0403_004:0596c22": "是則名曰解於六衰。諦計六衰，不著、不斷，是",
    "T13n0403_004:0596c23": "為菩薩解於六衰。眼色為衰，所視不墮。所以",
    "T13n0403_004:0596c24": "者何？不中道取證；耳、鼻、口、身、意亦悉如是，",
    "T13n0403_004:0596c25": "是曰菩薩解於六衰。何謂六衰？其能分別六",
    "T13n0403_004:0596c26": "衰、別六衰已便入于道，不別衰者則非是",
    "T13n0403_004:0596c27": "道。又如菩薩用大哀故，不近、不遠；以眾生故，",
    "T13n0403_004:0596c28": "不捨大道亦不離施，是曰菩薩解於六衰。「何",
    "T13n0403_004:0596c29": "謂別四諦？知苦習盡道不得五陰處，是曰",
    "T13n0403_004:0597a01": "知苦；所生為習，色現尋滅名曰為盡；得道",
    "T13n0403_004:0597a02": "無道心以等住故曰為道。菩薩知四諦而不",
    "T13n0403_004:0597a03": "取證。所以者何？護一切故，是曰別四諦。復",
    "T13n0403_004:0597a04": "有三事。何謂為三？其真諦相審解如本、其",
    "T13n0403_004:0597a05": "世俗言假有號耳、了真諦心不念有無。審解",
    "T13n0403_004:0597a06": "本者，一切諸色悉為平等。所以者何？不中道",
    "T13n0403_004:0597a07": "取證，以相為應，是則名曰別於四諦。」阿差",
    "T13n0403_004:0597a08": "末菩薩曰：「其諦有一無有二也。所以者何？",
    "T13n0403_004:0597a09": "如來至真無所悕望，亦不想求色與無色，無",
    "T13n0403_004:0597a10": "所悕望這得其中是別四諦。「復有五陰苦",
    "T13n0403_004:0597a11": "者是惱之相，好解空者是曰苦諦。暢達五",
    "T13n0403_004:0597a12": "陰所從緣起是曰習諦。所見萬物皆有想求，",
    "T13n0403_004:0597a13": "別了其意而不貪慕，雖不求者亦復不忘，是",
    "T13n0403_004:0597a14": "曰等知盡滅之義。不與去、來、今現在事而俱",
    "T13n0403_004:0597a15": "同塵，亦不住中，是曰盡諦。欲致道者了苦習",
    "T13n0403_004:0597a16": "盡不在二事——所謂二事：猶豫、結網——是曰盡諦。",
    "T13n0403_004:0597a17": "「諦觀察之，知之為苦，是為菩薩別於四諦。一",
    "T13n0403_004:0597a18": "切所見苦、樂、善、惡，心覩世間悉了本末，是",
    "T13n0403_004:0597a19": "曰知苦。諸緣皆苦是名曰習。解慕世苦",
    "T13n0403_004:0597a20": "不以為求，雖不求望，不墮盡證。所以者何？不",
    "T13n0403_004:0597a21": "中取證故，是曰菩薩因知求道。猶欲渡水",
    "T13n0403_004:0597a22": "而不求船，不能橫越，思惟其便：『若得板木，乘",
    "T13n0403_004:0597a23": "騎其上可以得度。』所以者何？不憂不度、不愁",
    "T13n0403_004:0597a24": "在苦，作是行住如四諦教，不以色諍而墮",
    "T13n0403_004:0597a25": "取證，是曰菩薩別於諦矣。意察生苦，苦從",
    "T13n0403_004:0597a26": "緣生亦不從緣，是曰知生。一切所生亦無所",
    "T13n0403_004:0597a27": "生、無有起者，亦不滅盡、不興滅意，是曰意寂",
    "T13n0403_004:0597a28": "而苦滅矣。樂知求勝而伏其心，意解入此，是",
    "T13n0403_004:0597a29": "曰知道不住其中。所以者何？慧無住故，是",
    "T13n0403_004:0597b01": "曰菩薩別知四諦。",
    "T13n0403_004:0597b02": "「何謂達於十二因緣？謂因無明便致生死，如",
    "T13n0403_004:0597b03": "諸法教，其有所生了不可見亦不可知。所以",
    "T13n0403_004:0597b04": "者何？無有生故，亦非不生，以了如斯因緣之",
    "T13n0403_004:0597b05": "事，緣求泥洹。諦了眾生所行不等有上、中、下，",
    "T13n0403_004:0597b06": "緣作罪福故造行道，所當致者興無生緣，修",
    "T13n0403_004:0597b07": "諸法業與道合者，是為名曰解十二緣。設無",
    "T13n0403_004:0597b08": "是緣則消除矣，所謂消除謂無明滅。無明滅",
    "T13n0403_004:0597b09": "者謂老、病、死滅，老、死已滅，能達此者解十",
    "T13n0403_004:0597b10": "二緣。諸所有因悉法所總，諸所有緣皆法所",
    "T13n0403_004:0597b11": "合，其因緣合非我、非彼，亦復不是我人壽命，",
    "T13n0403_004:0597b12": "悉無所入。如是入者不在一切諸所有也，其",
    "T13n0403_004:0597b13": "意普解是十二緣。菩薩悉欲具足諸法；具諸",
    "T13n0403_004:0597b14": "法已皆了無常，不墮取證。所以者何？護眾生",
    "T13n0403_004:0597b15": "故，是曰菩薩解十二緣。「何謂明三世？悉知",
    "T13n0403_004:0597b16": "去意，有德、無德，觀身、他人等無有異。所以者",
    "T13n0403_004:0597b17": "何？身有誤失、他人有過悉代悔之，逮所作福，",
    "T13n0403_004:0597b18": "因此福祚發心求道，是為菩薩過去功德。其",
    "T13n0403_004:0597b19": "當來意所作功德，悉用發心立菩薩願，諸所",
    "T13n0403_004:0597b20": "發心以護制持，執心堅固不受濁意是當",
    "T13n0403_004:0597b21": "來福。今現在意所作功德，以正眾緣是為",
    "T13n0403_004:0597b22": "功德，悉捨諸穢、不隨非教是不離德。所以者",
    "T13n0403_004:0597b23": "何？近佛道故，是現在福。察去、來、今，信三世",
    "T13n0403_004:0597b24": "空，觀三世法，則以智慧無元勸助。「去來今",
    "T13n0403_004:0597b25": "佛用善權故，曰則三世諸去法盡。所以者",
    "T13n0403_004:0597b26": "何？不可見故。不以去德而變其心，諸當來",
    "T13n0403_004:0597b27": "法視無所生不以是疑，察現在法亦無所住",
    "T13n0403_004:0597b28": "則無處所。所以者何？不捨道心，是故名曰",
    "T13n0403_004:0597b29": "明於三世普達智慧。「過去已滅、當來未至、現",
    "T13n0403_004:0597c01": "在無住，智無破壞，菩薩興德悉欲合同，是故",
    "T13n0403_004:0597c02": "名曰明於三世。以慧悉念過去功德。所以者",
    "T13n0403_004:0597c03": "何？今者所作皆前世福，因發來心當來發心",
    "T13n0403_004:0597c04": "故，斯智慧業具足所願，其現作德不以為",
    "T13n0403_004:0597c05": "難。所以者何？菩薩願故，是則名曰明於三",
    "T13n0403_004:0597c06": "世。為諸眾生於過去世悉知作德。所以者何？",
    "T13n0403_004:0597c07": "護眾生故。往古所教今續化之，所教訓者欲",
    "T13n0403_004:0597c08": "令其人見當來佛神足變化，於法道義便有增",
    "T13n0403_004:0597c09": "益，有增益已亦增福利益諸群黎。佛以興世",
    "T13n0403_004:0597c10": "多所饒益，其所誓願悉無罣礙，是則名曰明",
    "T13n0403_004:0597c11": "於三世。",
    "T13n0403_004:0597c12": "「何謂明解羅漢及緣覺乘、諸菩薩德？若無佛",
    "T13n0403_004:0597c13": "者則無羅漢，佛興于世有羅漢法。羅漢法者",
    "T13n0403_004:0597c14": "因聲聽解，得聞聲者便備戒禁，戒禁已備",
    "T13n0403_004:0597c15": "謂以如戒，已如戒者具戒、定、慧、度、知見品，",
    "T13n0403_004:0597c16": "是則名曰明解聲聞。從是所緣得阿羅漢，知",
    "T13n0403_004:0597c17": "德無德而了非常，得脫生死在於三界，悉厭",
    "T13n0403_004:0597c18": "眾欲達非常苦。所以者何？諸法無常。其泥洹",
    "T13n0403_004:0597c19": "寂亦無所有、不求所生。所以者何？畏生死故。",
    "T13n0403_004:0597c20": "畏生死者不信俗業，身如怨讎、四大若蚖、六",
    "T13n0403_004:0597c21": "衰空野，不願所生五趣周旋，受泥洹護，如是",
    "T13n0403_004:0597c22": "行者明解聲聞。「何謂識解緣覺者菩薩皆知？",
    "T13n0403_004:0597c23": "云何緣覺所造立德、所興功祚出羅漢上？所",
    "T13n0403_004:0597c24": "以者何？所行精進超越過上，施與、持戒聲聞",
    "T13n0403_004:0597c25": "不逮。所以者何？聲聞所行其心局迮，所奉",
    "T13n0403_004:0597c26": "供佛慧不足言，既入佛法所學樂小，不愚、不",
    "T13n0403_004:0597c27": "慧。所以者何？聞眾樂音而穢厭之，所學少少",
    "T13n0403_004:0597c28": "常喜懷恨，依大德勉而樂尊務，所興施與思",
    "T13n0403_004:0597c29": "十二緣，由求得脫。己身校計，獨信守道，從緣",
    "T13n0403_004:0598a01": "起行而建立功德，是則名曰識解緣覺。",
    "T13n0403_004:0598a02": "「何謂暢解大乘之業？所入曉德不可稱載，其",
    "T13n0403_004:0598a03": "乘廣大曠然無極，為眾生黨行權方便；其德",
    "T13n0403_004:0598a04": "莊嚴不以為難，皆惠眾生之所欽樂。以度無",
    "T13n0403_004:0598a05": "極化成大乘，悉知一切人心所行，欲度脫",
    "T13n0403_004:0598a06": "之。越眾緣起，不謂佛道為難得也，復以光明",
    "T13n0403_004:0598a07": "照於眾生，其心特尊卓然無侶。度一切苦，曉",
    "T13n0403_004:0598a08": "了諸法，無有陰蓋，降伏眾邪，皆令清和。總",
    "T13n0403_004:0598a09": "攝道法三十七品，威德殊特猶跱幢幡，遊",
    "T13n0403_004:0598a10": "十二緣不著、不斷，諸所可見——憂慼、睡眠、婬",
    "T13n0403_004:0598a11": "恚、調戲——不可之事悉遠離之，真以佛慧諸相",
    "T13n0403_004:0598a12": "種好而為綺飾，以乘嚴己身、口、意行。所以者",
    "T13n0403_004:0598a13": "何？無有罪咎，是則名曰大乘功德，大乘功",
    "T13n0403_004:0598a14": "德則是天上天下眾生之度。「何謂一切眾生",
    "T13n0403_004:0598a15": "之度？諸法悉合謂脫不脫，脫不脫者，菩薩",
    "T13n0403_004:0598a16": "大士充續功祚是名曰脫。曉了生死所興功",
    "T13n0403_004:0598a17": "德謂身、口、心，以明曉了口作功德、身立福祚，",
    "T13n0403_004:0598a18": "身、口、心行三事生死，菩薩以緣曉知脫便，願",
    "T13n0403_004:0598a19": "薩云若諸通敏慧，是曰明達。脫以復曉諸",
    "T13n0403_004:0598a20": "不脫者，五度無極入智度無極，謂為脫者不",
    "T13n0403_004:0598a21": "以為難，解度無極常悉總攝，菩薩善權皆",
    "T13n0403_004:0598a22": "蒙光明照于一切。所以者何？則以四事總",
    "T13n0403_004:0598a23": "及他人，無我、無人，無壽、無命，無執、無捨，是",
    "T13n0403_004:0598a24": "故分別。用脫之故造菩薩願、明解度脫，謂",
    "T13n0403_004:0598a25": "於生死稍稍得進以無所斷；無所斷者不滅",
    "T13n0403_004:0598a26": "生死；不滅生死者是為菩薩無所破壞。所",
    "T13n0403_004:0598a27": "以者何？不與無瞻勢者從事，以是故曰分別。",
    "T13n0403_004:0598a28": "「未脫空無想願，以此法察曉了諸見菩薩信",
    "T13n0403_004:0598a29": "故。所以者何？於三脫中能不墮者是曰未",
    "T13n0403_004:0598a30": "脫，謂不取證；在於三界而無所著，是名曰脫，",
    "T13n0403_004:0598b01": "雖在三界廣施方便。所以者何？用明智故不",
    "T13n0403_004:0598b02": "墮取證，是則名曰曉了脫德。所造功法皆以",
    "T13n0403_004:0598b03": "具足諸通敏慧，已具通慧不離普智，是曉",
    "T13n0403_004:0598b04": "諸法。」阿差末菩薩謂舍利弗：「是八事法與",
    "T13n0403_004:0598b05": "智慧合而不可盡，是智慧法咸知分明；以能",
    "T13n0403_004:0598b06": "分明，如佛法者無有殊異。所以者何？以去",
    "T13n0403_004:0598b07": "睡眠、非法之故，是則願力便逮道法。諸經慧",
    "T13n0403_004:0598b08": "相智慧光明照於本際，已入於慧，諸欲見",
    "T13n0403_004:0598b09": "者悉以曉了能至泥洹。總持慧故不捨道法，",
    "T13n0403_004:0598b10": "以信智慧眾垢悉除。其大智者則是諸法之",
    "T13n0403_004:0598b11": "元首也，自然慧者無有師主，皆解諸欲而無",
    "T13n0403_004:0598b12": "所著。所以者何？因逮道明，以慧斷根故不可",
    "T13n0403_004:0598b13": "盡。「眾想悉空，所以造根由癡冥故。欲致聖明",
    "T13n0403_004:0598b14": "則以慧藥教守道者咸得正住，其來學者以",
    "T13n0403_004:0598b15": "慧訓誨各使得所，用智慧明悉照癡冥各令",
    "T13n0403_004:0598b16": "得明。其無眼者悉獲法眼僉得徹視，無餘",
    "T13n0403_004:0598b17": "慧明皆越諸色，真諦之慧無復結網。以慧",
    "T13n0403_004:0598b18": "教告，其不伏者悉令自降，為諸闇冥顯智",
    "T13n0403_004:0598b19": "慧眼。不可盡慧靡所不入、行莫不周。所以者",
    "T13n0403_004:0598b20": "何？暢十二緣，所宣智明解諸縛著令無誤",
    "T13n0403_004:0598b21": "失，不以生死而為迷荒。」阿差末菩薩謂舍利",
    "T13n0403_004:0598b22": "弗：「菩薩大士以慧總攬入眾生心，隨其所行",
    "T13n0403_004:0598b23": "皆見心念，明解分別群黎之黨，無功德者以",
    "T13n0403_004:0598b24": "慧導利。菩薩智慧悉遍聲聞、緣覺之乘，上至",
    "T13n0403_004:0598b25": "正覺，是為慧處。斯菩薩學名曰智慧而不可",
    "T13n0403_004:0598b26": "盡，演智度無極暢不可盡。」說道品法時，三",
    "T13n0403_004:0598b27": "萬二千菩薩悉得無所從生法忍。",
    "T13n0403_004:0598b28": "阿差末菩薩復謂舍利弗：「慈氏菩薩而不可",
    "T13n0403_004:0598b29": "盡。所以者何？其慈曠大，無邊際故，仁若虛",
    "T13n0403_004:0598c01": "空不可限量。所以無邊者，猶若眾生四大如",
    "T13n0403_004:0598c02": "空無所不周，以慈普覆亦如四大——地、水、火、風",
    "T13n0403_004:0598c03": "——不可稱限故不可盡。菩薩弘慈亦復若茲，不",
    "T13n0403_004:0598c04": "可窮極故曰無際。猶空無邊，一切四大悉",
    "T13n0403_004:0598c05": "不可量；眾生無盡、仁不可限，故曰菩薩大慈",
    "T13n0403_004:0598c06": "無盡。」",
    "T13n0403_004:0598c07": "爾時，舍利弗問阿差末：「眾生四大數不可盡，",
    "T13n0403_004:0598c08": "為何謂也？」阿差末曰：「地、水、火、風，其數過於",
    "T13n0403_004:0598c09": "藥草、叢林。」時舍利弗復問：「可為眾生興引",
    "T13n0403_004:0598c10": "譬乎？」阿差末曰：「可假借喻，不可以民庶為",
    "T13n0403_004:0598c11": "數極。」舍利弗問：「所喻云何？」阿差末曰：「猶如",
    "T13n0403_004:0598c12": "東、西、南、北、四維、上、下合為世界，各如江沙十方",
    "T13n0403_004:0598c13": "佛土合為大海，取一切人盡住海邊，各以一",
    "T13n0403_004:0598c14": "毛取海水數——舉一渧水為一江沙人、舉二渧",
    "T13n0403_004:0598c15": "水為二江沙人——如是渧數大海水盡，眾生",
    "T13n0403_004:0598c16": "之限不可盡極；群黎四大亦不可數亦復若",
    "T13n0403_004:0598c17": "斯，菩薩大慈靡所不周。」阿差末菩薩謂舍利",
    "T13n0403_004:0598c18": "弗：「若能弘慈，其德福慶不可盡極。」舍利弗",
    "T13n0403_004:0598c19": "言：「實不可盡。」阿差末曰：「若有菩薩聞眾生",
    "T13n0403_004:0598c20": "數不可窮盡，不恐、不懼、不以懷懅，爾乃應曰",
    "T13n0403_004:0598c21": "慈不可盡。」阿差末謂舍利弗言：「其弘慈者是",
    "T13n0403_004:0598c22": "菩薩護，復為眾生有功效業。所以者何？無有",
    "T13n0403_004:0598c23": "失故。眾惡麁獷悉永消除，伏眾怒害及諸愛",
    "T13n0403_004:0598c24": "欲，其有見者莫不悅顏。所以者何？無有眾邪，",
    "T13n0403_004:0598c25": "諸有恐懼咸悉盡愛，其道正端而無偏邪，悉",
    "T13n0403_004:0598c26": "能化導諸亂心者，其有危難往就慰濟。所以",
    "T13n0403_004:0598c27": "者何？欲度脫故。諸有繫縛莫不解散，諸諛",
    "T13n0403_004:0598c28": "諂者修備質朴，唯學道要不慕世榮，悉為釋",
    "T13n0403_004:0598c29": "梵之所欽奉，常以智慧靡所不覩。所以者",
    "T13n0403_004:0599a01": "何？護眾生故。修四等心不懷異意，悉棄塵",
    "T13n0403_004:0599a02": "勞入佛道要，總持慧業以德自嚴、以超眾",
    "T13n0403_004:0599a03": "德，三十二相、八十種好皆以具足諸不備悉。",
    "T13n0403_004:0599a04": "「度脫快哉快哉泥洹，顯導眾生不在八懅不",
    "T13n0403_004:0599a05": "閑之地，樂以法樂，以法自娛，總攝眾欲不貪",
    "T13n0403_004:0599a06": "王土，等心眾生所行無異。淨此普慧，其犯戒",
    "T13n0403_004:0599a07": "者悉將護之，現忍辱力無得自用而懷慢恣，",
    "T13n0403_004:0599a08": "不捨精進、禪思，一心三昧正受，其心不亂。以",
    "T13n0403_004:0599a09": "智慧業諸所聽受弘慈具足，自從身出，不依",
    "T13n0403_004:0599a10": "仰人、不從魔教。所以者何？以獲大安。因智慧",
    "T13n0403_004:0599a11": "解恥諸非法，悉愈眾病，覆護眾生常自安身",
    "T13n0403_004:0599a12": "亦安一切。羅漢法者但欲自護不護眾生，當",
    "T13n0403_004:0599a13": "以大慈加哀一切。」阿差末謂舍利弗言：「慈有",
    "T13n0403_004:0599a14": "三事。何謂為三？一曰、慈施一切，曉了慈施法",
    "T13n0403_004:0599a15": "等；二曰、慈正真等；三曰、常以普慈加于眾生。",
    "T13n0403_004:0599a16": "所謂等者，發菩薩心、慈與法等謂成就業、與",
    "T13n0403_004:0599a17": "慈普等因成忍辱，是謂三事慈不可盡。」",
    "T13n0403_004:0599a18": "阿差末謂舍利弗言：「菩薩大士奉無極哀而",
    "T13n0403_004:0599a19": "不可盡。何謂為人？所云人者，喘息為本——本者",
    "T13n0403_004:0599a20": "謂命——菩薩至行以哀為本，成大乘故。猶轉",
    "T13n0403_004:0599a21": "輪王紫磨金輪以為始元，然後七寶輒來具",
    "T13n0403_004:0599a22": "足；菩薩大乘亦復若斯，以有大哀諸佛法寶",
    "T13n0403_004:0599a23": "普悉周備。猶如長者有一微妙清和之樂，其",
    "T13n0403_004:0599a24": "音哀美入于骨髓；菩薩大士逮致弘哀，愍念",
    "T13n0403_004:0599a25": "眾生過於骨肉。猶如長者而有一子愛之無",
    "T13n0403_004:0599a26": "極；菩薩之業大哀為本然後具足。所以者何？",
    "T13n0403_004:0599a27": "為一切教大哀無諂，無諂行者有弘哀故，便",
    "T13n0403_004:0599a28": "不自大、專自用意，亦不虛飾，以至真行，心中",
    "T13n0403_004:0599a29": "至直而無有異，是為弘哀。所以者何？無有",
    "T13n0403_004:0599b01": "邪心。以逮愍哀，其心敦誠亦無憍慢而自放",
    "T13n0403_004:0599b02": "逸，順隨一切誘進開化而度脫之。身無所損，",
    "T13n0403_004:0599b03": "以勢力故不貪壽命，則自愛己，眾惡離散。覆",
    "T13n0403_004:0599b04": "護眾生其心已淨，不捨貧匱、諸厄難者。所以",
    "T13n0403_004:0599b05": "者何？不以勞故。其心堅固是則愍哀，其心",
    "T13n0403_004:0599b06": "不退因入大道，菩薩真意能勤將護，是為",
    "T13n0403_004:0599b07": "大哀。「若為諸佛作證解明，亦為自己證明供",
    "T13n0403_004:0599b08": "養復至大哀，其心清淨，所行無異。所以者何？",
    "T13n0403_004:0599b09": "能捨己安而安眾生，見危厄者身欲代之，心",
    "T13n0403_004:0599b10": "不協恨荷負一切，不以為重堅志精進，是",
    "T13n0403_004:0599b11": "名曰哀。所以然者，能忍辱故。其羸劣者將",
    "T13n0403_004:0599b12": "護扶之；若有病者——身體臭處，其心不惡——欲",
    "T13n0403_004:0599b13": "以勞來眾危難故。倩講法者不以為惓，",
    "T13n0403_004:0599b14": "具足道心，隨人所喜——隨人所喜者謂入異學",
    "T13n0403_004:0599b15": "各得開解——常抱功德以為莊嚴。身諸根具而",
    "T13n0403_004:0599b16": "不墮苦，因成愍哀心等無餘，以安一切所以",
    "T13n0403_004:0599b17": "曰哀。無人諍訟。所以者何？無所貪故乃能",
    "T13n0403_004:0599b18": "備哀，心無悔恨常護禁戒，悉樂導利一切眾",
    "T13n0403_004:0599b19": "生。「身若金剛不可毀傷，以身惠施無所悋惜，",
    "T13n0403_004:0599b20": "勸助他人令興功德是則愍哀。雖身立德而",
    "T13n0403_004:0599b21": "懷欣然，不如勸人建立福祚不用禪悅。所",
    "T13n0403_004:0599b22": "以者何？常為一切。既在欲中，思察道慧不以",
    "T13n0403_004:0599b23": "為勞是則愍哀。所造功德未曾懈惓，為無",
    "T13n0403_004:0599b24": "畏施捨貪悋心，欲使眾生咸成所願，思開達",
    "T13n0403_004:0599b25": "者輒令建立無極大哀。所以者何？為懈廢",
    "T13n0403_004:0599b26": "護勸讚導首也。若有犯戒及誹謗人，菩薩靜",
    "T13n0403_004:0599b27": "定不念是言。所以者何？常以佛戒教訓十方。",
    "T13n0403_004:0599b28": "有行惡者心哀傷之，以如來忍誨無瞻勢及",
    "T13n0403_004:0599b29": "愚冥黨。所以者何？化令其人內入佛法，菩",
    "T13n0403_004:0599c01": "薩普教令學於佛三十二相哀，哀亦不可",
    "T13n0403_004:0599c02": "盡。」",
    "T13n0403_004:0599c03": "阿差末復謂舍利弗言：「菩薩大士一切所施",
    "T13n0403_004:0599c04": "以哀為本，故曰建立無極大哀；亦皆以應布",
    "T13n0403_004:0599c05": "施、持戒、忍辱、精進、一心、智慧六度無極，亦復",
    "T13n0403_004:0599c06": "備悉三十七品。所以者何？獨能遊步無能為",
    "T13n0403_004:0599c07": "師，所行安諦而無瑕穢，以慧愍成一切眾生，",
    "T13n0403_004:0599c08": "曰菩薩哀為不可盡。「何謂菩薩喜不可盡？所",
    "T13n0403_004:0599c09": "由等心為不可盡。所以者何？思察法典其心",
    "T13n0403_004:0599c10": "悅豫不以為勞，捨諸音樂不以為樂，心普",
    "T13n0403_004:0599c11": "住法以法自娛，身意降伏——所謂伏者，見人所",
    "T13n0403_004:0599c12": "作不應義理，衣毛為竪、心悲雨淚——好菩薩道。",
    "T13n0403_004:0599c13": "其心欽樂願如來身，具諸種好、三十二相，",
    "T13n0403_004:0599c14": "以為莊嚴諸法功勳。常欲聽經未曾厭飽，恒",
    "T13n0403_004:0599c15": "執經文常欲堅持以應法者，不以世榮而在",
    "T13n0403_004:0599c16": "心懷，常以法樂而以自娛，等心一切隨其所",
    "T13n0403_004:0599c17": "喜而開化之。所以者何？各令得所如佛法教，",
    "T13n0403_004:0599c18": "是曰行喜。「執意寬弘，不違如來至真之法，究",
    "T13n0403_004:0599c19": "暢威靈。其羸劣者心不慕法、諸貪飻者心",
    "T13n0403_004:0599c20": "不清淨；雖在三藏不懷自大，能謹慎者代之",
    "T13n0403_004:0599c21": "歡悅；其犯非者加之愍哀顯示道徑，身心",
    "T13n0403_004:0599c22": "已越惡趣、恐懼，堅奉戒法猶如來禁等無",
    "T13n0403_004:0599c23": "差別；若罵詈者心不協恚，伏令柔忍。尊敬長",
    "T13n0403_004:0599c24": "老、謙遜年幼、顏色常和、心無錯亂，應人隨順",
    "T13n0403_004:0599c25": "先人問訊未曾諛諂，是則名曰菩薩行護而",
    "T13n0403_004:0599c26": "不可盡。」",
    "T13n0403_004:0599c27": "阿差末謂舍利弗：「菩薩神通亦不可盡。何謂",
    "T13n0403_004:0599c28": "神通？一曰、天眼，二曰、天耳，三曰、知他心念，四",
    "T13n0403_004:0599c29": "曰、知往古，五曰、飛行，六曰、漏盡。「何謂天眼？",
    "T13n0403_004:0600a01": "計諸天眼，龍、揵沓惒及諸鬼神、羅漢、緣覺目",
    "T13n0403_004:0600a02": "所見者，不如菩薩目之所覩，悉超於彼，一切",
    "T13n0403_004:0600a03": "徹視無能及者，為尊、為上、為最殊妙，巍巍無",
    "T13n0403_004:0600a04": "匹。菩薩眼者靡所不達，覩諸徑路。其眼所",
    "T13n0403_004:0600a05": "見周於十方無邊世界，諸有色像麁細、大小、",
    "T13n0403_004:0600a06": "遠近、廣狹，悉以天眼見之明了，一一分別。因",
    "T13n0403_004:0600a07": "彼天眼見十方已，覩於五趣所生住處，而察",
    "T13n0403_004:0600a08": "群黎生死所歸，知其報應所當獲果，識斯",
    "T13n0403_004:0600a09": "根原亦復曉了諸根強弱。其十方界諸佛世",
    "T13n0403_004:0600a10": "尊國土功勳清淨鮮明咸亦覩之，察其戒淨；",
    "T13n0403_004:0600a11": "以此功勳勸助己土常住禁戒，所願輒成。以",
    "T13n0403_004:0600a12": "此天眼則觀諸佛、不退轉地諸菩薩眾這見",
    "T13n0403_004:0600a13": "斯義，正士之黨學其所行，威儀、禮節、舉動、進",
    "T13n0403_004:0600a14": "止安庠和雅，立于法門，總持辯才，智慧善",
    "T13n0403_004:0600a15": "權隨時方便，教學具足。以真諦眼普見一切",
    "T13n0403_004:0600a16": "無所罣礙，察一切色悉為虛偽，無一真正。以",
    "T13n0403_004:0600a17": "至誠眼亦見解脫及與結縛；以至誠眼見之",
    "T13n0403_004:0600a18": "本淨顯曜鮮明，於諸境界悉無所着；以至誠",
    "T13n0403_004:0600a19": "眼不復起生塵勞結網，見若干冥不懷沈吟；",
    "T13n0403_004:0600a20": "以至誠眼不住顛倒一切蔽礙不慎之法，所",
    "T13n0403_004:0600a21": "視明徹用法光暉而照曜之；以至誠眼宣布",
    "T13n0403_004:0600a22": "聖慧，不慕飾著因緣諸行，未曾懷恨，無結、無",
    "T13n0403_004:0600a23": "望，不猗塵勞、一切放逸；以至誠眼剖判勞惓",
    "T13n0403_004:0600a24": "厭，賢聖者隨根所由而開化之不違失相，皆",
    "T13n0403_004:0600a25": "遣光明等照眾生；以至誠眼其心清淨，除諸",
    "T13n0403_004:0600a26": "根株永令無餘，離於自大無有垢穢，心性清",
    "T13n0403_004:0600a27": "淨而無所著；以至誠眼逮見佛眼，捨心自在",
    "T13n0403_004:0600a28": "而不馳騁，除去虛偽、不安、諸疾、眾結之黨；以",
    "T13n0403_004:0600a29": "至誠眼達知義理、進退所歸。其法淨者，慧聖",
    "T13n0403_004:0600b01": "章句行無罣礙，執御眾生建立大哀，刈棄",
    "T13n0403_004:0600b02": "亂法，諦度彼岸使無有罣，所見審諦親近",
    "T13n0403_004:0600b03": "道場，無所依怙。見乞求者不懷瞋恨、誨毀戒",
    "T13n0403_004:0600b04": "者護眾恨心將養懈怠、其亂心者為現禪定、",
    "T13n0403_004:0600b05": "其邪智者施以慧眼、若失徑者顯以正路、志",
    "T13n0403_004:0600b06": "在小乘教以佛道微妙大法令入普智，順從",
    "T13n0403_004:0600b07": "正覺不廢神通，是為菩薩天眼徹視無盡神",
    "T13n0403_004:0600b08": "通。",
    "T13n0403_004:0600b09": "「何謂天耳無盡神通？以此天耳普聞十方不",
    "T13n0403_004:0600b10": "可稱限諸佛世界所有形類——天、龍、鬼、神、揵",
    "T13n0403_004:0600b11": "沓惒、阿須倫、迦留羅、真陀羅、摩睺勒——所說音",
    "T13n0403_004:0600b12": "聲，人與非人言語所趣，一切賢聖——諸佛、聲聞、",
    "T13n0403_004:0600b13": "緣覺——言辭，諸菩薩等所暢音教，以此天耳咸",
    "T13n0403_004:0600b14": "悉得聞，所聽了了無一蔽礙。及復察聞地獄、",
    "T13n0403_004:0600b15": "餓鬼、畜生音聲，麼麼小虫、蚊虻、蚊蜂、㲖拂",
    "T13n0403_004:0600b16": "音聲皆得聞之。其心所樂、善惡是非，皆從",
    "T13n0403_004:0600b17": "眾生口之所演，悉亦知之。口之所宣罪福報",
    "T13n0403_004:0600b18": "應——若有口說貪婬、瞋恚、愚癡繫縛、或有懷結",
    "T13n0403_004:0600b19": "口辭麁獷、或口貪恚出現愚憃、或口訥鈍所",
    "T13n0403_004:0600b20": "說麁獷弊惡之言、或口貪欲而演結染、或懷",
    "T13n0403_004:0600b21": "結怒演凶堅辭、或懷愚冥口演騃癡、或有",
    "T13n0403_004:0600b22": "心性清淨和調口言侏張、或口言善心性懷",
    "T13n0403_004:0600b23": "害、或口柔和心性安隱所說清淨、或身口意",
    "T13n0403_004:0600b24": "不相應者——悉天耳聽神通無礙皆曉了之。以",
    "T13n0403_004:0600b25": "此天耳聞諸仁賢及諸不賢，於賢、不賢亦無",
    "T13n0403_004:0600b26": "所著。耳聽惡聲不懷憂慼，常興悲哀廣大慈",
    "T13n0403_004:0600b27": "愍。若遇惡聲致無極慈，悉知去來現在眾生",
    "T13n0403_004:0600b28": "一切所行，達如審諦。「以此天耳聞十方佛所",
    "T13n0403_004:0600b29": "頒宣法輒能受持念之不忘，如己所聞常",
    "T13n0403_004:0600c01": "樂道法，察如應器而訓誨之，各令得所不但",
    "T13n0403_004:0600c02": "一反，聞如來法數數啟受，無能妨廢使心退",
    "T13n0403_004:0600c03": "忘。又其菩薩本行道時皆從諸佛啟奉道教，",
    "T13n0403_004:0600c04": "若干眾會各各說法，悉察眾生諸耳所聽，輒",
    "T13n0403_004:0600c05": "能自然演其法教。彼若群生，識經義者聽所",
    "T13n0403_004:0600c06": "說法、不識義者不肯聽之。假使耳根法界清",
    "T13n0403_004:0600c07": "淨，其天耳界聖慧清淨；設使耳界自然淨者，",
    "T13n0403_004:0600c08": "眾生亦淨。若察耳界隨其音聲、文字、言義",
    "T13n0403_004:0600c09": "悉能聽了，一切眾生生在五趣傳若干響，所",
    "T13n0403_004:0600c10": "語不同不可稱載，隨斯音暢而入說法。其耳",
    "T13n0403_004:0600c11": "所聽皆從真諦，咸以勸助如來道耳，不樂餘",
    "T13n0403_004:0600c12": "乘，是為菩薩天耳所聽無盡神通。」",
    "T13n0403_004:0600c13": "阿差末菩薩經卷第四"
}