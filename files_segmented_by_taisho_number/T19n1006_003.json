{
    "T19n1006_003:0645c02": "廣大寶樓閣善住祕密陀羅尼經",
    "T19n1006_003:0645c03": "卷下",
    "T19n1006_003:0645c05": "大唐天竺三藏菩提流志奉　詔譯",
    "T19n1006_003:0645c06": "印法品第十",
    "T19n1006_003:0645c07": "爾時金剛藥叉主菩薩。踊躍欣慶身毛皆竪。",
    "T19n1006_003:0645c08": "於仙人會中持杵揮空。以種種香花衣服。與",
    "T19n1006_003:0645c09": "諸仙人往詣佛所。頂禮佛足右繞三匝。以諸",
    "T19n1006_003:0645c10": "香花而散佛上。偏袒右肩右膝著地。白佛言",
    "T19n1006_003:0645c11": "世尊。如來今於人間。然大法炬建立陀羅尼",
    "T19n1006_003:0645c12": "法。若有見聞此陀羅尼者。與佛無異。如此眾",
    "T19n1006_003:0645c13": "生。決定當得無上正覺。捨離一切諸惡業障。",
    "T19n1006_003:0645c14": "唯願世尊為諸眾生。說陀羅尼印法。此之手",
    "T19n1006_003:0645c15": "印如何而作。如何安手如何安臂。復更云何",
    "T19n1006_003:0645c16": "以手按手。云何而作心印。云何舒臂云何住",
    "T19n1006_003:0645c17": "念。云何安慰壇神。云何能得諸如來之所加",
    "T19n1006_003:0645c18": "護。云何請佛坐金剛座。云何請諸如來。而為",
    "T19n1006_003:0645c19": "灌頂轉大法輪。云何得勝持印之法。云何作",
    "T19n1006_003:0645c20": "轉輪王印。云何作如意寶印。云何作四天王",
    "T19n1006_003:0645c21": "印。云何作吉祥天女印。云何作餉棄尼天女",
    "T19n1006_003:0645c22": "印。云何作金剛使者天女印。云何作安置諸",
    "T19n1006_003:0645c23": "天印。云何作呼召諸天印。云何作根本印。此",
    "T19n1006_003:0645c24": "諸印法我先不解。世尊慈悲為我解說。若解",
    "T19n1006_003:0645c25": "此印。速能成就諸功德故。若有見者獲福無",
    "T19n1006_003:0645c26": "量。",
    "T19n1006_003:0645c27": "爾時世尊於大眾中。舒百千萬億俱胝莊嚴",
    "T19n1006_003:0645c28": "功德手。覆金剛菩薩頂上。安慰金剛密跡曰。",
    "T19n1006_003:0645c29": "大藥叉主汝今諦聽。我為汝說陀羅尼印法。",
    "T19n1006_003:0646a01": "付囑於汝。為諸未來一切眾生。汝應受持為",
    "T19n1006_003:0646a02": "我流布。當加敬護。猶如諸佛同入如來道場",
    "T19n1006_003:0646a03": "之想。同見如來轉大法輪。亦如守護諸佛舍",
    "T19n1006_003:0646a04": "利。勿以此法於後世時。妄相付與下劣賤人",
    "T19n1006_003:0646a05": "惡性眾生。破戒眾生懈墮眾生。邪見眾生小",
    "T19n1006_003:0646a06": "乘眾生。貪欲眾生我慢眾生。如斯之類不須",
    "T19n1006_003:0646a07": "為說。此陀羅尼如來舍利若有薄福眾生。聞",
    "T19n1006_003:0646a08": "我此法便令損壞。當知此等。如毀謗佛無有",
    "T19n1006_003:0646a09": "異也。是故金剛主菩薩。應勤加護勿妄傳授。",
    "T19n1006_003:0646a10": "此呪所在之處如佛無異。",
    "T19n1006_003:0646a11": "爾時金剛手菩薩。頂禮佛足白佛言世尊。如",
    "T19n1006_003:0646a12": "是如是世尊。我當專心恭敬供養以報佛恩。",
    "T19n1006_003:0646a13": "唯願世尊為我演說悟作印之法。令諸學者",
    "T19n1006_003:0646a14": "得法成就。",
    "T19n1006_003:0646a15": "爾時世尊知眾渴仰作印之法。便為說言。應",
    "T19n1006_003:0646a16": "於佛壇中作四佛心印呪。復作四聖金剛心",
    "T19n1006_003:0646a17": "印呪。以此二印啟請諸佛。勿用別印。若持印",
    "T19n1006_003:0646a18": "呪者。應淨洗浴著鮮潔衣。以五種牛淨物用",
    "T19n1006_003:0646a19": "護其身。復以塗香遍拭其體。以白檀香塗其",
    "T19n1006_003:0646a20": "手掌。復以欝金香再塗其上。以五色呪索交",
    "T19n1006_003:0646a21": "結其身。復想自身為本聖尊。或於佛前有舍",
    "T19n1006_003:0646a22": "利塔前。面向東坐端意寂靜。發慈悲心念根",
    "T19n1006_003:0646a23": "本呪心。呪隨心呪亦復如是。常以香花供養",
    "T19n1006_003:0646a24": "諸佛。於執金剛觀世音曼殊室利彌勒菩薩",
    "T19n1006_003:0646a25": "等前。亦應如是供養。禮十方諸佛賢聖作。如",
    "T19n1006_003:0646a26": "是啟請曰。",
    "T19n1006_003:0646a27": "稽首十方過去未來現在一切諸佛及諸菩",
    "T19n1006_003:0646a28": "薩。我今盡皆禮足尊重供養。作是言已便結",
    "T19n1006_003:0646a29": "寶蓮花印呪。用請佛菩薩一切壇神諸天等",
    "T19n1006_003:0646b01": "坐之。即說寶蓮華呪曰。",
    "T19n1006_003:0646b02": "唵摩尼(一)縛馹囉(二)鉢囉縛離麌呬耶(三)鉢豆",
    "T19n1006_003:0646b03": "摩摩尼(四)鉢羅鞞(五)莎訶",
    "T19n1006_003:0646b04": "印相以二手虛中合掌。令如合蓮華相。即復",
    "T19n1006_003:0646b05": "開頭指中指無名指。二大小指頭相拄。如大",
    "T19n1006_003:0646b06": "開敷蓮華形。誦前呪次第布於壇中。請聖坐",
    "T19n1006_003:0646b07": "之。",
    "T19n1006_003:0646b08": "次說普光明寶清淨一切如來心印呪法。",
    "T19n1006_003:0646b09": "佛言。先以右手大拇指。與頭指相拄。餘三指",
    "T19n1006_003:0646b10": "展之。次以左手展其頭指。屈其大拇指。餘三",
    "T19n1006_003:0646b11": "指壓之。二手聚於心上。在於佛前寂靜而住",
    "T19n1006_003:0646b12": "威儀齊整。應以慈眼觀於眾生。身不動搖安",
    "T19n1006_003:0646b13": "然禪定。誦印呪曰。",
    "T19n1006_003:0646b14": "唵薩婆怛他伽多紇哩陀耶摩尼涉縛邏尼阿",
    "T19n1006_003:0646b15": "吠瑟吒耶吽",
    "T19n1006_003:0646b16": "誦此呪兼作手印已。即得一切如來心印成",
    "T19n1006_003:0646b17": "就獲福德身。若有善男子善女人。以七寶滿",
    "T19n1006_003:0646b18": "三千大千世界。及以衣服塗香末香。雜花瓔",
    "T19n1006_003:0646b19": "珞幢幡花蓋。供養無量百千萬億恒河沙微",
    "T19n1006_003:0646b20": "塵等數諸佛世尊。所得功德可思量不。甚多",
    "T19n1006_003:0646b21": "世尊不可思量。",
    "T19n1006_003:0646b22": "佛言。若有善男子善女人。誦此陀羅尼呪及",
    "T19n1006_003:0646b23": "作印法。滿一遍者。所獲福德百千萬倍。多前",
    "T19n1006_003:0646b24": "功德非諸如來以佛智力挍量能盡。若誦持",
    "T19n1006_003:0646b25": "一遍。猶得如是無量功德。況復如法作壇。若",
    "T19n1006_003:0646b26": "有心念地獄餓鬼傍生惡趣諸苦惱者。彼等",
    "T19n1006_003:0646b27": "眾生悉蒙解脫。得生極樂世界。親見一切諸",
    "T19n1006_003:0646b28": "佛如來。此印名曰普光明寶清淨如來心印。",
    "T19n1006_003:0646b29": "即為六十四恒河沙那庾多百千萬諸佛菩",
    "T19n1006_003:0646c01": "薩。攝受誦持之者。與諸菩薩得為眷屬。一切",
    "T19n1006_003:0646c02": "諸天常來擁護四天大王之所。侍衛吉祥天",
    "T19n1006_003:0646c03": "女辯才天女餉棄尼天女。日夜利益。作此印",
    "T19n1006_003:0646c04": "時。諸有藥叉羅剎欲來惱者。皆自馳散。如不",
    "T19n1006_003:0646c05": "去者頭破作七分。若有刀仗傷者。病瘦困者。",
    "T19n1006_003:0646c06": "命業盡者。得見此印。壽命增長無諸疾苦。持",
    "T19n1006_003:0646c07": "一切呪者。若見此印呪則得成就。所有壇法",
    "T19n1006_003:0646c08": "亦速成就。若有百千萬億手印之法。此印成",
    "T19n1006_003:0646c09": "已彼印即成。諸佛如來悉為授記。決定當得",
    "T19n1006_003:0646c10": "無上菩提。若法成時。三十三天所有宮殿皆",
    "T19n1006_003:0646c11": "自震動。諸天歡喜潛相扶衛。辯才色力皆自",
    "T19n1006_003:0646c12": "增長。有大威德眾人恭敬。所出言詞聞者生",
    "T19n1006_003:0646c13": "信。具宿命智。一切世論自然明了。命終之後。",
    "T19n1006_003:0646c14": "生華臺中相好端嚴。由印力故速證菩提。",
    "T19n1006_003:0646c15": "次說一切如來心印呪。亦名安慰一切如來",
    "T19n1006_003:0646c16": "印呪法。",
    "T19n1006_003:0646c17": "佛言。先以左肘當胯。平展仰掌。即屈二無名",
    "T19n1006_003:0646c18": "指二小指頭相拄。兩指端仰側當於心。小低",
    "T19n1006_003:0646c19": "頭。微開其眼。少歛其眉。齒咬下脣目視其身。",
    "T19n1006_003:0646c20": "繼心念佛不令散動。誦持此呪二十一遍即",
    "T19n1006_003:0646c21": "說呪曰。",
    "T19n1006_003:0646c22": "唵薩婆怛他伽多鉢囉縛囉迦囉摩尼吽",
    "T19n1006_003:0646c23": "作此法時。即為得入十方一切諸佛法藏。等",
    "T19n1006_003:0646c24": "無有異。亦為入於一切諸佛曼荼羅。即為攝",
    "T19n1006_003:0646c25": "入一切諸佛眷屬。如是人者。百千劫來重罪",
    "T19n1006_003:0646c26": "惡業蕩盡無餘。亦如已作十方諸佛壇印一",
    "T19n1006_003:0646c27": "等。若為十方所有一切作障礙者。若惡魔惡",
    "T19n1006_003:0646c28": "龍毘那夜迦等。如被呪師脚踏無異。其諸魔",
    "T19n1006_003:0646c29": "等如被火燒。十方一切諸族種類所作障難。",
    "T19n1006_003:0647a01": "呪師但當以念佛心結此印者。是諸種族悉",
    "T19n1006_003:0647a02": "以胸膺著地求哀歸命當是之時其諸族等。",
    "T19n1006_003:0647a03": "見印聞呪而更蒙益其惡心者。自來改悔獲",
    "T19n1006_003:0647a04": "大福聚。",
    "T19n1006_003:0647a05": "次說一切如來普光大寶會祕密印呪。亦名",
    "T19n1006_003:0647a06": "一切如來加護心印呪法。",
    "T19n1006_003:0647a07": "佛言應舒右臂仰置右膝上。以大拇指捻中",
    "T19n1006_003:0647a08": "指甲上。以左手仰橫心上。以大拇指壓無名",
    "T19n1006_003:0647a09": "指中指甲上。舒頭指及小指。發慈悲心開目",
    "T19n1006_003:0647a10": "而住。專誠念佛誦此呪曰。",
    "T19n1006_003:0647a11": "唵薩婆怛他伽多毘三菩檀娜跋闍梨吽吽",
    "T19n1006_003:0647a12": "作此印呪法已即得一切如來之所護念。唱",
    "T19n1006_003:0647a13": "言善哉善哉。舒手摩頂猶如赤子。所有業障",
    "T19n1006_003:0647a14": "悉皆散滅。菩薩諸天恭敬擁護。藥叉惡鬼不",
    "T19n1006_003:0647a15": "能侵欺。見此印已。悉生慈悲心自然調伏。誦",
    "T19n1006_003:0647a16": "此呪時諸見聞者皆生佛想。若男子女人得",
    "T19n1006_003:0647a17": "見。受持讀誦此印呪法者。彼人已為親見六",
    "T19n1006_003:0647a18": "十二那庾多百千萬俱胝諸佛如來。等無異",
    "T19n1006_003:0647a19": "也。決定無疑。所有餘法如上所說。一切願者",
    "T19n1006_003:0647a20": "皆得圓滿。若念六趣眾生。一遍作此印呪法。",
    "T19n1006_003:0647a21": "彼諸眾生無足二足四足多足。皆得解脫。來",
    "T19n1006_003:0647a22": "生決定成等正覺。一切諸天常來擁護。若欲",
    "T19n1006_003:0647a23": "令一切壇場法成就者。亦速成就之。",
    "T19n1006_003:0647a24": "次說一切如來瓔珞印呪法。",
    "T19n1006_003:0647a25": "佛言應以兩手相交。右腕壓左腕。令兩手背",
    "T19n1006_003:0647a26": "相著。以二手中指無名指相鈎。各屈二手頭",
    "T19n1006_003:0647a27": "指小指。以大拇指壓之。結加趺坐以印當臍",
    "T19n1006_003:0647a28": "上。傾身向右。竪其兩眉清目而視。心念諸佛",
    "T19n1006_003:0647a29": "發慈悲心。欲結印時先稱唵字。交腕相鈎時",
    "T19n1006_003:0647b01": "稱吽吽聲。結印竟云泮吒。復誦印呪曰。",
    "T19n1006_003:0647b02": "唵薩婆怛他伽多地瑟奼那摩尼摩尼吽吽泮",
    "T19n1006_003:0647b03": "吒",
    "T19n1006_003:0647b04": "作此印呪能加護菩提道場。加護轉大法輪",
    "T19n1006_003:0647b05": "加護佛菩提身。令不動搖如須彌山。一切如",
    "T19n1006_003:0647b06": "來護念此人。皆為授記。身心清淨內外明徹。",
    "T19n1006_003:0647b07": "猶如日光寶珠。解脫煩惱積聚功德。其作手",
    "T19n1006_003:0647b08": "印之處。即是舍利之塔。此地當有諸佛成道。",
    "T19n1006_003:0647b09": "當有無量眾生蒙如來授記。若惡鬼神來此",
    "T19n1006_003:0647b10": "地者。皆自退走。若有得見此印呪者。滅無量",
    "T19n1006_003:0647b11": "罪不入八大地獄。所有善願速即圓滿。成就",
    "T19n1006_003:0647b12": "一切壇場印法。",
    "T19n1006_003:0647b13": "次說一切如來師子座印呪法。",
    "T19n1006_003:0647b14": "佛言應先結加趺坐。於心前作金剛合掌印",
    "T19n1006_003:0647b15": "已。即各屈左右手頭指。各與大拇指相捻拄。",
    "T19n1006_003:0647b16": "屈二中指頭相拄。二小指相交入掌中。二無",
    "T19n1006_003:0647b17": "名指相拄。以帛覆印曲躬向前。令印拄地及",
    "T19n1006_003:0647b18": "拄兩膝上。印所觸地皆為金剛。此是一切如",
    "T19n1006_003:0647b19": "來金剛座印。一切天魔惡鬼神等。不能惱害",
    "T19n1006_003:0647b20": "自來降伏。天龍國王大臣咸來恭敬。諸佛如",
    "T19n1006_003:0647b21": "來加持護念。以佛神力嚴飾清淨。此金剛座",
    "T19n1006_003:0647b22": "印。若有人結此印呪者。則為施與無量恒河",
    "T19n1006_003:0647b23": "沙諸佛如來金剛座已。若為地獄餓鬼傍生",
    "T19n1006_003:0647b24": "阿蘇羅作此印者。彼諸眾生皆速解脫。當得",
    "T19n1006_003:0647b25": "清淨金剛之身。即說呪曰。",
    "T19n1006_003:0647b26": "唵薩婆怛他伽多鉢囉縛囉摩尼戶嚧(二合)指",
    "T19n1006_003:0647b27": "黎吽吽泮吒",
    "T19n1006_003:0647b28": "次說一切如來成就大寶灌頂印呪法。",
    "T19n1006_003:0647b29": "佛言應先合掌。然後開左右頭指。復以左右",
    "T19n1006_003:0647c01": "中指。各與無名指相拄。復屈二大拇指。壓二",
    "T19n1006_003:0647c02": "小指甲上。結加趺坐頂戴手印。誦此呪曰。",
    "T19n1006_003:0647c03": "唵薩婆怛他伽多毘布羅三婆鞞吽吽",
    "T19n1006_003:0647c04": "若有善男子善女人。作此印呪法已。即得八",
    "T19n1006_003:0647c05": "十億恒河沙微塵數諸佛如來。以佛神力而",
    "T19n1006_003:0647c06": "為灌頂。與其授記。成就一切曼荼羅印法。獲",
    "T19n1006_003:0647c07": "無量無邊不可思議功德。無量金剛菩薩及",
    "T19n1006_003:0647c08": "諸明仙。亦來灌頂。一切天龍藥叉乾闥婆阿",
    "T19n1006_003:0647c09": "蘇羅迦樓羅緊那羅摩睺羅伽。及四天王皆",
    "T19n1006_003:0647c10": "來灌頂。於明仙中為最上轉輪王。於諸如來",
    "T19n1006_003:0647c11": "為灌頂最尊子。得入如來祕密會中。若欲隱",
    "T19n1006_003:0647c12": "其形質。一切怨家不善知識。及諸龍藥叉諸",
    "T19n1006_003:0647c13": "鬼神等。皆不得見如觀虛空。其持呪人能往",
    "T19n1006_003:0647c14": "十方一切世界。於諸如來前。以大神變化作",
    "T19n1006_003:0647c15": "七寶供具。香花衣服雨寶冠蓋。如天垂雲而",
    "T19n1006_003:0647c16": "以供養。由呪力故。成就如是殊勝功德。",
    "T19n1006_003:0647c17": "次說一切如來降伏熾然大魔軍智炬轉法輪",
    "T19n1006_003:0647c18": "神變加護印呪法。",
    "T19n1006_003:0647c19": "佛言應先屈右手頭指。拄大拇指頭側節。舒",
    "T19n1006_003:0647c20": "三指而掩於心上。次屈左手大拇指於掌中。",
    "T19n1006_003:0647c21": "微拳四指如蓮華葉。以左手大拇指。拄右手",
    "T19n1006_003:0647c22": "大拇指。結加趺坐興慈悲心。安住寂靜然後",
    "T19n1006_003:0647c23": "乃作此印。作此印已則能轉大法輪。當此之",
    "T19n1006_003:0647c24": "時三千大千世界。決定六種震動。諸佛菩薩",
    "T19n1006_003:0647c25": "皆以慈眼觀持呪人。大力金剛神虛空明仙",
    "T19n1006_003:0647c26": "常來隨從。四天神王在四面立。而為擁護晝",
    "T19n1006_003:0647c27": "夜侍衛。若轉法輪時。一切如來而為加護。摧",
    "T19n1006_003:0647c28": "滅魔軍無諸障礙。其持呪人能現世轉法輪。",
    "T19n1006_003:0647c29": "坐菩提道場眾所尊重。其有切德。亦如諸佛",
    "T19n1006_003:0648a01": "菩薩轉大法輪。身心清淨憐愍一切眾生。然",
    "T19n1006_003:0648a02": "後作此呪印。作此法時先顰兩眉。合其口齊",
    "T19n1006_003:0648a03": "上下齒。觀如來實相心念轉法輪。作此法已。",
    "T19n1006_003:0648a04": "能破一切魔王及諸障礙者。能然大法炬建",
    "T19n1006_003:0648a05": "大法幢。擊大法鼓鳴大法蠡。能師子大吼增",
    "T19n1006_003:0648a06": "長功德[卄/積]。當與八十億恒河沙諸小呪力等",
    "T19n1006_003:0648a07": "無有異。一切諸佛讚言善哉。并為授記。呪曰。",
    "T19n1006_003:0648a08": "唵薩婆怛他伽多三摩耶摩尼跋社黎吽吽",
    "T19n1006_003:0648a09": "次說得勝符印呪法。",
    "T19n1006_003:0648a10": "佛言應以右手頭指。拄大拇指頭。舒餘三指。",
    "T19n1006_003:0648a11": "左手亦然。復以覆左手重於右手上。當於臍",
    "T19n1006_003:0648a12": "上。面作嗔相自觀己身。以右脚安左髀上。令",
    "T19n1006_003:0648a13": "右脚大拇指拄地。以眼斜顧誦呪結印。作是",
    "T19n1006_003:0648a14": "法已。即能降伏一切魔軍而得強勝。摧諸毘",
    "T19n1006_003:0648a15": "那夜迦毘那夜迦女。能隱其形。一切有情及",
    "T19n1006_003:0648a16": "諸藥叉羅剎等不能得見。一切怨敵不能為",
    "T19n1006_003:0648a17": "害。能破一切地獄。餓鬼傍生等苦。離諸惡業",
    "T19n1006_003:0648a18": "及貪嗔癡。其作法人獲福如是。於一切處常",
    "T19n1006_003:0648a19": "得尊勝。所作事業永無障難。離諸病苦速得",
    "T19n1006_003:0648a20": "菩提。十方諸天皆為擁護。即說呪曰。",
    "T19n1006_003:0648a21": "唵薩婆怛他伽多社耶微社耶阿爾多跋社黎",
    "T19n1006_003:0648a22": "吽吽",
    "T19n1006_003:0648a23": "次說如來轉法輪印呪法。",
    "T19n1006_003:0648a24": "佛言應先拳右手四指。壓大拇指上。然後微",
    "T19n1006_003:0648a25": "拳左手似握物相。覆重右手上。手面向下安",
    "T19n1006_003:0648a26": "之。是名如來轉法輪印。一切如來悉皆隨喜。",
    "T19n1006_003:0648a27": "作是印已。如是恒河沙百千萬俱胝如來咸",
    "T19n1006_003:0648a28": "皆歡喜。令受持者所有上願悉皆成就。恒見",
    "T19n1006_003:0648a29": "諸佛轉大法輪。得仙人圍繞。一切呪法及手",
    "T19n1006_003:0648b01": "印壇法。恒得現前。十方諸天晝夜擁護。即說",
    "T19n1006_003:0648b02": "呪曰。",
    "T19n1006_003:0648b03": "唵薩婆怛他伽多達摩馱都摩訶摩尼試佉黎",
    "T19n1006_003:0648b04": "曷羅曷羅吽吽泮吒",
    "T19n1006_003:0648b05": "次說一切如來虛空寶三昧耶金剛母印呪曰。",
    "T19n1006_003:0648b06": "唵薩婆怛他伽多三末耶末尼拔折囉吽",
    "T19n1006_003:0648b07": "印相以二手相叉右壓左。即以二中指合頭相",
    "T19n1006_003:0648b08": "拄。蹙其上節猶如寶形。以印當心誦呪。舉印",
    "T19n1006_003:0648b09": "置頂上。作是法時。盡虛空際一切諸佛如來。",
    "T19n1006_003:0648b10": "一時彈指皆稱善哉。若聞聲者。當知是人罪",
    "T19n1006_003:0648b11": "障滅盡。速得虛空寶三摩地。成就無障礙智。",
    "T19n1006_003:0648b12": "次說聖者執金剛菩薩印呪法。",
    "T19n1006_003:0648b13": "佛言應先以二手大拇指。各捻無名指。復以",
    "T19n1006_003:0648b14": "二中指相鈎。二頭指相拄。二小指磔開之。舉",
    "T19n1006_003:0648b15": "其右肘垂其左肘向下努目。嗔相口急銜下",
    "T19n1006_003:0648b16": "脣眼視左肘。喉中出聲吽。心想執金剛菩薩。",
    "T19n1006_003:0648b17": "半跏而坐。以右脚壓左髀上。稍展左脚。誦此",
    "T19n1006_003:0648b18": "呪曰。",
    "T19n1006_003:0648b19": "唵薩婆怛他伽多摩訶跋折囉(二合)嚩焰馱囉",
    "T19n1006_003:0648b20": "馱囉吽吽泮吒",
    "T19n1006_003:0648b21": "作此法已。所有諸天皆悉戰懼宮殿震動。藥",
    "T19n1006_003:0648b22": "叉羅剎及鬼神。毒龍毘那夜迦等。皆悉伏面",
    "T19n1006_003:0648b23": "於地。口稱救護歿滅消散執金剛菩薩常為",
    "T19n1006_003:0648b24": "喜悅。所願成就獲福無量。便得為明仙主。其",
    "T19n1006_003:0648b25": "作法時。香湯沐浴著鮮淨衣。以香塗身。一切",
    "T19n1006_003:0648b26": "如來共觀此作印。壇場之地所有諸神皆大",
    "T19n1006_003:0648b27": "歡喜。",
    "T19n1006_003:0648b28": "次說思惟寶金剛菩薩印呪法。",
    "T19n1006_003:0648b29": "佛言應如前二手唯磔開。二頭指不令相著。",
    "T19n1006_003:0648c01": "又改結加趺坐。以印當心發大慈悲。淨目瞻",
    "T19n1006_003:0648c02": "視一心誦呪。即說呪曰。",
    "T19n1006_003:0648c03": "唵杜嚧杜嚧摩尼摩尼摩訶摩尼密[口*賭](丁庾反)多",
    "T19n1006_003:0648c04": "末尼莎訶",
    "T19n1006_003:0648c05": "作此印法者。口出善言所願成就。思惟寶金",
    "T19n1006_003:0648c06": "剛菩薩甚大歡喜。護念呪者如母念子。所求",
    "T19n1006_003:0648c07": "皆得。",
    "T19n1006_003:0648c08": "次說四天王印呪法。",
    "T19n1006_003:0648c09": "佛言應以右手叉腰。舉其頭指。以左手小指",
    "T19n1006_003:0648c10": "壓其大拇指。竪餘三指安於臍上。其持呪人",
    "T19n1006_003:0648c11": "應以慈心。而現嗔相注睛而視。誦此呪曰。",
    "T19n1006_003:0648c12": "唵嚧迦波唎低社耶社耶吽",
    "T19n1006_003:0648c13": "作此印呪用請四天王。即得速來最勝擁護。",
    "T19n1006_003:0648c14": "次說吉祥天女印呪法。",
    "T19n1006_003:0648c15": "佛言應先舒其兩臂。然後合其兩手掌相著。",
    "T19n1006_003:0648c16": "並二大拇指。相去一寸詐微曲。二頭指如鉤。",
    "T19n1006_003:0648c17": "以餘三指。兩兩相擬如蓮華形。作已誦此呪",
    "T19n1006_003:0648c18": "曰。",
    "T19n1006_003:0648c19": "唵毘摩囉蘗囉伐底三婆囉吽",
    "T19n1006_003:0648c20": "作是法時。心所樂者皆得如意。",
    "T19n1006_003:0648c21": "次說餉棄尼天女印呪法。",
    "T19n1006_003:0648c22": "佛言應舉右手近左乳邊微為拳。展舒頭指。",
    "T19n1006_003:0648c23": "覆其左手置左膝上。曲身向前努目而視。誦",
    "T19n1006_003:0648c24": "此呪曰。",
    "T19n1006_003:0648c25": "唵碭瑟[打丁+致]哩尼味薩囉吽",
    "T19n1006_003:0648c26": "作是法時。餉棄尼天女速來擁護。作法之者。",
    "T19n1006_003:0648c27": "隨意所作皆得成就。",
    "T19n1006_003:0648c28": "次說金剛使者天女印呪法。",
    "T19n1006_003:0648c29": "佛言應屈左手臂肘及肩向上斜努。以手掌",
    "T19n1006_003:0648c30": "斜掩兩乳房間。復屈右手掩左手上。低肘向",
    "T19n1006_003:0649a01": "下引頸向前。微曲其身。誦此呪曰。",
    "T19n1006_003:0649a02": "唵阿竭儞(一)怛他囉(二)滿遮吒吒訶悉儞(三)吽",
    "T19n1006_003:0649a03": "(四)",
    "T19n1006_003:0649a04": "作此法請金剛使者天女。歡喜速來住呪者",
    "T19n1006_003:0649a05": "所。任意作法悉得成就。",
    "T19n1006_003:0649a06": "次說請住壇中諸神等印呪法。",
    "T19n1006_003:0649a07": "佛言應以二手十指。反相鈎掩於臍上。立地。",
    "T19n1006_003:0649a08": "以右脚直竪踏地。左脚橫向左斜踏地。如世",
    "T19n1006_003:0649a09": "丁字。誦此呪曰。",
    "T19n1006_003:0649a10": "唵(一)三漫多迦囉(二)鉢哩布囉尼(三)馱迦馱迦",
    "T19n1006_003:0649a11": "(四)吽泮(五)",
    "T19n1006_003:0649a12": "作此法時。其諸神等周遍雲集。滿所願求堅",
    "T19n1006_003:0649a13": "固護念。作法之者速得成就。",
    "T19n1006_003:0649a14": "次說蓮華齒天女印呪法。",
    "T19n1006_003:0649a15": "佛言應以二手掌相。著微屈十指如蓮華相。",
    "T19n1006_003:0649a16": "舉印置左肩上。然後漸漸以印向下。近於心",
    "T19n1006_003:0649a17": "左而住。誦此呪曰。",
    "T19n1006_003:0649a18": "唵娑囉娑囉毘婆囉吽吽",
    "T19n1006_003:0649a19": "誦此呪時。以大拇指向內招之。使者花齒速",
    "T19n1006_003:0649a20": "來擁護令法疾成。",
    "T19n1006_003:0649a21": "次說根本印法心印法隨心印法。",
    "T19n1006_003:0649a22": "爾時執金剛菩薩白佛言。世尊云何根本印。",
    "T19n1006_003:0649a23": "云何心印。云何隨心印。唯願世尊為我演說。",
    "T19n1006_003:0649a24": "佛言根本印者。先以右手頭指。與大拇指相",
    "T19n1006_003:0649a25": "拄。以頭指捻大拇指甲側。左手亦然。二手合",
    "T19n1006_003:0649a26": "掌當心。屈二中指相拄猶如寶形。二無名指",
    "T19n1006_003:0649a27": "相著如獨鈷杵形。直舒二小指相去少許。根",
    "T19n1006_003:0649a28": "誦本呪。",
    "T19n1006_003:0649a29": "佛言心印者。應以右手大拇指。與無名指相",
    "T19n1006_003:0649b01": "拄。舒餘三指掩於心上。復以左手大拇指。與",
    "T19n1006_003:0649b02": "小指相拄。舒餘三指覆左膝上。直展指頭。名",
    "T19n1006_003:0649b03": "為安慰手。誦上心呪。",
    "T19n1006_003:0649b04": "佛言隨心印者。應以右手大拇指。與無名指",
    "T19n1006_003:0649b05": "相拄。餘三指展之。仰安右膝上。復以左手大",
    "T19n1006_003:0649b06": "拇指。與小指相捻。餘三指展之。橫仰心上。誦",
    "T19n1006_003:0649b07": "前隨心呪。",
    "T19n1006_003:0649b08": "作此印已。所有願者速得成就。一切惡業自",
    "T19n1006_003:0649b09": "然消滅。此印能成無上正覺。若復有人。隨所",
    "T19n1006_003:0649b10": "在處結是三印。當知此地如有佛塔全身舍",
    "T19n1006_003:0649b11": "利。持是法者。十方一切諸天護世四天王等。",
    "T19n1006_003:0649b12": "供養恭敬此人如供養如來舍利等塔。無有",
    "T19n1006_003:0649b13": "異也。一一印法所有功德。說無窮盡。作一法",
    "T19n1006_003:0649b14": "印時。則得以諸香花幡蓋。塗香末香衣服瓔",
    "T19n1006_003:0649b15": "珞。雨諸七寶百味飲食湯藥臥具。供養無量",
    "T19n1006_003:0649b16": "無邊恒河沙諸佛。便與如來同一法會。得佛",
    "T19n1006_003:0649b17": "授記讚言善哉。是諸如來皆來問訊。慈眼視",
    "T19n1006_003:0649b18": "之。執金剛菩薩四天王等。與其眷屬晝夜衛",
    "T19n1006_003:0649b19": "護。當知此地則為是塔。若有眾生住此地者。",
    "T19n1006_003:0649b20": "決定得不退轉位。是故執金剛菩薩。若有善",
    "T19n1006_003:0649b21": "男子善女人苾芻苾芻尼優婆塞優婆夷。應",
    "T19n1006_003:0649b22": "生尊重心。常當讀誦受持書寫。供養禮讚獲",
    "T19n1006_003:0649b23": "福無量。成就諸戒成就大精進。咸就大忍辱",
    "T19n1006_003:0649b24": "成就大禪定。成就大檀那成就大智慧。成就",
    "T19n1006_003:0649b25": "洪流功德成就六波羅蜜。若有得此陀羅尼",
    "T19n1006_003:0649b26": "呪印壇場法者。成就如是廣大功德。佛說是",
    "T19n1006_003:0649b27": "經已。一切大眾皆大歡喜信受奉行。",
    "T19n1006_003:0649b28": "廣大寶樓閣善住祕密陀羅尼經卷下"
}