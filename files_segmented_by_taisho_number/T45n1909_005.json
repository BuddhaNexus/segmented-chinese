{
    "T45n1909_005:0942a19": "慈悲道場懺法卷第五",
    "T45n1909_005:0942a21": "解怨釋結第三",
    "T45n1909_005:0942a22": "今日道場同業大眾一切眾生皆有怨對。何",
    "T45n1909_005:0942a23": "以知之。若無怨對則無惡道。今惡道不休三",
    "T45n1909_005:0942a24": "途長沸。是知怨對無有窮已。經言。一切眾",
    "T45n1909_005:0942a25": "生悉皆有心。有心者皆得作佛。而諸眾生",
    "T45n1909_005:0942a26": "心想顛倒。長寢生死不能覺悟貪著世間不",
    "T45n1909_005:0942a27": "知出要。建立苦本長養怨根。所以輪迴三",
    "T45n1909_005:0942a28": "有往來六道。捨身受身無暫停息。何以故",
    "T45n1909_005:0942a29": "爾。一切眾生無始已來。闇識相傳無明所",
    "T45n1909_005:0942b01": "覆。愛水所溺。起三毒根。起四顛倒。從三",
    "T45n1909_005:0942b02": "毒根起十煩惱。依於身見起於五見。依於",
    "T45n1909_005:0942b03": "五見起六十二見。依身口意起十惡行。身",
    "T45n1909_005:0942b04": "殺盜婬。口妄言綺語兩舌惡罵。意貪瞋癡",
    "T45n1909_005:0942b05": "自行十惡。教他行十惡。讚歎十惡法。讚歎",
    "T45n1909_005:0942b06": "行十惡法者。如是依身口意起四十種惡。復",
    "T45n1909_005:0942b07": "依六情貪著六塵。乃至廣開八萬四千塵勞",
    "T45n1909_005:0942b08": "門。一念之間起六十二見。一念之頃行四十",
    "T45n1909_005:0942b09": "種惡。一念之間開八萬四千塵勞門。況復一",
    "T45n1909_005:0942b10": "日所起眾罪。一月一年終身歷劫所起眾",
    "T45n1909_005:0942b11": "罪。如是罪惡無量無邊。怨對相尋無有窮已。",
    "T45n1909_005:0942b12": "而諸眾生與愚癡俱。無明覆慧。煩惱覆心。不",
    "T45n1909_005:0942b13": "自覺知。心想顛倒不信經說。不依佛語。不知",
    "T45n1909_005:0942b14": "解怨。不望解脫。怨怨相報何時解脫。自投惡",
    "T45n1909_005:0942b15": "道如蛾赴火。歷劫長夜受無量苦。假使業極",
    "T45n1909_005:0942b16": "有終得還人道。如是惡人終不改革。是以眾",
    "T45n1909_005:0942b17": "聖起大慈悲。正為如是怨對眾生。我等相與",
    "T45n1909_005:0942b18": "發菩提心行菩薩道。菩薩摩訶薩救苦為資",
    "T45n1909_005:0942b19": "糧。解怨為要行。不捨眾生為本。我等今日",
    "T45n1909_005:0942b20": "亦復如是。起勇猛心起慈悲心。等如來心。承",
    "T45n1909_005:0942b21": "諸佛力。建道場幡。擊甘露鼓。秉智慧弓執",
    "T45n1909_005:0942b22": "堅固箭。普為四生六道三世眾怨父母師長",
    "T45n1909_005:0942b23": "六親眷屬。解怨釋結。已作之罪一切捨施。",
    "T45n1909_005:0942b24": "未結之怨畢竟不造。仰願諸佛諸大菩薩。以",
    "T45n1909_005:0942b25": "慈悲力以本願力以神通力。同加覆護折伏",
    "T45n1909_005:0942b26": "攝受。令三世無量眾怨。從今日去乃至菩提。",
    "T45n1909_005:0942b27": "解怨釋結無復怨對。一切眾苦畢竟斷除。相",
    "T45n1909_005:0942b28": "與至心等一痛切五體投地。奉為天人六道",
    "T45n1909_005:0942b29": "三世眾怨父母師長一切眷屬。歸依世間大",
    "T45n1909_005:0942c01": "慈悲父。",
    "T45n1909_005:0942c02": "南無彌勒佛　南無釋迦牟尼佛　南無善",
    "T45n1909_005:0942c03": "意佛　南無離垢佛　南無月相佛　南無",
    "T45n1909_005:0942c04": "大名佛　南無珠髻佛　南無威猛佛　南",
    "T45n1909_005:0942c05": "無師子步佛　南無德樹佛　南無觀釋佛",
    "T45n1909_005:0942c06": "　南無慧聚佛　南無安住佛　南無有意佛",
    "T45n1909_005:0942c07": "　南無鴦伽陀佛　南無無量意佛　南無妙",
    "T45n1909_005:0942c08": "色佛　南無多智佛　南無光明佛　南無",
    "T45n1909_005:0942c09": "堅戒佛　南無吉祥佛　南無寶相佛　南",
    "T45n1909_005:0942c10": "無蓮華佛　南無那羅延佛　南無安樂佛",
    "T45n1909_005:0942c11": "　南無智積佛　南無德敬佛",
    "T45n1909_005:0942c12": "南無堅勇精進菩薩　南無金剛慧菩薩",
    "T45n1909_005:0942c13": "　南無無邊身菩薩　南無觀世音菩薩",
    "T45n1909_005:0942c14": "又復歸依如是十方盡虛空界一切三寶。如",
    "T45n1909_005:0942c15": "是三世一切眾怨。今日在六道中已受怨對",
    "T45n1909_005:0942c16": "者。願以佛力法力賢聖力。令此眾生悉得解",
    "T45n1909_005:0942c17": "脫。若於六道中應受對者。未受對者。畢竟",
    "T45n1909_005:0942c18": "不復入於惡趣。畢竟不復惡心相向。畢竟不",
    "T45n1909_005:0942c19": "復楚毒相加。一切捨施無怨親想。一切罪咎",
    "T45n1909_005:0942c20": "各得消除。一切怨對皆得解脫。同心和合猶",
    "T45n1909_005:0942c21": "如水乳。一切歡喜猶如初地。壽命無窮身心",
    "T45n1909_005:0942c22": "永樂。天宮淨土隨意往生。念衣衣來。想食食",
    "T45n1909_005:0942c23": "至。無復怨對哭泣之聲。四體不為變動所",
    "T45n1909_005:0942c24": "侵。五情不為塵惑所染。眾善競會萬惡爭消。",
    "T45n1909_005:0942c25": "發起大乘修菩薩行。四等六度一切具足。捨",
    "T45n1909_005:0942c26": "生死報。同成正覺。",
    "T45n1909_005:0942c27": "今日道場同業大眾。何者怨根苦本。眼貪色。",
    "T45n1909_005:0942c28": "耳貪聲。鼻貪香。舌貪味。身貪細滑。常為五塵",
    "T45n1909_005:0942c29": "之所繫縛。所以歷劫長夜不得解脫。又復六",
    "T45n1909_005:0943a01": "親一切眷屬。皆是我等三世怨根。一切怨對",
    "T45n1909_005:0943a02": "皆從親起。若無有親亦無有怨。若能離親即",
    "T45n1909_005:0943a03": "是離怨。何以故爾。若各異處遠隔他鄉。如是",
    "T45n1909_005:0943a04": "二人終不得起怨恨之心。得起怨恨皆由親",
    "T45n1909_005:0943a05": "近。以三毒根自相觸惱。以觸惱故多起恨心。",
    "T45n1909_005:0943a06": "所以親戚眷屬亟生責望。或父母責望於子。",
    "T45n1909_005:0943a07": "或子責望父母。兄弟姊妹一切皆然。更相責",
    "T45n1909_005:0943a08": "望。更相嫌恨。小不適意便生瞋怒。若有財寶",
    "T45n1909_005:0943a09": "親戚競求。貧窮之日初無憂念。又得者愈以",
    "T45n1909_005:0943a10": "為少。愈得愈為不足。百求百得不以為恩。一",
    "T45n1909_005:0943a11": "不稱心便增忿憾。是則人懷惡念遂起異心。",
    "T45n1909_005:0943a12": "故結讐連禍世世無窮。推此而言。三世怨對",
    "T45n1909_005:0943a13": "實非他人。皆是我等親緣眷屬。當知眷屬即",
    "T45n1909_005:0943a14": "是怨聚。豈不人人慇懃悔過。宜各至心五體",
    "T45n1909_005:0943a15": "投地。奉為有識神已來至于今日。經生父母",
    "T45n1909_005:0943a16": "歷劫親緣。於六道中結怨對者。若對非對若",
    "T45n1909_005:0943a17": "輕若重。今日若在地獄道者。若在畜生道者。",
    "T45n1909_005:0943a18": "若在餓鬼道者。若在阿脩羅道者。若在人道",
    "T45n1909_005:0943a19": "者。若在天道者。若在仙道者。今日現前在眷",
    "T45n1909_005:0943a20": "屬中者。如是三世一切眾怨。各及眷屬。(某甲)等",
    "T45n1909_005:0943a21": "今日以慈悲心無怨親想。等諸佛心。同諸佛",
    "T45n1909_005:0943a22": "願。普皆奉為歸依世間大慈悲父。",
    "T45n1909_005:0943a23": "南無彌勒佛　南無釋迦牟尼佛　南無梵",
    "T45n1909_005:0943a24": "德佛　南無寶積佛　南無華天佛　南無",
    "T45n1909_005:0943a25": "善思議佛　南無法自在佛　南無名聞意",
    "T45n1909_005:0943a26": "佛　南無樂說聚佛　南無金剛相佛　南",
    "T45n1909_005:0943a27": "無求利益佛　南無遊戲神通佛　南無離",
    "T45n1909_005:0943a28": "闇佛　南無名天佛　南無彌樓相佛",
    "T45n1909_005:0943a29": "　南無眾明佛　南無寶藏佛　南無極高行",
    "T45n1909_005:0943b01": "佛　南無提沙佛　南無珠角佛　南無德",
    "T45n1909_005:0943b02": "讚佛　南無日月明佛　南無星宿佛",
    "T45n1909_005:0943b03": "　南無日明佛　南無師子相佛　南無違藍",
    "T45n1909_005:0943b04": "王佛　南無福藏佛",
    "T45n1909_005:0943b05": "南無棄陰蓋菩薩　南無寂根菩薩　南無",
    "T45n1909_005:0943b06": "無邊身菩薩　南無觀世音菩薩",
    "T45n1909_005:0943b07": "又復歸依如是十方盡虛空界一切三寶。",
    "T45n1909_005:0943b08": "願以佛力法力大地菩薩力一切賢聖力。令",
    "T45n1909_005:0943b09": "(某甲)等父母親緣於六道中有怨對者。各及眷",
    "T45n1909_005:0943b10": "屬。皆悉同時集此道場。共懺先罪解諸怨結。",
    "T45n1909_005:0943b11": "若有身形拘礙不得到者。願承三寶力。攝其",
    "T45n1909_005:0943b12": "精神皆悉同到。受(某甲)等今日懺悔。一切怨",
    "T45n1909_005:0943b13": "對願蒙解脫。道場大眾宜各人人心念口言。",
    "T45n1909_005:0943b14": "(某甲)等從無始有識神已來至于今日。於經生",
    "T45n1909_005:0943b15": "父母歷劫親緣姑姨伯叔內外眷屬。以三毒",
    "T45n1909_005:0943b16": "根起十惡業。或以不知。或以不信。以無明",
    "T45n1909_005:0943b17": "故起諸怨結。於父母眷屬乃至六道亦有怨",
    "T45n1909_005:0943b18": "對。如是等罪無量無邊。今日懺悔。願乞除滅。",
    "T45n1909_005:0943b19": "又復無始已來至于今日。或以瞋恚。或以貪",
    "T45n1909_005:0943b20": "愛。或以愚癡。從三毒根造種種罪。如是罪惡",
    "T45n1909_005:0943b21": "無量無邊。慚愧懺悔願乞捨施。又復無始已",
    "T45n1909_005:0943b22": "來至于今日。或為田業。或為舍宅。或為錢財。",
    "T45n1909_005:0943b23": "起怨對業。於眷屬中備加殺害。如是種種不",
    "T45n1909_005:0943b24": "可具說。所起怨對無有罷期。今日慚愧發露",
    "T45n1909_005:0943b25": "懺悔。願父母六親一切眷屬。以慈悲心受我",
    "T45n1909_005:0943b26": "懺悔。一切捨施無復恨想。乃至盜竊邪婬妄",
    "T45n1909_005:0943b27": "語。五逆十惡無不備作。妄想顛倒攀緣諸境",
    "T45n1909_005:0943b28": "造一切罪。如是等罪無量無邊。或於父母。或",
    "T45n1909_005:0943b29": "於兄弟姊妹。或於姑姨伯叔眷屬。乃至有",
    "T45n1909_005:0943c01": "識神已來至于今日。於六親邊。起如是等罪",
    "T45n1909_005:0943c02": "因。苦果受對劫數怨結多少。唯有十方一切",
    "T45n1909_005:0943c03": "諸佛大地菩薩。盡知盡見。如諸佛菩薩所知",
    "T45n1909_005:0943c04": "所見。罪量多少怨對劫數。於未來世方受對",
    "T45n1909_005:0943c05": "者。(某甲)等今日慚顏哽慟銜悲自責。改往修來",
    "T45n1909_005:0943c06": "不敢復作。唯願父母親緣眷屬。以柔軟心調",
    "T45n1909_005:0943c07": "和心樂善心歡喜心守護心。等如來心受(某甲)",
    "T45n1909_005:0943c08": "等今日懺悔。一切捨施無怨親想。又願父母",
    "T45n1909_005:0943c09": "親緣一切眷屬。若有怨對在六道中者。亦願",
    "T45n1909_005:0943c10": "六道一切眾生。同共捨施。三世怨結一時俱",
    "T45n1909_005:0943c11": "盡。從今已去至于道場。永離三途絕四趣",
    "T45n1909_005:0943c12": "苦。一切和合猶如水乳。一切無礙等如虛",
    "T45n1909_005:0943c13": "空。永為法親慈悲眷屬。各各修習無量智慧。",
    "T45n1909_005:0943c14": "具足成就一切功德。勇猛精進不休不息。行",
    "T45n1909_005:0943c15": "菩薩道無有疲倦。等諸佛心。同諸佛願。得佛",
    "T45n1909_005:0943c16": "三密。具五分身。究竟無上菩提成等正覺。",
    "T45n1909_005:0943c17": "今日道場同業大眾。相與已解父母怨竟。次",
    "T45n1909_005:0943c18": "復應解師長怨結。自大聖已還體未圓極。至",
    "T45n1909_005:0943c19": "於無生法忍。猶為三相遷滅。在乎如來尚假",
    "T45n1909_005:0943c20": "苦言。令惡眾生因茲悟道。而德明化物。猶現",
    "T45n1909_005:0943c21": "此辭。況復凡愚理絕淨境。今善惡雜糅明白",
    "T45n1909_005:0943c22": "未分。豈能頓離三業之失。若聞所說正當慚",
    "T45n1909_005:0943c23": "愧師長恩德深自悔責。不得驚疑人懷惡念。",
    "T45n1909_005:0943c24": "經言。雖復出家未盡煩惱未得解脫不得",
    "T45n1909_005:0943c25": "便言無復諸惡。在俗之人不得便言都無其",
    "T45n1909_005:0943c26": "善。且置是事。如經所說。佛告大眾。汝當緣念",
    "T45n1909_005:0943c27": "師長之恩。父母雖復生育訓誨。而不能使離",
    "T45n1909_005:0943c28": "於三途。師長大慈誘進童蒙。使得出家稟受",
    "T45n1909_005:0943c29": "具戒。是即懷羅漢。胎生羅漢果。離生死苦得",
    "T45n1909_005:0944a01": "涅槃樂。師長既有如是出世恩德。誰能上",
    "T45n1909_005:0944a02": "報。若能終身行道正可自利。非報師恩。佛",
    "T45n1909_005:0944a03": "言。天下善友莫過師長。今日道場同業大眾。",
    "T45n1909_005:0944a04": "如佛所說。師長有如此恩德。而未曾發念報",
    "T45n1909_005:0944a05": "師長恩。或復教誨亦不信受。乃至麁言起於",
    "T45n1909_005:0944a06": "誹謗。橫生是非使佛法衰落。如是等罪何當",
    "T45n1909_005:0944a07": "免離三途。苦報無人代者。及其捨命樂去",
    "T45n1909_005:0944a08": "苦歸。神情慘惱意用惛迷。六識不聰五根喪",
    "T45n1909_005:0944a09": "敗。欲行足不能動。欲坐身不自立。假使欲聽",
    "T45n1909_005:0944a10": "法言。則耳無所復聞。欲視勝境。則眼無復",
    "T45n1909_005:0944a11": "所見。當如此時共思今日禮懺。豈可復得。但",
    "T45n1909_005:0944a12": "有地獄無量眾苦。如是苦報自作自受。故經",
    "T45n1909_005:0944a13": "言。愚癡自恃不信殃禍。謗師毀師憎師嫉師。",
    "T45n1909_005:0944a14": "如是等人法中大魔。地獄種子。自結怨對受",
    "T45n1909_005:0944a15": "報無窮。如華光比丘。善說法要。有一弟子。恒",
    "T45n1909_005:0944a16": "懷驕慢。和上為說都不信受。即作是言。我大",
    "T45n1909_005:0944a17": "和上空無智慧。但能讚歎虛空之事。願我後",
    "T45n1909_005:0944a18": "生不復樂見。於是弟子法說非法非法說法。",
    "T45n1909_005:0944a19": "雖持禁戒無有毀犯。以謬解故。命終之後如",
    "T45n1909_005:0944a20": "射箭頃墮阿鼻獄。八十億劫恒受大苦。今日",
    "T45n1909_005:0944a21": "道場同業大眾。如經所說。豈得不人人起大",
    "T45n1909_005:0944a22": "怖畏。止於和尚發一惡言。墮阿鼻獄八十億",
    "T45n1909_005:0944a23": "劫。何況出家已來至于今日。於和尚邊所起",
    "T45n1909_005:0944a24": "惡業。其罪無量。判捨身形同彼無疑。何以故",
    "T45n1909_005:0944a25": "爾。和上闍梨恒加訓誨。而未曾如法修行。於",
    "T45n1909_005:0944a26": "諸師長多生違逆。或復給與而無厭足。或師",
    "T45n1909_005:0944a27": "瞋弟子。或弟子恨師。於三世中喜怒無量。如",
    "T45n1909_005:0944a28": "是等罪不可稱計。經言。起一瞋心怨對無量。",
    "T45n1909_005:0944a29": "如是怨對非但六親。師徒弟子慊恨亦甚。又",
    "T45n1909_005:0944b01": "復同房共住上中下座。不能深信出家是遠",
    "T45n1909_005:0944b02": "離法。不知忍辱是安樂行。不知平等是菩提",
    "T45n1909_005:0944b03": "道。不知離忘相是出世心。師及弟子同房",
    "T45n1909_005:0944b04": "同住。結業未盡互相違悷。忿諍之心紛然",
    "T45n1909_005:0944b05": "亂起。所以世世不得和合。又出家人或同學",
    "T45n1909_005:0944b06": "業。或復共師。見解不等昇進之日便含毒懷",
    "T45n1909_005:0944b07": "瞋。而不自言宿習智慧。彼有福德。我無善根。",
    "T45n1909_005:0944b08": "聞見他榮不安隱性。有漏之心亟生高下。多",
    "T45n1909_005:0944b09": "起鬪諍。少能和合。不能推厚居薄。更相嫌恨",
    "T45n1909_005:0944b10": "不省己非。唯談他短。或以三毒更相讒謗。無",
    "T45n1909_005:0944b11": "忠信心。無恭敬意。何處復念我違佛戒。乃至",
    "T45n1909_005:0944b12": "高聲大語惡罵醜言。師長教誨都無信受。上",
    "T45n1909_005:0944b13": "中下座人各懷恨。以懷恨故更相是非。於惡",
    "T45n1909_005:0944b14": "道中多有怨對。皆是我等師徒弟子。同學共",
    "T45n1909_005:0944b15": "住上中下座。起一恨心怨對無量。所以經言。",
    "T45n1909_005:0944b16": "今世恨意微相憎嫉。後世轉劇至成大怨。何",
    "T45n1909_005:0944b17": "況終身所起惡業。今日道場同業大眾。各不",
    "T45n1909_005:0944b18": "自知在何道中。於諸師長上中下座起諸怨",
    "T45n1909_005:0944b19": "結。如是怨對無有窮盡無有年期。亦無劫",
    "T45n1909_005:0944b20": "數。當受苦時不可堪忍。所以菩薩摩訶薩捨",
    "T45n1909_005:0944b21": "怨親心。離怨親想。以慈悲心平等攝受。相與",
    "T45n1909_005:0944b22": "今日已得發菩提心。發菩提願。宜應習行",
    "T45n1909_005:0944b23": "菩薩所行。四無量心六波羅蜜四攝法。四",
    "T45n1909_005:0944b24": "弘誓。如諸佛菩薩所行之行。我等今日亦應",
    "T45n1909_005:0944b25": "習行。怨親平等一切無礙。從今已去至于菩",
    "T45n1909_005:0944b26": "提。誓當救護一切眾生。令諸眾生究竟一乘。",
    "T45n1909_005:0944b27": "相與至心五體投地。奉為有識神已來經生出",
    "T45n1909_005:0944b28": "家和上闍梨有怨對者。同壇尊證有怨對者。",
    "T45n1909_005:0944b29": "同學眷屬上中下座有怨對者。三世眾怨。若",
    "T45n1909_005:0944c01": "對非對若輕若重。各及眷屬。(某甲)等若於六",
    "T45n1909_005:0944c02": "道一切眾生有怨對者。於未來現在應受對",
    "T45n1909_005:0944c03": "者。今日懺悔願乞除滅。若六道中一切眾生",
    "T45n1909_005:0944c04": "各各有怨對者。(某甲)等今日以慈悲心無怨親",
    "T45n1909_005:0944c05": "想。普為三世一切眾怨求哀懺悔。願悉捨",
    "T45n1909_005:0944c06": "施。無復惡念相加懷毒相向。同共捨施一切",
    "T45n1909_005:0944c07": "歡喜。從今解結無復瞋恨。各自恭敬念報恩",
    "T45n1909_005:0944c08": "心。等諸佛心。同諸佛願。各各至心歸依世間",
    "T45n1909_005:0944c09": "大慈悲父。",
    "T45n1909_005:0944c10": "南無彌勒佛　南無釋迦牟尼佛　南無見",
    "T45n1909_005:0944c11": "有邊佛　南無電明佛　南無金山佛",
    "T45n1909_005:0944c12": "　南無師子德佛　南無勝相佛　南無明讚",
    "T45n1909_005:0944c13": "佛　南無堅精進佛　南無具足讚佛　南",
    "T45n1909_005:0944c14": "無離畏佛　南無應天佛　南無大燈佛",
    "T45n1909_005:0944c15": "　南無世明佛　南無妙香佛　南無持上",
    "T45n1909_005:0944c16": "功德佛　南無離暗佛　南無寶讚佛",
    "T45n1909_005:0944c17": "　南無師子頰佛　南無滅過佛　南無持",
    "T45n1909_005:0944c18": "甘露佛　南無人月佛　南無喜見佛　南",
    "T45n1909_005:0944c19": "無莊嚴佛　南無珠明佛　南無山頂佛",
    "T45n1909_005:0944c20": "　南無名相佛　南無法稱佛",
    "T45n1909_005:0944c21": "南無慧上菩薩　南無常不離世菩薩　南",
    "T45n1909_005:0944c22": "無無邊身菩薩　南無觀世音菩薩",
    "T45n1909_005:0944c23": "又復歸依如是十方盡虛空界一切三寶。",
    "T45n1909_005:0944c24": "願以佛力法力大地菩薩力一切賢聖力。令",
    "T45n1909_005:0944c25": "彼三世無量眾怨若對非對盡空法界一",
    "T45n1909_005:0944c26": "切眾生。皆同懺悔解怨釋結。一切捨施無怨",
    "T45n1909_005:0944c27": "親想。一切和合猶如水乳。一切歡喜猶如初",
    "T45n1909_005:0944c28": "地。一切無礙猶如虛空。從今已去至于菩提。",
    "T45n1909_005:0944c29": "永為法親無別異想。常為菩薩慈悲眷屬。又",
    "T45n1909_005:0945a01": "以今禮拜懺悔解怨釋結功德因緣。願和上",
    "T45n1909_005:0945a02": "闍梨同壇尊證同學弟子上中下座。一切眷",
    "T45n1909_005:0945a03": "屬有怨對者。乃至四生六道各有三世眾怨",
    "T45n1909_005:0945a04": "未解脫者。今日若有在天道者。在仙道者。在",
    "T45n1909_005:0945a05": "阿修羅道者。在地獄道者。在餓鬼道者。在畜",
    "T45n1909_005:0945a06": "生道者。在人道者。今日現在眷屬中者。如是",
    "T45n1909_005:0945a07": "十方三世眾怨若對非對。各及眷屬。從今已",
    "T45n1909_005:0945a08": "去至于菩提。一切罪障皆得除滅。一切怨對",
    "T45n1909_005:0945a09": "畢竟解脫。結習煩惱永得清淨。長辭四趣自",
    "T45n1909_005:0945a10": "在受生。念念法流心心自在。六波羅蜜具足",
    "T45n1909_005:0945a11": "莊嚴。十地行願無不究竟。得佛十力神通無",
    "T45n1909_005:0945a12": "礙。早具阿耨多羅三藐三菩提。成等正覺。",
    "T45n1909_005:0945a13": "今日道場同業大眾。前是總相為他三世眾",
    "T45n1909_005:0945a14": "怨解諸怨結。此下自淨宜督其心。相與今日",
    "T45n1909_005:0945a15": "何故受生死身不得解脫。進不覩面前授記。",
    "T45n1909_005:0945a16": "退不聞一音演說。良由罪業深厚怨結牢固。",
    "T45n1909_005:0945a17": "非唯不見前佛後佛菩薩賢聖。而亦將恐十",
    "T45n1909_005:0945a18": "二分教聞聲傳響永隔心路。惡道怨對無從",
    "T45n1909_005:0945a19": "得免。捨此形命方沈沸海。輪轉三途備歷惡",
    "T45n1909_005:0945a20": "趣。何當復得見此人身。發如是意。實有切",
    "T45n1909_005:0945a21": "情之悲。運如是想。不覺痛心之苦。相與已得",
    "T45n1909_005:0945a22": "仰飡風化。割愛辭親捨榮棄俗。更無異緣。豈",
    "T45n1909_005:0945a23": "得不與時競各求所安。若不堅強其志捍",
    "T45n1909_005:0945a24": "勞忍苦銜悲惻愴者。忽使身被篤疾。中陰相",
    "T45n1909_005:0945a25": "現。獄卒羅剎牛頭阿旁殊形異狀一朝而至。",
    "T45n1909_005:0945a26": "風刀解身心懷怖亂。眷屬號泣無所覺知。當",
    "T45n1909_005:0945a27": "此之時欲求今日起一善心。五體投地禮",
    "T45n1909_005:0945a28": "佛懺悔豈可復得。但有三途無量眾苦。今日",
    "T45n1909_005:0945a29": "大眾各自努力與時馳競。若任情適意則進",
    "T45n1909_005:0945b01": "趣理遲。捍勞忍苦則趣向心疾。故經言。悲",
    "T45n1909_005:0945b02": "是道場。忍疲苦故。發行是道場。能辦事故。",
    "T45n1909_005:0945b03": "故知萬善莊嚴不勤無託。欲度巨海非舟何",
    "T45n1909_005:0945b04": "寄。若有願樂之心。而不行願樂之事。其願",
    "T45n1909_005:0945b05": "必虛未見其果。如絕糧之人心存百味。於其",
    "T45n1909_005:0945b06": "飢惱終無濟益。當知欲求勝妙果報。必須心",
    "T45n1909_005:0945b07": "事俱行相與。及時生增上心。懷慚愧意懺悔",
    "T45n1909_005:0945b08": "滅罪解諸怨結。脫更處闇開了未期。人皆解",
    "T45n1909_005:0945b09": "脫。莫追後悔。各各至心等一痛切五體投地。",
    "T45n1909_005:0945b10": "歸依世間大慈悲父。",
    "T45n1909_005:0945b11": "南無彌勒佛　南無釋迦牟尼佛　南無定",
    "T45n1909_005:0945b12": "義佛　南無施願佛　南無寶眾佛　南無",
    "T45n1909_005:0945b13": "眾王佛　南無遊步佛　南無安隱佛　南",
    "T45n1909_005:0945b14": "無法差別佛　南無上尊佛　南無極高德",
    "T45n1909_005:0945b15": "佛　南無上師子音佛　南無樂戲佛　南",
    "T45n1909_005:0945b16": "無龍明佛　南無華山佛　南無龍喜佛",
    "T45n1909_005:0945b17": "　南無香自在佛　南無大名佛　南無天",
    "T45n1909_005:0945b18": "力佛　南無德鬘佛　南無龍手佛　南",
    "T45n1909_005:0945b19": "無善行意佛　南無因莊嚴佛　南無智勝",
    "T45n1909_005:0945b20": "佛　南無量月佛　南無寶語佛　南無",
    "T45n1909_005:0945b21": "日明佛　南無藥王菩薩　南無藥上菩薩",
    "T45n1909_005:0945b22": "　南無無邊身菩薩　南無觀世音菩薩",
    "T45n1909_005:0945b23": "又復歸依如是十方盡虛空界一切三寶。",
    "T45n1909_005:0945b24": "(某甲)等積集罪障深於大地。無明覆蔽長夜不",
    "T45n1909_005:0945b25": "曉。常隨三毒造怨對因。致使迷淪三有永無",
    "T45n1909_005:0945b26": "出期。今日以諸佛菩薩大慈悲力。始蒙覺悟",
    "T45n1909_005:0945b27": "心生慚愧。至誠求哀發露懺悔。願諸佛菩薩",
    "T45n1909_005:0945b28": "慈悲攝受。以大智慧力。不可思議力。無量",
    "T45n1909_005:0945b29": "自在力。降伏四魔力。滅諸煩惱力。滅諸怨",
    "T45n1909_005:0945c01": "結力。度脫眾生力。安隱眾生力。解脫地獄力。",
    "T45n1909_005:0945c02": "濟度餓鬼力。救拔畜生力。攝化阿脩羅力。攝",
    "T45n1909_005:0945c03": "受人道力。盡諸天諸仙漏力。無量無邊功德",
    "T45n1909_005:0945c04": "力。無量無盡智慧力。令四生六道一切眾怨",
    "T45n1909_005:0945c05": "同到道場。受(某甲)等今日懺悔。一切捨施無",
    "T45n1909_005:0945c06": "怨親想。所結怨業同得解脫。永離八難無四",
    "T45n1909_005:0945c07": "趣苦。常值諸佛聞法悟道。發菩提心行出世",
    "T45n1909_005:0945c08": "業。四等六度深心修習。一切行願等階十地。",
    "T45n1909_005:0945c09": "入金剛心俱成正覺。",
    "T45n1909_005:0945c10": "今日道場同業大眾。夫怨對相尋皆由三業。",
    "T45n1909_005:0945c11": "莊嚴行人嬰諸苦報。相與既知是眾苦之本。",
    "T45n1909_005:0945c12": "宜應勇猛挫而滅之。滅苦之要唯有懺悔。故",
    "T45n1909_005:0945c13": "經稱歎。世二健兒。一不作罪。二能懺悔。大眾",
    "T45n1909_005:0945c14": "今日將欲懺悔。當潔其心整肅其容。內懷慚",
    "T45n1909_005:0945c15": "愧悲暢於外。起二種心則無罪不滅。何者二",
    "T45n1909_005:0945c16": "種心。一慚二愧。慚者慚天。愧者愧人。慚者自",
    "T45n1909_005:0945c17": "能懺悔滅諸怨對。愧者能教他人解諸結縛。",
    "T45n1909_005:0945c18": "慚者能作眾善。愧者能見隨喜。慚者內自羞",
    "T45n1909_005:0945c19": "恥。愧者發露向人。以是二法能令行人得無",
    "T45n1909_005:0945c20": "礙樂。相與今日起大慚愧。作大懺悔。至心求",
    "T45n1909_005:0945c21": "哀四生六道。何以故爾。經言。一切眾生皆是",
    "T45n1909_005:0945c22": "親緣。或經為父母。或經為師長。乃至兄弟",
    "T45n1909_005:0945c23": "姊妹。一切皆然。良由墮無明網不復相知。既",
    "T45n1909_005:0945c24": "不相知。多起觸惱。以觸惱故怨對無窮。大眾",
    "T45n1909_005:0945c25": "今日覺悟此意。至誠墾惻苦切用心。必令一",
    "T45n1909_005:0945c26": "念感十方佛。一拜斷除無量怨對。等一痛切",
    "T45n1909_005:0945c27": "五體投地。重復歸依世間大悲慈父。",
    "T45n1909_005:0945c28": "南無彌勒佛　南無釋迦牟尼佛　南無定",
    "T45n1909_005:0945c29": "意佛　南無量形佛　南無照明佛　南",
    "T45n1909_005:0946a01": "無寶相佛　南無斷疑佛　南無善明佛",
    "T45n1909_005:0946a02": "　南無不虛步佛　南無覺悟佛　南無華相",
    "T45n1909_005:0946a03": "佛　南無山主王佛　南無大威德佛　南",
    "T45n1909_005:0946a04": "無遍見佛　南無量名佛　南無寶天佛",
    "T45n1909_005:0946a05": "　南無住義佛　南無滿意佛　南無上讚佛",
    "T45n1909_005:0946a06": "　南無無憂佛　南無無垢佛　南無梵天佛",
    "T45n1909_005:0946a07": "　南無華明佛　南無身差別佛　南無法明",
    "T45n1909_005:0946a08": "佛　南無盡見佛　南無德淨佛",
    "T45n1909_005:0946a09": "南無文殊師利菩薩　南無普賢菩薩　南",
    "T45n1909_005:0946a10": "無無邊身菩薩　南無觀世音菩薩",
    "T45n1909_005:0946a11": "又復歸依如是十方盡虛空界一切三寶。",
    "T45n1909_005:0946a12": "仰願三寶同加攝受。令(某甲)等所懺除滅。所",
    "T45n1909_005:0946a13": "悔清淨。又願今日同懺悔者。從今已去乃至",
    "T45n1909_005:0946a14": "菩提。一切怨對皆得消滅。一切眾苦畢竟",
    "T45n1909_005:0946a15": "解脫。結習煩惱永得清淨。長辭四趣自在受",
    "T45n1909_005:0946a16": "生。親侍諸佛面奉尊記。六度四等無不備行。",
    "T45n1909_005:0946a17": "具四辯才得佛十力。相好嚴身神通無礙。入",
    "T45n1909_005:0946a18": "金剛心。成等正覺。",
    "T45n1909_005:0946a19": "慈悲道場懺法卷第五"
}