{
    "T27n1545_173:0869b15": "阿毘達磨大毘婆沙論卷第一百",
    "T27n1545_173:0869b16": "七十三",
    "T27n1545_173:0869b18": "五百大阿羅漢等造",
    "T27n1545_173:0869b19": "三藏法師玄奘奉　詔譯",
    "T27n1545_173:0869b20": "定蘊第七中攝納息第三之八",
    "T27n1545_173:0869b21": "五妙欲者。謂眼所識可愛可憙可樂。如意能",
    "T27n1545_173:0869b22": "引欲可染著色。乃至身所識可愛可憙可樂。",
    "T27n1545_173:0869b23": "如意能引欲可染著觸。問何故作此論。答",
    "T27n1545_173:0869b24": "為欲分別契經義故。如契經說。眼所識可",
    "T27n1545_173:0869b25": "愛可憙乃至廣說。契經雖作是說而不廣",
    "T27n1545_173:0869b26": "分別。契經是此論所依根本。彼所不說者今",
    "T27n1545_173:0869b27": "應說之故作斯論。云何眼所識色妙欲。答",
    "T27n1545_173:0869b28": "若色欲界眼觸所生愛所緣境。云何耳所識",
    "T27n1545_173:0869b29": "聲妙欲。答若聲欲界耳觸所生愛所緣境。云",
    "T27n1545_173:0869c01": "何鼻所識香妙欲。答若香鼻觸所生愛所緣",
    "T27n1545_173:0869c02": "境。云何舌所識味妙欲。答若味舌觸所生愛",
    "T27n1545_173:0869c03": "所緣境。云何身所識觸妙欲。答若觸欲界身",
    "T27n1545_173:0869c04": "觸所生愛所緣境。問意所識法何故不立妙",
    "T27n1545_173:0869c05": "欲耶。答皆是愛所緣者立妙欲。意所識法有",
    "T27n1545_173:0869c06": "非愛所緣故不立妙欲。復次若法為二種",
    "T27n1545_173:0869c07": "愛所緣者立妙欲。謂眼觸所生愛。意觸所生",
    "T27n1545_173:0869c08": "愛。乃至身觸所生愛。意觸所生愛。意所識法",
    "T27n1545_173:0869c09": "但為一種愛所緣。謂意觸所生愛是故不立",
    "T27n1545_173:0869c10": "妙欲。問若爾者初靜慮色聲觸應立妙欲。",
    "T27n1545_173:0869c11": "亦為二種愛所緣故。答若法為二種愛所",
    "T27n1545_173:0869c12": "緣。而彼愛是不善者立妙欲。初靜慮色聲觸。",
    "T27n1545_173:0869c13": "雖為二種愛所緣。而彼愛是無記故不立",
    "T27n1545_173:0869c14": "妙欲。如不善無記欲愛。色愛說亦爾。有說。",
    "T27n1545_173:0869c15": "若法為二種愛所緣。而是婬因緣愛者立妙",
    "T27n1545_173:0869c16": "欲。初靜慮色聲觸。雖為二種愛所緣。而非",
    "T27n1545_173:0869c17": "婬因緣愛故不立妙欲。以是義故意所識",
    "T27n1545_173:0869c18": "法不立妙欲。復次若法是共所受用者立",
    "T27n1545_173:0869c19": "妙欲。如女相續男所受用。男相續女所受用",
    "T27n1545_173:0869c20": "等。意所識法非共受用故不立妙欲。復次",
    "T27n1545_173:0869c21": "若法體相麁顯多生愛者立妙欲。意所識法",
    "T27n1545_173:0869c22": "體相微細。非多生愛故不立妙欲。已說自",
    "T27n1545_173:0869c23": "性所以今當說。問何故名妙欲。答此欲妙",
    "T27n1545_173:0869c24": "故名為妙欲。問此皆有漏多諸過失。有",
    "T27n1545_173:0869c25": "何功德說名為妙。答此中亦有少分功德。",
    "T27n1545_173:0869c26": "謂能生喜樂是故云妙。復次諸欲下賤而耽",
    "T27n1545_173:0869c27": "欲者。分別增益取為淨妙故說為妙。復次",
    "T27n1545_173:0869c28": "諸欲稱可欲貪者意故說為妙。復次諸欲是",
    "T27n1545_173:0869c29": "耽欲者。保護希尚故說為妙。復次此能隨順",
    "T27n1545_173:0870a01": "增長貪欲愛味故說為妙。尊者妙音說曰。",
    "T27n1545_173:0870a02": "此是愚夫起妙想處故名為妙。尊者世友說",
    "T27n1545_173:0870a03": "曰。此是諸習欲者所愛所喜所樂所求故名",
    "T27n1545_173:0870a04": "妙欲。尊者覺天說曰。諸欲雖非勝義妙。而",
    "T27n1545_173:0870a05": "是世俗妙。雖非究竟妙。而是暫時妙。謂能",
    "T27n1545_173:0870a06": "少時引生喜樂息諸苦故。大德說曰。諸欲",
    "T27n1545_173:0870a07": "下劣而似淨妙故說為妙。由此因緣故名",
    "T27n1545_173:0870a08": "妙欲。如契經說。具壽迦莫迦往至佛所。頂",
    "T27n1545_173:0870a09": "禮佛足白佛言。世尊。佛常說欲欲為顯何",
    "T27n1545_173:0870a10": "事。佛言。欲者即五妙欲。何等為五。謂眼所",
    "T27n1545_173:0870a11": "識可愛可憙可樂。如意能引欲可染著色。乃",
    "T27n1545_173:0870a12": "至廣說。問勝義欲者。謂愛何故世尊說色等",
    "T27n1545_173:0870a13": "名欲。答是欲具故名欲。如樂具名樂。垢具",
    "T27n1545_173:0870a14": "名垢。漏具名漏。此亦如是。問何以得知勝",
    "T27n1545_173:0870a15": "義欲唯是愛。答由阿笈摩故。如尊者舍利",
    "T27n1545_173:0870a16": "子說伽他言。",
    "T27n1545_173:0870a17": "　世諸妙境非真欲　　真欲謂人分別貪",
    "T27n1545_173:0870a18": "　妙境如本住世間　　智者於中已除欲",
    "T27n1545_173:0870a19": "爾時有一邪命外道不遠而住。即時以頌",
    "T27n1545_173:0870a20": "詰舍利子言。",
    "T27n1545_173:0870a21": "　若世妙境非真欲　　說欲是人分別貪",
    "T27n1545_173:0870a22": "　苾芻應名受欲人　　起惡分別尋思故",
    "T27n1545_173:0870a23": "時舍利子報外道言。起惡尋思實名受欲。",
    "T27n1545_173:0870a24": "復為外道說伽他言。",
    "T27n1545_173:0870a25": "　若世妙境是真欲　　說欲非人分別貪",
    "T27n1545_173:0870a26": "　汝師應名受欲人　　恒觀可意妙色故",
    "T27n1545_173:0870a27": "時彼外道默不能報。故知實欲是愛非境。",
    "T27n1545_173:0870a28": "契經中說欲生有三。一有諸有情樂受現",
    "T27n1545_173:0870a29": "前諸妙欲境。彼於如是現欲境中自在而",
    "T27n1545_173:0870b01": "轉。謂人及天一分。人者全攝人趣。天一分者",
    "T27n1545_173:0870b02": "謂下四天。二有諸有情樂受。自化諸妙欲",
    "T27n1545_173:0870b03": "境。彼於自化妙欲境中自在而轉。謂第五樂",
    "T27n1545_173:0870b04": "變化天。三有諸有情樂受。他化諸妙欲境。彼",
    "T27n1545_173:0870b05": "於他化妙欲境中自在而轉。謂第六他化自",
    "T27n1545_173:0870b06": "在天。問依何建立此三欲生。答依受如生",
    "T27n1545_173:0870b07": "現前欲境故立第一。依受如樂自化欲境",
    "T27n1545_173:0870b08": "故立第二。依受如樂他化欲境故立第三。",
    "T27n1545_173:0870b09": "問何故人及前四天眾合立欲生。後二天眾",
    "T27n1545_173:0870b10": "各別建立。答人及前四天煩惱麁。後二天煩",
    "T27n1545_173:0870b11": "惱細。復次人及前四天煩惱利。後二天煩惱",
    "T27n1545_173:0870b12": "數。復次人及前四天煩惱重。後二天眾煩惱",
    "T27n1545_173:0870b13": "輕。是故人及前四天總立。後二天別立。有",
    "T27n1545_173:0870b14": "說。人及前四天境不熾盛。後二天境界熾",
    "T27n1545_173:0870b15": "盛。復次人及前四天境不豐盈。後二天境界",
    "T27n1545_173:0870b16": "豐盈。復次人及前四天境不淨妙。後二天境",
    "T27n1545_173:0870b17": "界淨妙。復次人及前四天境不奪心。後二天",
    "T27n1545_173:0870b18": "境界奪心。復次人及前四天境不能令諸",
    "T27n1545_173:0870b19": "根醉悶。後二天境界能令諸根醉悶。是故人",
    "T27n1545_173:0870b20": "及前四天合立。後二天別立。有說。人及前四",
    "T27n1545_173:0870b21": "天去離欲道。遠婬事難息是故合立。後二天",
    "T27n1545_173:0870b22": "去離欲道。近婬事易息是故別立。有說。人",
    "T27n1545_173:0870b23": "及前四天相觸成婬是故合立。第五天共笑",
    "T27n1545_173:0870b24": "成婬。第六天相視成婬故各別立。此依喻",
    "T27n1545_173:0870b25": "顯婬事時量差別而說如前已辯。有說。人",
    "T27n1545_173:0870b26": "及前四天。同樂受用自然生境故合立一。第",
    "T27n1545_173:0870b27": "五天眾獨樂受用自所化境。第六天眾獨樂",
    "T27n1545_173:0870b28": "受用他所化境故各立一。此五妙欲唯欲界",
    "T27n1545_173:0870b29": "繫。是故但依未至定滅。",
    "T27n1545_173:0870c01": "五學處者。謂離斷生命。離不與取。離欲邪",
    "T27n1545_173:0870c02": "行。離虛誑語。離飲諸酒。此五廣說如業蘊。",
    "T27n1545_173:0870c03": "皆欲界繫故唯依未至定滅。六內處。六外",
    "T27n1545_173:0870c04": "處。六識身。六觸身。六受身。六想身。六思身。",
    "T27n1545_173:0870c05": "六愛身。依何定滅。答五內處色聲觸外處。",
    "T27n1545_173:0870c06": "依四或未至。意內處。法外處。意識身。及彼",
    "T27n1545_173:0870c07": "相應觸受想思愛身。依七或未至。香味外處",
    "T27n1545_173:0870c08": "鼻舌識身。及彼相應觸受想思愛身依未至。",
    "T27n1545_173:0870c09": "眼耳身識身。及彼相應觸受想思愛身。依初",
    "T27n1545_173:0870c10": "或未至。問何故於此依六法而作論。答彼",
    "T27n1545_173:0870c11": "作論者意欲爾故隨彼意而作論。但不違",
    "T27n1545_173:0870c12": "法相便不應責。復次不應問作論者意。此",
    "T27n1545_173:0870c13": "是契經所說故。佛於經中處處說此諸六法",
    "T27n1545_173:0870c14": "門而不廣分別。契經是此論所依根本。彼所",
    "T27n1545_173:0870c15": "不分別者今應分別故作斯論。問置作論",
    "T27n1545_173:0870c16": "者意。即佛經中何故說此六法門耶。答有",
    "T27n1545_173:0870c17": "說。為顯五蘊及彼因故。謂若說前五內處",
    "T27n1545_173:0870c18": "前五外處。及法處一分則顯色蘊。若說六",
    "T27n1545_173:0870c19": "受身及法處一分則顯受蘊。若說六想身及",
    "T27n1545_173:0870c20": "法處一分則顯想蘊。若說六觸身及法處一",
    "T27n1545_173:0870c21": "分則顯行蘊。若說六識身及意處則顯識",
    "T27n1545_173:0870c22": "蘊。若說六思身六愛身則顯五蘊因。如契",
    "T27n1545_173:0870c23": "經說業為生因愛為起因生起即是所得",
    "T27n1545_173:0870c24": "五蘊。有說。為顯業煩惱苦三種集故。謂若",
    "T27n1545_173:0870c25": "說。六思身則顯業集。若說六愛身則顯煩",
    "T27n1545_173:0870c26": "惱集。若說餘六則顯苦集。如為顯業等三",
    "T27n1545_173:0870c27": "集。如是為顯業等三生。業等三道應知亦",
    "T27n1545_173:0870c28": "爾。諸六自性雜蘊等已說。然前五內處。及色",
    "T27n1545_173:0870c29": "聲觸外處皆五地繫故。依四或未至滅。於",
    "T27n1545_173:0871a01": "中欲界繫者依未至定滅。乃至第四靜慮繫",
    "T27n1545_173:0871a02": "者。依四靜慮。未至定。靜慮中間。空無邊處",
    "T27n1545_173:0871a03": "近分滅。然此中所說定者。有說。依無漏定",
    "T27n1545_173:0871a04": "說。有說。依有漏無漏定說。如前分別。所說",
    "T27n1545_173:0871a05": "滅者。若說依種類滅說者。彼說未至言攝",
    "T27n1545_173:0871a06": "未至定。靜慮中間。上四近分。於未至定中",
    "T27n1545_173:0871a07": "攝有漏無漏。依此能滅欲界繫。乃至第四",
    "T27n1545_173:0871a08": "靜慮繫。五內處及色聲觸外處故。若說依究",
    "T27n1545_173:0871a09": "竟滅說者。彼說未至言攝未至定。靜慮中",
    "T27n1545_173:0871a10": "間。空無邊處近分。於未至定中唯攝無漏。",
    "T27n1545_173:0871a11": "依此能滅第四靜慮繫。五內處。及色聲觸",
    "T27n1545_173:0871a12": "外處故。由此故言依四或未至滅。意內處",
    "T27n1545_173:0871a13": "法外處。意識身及彼相應觸受想思愛身皆",
    "T27n1545_173:0871a14": "九地繫。及有不繫者。彼九地繫者依七或未",
    "T27n1545_173:0871a15": "至滅。於中欲界繫者依未至定滅。乃至非",
    "T27n1545_173:0871a16": "想非非想處繫者。依七根本。未至定。靜慮中",
    "T27n1545_173:0871a17": "間滅。然此中所說定者。有說無漏。有說。有",
    "T27n1545_173:0871a18": "漏無漏如前分別。所說滅者。若說依種類滅",
    "T27n1545_173:0871a19": "說者。彼說未至言攝未至定。靜慮中間。上",
    "T27n1545_173:0871a20": "七近分。於未至定中攝有漏無漏。依此能",
    "T27n1545_173:0871a21": "滅欲界繫。乃至非想非非想處繫意處等故。",
    "T27n1545_173:0871a22": "若說依究竟滅說者。彼說未至言攝未至",
    "T27n1545_173:0871a23": "定。靜慮中間。於未至定中唯攝無漏。依此",
    "T27n1545_173:0871a24": "能滅非想非非想處繫意處等故。由此故",
    "T27n1545_173:0871a25": "言依七或未至滅。香味外處鼻舌識身。及",
    "T27n1545_173:0871a26": "彼相應觸受想思愛身。皆欲界繫故唯依未",
    "T27n1545_173:0871a27": "至定滅。眼耳身識身。及彼相應觸受想思愛",
    "T27n1545_173:0871a28": "身。皆二地繫故。依初或未至滅。於中欲界",
    "T27n1545_173:0871a29": "繫者依未至定滅。初靜慮繫者依初靜慮。",
    "T27n1545_173:0871b01": "未至定。靜慮中間。第二靜慮近分滅。然此中",
    "T27n1545_173:0871b02": "所說定者。有說無漏。有說。有漏無漏如前",
    "T27n1545_173:0871b03": "分別。所說滅者。有說。依種類滅說。有說。",
    "T27n1545_173:0871b04": "依究竟滅說。隨其所應亦如前分別。由此",
    "T27n1545_173:0871b05": "故言依初或未至滅。",
    "T27n1545_173:0871b06": "七識住。八世法。九有情居。十業道。依何定",
    "T27n1545_173:0871b07": "滅。答初識住。八世法。初有情居。十業道。依",
    "T27n1545_173:0871b08": "未至。第二識住。有情居。依初或未至。第三",
    "T27n1545_173:0871b09": "識住有情居。依二或未至。第四識住有情",
    "T27n1545_173:0871b10": "居。依三或未至。第五有情居。依四或未至。",
    "T27n1545_173:0871b11": "第五識住。第六有情居。依五或未至。第六識",
    "T27n1545_173:0871b12": "住。第七有情居。依六或未至。第七識住。第",
    "T27n1545_173:0871b13": "八第九有情居。依七或未至。七識住如大種",
    "T27n1545_173:0871b14": "蘊廣說。於中初識住唯欲界繫故。但依未至",
    "T27n1545_173:0871b15": "定滅。第二識住初靜慮繫故。依初靜慮。未",
    "T27n1545_173:0871b16": "至定。靜慮中間。第二靜慮近分滅。第三識住",
    "T27n1545_173:0871b17": "第二靜慮繫故。依初二靜慮。未至定。靜慮中",
    "T27n1545_173:0871b18": "間。第三靜慮近分滅。第四識住第三靜慮繫",
    "T27n1545_173:0871b19": "故。依初三靜慮。未至定。靜慮中間。第四靜",
    "T27n1545_173:0871b20": "慮近分滅。第五識住空無邊處繫故。依五",
    "T27n1545_173:0871b21": "根本。未至定。靜慮中間。識無邊處近分滅。",
    "T27n1545_173:0871b22": "第六識住識無邊處繫故。依六根本。未至定。",
    "T27n1545_173:0871b23": "靜慮中間。無所有處近分滅。第七識住無所",
    "T27n1545_173:0871b24": "有處繫故。依七根本。未至定。靜慮中間。非",
    "T27n1545_173:0871b25": "想非非想處近分滅。然此中所說定者。有",
    "T27n1545_173:0871b26": "說無漏。有說。有漏無漏如前分別。所說滅",
    "T27n1545_173:0871b27": "者。此中無有種類滅究竟滅二說差別。以",
    "T27n1545_173:0871b28": "各各但是一地繫故。",
    "T27n1545_173:0871b29": "八世法者。一利二無利三譽四非譽五讚六",
    "T27n1545_173:0871c01": "毀七樂八苦。問何故作此論。答欲止他宗",
    "T27n1545_173:0871c02": "顯己義故。謂分別論者。及大眾部師執。佛",
    "T27n1545_173:0871c03": "生身是無漏法。彼何故作是說。依契經故",
    "T27n1545_173:0871c04": "如契經說。如來生世住世出現世間。不為",
    "T27n1545_173:0871c05": "世法所染。彼依此故說佛生身是無漏法。又",
    "T27n1545_173:0871c06": "彼說言佛一切煩惱并習氣皆永斷故。云何",
    "T27n1545_173:0871c07": "生身當是有漏。為止彼意顯佛生身但是",
    "T27n1545_173:0871c08": "有漏非無漏法故作斯論。問云何知佛生",
    "T27n1545_173:0871c09": "身是有漏法。答如契經說。苾芻當知。無明",
    "T27n1545_173:0871c10": "所覆。愛結所繫。愚夫感得有識之身。聰明",
    "T27n1545_173:0871c11": "者亦然。佛生身既是無明愛果故知非無漏",
    "T27n1545_173:0871c12": "法。又契經說。十處二少分是有漏。由此故",
    "T27n1545_173:0871c13": "知佛生身定是有漏。若佛生身是無漏者。",
    "T27n1545_173:0871c14": "無比女不應生貪。央掘利魔羅不應生瞋。",
    "T27n1545_173:0871c15": "鄔盧頻螺迦葉波。不應生癡。傲慢婆羅門",
    "T27n1545_173:0871c16": "不應生慢。以佛生身生他貪瞋癡慢故知",
    "T27n1545_173:0871c17": "定是有漏。問若爾者彼所引經當云何通。",
    "T27n1545_173:0871c18": "答彼經密意說佛法身。謂如來生世住世者。",
    "T27n1545_173:0871c19": "說佛生身出現世間。不為世法所染者說",
    "T27n1545_173:0871c20": "佛法身。復次世法者。即世八法。如來不為",
    "T27n1545_173:0871c21": "世八法所染故。言世法不染非謂無漏。謂",
    "T27n1545_173:0871c22": "世八法隨順世間有情。世間有情亦隨順世",
    "T27n1545_173:0871c23": "八法。世八法隨順如來。如來不隨順世八",
    "T27n1545_173:0871c24": "法。故說如來非世法所染。復次如來離世",
    "T27n1545_173:0871c25": "八法。故言不染非謂無漏。問如來亦有世",
    "T27n1545_173:0871c26": "八法何故言離。有利者。如鄔揭羅長者。於",
    "T27n1545_173:0871c27": "一日中以三百千衣服施佛。時縛迦醫王等",
    "T27n1545_173:0871c28": "八十人於一日中。各奉佛百千雙憍舍耶衣。",
    "T27n1545_173:0871c29": "無利者。如佛一時著衣持鉢。入娑羅婆",
    "T27n1545_173:0872a01": "羅門村乞食。空鉢而入空鉢而出。有譽者。佛",
    "T27n1545_173:0872a02": "初生時名至他化自在天。得阿耨多羅三藐",
    "T27n1545_173:0872a03": "三菩提時。名至色究竟天。轉法輪時名至",
    "T27n1545_173:0872a04": "梵天。非譽者。如佛一日遭戰遮婆羅門女誹",
    "T27n1545_173:0872a05": "謗。又於一時因孫陀利女惡聲聞於十六",
    "T27n1545_173:0872a06": "大國。有毀者。如跋羅惰闍惡口婆羅門。以",
    "T27n1545_173:0872a07": "五百頌現前罵佛。有讚者。如即彼婆羅門。",
    "T27n1545_173:0872a08": "以佛容色不異故便生淨信。復以五百頌",
    "T27n1545_173:0872a09": "現前讚佛。尊者舍利子以眾多頌。現前讚",
    "T27n1545_173:0872a10": "佛無上功德。尊者阿難陀以眾多頌。現前讚",
    "T27n1545_173:0872a11": "佛希有妙法。如是鄔波離婆耆奢尼羅部底",
    "T27n1545_173:0872a12": "等諸大論師。皆以百千伽他現前讚佛。有",
    "T27n1545_173:0872a13": "樂者。佛有殊勝身心受樂及輕安樂。一切有",
    "T27n1545_173:0872a14": "情所不能及。有苦者。世尊亦有背痛頭痛",
    "T27n1545_173:0872a15": "朅他羅刺傷足。及迸石傷指出血。如是等",
    "T27n1545_173:0872a16": "法世尊皆有。何故言離。答彼皆不能令佛",
    "T27n1545_173:0872a17": "生染故名為離。謂佛世尊雖遇利等四法",
    "T27n1545_173:0872a18": "而心不高。雖遭無利等四法而心不下。又",
    "T27n1545_173:0872a19": "雖遇利等四法而心不歡。雖遭無利等四",
    "T27n1545_173:0872a20": "法而心不慼。又雖遇利等四法。而心不染",
    "T27n1545_173:0872a21": "故生喜。雖遭無利等四法而心不憎故生",
    "T27n1545_173:0872a22": "憂。又雖遇利等四法而不生愛。雖遭無",
    "T27n1545_173:0872a23": "利等四法而不生恚。譬如妙高山王住金",
    "T27n1545_173:0872a24": "輪上。八方猛風不能傾動。世尊亦爾。安住",
    "T27n1545_173:0872a25": "戒金輪上世間八風所不能動。是故名為",
    "T27n1545_173:0872a26": "不為世法之所染污。非謂生身是無漏故",
    "T27n1545_173:0872a27": "說為不染。問如來於一切煩惱并習氣皆已",
    "T27n1545_173:0872a28": "永斷。云何當說是有漏耶。答雖自身中諸",
    "T27n1545_173:0872a29": "漏永斷。而能增長他身漏故。又從先時諸",
    "T27n1545_173:0872b01": "漏生故說為有漏。是故為止他宗顯己義",
    "T27n1545_173:0872b02": "故而作斯論。此中利者。有二種。一有命。二",
    "T27n1545_173:0872b03": "無命。有命利者。謂得象馬牛羊妻子僮僕等。",
    "T27n1545_173:0872b04": "無命利者。謂得金銀等寶衣服等物。無利者",
    "T27n1545_173:0872b05": "謂即不得前二種。利譽者謂不現前讚美。",
    "T27n1545_173:0872b06": "非譽者謂不現前毀呰。讚者謂現前讚美。毀",
    "T27n1545_173:0872b07": "者謂現前毀呰。樂者謂欲界身心樂。有說。唯",
    "T27n1545_173:0872b08": "取五識相應樂。苦者謂欲界身心苦。有說。",
    "T27n1545_173:0872b09": "唯取五識相應苦。問此八世法幾界幾處幾",
    "T27n1545_173:0872b10": "蘊所攝。答有命利十七界十一處五蘊所攝",
    "T27n1545_173:0872b11": "除聲。聲非恒有故。即屬身故。無命利四界",
    "T27n1545_173:0872b12": "四處一蘊所攝。謂色香味觸界處色蘊。無利",
    "T27n1545_173:0872b13": "譽非譽讚毀樂苦二界二處三蘊所攝。謂聲",
    "T27n1545_173:0872b14": "法界處色受行蘊。此中無利法界法處行蘊",
    "T27n1545_173:0872b15": "所攝。以無利是不成就故。譽非譽讚毀聲界",
    "T27n1545_173:0872b16": "聲處色蘊所攝。樂苦法界法處受蘊所攝。若",
    "T27n1545_173:0872b17": "總說八世法則十八界十二處五蘊所攝。有",
    "T27n1545_173:0872b18": "說利無利俱十八界十二處五蘊所攝。以所",
    "T27n1545_173:0872b19": "得及所不得俱通十八界等故。餘如前說。",
    "T27n1545_173:0872b20": "有說。利無利俱法界法處行蘊所攝。以利無",
    "T27n1545_173:0872b21": "利用成就不成就性為體故。餘如前說。問何",
    "T27n1545_173:0872b22": "故此八說名世法。答世間有情所隨順故名",
    "T27n1545_173:0872b23": "為世法。世間有情若遇利等四法其心則",
    "T27n1545_173:0872b24": "高。若遭無利等四法其心則下。又若遇利",
    "T27n1545_173:0872b25": "等四法心則生歡。若遭無利等四法心則",
    "T27n1545_173:0872b26": "生慼。又若遇利等四法心則染故生喜。若",
    "T27n1545_173:0872b27": "遭無利等四法心則憎故生憂。又若遇利",
    "T27n1545_173:0872b28": "等四法心則生愛。若遭無利等四法心則",
    "T27n1545_173:0872b29": "生恚。故此八種名為世法。如來於此心不",
    "T27n1545_173:0872c01": "隨順故。說不為世法所染。問聲聞獨覺愛",
    "T27n1545_173:0872c02": "恚斷故亦不隨順如是八法。何故不說。答",
    "T27n1545_173:0872c03": "彼不定故。謂有不染如不動法者。或復有",
    "T27n1545_173:0872c04": "染如退法等。復次二乘猶有相似法故。謂",
    "T27n1545_173:0872c05": "阿羅漢愛恚雖斷。而有愛恚相似餘習。如",
    "T27n1545_173:0872c06": "二阿羅漢俱是不時解脫。同止一處一則多",
    "T27n1545_173:0872c07": "得敬養名稱。一則不得。彼得者便似自高",
    "T27n1545_173:0872c08": "如有喜愛。彼不得者便似自下如有憂",
    "T27n1545_173:0872c09": "慼。故不說為世法不染。唯佛永拔愛恚習",
    "T27n1545_173:0872c10": "氣。假使一切有情皆得勝利恭敬名譽。如來",
    "T27n1545_173:0872c11": "不得一毫之分。終無自下似憂慼相反生",
    "T27n1545_173:0872c12": "慶悅。設佛獨得一切勝利恭敬名譽。諸餘有",
    "T27n1545_173:0872c13": "情無一毫分。終無自高如喜愛相反生慈",
    "T27n1545_173:0872c14": "愍故佛獨稱世法不染。又佛世尊得利不",
    "T27n1545_173:0872c15": "高慢習斷故。無利不下樂遠離故。得譽不",
    "T27n1545_173:0872c16": "歡愛習斷故。非譽不慼得無畏故。讚不生",
    "T27n1545_173:0872c17": "喜憍習斷故。毀不生憂住空三摩地故。樂",
    "T27n1545_173:0872c18": "不生愛住無願三摩地故。苦不生恚住",
    "T27n1545_173:0872c19": "無相三摩地故。此八世法唯欲界繫故。但依",
    "T27n1545_173:0872c20": "未至定滅。",
    "T27n1545_173:0872c21": "九有情居廣說如大種蘊。於中七種滅義如",
    "T27n1545_173:0872c22": "七識住說。第五有情居第四靜慮繫故。依四",
    "T27n1545_173:0872c23": "靜慮。未至定。靜慮中間。空無邊處近分滅。",
    "T27n1545_173:0872c24": "第九有情居非想非非想處繫故。依七根本。",
    "T27n1545_173:0872c25": "未至定。靜慮中間滅。然此中所說定者。有",
    "T27n1545_173:0872c26": "說無漏。有說。有漏無漏如前分別。此中亦",
    "T27n1545_173:0872c27": "無種類滅究竟滅二說差別。以各各但是",
    "T27n1545_173:0872c28": "一地繫故。十業道廣說如業蘊。於中十不",
    "T27n1545_173:0872c29": "善業道。唯欲界繫故但依未至定滅。前七善",
    "T27n1545_173:0873a01": "業道五地繫及不繫。欲界繫者。依未至定",
    "T27n1545_173:0873a02": "滅。乃至第四靜慮繫者。依四靜慮。未至定。",
    "T27n1545_173:0873a03": "靜慮中間。空無邊處近分滅。後三善業道九",
    "T27n1545_173:0873a04": "地繫及不繫。欲界繫者依未至定滅。乃至非",
    "T27n1545_173:0873a05": "想非非想處繫者。依七根本。未至定。靜慮中",
    "T27n1545_173:0873a06": "間滅。然此中依不善業道近對治欲界善業",
    "T27n1545_173:0873a07": "道說故。但言依未至定滅。",
    "T27n1545_173:0873a08": "四靜慮。四無量四無色。八解脫。八勝處。十遍",
    "T27n1545_173:0873a09": "處依何定滅。答初靜慮依初或未至。第二",
    "T27n1545_173:0873a10": "靜慮喜無量初二解脫。前四勝處依二或未",
    "T27n1545_173:0873a11": "至。第三靜慮依三或未至。第四靜慮三無量",
    "T27n1545_173:0873a12": "淨解脫。後四勝處前八遍處。依四或未至。空",
    "T27n1545_173:0873a13": "無邊處。及彼解脫遍處。依五或未至。識無邊",
    "T27n1545_173:0873a14": "處。及彼解脫遍處。依六或未至。後二無色。",
    "T27n1545_173:0873a15": "後三解脫。依七或未至。此中四靜慮乃至十",
    "T27n1545_173:0873a16": "遍處。如餘處廣說。其四靜慮各自地繫及不",
    "T27n1545_173:0873a17": "繫。自地繫者。各依自下根本地。未至定。靜",
    "T27n1545_173:0873a18": "慮中間。及次上近分滅。然所說定者。有漏無",
    "T27n1545_173:0873a19": "漏如前分別。所說滅者。此中無有種類滅",
    "T27n1545_173:0873a20": "究竟滅二說差別。以各各但是一地繫故。四",
    "T27n1545_173:0873a21": "無量中喜無量初二靜慮繫故。依二或未至",
    "T27n1545_173:0873a22": "滅。餘三無量四地繫故。依四或未至滅。於",
    "T27n1545_173:0873a23": "中差別隨應如前。然所說定者有漏無漏如",
    "T27n1545_173:0873a24": "前分別。所說滅者。有說依種類滅說。有說",
    "T27n1545_173:0873a25": "依究竟滅說。隨其所應如前分別。然於未",
    "T27n1545_173:0873a26": "至定中皆唯攝無漏應知。四無色中前三",
    "T27n1545_173:0873a27": "無色。各自地繫及不繫。自地繫者各依自下",
    "T27n1545_173:0873a28": "根本地。未至定。靜慮中間。及次上近分滅。",
    "T27n1545_173:0873a29": "後一無色唯有自地繫。依七根本。未至定。",
    "T27n1545_173:0873b01": "靜慮中間滅。然所說定者。有漏無漏如前分",
    "T27n1545_173:0873b02": "別。於後一無色唯應依無漏定說。所說滅",
    "T27n1545_173:0873b03": "者。此中亦無種類滅究竟滅二說差別。亦各",
    "T27n1545_173:0873b04": "唯是一地繫故。八解脫中初二解脫。如喜無",
    "T27n1545_173:0873b05": "量說。下三無色解脫如下三無色說。後二解",
    "T27n1545_173:0873b06": "脫如第四無色說。淨解脫第四靜慮地繫故。",
    "T27n1545_173:0873b07": "依四靜慮。未至定。靜慮中間。空無邊處近",
    "T27n1545_173:0873b08": "分滅。此中所說定。及所說滅。皆如第四靜",
    "T27n1545_173:0873b09": "慮說。八勝處中前四勝處。如初二解脫說。後",
    "T27n1545_173:0873b10": "四勝處如淨解脫說。十遍處中前八遍處",
    "T27n1545_173:0873b11": "如後四勝處說。空無邊處遍處唯自地繫故。",
    "T27n1545_173:0873b12": "依五根本。未至定。靜慮中間。識無邊處近分",
    "T27n1545_173:0873b13": "滅。識無邊處遍處亦唯自地繫故。依六根本。",
    "T27n1545_173:0873b14": "未至定。靜慮中間。無所有處近分滅。然此中",
    "T27n1545_173:0873b15": "所說定者。有漏無漏如前分別。所說滅者。亦",
    "T27n1545_173:0873b16": "無種類滅究竟滅二說差別。亦各唯是自地",
    "T27n1545_173:0873b17": "繫故。",
    "T27n1545_173:0873b18": "他心智世俗智依何定滅。答他心智依四或",
    "T27n1545_173:0873b19": "未至。世俗智依七或未至。此中他心智世俗",
    "T27n1545_173:0873b20": "智如餘處廣說。然他心智四地繫及不繫。初",
    "T27n1545_173:0873b21": "靜慮繫者。依初靜慮。未至定。靜慮中間。第",
    "T27n1545_173:0873b22": "二靜慮近分滅。乃至第四靜慮繫者。依四靜",
    "T27n1545_173:0873b23": "慮。未至定。靜慮中間。空無邊處近分滅。然",
    "T27n1545_173:0873b24": "此中所說定者。有漏無漏如前分別。所說滅",
    "T27n1545_173:0873b25": "者。有說。依種類滅說。有說。依究竟滅說。",
    "T27n1545_173:0873b26": "亦隨所應如前分別。世俗智九地繫。欲界",
    "T27n1545_173:0873b27": "繫者依未至定滅。乃至非想非非想處繫者。",
    "T27n1545_173:0873b28": "依七根本。未至定。靜慮中間滅。然此中所",
    "T27n1545_173:0873b29": "說定。及所說滅皆隨所應如前分別。由此",
    "T27n1545_173:0873c01": "故言依七或未至滅。"
}