{
    "T42n1824_004:0053a02": "中觀論疏卷第四(本)",
    "T42n1824_004:0053a04": "釋吉藏撰",
    "T42n1824_004:0053a05": "去來品第二",
    "T42n1824_004:0053a06": "問二十七品為有次第為無次第。若無次第",
    "T42n1824_004:0053a07": "則顛倒說法。若有次第何故次有去來品。答",
    "T42n1824_004:0053a08": "一切經論必有次第。但次第有二。一隨義次。",
    "T42n1824_004:0053a09": "二隨根次。隨根次者凡有三義。隨義次第則",
    "T42n1824_004:0053a10": "有七門。合十意也。隨根次有三義者。一歷法",
    "T42n1824_004:0053a11": "次第。令此觀心於一切法通徹無礙。前雖觀",
    "T42n1824_004:0053a12": "能生所生而不得。今次歷觀去來乃至涅槃。",
    "T42n1824_004:0053a13": "二者眾生取悟不同。自有聞破生滅不能得",
    "T42n1824_004:0053a14": "道觀去來即便了悟。乃至二十七條義亦如",
    "T42n1824_004:0053a15": "是。以根性不同是故論主開張諸觀。三者欲",
    "T42n1824_004:0053a16": "釋大乘中要觀。經中或就無生無滅明中道",
    "T42n1824_004:0053a17": "觀行。或就無去來明中道觀行。但佛在世時",
    "T42n1824_004:0053a18": "眾生根利聞略說即得道。末世鈍根聞經略",
    "T42n1824_004:0053a19": "說未解故。論主廣釋之。方乃取悟。隨義次",
    "T42n1824_004:0053a20": "第凡有七門者。一明八不為論大宗。因緣品",
    "T42n1824_004:0053a21": "釋八不之始。謂不生不滅。此品解八不之終",
    "T42n1824_004:0053a22": "辨不來不去。始終既明則中間可領。故次因",
    "T42n1824_004:0053a23": "緣以明來去。二者上破四緣。遍破一切法名",
    "T42n1824_004:0053a24": "為總觀。今觀去來。去來是舉足下足色名為",
    "T42n1824_004:0053a25": "別觀。故前以明總今次別觀也。三者破於去",
    "T42n1824_004:0053a26": "來為成無生。外云因謝滅即是去。果續起即",
    "T42n1824_004:0053a27": "是來。既有去來寧無生滅。數人但有一種三",
    "T42n1824_004:0053a28": "世。謂從未來來現在。從現在謝過去。論人",
    "T42n1824_004:0053a29": "有二種三世。一實法三世。略同數。二假名轉",
    "T42n1824_004:0053b01": "變三世。從過去來現在現在轉作未來。若無",
    "T42n1824_004:0053b02": "四緣之生寧有三世來去。故舉去來以成生",
    "T42n1824_004:0053b03": "義。今破去來為成無生觀也。四者有二種觀。",
    "T42n1824_004:0053b04": "一約於事觀。事觀者觀即目所見動靜去來",
    "T42n1824_004:0053b05": "明無所有。二理觀者直觀四緣無有生義。問",
    "T42n1824_004:0053b06": "何故作事理二觀耶。答青目二周釋八不作",
    "T42n1824_004:0053b07": "事理二觀釋之。龍樹釋八不始終亦作二觀。",
    "T42n1824_004:0053b08": "良由事理總該萬化故也。又逐緣所宜也。五",
    "T42n1824_004:0053b09": "者望成實義前品破生。求實法無從。此撿",
    "T42n1824_004:0053b10": "無去。明假名相續不可得。六者上因緣品末",
    "T42n1824_004:0053b11": "結無能生之緣所生之果。外人云。若因果相",
    "T42n1824_004:0053b12": "生畢竟無者。何故現見有去來耶。故次前品",
    "T42n1824_004:0053b13": "末生此章也。七者上品求生不可得。外人便",
    "T42n1824_004:0053b14": "謂。生病息則是去。無生觀生則是來。故生",
    "T42n1824_004:0053b15": "滅之執乃傾而去來之病便起。故次破去來",
    "T42n1824_004:0053b16": "明本無生病。何所論去。既無生可去豈有無",
    "T42n1824_004:0053b17": "生可來耶。問觀何法去來品名去來。答上因",
    "T42n1824_004:0053b18": "緣品明觀三種因緣。今品亦明三義。一者上",
    "T42n1824_004:0053b19": "品明十二因緣不生不滅。今還就因緣辨不",
    "T42n1824_004:0053b20": "來不去。過去二因滅為去。現在五果生為來。",
    "T42n1824_004:0053b21": "乃至現在三因滅為去。未來兩果起為來。故",
    "T42n1824_004:0053b22": "十二因緣但有二分。七分為來五分為去。今",
    "T42n1824_004:0053b23": "觀此去來故以目品。問何故觀因緣去來。答",
    "T42n1824_004:0053b24": "為五種人未達因緣是故觀之。一世俗人但",
    "T42n1824_004:0053b25": "見從此到彼為去。反彼還此為來。而不知生",
    "T42n1824_004:0053b26": "所從來死所趣向。二者九十六術不知因緣",
    "T42n1824_004:0053b27": "本末。謂從自在微塵等來去者還至本處。三",
    "T42n1824_004:0053b28": "者五百論師雖知十二因緣往還六趣。而執",
    "T42n1824_004:0053b29": "為定有不得法空。四如譬喻跋摩之流雖了",
    "T42n1824_004:0053c01": "因緣空無所有。而不能知本性寂滅。五者學",
    "T42n1824_004:0053c02": "大乘人雖知本性空寂。遂撥因果罪福報應。",
    "T42n1824_004:0053c03": "今破此五人示正因緣去來無去來義。故觀",
    "T42n1824_004:0053c04": "因緣來去。問何故破此五人。答經云。十二緣",
    "T42n1824_004:0053c05": "河深難得底。所言底者名為空相。達十二因",
    "T42n1824_004:0053c06": "緣本性空寂到於河底。故名褭王。今欲令斯",
    "T42n1824_004:0053c07": "五人了達因緣本無來去。亦到河底同成菩",
    "T42n1824_004:0053c08": "薩。以是義故破此五人。問二乘人亦了十二",
    "T42n1824_004:0053c09": "因緣空。空中有何法可異。答二乘但觀十二",
    "T42n1824_004:0053c10": "緣空不知因緣即有佛性不空之義。大士了",
    "T42n1824_004:0053c11": "達十二緣空復知佛性不空之義。故與二乘",
    "T42n1824_004:0053c12": "異也。問二乘但知十二緣空墮於斷滅。大士",
    "T42n1824_004:0053c13": "具知空與不空應具墮二邊。答大士知十二",
    "T42n1824_004:0053c14": "本空。故異凡之有。知有中道佛性不空異二",
    "T42n1824_004:0053c15": "乘之空。又十二本空故非有。佛性妙有則非",
    "T42n1824_004:0053c16": "空非空非有。即是中道。問就此義宗云何立",
    "T42n1824_004:0053c17": "於二諦。答大明佛法凡有三種二諦。一者生",
    "T42n1824_004:0053c18": "死涅槃合為二諦。十二因緣虛妄本空名為",
    "T42n1824_004:0053c19": "世諦。佛性妙有不可說空名為真諦。二者就",
    "T42n1824_004:0053c20": "生死之法自論二諦。十二因緣猶如幻夢往",
    "T42n1824_004:0053c21": "還六道名為世諦。而本性空寂實無來去名",
    "T42n1824_004:0053c22": "為真諦。三者就涅槃之法。自論二諦。涅槃妙",
    "T42n1824_004:0053c23": "有名為世諦。而涅槃亦空名為真諦。問何處",
    "T42n1824_004:0053c24": "經明涅槃亦空。答明處甚多。略引二證。一者",
    "T42n1824_004:0053c25": "大品釋十八空云。第一義空者涅槃名第一",
    "T42n1824_004:0053c26": "義。涅槃亦空名第一義空。涅槃經云。迦毘羅",
    "T42n1824_004:0053c27": "城空。大般涅槃空。故知諸法未曾生死亦非",
    "T42n1824_004:0053c28": "涅槃。言忘慮絕也。問此品但據即事動靜明",
    "T42n1824_004:0053c29": "無去來。何以得知約十二因緣。答上品云。為",
    "T42n1824_004:0054a01": "已習大乘人說十二因緣具足八不。前品已",
    "T42n1824_004:0054a02": "釋因緣不生不滅。故今就因緣辨不來不去。",
    "T42n1824_004:0054a03": "但理法難明。故寄事釋之耳。問八不文云不",
    "T42n1824_004:0054a04": "來不出。今云何言不來不去。答八不欲破因",
    "T42n1824_004:0054a05": "果相生義。最後兩不窮其內外。若謂必有因",
    "T42n1824_004:0054a06": "生果者。果為從因內而出。為從因外而來。故",
    "T42n1824_004:0054a07": "明不來不出。此品欲即事觀之。以從此往彼",
    "T42n1824_004:0054a08": "為去。反彼還此為來。故云來去也。二者通",
    "T42n1824_004:0054a09": "觀一切法無去來義。故說此品。計去來者乃",
    "T42n1824_004:0054a10": "復無窮。略明七。一世間人取耳目所見言實",
    "T42n1824_004:0054a11": "有人之動靜寒暑往來。二者外道謂。從自在",
    "T42n1824_004:0054a12": "天來為來。來還反為去。復云無因而來無因",
    "T42n1824_004:0054a13": "而去。三者二世有部從未來來現在。從現在",
    "T42n1824_004:0054a14": "謝過去。四者二世無部未來未有。而假緣故",
    "T42n1824_004:0054a15": "來緣離則去。五者成實大乘義云。從無明識",
    "T42n1824_004:0054a16": "窟流來入三界初起一念善因為來。反原而",
    "T42n1824_004:0054a17": "去。六者昔地論師義乖真起妄為來。息妄歸",
    "T42n1824_004:0054a18": "真故去。七者攝大乘師明。六道眾生皆從本",
    "T42n1824_004:0054a19": "識來。以本識中有六道種子故生六道也。從",
    "T42n1824_004:0054a20": "清淨法界流出十二部經。起一念聞熏習附",
    "T42n1824_004:0054a21": "著本識。此是反去之始。聞熏習漸增本識漸",
    "T42n1824_004:0054a22": "減。解若都成則本識都滅。用本識中解性成",
    "T42n1824_004:0054a23": "於報佛。解性不可朽滅。自性清淨心即是法",
    "T42n1824_004:0054a24": "身佛。解性與自性清淨心常合究竟之時。解",
    "T42n1824_004:0054a25": "性與自性清淨心相應一體。故法身常報身",
    "T42n1824_004:0054a26": "亦常也。如此等人並計來有所從去有所至",
    "T42n1824_004:0054a27": "必定封執。言有來去者則五眼不見故無此",
    "T42n1824_004:0054a28": "去來。三者如文。明觀即事去來故無有去來。",
    "T42n1824_004:0054a29": "明破去來品故肇師物不遷論云。觀方知彼",
    "T42n1824_004:0054b01": "去。去者不至方。又云。江河競注而不流日月",
    "T42n1824_004:0054b02": "歷天而不周。問江河競注。云何不流。既云不",
    "T42n1824_004:0054b03": "流云何競注。答世俗之人之常情如所問也。",
    "T42n1824_004:0054b04": "二乘之人未得並觀。亦不能知然。大士得不",
    "T42n1824_004:0054b05": "二觀不壞假名而說實相。故注而不流。不動",
    "T42n1824_004:0054b06": "真際建立諸法。故不流而注。問此事難信云",
    "T42n1824_004:0054b07": "何曉之。答近而不可知者其唯物性乎。言動",
    "T42n1824_004:0054b08": "而靜似去而留。可以神會不可以事求。請陳",
    "T42n1824_004:0054b09": "近喻以況遠理。如吾身在他鄉夢還本土。既",
    "T42n1824_004:0054b10": "覺已後身竟不移。故知雖去不動不動而去。",
    "T42n1824_004:0054b11": "一切諸法喻之如夢。以有一夕之眠則有一",
    "T42n1824_004:0054b12": "朝之覺。既有長夜之寢亦有朗然大覺。周旋",
    "T42n1824_004:0054b13": "五道喻之如夢。正觀達之實無往反。稱之為",
    "T42n1824_004:0054b14": "覺。問前云此品釋經中無去來義云何釋耶。",
    "T42n1824_004:0054b15": "答經文甚多今略舉其要。淨名經云。不來相",
    "T42n1824_004:0054b16": "來不去相去。來無所來去無所去。即是今意。",
    "T42n1824_004:0054b17": "涅槃經云。瑠璃先來。佛問云。汝為至來為不",
    "T42n1824_004:0054b18": "至來。答云至亦不來不至亦不來。至是已來",
    "T42n1824_004:0054b19": "不來。不至是未來不來。我觀是義都無去來。",
    "T42n1824_004:0054b20": "次大品經常啼疑佛去來。而法尚反折之云。",
    "T42n1824_004:0054b21": "炎中水從東海西海而來。南海北海而去。常",
    "T42n1824_004:0054b22": "啼答云。炎中尚無水云何有來去。因此則悟",
    "T42n1824_004:0054b23": "法身無來去義。次智度論解道品。釋菩薩正",
    "T42n1824_004:0054b24": "業亦明無有去來。席卷此文來也。直讀此品",
    "T42n1824_004:0054b25": "未覺為精。若望諸大乘經方知有其深味也。",
    "T42n1824_004:0054b26": "問且置餘經。淨名既云不來相來。此就何義。",
    "T42n1824_004:0054b27": "釋之。答成論師云。實法無來相續有來。故",
    "T42n1824_004:0054b28": "云不來相來。又云。世諦有來真諦無來。故云",
    "T42n1824_004:0054b29": "不來相來。地論師云。法界體無來用即有來。",
    "T42n1824_004:0054c01": "中假師云。中道無去來。假名有去來。今悉不",
    "T42n1824_004:0054c02": "同此說。直須讀經。只來宛然而實無所來。不",
    "T42n1824_004:0054c03": "得分為二片也。品廣分為七。處中為四。略說",
    "T42n1824_004:0054c04": "二周。所言七者。初以三時門破去法。二以三",
    "T42n1824_004:0054c05": "時門破去者。三以三時門破初發。四以三時",
    "T42n1824_004:0054c06": "門破住住者。五以一異門破去去者。六以因",
    "T42n1824_004:0054c07": "緣門破去去者。七以定不定門破去去者。次",
    "T42n1824_004:0054c08": "明處中開四門者。從能破門為名者。第一三",
    "T42n1824_004:0054c09": "時門破。二者一異門破。三者因緣門破。四者",
    "T42n1824_004:0054c10": "有無門破。大意令眾生悟無去來入於實相",
    "T42n1824_004:0054c11": "發生正觀滅諸煩惱。但受悟各異。故開多門。",
    "T42n1824_004:0054c12": "所以有此四門者。以計去來是起動之法必",
    "T42n1824_004:0054c13": "墮三世故。前就三時門破。外云。三世若無。眼",
    "T42n1824_004:0054c14": "不應見故就一異破眼所見。復謂因緣去來",
    "T42n1824_004:0054c15": "不可一異故次破因緣。病乃無窮觀門非一。",
    "T42n1824_004:0054c16": "今欲領其大要散其所封故次有無門也。次",
    "T42n1824_004:0054c17": "雖有四門合之為二者。初周略破去來。後三",
    "T42n1824_004:0054c18": "廣破去來。又初周總破去住。後三別破於去。",
    "T42n1824_004:0054c19": "又初周直破去來。後三破眼所見。又初周但",
    "T42n1824_004:0054c20": "就有為門破。後周為無為一切破。今宜依四",
    "T42n1824_004:0054c21": "門。就初為二。第一破去去者。第二破住住者。",
    "T42n1824_004:0054c22": "雖有四儀不出動靜故略觀此二。就初又三。",
    "T42n1824_004:0054c23": "一破法去。二破人去。三破去因。就破法去開",
    "T42n1824_004:0054c24": "為四別。初長行立。次偈破。三救四。破救。問",
    "T42n1824_004:0054c25": "曰世間眼見三時有作者。下此立義也。上品",
    "T42n1824_004:0054c26": "求四緣生果畢竟無從。外人理屈辭窮舌不",
    "T42n1824_004:0054c27": "能救。故今舉眼所見以立義。外道．數論．譬喻",
    "T42n1824_004:0054c28": "之流同明時不可見。故今但云見時中之法",
    "T42n1824_004:0054c29": "不言見時。去來是舉下足色為眼所見故云",
    "T42n1824_004:0055a01": "眼見。問上立四緣今立去來。云何廣狹。答",
    "T42n1824_004:0055a02": "上法廣人狹。四緣攝一切法。是故為廣。但內",
    "T42n1824_004:0055a03": "道所計。故云人狹。此品人廣法狹。大小內外",
    "T42n1824_004:0055a04": "同計去來。故是人廣。去來但是有為。故云法",
    "T42n1824_004:0055a05": "狹。問三時有幾種耶。答略有三種。一三劫。二",
    "T42n1824_004:0055a06": "三世。三三念。今就後立也。而言三時有作者。",
    "T42n1824_004:0055a07": "法墮三世流動起作。故稱為作。又作是業義。",
    "T42n1824_004:0055a08": "以去即是業故云作也。答曰已去無有去下。",
    "T42n1824_004:0055a09": "第二論主破外人明三時有。論主即明三時",
    "T42n1824_004:0055a10": "無。然直觀此破未覺其精。望淨名經文殊答",
    "T42n1824_004:0055a11": "曰。若來已更不來。去已更不去。此是三時",
    "T42n1824_004:0055a12": "門明無去來。但文殊既至方丈大眾則謂。來",
    "T42n1824_004:0055a13": "已名來。是故今略舉三時中一謂來已不來。",
    "T42n1824_004:0055a14": "佛在世時眾生利根聞一則解三。故不具舉",
    "T42n1824_004:0055a15": "也。瑠璃光至亦不來。不至亦不來。至即是",
    "T42n1824_004:0055a16": "已。不至是未。三時之中舉二門也。次淨名彌",
    "T42n1824_004:0055a17": "勒章具舉三時以責無一生記。是故此門可",
    "T42n1824_004:0055a18": "以窮凡屈聖。則望經精巧也。上半明已未二",
    "T42n1824_004:0055a19": "門無去。下半明去時無去。已是過去息滅。是",
    "T42n1824_004:0055a20": "中無去。未是未來。未有去法亦無去。下半破",
    "T42n1824_004:0055a21": "意者。上半令其受已未無去。已是曾去即時",
    "T42n1824_004:0055a22": "無去。未是當去即時亦無去。下半即云。去時",
    "T42n1824_004:0055a23": "不離此二。既信此二無去。當知去時亦無去",
    "T42n1824_004:0055a24": "也。長行云。離去去業不可得者。業是動之異",
    "T42n1824_004:0055a25": "名。已去則去息無復動義。若言已去有去者。",
    "T42n1824_004:0055a26": "此是離去而有動業耳。去法已滅猶有動業。",
    "T42n1824_004:0055a27": "無有是處也。問曰動處即有去下第三救義。",
    "T42n1824_004:0055a28": "若作一人立義者上立三時有去。二關已窮。",
    "T42n1824_004:0055a29": "今但救去時有去。若作二家立義者上立三",
    "T42n1824_004:0055b01": "時有作。謂三世有部。今立二時無去一時有",
    "T42n1824_004:0055b02": "去。即二世無部。就偈為二。上半立有時法下",
    "T42n1824_004:0055b03": "半明於有無也。動處即有去者立有去法也。",
    "T42n1824_004:0055b04": "所以立有去法者。由論主前偈下半中明去",
    "T42n1824_004:0055b05": "時中無去。今對無去故云動處有去也。而言",
    "T42n1824_004:0055b06": "動者外人謂去麁而動細。去麁即墮已。而動",
    "T42n1824_004:0055b07": "細即非已。既稱為動亦非是未。欲簡除已未",
    "T42n1824_004:0055b08": "故云動也。處有二義。一從所履處名之為處。",
    "T42n1824_004:0055b09": "二者即目舉足動以為處。由上明無去外人",
    "T42n1824_004:0055b10": "云。即此動處有去。何故無耶。此中有去時",
    "T42n1824_004:0055b11": "第二句立有時也。以其動必賴時故將動以",
    "T42n1824_004:0055b12": "證時也。非已去未去者。下半明有無也。若作",
    "T42n1824_004:0055b13": "一人立義。上立三時有去既被破竟。今輸已",
    "T42n1824_004:0055b14": "未兩關也。若二人立義者。上半立現在是有。",
    "T42n1824_004:0055b15": "今非二世有義也。是故去時者第二結去時",
    "T42n1824_004:0055b16": "有去也。又分此偈上半立有時。第三句輸已",
    "T42n1824_004:0055b17": "未二關。第四句正立去時去。此分好。長行云。",
    "T42n1824_004:0055b18": "隨有作業處者。隨於四衢八達動步即有去",
    "T42n1824_004:0055b19": "也。答曰下第四破救也。問此破與上何異。答",
    "T42n1824_004:0055b20": "今觀四番可為三類。初一問答是總立總破。",
    "T42n1824_004:0055b21": "後一問答是別立別破。初總明三時有去故",
    "T42n1824_004:0055b22": "是總立。總破三時有去故是總破。次但立去",
    "T42n1824_004:0055b23": "時有去故是別立。但破去時去故是別破。又",
    "T42n1824_004:0055b24": "初一問答是立三世有破三世有。次一問答",
    "T42n1824_004:0055b25": "立二世無破二世無義。三者前破去時去是",
    "T42n1824_004:0055b26": "奪破。明離已未之外無有去時。故是奪也。今",
    "T42n1824_004:0055b27": "縱離已未別有去時去即開四關責之。故是",
    "T42n1824_004:0055b28": "縱破也。問前何故將已未奪去時。今縱有去",
    "T42n1824_004:0055b29": "時耶。答去麁而動細。去麁故可得將已未分",
    "T42n1824_004:0055c01": "之。動細故不得復就已未分之。故縱彼有動",
    "T42n1824_004:0055c02": "求動無從。如人靜坐直是人耳。正動一足便",
    "T42n1824_004:0055c03": "名去者。因此之動稱為去法亦名去業。將步",
    "T42n1824_004:0055c04": "之前名為未去。足動所經名為已去。取其現",
    "T42n1824_004:0055c05": "動名為去時。取其初動目之為發。當步之動",
    "T42n1824_004:0055c06": "名之為是去。餘步形此名為異去。足之所履",
    "T42n1824_004:0055c07": "稱為去處。然即眾緣和合虛受其名。諦觀察",
    "T42n1824_004:0055c08": "之無一可得。而著相者謂有決定。是故論主",
    "T42n1824_004:0055c09": "就而求之也。所言四關者。第一無體破。二各",
    "T42n1824_004:0055c10": "體破。師又詺為失因破。三二法破。四兩人破",
    "T42n1824_004:0055c11": "即是次第。初偈上半牒而不受。下半正破。云",
    "T42n1824_004:0055c12": "何於去時此牒外義也。外人明已未二時無",
    "T42n1824_004:0055c13": "有去義。第三時中有於去法故。此去法賴時",
    "T42n1824_004:0055c14": "而去。是以牒之。而當有去法者。不受其時中",
    "T42n1824_004:0055c15": "有法而法賴時去也。下半正作無體破者。此",
    "T42n1824_004:0055c16": "明時無別體故云無體破也。汝既稱去時。是",
    "T42n1824_004:0055c17": "即因去有時。即時無別體。若無別體法何所",
    "T42n1824_004:0055c18": "賴而得去耶。此非用數論因法假名時離法",
    "T42n1824_004:0055c19": "無別時以破外人。但外人自言去時有去即",
    "T42n1824_004:0055c20": "時因於去故時無別體。即法無所賴耳。又時",
    "T42n1824_004:0055c21": "無別體即是因緣時。因緣時無有自性。若無",
    "T42n1824_004:0055c22": "自性是即無時。既其無時法何所賴。問此與",
    "T42n1824_004:0055c23": "數論有何異耶。答數論雖知因法假名時無",
    "T42n1824_004:0055c24": "有別時。未知因時假名法無有別法。是故異",
    "T42n1824_004:0055c25": "也。今責成論者云。法賴時去者時復賴誰生",
    "T42n1824_004:0055c26": "耶。若言因法有假名時而無別時。亦應因時",
    "T42n1824_004:0055c27": "而假名法無有別法。無有別法而法為時所",
    "T42n1824_004:0055c28": "生者。亦應無有別時時為法所生也。又若時",
    "T42n1824_004:0055c29": "是無無更有別法生時者。亦應法是無無有",
    "T42n1824_004:0056a01": "別時生法者。又離時外實有法。法尚不生時。",
    "T42n1824_004:0056a02": "今離法外無別時。云何時生法耶。又並外人。",
    "T42n1824_004:0056a03": "若時非法法非時而時法異者。亦時非法法",
    "T42n1824_004:0056a04": "非時。時法應相離。若言理不相離而終異。亦",
    "T42n1824_004:0056a05": "應理不異而終離。然不異只是不離。不離只",
    "T42n1824_004:0056a06": "是不異耳。長行前牒上半。何以故下釋下半。",
    "T42n1824_004:0056a07": "初明時無別體即是奪破。次明相離謂縱關",
    "T42n1824_004:0056a08": "也。第二偈各體破亦云獨去破。來意者初偈",
    "T42n1824_004:0056a09": "無體名為奪破。後之三偈並是縱關。縱關者",
    "T42n1824_004:0056a10": "縱其時法相離即難破之。又初偈無體破破",
    "T42n1824_004:0056a11": "無別時部。後三偈破有別時部。破此二即一",
    "T42n1824_004:0056a12": "切立窮。上半牒而標過。下半難而釋過。若",
    "T42n1824_004:0056a13": "言去時去此牒外立也。上明去時不得有去。",
    "T42n1824_004:0056a14": "今縱關去時有去。是故有若言之句也。是人",
    "T42n1824_004:0056a15": "即有咎者標過也。此偈與前進退成過。前明",
    "T42n1824_004:0056a16": "時無別體故法無所賴即不得去。今明若有",
    "T42n1824_004:0056a17": "時體可賴時而去。即時法有相離之咎。離去",
    "T42n1824_004:0056a18": "有去時者。下半正釋過也。既言法賴時去。即",
    "T42n1824_004:0056a19": "離法別有時體也。去時獨去故者此傳顯相",
    "T42n1824_004:0056a20": "離之失。所以傳顯相離失者。內法中有二種",
    "T42n1824_004:0056a21": "計。如數論等因法假名時。離法無別時即無",
    "T42n1824_004:0056a22": "相離之失。如譬喻部等謂別有時體。法是色",
    "T42n1824_004:0056a23": "心。時非色心。故須顯相離之失。若爾上句",
    "T42n1824_004:0056a24": "破數論今斥譬喻人。若相離者去之與時並",
    "T42n1824_004:0056a25": "各獨去。獨去者兩各相離。去不因時是法獨",
    "T42n1824_004:0056a26": "義。時不因去是獨時也。又有人言。今去時獨",
    "T42n1824_004:0056a27": "自去故云獨去。此非文旨也。第三偈二法破。",
    "T42n1824_004:0056a28": "來意者初偈得相因而失去。次偈得去而失",
    "T42n1824_004:0056a29": "相因。故進退為過。外人今欲立相因復明有",
    "T42n1824_004:0056b01": "去。即俱免二失。所以然者。既言去時去即時",
    "T42n1824_004:0056b02": "前之去以為時體免無體之過。二時後去賴",
    "T42n1824_004:0056b03": "時而去。無獨去之咎也。上半牒而標過下半",
    "T42n1824_004:0056b04": "釋過。一謂為去時者。此是以一去法為時體",
    "T42n1824_004:0056b05": "也。二謂去時去者。復有一法假時而去。問此",
    "T42n1824_004:0056b06": "有何過耶。答既有二法即有二時。若有一時",
    "T42n1824_004:0056b07": "應有一法。豈一時之中而有兩去法耶。又去",
    "T42n1824_004:0056b08": "法名身動。既有兩動便有二身二色陰也。色",
    "T42n1824_004:0056b09": "陰既二。四心豈一耶。問曰二去有何咎此生",
    "T42n1824_004:0056b10": "第四兩人破。外人未覺兩法之失。是故致問。",
    "T42n1824_004:0056b11": "又雖知有失而著難便例。是故問也。答中為",
    "T42n1824_004:0056b12": "二。上半牒而正並。下半釋並。二去法是二色",
    "T42n1824_004:0056b13": "陰既有二色陰。即成於二人。若唯有一人亦",
    "T42n1824_004:0056b14": "但有一法。故復進退屈也。又若言法二而人",
    "T42n1824_004:0056b15": "一亦應人二法一也。下半釋並者。以離法無",
    "T42n1824_004:0056b16": "人故法二即人二也。又本是一人。由汝立去",
    "T42n1824_004:0056b17": "時中有去即成二人。既成二人即一人與去",
    "T42n1824_004:0056b18": "法往東。一人與去法往西西東。東人復於去",
    "T42n1824_004:0056b19": "時中去復成二法二人。如是即一人成無量",
    "T42n1824_004:0056b20": "人。一法成無量法。若爾者即失一人一法。既",
    "T42n1824_004:0056b21": "失其一何有多耶。故一多俱壞。至此已來即",
    "T42n1824_004:0056b22": "立法窮矣。問曰離去者無去法可爾下第二",
    "T42n1824_004:0056b23": "次破去者。問此章為破去者為破去者去耶。",
    "T42n1824_004:0056b24": "答具有二意。一破去者二破去者去。問依觀",
    "T42n1824_004:0056b25": "門次第人空易得應先明。法空難得應後辨。",
    "T42n1824_004:0056b26": "今何得前破法後破人耶。答今中百二論相望",
    "T42n1824_004:0056b27": "者。百論依觀門次第故先破神次破法。以外",
    "T42n1824_004:0056b28": "道未識佛法觀門故示之以漸。又外道計神為",
    "T42n1824_004:0056b29": "主故先破其主也。中論破內學人。內學人多",
    "T42n1824_004:0056c01": "已知人空少信法空。已知人空故不先破人。",
    "T42n1824_004:0056c02": "未知法空故先破法。問內道既知人空何須",
    "T42n1824_004:0056c03": "破。答復有不知者如犢子是也。又此論正破",
    "T42n1824_004:0056c04": "內傍破外。正破內故先破法。傍破外故後破",
    "T42n1824_004:0056c05": "人。又會法成人。法為人本故先破其本也。問",
    "T42n1824_004:0056c06": "云何名去者去耶。答總論去有二種。一者法",
    "T42n1824_004:0056c07": "去二者人去。前章已破法去今次破人去。人",
    "T42n1824_004:0056c08": "法俱無去即一切去盡矣。又去有二種。一非眾",
    "T42n1824_004:0056c09": "生類去如風行水流。二眾生類去。如從此到",
    "T42n1824_004:0056c10": "彼。上破法去兼破非眾生類去。今正破眾生",
    "T42n1824_004:0056c11": "類去。又上破法去破內道。今破人去破外道。",
    "T42n1824_004:0056c12": "又上破法去破無我部。今破人去破有我部。",
    "T42n1824_004:0056c13": "或開為四。一立二破三救四重破。今就文有",
    "T42n1824_004:0056c14": "二。初問次答。問有二。一領前無法。二立後有",
    "T42n1824_004:0056c15": "人。然此問意因論主生。論主上難云。離法無",
    "T42n1824_004:0056c16": "人以法二故人亦應二。此是借人破法。又所",
    "T42n1824_004:0056c17": "以借人破法者。欲借法破人人法病乃息耳。",
    "T42n1824_004:0056c18": "外人即云。離法無人。以人有故法即有也。答",
    "T42n1824_004:0056c19": "曰下五偈為二。初開奪破第二縱破。初奪破",
    "T42n1824_004:0056c20": "為二。上半牒其所受。下半正奪其立者。此不離",
    "T42n1824_004:0056c21": "之言凡三處用之。初用為難離法無人。法二",
    "T42n1824_004:0056c22": "人亦二。次外人用為立人有法即有。今還用",
    "T42n1824_004:0056c23": "為破法無人即無也。然外云。人有法有。論主",
    "T42n1824_004:0056c24": "云法無人無。論主之言已顯於前。外人之立",
    "T42n1824_004:0056c25": "未彰於後。故有屈申也。去者即不去此第二",
    "T42n1824_004:0056c26": "縱破。又開為二。初偈開三門而總非之。後",
    "T42n1824_004:0056c27": "三偈解章門以釋非。人多釋云。此偈猶是以",
    "T42n1824_004:0056c28": "三時破也。初句為已次句為末下半為去時。",
    "T42n1824_004:0056c29": "今謂不然。下外人救還救初句。豈得救已去",
    "T42n1824_004:0057a01": "耶。今所釋者此就三者門破。初句明去者於",
    "T42n1824_004:0057a02": "去時中不能用去法去。次句明不去者亦不",
    "T42n1824_004:0057a03": "能用去法去。離此已外無第三去也。下當釋",
    "T42n1824_004:0057a04": "之今且就此門破者。上來求去若得。可言去",
    "T42n1824_004:0057a05": "者用去法而去名去者去。上來求去無從者",
    "T42n1824_004:0057a06": "何所用。又上明法無人即無。云何於無人法",
    "T42n1824_004:0057a07": "中而謂人用法去。又既稱去者即者無自體。",
    "T42n1824_004:0057a08": "云何能用法去耶。又去者宛然而不去。如肇",
    "T42n1824_004:0057a09": "公云。觀方知彼去。去者不至方。亦如江河競",
    "T42n1824_004:0057a10": "注而實不流。故去者宛然而實不去也。不去",
    "T42n1824_004:0057a11": "者不去破第二句。此是面目相違。不去人云",
    "T42n1824_004:0057a12": "何去。若不去人而去。如無罪人有罪無施人",
    "T42n1824_004:0057a13": "有施。又因去者有不去者。上求去者不可得",
    "T42n1824_004:0057a14": "云何有不去者。尚無不去者云何不去者去",
    "T42n1824_004:0057a15": "耶。又去者尚不去。不去者云何去。如明尚非",
    "T42n1824_004:0057a16": "明暗云何是明耶。去既不去不去亦不去。豈",
    "T42n1824_004:0057a17": "可亦去亦不去為去乃至非去不非去為去",
    "T42n1824_004:0057a18": "耶。此即破不有有義。他有既不得為有不有",
    "T42n1824_004:0057a19": "云何得有。若言不有有者應不去者去。即屈",
    "T42n1824_004:0057a20": "此破也。然去不得去不去亦不得去。即有不",
    "T42n1824_004:0057a21": "得為有不有亦不得為有。亦有亦不有非不",
    "T42n1824_004:0057a22": "有並不成有也。問曰若去者去有何咎。此下",
    "T42n1824_004:0057a23": "第二縱破釋章門。但釋初門不釋後二。以初",
    "T42n1824_004:0057a24": "破故後二自崩。又初門是通立通破。以三時",
    "T42n1824_004:0057a25": "有去者名為通立。破三時有去名為通破。從",
    "T42n1824_004:0057a26": "此文是別破別立。別立去者去為別立。破去",
    "T42n1824_004:0057a27": "者去為別破。上破法中亦有縱奪二門通別",
    "T42n1824_004:0057a28": "兩意也。初問次答。此問是外道犢子及成實",
    "T42n1824_004:0057a29": "等義。並明有人御去法而去。但成實二師。一",
    "T42n1824_004:0057b01": "云別有人體人用。二無體但有假用。此中含",
    "T42n1824_004:0057b02": "其二說也。答曰下三偈為三。初無體破。次兩",
    "T42n1824_004:0057b03": "法破。三各體破。初上半牒而不受下半正作",
    "T42n1824_004:0057b04": "無體破。若離法別有人體即人可御法而去。",
    "T42n1824_004:0057b05": "以離法無人體云何人御法而去。問論主用",
    "T42n1824_004:0057b06": "無體以破耶。答不爾。汝既云去者。即用去以",
    "T42n1824_004:0057b07": "成者則者無自體。如用指以成捲捲無自體。",
    "T42n1824_004:0057b08": "非用無體破外有體。又如人作師子師子不",
    "T42n1824_004:0057b09": "能去。須人御方去。今明。此二相離可得爾耳。",
    "T42n1824_004:0057b10": "離兩脚動無別有人。故不得去。此通得破外",
    "T42n1824_004:0057b11": "道犢子成實等義。既其易知不煩作也。第二",
    "T42n1824_004:0057b12": "偈二法破者。前偈是奪破。今二偈並是縱關。",
    "T42n1824_004:0057b13": "上半牒下半破。破意云。若避前無體而言有",
    "T42n1824_004:0057b14": "體。今縱有體墮二去。者前之去以為者體。者",
    "T42n1824_004:0057b15": "後之去為者所用。問二去有何過。答二去法",
    "T42n1824_004:0057b16": "是二色陰。即二身動。一人二身是為大過。又",
    "T42n1824_004:0057b17": "人法不相離。法二即人二。人一即法一。汝",
    "T42n1824_004:0057b18": "一人而法二亦可人二而法一也。又法二即",
    "T42n1824_004:0057b19": "人二。此之二人各往。東西。則東西去者復用",
    "T42n1824_004:0057b20": "去法去亦有二去。既有二法復成二人。如是",
    "T42n1824_004:0057b21": "一人成無量人。具如前說。長行有二論。一本",
    "T42n1824_004:0057b22": "云。一以去法成去者。二去者成已然後用去",
    "T42n1824_004:0057b23": "法。此文為定餘本悉非。所以然者。初明以",
    "T42n1824_004:0057b24": "一去法為人體。次一去法為人用。故成一人",
    "T42n1824_004:0057b25": "二法過也。第三偈各體破。亦云獨去破。上半",
    "T42n1824_004:0057b26": "牒而標過。下半正明各體。離去有去者汝明",
    "T42n1824_004:0057b27": "去者用去法必先有去者而後用去法。即是",
    "T42n1824_004:0057b28": "離去法有去者體也。說去者有去。師云。離去",
    "T42n1824_004:0057b29": "有去者。外人懷中作如是解。離去別有去者。",
    "T42n1824_004:0057c01": "說去者有去。口中復說去者御去法而去。故",
    "T42n1824_004:0057c02": "云各體也。又此句意詺外義成上離過。汝先",
    "T42n1824_004:0057c03": "有者體而說者用於法。故知離法別有者體。",
    "T42n1824_004:0057c04": "此偈與破去法中各體破全同。但上明時法",
    "T42n1824_004:0057c05": "各體。今明人法各體為異耳。問前各體破與",
    "T42n1824_004:0057c06": "無體破相次。今何故在二體後耶。答蓋是翻",
    "T42n1824_004:0057c07": "論者誤。何以知然。外人前立三時有去者。青",
    "T42n1824_004:0057c08": "目就二法破中以結三時中無去者竟。更說",
    "T42n1824_004:0057c09": "此偈者當知是誤也。若非翻論者誤則是梵",
    "T42n1824_004:0057c10": "文本失。復次若決定有去有去者應有初發。",
    "T42n1824_004:0057c11": "第三次以三時破發。發與去異者取其異靜之",
    "T42n1824_004:0057c12": "義稱之為發。動足成步目之為去。故去則是",
    "T42n1824_004:0057c13": "果。發則為因。世間云千里之行皆因發足。合",
    "T42n1824_004:0057c14": "抱之本起自毫端。故破發也。至此已來文三",
    "T42n1824_004:0057c15": "義四。文三者初破去法。次破去人。今破初發。",
    "T42n1824_004:0057c16": "義四者謂破人法因果義也。就文為二。初長",
    "T42n1824_004:0057c17": "行次偈本。長行為二。初序立。而於三時中求",
    "T42n1824_004:0057c18": "發不可得者序破也。就三偈為四。初偈開三",
    "T42n1824_004:0057c19": "時門。次偈釋三時門。第三半偈破三時。第四",
    "T42n1824_004:0057c20": "半偈總結破。初門為二。三句明三時無發。下",
    "T42n1824_004:0057c21": "一句呵之。問上云去是果發是因。云何就已",
    "T42n1824_004:0057c22": "去之果求覓初發之因耶。答此非果中求因。",
    "T42n1824_004:0057c23": "乃是三時門之名耳。上已用三時門求無去",
    "T42n1824_004:0057c24": "法。次就三時門求無去人。今就三時門求無",
    "T42n1824_004:0057c25": "初發。故三時門是能破。人法因果等是所破",
    "T42n1824_004:0057c26": "也。問何故就三時門破此等法耶。答去法去",
    "T42n1824_004:0057c27": "人及初發並是起動有為之法。必墮三世故",
    "T42n1824_004:0057c28": "就三世中求之也。何處當有發者三世中既",
    "T42n1824_004:0057c29": "無。三世外則是無為。無為亦無發。是故呵之。",
    "T42n1824_004:0058a01": "何以故三時中無發者。生下釋破偈也。前唱",
    "T42n1824_004:0058a02": "三時無未釋所以無。今釋所以無故有此文",
    "T42n1824_004:0058a03": "也。未發無去時者第二釋三時無發。上半釋",
    "T42n1824_004:0058a04": "二時無發。下半釋未去無發。未發無去時釋",
    "T42n1824_004:0058a05": "上去時中無發。亦無有已去釋已去無發。章",
    "T42n1824_004:0058a06": "門偈則就三時次第故先已次未後去時。今",
    "T42n1824_004:0058a07": "釋就緩切次第先破其切。後破其緩。以正計",
    "T42n1824_004:0058a08": "去時有發及已去中有發故也。又是逐文勢",
    "T42n1824_004:0058a09": "鉤鎖接最後去時無發仍即釋之也。問云何",
    "T42n1824_004:0058a10": "未發無去時釋去時中無發耶。答若未發有",
    "T42n1824_004:0058a11": "時可從時中發。未發竟無時。從何處發耶。問",
    "T42n1824_004:0058a12": "未發何故無時耶。答發是動發之法。因法故",
    "T42n1824_004:0058a13": "有時。未發則無法。無法云何有時耶。問若爾",
    "T42n1824_004:0058a14": "今因發故有時。可得從時中發耶。答若因發",
    "T42n1824_004:0058a15": "有時即時無自體。時無自體即發無所賴。云",
    "T42n1824_004:0058a16": "何得從時中發耶。問此與上破法何異。答初",
    "T42n1824_004:0058a17": "章門偈與破法中初偈三時求去法不可得全",
    "T42n1824_004:0058a18": "同今此偈與上破法中無體偈全同。好體破",
    "T42n1824_004:0058a19": "發亦應具有四破。一無體破。二各體。三二法。",
    "T42n1824_004:0058a20": "四兩人。但上以具明今略舉初門。即餘三可",
    "T42n1824_004:0058a21": "領也。亦無有已去釋已去中無發。亦具二義。",
    "T42n1824_004:0058a22": "一者若未發有已去之時可從已去時中發。",
    "T42n1824_004:0058a23": "未發竟無已時云何從已時中發。二者因發",
    "T42n1824_004:0058a24": "有時。時即無自體。法何所賴而得發耶。是二",
    "T42n1824_004:0058a25": "應有發者結上二義應有發。而今尚無。未去",
    "T42n1824_004:0058a26": "是未來。未來未有時云何得從時中發耶。無",
    "T42n1824_004:0058a27": "去無未去此第三次破無三時。破無三時者",
    "T42n1824_004:0058a28": "上來三處用三時破去法去人及初發竟。今",
    "T42n1824_004:0058a29": "次破此三時。則前破所破今破能破。問何故",
    "T42n1824_004:0058b01": "破三時耶。答恐外人云若三時中盡無人法",
    "T42n1824_004:0058b02": "因果何故有此三時耶。既其有時必應有法。",
    "T42n1824_004:0058b03": "又既有能破應有所破。是故今明。法無故時",
    "T42n1824_004:0058b04": "無。所破無故能破亦無也。一切無有發者第",
    "T42n1824_004:0058b05": "四總結破。一切無者謂無去法去人等。但發",
    "T42n1824_004:0058b06": "最在後。故偏舉之耳。何故而分別者。不應分",
    "T42n1824_004:0058b07": "別有人法因果及三時也。長行云。發無故無",
    "T42n1824_004:0058b08": "去此明因無故果無也。無去故無去者。法無",
    "T42n1824_004:0058b09": "故人無也。何得有已去未去去時。此是法無",
    "T42n1824_004:0058b10": "故無時。亦是所破無故能破亦無也。問何故",
    "T42n1824_004:0058b11": "呵外人耶。答此章破去事竟。故總結呵也。問",
    "T42n1824_004:0058b12": "曰無去無去者應有住住者。第二以三時門",
    "T42n1824_004:0058b13": "破住。破住二意。一先破動今破靜。令悟四儀",
    "T42n1824_004:0058b14": "宛然而未曾動靜。二破住為成破去。上就去",
    "T42n1824_004:0058b15": "門破去。今就住門破去。既其見住則去心必",
    "T42n1824_004:0058b16": "生。今破其住則無靜對動則去心都息。就中",
    "T42n1824_004:0058b17": "有二。前問次答。問有二。初領前無去次問後",
    "T42n1824_004:0058b18": "有住。作此問者凡有三義。一者外人雖知無",
    "T42n1824_004:0058b19": "去而未解無住。故請問之。二者欲舉住證去。",
    "T42n1824_004:0058b20": "三欲有無相待以無去對有住。則是有無相",
    "T42n1824_004:0058b21": "對也。答中三偈四章。初偈明三時門無住。次",
    "T42n1824_004:0058b22": "偈偏釋初門無住。三上半偈重以三時門破",
    "T42n1824_004:0058b23": "去者住。次下半偈類破餘法。初偈上半明二",
    "T42n1824_004:0058b24": "門中無住。下半明無第三門。去者則不住此",
    "T42n1824_004:0058b25": "是正去則無有住。不去者不住無去可待。故",
    "T42n1824_004:0058b26": "無有住。又世間有二種住。一者未住二者本",
    "T42n1824_004:0058b27": "住。本住者不去稱之為住。亦是去前住。未住",
    "T42n1824_004:0058b28": "者息去然後住。亦是去後住。去者不住破其",
    "T42n1824_004:0058b29": "未住。若正法即有去者而不得住。若其息去",
    "T42n1824_004:0058c01": "即無復去者。令誰住耶。如息五指即無捲可",
    "T42n1824_004:0058c02": "住。次句破本住。易知。第二偈破去者住。偏釋",
    "T42n1824_004:0058c03": "初門。又例上破去具通別。初門通破住。此",
    "T42n1824_004:0058c04": "門別破住也。又例上應有縱奪門。上奪今縱",
    "T42n1824_004:0058c05": "也。上半牒而不受。下半正破。破意云。離去法",
    "T42n1824_004:0058c06": "無去人。若有去人即有去法便不得住。若息",
    "T42n1824_004:0058c07": "去法即無復去人。令誰住耶。故人義若成便",
    "T42n1824_004:0058c08": "不得住。住義若成即無復有人。進退屈也。又",
    "T42n1824_004:0058c09": "離法無人。汝欲息法令人住者。亦應息人而",
    "T42n1824_004:0058c10": "法住耶。眾事推之畢竟無住。去未去無住第",
    "T42n1824_004:0058c11": "三舉三時門重破去者住。上是奪門。明去者",
    "T42n1824_004:0058c12": "不得住。今縱。汝必言去者息去法而住者。於",
    "T42n1824_004:0058c13": "何時中住。已去中是已滅。即無住。未去則未",
    "T42n1824_004:0058c14": "有住。去時還墮二門。此猶是捉上三時門破",
    "T42n1824_004:0058c15": "住。至此已來凡四過。用三時門破也。所有行",
    "T42n1824_004:0058c16": "止法者第四類破餘法。問行止是何法耶。答",
    "T42n1824_004:0058c17": "生死流轉相續為行。涅槃滅生死流動為止。",
    "T42n1824_004:0058c18": "上以破動靜二儀。今破生死涅槃兩法。即一",
    "T42n1824_004:0058c19": "切諸法畢竟無遺也。問品題破去來而不破",
    "T42n1824_004:0058c20": "於來。不題破住及行止。何故破耶。答品欲釋",
    "T42n1824_004:0058c21": "八不之未故以去來相對。但去來更無兩體",
    "T42n1824_004:0058c22": "此望為去。彼觀為來故破去即破來也。今欲",
    "T42n1824_004:0058c23": "遍窮萬法故。動靜二儀生死涅槃兩法皆不",
    "T42n1824_004:0058c24": "可得。問今此破意在何耶。答令悟此身不動",
    "T42n1824_004:0058c25": "不靜。非生死流轉。亦非涅槃止息。即是以觀",
    "T42n1824_004:0058c26": "發中因中發觀。於此身心不起凡夫二乘有",
    "T42n1824_004:0058c27": "所得心常與道合也。問曰汝雖種種門下。若",
    "T42n1824_004:0058c28": "開四門初三時門已竟。今是第二一異門破",
    "T42n1824_004:0058c29": "也。若二周明義初周已竟。今是第二周。問",
    "T42n1824_004:0059a01": "何以知有二周意耶。答上破去住及類行止",
    "T42n1824_004:0059a02": "等竟。而今更破去去者。當知是重破。故有二",
    "T42n1824_004:0059a03": "周也。問何故明二周耶。答利根聞初周略破",
    "T42n1824_004:0059a04": "即解。鈍根未悟更廣破之。就文為二。初問次",
    "T42n1824_004:0059a05": "答。問有二。初領前無。而眼見下第二立有去",
    "T42n1824_004:0059a06": "住也。問品初已明眼見三時有作。今復云眼",
    "T42n1824_004:0059a07": "見。與前何異。答初明眼見。論主就三時門",
    "T42n1824_004:0059a08": "求之不得。外人云。汝雖巧難我不能答。而道",
    "T42n1824_004:0059a09": "理終有。以眼見故。二者上直舉眼見。而論主",
    "T42n1824_004:0059a10": "即破。外人今便反難論主。若三時中無眼不",
    "T42n1824_004:0059a11": "應見。今既眼見。則不應無。故無則不應見。",
    "T42n1824_004:0059a12": "見故非是無。所以異上也。又外人反問論主。",
    "T42n1824_004:0059a13": "有世諦以不。若有世諦即有去住。若無世諦",
    "T42n1824_004:0059a14": "則是邪見。又真諦可無。世諦云何是無。若言",
    "T42n1824_004:0059a15": "世諦中無則真諦應有。是則大亂。又若俗無",
    "T42n1824_004:0059a16": "真有。即色可聞聲可見眼應聞耳應見也。三",
    "T42n1824_004:0059a17": "者外人復云。若無而顛倒故見者有無俱倒。",
    "T42n1824_004:0059a18": "何故見有不見無耶。又等是顛倒見。無有一",
    "T42n1824_004:0059a19": "去而見一去。何故不於一人見於二去復於",
    "T42n1824_004:0059a20": "二人見一去耶。四者汝口說無。我眼見有則",
    "T42n1824_004:0059a21": "眼見是實。口說難信。有如是等義故。重舉眼",
    "T42n1824_004:0059a22": "見問論主也。答曰下第二破。就文為三。初偈",
    "T42n1824_004:0059a23": "雙牒雙定。次兩偈雙牒雙難。後一偈雙結雙",
    "T42n1824_004:0059a24": "呵。前長行呵云。肉眼所見不可信者。汝信",
    "T42n1824_004:0059a25": "眼所見不信論主口破者。宜撿口眼二因。外",
    "T42n1824_004:0059a26": "人以無明顛倒為因感得肉眼。諸佛菩薩以",
    "T42n1824_004:0059a27": "波若為因宣之於口。故眼不可信。我破即可",
    "T42n1824_004:0059a28": "信。又汝現世無明心流入眼故眼見不可信。",
    "T42n1824_004:0059a29": "我以觀辨我心論宣於口。蓋從二惠心流入",
    "T42n1824_004:0059b01": "此口。故口可信眼不可信。又眼不可信者。",
    "T42n1824_004:0059b02": "熱病人種種橫見故口言有物。汝無明熱病",
    "T42n1824_004:0059b03": "橫有所見故言有去來。又汝言見一何故不",
    "T42n1824_004:0059b04": "見二者。此見不見並是汝之倒情。汝見一既",
    "T42n1824_004:0059b05": "不可信。汝之不見亦不可信。如是五句也。又",
    "T42n1824_004:0059b06": "此是顛倒與顛倒相應。故所見不亂也。又若",
    "T42n1824_004:0059b07": "我言無而見有者可受此難。汝自見有。今就",
    "T42n1824_004:0059b08": "汝求有不得故汝有不可信。汝若執無而見",
    "T42n1824_004:0059b09": "有者我亦破之也。又云。既稱肉眼所見不可",
    "T42n1824_004:0059b10": "信。何得云佛見世諦與凡夫不異。但有著不",
    "T42n1824_004:0059b11": "著不同故分凡聖耶。又汝無始來作此信不",
    "T42n1824_004:0059b12": "得解脫。欲得解脫不應信此六情。故信波若",
    "T42n1824_004:0059b13": "則不信一切法。信一切法則不信波若。波若",
    "T42n1824_004:0059b14": "生則一切法不生。一切法生則波若不生。二",
    "T42n1824_004:0059b15": "河傾滿亦復如是。外人既舉眼所見可信。論",
    "T42n1824_004:0059b16": "主以一異類破顯即事可信。故就一異求之",
    "T42n1824_004:0059b17": "不成也。又一異撿不可得。當知慧眼所見現",
    "T42n1824_004:0059b18": "可信也。如因緣品世間現見故世間眼見也。",
    "T42n1824_004:0059b19": "問一異撿云何現可信耶。答汝言眼見有去",
    "T42n1824_004:0059b20": "人去法者。汝眼為見其是一物。為見是其二",
    "T42n1824_004:0059b21": "物耶。即事責之則外人於眼見事便爾無對。",
    "T42n1824_004:0059b22": "故眼見事不成也。又作一異破者然計有去",
    "T42n1824_004:0059b23": "者即是我見。我見為一異本。一異是斷常本。",
    "T42n1824_004:0059b24": "斷常是六十二見本。故大品云。譬如我見攝",
    "T42n1824_004:0059b25": "六十二見。故知我見為本。由有我故推我與",
    "T42n1824_004:0059b26": "陰一即陰滅我滅。成於斷見。陰與我異。陰滅",
    "T42n1824_004:0059b27": "我存故起常見。故一異是斷常本。既有斷常",
    "T42n1824_004:0059b28": "便起六十二見。從見則起愛。愛見因緣故有",
    "T42n1824_004:0059b29": "業苦。今破一異之本則枝末之見自傾。即令",
    "T42n1824_004:0059c01": "悟眾生累無不寂德無不圓。累無不滅不可",
    "T42n1824_004:0059c02": "為有。德無不圓不可為無。故得中道法身也。",
    "T42n1824_004:0059c03": "又一異是十四難。一異既傾十四難便壞也。",
    "T42n1824_004:0059c04": "問一異為破一人為破兩計。答若直舉眼見",
    "T42n1824_004:0059c05": "救義則一異破一立也。若執一異則破二人",
    "T42n1824_004:0059c06": "也。問何人執一異耶。答若直取色法為身動",
    "T42n1824_004:0059c07": "故名為去法。去法成人名為去者則非僧佉",
    "T42n1824_004:0059c08": "等四外道義。以四外道並計色與神異。而自",
    "T42n1824_004:0059c09": "執神與覺一異有四師耳。若總以五陰為身動",
    "T42n1824_004:0059c10": "名為去法者。即亦是四外道義也。而成論師",
    "T42n1824_004:0059c11": "明假有即實義異實義。即入今二門責之。又",
    "T42n1824_004:0059c12": "成論師計假人有體有用。是計異義。計假人",
    "T42n1824_004:0059c13": "無體還以五陰為體。是人法一義也。初偈雙",
    "T42n1824_004:0059c14": "牒雙非。易知也。次兩偈雙牒雙破。破一中",
    "T42n1824_004:0059c15": "上半牒下半破。所以舉作作者並去去者。以",
    "T42n1824_004:0059c16": "去去者一義過昧。作作者一義過顯故將顯",
    "T42n1824_004:0059c17": "以並昧也。作是瓶此是色法。作者是人非色",
    "T42n1824_004:0059c18": "法。汝去亦是色法。去者非色法。去去者既一。",
    "T42n1824_004:0059c19": "則作作者亦一。若一者二俱有情二俱無情。",
    "T42n1824_004:0059c20": "二俱有色二俱無色也。師責成實義云。汝人",
    "T42n1824_004:0059c21": "起善惡。善惡是所作。人是能作。若一則無能",
    "T42n1824_004:0059c22": "所。若有能所則不得一。若一復有能所則是",
    "T42n1824_004:0059c23": "亦一亦異。亦異故有能所。亦一故無能所。又",
    "T42n1824_004:0059c24": "能所既一起善惡。既有兩法應當兩人。若人",
    "T42n1824_004:0059c25": "一則善惡應一。又如人起四心四心迭代。四",
    "T42n1824_004:0059c26": "人亦爾。若人一則四心應一。他又云。人能作",
    "T42n1824_004:0059c27": "善惡不當善惡。心為善惡體不當解惑。今問。",
    "T42n1824_004:0059c28": "若解惑與心一則心一。則解惑應一。善惡與",
    "T42n1824_004:0059c29": "人一人一。則善惡一。若人不當善惡何處離",
    "T42n1824_004:0060a01": "善惡色心別有人。若別有人人應在善惡色",
    "T42n1824_004:0060a02": "心外。柱應在四微外。又若異心別有善惡應",
    "T42n1824_004:0060a03": "異青黃別有色也。第二偈上半亦牒不半破。",
    "T42n1824_004:0060a04": "而將離以責其異者。亦離顯而異昧故也。汝",
    "T42n1824_004:0060a05": "既得異應得相離。相離有五。一者東西離。去",
    "T42n1824_004:0060a06": "若在東者應居西。二者有無離。未有去法應",
    "T42n1824_004:0060a07": "先有去人。未有去人應先有去法。三存亡離。",
    "T42n1824_004:0060a08": "去人死去法應存。去法亡去人應在。四去住",
    "T42n1824_004:0060a09": "離。去法自去而人自住。去人自去而去法應",
    "T42n1824_004:0060a10": "住。五不相成異。人法既異。則不相成。如牛二",
    "T42n1824_004:0060a11": "角。長行為二。初雙牒。總唱有過。次何以故",
    "T42n1824_004:0060a12": "釋一異過。先釋一次釋異。一中為三。一標錯",
    "T42n1824_004:0060a13": "亂及破因緣過。因去有去者下第二雙釋。一",
    "T42n1824_004:0060a14": "中下第三雙結。釋中有二。初釋破因緣者。既",
    "T42n1824_004:0060a15": "因去有去者云何言一。故是破因緣。又去下",
    "T42n1824_004:0060a16": "釋錯亂有二。一人法二常無常。人通四儀是",
    "T42n1824_004:0060a17": "故為常。四儀迭代興廢。故名無常。非是破",
    "T42n1824_004:0060a18": "外道人常義也。若一應俱常俱無常。喚人應",
    "T42n1824_004:0060a19": "得法召法應得人。故是錯亂。一中有如是過",
    "T42n1824_004:0060a20": "者第三雙結。或解云。釋一中三過一結。三過",
    "T42n1824_004:0060a21": "者第一門法體亂過。又去名為法下第二名",
    "T42n1824_004:0060a22": "亂過。人常法無常下義亂過。夫論謬立不出",
    "T42n1824_004:0060a23": "三亂。謂體名義也。一中有如是過者第四結",
    "T42n1824_004:0060a24": "也。異中亦應有三離。一東西離。二有無離。三",
    "T42n1824_004:0060a25": "存亡離。四總結。今略無初離也。第三段上半",
    "T42n1824_004:0060a26": "雙牒下半雙呵。易知也。因去知去者第三因",
    "T42n1824_004:0060a27": "緣門破。有此門來凡有三意。一者前破一異",
    "T42n1824_004:0060a28": "破人法體。今因緣門破人法用。故二偈文並",
    "T42n1824_004:0060a29": "稱不能用則體用俱寂。二者上破一異。而犢",
    "T42n1824_004:0060b01": "子立人法不受此破。別有人體故不可言一。",
    "T42n1824_004:0060b02": "而因於陰故不可言異。如別有火體不可與",
    "T42n1824_004:0060b03": "薪一。而因託於薪不可言異。雖不可一異而",
    "T42n1824_004:0060b04": "人能御法法能成人。有人法用義故今破之",
    "T42n1824_004:0060b05": "也。三者上來破性人法。今破因緣人法。則",
    "T42n1824_004:0060b06": "性空因緣空義也。二偈為二。初偈破者不能",
    "T42n1824_004:0060b07": "用是去。次偈破者不能用異去。是去者是者",
    "T42n1824_004:0060b08": "所因。去者不能用。異去者非者所因。去者亦",
    "T42n1824_004:0060b09": "不能用。而此二偈反覆相成。初偈免二去而",
    "T42n1824_004:0060b10": "墮無用。後偈若其有用便墮二法。又初偈破",
    "T42n1824_004:0060b11": "不得動第一步。第二偈破不得動第二步。尚",
    "T42n1824_004:0060b12": "不得動第二步。況千里行耶。故一切法無動",
    "T42n1824_004:0060b13": "轉者也。初偈上半明人不能用法。下半明法",
    "T42n1824_004:0060b14": "不能運人。因去知去者此牒外人義。若端拱",
    "T42n1824_004:0060b15": "靜坐此直是人耳。不知是去者。以其因動足",
    "T42n1824_004:0060b16": "即知是去人故云因去知去者。不能用是去",
    "T42n1824_004:0060b17": "者論主破也。是去即者所因去。而者不能用。",
    "T42n1824_004:0060b18": "若離去別有者體者可能用去法。今因去知",
    "T42n1824_004:0060b19": "者。則者無自體。云何能用去法。又無自體即",
    "T42n1824_004:0060b20": "無者。誰用去法耶。如因色心成人。若未有色",
    "T42n1824_004:0060b21": "心則本無有人。既因色心成人。離色心無人。",
    "T42n1824_004:0060b22": "人云何還能用色心耶。又不得色心成人。凡",
    "T42n1824_004:0060b23": "成必有能所。色心是能成人是所成。今離色",
    "T42n1824_004:0060b24": "心無人。云何色心是能成人為所成耶。先無",
    "T42n1824_004:0060b25": "有去法下半有二義。一釋上半。若去者之前",
    "T42n1824_004:0060b26": "別有去法。可因法知者者能用法。今因者有",
    "T42n1824_004:0060b27": "法者前無法。云何因法知者而言者能用法。",
    "T42n1824_004:0060b28": "此則上半破其者能用法。下半破其因法知",
    "T42n1824_004:0060b29": "者。次意上半破者能用法。下半破法能運者。",
    "T42n1824_004:0060c01": "去者之前別有去法可言法能運者。今因者",
    "T42n1824_004:0060c02": "有法。則去者之前無有去法。云何言法能運",
    "T42n1824_004:0060c03": "者。長行云。是去法未有時無有去者。此明因",
    "T42n1824_004:0060c04": "法有去者。者無自體故不能用去法耳。亦無",
    "T42n1824_004:0060c05": "已去未去去時。未有去法非但無者亦無三",
    "T42n1824_004:0060c06": "時。明因法有時耳。既因法有者者無自體。云",
    "T42n1824_004:0060c07": "何者於三時中用得去耶。如前有城下釋下",
    "T42n1824_004:0060c08": "半。初舉譬反釋。先有人後有城人可趣城。前",
    "T42n1824_004:0060c09": "有法後有人法可運人。而人法互相因不得",
    "T42n1824_004:0060c10": "先後。云何言先有法而能運人。復何得言先",
    "T42n1824_004:0060c11": "有法因法知人耶。第二偈破異去。上半牒下",
    "T42n1824_004:0060c12": "半破。外云初動一步是者所因去。以去法成",
    "T42n1824_004:0060c13": "者體者可不能用。今進第二步異於成者之",
    "T42n1824_004:0060c14": "去名為異去。此去既不成者體。則者應能用。",
    "T42n1824_004:0060c15": "是故破云。於一去者中不得二去故。初去以",
    "T42n1824_004:0060c16": "成者體。次去為者所用則是二去。二去則二",
    "T42n1824_004:0060c17": "動二身。如上無量過也。汝若言至第二步時",
    "T42n1824_004:0060c18": "初步已滅無有二法過者則但有後步。則唯",
    "T42n1824_004:0060c19": "有成者之去則者不能用。同初偈過故免二",
    "T42n1824_004:0060c20": "去則墮無用。得有用則成二去。又初步成者",
    "T42n1824_004:0060c21": "體者無自體。云何得運初步進至第二步。又",
    "T42n1824_004:0060c22": "縱將初步進至第二步。則至第二步時猶有",
    "T42n1824_004:0060c23": "初步。則一人有二去。無有是處。凡論有去",
    "T42n1824_004:0060c24": "要初步滅進至第二步。無有將初步至第二",
    "T42n1824_004:0060c25": "步第二步時猶有初步也。故偈云。於一去者",
    "T42n1824_004:0060c26": "中不得二去故。又初步滅則者亦滅不得至",
    "T42n1824_004:0060c27": "第二步。初步不滅猶有初步。亦不得至第二",
    "T42n1824_004:0060c28": "步。故一切人無有動步之義也。又一去成者",
    "T42n1824_004:0060c29": "體。此是前時去。一去成者用。此是後時去。但",
    "T42n1824_004:0061a01": "當前時去未有後時去。至後時去無有前時",
    "T42n1824_004:0061a02": "去。恒是一去只有成義無有用義。故偈云。於",
    "T42n1824_004:0061a03": "一去者中不得二去故。又若後時去猶是前",
    "T42n1824_004:0061a04": "時去。當一人則有前後兩時去。亦一時中有",
    "T42n1824_004:0061a05": "前後兩法。前後兩時何有此義。又當前時去",
    "T42n1824_004:0061a06": "只有成者體。者用何物得至後時耶。如藉此",
    "T42n1824_004:0061a07": "五陰四微以成此人柱。即此人柱尚不能御",
    "T42n1824_004:0061a08": "此陰此微。云何能御後時之微陰耶。又前時",
    "T42n1824_004:0061a09": "之去成者體而未能去。則不名去法。若名去",
    "T42n1824_004:0061a10": "法則應能去。若能去何用後時去耶。又舉例。",
    "T42n1824_004:0061a11": "如前時之眼成者體者不能見。後時之眼被",
    "T42n1824_004:0061a12": "者用方能見。何有此義耶。又後時之眼不成",
    "T42n1824_004:0061a13": "我體則是他眼。何有此人用他眼耶。決定有",
    "T42n1824_004:0061a14": "去者第四有無破。亦云決定不決定破。夫論",
    "T42n1824_004:0061a15": "有去人去法要須具三。一假時而去。二有人",
    "T42n1824_004:0061a16": "法之體。三有人法之用。三時門破其假時而",
    "T42n1824_004:0061a17": "去。一異門破其人法之體。因緣門洗其人法",
    "T42n1824_004:0061a18": "之用。此三若無則一切盡矣。而汝意猶未已。",
    "T42n1824_004:0061a19": "今更以兩門領其大要。人法俱有則不成人",
    "T42n1824_004:0061a20": "法。人法俱無則不成人法。故有此門也。又",
    "T42n1824_004:0061a21": "初二門破性。因緣門破假。性假若空則一切",
    "T42n1824_004:0061a22": "都壞。若踟蹰道門怏怏此旨。今更兩門令滯",
    "T42n1824_004:0061a23": "情永寂。若定有即常。常無有去。定無則斷。",
    "T42n1824_004:0061a24": "斷令誰去耶。又決定則不因法有人。人本實",
    "T42n1824_004:0061a25": "有。不決定即是因法有人。人本實無。此二即",
    "T42n1824_004:0061a26": "總該一切。不因法有人人是常人。因法有人",
    "T42n1824_004:0061a27": "人是無常人。又不因法有人人是實人。因法",
    "T42n1824_004:0061a28": "有人人是假人。破此二即一切皆盡。又不因",
    "T42n1824_004:0061a29": "法有人別有假體。因法有人則無假體。此二",
    "T42n1824_004:0061b01": "亦收一切。二偈為三。初偈明定有人無人不",
    "T42n1824_004:0061b02": "能用法。次半偈明定有法無法人不能用。三",
    "T42n1824_004:0061b03": "半偈結人法能所一切都空。初偈為二。上半",
    "T42n1824_004:0061b04": "明定有人。不能用三去者。既決定有人體即",
    "T42n1824_004:0061b05": "不因去法成人。此人是常。常即不動。云何用",
    "T42n1824_004:0061b06": "三去。又不因法有人人獨自有。應獨自去不",
    "T42n1824_004:0061b07": "須用法。復是不用三。又決定有者者不因法",
    "T42n1824_004:0061b08": "成。者不因法成即無有此者。誰用三去。又既",
    "T42n1824_004:0061b09": "決定有者則決定有法。法自能去何須者用。",
    "T42n1824_004:0061b10": "又不因法有人人應常去無有息期。以無去",
    "T42n1824_004:0061b11": "法可息故。下半若因法有人則人無自體。",
    "T42n1824_004:0061b12": "無自體則無人誰用法耶。又無自體即同上",
    "T42n1824_004:0061b13": "不能用是去過也。此偈上下半進退破之。上",
    "T42n1824_004:0061b14": "半明有人即不因三去。下半若因三去即無",
    "T42n1824_004:0061b15": "有人。故上半有即不因。下半明因即不有。又",
    "T42n1824_004:0061b16": "上半破外義下半破內義。上半破犢子及假",
    "T42n1824_004:0061b17": "有體下半破假無體也。餘二段易知。長望論",
    "T42n1824_004:0061b18": "意不可思議。住而不靜去而非動。履地而無",
    "T42n1824_004:0061b19": "處豈非不可思議耶。長行釋三段即三。釋上",
    "T42n1824_004:0061b20": "半為二。初別釋三事謂人法時。以立中要具",
    "T42n1824_004:0061b21": "此三故也。若決定有去者此釋偈中不能用",
    "T42n1824_004:0061b22": "之辭。即是釋破也。夫因去有者者息去而住。",
    "T42n1824_004:0061b23": "既不因去有者者即無去可息。即者常應去",
    "T42n1824_004:0061b24": "都無住期。故云不應有住也。釋下半有二論",
    "T42n1824_004:0061b25": "本。今用一本云。因去法得名去者。若先無",
    "T42n1824_004:0061b26": "去法即無去者。此文為正餘本煩也。不得言",
    "T42n1824_004:0061b27": "定有不得言定無者。若作破義結破上定有",
    "T42n1824_004:0061b28": "定無。俱不可得故云不得言定有及定無也。",
    "T42n1824_004:0061b29": "若作立義因緣義不可定有。不可定無也。又",
    "T42n1824_004:0061c01": "此即二諦義。真諦空故不得定有。世諦有故",
    "T42n1824_004:0061c02": "不得言定無。此用二諦互破其定有定無也。",
    "T42n1824_004:0061c03": "又世諦是因緣有不可得言自性有。真諦是",
    "T42n1824_004:0061c04": "因緣無不得言自性無。此破性有無明因緣",
    "T42n1824_004:0061c05": "二諦也。又不得言定有。不得言定無並就世",
    "T42n1824_004:0061c06": "諦世諦是假有。假有不可言定有。假有不可",
    "T42n1824_004:0061c07": "言定無。假有不可言亦有亦無。假有不可言",
    "T42n1824_004:0061c08": "非有非無。此是世諦假有絕性有無四句也。",
    "T42n1824_004:0061c09": "而絕假有者乃是真諦。世諦假有既絕四。真",
    "T42n1824_004:0061c10": "諦假無亦絕四。故二諦並四絕也。然二諦意",
    "T42n1824_004:0061c11": "乃多具上來諸義也。如幻如化幻為十喻之",
    "T42n1824_004:0061c12": "始。化為十喻之終。故舉初後也。幻去宛然",
    "T42n1824_004:0061c13": "豈是定無。幻去非去豈是定有。成上非定有",
    "T42n1824_004:0061c14": "無之言也。又求彼人法虛怳不能得故名如",
    "T42n1824_004:0061c15": "幻化耳。不執虛破實也。",
    "T42n1824_004:0061c16": "中觀論疏卷第四(本)",
    "T42n1824_004:0061c19": "中觀論疏卷第四(末)",
    "T42n1824_004:0061c21": "釋吉藏撰",
    "T42n1824_004:0061c22": "六情品第三",
    "T42n1824_004:0061c23": "問何因緣故有此品耶。答二十七品猶是二",
    "T42n1824_004:0061c24": "十七門。所入更無異。為通入諸法實相之理。",
    "T42n1824_004:0061c25": "唯此一理名之為實。自斯以外並皆虛妄。故",
    "T42n1824_004:0061c26": "智度論云。唯除實相餘一切法並名為魔。所",
    "T42n1824_004:0061c27": "以然者。一切諸法皆是虛妄。又能生煩惱。煩",
    "T42n1824_004:0061c28": "惱生業。業生苦果。故名為魔。實相之法不可",
    "T42n1824_004:0061c29": "取著。是滅煩惱處。故不名魔。問實相何故不",
    "T42n1824_004:0062a01": "可取著。答若以有心著實相實相竟非有。故",
    "T42n1824_004:0062a02": "有心不能著。若以無心著實相實相竟非無。",
    "T42n1824_004:0062a03": "如是亦有亦無非有非無四句內外並不能",
    "T42n1824_004:0062a04": "著。故不生煩惱。既不生煩惱會於實相能滅",
    "T42n1824_004:0062a05": "罪累。故論云。譬如蛇著一切物唯不能著火",
    "T42n1824_004:0062a06": "炎。波若如火炎四邊不可觸。以燒手故。是",
    "T42n1824_004:0062a07": "以眾生能著一切法不能著實相。實相既是",
    "T42n1824_004:0062a08": "滅煩惱處。是以二十七門並為通於實相。實",
    "T42n1824_004:0062a09": "相若顯便發正觀。正觀若發戲論斯亡。是以",
    "T42n1824_004:0062a10": "論初云。能說是因緣善滅諸戲論。蓋是十方",
    "T42n1824_004:0062a11": "三世諸佛菩薩經論之大意也。問若爾何故",
    "T42n1824_004:0062a12": "有二十七門。答龍樹開諸門者但為入理。意",
    "T42n1824_004:0062a13": "不在門。若不取所入理為正而但尋究通理",
    "T42n1824_004:0062a14": "之門。或前或後或破或立者。如是之人住在",
    "T42n1824_004:0062a15": "門外竟不能入理。論主意在入理不在於門。",
    "T42n1824_004:0062a16": "而人在諸門不在入理。與論相違非師資之",
    "T42n1824_004:0062a17": "道。又尋究諸門既不入理。則舊惑不除更於",
    "T42n1824_004:0062a18": "門處起新煩惱。可謂服於甘露還成毒藥。故",
    "T42n1824_004:0062a19": "亦不應問次第也。而復須明次第者。上就動",
    "T42n1824_004:0062a20": "靜四儀顯於實相。令發生正觀滅諸煩惱。今",
    "T42n1824_004:0062a21": "就六根顯於實相。令發生正觀滅諸煩惱。若",
    "T42n1824_004:0062a22": "前門已悟不須此品。但為根性不同受悟各",
    "T42n1824_004:0062a23": "異歷法觀之。故復說也。問何故就此身心顯",
    "T42n1824_004:0062a24": "於實相發觀滅惑。答一切凡夫於此身心常",
    "T42n1824_004:0062a25": "起愛見煩惱。以煩惱故有業。業故受苦報。今",
    "T42n1824_004:0062a26": "觀察此身本來寂滅即是實相。既是實相便",
    "T42n1824_004:0062a27": "是法身。故淨名經云。觀身實相觀佛亦然。蓋",
    "T42n1824_004:0062a28": "是一論之通意也。次別明六情次去來者。因",
    "T42n1824_004:0062a29": "緣品釋八不之始去來品解八不之終。始終",
    "T42n1824_004:0062b01": "既彰則一切法畢竟不可得。外人不受斯旨。",
    "T42n1824_004:0062b02": "若一切畢竟空者。經明十二入攝一切法。云",
    "T42n1824_004:0062b03": "何言一切法空。若一切法空不應說十二入。",
    "T42n1824_004:0062b04": "故上二品總破一切法。今對論主總立一切",
    "T42n1824_004:0062b05": "法。故說此品也。二者接次鉤鎖相生者。上品",
    "T42n1824_004:0062b06": "初外人舉世間眼見三時有去。謂過去已去",
    "T42n1824_004:0062b07": "未來當去現在正去。論主即就三世捨無有",
    "T42n1824_004:0062b08": "去。過去既謝。去法已滅。即無有去。未來未",
    "T42n1824_004:0062b09": "有。亦無有去。現在一念不停。舉足便滅。亦無",
    "T42n1824_004:0062b10": "有去。惑者問云。若三世無去即眼不應見。既",
    "T42n1824_004:0062b11": "有眼所見不應無。論主更以三門求眼所見",
    "T42n1824_004:0062b12": "竟不可得。何所見耶。今外人復云。若無所",
    "T42n1824_004:0062b13": "見去來應無能見之眼。既有能見之眼寧無",
    "T42n1824_004:0062b14": "所見去來。故此品觀無能見之眼即入實相",
    "T42n1824_004:0062b15": "與實相相應。既與實相相應即不受此六根。",
    "T42n1824_004:0062b16": "以不受六根名為法身。為眾生故化生五道。",
    "T42n1824_004:0062b17": "說此法門使物了悟。亦得法身。是以次去來",
    "T42n1824_004:0062b18": "品觀於六情。問云何名於眼情。答計於眼情",
    "T42n1824_004:0062b19": "凡有七種。一者世俗之流但云眼能見色。而",
    "T42n1824_004:0062b20": "不能窮究本末原由。二者外道之人云五塵",
    "T42n1824_004:0062b21": "生五大五大成五根。但眼內火大偏多。故眼",
    "T42n1824_004:0062b22": "能見色。耳內空大偏多。故耳能聞聲。鼻根",
    "T42n1824_004:0062b23": "地大偏多。故鼻能聞香。舌根水大偏多。故舌",
    "T42n1824_004:0062b24": "能知味。身根風大偏多。故身能覺觸。意根既",
    "T42n1824_004:0062b25": "是心識非五大所成。若是肉心為地大所成",
    "T42n1824_004:0062b26": "也。三者復有外道。謂但以一塵成一大。如色",
    "T42n1824_004:0062b27": "塵成火大。而火大成眼根。故眼能見色。聲塵",
    "T42n1824_004:0062b28": "成空大。空大成耳根。故耳能聞聲。味塵成水",
    "T42n1824_004:0062b29": "大。水大成舌根。故舌能知味。香塵成地大。地",
    "T42n1824_004:0062c01": "大成鼻根。故鼻能聞香。觸塵成風大。風大成",
    "T42n1824_004:0062c02": "身根。故身還覺觸。四者毘曇人云。眼耳鼻舌",
    "T42n1824_004:0062c03": "四根為十微共成。謂地水火風色香味觸及",
    "T42n1824_004:0062c04": "眼根為九。而此眼根附著身根。故有十微。身",
    "T42n1824_004:0062c05": "根但有九微無眼等四根。故論偈云。極微在",
    "T42n1824_004:0062c06": "四根十種。應當知身根九餘八。謂在有香地。",
    "T42n1824_004:0062c07": "五成實論云。四微成四大四大成五根。五根",
    "T42n1824_004:0062c08": "是假名無有實體。就三假辨者。四微是法假。",
    "T42n1824_004:0062c09": "五根為受假。眾生是名假。六者犢子部云。四",
    "T42n1824_004:0062c10": "大和合成眼。別有眼體異於四大。上來六部",
    "T42n1824_004:0062c11": "並云有眼。第七方廣道人云。但見四大無別",
    "T42n1824_004:0062c12": "總眼。總眼既無亦無四大。故一切法空。如龜",
    "T42n1824_004:0062c13": "毛兔角。問論主云何破此諸計。答凡有此眼",
    "T42n1824_004:0062c14": "根見於好色即起貪心。若見惡色便生瞋恚。",
    "T42n1824_004:0062c15": "見不好不惡即生無明。因三煩惱發於三業。",
    "T42n1824_004:0062c16": "三業因緣往來六趣。總上六部於眼起於有",
    "T42n1824_004:0062c17": "見。方廣於眼起於無見。有無是六十二見根",
    "T42n1824_004:0062c18": "本。有無既成諸見便立。若有諸見必有於愛",
    "T42n1824_004:0062c19": "見。愛見煩惱不得解脫。今破此有無二見即",
    "T42n1824_004:0062c20": "愛見不生便得解脫。問云何破耶。答觀此眼",
    "T42n1824_004:0062c21": "根本來空寂。故不同六家之有。雖畢竟空而",
    "T42n1824_004:0062c22": "眼見宛然。故異方廣之無。故淨名經云。有",
    "T42n1824_004:0062c23": "佛世尊得真天眼。悉見諸法不以二相義。華",
    "T42n1824_004:0062c24": "嚴經云。眼根入三昧耳根起正受。觀眼無生",
    "T42n1824_004:0062c25": "無自性。說空寂滅無所有。如此等文並明眼",
    "T42n1824_004:0062c26": "根宛然而無所見。雖無所見而無所不見。故",
    "T42n1824_004:0062c27": "空有無礙。空有既無礙一根為六用六根為",
    "T42n1824_004:0062c28": "一用。用能為無用。無用而能用。以用無礙是",
    "T42n1824_004:0062c29": "故唯佛得稱為我。我者謂自在義也。又雙破",
    "T42n1824_004:0063a01": "凡夫二乘兩病故說此品。凡夫見有此六根",
    "T42n1824_004:0063a02": "起諸煩惱如鳥投網。二乘有六根即不能無",
    "T42n1824_004:0063a03": "六。若入觀無六根。即不能為六用。如淨名呵",
    "T42n1824_004:0063a04": "阿那律云。眼若作相則同外道。若無作相即",
    "T42n1824_004:0063a05": "是無為。不應有見。故失對當時受屈於二難。",
    "T42n1824_004:0063a06": "今明。菩薩了六無六無有礙相。則越聖越凡",
    "T42n1824_004:0063a07": "故說此品也。又說此品者。法華明六根清淨",
    "T42n1824_004:0063a08": "普賢觀經懺六根罪。彼經云。若有眼根惡業",
    "T42n1824_004:0063a09": "障不清淨。當誦大乘經思念第一義。是名懺",
    "T42n1824_004:0063a10": "悔眼能盡諸惡業。故知欲為真實懺悔當依",
    "T42n1824_004:0063a11": "此品觀六根畢竟空。大集經云。若有說言。眼",
    "T42n1824_004:0063a12": "見色乃至意能知諸法。是人流轉生死中無",
    "T42n1824_004:0063a13": "量億劫受諸苦。如是諸大乘正以觀六根為",
    "T42n1824_004:0063a14": "入道之要。是故此品總而釋之。又有此品來",
    "T42n1824_004:0063a15": "者。從因緣品至此有三立三破。初引毘曇論",
    "T42n1824_004:0063a16": "立。次引去來事立。今引經立。以備破三立故",
    "T42n1824_004:0063a17": "有三破也。又有此品來者。上兩品求生滅去",
    "T42n1824_004:0063a18": "來畢竟不可得。外人便謂。論主能見諸法無",
    "T42n1824_004:0063a19": "生滅去來。故上云。世間眼見故。若爾終有能",
    "T42n1824_004:0063a20": "見之眼所見之境。是故今明。既無生滅去來。",
    "T42n1824_004:0063a21": "豈有能見所見。即上破於生滅今泯於境智。",
    "T42n1824_004:0063a22": "故有此品來也。品八偈為二。初偈立。次七偈",
    "T42n1824_004:0063a23": "破。立中先長行問。所以引經者。既是經說。則",
    "T42n1824_004:0063a24": "必有六情。若無六情佛不應說有。又論主若",
    "T42n1824_004:0063a25": "言無六則破佛經。若不破佛經則六情便有。",
    "T42n1824_004:0063a26": "既有六情。上因緣去來豈得無耶。又上品云",
    "T42n1824_004:0063a27": "肉眼所見不可信者。佛不應說之。既說六情",
    "T42n1824_004:0063a28": "即六情可信。偈為二。上半列六情體。下半明",
    "T42n1824_004:0063a29": "六情用。行者緣也。六情緣於六塵也。又上半",
    "T42n1824_004:0063b01": "明六情。下半明六塵。所以破十二入者。眾事",
    "T42n1824_004:0063b02": "分毘曇。婆羅門問佛。何法攝一切法耶。佛答。",
    "T42n1824_004:0063b03": "十二入攝一切法。今觀十二入空則一切法",
    "T42n1824_004:0063b04": "不可得也。問意可是情餘五云何是情。答意",
    "T42n1824_004:0063b05": "當體名情。餘五生情識之果從果受稱也。六",
    "T42n1824_004:0063b06": "情亦名六根。五根能生五識。意根能生意識。",
    "T42n1824_004:0063b07": "六情亦名六依。為六識所依。六塵亦名六衰。",
    "T42n1824_004:0063b08": "令善衰滅。亦名六欲。是人所欲故也。但解見",
    "T42n1824_004:0063b09": "義不同。外道以神我能見。犢子亦明我能見。",
    "T42n1824_004:0063b10": "論人以識託眼根故識能見。雖用識見要須",
    "T42n1824_004:0063b11": "人御然用識見。本是曇摩多羅人義。毘曇人",
    "T42n1824_004:0063b12": "以根能見。故眼根是清淨色能見外法。雖用",
    "T42n1824_004:0063b13": "根見要須識在根中根即能見。若無有識空",
    "T42n1824_004:0063b14": "根不見。故用識能了別。異部人云。慧數是能",
    "T42n1824_004:0063b15": "見。復有人云。諸心數和合能見也。答曰無",
    "T42n1824_004:0063b16": "也第二論主破。就文為二。初長行標無。次偈",
    "T42n1824_004:0063b17": "本釋無。問外人引經明有六情。論主明無豈",
    "T42n1824_004:0063b18": "非破佛經耶。答然外計我與六情俱是妄。謂",
    "T42n1824_004:0063b19": "佛欲借於六妄止於我妄。執教之流遂言實",
    "T42n1824_004:0063b20": "有六情。故不解佛意。又佛說六情是妄者。意",
    "T42n1824_004:0063b21": "欲明六是空。而外人謂有妄。故亦不識佛意。",
    "T42n1824_004:0063b22": "又佛意說六是世諦。尋如來意欲令悟第一",
    "T42n1824_004:0063b23": "義。故說世諦。而小乘人謂實有六不知第一",
    "T42n1824_004:0063b24": "義。今言無六意。乃申佛說六意也。故涅槃",
    "T42n1824_004:0063b25": "云。為令眾生深識第一義故說世諦。若眾生",
    "T42n1824_004:0063b26": "不因世諦入第一義。諸佛終不說世諦也。佛",
    "T42n1824_004:0063b27": "說六者此明不六六義。欲令眾生因六悟不",
    "T42n1824_004:0063b28": "六。而外人謂是定情便成六故六。非但不知",
    "T42n1824_004:0063b29": "不六六。亦不能悟六不六。故外人是破經。論",
    "T42n1824_004:0063c01": "主明不六六。即是申於世諦。明因六悟不六。",
    "T42n1824_004:0063c02": "即是申第一義諦。既申二諦即發二智也。又",
    "T42n1824_004:0063c03": "佛說此六令悟不六。即於六內不起諸煩惱。",
    "T42n1824_004:0063c04": "而外人無始已來有此六根起諸煩惱。而稟",
    "T42n1824_004:0063c05": "佛教更復推斥諍於六根。故惑不除新病更",
    "T42n1824_004:0063c06": "起名破佛。論主與此相違。故名申教。問夫論",
    "T42n1824_004:0063c07": "說法不離二諦。今言無六依何諦耶。答二諦",
    "T42n1824_004:0063c08": "之中並無此六。世諦文中無性實六。第一義",
    "T42n1824_004:0063c09": "中無有假六。故云無也。偈本即是釋長行。汎",
    "T42n1824_004:0063c10": "論有四句。一偈釋偈。二長行釋偈。三長行釋",
    "T42n1824_004:0063c11": "長行。四偈釋長行。第二七偈破為二。初有",
    "T42n1824_004:0063c12": "六偈正破眼情。次有一偈類觀餘五。六偈即",
    "T42n1824_004:0063c13": "分為六。第一偈正破。第二指前破。第三重破。",
    "T42n1824_004:0063c14": "第四法無故人無。第五人無故法無。第六偈",
    "T42n1824_004:0063c15": "因無故果無。今束此六偈為二。初之五偈正",
    "T42n1824_004:0063c16": "破見因義。第二一偈破見所生果。就五偈中",
    "T42n1824_004:0063c17": "復為三類。初三偈破眼見。第二半偈破色見。",
    "T42n1824_004:0063c18": "第三一行半破人見。三偈即三。初一偈舉不",
    "T42n1824_004:0063c19": "自見況破見他。第二偈三時門破見他。第三",
    "T42n1824_004:0063c20": "偈就對色義破見他。今是舉不自見以破見",
    "T42n1824_004:0063c21": "他。問上有五家立見今破何人。答遍破一切。",
    "T42n1824_004:0063c22": "以一切師同明眼不自見而能見他故。舉不",
    "T42n1824_004:0063c23": "自見以況破見他。即遍破一切也。破意云。汝",
    "T42n1824_004:0063c24": "自體是眼。應見自體。若不見自體即自體非",
    "T42n1824_004:0063c25": "眼。又若非見而是眼便見非眼也。若爾應有",
    "T42n1824_004:0063c26": "離見之眼。亦應云離眼之見。又此難毘曇最",
    "T42n1824_004:0063c27": "切。彼明根是色。既能見他者亦應自見。彼救",
    "T42n1824_004:0063c28": "云。眼根是不可見有對色。故不可見。今破",
    "T42n1824_004:0063c29": "云。眼體既不為他所見云何能見他。如百論",
    "T42n1824_004:0064a01": "云。四大非眼見云何生眼見也。次難識見者。",
    "T42n1824_004:0064a02": "識能見他識應能自見。若言識非是可見法",
    "T42n1824_004:0064a03": "云何能自見。若爾非是可見法云何能見他。",
    "T42n1824_004:0064a04": "破人見亦類同之。又總難眾師眼不自見能",
    "T42n1824_004:0064a05": "見他者。此即半見半不見。應半眼半不眼。若",
    "T42n1824_004:0064a06": "從半見作名名為見名為眼者。亦應從半不",
    "T42n1824_004:0064a07": "見作名名為不見名為不眼。所以然者。自即",
    "T42n1824_004:0064a08": "為親他即為疎。既從見疎名為見者。從不見",
    "T42n1824_004:0064a09": "親應名不見。又數人明眼具十微而別有眼",
    "T42n1824_004:0064a10": "微。破云。眼是眾緣所成無有自性。云何言實",
    "T42n1824_004:0064a11": "有眼不自見而能見他。成論眼是假名無有",
    "T42n1824_004:0064a12": "自性。若無自性即是寂滅。云何執眼定能見",
    "T42n1824_004:0064a13": "耶。問曰眼雖不自見者救意云。燈能所俱是",
    "T42n1824_004:0064a14": "色入。故自照復照他。眼能見是眼入。所見",
    "T42n1824_004:0064a15": "是色入。是故見他不自見。此毘曇救也。依論",
    "T42n1824_004:0064a16": "人救者。眼能見是識所見為色。故能見他而",
    "T42n1824_004:0064a17": "不自見。犢子及外道同云。人是能見色是所",
    "T42n1824_004:0064a18": "見。同明人不可見色可見故。所以但見他不",
    "T42n1824_004:0064a19": "自見也。引火者依數人能燒是觸所燒具四",
    "T42n1824_004:0064a20": "微。故火不能自燒而能燒他。智度論亦云。色",
    "T42n1824_004:0064a21": "具能照觸具能燒。與數人大同也。答中為二。",
    "T42n1824_004:0064a22": "上半明火不能成見法。所以然者。眼即懸矚。",
    "T42n1824_004:0064a23": "火到薪方燒。不應舉合而救離也。又云。觀汝",
    "T42n1824_004:0064a24": "此義應是自燒不燒他自見不見他。何者火",
    "T42n1824_004:0064a25": "燒薪薪於火是自。所以能燒薪耳。若是他者",
    "T42n1824_004:0064a26": "何故不燒餘薪耶。等是他等燒應。不爾等",
    "T42n1824_004:0064a27": "應不燒。而燒被燒之薪不燒餘薪。即被燒",
    "T42n1824_004:0064a28": "之薪非他即是自燒義也。見義亦爾。眼見於",
    "T42n1824_004:0064a29": "色色於眼是自。故眼能見色。若是他者即不",
    "T42n1824_004:0064b01": "能見。若言是他而能見者。眼何故不見非見",
    "T42n1824_004:0064b02": "之色耶。而不見非見之色但見於見色。當知",
    "T42n1824_004:0064b03": "色於眼是自故見。於他即不見。此乃是見自",
    "T42n1824_004:0064b04": "不見他。何名見他不見自。又火喻不能成眼",
    "T42n1824_004:0064b05": "見法者。離眼有色離眼無火。故不應舉不離",
    "T42n1824_004:0064b06": "以救離義。如百論云。離泥無瓶而眼色異故",
    "T42n1824_004:0064b07": "也。下半釋不能成。舉三時門破者。一欲遮",
    "T42n1824_004:0064b08": "其後救。論主引燈為並。外人舉火來救。今破",
    "T42n1824_004:0064b09": "火竟。或可更引刀指於自無能於他有用。故",
    "T42n1824_004:0064b10": "舉三時門遍破一切於自不能於他能也。二",
    "T42n1824_004:0064b11": "者欲令外人因前觀門通徹於後。是故指前",
    "T42n1824_004:0064b12": "而破於後。三者上奪不自見即不見他。今縱",
    "T42n1824_004:0064b13": "見他故開三時責。即前奪後縱也。復次見若",
    "T42n1824_004:0064b14": "未見時下。依偈數之此是第三重破。重破者。",
    "T42n1824_004:0064b15": "上三雙已周。初偈舉自破他。次偈正破他。即",
    "T42n1824_004:0064b16": "自他一雙。二者初偈就法說破。次偈喻說破。",
    "T42n1824_004:0064b17": "謂法譬一雙。三初偈正破。次偈指前破。即三",
    "T42n1824_004:0064b18": "周破竟。今復破之。故名重破也。就三義破眼",
    "T42n1824_004:0064b19": "見者。初偈舉不自見況破見他。次舉三時門",
    "T42n1824_004:0064b20": "正破見他。此二是就眼破眼也。今第三就色",
    "T42n1824_004:0064b21": "破眼見。眼未對色不名見。因對色方名見。即",
    "T42n1824_004:0064b22": "見義在色不在於眼。二者云。眼即是見見即",
    "T42n1824_004:0064b23": "是眼。既見未見常名為眼。即應見未見常名",
    "T42n1824_004:0064b24": "為見。今有時見有時不見。即有時是眼有時",
    "T42n1824_004:0064b25": "是非眼。三者若見未見常是眼。亦應眼未眼",
    "T42n1824_004:0064b26": "常見。四者難云。若眼是見眼遂有時見不見。",
    "T42n1824_004:0064b27": "亦應見是眼見遂有時眼不眼。若無有見而",
    "T42n1824_004:0064b28": "非眼。亦應無有眼而非見。五者難云。若眼有",
    "T42n1824_004:0064b29": "時見有時不見。即知眼未必是見義。汝不應",
    "T42n1824_004:0064c01": "言眼定是見義也。六者顛倒品云。色等未與",
    "T42n1824_004:0064c02": "心和合時空無所有。如色未與眼合時即無",
    "T42n1824_004:0064c03": "色。既無色亦無眼。未合既畢竟無。云何將無",
    "T42n1824_004:0064c04": "可令有耶。又何得因緣未合時無。只因緣合",
    "T42n1824_004:0064c05": "時亦無。如眼因色故有見見乃屬色。色因眼",
    "T42n1824_004:0064c06": "故可見可見乃屬眼。若爾豈得言見但屬眼",
    "T42n1824_004:0064c07": "可見屬色。見既不屬眼豈復屬色。可見既不",
    "T42n1824_004:0064c08": "屬色寧復屬眼。故知眼色無自性。無自性故",
    "T42n1824_004:0064c09": "空。所以華嚴云。觀眼無生無自性說空寂滅",
    "T42n1824_004:0064c10": "無所有也。七者依文難云。眼既是見義。未對",
    "T42n1824_004:0064c11": "色時能見可名見耳。未對色時畢竟不見。後",
    "T42n1824_004:0064c12": "對色云何得見。成論文云。同性不依時是眼",
    "T42n1824_004:0064c13": "而不見。同性者未見眼與見時眼同是眼性。",
    "T42n1824_004:0064c14": "識未依時即不見。若爾識依故見不依即不",
    "T42n1824_004:0064c15": "見。即見無自體。又眼是見義不見亦名眼。色",
    "T42n1824_004:0064c16": "是礙義不礙應是色。復次二處俱無見法者。",
    "T42n1824_004:0064c17": "依偈是第四明法無故人無。就義破者。上三",
    "T42n1824_004:0064c18": "門破眼無見義竟。今第四破色無見義。所以",
    "T42n1824_004:0064c19": "破色無見者。承第三偈生。上云對色方見不",
    "T42n1824_004:0064c20": "對色不見。即見義在色不在於眼。恐外人復",
    "T42n1824_004:0064c21": "云色應有見故。次破色無見也。今更騰前偈",
    "T42n1824_004:0064c22": "意他問。無眼時不能見云何屬色。答無色時",
    "T42n1824_004:0064c23": "不見。對色方見。遂言眼見色不見。亦應今色",
    "T42n1824_004:0064c24": "對眼方見。應是色見眼不見。又眼對色而云",
    "T42n1824_004:0064c25": "眼見色。亦應色對眼色見眼也。他救云。雖復",
    "T42n1824_004:0064c26": "相因而從勝受名。如因水土穀子而牙得生。",
    "T42n1824_004:0064c27": "而名穀牙不名餘牙。今責云。汝無水土牙終",
    "T42n1824_004:0064c28": "不生。何故從勝受名耶。二處俱無見者有三",
    "T42n1824_004:0064c29": "義。一是眼處。二是色處。二俱無見。眼是能",
    "T42n1824_004:0065a01": "見尚無有見。色體非見云何能見。二者見處",
    "T42n1824_004:0065a02": "非見處。上責見成非見恐外人云見不能見",
    "T42n1824_004:0065a03": "即非見應能見。故名非見亦不見。同前緣尚",
    "T42n1824_004:0065a04": "不生何況非緣。三者是眼處人處。上已責眼",
    "T42n1824_004:0065a05": "不能見恐外人云獨眼不能見須人御眼方乃",
    "T42n1824_004:0065a06": "得見。故明人亦不見。若人能見盲亦有人。應",
    "T42n1824_004:0065a07": "能見也。偈上半明法無下半辨人無。見不能",
    "T42n1824_004:0065a08": "有見指品初三偈破也。非見亦不見即此偈",
    "T42n1824_004:0065a09": "直非之。既稱非見云何能見。下半正明人無。",
    "T42n1824_004:0065a10": "即是第三破人見義。上破毘曇云眼見義。今",
    "T42n1824_004:0065a11": "破外道犢子及成論假人能見義。問云何是",
    "T42n1824_004:0065a12": "法無故人亦無耶。答眼既不能見。即知人亦",
    "T42n1824_004:0065a13": "不能見故是法無故人無也。若言人見盲既",
    "T42n1824_004:0065a14": "有人。何不用耳見耶。破成論云。識既能見。識",
    "T42n1824_004:0065a15": "託耳何不能見。若要用眼方見不用眼不見。",
    "T42n1824_004:0065a16": "此是眼見。何關人見。破識亦爾。識要託眼方",
    "T42n1824_004:0065a17": "見託餘不見即是眼見。何關識見。長行前釋",
    "T42n1824_004:0065a18": "上半次釋下半。釋下半為三。初牒。何以故",
    "T42n1824_004:0065a19": "釋。有進退二難。初明人見即盲人應見。次明",
    "T42n1824_004:0065a20": "眼見即人墮盲。後舉偈結。易知也。復次離見",
    "T42n1824_004:0065a21": "不離見依偈是第五人無故法無也。若破三",
    "T42n1824_004:0065a22": "種見義猶屬第三破人見義。偈為二。上半明",
    "T42n1824_004:0065a23": "人無下半辨法無。上半舉離不離釋前偈下",
    "T42n1824_004:0065a24": "半法無故人無。若離見有見者盲人應能見。",
    "T42n1824_004:0065a25": "而盲不能見。即離見無見者。若不離見有見",
    "T42n1824_004:0065a26": "者。即見在眼而者便無見。即亦無者。下半明",
    "T42n1824_004:0065a27": "法無。本由者御眼見色。既其無者。即無能御",
    "T42n1824_004:0065a28": "之人便無所御之眼。故無所取之色。長行云",
    "T42n1824_004:0065a29": "有無即是離不離。有是不離。以有見即有見",
    "T42n1824_004:0065b01": "者。無見有者故無是離也。見可見無故者。依",
    "T42n1824_004:0065b02": "偈是第六明因無故果無。所言因者。眼色和",
    "T42n1824_004:0065b03": "合生於眼識乃至四取。故眼色為因識等為",
    "T42n1824_004:0065b04": "果。若望品意從品初都是破見因竟。謂求三",
    "T42n1824_004:0065b05": "種見不得即明無因。是故今第二次明無果。",
    "T42n1824_004:0065b06": "見可見無故近牒第五偈下半遠牒一品破",
    "T42n1824_004:0065b07": "也。識等四法無者破無果也。依成實義眼色",
    "T42n1824_004:0065b08": "和合生於眼識。識生想想生受受生行。次第",
    "T42n1824_004:0065b09": "取假實境。上既破無眼見色。即四心不生也。",
    "T42n1824_004:0065b10": "依毘曇義者。上以破無眼見色。今次破無四",
    "T42n1824_004:0065b11": "法。四法者眼色和合生於眼識。眼識所以得",
    "T42n1824_004:0065b12": "生。次由觸觸和合根塵。以觸和合根塵即生",
    "T42n1824_004:0065b13": "苦樂捨三受。三受後次生愛。雖生餘心數但",
    "T42n1824_004:0065b14": "受是三界果報主故偏說生受。三受後次生",
    "T42n1824_004:0065b15": "三毒。但愛是三界受生本故偏說愛也。眾事",
    "T42n1824_004:0065b16": "分正明此四法。與今長行同。大品亦明眼觸",
    "T42n1824_004:0065b17": "因緣生受乃至意觸因緣生受也。四取者婆",
    "T42n1824_004:0065b18": "沙云。四方馳求名為四取。勝鬘經以四住地",
    "T42n1824_004:0065b19": "為四取。故云有漏業因四取為緣生三界內",
    "T42n1824_004:0065b20": "也。今此中別明四取。依毘曇總攝百八煩惱",
    "T42n1824_004:0065b21": "為四取體。三界有利鈍二使。各開二分。欲界",
    "T42n1824_004:0065b22": "鈍使取外五欲名為欲取。上二界鈍使不取",
    "T42n1824_004:0065b23": "外五欲不名欲取。但取內法名我語取。三界",
    "T42n1824_004:0065b24": "四見為見取。三界惑取名為惑取。鈍使就界",
    "T42n1824_004:0065b25": "分二。利使約重輕為兩。惑取雖一但內外二",
    "T42n1824_004:0065b26": "人計非道為道。此過既深。故獨為一取。餘四",
    "T42n1824_004:0065b27": "見合為一取。成論明四取其體即局也。等諸",
    "T42n1824_004:0065b28": "緣者四取既無。即不起三業。三業無故未來",
    "T42n1824_004:0065b29": "二果亡。觀見可見空。即十二緣河竭佛性水",
    "T42n1824_004:0065c01": "生。此偈即明破六情之大意也。耳鼻舌身意",
    "T42n1824_004:0065c02": "下。第二類破五情等法。釋根塵合離有二師。",
    "T42n1824_004:0065c03": "數云。三根合謂鼻舌身。三根離即眼耳意。成",
    "T42n1824_004:0065c04": "論總六根四句。眼但離不合。鼻舌身但合不",
    "T42n1824_004:0065c05": "離。耳亦離亦合。聞外聲為離。聞耳鳴為合。意",
    "T42n1824_004:0065c06": "非離非合。以無形故。今此偈總明六情不可",
    "T42n1824_004:0065c07": "得離合之性即空也。",
    "T42n1824_004:0065c08": "五陰品第四",
    "T42n1824_004:0065c09": "上已觀六情。今復觀五陰者。以受悟不同宜",
    "T42n1824_004:0065c10": "歷明觀行也。二者諸方等經明陰入界空。今",
    "T42n1824_004:0065c11": "欲釋經歷諸空義故。上明界入空今次觀五",
    "T42n1824_004:0065c12": "陰。問經何故說陰入界空耶。答大集經諸魔",
    "T42n1824_004:0065c13": "子令舍利弗舞。身子答云。汝當舞我當歌。歌",
    "T42n1824_004:0065c14": "曰我今不求陰界入。無量世來虛妄故。若有",
    "T42n1824_004:0065c15": "貪求如是法是人終不得解脫。魔子聞之發",
    "T42n1824_004:0065c16": "菩提心。故知見陰界入不得解脫。知本性空",
    "T42n1824_004:0065c17": "便得道也。又如大品明菩薩習應波若。命初",
    "T42n1824_004:0065c18": "即云習色空受想行識空。是名與波若相應。",
    "T42n1824_004:0065c19": "佛在世利根直聞色空便能得道。今為鈍者",
    "T42n1824_004:0065c20": "廣解釋之。令與波若相應。是故觀於五陰。問",
    "T42n1824_004:0065c21": "大小乘經論皆前明五陰。次十二入後十八",
    "T42n1824_004:0065c22": "界。上六情品具破界入。偈云。此眼等六情行",
    "T42n1824_004:0065c23": "色等六塵。則是十二入義。後偈云。識等四法",
    "T42n1824_004:0065c24": "無。即明無六識。即是破十八界。今何故先破",
    "T42n1824_004:0065c25": "界入後觀五陰。答因緣去來釋八不始末。即",
    "T42n1824_004:0065c26": "辨一切法空。外人不受一切法空故。引佛說",
    "T42n1824_004:0065c27": "十二入攝一切法證一切法是有。故前破十",
    "T42n1824_004:0065c28": "二入及十八界。界入既竟始得觀五陰空耳。",
    "T42n1824_004:0065c29": "二者鉤鎖接次相生者。因緣品明一切法無",
    "T42n1824_004:0066a01": "生。外人舉現事去來證有萬法。既破無所見",
    "T42n1824_004:0066a02": "去來。次舉能見之眼來救。是故次破六情之",
    "T42n1824_004:0066a03": "用。破用既竟復引五陰法體證有於用。故今",
    "T42n1824_004:0066a04": "破陰體也。陰入開合者。依毘曇十二入中十",
    "T42n1824_004:0066a05": "種色入并法入中少分無作色以為色陰意入",
    "T42n1824_004:0066a06": "即識陰。法入除無為。取想受為二陰。餘即行",
    "T42n1824_004:0066a07": "陰也。陰與界開合者。十八界中十色界及法",
    "T42n1824_004:0066a08": "界少分無作色為色陰。七心界為識陰。法界",
    "T42n1824_004:0066a09": "中除無為取想受二數以為二陰餘為行陰。",
    "T42n1824_004:0066a10": "界入開合者。五根五塵及法入二門相似。唯",
    "T42n1824_004:0066a11": "異開意入為七心界耳。問何故偏取想受二",
    "T42n1824_004:0066a12": "數為二陰。答略有二義。一者想能生見。受能",
    "T42n1824_004:0066a13": "生愛。二者想修無色受修初禪。有此強力。故",
    "T42n1824_004:0066a14": "偏取也。成實明十四種色為色陰。五根五塵",
    "T42n1824_004:0066a15": "及以四大。毘曇以四大是實法故屬觸塵。成",
    "T42n1824_004:0066a16": "實觸是實法四大是假。故離之也。曇摩多羅",
    "T42n1824_004:0066a17": "部但明十種色無有無作。俱異數論。次大乘",
    "T42n1824_004:0066a18": "有三釋。一云佛果有色故涅槃云。捨無常色",
    "T42n1824_004:0066a19": "獲得常色。二云佛果無色。而經云有者此是",
    "T42n1824_004:0066a20": "妙有炳然。故云色耳。三釋云從七地已還此",
    "T42n1824_004:0066a21": "即有色。八地以上無復有色。亦無四心。故地",
    "T42n1824_004:0066a22": "經云。爾時過意界住在智業中也。通稱陰者",
    "T42n1824_004:0066a23": "謂陰蓋為義。有此五陰蓋於眾生不得解脫。",
    "T42n1824_004:0066a24": "如雀在瓶物覆其口故云陰。又云陰者陰殺",
    "T42n1824_004:0066a25": "也。其義主殺。以此五法能害慧命。是故經中",
    "T42n1824_004:0066a26": "喻旃陀羅。羅什後翻名為五眾。以此五法共",
    "T42n1824_004:0066a27": "聚成人目之為眾。又此五法各有眾多。如色",
    "T42n1824_004:0066a28": "陰有無量色。餘四亦爾。故名眾也。問云何",
    "T42n1824_004:0066a29": "觀五陰耶。答眾生已受五陰身常為所害。如",
    "T42n1824_004:0066b01": "涅槃云。觀察五陰如五旃陀羅。乃至過旃陀",
    "T42n1824_004:0066b02": "羅。而內道外道小乘大乘更封執五陰種種",
    "T42n1824_004:0066b03": "異說。或言前後或言一時。或言佛果有色或",
    "T42n1824_004:0066b04": "云無色。故內外大小互興諍論。各執己法為",
    "T42n1824_004:0066b05": "是他說為非。如此之人不能除旃陀羅。而於",
    "T42n1824_004:0066b06": "五陰復生諸見。即旃陀羅上更起旃陀羅。論",
    "T42n1824_004:0066b07": "主今觀五陰畢竟不可得。既無五陰亦無不",
    "T42n1824_004:0066b08": "五亦五不五非五不五。如大品云。行亦不受。",
    "T42n1824_004:0066b09": "不行亦不受。行不行亦不受。非行非不行亦",
    "T42n1824_004:0066b10": "不受。乃至不受亦不受。是名菩薩無受三昧。",
    "T42n1824_004:0066b11": "不與聲聞辟支佛共。問五句不受何所歸耶。",
    "T42n1824_004:0066b12": "答若能如此悟者歸於本鄉。是故經云。本際",
    "T42n1824_004:0066b13": "為鄉絕句為里。而眾生任運受此陰身已失",
    "T42n1824_004:0066b14": "本鄉。今大小學人於五陰法復起諍論。是為",
    "T42n1824_004:0066b15": "失內更復失矣。故去城踰遠岐路逾多。又若",
    "T42n1824_004:0066b16": "能知五陰空。即是捨旃陀羅。又是捨無常色",
    "T42n1824_004:0066b17": "獲得常色。受想行識亦復如是。問云何得爾。",
    "T42n1824_004:0066b18": "答以了悟色陰生滅不可得。即無常色不生。",
    "T42n1824_004:0066b19": "生滅色既不生。即無生滅色便現。故大品云。",
    "T42n1824_004:0066b20": "諸法若生波若即不生。波若生故諸法即不",
    "T42n1824_004:0066b21": "生。問若觀五陰畢竟空者。佛經何故分別五",
    "T42n1824_004:0066b22": "陰。答佛分別五者。欲因分別令知五陰是空。",
    "T42n1824_004:0066b23": "而封教之徒不領陰空但存分別。故失佛意。",
    "T42n1824_004:0066b24": "又有所分別障慧眼。障慧眼故不能如實分",
    "T42n1824_004:0066b25": "別。若息分別即除分別障。故正觀眼開得實",
    "T42n1824_004:0066b26": "智慧。既得實智。即得權智能無分別中善巧",
    "T42n1824_004:0066b27": "分別。雖復分別未曾分別。故寶積歎云。能善",
    "T42n1824_004:0066b28": "分別諸法相於第一義而不動。問毘曇亦知",
    "T42n1824_004:0066b29": "五陰無常苦空無我。五陰從因生故無常。五",
    "T42n1824_004:0066c01": "陰為四相刀切之。違其住性故苦。以無常切",
    "T42n1824_004:0066c02": "之不得自在故無我。無我故空。空與無我異",
    "T42n1824_004:0066c03": "者無離陰我故云空。無即陰我故為無我。與",
    "T42n1824_004:0066c04": "大乘觀行有何異耶。答毘曇觀察五陰但得",
    "T42n1824_004:0066c05": "人空未得法空。故五旃陀羅都未滅也。大乘",
    "T42n1824_004:0066c06": "不但知五內無我。亦知無有五陰。故始離於",
    "T42n1824_004:0066c07": "五也。問成實論云。知五陰所成假名人空。復",
    "T42n1824_004:0066c08": "明五陰實法亦空。與大乘何異。答三藏多明",
    "T42n1824_004:0066c09": "人空少明法空。大乘多明法空少明人空。所",
    "T42n1824_004:0066c10": "以然者。小乘尚知人空。何況大乘。是以大乘",
    "T42n1824_004:0066c11": "多明法空。是故為異。以三藏經多明人空少",
    "T42n1824_004:0066c12": "明法空。毘曇成實俱學三藏。有得人空有得",
    "T42n1824_004:0066c13": "法空。又小乘雖明二空未得五陰本來寂滅。",
    "T42n1824_004:0066c14": "如法華云。諸法從本來常自寂滅性。佛子行",
    "T42n1824_004:0066c15": "道已來世得作佛。以未得本來寂滅故未到",
    "T42n1824_004:0066c16": "本鄉。是以二乘猶在門外。故猶受變易生死。",
    "T42n1824_004:0066c17": "又二乘雖知五陰空不知五陰即在佛性。涅",
    "T42n1824_004:0066c18": "槃經云。眾生佛性住五陰中。問若五陰中別",
    "T42n1824_004:0066c19": "有佛性。與外道陰內有我何異。答了其五陰",
    "T42n1824_004:0066c20": "本來寂滅名為佛性。不別有佛性住在陰身。",
    "T42n1824_004:0066c21": "品有九偈為二。初七偈求五陰畢竟空。第二",
    "T42n1824_004:0066c22": "兩偈歎美畢竟空。小乘五百部聞五陰畢竟",
    "T42n1824_004:0066c23": "空如刀傷心。大士聞之即生歡喜。是故稱歎。",
    "T42n1824_004:0066c24": "法華云。復有住禪得神通力聞諸法空心大",
    "T42n1824_004:0066c25": "歡喜。是故歎之。七偈為二。初六偈觀色陰空。",
    "T42n1824_004:0066c26": "次一偈觀四陰空。色陰麁顯。故前觀四心陰",
    "T42n1824_004:0066c27": "昧。即後破。又色陰在初四心居後。又去來",
    "T42n1824_004:0066c28": "六情觀色陰之用不可得。今次觀色體空。觀",
    "T42n1824_004:0066c29": "色為三。第一三偈作因果不相離門破。第二",
    "T42n1824_004:0067a01": "兩偈有因無因門破。第三一偈相似不相似",
    "T42n1824_004:0067a02": "門破。三偈又二。初偈標章門兩偈釋章門。章",
    "T42n1824_004:0067a03": "門為二。上半離因無果章門。下半離果無因",
    "T42n1824_004:0067a04": "章門。問云何是色因果耶。答若即事言。頭",
    "T42n1824_004:0067a05": "足為因七尺之身為果。若就義者如外道云。",
    "T42n1824_004:0067a06": "從五塵生五大。五大生十一根。十一根生色",
    "T42n1824_004:0067a07": "身。色身為果餘者為因。數人四大造五根。四",
    "T42n1824_004:0067a08": "大為因五根為果。成論四微成四大。四大成",
    "T42n1824_004:0067a09": "五根。五根成色陰。色陰是果。餘並為因。數",
    "T42n1824_004:0067a10": "論同以過去善惡業生此報果也。問因果不",
    "T42n1824_004:0067a11": "相離云何是破耶。答外人言。色與色因相因",
    "T42n1824_004:0067a12": "故而有。論主明只為色因與色相因故無。以",
    "T42n1824_004:0067a13": "相因故無自性。無自性即畢竟空。色本無體",
    "T42n1824_004:0067a14": "因緣故生。以過去業行為因。今世四大為緣。",
    "T42n1824_004:0067a15": "藉此因緣是故有色。當知即是空也。如以面",
    "T42n1824_004:0067a16": "為因以鏡為緣。像於中現而像畢竟空。又四",
    "T42n1824_004:0067a17": "諦品云。果從罪福生。云何言不空。此釋經",
    "T42n1824_004:0067a18": "云色即是空。只以從因生故所以空也。長行",
    "T42n1824_004:0067a19": "云。除縷即無布者。而縷布互得相因。而惑",
    "T42n1824_004:0067a20": "者多執一邊謂離縷無布布為縷所成。而不",
    "T42n1824_004:0067a21": "信離布無縷。云縷不為布所成。故除布有縷。",
    "T42n1824_004:0067a22": "今明縷布相因猶是一例耳。今問。汝既有即",
    "T42n1824_004:0067a23": "布之縷。復有異布之縷。亦應有即縷之布離",
    "T42n1824_004:0067a24": "縷之布。若即布之縷。此縷成布。離布之縷",
    "T42n1824_004:0067a25": "此不成布者。亦應有即縷之布此布成縷。異",
    "T42n1824_004:0067a26": "縷之布此布不成縷。問何者是即布之縷異",
    "T42n1824_004:0067a27": "布之縷也。答用縷織作布。是即布之縷。不用",
    "T42n1824_004:0067a28": "縷織作布。是異布之縷。今因布有縷。此是",
    "T42n1824_004:0067a29": "離布無縷。不因布有縷。此是離布之縷。問曰",
    "T42n1824_004:0067b01": "若離色因有色下生第二偈。故發問。若望數",
    "T42n1824_004:0067b02": "論報因因果因滅於前果生於後。即是離色",
    "T42n1824_004:0067b03": "因有色。若望毘曇。四大為能造色為所造。其",
    "T42n1824_004:0067b04": "體既異亦名為離。成實四塵是實法。四大及",
    "T42n1824_004:0067b05": "五根皆是假名。假實為異亦是離義也。答中",
    "T42n1824_004:0067b06": "為二。上半明相離即墮無因。下半傳顯無因",
    "T42n1824_004:0067b07": "之過。文易見也。長行前釋上半無因。從無因",
    "T42n1824_004:0067b08": "而有法次釋下半。開為六。一釋。二救。三破",
    "T42n1824_004:0067b09": "救。四重救。五重破。六總結。初如文。問曰下",
    "T42n1824_004:0067b10": "第二救義。外道中識常者。有解云。識是神異",
    "T42n1824_004:0067b11": "名。統御為神。神了別名識。故神是無因常也。",
    "T42n1824_004:0067b12": "有解云。外道亦明識是常。如僧佉云。覺體是",
    "T42n1824_004:0067b13": "常。覺即是識也。成論文云。莎提比丘計有一",
    "T42n1824_004:0067b14": "識流轉五道。故識是常。答曰下第三破救。初",
    "T42n1824_004:0067b15": "總非之。有言無義。故云但也。次開二關責之。",
    "T42n1824_004:0067b16": "有因無因者。因名所以也。若有所以說常即",
    "T42n1824_004:0067b17": "是有因。不應云無因。若無所以即無事可證。",
    "T42n1824_004:0067b18": "何以知有。既不可知有。即無此法。同我上",
    "T42n1824_004:0067b19": "明無因法世間所無。問曰有二種因者。第四",
    "T42n1824_004:0067b20": "重救。總明因義有二。一作因即是生因。二言",
    "T42n1824_004:0067b21": "說因謂了因。上明無因無有作因。是故為常。",
    "T42n1824_004:0067b22": "有言說因。指示令前人知有此法。故有言說",
    "T42n1824_004:0067b23": "因。答上同我說之難也。然常法有二種了因。",
    "T42n1824_004:0067b24": "一總了因。即是言說。二別了因。如空以滅色",
    "T42n1824_004:0067b25": "為相。時假節氣華果等。今總證有無因法。故",
    "T42n1824_004:0067b26": "明有通了因也。答曰下第五破救。六種品破",
    "T42n1824_004:0067b27": "無虛空。即是破無言說因。又求虛空不可得。",
    "T42n1824_004:0067b28": "言說與誰為因。餘事後當破。時如時品。涅",
    "T42n1824_004:0067b29": "槃如涅槃品。識如行品。此論無有破方文。但",
    "T42n1824_004:0067c01": "邪見品末炎及之耳。復次現事尚可破者。現",
    "T42n1824_004:0067c02": "事是去來六情也。所以偏破微塵者。內外二",
    "T42n1824_004:0067c03": "家同以微塵為色本。今正破色陰故別破其",
    "T42n1824_004:0067c04": "本。問何故云微塵不可見。答外道計塵無十",
    "T42n1824_004:0067c05": "方分不可見。如百論破塵品。內道明非肉眼",
    "T42n1824_004:0067c06": "見。故言不可見耳。第六章如文。問曰若離",
    "T42n1824_004:0067c07": "色有色因下。生第二釋離果無因章門。此義",
    "T42n1824_004:0067c08": "世間外道小乘大乘並言。未有果時有因。即",
    "T42n1824_004:0067c09": "是離果有因也。答中上半正破。下半傳破。長",
    "T42n1824_004:0067c10": "行言指前破緣品中。是結破四緣中第二若",
    "T42n1824_004:0067c11": "謂緣無果偈也。若已有色下。第二兩偈就有",
    "T42n1824_004:0067c12": "因無因門破。所以有此破來者。前三偈明因",
    "T42n1824_004:0067c13": "果不相離破其因果相離。外人便謂果必由",
    "T42n1824_004:0067c14": "因因必由果而有因果。是故今破其不相離",
    "T42n1824_004:0067c15": "也。就文為三。初就有因門破。次就無因門破。",
    "T42n1824_004:0067c16": "第三呵責。因者諸分也。果者總身也。若諸",
    "T42n1824_004:0067c17": "分之內已有總身即不假諸分所成。若諸分",
    "T42n1824_004:0067c18": "之內無有總身。雖假諸分終不能生。故有因",
    "T42n1824_004:0067c19": "無因俱不生果。破毘曇四大中已有色。有色",
    "T42n1824_004:0067c20": "即不須造。無色不可造。成論四微中已有四",
    "T42n1824_004:0067c21": "大。本無四大亦作此責。問曰若二處俱不然",
    "T42n1824_004:0067c22": "下。此生無因破也。外人既聞有無二門俱不",
    "T42n1824_004:0067c23": "由因。便墮無因之見。問上長行已立三家無",
    "T42n1824_004:0067c24": "因。今何故復立。答前立常法無因。今立無",
    "T42n1824_004:0067c25": "常法無因。問上云離色因有色。亦是立無常",
    "T42n1824_004:0067c26": "無因。答上云離耳。不言無也。外道計隣虛塵",
    "T42n1824_004:0067c27": "圓而是常。不從因生。阿毘曇云。七微生阿耨",
    "T42n1824_004:0067c28": "塵。阿耨塵即是有因。七微極細是無因。與",
    "T42n1824_004:0067c29": "外道異者。一為四大所造有所作因。二為四",
    "T42n1824_004:0068a01": "相所遷是共有因。三從業起果報因生。但無",
    "T42n1824_004:0068a02": "十方分與外道同。成論師二解。一釋云。有",
    "T42n1824_004:0068a03": "中折之不盡則細更復有細因更從因。此同",
    "T42n1824_004:0068a04": "上有無二門破之。次釋云。拆之即盡無復更",
    "T42n1824_004:0068a05": "細。故名隣虛。乃無四大所造。而為三相所遷。",
    "T42n1824_004:0068a06": "以其極細不可分之為十方。而在物之東謂",
    "T42n1824_004:0068a07": "之為西。在物之西謂之為東。故名有十方分。",
    "T42n1824_004:0068a08": "此是無因而有色也。無明初念託空而起。兩",
    "T42n1824_004:0068a09": "家同是心無因義也。微塵以心為因。心無因",
    "T42n1824_004:0068a10": "即塵亦無因。答曰下直總呵之。以佛法無有",
    "T42n1824_004:0068a11": "無因之義故不須破之也。又有因尚可破何",
    "T42n1824_004:0068a12": "況無因。又上已云。無因法世間所無。故但總",
    "T42n1824_004:0068a13": "非而已。是故有智者不應分別色。第三呵責。",
    "T42n1824_004:0068a14": "分別者即上因果相離不相離有因無因等乃",
    "T42n1824_004:0068a15": "至分別。定有十一及與十四。今並呵之。長行",
    "T42n1824_004:0068a16": "云。分別名凡夫者。雖有世間外道小乘大乘。",
    "T42n1824_004:0068a17": "此之四人並立有色。而分別之皆是凡夫也。",
    "T42n1824_004:0068a18": "以無明愛染者。此明從癡起愛。即愛煩惱也。",
    "T42n1824_004:0068a19": "然後以邪見分別三世有無。於舊惑上起新",
    "T42n1824_004:0068a20": "煩惱也。如此之人不能畢故更復造新。即為",
    "T42n1824_004:0068a21": "五旃陀羅之所害也。今觀五畢竟空。即新故",
    "T42n1824_004:0068a22": "二惑便斷。故得解脫也。復次相似不相似者。",
    "T42n1824_004:0068a23": "此第三似不似門破。上因果相離不相離及",
    "T42n1824_004:0068a24": "有因無因門窮之已遍。但無始來有此陰身",
    "T42n1824_004:0068a25": "空觀不成有心常現。故論主更開二門以觀",
    "T42n1824_004:0068a26": "察之。又此章來者外人云。今實見殺生短壽。",
    "T42n1824_004:0068a27": "是相似義。種羊角葦生。倒種牛毛蒲生。是",
    "T42n1824_004:0068a28": "不似義。水月鏡像是相似義。泥瓶縷布是不",
    "T42n1824_004:0068a29": "相似。一切因果既有似不似。即有因果何得",
    "T42n1824_004:0068b01": "言都無耶。若都無因果墮邪見。是故今次破",
    "T42n1824_004:0068b02": "其似不似明二俱不成。由外人倒見有。今求",
    "T42n1824_004:0068b03": "其倒見有不得故名無所有。若復執無還是",
    "T42n1824_004:0068b04": "倒見無耳。問似不似云何不成。答見身望頭",
    "T42n1824_004:0068b05": "足總別不同。一多為異云何相似。人別不成",
    "T42n1824_004:0068b06": "畜生之總云何不似。又似不似猶是一異義",
    "T42n1824_004:0068b07": "耳。頭足與身一身一即頭足一。若頭足與身",
    "T42n1824_004:0068b08": "異除頭足應有總身。受陰及想陰下。第二倒",
    "T42n1824_004:0068b09": "破四陰。色心相依。上求色不得。即心無所依。",
    "T42n1824_004:0068b10": "是故無心。又既已三門求色不可得。今還以",
    "T42n1824_004:0068b11": "三門求心亦不可得。五陰有三種次第。一依",
    "T42n1824_004:0068b12": "成論取境次第者。識得實法。想得假名。受",
    "T42n1824_004:0068b13": "領納好惡。行起善惡。依毘曇有二種次第。一",
    "T42n1824_004:0068b14": "麁細次第。色最麁故前說。受覺苦樂亦麁故",
    "T42n1824_004:0068b15": "次色。想取像貌故次受。行起貪瞋亦麁故次",
    "T42n1824_004:0068b16": "想。識唯得青黃境故最細。二觀行次第無始",
    "T42n1824_004:0068b17": "已來。男為女色女為男色。故前觀色陰。所以",
    "T42n1824_004:0068b18": "貪色者由樂受故。所以有樂受者。以想取像",
    "T42n1824_004:0068b19": "貌故。所以想取像貌者。由行心分別故。所以",
    "T42n1824_004:0068b20": "有行者根本由心識故最後說識。今此文正",
    "T42n1824_004:0068b21": "是毘曇及諸經明次第義也。今造論者欲歎",
    "T42n1824_004:0068b22": "美空義而說偈下。第二次明歎美空。問何故",
    "T42n1824_004:0068b23": "就此品末歎美空耶。答一者隨寄一品末並",
    "T42n1824_004:0068b24": "得論之。二者大小乘經論多就陰門以作觀",
    "T42n1824_004:0068b25": "門。故就此品以歎美之。如毘曇陰內無人故",
    "T42n1824_004:0068b26": "空。不自在故無我。但空人不空陰。成實二",
    "T42n1824_004:0068b27": "聖行義於眾生中不見眾生為空行。見陰亦",
    "T42n1824_004:0068b28": "無為無我行。菩薩知人與陰本自不有今亦",
    "T42n1824_004:0068b29": "不無。以大小俱就五陰明觀行故。偏約此品",
    "T42n1824_004:0068c01": "歎空。又外人以有身心故受論主之屈今令",
    "T42n1824_004:0068c02": "其觀此身心畢竟空。不受他屈而能屈他。是",
    "T42n1824_004:0068c03": "故歎空令捨有身心見。又此論二十七品大",
    "T42n1824_004:0068c04": "明三解脫門。從因緣品至五陰品。並是破有",
    "T42n1824_004:0068c05": "明空門。今欲結於空義故。就此品末歎美於",
    "T42n1824_004:0068c06": "空。從六種品去明無相門。作作者品已下辨",
    "T42n1824_004:0068c07": "無作門。蓋是文正意也。問上明有因無因二",
    "T42n1824_004:0068c08": "俱不成。今因中有果無果皆不可得。若爾空",
    "T42n1824_004:0068c09": "之與有不成問答。云何言執有不成問答執",
    "T42n1824_004:0068c10": "空能成問答。答實如所問。若空令人得道有",
    "T42n1824_004:0068c11": "亦令人得道。故經中或時歎空破有。或時歎",
    "T42n1824_004:0068c12": "有破空。如涅槃云。汝今勿謂如來唯修諸法",
    "T42n1824_004:0068c13": "本性空寂。故歎大涅槃名為善有。而惑者不",
    "T42n1824_004:0068c14": "了各執一邊。故謂有是而空非。或謂空是而",
    "T42n1824_004:0068c15": "有非。故成於諍論。今明空有不二。有是即",
    "T42n1824_004:0068c16": "空是。空非即有非。空有既不二。空有與非空",
    "T42n1824_004:0068c17": "有亦不二。既言有即非復有。言空即非復空。",
    "T42n1824_004:0068c18": "寧可各執空有耶。今言空者是諸法實相理。",
    "T42n1824_004:0068c19": "不依空即是違理。問答豈得成耶。問理既非",
    "T42n1824_004:0068c20": "空有何故作空名說耶。答以無所得空為破",
    "T42n1824_004:0068c21": "有所得有。此是隔節破也。又明有所得人非",
    "T42n1824_004:0068c22": "但執有是有執空亦是有。今明無所得空無",
    "T42n1824_004:0068c23": "空亦無有。故說為空破其空有二見。又外道",
    "T42n1824_004:0068c24": "小乘大乘人心有所依。言有所當。故為有。今",
    "T42n1824_004:0068c25": "說無依無所得故名空耳。如涅槃十對歎無",
    "T42n1824_004:0068c26": "所得。無所得有四無礙有所得即無。故有所",
    "T42n1824_004:0068c27": "得不成問答。無所得成問答也。故初偈明有",
    "T42n1824_004:0068c28": "所得法師過失。如九十六種外道。小乘五百",
    "T42n1824_004:0068c29": "部之流。及有所得大乘。不悟諸法實相。心",
    "T42n1824_004:0069a01": "有所依言有所當。故答不成答。次偈明有所",
    "T42n1824_004:0069a02": "得論義人問不成問。又諸法師具二種義。一",
    "T42n1824_004:0069a03": "者申正。二者破邪。初偈明法師答不成答不",
    "T42n1824_004:0069a04": "能申正。次偈明問不成問不能破邪。二偈各",
    "T42n1824_004:0069a05": "四。初偈四者。初句若人有問者假設問辭。第",
    "T42n1824_004:0069a06": "二句假設答意。第三句明答不成答。第四句",
    "T42n1824_004:0069a07": "答同問疑。第二偈亦有四意。初句若人有難",
    "T42n1824_004:0069a08": "問。假設欲問。第二句正明發問。第三句問",
    "T42n1824_004:0069a09": "不成問。第四句問同答疑。長行為二。初釋兩",
    "T42n1824_004:0069a10": "偈文。次釋說兩偈意。初又二。前明不依空",
    "T42n1824_004:0069a11": "不成問答。次明依空成問答。前總釋二偈。如",
    "T42n1824_004:0069a12": "人言瓶是無常下別釋兩偈。即兩也。執無常",
    "T42n1824_004:0069a13": "是內外二道大小兩乘人。而正是內人也。答",
    "T42n1824_004:0069a14": "從無常因生者。瓶從四微成故瓶是無常。以",
    "T42n1824_004:0069a15": "假和合故有。即緣離故無。地持論云。此是",
    "T42n1824_004:0069a16": "不成實無常。多是大乘明也。若就毘曇體相",
    "T42n1824_004:0069a17": "門答者。瓶為四相遷之。是故無常。依成實人",
    "T42n1824_004:0069a18": "答者。由取相煩惱感得生死中一切無常法",
    "T42n1824_004:0069a19": "也。因緣中亦疑者。此有進退二過。因若無",
    "T42n1824_004:0069a20": "常即與果同疑。因若是常即果亦是常。即有",
    "T42n1824_004:0069a21": "違言之失。今更却責上三義也。如由四微緣",
    "T42n1824_004:0069a22": "成故無常。四微何故無常耶。乃至責取相亦",
    "T42n1824_004:0069a23": "爾。如智度論責毘曇云。諸法從四緣生者誰",
    "T42n1824_004:0069a24": "復生四緣耶。若更有所從即墮無窮。若無所",
    "T42n1824_004:0069a25": "從即墮無因。無因即常。又緣既不從緣即果",
    "T42n1824_004:0069a26": "亦不從緣。若欲說其過下釋第二偈。上明瓶",
    "T42n1824_004:0069a27": "是無常。是內道義。今明大小乘人執瓶無常。",
    "T42n1824_004:0069a28": "欲破外道執瓶是常。而反受外道破。上明不",
    "T42n1824_004:0069a29": "能申正。今明不能破邪。以僧佉人明種種果",
    "T42n1824_004:0069b01": "生時種種因不失故瓶是常。百論破因有果",
    "T42n1824_004:0069b02": "品外人云。若諸法但是常無有無常有何過",
    "T42n1824_004:0069b03": "耶。故知外道立瓶是常也。又外道二十五諦",
    "T42n1824_004:0069b04": "從細至麁從麁至細。都無所失即常。是彼大",
    "T42n1824_004:0069b05": "宗。故須就常以明之。汝因無常破我常者。內",
    "T42n1824_004:0069b06": "道云。現見瓶無常云何是常。外道今牒內此",
    "T42n1824_004:0069b07": "難也。我亦因常破汝無常者。立有性不失故",
    "T42n1824_004:0069b08": "常以破內生滅無常也。若生滅無常者泥滅",
    "T42n1824_004:0069b09": "於前。誰成瓶果。故是失業果報。又眼與瓶",
    "T42n1824_004:0069b10": "俱念念滅。汝眼云何能見瓶。是無常耶。以我",
    "T42n1824_004:0069b11": "有性不失故二義俱成也。又六根不能取六",
    "T42n1824_004:0069b12": "塵即失十二入。故諸法定無常一切法壞也。",
    "T42n1824_004:0069b13": "又眼念念滅。汝云何得見我欲難我耶。汝欲",
    "T42n1824_004:0069b14": "難我我畢已謝滅。云何受汝難耶。口亦無常",
    "T42n1824_004:0069b15": "云何得動口業而論義耶。故著外道難也。若",
    "T42n1824_004:0069b16": "依空破常下第二明依空成問答也。即是提",
    "T42n1824_004:0069b17": "婆破外道言而無當破而不執。不立無常逈",
    "T42n1824_004:0069b18": "破外道。以逈破外道則內能屈外道。不自立",
    "T42n1824_004:0069b19": "無常不為外所屈。不取空相者此釋疑故來。",
    "T42n1824_004:0069b20": "既言依空破常。即有空可依還為外道所屈。",
    "T42n1824_004:0069b21": "是故今明不取空相乃至四句心無所依。是",
    "T42n1824_004:0069b22": "故若欲問答第二釋兩偈意。世間問答尚須",
    "T42n1824_004:0069b23": "依空。況求至道而存有耶。非但求道。凡欲",
    "T42n1824_004:0069b24": "坐禪禮佛懺悔。並須依無所得也。又上就常",
    "T42n1824_004:0069b25": "無常二義論得失。萬義類之。如五百部各有",
    "T42n1824_004:0069b26": "所執不成問答。九十六道各有所執不成問",
    "T42n1824_004:0069b27": "答。如今世大小乘學人各有所執不成問答。",
    "T42n1824_004:0069b28": "中觀論疏卷第四(末)"
}