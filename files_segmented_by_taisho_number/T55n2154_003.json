{
    "T55n2154_003:0502c05": "開元釋教錄卷第三",
    "T55n2154_003:0502c07": "庚午歲西崇福寺沙門智昇撰",
    "T55n2154_003:0502c08": "總括群經錄上之三",
    "T55n2154_003:0502c09": "東晉司馬氏都建康(亦云南晉)",
    "T55n2154_003:0502c10": "從元帝建武元年丁丑。至恭帝元熙二年庚",
    "T55n2154_003:0502c11": "申。凡一十一帝一百四年。緇素十六人。所",
    "T55n2154_003:0502c12": "譯經律論并新舊集失譯諸經。總一百六十",
    "T55n2154_003:0502c13": "八部四百六十八卷(八十五部三百三十六卷見在八十三部一百三十二卷闕本)。",
    "T55n2154_003:0502c14": "(東晉)沙門帛尸梨蜜多羅(三部一十四卷經)",
    "T55n2154_003:0502c15": "沙門支道根(二部七卷經)",
    "T55n2154_003:0502c16": "沙門竺曇無蘭(六十一部六十三卷經戒集)",
    "T55n2154_003:0502c17": "沙門瞿曇僧伽提婆(五部一百一十八卷經論教授法)",
    "T55n2154_003:0502c18": "沙門迦留陀伽(一部一卷賢聖集)",
    "T55n2154_003:0502c19": "沙門康道和(一部三卷經)",
    "T55n2154_003:0502c20": "沙門佛陀跋陀羅(一十三部一百二十五卷經律論集)",
    "T55n2154_003:0502c21": "沙門曇摩(一部二卷律要)",
    "T55n2154_003:0502c22": "沙門卑摩羅叉(二部五卷律雜事)",
    "T55n2154_003:0502c23": "沙門釋法顯(七部二十六卷經戒論集)",
    "T55n2154_003:0502c24": "沙門祇多蜜(三十三部四十五卷經)",
    "T55n2154_003:0502c25": "居士竺難提(二部五卷經)",
    "T55n2154_003:0502c26": "沙門竺法力(一部一卷經)",
    "T55n2154_003:0502c27": "沙門釋嵩公(三部三卷經集)",
    "T55n2154_003:0502c28": "沙門釋退公(一部一卷經)",
    "T55n2154_003:0502c29": "沙門釋法勇(一部一卷經)",
    "T55n2154_003:0503a01": "新舊諸失譯經(四十部四十八卷二部三卷舊集三十八部四十五卷新附)",
    "T55n2154_003:0503a02": "大灌頂經十二卷(或無大字錄云九卷未詳房云見雜錄)",
    "T55n2154_003:0503a03": "大孔雀王神呪經一卷(見竺道祖錄及僧祐錄初出)",
    "T55n2154_003:0503a04": "孔雀王雜神呪經一卷(見竺道祖錄及僧祐錄第二出)",
    "T55n2154_003:0503a05": "右三部一十四卷(初一部十二卷見在後二部二卷闕本)。",
    "T55n2154_003:0503a06": "沙門帛尸梨蜜多。羅晉言吉。友西域人國王",
    "T55n2154_003:0503a07": "之子。當承繼世而以國讓弟。闇軌太伯。既而",
    "T55n2154_003:0503a08": "悟心天啟遂為沙門。蜜天姿高朗風神超邁。",
    "T55n2154_003:0503a09": "直爾對之便卓出於物。況其聰辯言悟者乎。",
    "T55n2154_003:0503a10": "西晉永嘉中始到此土。仍過江左止建初寺。",
    "T55n2154_003:0503a11": "丞相王導一見而奇之。以為吾之徒也。由是",
    "T55n2154_003:0503a12": "名顯。太尉庾元規。光祿周伯仁。太常謝幼",
    "T55n2154_003:0503a13": "璵。廷尉桓茂倫。皆一代名士。見之終日累歎。",
    "T55n2154_003:0503a14": "披襟致契。導嘗詣蜜。蜜解帶偃伏悟言神解。",
    "T55n2154_003:0503a15": "時尚書令卞望之亦與蜜致善須臾望之至。",
    "T55n2154_003:0503a16": "蜜乃斂襟飾容端坐對之。有問其故。蜜曰。王",
    "T55n2154_003:0503a17": "公風道期人。卞令軌度格物。故其然耳。諸公",
    "T55n2154_003:0503a18": "於是歎其精神灑屬皆得其所。桓廷尉嘗。欲",
    "T55n2154_003:0503a19": "為蜜作目。久之未得。有云。尸梨蜜可謂卓",
    "T55n2154_003:0503a20": "朗。於是桓乃咨嗟絕歎以為標題之極。大將",
    "T55n2154_003:0503a21": "軍王處冲。時在南夏。聞王周諸公皆器重蜜。",
    "T55n2154_003:0503a22": "疑以為失鑒。及自見蜜乃欣振奔至。一面盡",
    "T55n2154_003:0503a23": "虔。王公嘗謂蜜曰。外國有君一人而已耳。蜜",
    "T55n2154_003:0503a24": "笑而答曰。若使我如諸君今日豈得在此。當",
    "T55n2154_003:0503a25": "時以為佳對。蜜性高簡不學晉語。每與諸公",
    "T55n2154_003:0503a26": "言論。雖因傳譯。而神領意解盡其傳致。以為",
    "T55n2154_003:0503a27": "自然縱拔非常情所測也。蜜善持呪術。所向",
    "T55n2154_003:0503a28": "皆驗。時人呼為高座法師。於元帝代譯灌頂",
    "T55n2154_003:0503b01": "等經三部。又授弟子覓歷高聲梵唄。傳響迄",
    "T55n2154_003:0503b02": "今。年八十餘。咸康中卒諸公聞之痛惜流涕。",
    "T55n2154_003:0503b03": "蜜常在石子崗東行頭陀。既卒因葬于此。成",
    "T55n2154_003:0503b04": "帝懷其風。為樹剎塚所。後有關右沙門。來遊",
    "T55n2154_003:0503b05": "建康。廼於塚處起寺。陳郡謝琨贊成其業。",
    "T55n2154_003:0503b06": "追旌往事仍曰高座寺也。",
    "T55n2154_003:0503b07": "阿閦佛剎諸菩薩學成品經二卷(太康年出第二譯與漢支讖譯",
    "T55n2154_003:0503b08": "者大同小異見竺道祖晉世雜錄)",
    "T55n2154_003:0503b09": "方等法華經五卷(咸康元年譯見竺道祖晉世雜錄第四出與法護正法華等同本)",
    "T55n2154_003:0503b10": "右二部七卷其本並闕。",
    "T55n2154_003:0503b11": "沙門支道根。履味遊方懷道利物。以成帝咸",
    "T55n2154_003:0503b12": "康元年乙未譯阿閦佛剎等經二部(長房等錄並云阿閦佛經",
    "T55n2154_003:0503b13": "太康年譯其太康年在西晉武帝代與咸康相去向六十年同是一人兩朝出經者恐時太懸也此應傳寫差誤多是咸",
    "T55n2154_003:0503b14": "康耳)。",
    "T55n2154_003:0503b15": "採蓮違王上佛授決號妙華經一卷(亦直云採蓮違王經第二",
    "T55n2154_003:0503b16": "出與阿闍世王受決經同本)",
    "T55n2154_003:0503b17": "陀隣尼鉢經一卷(亦云陀鄰鉢呪經第二出與持句神呪經等同本房錄陀鄰鉢經外更存",
    "T55n2154_003:0503b18": "持句神呪經者非也)",
    "T55n2154_003:0503b19": "摩尼羅亶經一卷(亦云摩尼羅亶神呪經)",
    "T55n2154_003:0503b20": "玄師颰陀所說神呪經一卷(錄云幻師無所說字或作跛字亦云波陀古錄",
    "T55n2154_003:0503b21": "云幻王颰陀經)",
    "T55n2154_003:0503b22": "寂志果經一卷(出長阿含第十七卷異譯)",
    "T55n2154_003:0503b23": "鐵城泥梨經一卷(出中阿含第十二卷與五天使經同本)",
    "T55n2154_003:0503b24": "阿耨風經一卷(與言依次出中阿含第二十七卷異譯)",
    "T55n2154_003:0503b25": "梵志頞羅延問種尊經一卷(亦云頞波羅延出中阿含第三十七卷異譯)",
    "T55n2154_003:0503b26": "泥犁經一卷(或云中阿含泥犂經出中阿含第五十三卷異譯)",
    "T55n2154_003:0503b27": "戒德香經一卷(或云戒德經出增一阿含第十三卷異譯)",
    "T55n2154_003:0503c01": "四泥黎經一卷(或云四大泥犂房云別錄載祐云失譯出增一阿含第四十八卷異譯)",
    "T55n2154_003:0503c02": "國王不犁先尼十夢經一卷(或作先泥出增一阿含第五十一卷異譯)",
    "T55n2154_003:0503c03": "水沫所漂經一卷(一名河中大聚沫經一名聚沫譬經與五陰譬喻經同本出雜阿含經第",
    "T55n2154_003:0503c04": "十卷異譯)",
    "T55n2154_003:0503c05": "玉耶經一卷(一名長者詣佛說子婦無敬經或云玉耶女經第二出與阿遬達經等同本)",
    "T55n2154_003:0503c06": "五苦章句經一卷(初出一名諸天五苦經一名五道章句經一名浮除罪蓋娛樂佛法經)",
    "T55n2154_003:0503c07": "自愛經一卷(或云自愛不自愛經房云見舊錄)",
    "T55n2154_003:0503c08": "中心經一卷(或云中心正行經舊錄云大中心經亦云小中心經房錄云出六度集今檢無)",
    "T55n2154_003:0503c09": "見正經一卷(一名生死變識經)",
    "T55n2154_003:0503c10": "大魚事經一卷",
    "T55n2154_003:0503c11": "阿難七夢經一卷(或直云七夢經)",
    "T55n2154_003:0503c12": "呵鵰阿那含經一卷(一名荷鵰或作苛字)",
    "T55n2154_003:0503c13": "新歲經一卷",
    "T55n2154_003:0503c14": "比丘聽施經一卷(一名聽施比丘經)",
    "T55n2154_003:0503c15": "佛般泥洹摩訶迦葉赴佛經一卷(亦云迦葉赴佛般涅槃經)",
    "T55n2154_003:0503c16": "上見存已下闕。",
    "T55n2154_003:0503c17": "犢牛經一卷(一云犢子經第三出與乳光經等同本)",
    "T55n2154_003:0503c18": "孔雀王呪經一卷(第三出與吉友所譯者同本)",
    "T55n2154_003:0503c19": "七佛所結麻油述呪經一卷(祐失譯錄重載兩本一云異本)",
    "T55n2154_003:0503c20": "大神母結誓呪經一卷",
    "T55n2154_003:0503c21": "伊洹法願神呪經一卷",
    "T55n2154_003:0503c22": "解日厄神呪經一卷",
    "T55n2154_003:0503c23": "六神名神呪經一卷",
    "T55n2154_003:0503c24": "檀持羅麻油述神呪經一卷",
    "T55n2154_003:0503c25": "麻油述呪經一卷",
    "T55n2154_003:0503c26": "摩尼羅亶神呪按摩經一卷",
    "T55n2154_003:0503c27": "醫王惟樓延神呪經一卷(或云阿難所問醫王惟樓延神呪經)",
    "T55n2154_003:0504a01": "龍王呪水浴經一卷",
    "T55n2154_003:0504a02": "十八龍王神呪經一卷",
    "T55n2154_003:0504a03": "請雨呪經一卷",
    "T55n2154_003:0504a04": "止雨呪經一卷",
    "T55n2154_003:0504a05": "嚫水經一卷",
    "T55n2154_003:0504a06": "幻師阿夷鄒神呪經一卷",
    "T55n2154_003:0504a07": "呪水經一卷",
    "T55n2154_003:0504a08": "藥呪經一卷",
    "T55n2154_003:0504a09": "呪毒經一卷",
    "T55n2154_003:0504a10": "呪時氣病經一卷",
    "T55n2154_003:0504a11": "呪小兒經一卷",
    "T55n2154_003:0504a12": "呪齒經一卷(祐失譯錄更載一本名與此同題云異本一云蟲齒二云齲齒)",
    "T55n2154_003:0504a13": "呪牙痛經一卷(祐云失譯錄更載一本名與此同題云異本或作齒痛)",
    "T55n2154_003:0504a14": "呪眼痛經一卷",
    "T55n2154_003:0504a15": "五眼文經一卷(今疑是聶道真所出求五眼法異名)",
    "T55n2154_003:0504a16": "離欲優婆塞優婆夷戒文一卷(亦云具行二十二戒文)",
    "T55n2154_003:0504a17": "罪業報應經一卷(與罪業應報教化地獄經同本第二出)",
    "T55n2154_003:0504a18": "八師經一卷(第二出)",
    "T55n2154_003:0504a19": "蓱沙王五願經一卷(一名弗沙迦王經第二出)",
    "T55n2154_003:0504a20": "義足經二卷(房云見吳錄亦云異出第二出)",
    "T55n2154_003:0504a21": "十善十惡經一卷(第二譯吳錄云異出安公云出阿毘曇)",
    "T55n2154_003:0504a22": "治禪法經一卷",
    "T55n2154_003:0504a23": "梵天策數經一卷(舊錄云諸天事經)",
    "T55n2154_003:0504a24": "諸天地經一卷",
    "T55n2154_003:0504a25": "十誦比丘戒本一卷(太元六年合僧純曇摩持竺僧舒三家本以為此一卷見寶唱錄",
    "T55n2154_003:0504a26": "當第二出)",
    "T55n2154_003:0504a27": "三百六十戒三部合異二卷(序加大比丘字太元六年六月二十日於",
    "T55n2154_003:0504b01": "謝鎮西寺合僧詳重校見舊錄及寶唱錄)",
    "T55n2154_003:0504b02": "右六十一部六十三卷(佛般泥洹上二十四部二十四卷見在犢牛經下三",
    "T55n2154_003:0504b03": "十七部三十九卷闕本)。",
    "T55n2154_003:0504b04": "沙門竺曇無蘭。晉云法正。西域人也。以孝武",
    "T55n2154_003:0504b05": "帝太元六年辛巳至太元二十年乙未。於楊",
    "T55n2154_003:0504b06": "都謝鎮西寺譯採蓮違王等經六十一部。見",
    "T55n2154_003:0504b07": "長房錄。又長房等錄更有四十八經。亦云法",
    "T55n2154_003:0504b08": "正所譯。今以並是別生抄經。或是疑偽。故並",
    "T55n2154_003:0504b09": "刪之。如後所述。",
    "T55n2154_003:0504b10": "救護身命經(亦云救護身命濟人病苦厄經周錄編入正經舊錄云偽今依舊編)",
    "T55n2154_003:0504b11": "諸天問如來警戒不可思議經",
    "T55n2154_003:0504b12": "見水世界經(已上二經並出大集)",
    "T55n2154_003:0504b13": "龍王結願五龍神呪經",
    "T55n2154_003:0504b14": "大將軍神呪經(上二經出灌頂)",
    "T55n2154_003:0504b15": "無吾我經(出普超經)",
    "T55n2154_003:0504b16": "彌蘭經(或作彌蓮亦云彌蓮)",
    "T55n2154_003:0504b17": "摩天國王經",
    "T55n2154_003:0504b18": "阿難念彌經(彌蘭等三經並出六度集)",
    "T55n2154_003:0504b19": "賢劫千佛名經(出賢劫經序云賢劫經說二千一百諸度無極以拘樓孫佛為首此千佛名有",
    "T55n2154_003:0504b20": "別譯本拘那提佛以為初首)",
    "T55n2154_003:0504b21": "三十七品經(安公云出律經僧祐錄云晉太元二十一年歲在丙申六月在謝鎮西寺撰出)",
    "T55n2154_003:0504b22": "三十三天園觀經",
    "T55n2154_003:0504b23": "比丘成就五法入地獄經",
    "T55n2154_003:0504b24": "學人亂意經(上三經出增一阿含)",
    "T55n2154_003:0504b25": "佛為比丘說大熱地獄經",
    "T55n2154_003:0504b26": "釋提桓因詣目連放光經",
    "T55n2154_003:0504b27": "目連見大身眾生燃鐵纏身經",
    "T55n2154_003:0504b28": "見一眾生舉體糞穢塗身經",
    "T55n2154_003:0504c01": "眾生頂有鐵磨盛火熾然經",
    "T55n2154_003:0504c02": "羅婆鳥為鷹所捉經",
    "T55n2154_003:0504c03": "十法成就惡業入地獄經",
    "T55n2154_003:0504c04": "蛇行法經",
    "T55n2154_003:0504c05": "比丘浴遇天子放光經",
    "T55n2154_003:0504c06": "天於修羅欲鬪戰經",
    "T55n2154_003:0504c07": "天帝釋受戒經",
    "T55n2154_003:0504c08": "比丘問佛釋提桓因因緣經",
    "T55n2154_003:0504c09": "四天王按行世間經",
    "T55n2154_003:0504c10": "佛見梵天頂經",
    "T55n2154_003:0504c11": "帝釋慈心戰勝經",
    "T55n2154_003:0504c12": "天神禁寶經",
    "T55n2154_003:0504c13": "阿育王供養道場樹經",
    "T55n2154_003:0504c14": "勸行有證經",
    "T55n2154_003:0504c15": "戒相應法經",
    "T55n2154_003:0504c16": "禪思滿足經(佛為比丘說下二十經並出雜阿含)",
    "T55n2154_003:0504c17": "野鷄經",
    "T55n2154_003:0504c18": "鼈獼猴經",
    "T55n2154_003:0504c19": "蠱狐烏經(或作鳥字)",
    "T55n2154_003:0504c20": "弟子命過經",
    "T55n2154_003:0504c21": "驢駝經",
    "T55n2154_003:0504c22": "拘薩羅國烏王經(或無羅字)",
    "T55n2154_003:0504c23": "孔雀經",
    "T55n2154_003:0504c24": "夫婦經(野鷄等八經並出生經中)",
    "T55n2154_003:0504c25": "群牛千頭經",
    "T55n2154_003:0504c26": "集修行士經",
    "T55n2154_003:0504c27": "暴象經(群牛等三經並出出曜經)",
    "T55n2154_003:0504c28": "地獄眾生相害經(出修行道地經)",
    "T55n2154_003:0504c29": "赤[口*(隹/乃)]烏喻經",
    "T55n2154_003:0505a01": "阿難多洹羅云母經(赤嘴烏等二經雜譬喻抄)",
    "T55n2154_003:0505a02": "中阿含經六十卷(第二出或五十八卷隆安元年十一月十日於東亭寺出二年六月二十",
    "T55n2154_003:0505a03": "五日訖與曇摩難提出者同本沙門道慈筆受見道祖錄)",
    "T55n2154_003:0505a04": "增壹阿含經五十一卷(第二出隆安元年正月出與難提本小異竺道祖筆受或",
    "T55n2154_003:0505a05": "四十二或三十三無定亦有六十卷成者見道祖及寶唱錄)",
    "T55n2154_003:0505a06": "阿毘曇心論四卷(或云阿毘曇心無論字尊者法勝造太元十六年在廬山為慧遠法師",
    "T55n2154_003:0505a07": "譯出道慈筆受見僧祐錄)",
    "T55n2154_003:0505a08": "三法度論二卷(太元十六年在廬山為遠法師出第二譯與難提出者大同小異或三卷別錄",
    "T55n2154_003:0505a09": "云一卷或直云三法度無論字或云經論見僧祐錄)",
    "T55n2154_003:0505a10": "教授比丘尼法一卷(房云見別錄亦云在廬山出)",
    "T55n2154_003:0505a11": "右五部一百一十八卷(前四部一百一十七卷本在後一部一卷本闕)。",
    "T55n2154_003:0505a12": "沙門瞿曇僧伽提婆。晉言眾天。或云提和。音",
    "T55n2154_003:0505a13": "訛故也。罽賓國人。入道修學遠訪明師。學通",
    "T55n2154_003:0505a14": "三藏多所誦持。尤善阿毘曇心洞其纖旨。常",
    "T55n2154_003:0505a15": "誦三法度晝夜嗟味。以為道之府也。為人俊",
    "T55n2154_003:0505a16": "朗有深鑒。儀止溫恭。務在誨人恂恂不怠。符",
    "T55n2154_003:0505a17": "秦建元中來入長安宣流法化。譯論二部。備",
    "T55n2154_003:0505a18": "於秦錄。後以晉孝武帝世太元十六年辛卯",
    "T55n2154_003:0505a19": "遊化江左。先是廬山慧遠法師。翹勤妙典廣",
    "T55n2154_003:0505a20": "集經藏。虛心側席延望遠賓。聞其至止即請",
    "T55n2154_003:0505a21": "入廬岳。即以其年請出阿毘曇心及三法度",
    "T55n2154_003:0505a22": "等。提婆乃於般若臺。手執梵文。口宣晉語。",
    "T55n2154_003:0505a23": "去華存實務盡義本。今之所傳蓋其文也。至",
    "T55n2154_003:0505a24": "安帝隆安元年丁酉。來遊建康。晉朝王公及",
    "T55n2154_003:0505a25": "風流名士。莫不造席致敬。時尚書令衛軍東",
    "T55n2154_003:0505a26": "亭侯琅瑘王珣(准高僧傳僧祐錄長房錄等竝云王珣中含經序乃云王元琳元琳多是珣之",
    "T55n2154_003:0505a27": "字也)雅有信慧荷持正法。建立精舍廣招學眾。",
    "T55n2154_003:0505b01": "提婆既至。珣即延請。仍於其舍講阿毘曇。名",
    "T55n2154_003:0505b02": "僧畢集。提婆宗致既精詞旨明析振發義奧。",
    "T55n2154_003:0505b03": "眾咸悅悟。其冬珣集義學沙門釋慧持等四",
    "T55n2154_003:0505b04": "十餘人。更請提婆。於其寺譯中增二阿含。",
    "T55n2154_003:0505b05": "罽賓沙門僧伽羅叉執梵本。提婆翻為晉言。",
    "T55n2154_003:0505b06": "至來夏方訖。豫州沙門道慈筆受。吳國李寶",
    "T55n2154_003:0505b07": "唐化共書。提婆於廬山建康二處。共出五部",
    "T55n2154_003:0505b08": "一百一十八卷。提婆歷遊華戎備悉風俗。從",
    "T55n2154_003:0505b09": "容機警。善於談笑。其道化聲譽莫不聞焉。後",
    "T55n2154_003:0505b10": "不知所終。",
    "T55n2154_003:0505b11": "十二遊經一卷(第二出與畺梁譯者少異見竺道祖晉世雜錄及寶唱錄)",
    "T55n2154_003:0505b12": "右一部一卷其本見在。",
    "T55n2154_003:0505b13": "沙門迦留陀伽。晉言時水。西域人。弘喻有方",
    "T55n2154_003:0505b14": "懷道遊國。以孝武帝太元十七年壬辰。譯十",
    "T55n2154_003:0505b15": "二遊經一部。",
    "T55n2154_003:0505b16": "益意經三卷(第二出見竺道祖晉世雜錄朱士行漢錄云二卷不顯譯人)",
    "T55n2154_003:0505b17": "右一部三卷本闕。",
    "T55n2154_003:0505b18": "沙門康道和。戒德有儀。軌範群物。以孝武帝",
    "T55n2154_003:0505b19": "太元二十一年景申。譯益意經一部。",
    "T55n2154_003:0505b20": "大方廣佛華嚴經六十卷(初出元五十卷後人分為六十沙門支法領從于",
    "T55n2154_003:0505b21": "闐得梵本來義熙十四年三月十日於道場寺出元熙二年六月十日訖法業筆受見祖祐二錄)",
    "T55n2154_003:0505b22": "出生無量門持經一卷(或云新微密持經於廬山譯第五出與支經無量門微密",
    "T55n2154_003:0505b23": "持經等同本見祖祐二錄祐房等錄別存新微密持經誤也)",
    "T55n2154_003:0505b24": "大方等如來藏經一卷(或直云如來藏經第三出元熙二年於道場寺譯見竺道",
    "T55n2154_003:0505b25": "祖晉世雜錄及僧祐錄)",
    "T55n2154_003:0505b26": "觀佛三昧海經十卷(或云觀佛三昧經或八卷見竺道祖晉世錄亦見僧祐錄亦出宋",
    "T55n2154_003:0505b27": "世)",
    "T55n2154_003:0505b28": "摩訶僧祇律四十卷(或云三十卷梵本是法顯於摩竭提國將來義熙十二年十一月於",
    "T55n2154_003:0505c01": "鬪場寺共法顯出見竺道祖錄祐在顯錄據共譯故耳)",
    "T55n2154_003:0505c02": "僧祇比丘戒本一卷(亦云摩訶僧祇戒本第二出於道場寺譯見寶唱錄祐在法顯錄中",
    "T55n2154_003:0505c03": "祐與覺賢共出互載皆得)",
    "T55n2154_003:0505c04": "達摩多羅禪經二卷(一名庾伽遮羅浮迷譯言修行道地於廬山出一名不淨觀經亦名",
    "T55n2154_003:0505c05": "修行方便禪經祐云禪經修行方便凡十七品見僧祐錄)",
    "T55n2154_003:0505c06": "文殊師利發願經一卷(或加偈字元熙二年於鬪場寺出見僧祐寶唱二錄經後",
    "T55n2154_003:0505c07": "記云外國四部眾禮佛時多誦此經以發願求佛道)",
    "T55n2154_003:0505c08": "新無量壽經二卷(宋永初二年於道場寺出見僧祐寶唱二錄第八譯與世高支讖支謙僧",
    "T55n2154_003:0505c09": "鎧等所出同本)",
    "T55n2154_003:0505c10": "菩薩本業經一卷(亦直云本業經是華嚴淨行品見僧祐長房二錄大周入藏有今闕且",
    "T55n2154_003:0505c11": "復存之)",
    "T55n2154_003:0505c12": "淨六波羅蜜經一卷(見僧祐長房二錄)",
    "T55n2154_003:0505c13": "方便心論一卷(共法業出見高僧傳初出)",
    "T55n2154_003:0505c14": "過去因果經四卷(房云見別錄第五譯)",
    "T55n2154_003:0505c15": "右一十三部一百二十五卷(文殊發願上八部一百一十六卷見在新",
    "T55n2154_003:0505c16": "無量壽下五部九卷闕本)。",
    "T55n2154_003:0505c17": "沙門佛陀跋陀羅。晉言覺賢。本姓釋氏。迦維",
    "T55n2154_003:0505c18": "羅衛國人。甘露飯王之苗裔也。祖父達摩提",
    "T55n2154_003:0505c19": "婆(此云法天)嘗商旅於北天竺。因而居焉。父達摩",
    "T55n2154_003:0505c20": "修利耶(此云法日)少亡。賢三歲孤。與母居五年",
    "T55n2154_003:0505c21": "復喪母。為外氏所養。從祖鳩摩利。聞其聰敏。",
    "T55n2154_003:0505c22": "兼悼其孤露。乃迎還度為沙彌。至年十七。與",
    "T55n2154_003:0505c23": "同學數人俱以習誦為業。眾皆一月。賢一日",
    "T55n2154_003:0505c24": "誦畢。其師歎曰。賢一日敵三十夫也。及受具",
    "T55n2154_003:0505c25": "戒修行精勤。博學群經多所通達。少以禪律",
    "T55n2154_003:0505c26": "馳名。甞與同學僧伽達多共遊罽賓同處積",
    "T55n2154_003:0505c27": "載達多雖服其才明。而未測其人也。後於密",
    "T55n2154_003:0506a01": "室閉戶坐禪。忽見賢至驚問何來。答云。暫至",
    "T55n2154_003:0506a02": "兜率致敬彌勒。言訖便隱。達多知是聖人。未",
    "T55n2154_003:0506a03": "測深淺。後屢見賢神變。乃敬心祈問。方知得",
    "T55n2154_003:0506a04": "不還果。常欲遊方弘化備觀風俗。會有秦僧",
    "T55n2154_003:0506a05": "智嚴。西至罽賓。覩法眾清僧。乃慨然東顧",
    "T55n2154_003:0506a06": "曰。我之同輩斯有道志。而不遇真匠發悟莫",
    "T55n2154_003:0506a07": "由。即諮訊國眾孰能流化東土。僉云。有佛",
    "T55n2154_003:0506a08": "陀跋陀者。出生天竺那呵梨城。族姓相承",
    "T55n2154_003:0506a09": "世遵道學。其童齓出家。已通解經論。少受業",
    "T55n2154_003:0506a10": "於大禪師佛大先。先時亦在罽賓。乃謂嚴曰。",
    "T55n2154_003:0506a11": "可以振維僧徒宣授禪法者。佛陀跋陀其人",
    "T55n2154_003:0506a12": "也。嚴既要請苦至。賢遂愍而許焉。於是捨",
    "T55n2154_003:0506a13": "眾辭師裹糧東逝。涉驟三載綿歷寒暑。既度",
    "T55n2154_003:0506a14": "葱嶺路經六國。國主矜其遠化。並傾懷資",
    "T55n2154_003:0506a15": "俸。至交阯乃附舶循海而行。經一島下。賢",
    "T55n2154_003:0506a16": "以手指山曰。可止於此。舶主曰。客行惜日調",
    "T55n2154_003:0506a17": "風難遇。不可停也。行二百餘里。忽風轉吹舶",
    "T55n2154_003:0506a18": "還向島下。眾人方悟其神。咸師事之聽其進",
    "T55n2154_003:0506a19": "止後遇便風同侶皆發。賢曰。不可動。舶主乃",
    "T55n2154_003:0506a20": "止。既而有先發者一時覆敗。後於闇夜之中",
    "T55n2154_003:0506a21": "忽令眾舶俱發。無肯從者。賢自起收纜唯一",
    "T55n2154_003:0506a22": "舶獨發。俄爾賊至。留者悉被抄害。頃之至青",
    "T55n2154_003:0506a23": "州東萊郡。聞鳩摩羅什在長安。即往從之。什",
    "T55n2154_003:0506a24": "大欣悅共論法相。振發玄微多所悟益。因謂",
    "T55n2154_003:0506a25": "什曰。君所釋不出人意。而致高名何耶。什曰。",
    "T55n2154_003:0506a26": "吾年老故耳。何必能稱美談。什每有疑義必",
    "T55n2154_003:0506a27": "共諮決。時秦主姚興專志經法。供養三千餘",
    "T55n2154_003:0506a28": "僧。並往來宮闕盛修人事。唯賢守靜不與眾",
    "T55n2154_003:0506a29": "同。後語弟子云。我昨見本鄉有五舶俱發。既",
    "T55n2154_003:0506b01": "而弟子傳告外人。關中舊僧咸以為顯異惑",
    "T55n2154_003:0506b02": "眾。又賢在長安大弘禪業。四方樂靜者並聞",
    "T55n2154_003:0506b03": "風而至。但染學有淺深。得法有濃淡。澆偽之",
    "T55n2154_003:0506b04": "徒因而詭滑。有一弟子因少觀行。自言得阿",
    "T55n2154_003:0506b05": "那含果。賢未即檢問。遂致流言大被謗讟。將",
    "T55n2154_003:0506b06": "有不測之禍。於是徒眾或藏名潛去。或踰牆",
    "T55n2154_003:0506b07": "夜走。半日之中眾散殆盡。賢乃夷然初不介",
    "T55n2154_003:0506b08": "意。時舊僧僧[契-大+石]道恒等謂賢曰。佛尚不聽說",
    "T55n2154_003:0506b09": "己所得法。先言五舶將至。虛而無實。又門徒",
    "T55n2154_003:0506b10": "誑惑互起同異。既於律有違理不同止。宜可",
    "T55n2154_003:0506b11": "時去勿得久留。賢曰。我身若流萍去留甚易。",
    "T55n2154_003:0506b12": "但恨懷抱未申以為慨然耳。於是與弟子慧",
    "T55n2154_003:0506b13": "觀等四十餘人俱發。神志從容初無異色。識",
    "T55n2154_003:0506b14": "真者咸共歎惜。白黑送者數千人。姚興聞去",
    "T55n2154_003:0506b15": "悵恨乃謂道恒曰。佛賢沙門挾道來遊。欲宣",
    "T55n2154_003:0506b16": "遺教。緘言未吐。良用深慨。豈可以一言之咎",
    "T55n2154_003:0506b17": "令萬夫無導。因勅令追之。賢謂使曰。誠知恩",
    "T55n2154_003:0506b18": "旨無預聞命。於是率侶宵征南指。廬岳沙門",
    "T55n2154_003:0506b19": "惠遠素欽風德。乃遣使入關致書祈請後至",
    "T55n2154_003:0506b20": "廬岳忻然如舊。遠以賢之。被擯過由門人。若",
    "T55n2154_003:0506b21": "懸記五舶止說在同意。亦於律無犯。乃遣弟",
    "T55n2154_003:0506b22": "子曇邕致書姚主及關中眾僧解其擯事。遠",
    "T55n2154_003:0506b23": "乃請出禪數諸經。賢志在遊化居無求安。停",
    "T55n2154_003:0506b24": "山歲許。復西適江陵。遇外國舶主既而訊訪。",
    "T55n2154_003:0506b25": "果是天竺五舶先所見者也。傾境士庶競來",
    "T55n2154_003:0506b26": "禮事。其有奉施悉皆不受。持鉢分衛不問豪",
    "T55n2154_003:0506b27": "賤。時陳郡袁豹為宋武帝太尉長史。宋武南",
    "T55n2154_003:0506b28": "討劉敦。豹隨府屆于江陵。賢將弟子慧觀",
    "T55n2154_003:0506b29": "詣豹乞食。豹素不敬信待之甚薄。未飽辭退。",
    "T55n2154_003:0506c01": "豹曰。似未足且復小留。賢曰。檀越施心有限。",
    "T55n2154_003:0506c02": "故今所設已罄。豹即呼左右益飯。飯果盡。",
    "T55n2154_003:0506c03": "豹大慚愧。既而問慧觀曰。此沙門何如人。",
    "T55n2154_003:0506c04": "觀曰。德量高邈非凡所測。豹深歎異以啟太",
    "T55n2154_003:0506c05": "尉。太尉請與相見。甚崇敬之資供備至。俄而",
    "T55n2154_003:0506c06": "太尉還都。請與俱歸。安止道場寺。賢儀軌率",
    "T55n2154_003:0506c07": "素不同華俗。而志韻清遠雅有淵致。楊都法",
    "T55n2154_003:0506c08": "師僧弼與名德沙門寶林書曰。鬪場禪師甚",
    "T55n2154_003:0506c09": "有大心。便是天竺王何風流人也。其見稱如",
    "T55n2154_003:0506c10": "此。先是沙門支法領。於于闐國得華嚴梵本",
    "T55n2154_003:0506c11": "三萬六千偈。未有宣譯。到義熙十四年。吳",
    "T55n2154_003:0506c12": "郡內史孟顗。右衛將軍褚叔度。即請賢為譯",
    "T55n2154_003:0506c13": "匠。乃手執梵文。共沙門法業慧嚴慧義等",
    "T55n2154_003:0506c14": "百有餘人。於道場寺譯出詮定。文旨會通華",
    "T55n2154_003:0506c15": "戎妙得經體。故道場寺猶有華嚴堂焉。又沙",
    "T55n2154_003:0506c16": "門法顯於天竺所得僧祇梵本復請賢譯。賢",
    "T55n2154_003:0506c17": "從安帝隆安二年戊戌。訖宋永初二年辛酉。",
    "T55n2154_003:0506c18": "於楊都廬山二處。譯華嚴等經總一十三部。",
    "T55n2154_003:0506c19": "並究其幽旨妙盡文意。賢以宋元嘉六年泥",
    "T55n2154_003:0506c20": "洹。春秋七十有一矣(又僧祐長房二錄復云賢出新微密持經即出生無量門持經",
    "T55n2154_003:0506c21": "是不合雙載對彼支謙先譯故加新字又有菩薩十住及本業經此之二經並是華嚴別品覺賢既譯大部不合別出此",
    "T55n2154_003:0506c22": "經其本業一經周入藏錄有未見其本且復存之十住一經刪之不立也)。",
    "T55n2154_003:0506c23": "雜問律事二卷(初出見長房錄)",
    "T55n2154_003:0506c24": "右一部二卷本闕。",
    "T55n2154_003:0506c25": "沙門曇摩。晉翻云法。善於律學。以安帝隆安",
    "T55n2154_003:0506c26": "四年庚子三月二日。於楊都尚書令王法度",
    "T55n2154_003:0506c27": "精舍。沙門釋僧遵等二十餘德。請譯雜問律",
    "T55n2154_003:0506c28": "事序具卷首。明佛法僧物互相交涉。分齊差",
    "T55n2154_003:0507a01": "殊甚要須善防護。",
    "T55n2154_003:0507a02": "十誦律毘尼序三卷(亦云十誦律序今合入十誦末後三卷是房云毘尼誦注云是十",
    "T55n2154_003:0507a03": "誦後善誦非也其善誦有四卷是十誦中第十誦也見二秦錄)",
    "T55n2154_003:0507a04": "雜問律事二卷(眾律要用第二出見二秦錄)",
    "T55n2154_003:0507a05": "右二部五卷(前毘尼序三卷見在後雜問事二卷本闕)。",
    "T55n2154_003:0507a06": "沙門卑摩羅叉。晉云無垢眼罽賓國人。沈靜",
    "T55n2154_003:0507a07": "有志。幼出家履道苦節成務為人眼青。時",
    "T55n2154_003:0507a08": "亦號為青眼律師。先在龜茲弘闡律藏。四方",
    "T55n2154_003:0507a09": "學者競往師之。鳩摩羅什時亦預焉。及龜茲",
    "T55n2154_003:0507a10": "陷沒。乃避地烏纏。頃之聞什在長安大弘經",
    "T55n2154_003:0507a11": "藏。叉欲使毘尼勝品復洽東國。於是杖錫流",
    "T55n2154_003:0507a12": "沙冒險東入。以姚秦弘始八年達自關中。什",
    "T55n2154_003:0507a13": "以師禮敬待。叉亦以遠遇欣然。及羅什棄世。",
    "T55n2154_003:0507a14": "叉以安帝義熙年中。乃出遊關左。逗于壽春",
    "T55n2154_003:0507a15": "止石澗寺。律徒雲聚盛闡毘尼。羅什所譯十",
    "T55n2154_003:0507a16": "誦五十八卷。最後一誦謂明受戒法。及諸成",
    "T55n2154_003:0507a17": "善法事。逐其義要名為善誦。叉後改善誦為",
    "T55n2154_003:0507a18": "毘尼誦。故猶二名存焉。復出三卷律序置之",
    "T55n2154_003:0507a19": "於後。總成六十一卷(高僧傳及長房錄乃云開前五十八卷為六十一卷者小非詳",
    "T55n2154_003:0507a20": "審也其毘尼序三卷或有近代經本編在第九誦後第十誦前卷當第五十五六七者非也今檢古十誦本乃在第十誦",
    "T55n2154_003:0507a21": "後卷當第五十九至六十一今者依古本為正)。",
    "T55n2154_003:0507a22": "頃之南適江陵於辛寺夏坐。開講十誦。既通",
    "T55n2154_003:0507a23": "晉言善相領納。無作妙本大闡。當時析文求",
    "T55n2154_003:0507a24": "理者其聚如林。明條知禁者數亦殷矣。律藏",
    "T55n2154_003:0507a25": "大弘。叉之力也。後出雜問律事二卷。道場慧",
    "T55n2154_003:0507a26": "觀筆受(高僧傳云道場慧觀深括宗旨記其所制內禁輕重撰為二卷送還京師僧尼披尋競相傳寫時闇",
    "T55n2154_003:0507a27": "者諺曰卑羅鄙語慧觀才錄都人繕寫紙貴如玉今謂雜問律事乃是道場慧觀於教有疑隨事諮問卑摩為決聞便",
    "T55n2154_003:0507a28": "錄之撰成二卷流行於世即非別有梵本卑摩譯之其曇摩出者亦即此是錄家誤載也)。",
    "T55n2154_003:0507b01": "叉養德好閑棄諠離俗。其年冬復還壽春石",
    "T55n2154_003:0507b02": "澗。卒於寺焉。春秋七十有七。",
    "T55n2154_003:0507b03": "大般泥洹經六卷(經記云方等大般泥洹經或十卷第四譯義熙十二年十月一日於道",
    "T55n2154_003:0507b04": "場寺共覺賢出寶雲筆受至十四年正月二日訖見道祖僧祐二錄)",
    "T55n2154_003:0507b05": "大般涅槃經三卷(或二卷是長阿含初分遊行經異譯群錄並云顯出方等泥洹者非即前",
    "T55n2154_003:0507b06": "大泥洹經加方等字此小乘涅槃文似顯譯故以此替之)",
    "T55n2154_003:0507b07": "雜藏經一卷(第二出與鬼問目連餓鬼報應經等同本見僧祐寶唱二錄)",
    "T55n2154_003:0507b08": "僧祇比丘尼戒本一卷(亦出比丘尼波羅提木叉僧祇戒本共覺賢譯見長房錄)",
    "T55n2154_003:0507b09": "歷遊天竺記傳一卷(亦云法顯傳法顯自撰述往來天竺事見長房錄)",
    "T55n2154_003:0507b10": "雜阿毘曇心十三卷(第二出與符秦僧伽提婆等所出同本見僧祐錄房云顯與覺賢共",
    "T55n2154_003:0507b11": "譯)",
    "T55n2154_003:0507b12": "佛遊天竺記一卷(見僧祐錄)",
    "T55n2154_003:0507b13": "右七部二十六卷(前五部一十二卷見在後二部一十四卷闕本)。",
    "T55n2154_003:0507b14": "沙門釋法顯。本姓龔。平陽武陽人也。顯有三",
    "T55n2154_003:0507b15": "兄。齠年次喪。其父恐懼。及顯數歲便放出家。",
    "T55n2154_003:0507b16": "居數年病篤欲死。因送還寺信宿便差。不肯",
    "T55n2154_003:0507b17": "復歸。母欲見之不能得。為立小屋於門外以",
    "T55n2154_003:0507b18": "擬去來。十歲遭父憂。叔父以其母寡獨不立。",
    "T55n2154_003:0507b19": "逼使還俗。顯曰。本不以有父而出家也。正欲",
    "T55n2154_003:0507b20": "遠塵離俗故入道耳。叔父善其言乃止。頃之",
    "T55n2154_003:0507b21": "母喪至性過人。葬事既畢仍即還寺。嘗與同",
    "T55n2154_003:0507b22": "學數十人於田中刈稻。時有飢賊欲奪其穀。",
    "T55n2154_003:0507b23": "諸沙彌悉奔走。唯顯獨留語賊曰。若欲須穀",
    "T55n2154_003:0507b24": "隨意所取。但君等昔不布施故此生飢貧。今",
    "T55n2154_003:0507b25": "復奪人。恐來世彌甚。貧道預為君憂故相語",
    "T55n2154_003:0507b26": "耳。言訖即還。賊棄穀而去。眾僧數百人莫不",
    "T55n2154_003:0507b27": "歎服。及受大戒志行明潔儀軌整肅。常慨經",
    "T55n2154_003:0507b28": "律舛闕誓志尋求。以安帝隆安三年。與同學",
    "T55n2154_003:0507c01": "慧景道整慧應慧嵬等發自長安。西度沙",
    "T55n2154_003:0507c02": "河。上無飛鳥下無走獸。四顧茫茫莫測所之。",
    "T55n2154_003:0507c03": "唯視日以准東西。人骨以標行路耳。屢有熱",
    "T55n2154_003:0507c04": "風惡鬼。遇之必死。顯任緣委命直過險難。有",
    "T55n2154_003:0507c05": "頃至葱嶺。嶺冬夏積雪。有惡龍吐毒風雨沙",
    "T55n2154_003:0507c06": "礫。山路艱危壁立千仞。昔有人鑿石通路。傍",
    "T55n2154_003:0507c07": "施梯道。凡度七百餘梯。又躡懸絙過河數十",
    "T55n2154_003:0507c08": "餘處。皆漢時張騫甘父所不至也。次度小雪",
    "T55n2154_003:0507c09": "山遇寒風暴起。慧景噤戰不能前。語顯云。",
    "T55n2154_003:0507c10": "吾其死矣。卿可時去勿得俱殞。言絕而卒。顯",
    "T55n2154_003:0507c11": "撫之泣曰。本圖不果命也奈何。復自力孤行",
    "T55n2154_003:0507c12": "遂過山險。凡所經歷三十餘國。至北天竺次",
    "T55n2154_003:0507c13": "往中國。未至王舍城三十餘里。有一寺逼暮",
    "T55n2154_003:0507c14": "仍停。明旦顯欲詣耆闍崛山。寺僧諫曰。路甚",
    "T55n2154_003:0507c15": "艱險且多黑師子。亟經噉人何由可至。顯曰。",
    "T55n2154_003:0507c16": "遠涉數萬誓到靈鷲。身命不期出息非保豈",
    "T55n2154_003:0507c17": "可使積年之誠既至而廢耶。雖有險難吾不",
    "T55n2154_003:0507c18": "懼也。眾莫能止。乃遣兩僧送之。顯既至山中",
    "T55n2154_003:0507c19": "日將曛夕。遂欲停宿。兩僧危懼捨之而還。顯",
    "T55n2154_003:0507c20": "獨留山中燒香禮拜翹感舊跡如覩聖儀。至",
    "T55n2154_003:0507c21": "夜有三黑師子來蹲顯前。舐脣搖尾。顯誦經",
    "T55n2154_003:0507c22": "不輟一心念佛。師子乃低頭下尾伏顯足前。",
    "T55n2154_003:0507c23": "顯以手摩之呪曰。汝若欲相害待我誦竟。若",
    "T55n2154_003:0507c24": "見試者可便退去。師子良久乃去。明晨還",
    "T55n2154_003:0507c25": "反路窮幽深。榛木荒梗禽獸交橫。正有一",
    "T55n2154_003:0507c26": "徑通行而已。未至里餘忽逢一道人。年可九",
    "T55n2154_003:0507c27": "十容服麁素。而神氣俊遠。顯雖覺其韻高。",
    "T55n2154_003:0507c28": "而不悟是神人。須臾進前逢一年少道人。顯",
    "T55n2154_003:0507c29": "問曰。向耆年是誰耶。答曰。頭陀弟子大迦",
    "T55n2154_003:0508a01": "葉也。顯方惋慨良久。既至山前。有一大石",
    "T55n2154_003:0508a02": "橫塞室口。遂不得入。顯乃流涕致敬而去",
    "T55n2154_003:0508a03": "(今謂顯所陟者是雞足山大迦葉波入寂之所非佛舊居處鷲峯山也)又至迦施國。精舍",
    "T55n2154_003:0508a04": "裏有白耳龍。每與眾僧約令國內豐熟。皆有",
    "T55n2154_003:0508a05": "信效。沙門為起龍舍并設福食。每至夏坐訖",
    "T55n2154_003:0508a06": "日。龍輒化作一小蛇。兩耳悉白。眾咸識是龍。",
    "T55n2154_003:0508a07": "以銅盂盛酪置於其中。從上坐至下行之。似",
    "T55n2154_003:0508a08": "若問訊。遍乃化去。年輒一出。顯亦親見此龍。",
    "T55n2154_003:0508a09": "後却至中天竺。於摩竭提巴連弗邑阿育王",
    "T55n2154_003:0508a10": "塔南天王寺。得摩訶僧祇律。又得薩婆多律",
    "T55n2154_003:0508a11": "抄。雜阿毘曇心綖經。方等泥洹等經(此方等泥洹即六卷",
    "T55n2154_003:0508a12": "大般泥洹經之梵本也准經後記名為方等大般泥洹經非謂三卷方等泥洹也)。",
    "T55n2154_003:0508a13": "顯留三年。學梵書梵語躬自書寫。於是持經",
    "T55n2154_003:0508a14": "像寄附商客。到師子國。顯同旅十餘或留或",
    "T55n2154_003:0508a15": "亡。顧影唯己常懷悲慨。忽於玉像前見商人。",
    "T55n2154_003:0508a16": "以晉地一白團扇供養。不覺悽然下淚。停二",
    "T55n2154_003:0508a17": "年復得。彌沙塞律長雜二阿含。及雜藏本。並",
    "T55n2154_003:0508a18": "漢土所無。其師子國中有佛齒。每年三月彼",
    "T55n2154_003:0508a19": "之國王。預前十日莊嚴白象。遣一貴重辯說",
    "T55n2154_003:0508a20": "智臣。著王衣裳象上擊鼓。大聲唱言。如來在",
    "T55n2154_003:0508a21": "世四十五年。說法度人無量億數。眾生緣",
    "T55n2154_003:0508a22": "盡乃般泥洹。自爾已來一千四百九十七載。",
    "T55n2154_003:0508a23": "世間長昏眾生可愍。却後十日佛齒當出無",
    "T55n2154_003:0508a24": "畏精舍。可辦香華各來供養。時正當晉義熙",
    "T55n2154_003:0508a25": "元年。計從義熙元年太歲乙巳。至今開元十",
    "T55n2154_003:0508a26": "八年歲次庚午。便成一千八百二十二載矣。",
    "T55n2154_003:0508a27": "既而附商人大舶。循海東還。舶有二百許人。",
    "T55n2154_003:0508a28": "值大暴風舶壞水入。眾人惶怖即取雜物棄",
    "T55n2154_003:0508a29": "之。顯恐商人棄其經像。唯一心念觀世音。及",
    "T55n2154_003:0508b01": "歸命漢土眾僧。舶任風而去得無傷壞。行九",
    "T55n2154_003:0508b02": "十日達耶婆提國停五月。復隨他商侶東趣",
    "T55n2154_003:0508b03": "廣州。舉帆月餘日。夜忽大風合舶震懼。眾共",
    "T55n2154_003:0508b04": "議曰。坐載此沙門。使我等狼狽。不可以一",
    "T55n2154_003:0508b05": "人故令一眾俱亡。欲推棄之。法顯檀越厲聲",
    "T55n2154_003:0508b06": "訶商人曰。汝若下此沙門亦應下我。不爾便",
    "T55n2154_003:0508b07": "當見殺。漢地帝王奉佛敬僧。我至彼告王必",
    "T55n2154_003:0508b08": "當罪汝。商人相視失色僶俛而止。既水盡糧",
    "T55n2154_003:0508b09": "竭。唯任風隨流。忽至岸見藜藋菜依然知是",
    "T55n2154_003:0508b10": "漢地。但未測何方。即乘小船入浦尋村。遇",
    "T55n2154_003:0508b11": "獵者二人。顯問此何地耶。獵人曰。是青州",
    "T55n2154_003:0508b12": "長廣郡牢山南岸。獵人還以告太守李嶷。嶷",
    "T55n2154_003:0508b13": "素敬信。忽聞沙門遠至。躬自迎勞。顯持經",
    "T55n2154_003:0508b14": "像隨還。頃之欲南歸。時刺史請留過冬。顯",
    "T55n2154_003:0508b15": "曰。貧道投身於不反之地。志在弘通。所期",
    "T55n2154_003:0508b16": "未果不得久停。遂南造建康。於道場寺。就",
    "T55n2154_003:0508b17": "外國禪師佛陀跋陀羅。譯大般泥洹經等六",
    "T55n2154_003:0508b18": "部。撰遊天竺傳一卷。顯既出大泥洹經。流布",
    "T55n2154_003:0508b19": "教化咸使見聞。有一家失其姓名。居近楊都",
    "T55n2154_003:0508b20": "朱雀門。世奉正化。自寫一部讀誦供養。無",
    "T55n2154_003:0508b21": "別經室。與雜書共屋。後風火忽起延及其家。",
    "T55n2154_003:0508b22": "資物皆盡。唯泥洹經儼然具存。煨燼不侵卷",
    "T55n2154_003:0508b23": "色無異。楊都共傳咸稱神妙。後到荊州卒于",
    "T55n2154_003:0508b24": "辛寺。春秋八十有六。眾咸慟惜焉。",
    "T55n2154_003:0508b25": "菩薩十住經一卷(是華嚴十住品異譯見長房錄)",
    "T55n2154_003:0508b26": "寶如來三昧經二卷(或一卷一名無極寶三昧經第二出與無極寶經同本見長房錄)",
    "T55n2154_003:0508b27": "大智度經四卷(第五出與支讖道行經及大般若第四會等同本見僧祐錄及竺道祖錄)",
    "T55n2154_003:0508b28": "普門品經一卷(第二出與法護普門品及寶積文殊普門會同本見僧祐錄及竺道祖錄)",
    "T55n2154_003:0508c01": "阿述達經一卷(與寶積無畏德會等同本第三出見長房錄也)",
    "T55n2154_003:0508c02": "如幻三昧經二卷(與世高如幻三昧及寶積善住意會等同本第三出見竺道祖晉錄)",
    "T55n2154_003:0508c03": "彌勒所問本願經一卷(與法護彌勒本願及寶積彌勒所問會同本第二出見長",
    "T55n2154_003:0508c04": "錄房)",
    "T55n2154_003:0508c05": "十地經一卷(與法護菩薩十地經等同本第三出見長房錄)",
    "T55n2154_003:0508c06": "維摩詰經四卷(與嚴佛調古維摩經等同本第五出房云見南來新錄)",
    "T55n2154_003:0508c07": "無所悕望經一卷(第三出與象腋經等同本見長房錄)",
    "T55n2154_003:0508c08": "浮光經一卷(或作乳光與犢子經等同本第四出見長房錄)",
    "T55n2154_003:0508c09": "如來獨證自誓三昧經一卷(第三出與世高自誓三昧經等同本見長房錄)",
    "T55n2154_003:0508c10": "普賢觀經一卷(一名觀普賢菩薩經房云見道慧錄初出)",
    "T55n2154_003:0508c11": "瓔珞經十二卷(一名現前報與竺佛念菩薩瓔珞同本或十四卷房云見南來新錄初出)",
    "T55n2154_003:0508c12": "照明三昧經一卷(第二出見長房錄)",
    "T55n2154_003:0508c13": "禪經四卷(房云見南來新錄)",
    "T55n2154_003:0508c14": "法沒盡經一卷(見長房錄)",
    "T55n2154_003:0508c15": "菩薩正齋經一卷(第三出見長房錄)",
    "T55n2154_003:0508c16": "威革長者六向拜經一卷(或作威華第二出見長房錄出中阿含第三十三異",
    "T55n2154_003:0508c17": "譯)",
    "T55n2154_003:0508c18": "指鬘經一卷(或作指髻出增一阿含第三十一異譯見長房錄)",
    "T55n2154_003:0508c19": "所欲致患經一卷(第二出見長房錄)",
    "T55n2154_003:0508c20": "五蓋疑結失行經四卷(第二出見長房錄)",
    "T55n2154_003:0508c21": "分衛經一卷(見長房錄)",
    "T55n2154_003:0508c22": "右二十三部四十五卷(初二部三卷本在大智度下二十一部四十二卷",
    "T55n2154_003:0508c23": "本闕)。",
    "T55n2154_003:0508c24": "沙門祇多蜜。或云祇蜜多。晉云謌友。西域人。",
    "T55n2154_003:0508c25": "識性通敏聰達宏遠。志存弘化無憚遠遊。爰於",
    "T55n2154_003:0509a01": "晉代譯菩薩十住等經二十三部。諸錄盡云",
    "T55n2154_003:0509a02": "祇多蜜晉世譯。未詳何帝。若非咸洛應是江",
    "T55n2154_003:0509a03": "南一部。見僧祐錄。房云已外並彰雜別諸錄。",
    "T55n2154_003:0509a04": "又有寶施女經(出大集經)摩調王經(出六度集)既是別生。",
    "T55n2154_003:0509a05": "刪之不錄。",
    "T55n2154_003:0509a06": "大乘方便經三卷(元熙二年譯第三出或二卷與法護大善權經等同本見始興錄今編入",
    "T55n2154_003:0509a07": "寶積當第三十八會)",
    "T55n2154_003:0509a08": "請觀世音菩薩消伏毒害陀羅尼呪經一卷",
    "T55n2154_003:0509a09": "(亦直云請觀世音經第二出見法上錄)",
    "T55n2154_003:0509a10": "咸革長者六向拜經一卷(晉宋間於廣州譯出中阿含第三十三卷異譯見始",
    "T55n2154_003:0509a11": "興錄及寶唱錄)",
    "T55n2154_003:0509a12": "右三部五卷(前二部四卷本在後一部一卷本闕)。",
    "T55n2154_003:0509a13": "居士竺難提。晉翻云喜。西域人。志道無倦履",
    "T55n2154_003:0509a14": "遠能安。解悟幽旨言通晉俗。以恭帝元熙元",
    "T55n2154_003:0509a15": "年己未。爰暨宋世譯大乘方便經等三部。",
    "T55n2154_003:0509a16": "無量壽至真等正覺經一卷(一名樂佛土樂經一名極樂佛土經第七譯",
    "T55n2154_003:0509a17": "見正度錄與世高支讖支謙僧鎧白延法護等所出同本)",
    "T55n2154_003:0509a18": "右一部一卷本闕。",
    "T55n2154_003:0509a19": "沙門竺法力。西域人。業行清高智道崇峙。善",
    "T55n2154_003:0509a20": "通方語妙稱經微。以恭帝元熙元年己未二",
    "T55n2154_003:0509a21": "月。譯無量壽至真等正覺經一部。",
    "T55n2154_003:0509a22": "日難經一卷(第二出即是越難經後說事少異見趙錄及始興錄)",
    "T55n2154_003:0509a23": "萍沙王五願經一卷(亦名弗沙王經第三出見趙錄及始興錄)",
    "T55n2154_003:0509a24": "迦葉結集戒經一卷(第三出見趙錄及始興錄)",
    "T55n2154_003:0509a25": "右三部三卷其本並闕。",
    "T55n2154_003:0509a26": "沙門釋嵩公。或云高公。於晉末譯日難等經",
    "T55n2154_003:0509a27": "三部。群錄並云晉末。不知何帝之年。",
    "T55n2154_003:0509a28": "迦葉禁戒經一卷(一名摩訶比丘經一名真偽沙門經初出見始興錄)",
    "T55n2154_003:0509b01": "右一部一卷本闕。",
    "T55n2154_003:0509b02": "沙門釋退公。譯迦葉禁戒經一部。云於晉。",
    "T55n2154_003:0509b03": "未詳何帝之年。",
    "T55n2154_003:0509b04": "佛開解梵志阿颰經一卷(出長阿含第十三卷異譯見趙錄)",
    "T55n2154_003:0509b05": "右一部一卷本闕。",
    "T55n2154_003:0509b06": "沙門釋法勇。譯梵志阿颰經一部。云晉末出。",
    "T55n2154_003:0509b07": "亦未詳何帝之年。",
    "T55n2154_003:0509b08": "那先比丘經二卷(或云那先經或三卷初出見僧祐失譯錄)",
    "T55n2154_003:0509b09": "賢聖集見在。",
    "T55n2154_003:0509b10": "陀羅尼章句經一卷(祐無章字見僧祐失譯錄第三出與持句神呪經等同本)",
    "T55n2154_003:0509b11": "大乘經闕本。",
    "T55n2154_003:0509b12": "右二部三卷。長房等錄東晉失譯。總有五",
    "T55n2154_003:0509b13": "十三部五十七卷。今除二部三卷之外。餘",
    "T55n2154_003:0509b14": "五十一部五十四卷並是房錄上。或後漢",
    "T55n2154_003:0509b15": "失譯錄中已載之者。及有譯人別生經等。",
    "T55n2154_003:0509b16": "委列如左。",
    "T55n2154_003:0509b17": "觀無量壽佛經三世三千佛名經千佛因",
    "T55n2154_003:0509b18": "緣經五十三佛名經八部佛名經十方",
    "T55n2154_003:0509b19": "佛名經賢劫千佛名經稱揚百千佛名經",
    "T55n2154_003:0509b20": "南方佛名經滅罪得福佛名經比丘諸",
    "T55n2154_003:0509b21": "禁律經摩訶僧祇律比丘要集優波離問佛",
    "T55n2154_003:0509b22": "經沙彌威儀比丘尼十戒經受十善戒經",
    "T55n2154_003:0509b23": "沙彌尼戒經賢者五戒經優婆塞威儀",
    "T55n2154_003:0509b24": "經波若得經觀世樓炭經般舟三昧",
    "T55n2154_003:0509b25": "念佛章經庾伽三摩斯經禪要訶欲經",
    "T55n2154_003:0509b26": "七佛所結麻油述呪五龍呪毒經齲齒呪七佛",
    "T55n2154_003:0509b27": "安宅神呪安宅呪(已上二十九部一十九卷後漢失譯錄中已有此中復載故知重也)",
    "T55n2154_003:0509b28": "三歸五戒帶佩護身呪經",
    "T55n2154_003:0509b29": "七萬二千神王護比丘呪經",
    "T55n2154_003:0509c01": "十二萬神王護比丘尼呪經",
    "T55n2154_003:0509c02": "百結神王護身呪經",
    "T55n2154_003:0509c03": "宮宅神王守鎮左右經",
    "T55n2154_003:0509c04": "塚墓因緣四方神呪經",
    "T55n2154_003:0509c05": "伏魔封印大神呪經",
    "T55n2154_003:0509c06": "魔尼羅亶大神呪經",
    "T55n2154_003:0509c07": "召五方龍攝疫毒神呪經",
    "T55n2154_003:0509c08": "梵天神策經",
    "T55n2154_003:0509c09": "普廣經(已上一十一部一十一卷並是尸梨蜜所譯大灌頂經從第一卷至第十一)",
    "T55n2154_003:0509c10": "遺教三昧經二卷(或云遺教三昧法律經西晉法炬譯偽錄中亦有)",
    "T55n2154_003:0509c11": "阿那含經二卷(宋智嚴譯偽錄亦有)",
    "T55n2154_003:0509c12": "未曾有因緣經二卷(或直云未曾有經已曾再譯一存一闕)",
    "T55n2154_003:0509c13": "禪定方便次第法經(後漢安世高譯)",
    "T55n2154_003:0509c14": "七佛神呪(吳支謙譯)",
    "T55n2154_003:0509c15": "賢者五福經(西晉白法祖譯)",
    "T55n2154_003:0509c16": "摩尼羅亶神王呪案摩經(或無王字竺曇無蘭譯)",
    "T55n2154_003:0509c17": "本行六波羅蜜經(宋求那跋陀羅譯)",
    "T55n2154_003:0509c18": "優婆塞五戒經(宋沮渠京聲譯)",
    "T55n2154_003:0509c19": "三歸五戒經神王名經(抄灌頂經)",
    "T55n2154_003:0509c20": "定意三昧經(出十住斷結經)",
    "T55n2154_003:0509c21": "已下新附此錄。",
    "T55n2154_003:0509c22": "決定毘尼經一卷(一名破壞一切心識初出與寶積優波離會同本異譯祐云眾錄並云於",
    "T55n2154_003:0509c23": "燉煌出不顯譯人傳云晉世出未詳何帝時)",
    "T55n2154_003:0509c24": "彌勒來時經一卷(第三出與羅什彌勒下生經等同本見法上錄)",
    "T55n2154_003:0509c25": "稻芉經一卷(與了本生死經等同本)",
    "T55n2154_003:0509c26": "造立形像福報經一卷(與作佛形像經同本)",
    "T55n2154_003:0510a01": "報恩奉盆經一卷(與盂蘭盆經同本)",
    "T55n2154_003:0510a02": "師子奮迅菩薩所問經一卷",
    "T55n2154_003:0510a03": "華聚陀羅尼呪經一卷(上二經同本異出)",
    "T55n2154_003:0510a04": "六字呪王經一卷(與六字神呪王經同本)",
    "T55n2154_003:0510a05": "善法方便陀羅尼經一卷",
    "T55n2154_003:0510a06": "金剛祕密善門陀羅尼經一卷(上二經同本異出)",
    "T55n2154_003:0510a07": "菩薩本行經三卷",
    "T55n2154_003:0510a08": "七佛所說神呪經四卷(初卷云七佛十一菩薩說大陀羅尼神呪經)",
    "T55n2154_003:0510a09": "薩羅國經一卷(或云薩羅國王經)",
    "T55n2154_003:0510a10": "般泥洹經二卷(或直云泥洹經亦云大般泥洹經是長阿含初分遊行經異譯諸藏中一卷者",
    "T55n2154_003:0510a11": "唯是上卷欠下卷也)",
    "T55n2154_003:0510a12": "緣本致經一卷(出中阿含第十卷異譯)",
    "T55n2154_003:0510a13": "古來世時經一卷(出中阿含第十三卷異譯)",
    "T55n2154_003:0510a14": "梵志計水淨經一卷(出中阿含第二十三卷異譯)",
    "T55n2154_003:0510a15": "三歸五戒慈心厭離功德經一卷(出中阿含第三十九卷異譯)",
    "T55n2154_003:0510a16": "箭喻經一卷(出中阿含第六十卷異譯)",
    "T55n2154_003:0510a17": "食施獲五福報經一卷(一名施色力經一名福德經出增一阿含第二十四卷異",
    "T55n2154_003:0510a18": "譯)",
    "T55n2154_003:0510a19": "滿願子經一卷(僧祐失譯錄中有晉言故移編此出雜阿含第十三卷異譯)",
    "T55n2154_003:0510a20": "摩鄧女解形中六事經一卷(第五出與摩登伽含頭諫經等同本)",
    "T55n2154_003:0510a21": "餓鬼報應經一卷(第三出一名目連說地獄餓鬼因緣經與鬼問目連經等同本)",
    "T55n2154_003:0510a22": "得道梯橙錫杖經一卷(題云得道梯橙經錫杖品第十二亦直云錫杖經)",
    "T55n2154_003:0510a23": "僧護經一卷(或云僧護因緣經亦云因緣僧護經)",
    "T55n2154_003:0510a24": "護淨經一卷",
    "T55n2154_003:0510a25": "木槵子經一卷(或作患字又作檈)",
    "T55n2154_003:0510a26": "無上處經一卷",
    "T55n2154_003:0510b01": "盧志長者因緣經一卷",
    "T55n2154_003:0510b02": "五王經一卷",
    "T55n2154_003:0510b03": "沙彌十戒法并威儀一卷(亦云沙彌威儀戒本)",
    "T55n2154_003:0510b04": "沙彌尼離戒文一卷",
    "T55n2154_003:0510b05": "舍利弗問經一卷",
    "T55n2154_003:0510b06": "五百問事經一卷",
    "T55n2154_003:0510b07": "阿育王譬喻經一卷(題云天尊說阿育王譬喻經古經呼佛以為天尊即佛說也)",
    "T55n2154_003:0510b08": "撰集三藏及雜藏傳一卷(亦云撰三藏經及雜藏經)",
    "T55n2154_003:0510b09": "彌勒作佛時事經一卷(祐錄無事字第二出與彌勒來時經等同本見寶唱錄)",
    "T55n2154_003:0510b10": "道樹三昧經二卷(第二出與私阿昧經同本見支敏度錄)",
    "T55n2154_003:0510b11": "右三十八部四十五卷(末後二部三卷闕本餘並見在)。",
    "T55n2154_003:0510b12": "前三十六部四十二卷。並是入藏見經。莫知",
    "T55n2154_003:0510b13": "譯主。諸失譯錄闕而未書。似是遠代之經。故",
    "T55n2154_003:0510b14": "編於晉末。庶無遺漏焉。",
    "T55n2154_003:0510b15": "通前舊失譯經二部三卷。總四十部四十八",
    "T55n2154_003:0510b16": "卷。並為東晉失源云。",
    "T55n2154_003:0510b17": "秦符氏都長安(亦云前秦)",
    "T55n2154_003:0510b18": "起符健(諡為明帝)皇始元年辛亥。至符登(無諡)太初",
    "T55n2154_003:0510b19": "九年甲午。凡經五主四十四年。沙門六人。所",
    "T55n2154_003:0510b20": "譯經律論等。總一十五部。合一百九十七卷",
    "T55n2154_003:0510b21": "(於中七部六十五卷見在八部一百三十二卷闕本房云皇始元年甲寅延初元年丁酉與諸家年曆不同校二年",
    "T55n2154_003:0510b22": "向後准安公增一序勘其甲子房錄錯矣)。",
    "T55n2154_003:0510b23": "符秦沙門曇摩持(三部三卷戒本壇文)",
    "T55n2154_003:0510b24": "沙門鳩摩羅佛提(一部二卷集)",
    "T55n2154_003:0510b25": "沙門僧伽跋澄(三部二十七卷論集)",
    "T55n2154_003:0510b26": "沙門曇摩蜱(一部五卷經)",
    "T55n2154_003:0510b27": "沙門僧伽提婆(二部四十六卷論)",
    "T55n2154_003:0510c01": "沙門曇摩難提(五部一百一十四卷經論集)",
    "T55n2154_003:0510c02": "十誦比丘戒本一卷(或云十誦大比丘戒初出見僧祐錄)",
    "T55n2154_003:0510c03": "比丘尼大戒一卷(亦云十誦比丘尼戒第二出見僧祐錄)",
    "T55n2154_003:0510c04": "教授比丘尼二歲壇文一卷(或無尼字僧純於龜茲國得梵本來佛念譯語",
    "T55n2154_003:0510c05": "慧常筆受見寶唱錄)",
    "T55n2154_003:0510c06": "右三部三卷其本並闕。",
    "T55n2154_003:0510c07": "沙門曇摩持。或云侍。秦言法慧。或云法海。",
    "T55n2154_003:0510c08": "西域人。善持律藏妙入契經。以符堅(諡莊烈天王)",
    "T55n2154_003:0510c09": "建元三年丁卯四年戊辰。於長安譯十誦戒",
    "T55n2154_003:0510c10": "本等三部。竺佛念傳語。慧常筆受(安公僧戒序云。佛念寫其",
    "T55n2154_003:0510c11": "梵文。道賢為譯慧當筆受。其比丘尼戒。僧祐錄云。晉簡文帝時沙門僧純於西域拘夷國得梵本。到關中令佛念曇摩侍",
    "T55n2154_003:0510c12": "慧常共出。謹按長房等錄。皆以慧常為其譯主。與曇摩持竺佛念共譯。今以秦僧慧常元不遊於天竺。常雖共出",
    "T55n2154_003:0510c13": "尼戒執本乃是曇摩佛念傳譯常為筆受與其僧戒。何別此乃別標慧常。推校本末。事乃分明。常為助翻。曇摩為主故。入",
    "T55n2154_003:0510c14": "曇摩之錄。慧常不別存焉)。",
    "T55n2154_003:0510c15": "四阿含暮抄解二卷(亦云四阿含暮抄經見僧祐錄)",
    "T55n2154_003:0510c16": "右一部二卷其本見在。",
    "T55n2154_003:0510c17": "沙門鳩摩羅佛提。秦言童覺。西域人。以符堅",
    "T55n2154_003:0510c18": "建元十八年壬午八月。於鄴寺譯阿含暮抄",
    "T55n2154_003:0510c19": "一部。冬十一月乃訖。佛提執梵本佛念佛護",
    "T55n2154_003:0510c20": "譯為秦文。沙門僧導僧叡曇究筆受。",
    "T55n2154_003:0510c21": "尊婆須蜜菩薩所集論十卷(或云婆須蜜經或十二卷或十四卷建元二十",
    "T55n2154_003:0510c22": "年三月五日出至七月十三日訖跋澄難提提婆三人執本佛念譯傳慧嵩筆受見僧祐錄)",
    "T55n2154_003:0510c23": "鞞婆沙論十四卷(或無論字亦云鞞婆沙阿毘曇亦云廣說或十五卷或十九卷建元十九",
    "T55n2154_003:0510c24": "年四月出至八月末訖難提錄為梵文佛圖羅剎譯傳敏智筆受見僧祐錄)",
    "T55n2154_003:0510c25": "僧伽羅剎所集經三卷(或云僧伽羅剎集初出或五卷建元二十年出十一月三",
    "T55n2154_003:0510c26": "十日訖佛念傳譯慧嵩筆受見僧祐錄於長安石羊寺出亦云佛護傳譯)",
    "T55n2154_003:0510c27": "右三部二十七卷其本竝在。",
    "T55n2154_003:0511a01": "沙門僧伽跋澄。或云跋橙。秦言眾現。罽賓國",
    "T55n2154_003:0511a02": "人。毅然有淵懿之量。歷尋名師修習精詣。",
    "T55n2154_003:0511a03": "博覽眾典特善數經。暗誦毘婆沙貫其妙旨",
    "T55n2154_003:0511a04": "(毘婆沙即鞞婆沙是非大毘婆沙也)常浪志遊方觀風弘化。符堅",
    "T55n2154_003:0511a05": "建元之末來入關中。先是大乘之典未廣。禪",
    "T55n2154_003:0511a06": "數之學甚盛。既至長安咸稱法匠焉。堅祕書",
    "T55n2154_003:0511a07": "郎趙政字文業。博學有才崇仰大法。甞聞外",
    "T55n2154_003:0511a08": "國宗習毘婆沙。而跋澄諷誦。乃四事禮供請",
    "T55n2154_003:0511a09": "譯梵文。澄以建元十七年辛巳。至二十一年",
    "T55n2154_003:0511a10": "乙酉。共名德法師釋道安等。譯婆須蜜等三",
    "T55n2154_003:0511a11": "部。涼州沙門竺佛念。外國沙門佛圖羅剎傳",
    "T55n2154_003:0511a12": "語。沙門敏智慧嵩。祕書郎趙文業筆受。安公",
    "T55n2154_003:0511a13": "法和對共校定。跋澄戒德整峻虛靖離俗。關",
    "T55n2154_003:0511a14": "中僧眾則而像之。後不知所終。佛圖羅剎不",
    "T55n2154_003:0511a15": "知何國人。德業純粹該覽經典。久遊中土善",
    "T55n2154_003:0511a16": "達秦言。其宣譯梵文見稱當世(祐等群錄並云鞞婆沙論僧伽提婆",
    "T55n2154_003:0511a17": "譯今准安公論序云僧伽跋澄譯今准論序為正祐等群錄復云跋澄譯雜阿毘曇毘婆沙論十四卷者即鞞婆沙論",
    "T55n2154_003:0511a18": "是也)。",
    "T55n2154_003:0511a19": "摩訶般若波羅蜜鈔經五卷(或無鈔字或七卷亦云般羅若一名須菩提",
    "T55n2154_003:0511a20": "品亦名長安品次第六出與道行小品明度等同本見僧叡二秦錄及僧祐錄)",
    "T55n2154_003:0511a21": "右一部五卷其本見在。",
    "T55n2154_003:0511a22": "沙門曇摩蜱。秦言法愛。印度人。器宇明敏志",
    "T55n2154_003:0511a23": "存弘喻。以符堅建元十八年壬午。譯般若鈔",
    "T55n2154_003:0511a24": "經一部。佛護譯傳(佛護即佛圖羅剎也)慧進筆受。安公",
    "T55n2154_003:0511a25": "校定。共傳云。與大品放光光讚同本者。或恐",
    "T55n2154_003:0511a26": "尋之未審也。",
    "T55n2154_003:0511a27": "阿毘曇八揵度論三十卷(或無論字或二十卷或云迦旃延阿毘曇或云阿毘",
    "T55n2154_003:0511a28": "曇經八揵度初出與唐譯發智論同本建元十九年四月二十日出至十月二十日訖見僧祐錄)",
    "T55n2154_003:0511b01": "阿毘曇心十六卷(初出或十三卷建元末年於洛陽出見僧叡二秦錄及僧祐錄)",
    "T55n2154_003:0511b02": "右二部四十六卷(前一部三十卷見在後一部十六卷闕本)。",
    "T55n2154_003:0511b03": "沙門僧伽提婆(或云提和亦云僧迦禔婆蓋是言音楚夏耳)秦言眾天。",
    "T55n2154_003:0511b04": "罽賓國人。姓瞿曇氏。以符堅建元十九年癸",
    "T55n2154_003:0511b05": "未。遊於長安。沙門法和請令翻譯。起十九年。",
    "T55n2154_003:0511b06": "訖建元末。出八揵度等論二部(其鞞婆沙十四卷准安公序是",
    "T55n2154_003:0511b07": "跋澄譯今此除之)。",
    "T55n2154_003:0511b08": "涼州沙門竺佛念譯傳。慧力僧茂筆受。法和",
    "T55n2154_003:0511b09": "理其指歸。安公製序。後以晉孝武帝太元十",
    "T55n2154_003:0511b10": "六年。遊於廬山及往建康。更出經論。具如晉",
    "T55n2154_003:0511b11": "錄所顯。",
    "T55n2154_003:0511b12": "中阿鋡經五十九卷(建元二十年出是第一譯竺佛念筆受見竺道祖晉世雜",
    "T55n2154_003:0511b13": "錄及僧祐錄)",
    "T55n2154_003:0511b14": "增壹阿鋡經五十卷(第一譯建元二十年甲申夏出至來春訖為四十卷佛念",
    "T55n2154_003:0511b15": "傳譯曇嵩筆受見安公經序僧叡僧祐寶唱錄並載祐云三十三及二十四卷恐誤)",
    "T55n2154_003:0511b16": "三法度論二卷(初出或云三法度無論字與晉世僧伽提婆出者小異見長房錄)",
    "T55n2154_003:0511b17": "僧伽羅剎集二卷(佛去世後七百年僧伽羅剎造初出見寶唱錄)",
    "T55n2154_003:0511b18": "阿育王息壞目因緣經一卷(第三出姚秦建初六年辛卯於安定城為尚書",
    "T55n2154_003:0511b19": "令姚旻二月十八日出至二十五日訖佛念傳譯兼製序見二秦錄此應入後秦從多附此)",
    "T55n2154_003:0511b20": "右五部一百一十四卷(前四部一百一十三卷闕本後一部一卷見在)。",
    "T55n2154_003:0511b21": "沙門曇摩難提秦言法喜。兜佉勒國人。髫年",
    "T55n2154_003:0511b22": "離俗。聰慧夙成研諷經典。以專精致業。遍",
    "T55n2154_003:0511b23": "觀三藏闇誦中增二阿含。博識洽聞靡所不",
    "T55n2154_003:0511b24": "練。是以國內遠近咸共推服。少而觀方遍涉",
    "T55n2154_003:0511b25": "諸國。常謂弘法之體宜宣布未聞。故遠冒流",
    "T55n2154_003:0511b26": "沙懷寶東遊。以符堅建元二十年。至于長安。",
    "T55n2154_003:0511b27": "難提學業既優道聲甚盛。符堅深見禮接厚",
    "T55n2154_003:0511c01": "致供施。先是中土群經未有四含。堅侍臣武",
    "T55n2154_003:0511c02": "威太守趙政志深法藏。乃與安公共請出經。",
    "T55n2154_003:0511c03": "政於長安城內集義學僧。寫出二含梵本。方",
    "T55n2154_003:0511c04": "始翻譯。佛念傳語。慧嵩筆受。提以符堅建",
    "T55n2154_003:0511c05": "元二十年甲申。至姚萇建初六年辛卯。譯中",
    "T55n2154_003:0511c06": "含等經五部。提後還西域不知所終。",
    "T55n2154_003:0511c07": "開元釋教錄卷第三(總錄之三)"
}