{
    "X04n0223_049:0335a12": "大方廣佛新華嚴經合論卷第四十九",
    "X04n0223_049:0335a13": "唐于闐國三藏沙門實叉難陀譯經",
    "X04n0223_049:0335a14": "唐太原方山長者李通玄造論",
    "X04n0223_049:0335a15": "唐福州開元寺沙門志寧釐經合論",
    "X04n0223_049:0335a16": "十迴向品第二十五之八",
    "X04n0223_049:0335a17": "【經】佛子菩薩摩訶薩如是迴向時發歡喜心為令一",
    "X04n0223_049:0335a18": "切眾生得利益安樂故為令一切眾生得平等心故",
    "X04n0223_049:0335a19": "為令一切眾生住能捨心故為令一切眾生住一切",
    "X04n0223_049:0335a20": "施心故為令一切眾生住歡喜施心故為令一切眾",
    "X04n0223_049:0335a21": "生住永離貧窮施心故為令一切眾生住一切財寶",
    "X04n0223_049:0335a22": "施心故為令一切眾生住無數財寶施心故為令一",
    "X04n0223_049:0335a23": "切眾生住普施無量施一切施心故為令一切眾生",
    "X04n0223_049:0335a24": "住盡未來劫無斷施心故為令一切眾生住一切悉",
    "X04n0223_049:0335b01": "捨無悔無惱施心故為令一切眾生住悉捨一切資",
    "X04n0223_049:0335b02": "生之物施心故為令一切眾生住隨順施心故為令",
    "X04n0223_049:0335b03": "一切眾生住攝取施心故為令一切眾生住廣大施",
    "X04n0223_049:0335b04": "心故為令一切眾生住捨無量莊嚴具供養施心故",
    "X04n0223_049:0335b05": "為令一切眾生住無著施心故為令一切眾生住平",
    "X04n0223_049:0335b06": "等施心故為令一切眾生住如金剛極大力施心故",
    "X04n0223_049:0335b07": "為令一切眾生住如日光明施心故為令一切眾生",
    "X04n0223_049:0335b08": "住攝如來智施心故為令一切眾生善根眷屬具足",
    "X04n0223_049:0335b09": "故為令一切眾生善根智慧常現在前故為令一切",
    "X04n0223_049:0335b10": "眾生得不可壞淨心圓滿故為令一切眾生成就最",
    "X04n0223_049:0335b11": "勝清淨善根故為令一切眾生於煩惱睡眠中得覺",
    "X04n0223_049:0335b12": "悟故為令一切眾生滅除一切諸疑惑故為令一切",
    "X04n0223_049:0335b13": "眾生得平等智慧淨功德故為令一切眾生功德圓",
    "X04n0223_049:0335b14": "滿無能壞者故為令一切眾生具足清淨不動三昧",
    "X04n0223_049:0335b15": "故為令一切眾生住不可壞一切智智故為令一切",
    "X04n0223_049:0335b16": "眾生成滿菩薩無量清淨神通行故為令一切眾生",
    "X04n0223_049:0335b17": "修集無著善根故為令一切眾生念去來今一切諸",
    "X04n0223_049:0335b18": "佛心清淨故為令一切眾生出生清淨勝善根故為",
    "X04n0223_049:0335b19": "令一切眾生滅除一切魔所作業障道法故為令一",
    "X04n0223_049:0335b20": "切眾生具足無礙清淨平等功德法故為令一切眾",
    "X04n0223_049:0335b21": "生以廣大心常念諸佛無懈廢故為令一切眾生常",
    "X04n0223_049:0335b22": "近諸佛勤供養故為令一切眾生廣開一切諸善根",
    "X04n0223_049:0335b23": "門普能圓滿白淨法故為令一切眾生無量心廣大",
    "X04n0223_049:0335b24": "心最勝心悉清淨故為令一切眾生成就清淨等施",
    "X04n0223_049:0335c01": "心故為令一切眾生奉持諸佛尸波羅蜜等清淨故",
    "X04n0223_049:0335c02": "為令一切眾生得大堪忍波羅蜜故為令一切眾生",
    "X04n0223_049:0335c03": "住精進波羅蜜常無懈故為令一切眾生住無量定",
    "X04n0223_049:0335c04": "能起種種神通智故為令一切眾生得知一切法無",
    "X04n0223_049:0335c05": "體性般若波羅蜜故為令一切眾生圓滿無邊淨法",
    "X04n0223_049:0335c06": "界故為令一切眾生成滿一切神通清淨善根故為",
    "X04n0223_049:0335c07": "令一切眾生住平等行積集善法悉圓滿故為令一",
    "X04n0223_049:0335c08": "切眾生善入一切諸佛境界悉周徧故為令一切眾",
    "X04n0223_049:0335c09": "生身口意業普清淨故為令一切眾生善業果報普",
    "X04n0223_049:0335c10": "清淨故為令一切眾生了達諸法普清淨故為令一",
    "X04n0223_049:0335c11": "切眾生了達實義普清淨故為令一切眾生修諸勝",
    "X04n0223_049:0335c12": "行普清淨故為令一切眾生成就一切菩薩大願普",
    "X04n0223_049:0335c13": "清淨故為令一切眾生證得一切功德智慧普清淨",
    "X04n0223_049:0335c14": "故為令一切眾生成就一切同體善根迴向出生一",
    "X04n0223_049:0335c15": "切智乘普圓滿故為令一切眾生嚴淨一切諸佛國",
    "X04n0223_049:0335c16": "土普圓滿故為令一切眾生見一切佛而無所著普",
    "X04n0223_049:0335c17": "圓滿故為令一切眾生具諸相好功德莊嚴普圓滿",
    "X04n0223_049:0335c18": "故為令一切眾生得六十種音聲發言誠諦皆可信",
    "X04n0223_049:0335c19": "受百千種法而以莊嚴如來無礙功德妙音悉圓滿",
    "X04n0223_049:0335c20": "故為令一切眾生成就十力莊嚴無礙平等心故為",
    "X04n0223_049:0335c21": "令一切眾生得一切佛無盡法明一切辯才普圓滿",
    "X04n0223_049:0335c22": "故為令一切眾生得無上無畏人中之雄師子吼故",
    "X04n0223_049:0335c23": "為令一切眾生得一切智轉不退轉無盡法輪故為",
    "X04n0223_049:0335c24": "令一切眾生了一切法開示演說普圓滿故為令一",
    "X04n0223_049:0336a01": "切眾生以時修習清淨善法普圓滿故為令一切眾",
    "X04n0223_049:0336a02": "生成就導師無上法寶等清淨故為令一切眾生於",
    "X04n0223_049:0336a03": "一莊嚴無量莊嚴大莊嚴諸佛莊嚴普圓滿故為令",
    "X04n0223_049:0336a04": "一切眾生等入三世所有境界悉周徧故為令一切",
    "X04n0223_049:0336a05": "眾生悉能往詣一切佛剎聽受正法無不徧故為令",
    "X04n0223_049:0336a06": "一切眾生智慧利益為世所宗與佛等故為令一切",
    "X04n0223_049:0336a07": "眾生以一切智知一切法普圓滿故為令一切眾生",
    "X04n0223_049:0336a08": "行不動業得無礙果普圓滿故為令一切眾生所有",
    "X04n0223_049:0336a09": "諸根咸得神通能知一切眾生根故為令一切眾生",
    "X04n0223_049:0336a10": "得無差別平等智慧於一相法普清淨故為令一切",
    "X04n0223_049:0336a11": "眾生與理無違一切善根悉具足故為令一切眾生",
    "X04n0223_049:0336a12": "於一切菩薩自在神通悉明達故為令一切眾生得",
    "X04n0223_049:0336a13": "一切佛無盡功德若福若智悉平等故為令一切眾",
    "X04n0223_049:0336a14": "生發菩提心解一切法平等一相無遺缺故為令一",
    "X04n0223_049:0336a15": "切眾生了達正法為世最上福德田故為令一切眾",
    "X04n0223_049:0336a16": "生成就平等清淨大悲為諸施者大力田故為令一",
    "X04n0223_049:0336a17": "切眾生堅固第一無能沮壞故為令一切眾生見必",
    "X04n0223_049:0336a18": "蒙益無能摧伏故為令一切眾生成滿最勝平等心",
    "X04n0223_049:0336a19": "故為令一切眾生善能了達一切諸法得大無畏故",
    "X04n0223_049:0336a20": "為令一切眾生放一光明普照十方一切世界故為",
    "X04n0223_049:0336a21": "令一切眾生普修一切菩薩精進行無懈退故為令",
    "X04n0223_049:0336a22": "一切眾生以一行願普滿一切諸行願故為令一切",
    "X04n0223_049:0336a23": "眾生以一妙音普使聞者皆得解故為令一切眾生",
    "X04n0223_049:0336a24": "悉能具足一切菩薩清淨心故為令一切眾生普得",
    "X04n0223_049:0336b01": "值遇諸善知識咸承事故為令一切眾生修菩薩行",
    "X04n0223_049:0336b02": "調伏眾生不休息故為令一切眾生以妙辯才具一",
    "X04n0223_049:0336b03": "切音隨機廣演無斷盡故為令一切眾生能以一心",
    "X04n0223_049:0336b04": "知一切心以一切善根等迴向故為令一切眾生常",
    "X04n0223_049:0336b05": "樂積集一切善根安立眾生於淨智故為令一切眾",
    "X04n0223_049:0336b06": "生得一切智福德智慧清淨身故為令一切眾生善",
    "X04n0223_049:0336b07": "知一切眾生善根觀察迴向普成就故為令一切眾",
    "X04n0223_049:0336b08": "生得一切智成等正覺普圓滿故為令一切眾生得",
    "X04n0223_049:0336b09": "具足神通智於一處出興一切諸處皆出興故為令",
    "X04n0223_049:0336b10": "一切眾生得普莊嚴智嚴淨一眾會一切眾會皆嚴",
    "X04n0223_049:0336b11": "淨故為令一切眾生於一佛國土普見一切佛國土",
    "X04n0223_049:0336b12": "故為令一切眾生以一切莊嚴具不可說莊嚴具無",
    "X04n0223_049:0336b13": "量莊嚴具無盡莊嚴具莊嚴一切諸佛國土普周徧",
    "X04n0223_049:0336b14": "故為令一切眾生於一切法悉能決了甚深義故為",
    "X04n0223_049:0336b15": "令一切眾生得諸如來最上第一自在神通故為令",
    "X04n0223_049:0336b16": "一切眾生得非一非異一切功德自在神通故為令",
    "X04n0223_049:0336b17": "一切眾生具足一切平等善根普為諸佛灌其頂故",
    "X04n0223_049:0336b18": "為令一切眾生悉得成滿清淨智身於諸有中最尊",
    "X04n0223_049:0336b19": "勝故。",
    "X04n0223_049:0336b20": "【論】第十佛子已下至於諸有中最尊勝故有一百",
    "X04n0223_049:0336b21": "一十五行半經明菩薩以如上兩段無限布施業",
    "X04n0223_049:0336b22": "普為一切無限種種眾生起一百一十種廣大無",
    "X04n0223_049:0336b23": "限所為眾生等所緣事業而行如上等施願迴向",
    "X04n0223_049:0336b24": "故此已上總結已前三十二種無限善根以次象",
    "X04n0223_049:0336c01": "馬等十種施業及大願迴向及為眾生等境界竟。",
    "X04n0223_049:0336c02": "【經】佛子菩薩摩訶薩如是悲愍利益安樂一切眾生",
    "X04n0223_049:0336c03": "咸令清淨遠離慳嫉受勝妙樂具大威德生大信解",
    "X04n0223_049:0336c04": "永離瞋恚及諸翳濁其心清淨質直柔耎無有諂曲",
    "X04n0223_049:0336c05": "迷惑愚癡行出離行堅固不壞平等之心永無退轉",
    "X04n0223_049:0336c06": "白淨法力具足成就無惱無失善巧迴向常修正行",
    "X04n0223_049:0336c07": "調伏眾生滅除一切諸不善業修行苦行一切善根",
    "X04n0223_049:0336c08": "又勸眾生令其修習普為含識具受眾苦以大智眼",
    "X04n0223_049:0336c09": "觀諸善根知其悉以智慧為性方便迴向一切眾生",
    "X04n0223_049:0336c10": "為令一切眾生悉得安住一切清淨功德處故為令",
    "X04n0223_049:0336c11": "一切眾生悉能攝受一切善根知諸功德性及義故",
    "X04n0223_049:0336c12": "為令一切眾生普淨一切諸善根故為令一切眾生",
    "X04n0223_049:0336c13": "於福田境界中種諸善法心無悔故為令一切眾生",
    "X04n0223_049:0336c14": "普能攝受一切眾生一一皆令趣一切智故為令一",
    "X04n0223_049:0336c15": "切眾生普攝一切所有善根一一皆與平等迴向而",
    "X04n0223_049:0336c16": "相應故又以諸善根如是迴向所謂願一切眾生究",
    "X04n0223_049:0336c17": "竟安隱願一切眾生究竟清淨願一切眾生究竟安",
    "X04n0223_049:0336c18": "樂願一切眾生究竟解脫願一切眾生究竟平等願",
    "X04n0223_049:0336c19": "一切眾生究竟了達願一切眾生究竟安住諸白淨",
    "X04n0223_049:0336c20": "法願一切眾生得無礙眼願一切眾生善調其心願",
    "X04n0223_049:0336c21": "一切眾生具足十力調伏眾生。",
    "X04n0223_049:0336c22": "【論】第十一佛子已下至具足十力調伏眾生有二",
    "X04n0223_049:0336c23": "十三行經明菩薩為慈愍眾生入苦同行以大願",
    "X04n0223_049:0336c24": "接生分。",
    "X04n0223_049:0337a01": "【經】佛子菩薩摩訶薩如是迴向時不著業不著報不",
    "X04n0223_049:0337a02": "著身不著物不著剎不著方不著眾生不著無眾生",
    "X04n0223_049:0337a03": "不著一切法不著無一切法。",
    "X04n0223_049:0337a04": "【論】第十二佛子已下至不著無一切法有三行經",
    "X04n0223_049:0337a05": "明菩薩雖以施願迴向入苦利益眾生其心有十",
    "X04n0223_049:0337a06": "種不著分。",
    "X04n0223_049:0337a07": "【經】佛子菩薩摩訶薩如是迴向時以此善根普施世",
    "X04n0223_049:0337a08": "間願一切眾生成滿佛智得清淨心智慧明了內心",
    "X04n0223_049:0337a09": "寂靜外緣不動增長成就三世佛種。",
    "X04n0223_049:0337a10": "【論】第十三佛子已下至增長成就三世佛種有三",
    "X04n0223_049:0337a11": "行經明菩薩以如上一切善根願一切眾生得智",
    "X04n0223_049:0337a12": "種分云何得入佛智種有四法一得清淨心二智",
    "X04n0223_049:0337a13": "慧明了三內心寂靜四外緣不動如是修治能增",
    "X04n0223_049:0337a14": "長三世諸佛智種故。",
    "X04n0223_049:0337a15": "【經】佛子菩薩摩訶薩修行如是迴向之時超出一切",
    "X04n0223_049:0337a16": "無能過者一切世間所有言詞悉共稱讚亦不可盡",
    "X04n0223_049:0337a17": "普修一切菩薩諸行悉能往詣一切佛土普見諸佛",
    "X04n0223_049:0337a18": "無所障礙又能普見一切世界菩薩所行以善方便",
    "X04n0223_049:0337a19": "為諸眾生分別諸法甚深句義得陀羅尼演說妙法",
    "X04n0223_049:0337a20": "盡未來劫無有斷絕為眾生故念念於不可說不可",
    "X04n0223_049:0337a21": "說世界猶如影像普現其身供養諸佛念念嚴淨不",
    "X04n0223_049:0337a22": "可說不可說諸佛國土悉令周徧修行嚴淨佛剎智",
    "X04n0223_049:0337a23": "慧而無厭足念念令不可說不可說百千億那由他",
    "X04n0223_049:0337a24": "眾生清淨成就平等滿足於彼一切諸國土中勤修",
    "X04n0223_049:0337b01": "一切諸波羅蜜攝取眾生成就淨業得無礙耳於不",
    "X04n0223_049:0337b02": "可說不可說諸佛世界一一如來所轉法輪聽聞受",
    "X04n0223_049:0337b03": "持精勤修習不生一念捨離之心住無所得無依止",
    "X04n0223_049:0337b04": "無作無著菩薩神通於一剎那一彈指頃分身普詣",
    "X04n0223_049:0337b05": "不可說諸佛世界與諸菩薩等同一見。",
    "X04n0223_049:0337b06": "【論】第十四佛子已下至與諸菩薩等同一見有十",
    "X04n0223_049:0337b07": "七行半經明菩薩修行如上迴向之時神通智力",
    "X04n0223_049:0337b08": "陀羅尼門出過世所稱歎分。",
    "X04n0223_049:0337b09": "【經】佛子菩薩摩訶薩如是修習菩薩行時尚能成滿",
    "X04n0223_049:0337b10": "無量不可說不可說清淨功德憶念稱讚所不能盡",
    "X04n0223_049:0337b11": "況復得成無上菩提一切佛剎平等清淨一切眾生",
    "X04n0223_049:0337b12": "平等清淨一切身平等清淨一切根平等清淨一切",
    "X04n0223_049:0337b13": "業果平等清淨一切眾會道場平等清淨一切圓滿",
    "X04n0223_049:0337b14": "行平等清淨一切法方便智平等清淨一切如來諸",
    "X04n0223_049:0337b15": "願迴向平等清淨一切諸佛神通境界平等清淨。",
    "X04n0223_049:0337b16": "【論】第十五佛子已下至神通境界平等清淨有八",
    "X04n0223_049:0337b17": "行經明菩薩如是修行菩薩行時功德出過思量",
    "X04n0223_049:0337b18": "何況得成無上菩提此段明功德作法報生猶尚",
    "X04n0223_049:0337b19": "無限出過思量何況無作自在菩提之理智豈可",
    "X04n0223_049:0337b20": "不能成也言功過也如此段得知法業平等三世",
    "X04n0223_049:0337b21": "互不相違約作略釋經云一切佛剎平等清淨一",
    "X04n0223_049:0337b22": "切眾生平等清淨此約理智說一切根平等清淨",
    "X04n0223_049:0337b23": "乃至四行經總明約理智說。",
    "X04n0223_049:0337b24": "【經】佛子菩薩摩訶薩如是迴向時得一切功德清淨",
    "X04n0223_049:0337c01": "歡喜法門無量功德圓滿莊嚴如是迴向時眾生不",
    "X04n0223_049:0337c02": "違一切剎剎不違一切眾生剎眾生不違業業不違",
    "X04n0223_049:0337c03": "剎眾生思不違心心不違思思心不違境界境界不",
    "X04n0223_049:0337c04": "違思心業不違報報不違業業不違業道業道不違",
    "X04n0223_049:0337c05": "業法性不違相法相不違性法生不違性法性不違",
    "X04n0223_049:0337c06": "生剎平等不違眾生平等眾生平等不違剎平等一",
    "X04n0223_049:0337c07": "切眾生平等不違一切法平等一切法平等不違一",
    "X04n0223_049:0337c08": "切眾生平等離欲際平等不違一切眾生安住平等",
    "X04n0223_049:0337c09": "一切眾生安住平等不違離欲際平等過去不違未",
    "X04n0223_049:0337c10": "來未來不違過去過去未來不違現在現在不違過",
    "X04n0223_049:0337c11": "去未來世平等不違佛平等佛平等不違世平等菩",
    "X04n0223_049:0337c12": "薩行不違一切智一切智不違菩薩行。",
    "X04n0223_049:0337c13": "【論】第十六佛子已下至不違菩薩行有十五行經",
    "X04n0223_049:0337c14": "明菩薩見法三世體相平等分如經云眾生不違",
    "X04n0223_049:0337c15": "一切剎剎不違一切眾生明依報正報相似剎從",
    "X04n0223_049:0337c16": "心業起故眾生心差別即剎差別如世界成就品",
    "X04n0223_049:0337c17": "具明思不違心者以思從心生即思是心餘倣此",
    "X04n0223_049:0337c18": "知業不違報者報從業生報是業果餘倣此知如",
    "X04n0223_049:0337c19": "業不違業道者明來生受生與現世作業相似餘",
    "X04n0223_049:0337c20": "倣此法性不違相為無性為性無相為相無性中",
    "X04n0223_049:0337c21": "實相即如來身色及妙境是眾生不了無性妄計",
    "X04n0223_049:0337c22": "之相即天人龍鬼畜等是各隨自心所生業相稱",
    "X04n0223_049:0337c23": "餘倣此生不違性明以生是無生無生為生故剎",
    "X04n0223_049:0337c24": "平等不違眾生平等此約理無淨穢已下例然一",
    "X04n0223_049:0338a01": "切眾生安住平等不違離欲際平等者明眾生報",
    "X04n0223_049:0338a02": "居之境與解脫涅槃際無二理性同時無二性故",
    "X04n0223_049:0338a03": "過去不違未來總明三世性同時無二性故三世",
    "X04n0223_049:0338a04": "無體可相違故餘例知佛平等不違菩薩行平等",
    "X04n0223_049:0338a05": "明以佛理智及菩薩體用不離無性。",
    "X04n0223_049:0338a06": "【經】佛子菩薩摩訶薩如是迴向時得業平等得報平",
    "X04n0223_049:0338a07": "等得身平等得方便平等得願平等得一切眾生平",
    "X04n0223_049:0338a08": "等得一切剎平等得一切行平等得一切智平等得",
    "X04n0223_049:0338a09": "三世諸佛平等得承事一切諸佛得供養一切菩薩",
    "X04n0223_049:0338a10": "得種一切善根得滿一切大願得教化一切眾生得",
    "X04n0223_049:0338a11": "了知一切業得承事供養一切善知識得入一切清",
    "X04n0223_049:0338a12": "淨眾會道場得通達一切正教得成滿一切白法佛",
    "X04n0223_049:0338a13": "子是為菩薩摩訶薩第七等隨順一切眾生迴向。",
    "X04n0223_049:0338a14": "【論】第十七佛子已下至第七等隨順一切眾生迴",
    "X04n0223_049:0338a15": "向有九行經明菩薩如是迴向時得法業剎三世",
    "X04n0223_049:0338a16": "平等已得承事一切諸佛入一切清淨眾會道場",
    "X04n0223_049:0338a17": "分經云菩薩摩訶薩如是迴向時得業平等得報",
    "X04n0223_049:0338a18": "平等得身平等如是十平等法明以迴向發願力",
    "X04n0223_049:0338a19": "莊嚴自報得此十平等果故。",
    "X04n0223_049:0338a20": "【經】菩薩摩訶薩成就此迴向則能摧滅一切魔怨拔",
    "X04n0223_049:0338a21": "諸欲刺得出離樂住無二性具大威德救護眾生為",
    "X04n0223_049:0338a22": "功德王神足無礙往一切剎入寂滅處具一切身成",
    "X04n0223_049:0338a23": "菩薩行於諸行願心得自在分別了知一切諸法悉",
    "X04n0223_049:0338a24": "能徧生一切佛剎得無礙耳聞一切剎所有音聲得",
    "X04n0223_049:0338b01": "淨慧眼見一切佛未嘗暫捨於一切境界成就善根",
    "X04n0223_049:0338b02": "心無高下於一切法得無所得菩薩摩訶薩以一切",
    "X04n0223_049:0338b03": "善根等隨順一切眾生如是迴向。",
    "X04n0223_049:0338b04": "【論】第十八菩薩摩訶薩已下至隨順一切眾生如",
    "X04n0223_049:0338b05": "是迴向有九行經明總歎如上迴向施願所得之",
    "X04n0223_049:0338b06": "德業用成就分。",
    "X04n0223_049:0338b07": "【經】爾時金剛幢菩薩承佛神力普觀十方而說頌言。",
    "X04n0223_049:0338b08": "【論】第十九爾時已下一行經明金剛幢菩薩觀眾",
    "X04n0223_049:0338b09": "說頌分。",
    "X04n0223_049:0338b10": "【經】　菩薩所作諸功德　　微妙廣大甚深遠",
    "X04n0223_049:0338b11": "　乃至一念而修行　　悉能迴向無邊際",
    "X04n0223_049:0338b12": "　菩薩所有資生具　　種種豐盈無限億",
    "X04n0223_049:0338b13": "　香象寶馬以駕車　　衣服珍財悉殊妙",
    "X04n0223_049:0338b14": "　或以頭目并手足　　或持身肉及骨髓",
    "X04n0223_049:0338b15": "　悉徧十方無量剎　　普施一切令充滿",
    "X04n0223_049:0338b16": "　無量劫中所修習　　一切功德盡迴向",
    "X04n0223_049:0338b17": "　為欲救度諸羣生　　其心畢竟不退轉",
    "X04n0223_049:0338b18": "　菩薩為度眾生故　　常修最勝迴向業",
    "X04n0223_049:0338b19": "　普令三界得安樂　　悉使當成無上果",
    "X04n0223_049:0338b20": "　菩薩普興平等願　　隨其所集清淨業",
    "X04n0223_049:0338b21": "　悉以迴施諸羣生　　如是大誓終無捨",
    "X04n0223_049:0338b22": "　菩薩願力無限礙　　一切世間咸攝受",
    "X04n0223_049:0338b23": "　如是迴向諸羣生　　未曾暫起分別心",
    "X04n0223_049:0338b24": "　普願眾生智明了　　布施持戒悉清淨",
    "X04n0223_049:0338c01": "　精進修行不懈廢　　如是大誓無休息",
    "X04n0223_049:0338c02": "　菩薩迴向到彼岸　　普開清淨妙法門",
    "X04n0223_049:0338c03": "　智慧同於兩足尊　　分別實義得究竟",
    "X04n0223_049:0338c04": "　菩薩言詞已通達　　種種智慧亦如是",
    "X04n0223_049:0338c05": "　說法如理無障礙　　而於其中心不著",
    "X04n0223_049:0338c06": "　常於諸法不作二　　亦復不作於不二",
    "X04n0223_049:0338c07": "　於二不二並皆離　　知其悉是語言道",
    "X04n0223_049:0338c08": "　知諸世間悉平等　　莫非心語一切業",
    "X04n0223_049:0338c09": "　眾生幻化無有實　　所有果報從茲起",
    "X04n0223_049:0338c10": "　一切世間之所有　　種種果報各不同",
    "X04n0223_049:0338c11": "　莫不皆由業力成　　若滅於業彼皆盡",
    "X04n0223_049:0338c12": "　菩薩觀察諸世間　　身口意業悉平等",
    "X04n0223_049:0338c13": "　亦令眾生住平等　　猶如無等大聖尊",
    "X04n0223_049:0338c14": "　菩薩善業悉迴向　　普令眾生色清淨",
    "X04n0223_049:0338c15": "　福德方便皆具足　　同於無上調御士",
    "X04n0223_049:0338c16": "　菩薩利益諸羣生　　功德大海盡迴向",
    "X04n0223_049:0338c17": "　願使威光特超世　　得成雄猛大力身",
    "X04n0223_049:0338c18": "　凡所修習諸功德　　願使世間普清淨",
    "X04n0223_049:0338c19": "　諸佛清淨無倫匹　　眾生清淨亦如是",
    "X04n0223_049:0338c20": "　菩薩於義得善巧　　能知諸佛最勝法",
    "X04n0223_049:0338c21": "　以眾善業等迴向　　願令庶品同如來",
    "X04n0223_049:0338c22": "　菩薩了知諸法空　　一切世間無所有",
    "X04n0223_049:0338c23": "　無有造作及作者　　眾生業報亦不失",
    "X04n0223_049:0338c24": "　諸法寂滅非寂滅　　遠離此二分別心",
    "X04n0223_049:0339a01": "　知諸分別是世見　　入於正位分別盡",
    "X04n0223_049:0339a02": "　如是真實諸佛子　　從於如來法化生",
    "X04n0223_049:0339a03": "　彼能如是善迴向　　世間疑惑悉除滅",
    "X04n0223_049:0339a04": "【論】二十其頌總有四十二行文義自具不煩更釋",
    "X04n0223_049:0339a05": "第二隨文釋義者何故名為等隨順一切眾生迴",
    "X04n0223_049:0339a06": "向為明此第七方便波羅蜜主大悲門以六波羅",
    "X04n0223_049:0339a07": "蜜中所修智慧之力入於生死海隨一切眾生根",
    "X04n0223_049:0339a08": "品同行利生故故名等隨順即如十住中第七住",
    "X04n0223_049:0339a09": "大悲位休捨優婆夷云我有同行眷屬八萬四千",
    "X04n0223_049:0339a10": "那由他常居此園者是大意云同一切眾生八萬",
    "X04n0223_049:0339a11": "四千及不可說煩惱悉同行故是此義也亦是此",
    "X04n0223_049:0339a12": "位第七迴向與善財所見觀音是此位也可知如",
    "X04n0223_049:0339a13": "此一段迴向總有二十段經文餘十九段文義自",
    "X04n0223_049:0339a14": "顯不煩更釋表法中如善財知識十住第七以優",
    "X04n0223_049:0339a15": "婆夷休捨表慈悲位十行第七位表慈悲門以滿",
    "X04n0223_049:0339a16": "足王自化其身作諸罪逆自化其身捉來殺罰以",
    "X04n0223_049:0339a17": "息眾生惡逆此十迴向第七即以觀世音表慈悲",
    "X04n0223_049:0339a18": "位也夫大教玄悠文芳義廣法門名句明白宛然",
    "X04n0223_049:0339a19": "十十之數相從萬萬千千次第不可以將小池而",
    "X04n0223_049:0339a20": "添巨海未足以致其深炷微燈而益日光焉能資",
    "X04n0223_049:0339a21": "其遠照此經義弘言備理具辭豐且略釋大意密",
    "X04n0223_049:0339a22": "智幽潛聊申少趣不可加餘經之法相滯此妙章",
    "X04n0223_049:0339a23": "若得意修行者理由定發智以理明悲藉願興行",
    "X04n0223_049:0339a24": "成願發理弘智博願廣悲寬佛種因此而生法界",
    "X04n0223_049:0339b01": "以斯緣濟都結如此餘義後文。",
    "X04n0223_049:0339b02": "第八真如相迴向以願波羅蜜為體明此位同第",
    "X04n0223_049:0339b03": "八地智增勝以願引生智業成大悲故以願防智",
    "X04n0223_049:0339b04": "為智體淨故利化不弘表法中如善財童子見東",
    "X04n0223_049:0339b05": "方正趣菩薩是其行也從空中來至娑婆世界者",
    "X04n0223_049:0339b06": "明法空智現普周亦無來去觀世音指東方正趣",
    "X04n0223_049:0339b07": "及見時與觀世音同會而見表以願會悲至智明",
    "X04n0223_049:0339b08": "圓悲智令滿故東方表智西方表悲日出照明春",
    "X04n0223_049:0339b09": "陽發生青龍吉祥表智日入昏迷秋霜白虎殺害",
    "X04n0223_049:0339b10": "明智入悲處苦流濟眾生故第八願波羅蜜明防",
    "X04n0223_049:0339b11": "智體性淨以願會悲成普賢行昇進隨其行位和",
    "X04n0223_049:0339b12": "會如之二義如前第一長科經意者自初爾時已",
    "X04n0223_049:0339b13": "下至頌已來長科為十段。",
    "X04n0223_049:0339b14": "【經】佛子何者是菩薩摩訶薩真如相迴向佛子此菩",
    "X04n0223_049:0339b15": "薩摩訶薩正念明了其心堅住遠離迷惑專意修行",
    "X04n0223_049:0339b16": "深心不動成不壞業趣一切智終不退轉志求大乘",
    "X04n0223_049:0339b17": "勇猛無畏植諸德本普安世間生勝善根修白淨法",
    "X04n0223_049:0339b18": "大悲增長心寶成就常念諸佛護持正法於菩薩道",
    "X04n0223_049:0339b19": "信樂堅固成就無量淨妙善根勤修一切功德智慧",
    "X04n0223_049:0339b20": "為調御師生眾善法以智方便而為迴向菩薩爾時",
    "X04n0223_049:0339b21": "慧眼普觀所有善根無量無邊其諸善根修習之時",
    "X04n0223_049:0339b22": "若求緣若辦具若治淨若趣入若專勵若起行若明",
    "X04n0223_049:0339b23": "達若精審若開示如是一切有種種門種種境種種",
    "X04n0223_049:0339b24": "相種種事種種分種種行種種名字種種分別種種",
    "X04n0223_049:0339c01": "出生種種修習其中所有一切善根悉是趣向十方",
    "X04n0223_049:0339c02": "乘心之所建立皆悉迴向一切種智唯一無二以諸",
    "X04n0223_049:0339c03": "善根如是迴向所謂願得圓滿無礙身業修菩薩行",
    "X04n0223_049:0339c04": "願得清淨無礙口業修菩薩行願得成就無礙意業",
    "X04n0223_049:0339c05": "安住大乘願得圓滿無障礙心淨修一切諸菩薩行",
    "X04n0223_049:0339c06": "願起無量廣大施心周給無邊一切眾生願於諸法",
    "X04n0223_049:0339c07": "心得自在演大法明無能障蔽願得明達一切智處",
    "X04n0223_049:0339c08": "發菩提心普照世間願常正念三世諸佛諦想如來",
    "X04n0223_049:0339c09": "常現在前願住圓滿增上志樂遠離一切諸魔怨敵",
    "X04n0223_049:0339c10": "願得安住佛十力智普攝眾生無有休息願得三昧",
    "X04n0223_049:0339c11": "遊諸世界而於世間無所染著願住諸世界無有疲",
    "X04n0223_049:0339c12": "厭教化眾生恒不休息願起無量思慧方便成就菩",
    "X04n0223_049:0339c13": "薩不思議道願得諸方不迷惑智悉能分別一切世",
    "X04n0223_049:0339c14": "間願得自在神通智力於一念中悉能嚴淨一切國",
    "X04n0223_049:0339c15": "土願得普入諸法自性見一切世間悉皆清淨願得",
    "X04n0223_049:0339c16": "生起無差別智於一剎中入一切剎願以一切剎莊",
    "X04n0223_049:0339c17": "嚴之事顯示一切教化無量無邊眾生願於一佛剎",
    "X04n0223_049:0339c18": "中示無邊法界一切佛剎悉亦如是願得自在大神",
    "X04n0223_049:0339c19": "通智普能往詣一切佛土。",
    "X04n0223_049:0339c20": "【論】第一爾時已下至普能往詣一切佛土有三十",
    "X04n0223_049:0339c21": "五行經明菩薩入此真如相迴向位中以自所得",
    "X04n0223_049:0339c22": "善根更加迴向發願所緣成位昇進分。",
    "X04n0223_049:0339c23": "【經】佛子菩薩摩訶薩以諸善根願得莊嚴一切佛國",
    "X04n0223_049:0339c24": "願得周徧一切世界願得成就智慧觀察如為己身",
    "X04n0223_049:0340a01": "如是迴向如是而為一切眾生所謂願一切眾生永",
    "X04n0223_049:0340a02": "離一切地獄畜生閻羅王趣願一切眾生除滅一切",
    "X04n0223_049:0340a03": "障礙之業願一切眾生得周普心平等智慧願一切",
    "X04n0223_049:0340a04": "眾生於怨於親等心攝受皆令安樂智慧清淨願一",
    "X04n0223_049:0340a05": "切眾生智慧圓滿淨光普照願一切眾生思慧成滿",
    "X04n0223_049:0340a06": "了真實義願一切眾生以淨志樂趣求菩提獲無量",
    "X04n0223_049:0340a07": "智願一切眾生普能顯示安隱住處。",
    "X04n0223_049:0340a08": "【論】第二佛子已下至顯示安隱住處有十行經明",
    "X04n0223_049:0340a09": "菩薩觀眾生惡道苦如己身願速出離分。",
    "X04n0223_049:0340a10": "【經】佛子菩薩摩訶薩恒以善心如是迴向為令一切",
    "X04n0223_049:0340a11": "眾生遇清涼雲霔法雨故為令一切眾生常值福田",
    "X04n0223_049:0340a12": "勝境界故為令一切眾生皆能善入菩提心藏自護",
    "X04n0223_049:0340a13": "持故為令一切眾生離諸蓋纏善安住故為令一切",
    "X04n0223_049:0340a14": "眾生皆獲無礙神通智故為令一切眾生得自在身",
    "X04n0223_049:0340a15": "普示現故為令一切眾生成就最勝一切種智普興",
    "X04n0223_049:0340a16": "利益無空過故為令一切眾生普攝羣品令清淨故",
    "X04n0223_049:0340a17": "為令一切眾生皆能究竟一切智故為令一切眾生",
    "X04n0223_049:0340a18": "心不動搖無障礙故。",
    "X04n0223_049:0340a19": "【論】第三佛子已下至心不動搖無障礙故有十行",
    "X04n0223_049:0340a20": "經明菩薩以如上迴向有十為令眾生得十種大",
    "X04n0223_049:0340a21": "利分。",
    "X04n0223_049:0340a22": "【經】佛子菩薩摩訶薩見可愛樂國土園林草木華果",
    "X04n0223_049:0340a23": "名香上服珍寶財物諸莊嚴具或見可樂村邑聚落",
    "X04n0223_049:0340a24": "或見帝王威德自在或見住處離諸諠雜見是事已",
    "X04n0223_049:0340b01": "以方便智精勤修習出生無量勝妙功德為諸眾生",
    "X04n0223_049:0340b02": "勤求善法心無放逸廣集眾善猶如大海以無盡善",
    "X04n0223_049:0340b03": "普覆一切為眾善法所依之處以諸善根方便迴向",
    "X04n0223_049:0340b04": "而無分別開示無量種種善根智常觀察一切眾生",
    "X04n0223_049:0340b05": "心恒憶念善根境界以等真如平等善根迴向眾生",
    "X04n0223_049:0340b06": "無有休息菩薩爾時以諸善根如是迴向所謂願一",
    "X04n0223_049:0340b07": "切眾生得諸如來可愛樂見見法真性平等平等無",
    "X04n0223_049:0340b08": "所取著圓滿清淨願一切眾生見諸如來甚可愛樂",
    "X04n0223_049:0340b09": "圓滿供養願一切眾生往生一切無諸煩惱甚可愛",
    "X04n0223_049:0340b10": "樂清淨佛剎願一切眾生得見諸佛可愛樂法願一",
    "X04n0223_049:0340b11": "切眾生常樂護持一切菩薩可愛樂行願一切眾生",
    "X04n0223_049:0340b12": "得善知識可愛樂眼見無所礙願一切眾生常見一",
    "X04n0223_049:0340b13": "切可愛樂物無有違逆願一切眾生證得一切可愛",
    "X04n0223_049:0340b14": "樂法而勤護持願一切眾生於一切佛可樂法中得",
    "X04n0223_049:0340b15": "淨光明願一切眾生修諸菩薩一切能捨可愛樂心",
    "X04n0223_049:0340b16": "願一切眾生得無所畏能說一切可愛樂法願一切",
    "X04n0223_049:0340b17": "眾生得諸菩薩極可愛樂甚深三昧願一切眾生得",
    "X04n0223_049:0340b18": "諸菩薩甚可愛樂陀羅尼門願一切眾生得諸菩薩",
    "X04n0223_049:0340b19": "甚可愛樂善觀察智願一切眾生能現菩薩甚可愛",
    "X04n0223_049:0340b20": "樂自在神通願一切眾生能於諸佛大眾會中說可",
    "X04n0223_049:0340b21": "愛樂甚深妙法願一切眾生能以方便開示演說甚",
    "X04n0223_049:0340b22": "可愛樂差別之句願一切眾生常能發起甚可愛樂",
    "X04n0223_049:0340b23": "平等大悲願一切眾生念念發起甚可愛樂大菩提",
    "X04n0223_049:0340b24": "心常令諸根歡喜悅豫願一切眾生能入一切甚可",
    "X04n0223_049:0340c01": "愛樂諸如來家願一切眾生得可愛樂能調伏行調",
    "X04n0223_049:0340c02": "伏眾生無有休息願一切眾生得諸菩薩甚可愛樂",
    "X04n0223_049:0340c03": "無盡辯才演說諸法願一切眾生於不可說不可說",
    "X04n0223_049:0340c04": "劫住於一切可愛樂世界教化眾生心無厭倦願一",
    "X04n0223_049:0340c05": "切眾生以無量方便普能悟入甚可愛樂諸佛法門",
    "X04n0223_049:0340c06": "願一切眾生得可愛樂無礙方便知一切法無有根",
    "X04n0223_049:0340c07": "本願一切眾生得可愛樂離貪欲際知一切法畢竟",
    "X04n0223_049:0340c08": "無二斷一切障願一切眾生得可愛樂離貪欲際知",
    "X04n0223_049:0340c09": "一切法平等真實願一切眾生具足成滿一切菩薩",
    "X04n0223_049:0340c10": "甚可愛樂無戲論法願一切眾生得金剛藏精進之",
    "X04n0223_049:0340c11": "心成可愛樂一切智道願一切眾生具可愛樂無礙",
    "X04n0223_049:0340c12": "善根摧伏一切煩惱怨敵願一切眾生得可愛樂一",
    "X04n0223_049:0340c13": "切智門普於世間現成正覺。",
    "X04n0223_049:0340c14": "【論】第四佛子已下至普於世間現成正覺有四十",
    "X04n0223_049:0340c15": "六行半經明菩薩見勝妙國土及一切妙境以無",
    "X04n0223_049:0340c16": "量大願願一切眾生皆盡普得生在其中并獲眾",
    "X04n0223_049:0340c17": "益分。",
    "X04n0223_049:0340c18": "【經】佛子菩薩摩訶薩修習如是諸善根時得智慧明",
    "X04n0223_049:0340c19": "為善知識之所攝受如來慧日明照其心永滅癡冥",
    "X04n0223_049:0340c20": "勤修正法入諸智業善學智地流布善根充滿法界",
    "X04n0223_049:0340c21": "以智迴向盡諸菩薩善根源底以智深入大方便海",
    "X04n0223_049:0340c22": "成就無量廣大善根。",
    "X04n0223_049:0340c23": "【論】第五佛子已下至廣大善根有五行經明菩薩",
    "X04n0223_049:0340c24": "以如上迴向善根自增善根分。",
    "X04n0223_049:0341a02": "大方廣佛新華嚴經合論卷第四十九"
}