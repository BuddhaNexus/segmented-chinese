{
    "T27n1545_175:0877c15": "阿毘達磨大毘婆沙論卷第一百",
    "T27n1545_175:0877c16": "七十五",
    "T27n1545_175:0877c18": "五百大阿羅漢等造",
    "T27n1545_175:0877c19": "三藏法師玄奘奉　詔譯",
    "T27n1545_175:0877c20": "2定蘊第七中不還納息第四之二",
    "T27n1545_175:0877c21": "如契經說。佛告苾芻。有七善士趣。能進斷",
    "T27n1545_175:0877c22": "餘結得般涅槃。問云何建立七善士趣。為",
    "T27n1545_175:0877c23": "以界沙門果故。為以地處所故。為以根",
    "T27n1545_175:0877c24": "煩惱故而建立耶。設爾何過。若以界沙門",
    "T27n1545_175:0877c25": "果故而建立者應但說一。謂行色界不還。",
    "T27n1545_175:0877c26": "若以地處所故而建立者但應說四或說",
    "T27n1545_175:0877c27": "十六。若以根煩惱故而建立者應說有九。",
    "T27n1545_175:0877c28": "以彼各有九品故。答皆不以此三緣建",
    "T27n1545_175:0877c29": "立。但以生不生品上行故建立七種。若由",
    "T27n1545_175:0878a01": "此故立初生品。則由此故立初不生品。若",
    "T27n1545_175:0878a02": "由此故立第二生品。則由此故立第二不",
    "T27n1545_175:0878a03": "生品。若由此故立第三生品。則由此故立",
    "T27n1545_175:0878a04": "第三不生品。復以上行義勝立上流為一。",
    "T27n1545_175:0878a05": "由此建立七善士趣。謂生者或有勤修道",
    "T27n1545_175:0878a06": "有速進道。或有勤修道無速進道。或無勤",
    "T27n1545_175:0878a07": "修道無速進道。初為第一次為第二後為",
    "T27n1545_175:0878a08": "第三。如生有三不生亦爾。復以上行義勝",
    "T27n1545_175:0878a09": "立上流為一。由此建立七善士趣。復次生",
    "T27n1545_175:0878a10": "者有上根有中根有軟根如次為三。如",
    "T27n1545_175:0878a11": "生有三不生亦爾。餘如前說。煩惱差別與",
    "T27n1545_175:0878a12": "此相違說亦爾。復次生者有上品道有中",
    "T27n1545_175:0878a13": "品道有下品道如次為三。如生有三不生",
    "T27n1545_175:0878a14": "亦爾餘如前說。復次生者有上品業有中",
    "T27n1545_175:0878a15": "品業有下品業如次為三。此依無漏業說。",
    "T27n1545_175:0878a16": "若依有漏業說則後為第一次為第二初",
    "T27n1545_175:0878a17": "為第三如生有三不生亦爾。餘如前說。有",
    "T27n1545_175:0878a18": "說。生者有精進增上亦得勝慧。有精進增",
    "T27n1545_175:0878a19": "上不得勝慧。有得勝慧非精進增上如",
    "T27n1545_175:0878a20": "次為三。如生有三不生亦爾。餘如前說。有",
    "T27n1545_175:0878a21": "說。生者有常加行亦頓加行。有常加行不",
    "T27n1545_175:0878a22": "頓加行。有頓加行不常加行。如次為三。如",
    "T27n1545_175:0878a23": "生有三不生亦爾餘如前說。有說。生者有",
    "T27n1545_175:0878a24": "於生死見上品過患。有於生死見中品過",
    "T27n1545_175:0878a25": "患。有於生死見下品過患。如次為三。如",
    "T27n1545_175:0878a26": "生有三不生亦爾。餘如前說。於涅槃作功",
    "T27n1545_175:0878a27": "德勝解差別說亦爾。有說。生者或有上品",
    "T27n1545_175:0878a28": "奢摩他毘鉢舍那。或有中品或有下品如",
    "T27n1545_175:0878a29": "次為三。如生有三不生亦爾。餘如前說。餘",
    "T27n1545_175:0878b01": "善根差別說亦如是。有說。世尊顯示從七",
    "T27n1545_175:0878b02": "分位七種性七門七階七迹七路。而越非想",
    "T27n1545_175:0878b03": "非非想處難斷難壞修所斷結。得阿羅漢",
    "T27n1545_175:0878b04": "果故說如是七善士趣。",
    "T27n1545_175:0878b05": "問如生不生各有三種上流亦爾。謂全超",
    "T27n1545_175:0878b06": "半超一切處歿。何故但說一耶。答生不生各",
    "T27n1545_175:0878b07": "是一有相續。於中分位差別難知欲令知",
    "T27n1545_175:0878b08": "故各說三種上流。三種生數自辯差別易",
    "T27n1545_175:0878b09": "知。是故但隨上行義勝合說一種。復次生",
    "T27n1545_175:0878b10": "與不生一期時促差別義少分齊易知。是故",
    "T27n1545_175:0878b11": "分三上流時。長差別多種分齊難辯故合立",
    "T27n1545_175:0878b12": "一。復次生不生亦有等義。上流亦有別義。",
    "T27n1545_175:0878b13": "欲以二文互相顯故作如是說。復次生與",
    "T27n1545_175:0878b14": "不生善士趣相現前易了。以彼速趣般涅",
    "T27n1545_175:0878b15": "槃故各分為三。其上流者善士趣相微隱難",
    "T27n1545_175:0878b16": "知。以彼尚經多生死故但合說一。",
    "T27n1545_175:0878b17": "問何故經中不生三種以三喻顯。於生三",
    "T27n1545_175:0878b18": "種則不爾耶。答如以三喻顯不生三。當",
    "T27n1545_175:0878b19": "知亦已顯生三種是故前說。若由此故立",
    "T27n1545_175:0878b20": "初生品則由此故立初不生乃至廣說。復",
    "T27n1545_175:0878b21": "次以不生者趣生處時如涉路者。於中有",
    "T27n1545_175:0878b22": "去未遠便般涅槃。有去少遠而般涅槃。有",
    "T27n1545_175:0878b23": "去已遠垂至生處而般涅槃。是故世尊以",
    "T27n1545_175:0878b24": "三喻顯生中三種皆至生處。更無所趣遠",
    "T27n1545_175:0878b25": "近差別故無別喻。復次不生三種微細不現",
    "T27n1545_175:0878b26": "難覺難了故以喻顯。生中三種麁現易知",
    "T27n1545_175:0878b27": "不以喻顯。復次不生三種界攝非趣。生攝",
    "T27n1545_175:0878b28": "非趣相不圓滿故以喻顯。生三不爾故無",
    "T27n1545_175:0878b29": "喻顯。復次佛觀未來有僻執者於中有中",
    "T27n1545_175:0878c01": "而生誹謗。如分別論師等。佛因欲決定中",
    "T27n1545_175:0878c02": "有義故以三譬喻顯滅差別。於生有等無",
    "T27n1545_175:0878c03": "此誹謗故於生三不復說喻。復次中般涅",
    "T27n1545_175:0878c04": "槃於生般等有三事勝。一受苦少。二速滅",
    "T27n1545_175:0878c05": "煩惱火。三疾捨蘊擔故。以三喻顯之。生等",
    "T27n1545_175:0878c06": "不爾故無喻顯。",
    "T27n1545_175:0878c07": "問中般涅槃起何地聖道進斷餘結得阿",
    "T27n1545_175:0878c08": "羅漢果耶。答起自地聖道。謂若住初靜慮",
    "T27n1545_175:0878c09": "地中有般涅槃者。彼起初靜慮地聖道。乃至",
    "T27n1545_175:0878c10": "若住第四靜慮地中有般涅槃者。彼起第四",
    "T27n1545_175:0878c11": "靜慮地聖道。問彼得果已亦有起未至定靜",
    "T27n1545_175:0878c12": "慮中間聖道耶。答有說。亦有起者。謂若先",
    "T27n1545_175:0878c13": "依彼得不還果者今亦能起。如是說者。應",
    "T27n1545_175:0878c14": "說不起。所以者何。由法爾故。復次以時",
    "T27n1545_175:0878c15": "促故彼得果已疾般涅槃何容更起餘地無",
    "T27n1545_175:0878c16": "漏。復次中有唯於根本地聖道隨順非近",
    "T27n1545_175:0878c17": "分地。以近分地聖道苦道所攝難現前故。復",
    "T27n1545_175:0878c18": "次若地有定亦有生者住中有中起彼聖",
    "T27n1545_175:0878c19": "道。未至定有定無生。靜慮中間雖亦有生",
    "T27n1545_175:0878c20": "而是異生所生非聖者。四根本靜慮有定有",
    "T27n1545_175:0878c21": "生故住中有起彼聖道。問彼何故不起無",
    "T27n1545_175:0878c22": "色聖道答初時未得故。後時無用故。復次",
    "T27n1545_175:0878c23": "彼他地攝難現前故。復次彼苦道攝不欲",
    "T27n1545_175:0878c24": "起故。",
    "T27n1545_175:0878c25": "問何故不說預流一來為善士趣耶。答應",
    "T27n1545_175:0878c26": "說而不說者當知此義有餘。有說。世尊此",
    "T27n1545_175:0878c27": "中以七善士趣讚美中子。或時有處讚美",
    "T27n1545_175:0878c28": "長子。如伽他言。",
    "T27n1545_175:0878c29": "阿羅漢極樂　　以無貪愛心",
    "T27n1545_175:0879a01": "及我慢已斷　　永絕癡網故",
    "T27n1545_175:0879a02": "或時有處讚美幼子如池喻經廣說。今此亦",
    "T27n1545_175:0879a03": "以讚美中子。是故不說預流一來。有說。本",
    "T27n1545_175:0879a04": "為差別預流一來。世尊說此七善士趣。謂",
    "T27n1545_175:0879a05": "彼雖得名為善士如契經言云何善士。謂",
    "T27n1545_175:0879a06": "若成就有學正見。乃至正定。云何勝善",
    "T27n1545_175:0879a07": "士。謂若成就無學正見乃至正定。然其不得",
    "T27n1545_175:0879a08": "名善士趣。以彼尚遠非能近趣勝善士故。",
    "T27n1545_175:0879a09": "唯不還者名為善士亦名善士趣彼是善",
    "T27n1545_175:0879a10": "士。又能隣趣勝善士故。由此義故預流一",
    "T27n1545_175:0879a11": "來非善士趣。有說。有學位中若已越界已",
    "T27n1545_175:0879a12": "得果者立善士趣。預流一來雖已得果而",
    "T27n1545_175:0879a13": "未越界。有說。有學位中若已越界永斷不",
    "T27n1545_175:0879a14": "善煩惱業者立善士趣。預流一來二俱不",
    "T27n1545_175:0879a15": "爾。有說。有學位中若已得果及永斷不善煩",
    "T27n1545_175:0879a16": "惱業者立善士趣。預流一來不能如是故",
    "T27n1545_175:0879a17": "不立善士趣。如不善煩惱業。如是有異熟",
    "T27n1545_175:0879a18": "無慚無愧相應二果煩惱業亦爾。有說。有學",
    "T27n1545_175:0879a19": "位中若已越界。及永斷五順下分結者立",
    "T27n1545_175:0879a20": "善士趣。預流一來不爾。有說。有學位中若",
    "T27n1545_175:0879a21": "已得果。及永斷五順下分結者立善士趣。",
    "T27n1545_175:0879a22": "預流一來不爾。有說。有學位中若已永斷",
    "T27n1545_175:0879a23": "非善士共有法者立善士趣。何等名為非善",
    "T27n1545_175:0879a24": "士共有法。謂樂在家愛戀妻子。貪著臥具",
    "T27n1545_175:0879a25": "衣服飲食。好著種種花鬘瓔珞及諸香等塗",
    "T27n1545_175:0879a26": "飾其身。貯畜一切不淨財物。所謂金銀珍寶",
    "T27n1545_175:0879a27": "倉庫田宅奴僕作使諸象馬等。及以染心",
    "T27n1545_175:0879a28": "摩觸骨瑣眾惡所集不淨之身而生淨想",
    "T27n1545_175:0879a29": "染習欲事。或時發怒起加拳等苦楚有情",
    "T27n1545_175:0879b01": "諸損惱業預流一來猶有此事故不說在",
    "T27n1545_175:0879b02": "善士趣中。有說。於有學位若更不入黑闇",
    "T27n1545_175:0879b03": "牢獄母胎藏中稟諸不淨。而為身分生熟",
    "T27n1545_175:0879b04": "二藏中間住者立善士趣。預流一來尚有",
    "T27n1545_175:0879b05": "斯事是故不立七善士趣。尊者妙音作如",
    "T27n1545_175:0879b06": "是說。若學已斷欲貪瞋恚不於母胎受迫",
    "T27n1545_175:0879b07": "迮苦者立善士趣。預流一來不爾。有說。若",
    "T27n1545_175:0879b08": "學不為違順境界嬈觸心者立善士趣。預",
    "T27n1545_175:0879b09": "流一來不爾。有說。若趣上生不退還者",
    "T27n1545_175:0879b10": "立善士趣。預流一來不爾。有說。若學已得",
    "T27n1545_175:0879b11": "雜修靜慮雖退而不失靜慮者立善士趣",
    "T27n1545_175:0879b12": "預流一來不爾。有說。若學唯行善士法不",
    "T27n1545_175:0879b13": "行不善士法者立善士趣。預流一來亦行",
    "T27n1545_175:0879b14": "不善士法。由如此義預流一來不立善士",
    "T27n1545_175:0879b15": "趣。問行無色不還於行色界不還有五事",
    "T27n1545_175:0879b16": "勝。謂界勝地勝斷煩惱勝損減蘊勝三摩鉢",
    "T27n1545_175:0879b17": "底勝。何故不立為善士趣答應說而不說",
    "T27n1545_175:0879b18": "者當知此義有餘。有說。若麁現易了立善",
    "T27n1545_175:0879b19": "士趣。彼不顯了是故不說。有說。佛為勸",
    "T27n1545_175:0879b20": "誘未離欲界多過患處染聖者令速離故。",
    "T27n1545_175:0879b21": "說行色界不還為善士趣。不為勸誘未離",
    "T27n1545_175:0879b22": "色界少過患處染聖者令速離故。不說行",
    "T27n1545_175:0879b23": "無色不還為善士趣。有說。若有色身依有",
    "T27n1545_175:0879b24": "色處有來去等寂靜威儀可令他知是善",
    "T27n1545_175:0879b25": "士者立善士趣。行無色者無如是事故不",
    "T27n1545_175:0879b26": "立善士趣。有說。若處有五不還可施設",
    "T27n1545_175:0879b27": "七善趣者立善士趣。行無色不還不具五",
    "T27n1545_175:0879b28": "種不可施設七善士趣是故不說。有說。若",
    "T27n1545_175:0879b29": "彼界有唯聖者生處立善士趣。無色界不",
    "T27n1545_175:0879c01": "爾。有說。若已得雜修靜慮雖退而不失靜",
    "T27n1545_175:0879c02": "慮者立善士趣。行無色者不爾。有說。若界",
    "T27n1545_175:0879c03": "已離不善士法有諸善士往還談論於是",
    "T27n1545_175:0879c04": "界中立善士趣。無色界不爾故不立善士",
    "T27n1545_175:0879c05": "趣。問何故阿羅漢非善士趣。答亦應說阿",
    "T27n1545_175:0879c06": "羅漢為善士趣。而不說者當知此義有餘。",
    "T27n1545_175:0879c07": "復次趣上生者立善士趣。阿羅漢無生是故",
    "T27n1545_175:0879c08": "不立。復次趣上果者立善士趣。阿羅漢則",
    "T27n1545_175:0879c09": "是上果更無上果可趣是故不立。問時解脫",
    "T27n1545_175:0879c10": "阿羅漢亦趣上果。謂求不動何故非善士",
    "T27n1545_175:0879c11": "趣。答彼趣上種性非趣上果。復次若聖者",
    "T27n1545_175:0879c12": "成就煩惱而不成就非善士法者立善士",
    "T27n1545_175:0879c13": "趣。阿羅漢不成就煩惱是故不說。復次有",
    "T27n1545_175:0879c14": "學位中有成就非善士法者。對彼施設七",
    "T27n1545_175:0879c15": "善士趣。無學位不爾是故不說。復次不還是",
    "T27n1545_175:0879c16": "善士趣。阿羅漢是勝善士趣。若當說為善士",
    "T27n1545_175:0879c17": "趣者便是損減非謂如實是故不說。",
    "T27n1545_175:0879c18": "問如所說雜修靜慮以何為自性。答以五",
    "T27n1545_175:0879c19": "蘊為自性。問何故名為雜修靜慮彼雜修",
    "T27n1545_175:0879c20": "言欲何所顯。答遍熏故名雜修。合熏故",
    "T27n1545_175:0879c21": "名雜修。令嚴好故名雜修。令明淨故名",
    "T27n1545_175:0879c22": "雜修。譬喻者說緣彼故名雜修。遍熏故名",
    "T27n1545_175:0879c23": "雜修者如衣置於一篋以香遍熏。諸瑜伽",
    "T27n1545_175:0879c24": "師亦復如是。以前後二剎那無漏遍熏中",
    "T27n1545_175:0879c25": "間。一剎那有漏合熏故名雜修者。如花與",
    "T27n1545_175:0879c26": "苣蕂合熏令發香。彼瑜伽師亦復如是。",
    "T27n1545_175:0879c27": "以二剎那無漏隣雜熏發。一剎那有漏令",
    "T27n1545_175:0879c28": "嚴好故名雜修者。如以眾花散制多上",
    "T27n1545_175:0879c29": "令其嚴好。如是行者以二剎那無漏散一",
    "T27n1545_175:0880a01": "剎那有漏上。令其妙好令明淨故名雜修",
    "T27n1545_175:0880a02": "者。如以金等置於爐中調鍊銷鎔令轉明",
    "T27n1545_175:0880a03": "淨。如是行者以一剎那有漏置於無漏二",
    "T27n1545_175:0880a04": "剎那中。數數調鍊令轉淨妙緣彼故名雜",
    "T27n1545_175:0880a05": "修者。彼說以二剎那無漏緣一剎那有漏",
    "T27n1545_175:0880a06": "故名雜修。界者。所雜修墮色界。能雜修不",
    "T27n1545_175:0880a07": "墮界。地者。能所雜修皆在根本四靜慮地。",
    "T27n1545_175:0880a08": "問有雜修無色不。答有說無。以難見故微",
    "T27n1545_175:0880a09": "細故。有說。佛於無色有雜修。非聲聞獨覺",
    "T27n1545_175:0880a10": "所依者依欲色界行相者。有說。能雜修所",
    "T27n1545_175:0880a11": "雜修皆作十六聖行相。所以者何。以聖行相",
    "T27n1545_175:0880a12": "無間能起聖道。聖道無間復起聖行相故。",
    "T27n1545_175:0880a13": "如是說者。能雜修作十六行相。所雜修或",
    "T27n1545_175:0880a14": "作十六行相。或作餘行相。謂無量解脫勝處",
    "T27n1545_175:0880a15": "等所緣者。有說。能雜修以所雜修為所緣",
    "T27n1545_175:0880a16": "所雜修所緣不定。如是說者。能雜修緣四聖",
    "T27n1545_175:0880a17": "諦。所雜修緣一切法念住者。有說。若能雜",
    "T27n1545_175:0880a18": "修若所雜修皆作法念住。有說。所雜修四念",
    "T27n1545_175:0880a19": "住。能雜修唯法念住。如是說者。能雜修所雜",
    "T27n1545_175:0880a20": "修皆容作四念住智者。有說。能雜修是苦",
    "T27n1545_175:0880a21": "集類智。所雜修是世俗智。如是說者。能雜修",
    "T27n1545_175:0880a22": "是四法四類智。所雜修是世俗智。若總說者",
    "T27n1545_175:0880a23": "有學七智。無學九智除他心智。三摩地俱者。",
    "T27n1545_175:0880a24": "有說。能雜修空無願三摩地俱。所雜修非三",
    "T27n1545_175:0880a25": "摩地俱。如是說者。能雜修三三摩地俱所雜",
    "T27n1545_175:0880a26": "修非三摩地俱。根相應者總而言之。能所雜",
    "T27n1545_175:0880a27": "修皆與樂喜捨三根相應。過去未來現在者",
    "T27n1545_175:0880a28": "能所雜修俱三世。緣三世者。有說。能雜修",
    "T27n1545_175:0880a29": "緣過未。所雜修緣三世及離世。如是說者。",
    "T27n1545_175:0880b01": "俱緣三世及離世。前已說能雜修緣四諦",
    "T27n1545_175:0880b02": "故不應異說。善不善無記者。能所雜修俱是",
    "T27n1545_175:0880b03": "善緣。善等者俱緣三種三界繫不繫者所雜",
    "T27n1545_175:0880b04": "修色界繫。能雜修是不繫。緣界繫不繫者。",
    "T27n1545_175:0880b05": "俱緣三界繫及不繫。學無學非學非無學者。",
    "T27n1545_175:0880b06": "能雜修或學或無學。所雜修非學非無學。緣",
    "T27n1545_175:0880b07": "學等者俱緣三種見所斷修所斷不斷者。所",
    "T27n1545_175:0880b08": "雜修是修所斷。能雜修是不斷緣見所斷等",
    "T27n1545_175:0880b09": "者俱緣三種。緣名緣義者俱緣名義。緣",
    "T27n1545_175:0880b10": "自相續他相續非相續者俱緣三種。何處起",
    "T27n1545_175:0880b11": "者欲色界起。然初起在欲界人趣三洲。於此",
    "T27n1545_175:0880b12": "起已或退不退。後生色界復起現前。加行得",
    "T27n1545_175:0880b13": "離染得生得者。佛離染得餘加行得。云何加",
    "T27n1545_175:0880b14": "行謂瑜伽師先入第四靜慮起多剎那無漏。",
    "T27n1545_175:0880b15": "從此則起多剎那有漏。此後復起多剎那",
    "T27n1545_175:0880b16": "無漏。如是旋還後後漸減乃至最後二剎那",
    "T27n1545_175:0880b17": "無漏無間二剎那有漏現前。二剎那有漏無",
    "T27n1545_175:0880b18": "間復二剎那無漏現前。齊此名為雜修靜慮",
    "T27n1545_175:0880b19": "加行圓滿。從此已後不由功用能從一剎",
    "T27n1545_175:0880b20": "那無漏無間起一剎那有漏。則此無間復",
    "T27n1545_175:0880b21": "起一剎那無漏。如是中間剎那有漏前後",
    "T27n1545_175:0880b22": "剎那無漏雜故名雜修靜慮。爾時名為雜",
    "T27n1545_175:0880b23": "修靜慮根本成就。如是雜修第四靜慮已乘",
    "T27n1545_175:0880b24": "此勢力隨其所應亦能雜修下三靜慮先",
    "T27n1545_175:0880b25": "依欲界人趣三洲如是雜修諸靜慮已後",
    "T27n1545_175:0880b26": "生色界。由串習力復能如前隨其所應",
    "T27n1545_175:0880b27": "雜修靜慮。問何等補特伽羅雜修靜慮。答是",
    "T27n1545_175:0880b28": "聖者非異生亦學亦無學謂信勝解見至時",
    "T27n1545_175:0880b29": "解脫不時解脫皆能雜修。問彼何故雜修靜",
    "T27n1545_175:0880c01": "慮。答三因緣故雜修靜慮。一樂等至故。二怖",
    "T27n1545_175:0880c02": "煩惱故。三樂受生故。樂等至者謂為現法樂",
    "T27n1545_175:0880c03": "住故。或為受用聖法財故。或為遊戲功德",
    "T27n1545_175:0880c04": "故。或為觀本所作故。或為引勝功德故。",
    "T27n1545_175:0880c05": "怖煩惱者謂懼退起煩惱現前失勝德故。或",
    "T27n1545_175:0880c06": "畏退起煩惱現前燒身心故。樂受生者謂樂",
    "T27n1545_175:0880c07": "生彼不共異生五淨居故。信勝解具由三因",
    "T27n1545_175:0880c08": "緣雜修靜慮。見至由二因緣雜修靜慮。除怖",
    "T27n1545_175:0880c09": "煩惱不退法故。時解脫由二因緣雜修靜慮",
    "T27n1545_175:0880c10": "除樂受生背一切生故。不時解脫由一因",
    "T27n1545_175:0880c11": "緣雜修靜慮除怖煩惱及樂受生。不退法故",
    "T27n1545_175:0880c12": "背一切生故。問雜修靜慮有幾品耶。答有",
    "T27n1545_175:0880c13": "五。一下品二中品三上品四上勝圓滿品五",
    "T27n1545_175:0880c14": "上極圓滿品。此一一品於成滿位皆有三",
    "T27n1545_175:0880c15": "心。一心有漏二心無漏。如是總說有十五心",
    "T27n1545_175:0880c16": "五心有漏十心無漏。問此十五心為不起定。",
    "T27n1545_175:0880c17": "為起定耶。答有說。不起定。譬如見道相續",
    "T27n1545_175:0880c18": "現前。有說。起定譬如修道數起數入。如是",
    "T27n1545_175:0880c19": "說者。此則不定或有不起定能十五心相續",
    "T27n1545_175:0880c20": "而轉。或復起定於中或有起三心已而便起",
    "T27n1545_175:0880c21": "定。或有起六心已而便起定。或有起九心",
    "T27n1545_175:0880c22": "已而便起定。或有起十二心已而便起定。是",
    "T27n1545_175:0880c23": "故於彼五品中間或起不起雜修成滿。問此",
    "T27n1545_175:0880c24": "十五心幾是曾得。幾是未曾得。答有說。五是",
    "T27n1545_175:0880c25": "未曾得。十是曾得。謂前五現在前時餘十未",
    "T27n1545_175:0880c26": "來修故。有說。十是未曾得五是曾得。謂前十",
    "T27n1545_175:0880c27": "現在前時後五未來修故。如是說者。此則不",
    "T27n1545_175:0880c28": "定或有十五皆未曾得。或有十五皆是曾",
    "T27n1545_175:0880c29": "得。或有少分曾得少分未曾得。問此十五心",
    "T27n1545_175:0881a01": "幾是轉。幾是隨轉。答有說。前五是轉後十是",
    "T27n1545_175:0881a02": "隨轉。有說。前十是轉後五是隨轉。如是說",
    "T27n1545_175:0881a03": "者。此則不定。或一切皆是轉或一切皆是隨",
    "T27n1545_175:0881a04": "轉。或少分是轉少分是隨轉。問若此品類轉",
    "T27n1545_175:0881a05": "則此品類隨轉亦餘品類耶。答有說。若此",
    "T27n1545_175:0881a06": "品類轉則此品類隨轉。謂智所緣行相念住",
    "T27n1545_175:0881a07": "前後相順方成雜修。是故若此轉必此隨轉",
    "T27n1545_175:0881a08": "不爾便於雜修為障。有說。若此品類轉餘",
    "T27n1545_175:0881a09": "品類隨轉。謂智所緣行相念住異類相間方",
    "T27n1545_175:0881a10": "成雜修。是故若此轉必餘隨轉不爾便應",
    "T27n1545_175:0881a11": "乖雜修義。如是說者。此則不定。謂若法智",
    "T27n1545_175:0881a12": "為轉。或法智或類智為隨轉。若類智為轉。",
    "T27n1545_175:0881a13": "或類智或法智為隨轉。餘智亦爾。若緣有",
    "T27n1545_175:0881a14": "為為轉。或緣有為或緣無為為隨轉。緣",
    "T27n1545_175:0881a15": "餘法亦爾。若無常行相為轉。或無常或苦等",
    "T27n1545_175:0881a16": "行相為隨轉。餘行相亦爾。若身念住為轉。",
    "T27n1545_175:0881a17": "或身念住或受念住等為隨轉。餘念住亦爾。",
    "T27n1545_175:0881a18": "問若轉隨轉或不同者行相所緣有雜亂故。",
    "T27n1545_175:0881a19": "云何不於雜修靜慮而作留難。答先加行",
    "T27n1545_175:0881a20": "位已熟修故。逕路已成雖復雜亂而於雜",
    "T27n1545_175:0881a21": "修不作留難。如見道中及世俗道雜染。",
    "T27n1545_175:0881a22": "雖行相所緣上下雜亂。而無留難此亦如",
    "T27n1545_175:0881a23": "是。問若轉隨轉或亦同者云何得名雜修靜",
    "T27n1545_175:0881a24": "慮非於一類行相所緣得名雜故。答有漏",
    "T27n1545_175:0881a25": "無漏相間相雜說名雜修。非謂智等前後",
    "T27n1545_175:0881a26": "異故說名為雜。問何故修雜修靜慮要有",
    "T27n1545_175:0881a27": "漏無漏相雜起耶。答欲顯於此二類靜慮",
    "T27n1545_175:0881a28": "中俱得入出自在故。復次欲以無漏置於",
    "T27n1545_175:0881a29": "前後。熏中間有漏令轉勝妙生淨居故。",
    "T27n1545_175:0881b01": "復次無始時來淨靜慮為味相應靜慮之所",
    "T27n1545_175:0881b02": "陵雜。今欲令與無漏靜慮更相入出。令",
    "T27n1545_175:0881b03": "味相應不復相雜展轉遠故。復次行者久",
    "T27n1545_175:0881b04": "入靜慮時極受長養遍身充密。欲令身中",
    "T27n1545_175:0881b05": "暫時開暢故與無漏相雜而起。諸欲雜修四",
    "T27n1545_175:0881b06": "靜慮者。要先雜修第四靜慮彼成滿已。次",
    "T27n1545_175:0881b07": "復雜修第三靜慮。次復雜修第二靜慮。後",
    "T27n1545_175:0881b08": "雜修初靜慮。若不先雜修第四靜慮。彼終",
    "T27n1545_175:0881b09": "不能雜修下地。問因論生論何故必先雜",
    "T27n1545_175:0881b10": "修第四。然後能修下三地耶。答第四靜慮諸",
    "T27n1545_175:0881b11": "靜慮中最圓滿故。是起功德最勝依故。能",
    "T27n1545_175:0881b12": "引最勝輕安樂故。令所依身遍充密故。是",
    "T27n1545_175:0881b13": "多功德所依止故。是不動定故。樂行中最勝",
    "T27n1545_175:0881b14": "故。最有堪能故。復次第四靜慮於無漏定",
    "T27n1545_175:0881b15": "最居中故。於上於下各三地故。復次第四靜",
    "T27n1545_175:0881b16": "慮過殑伽沙數如來應正等覺。並皆依之得",
    "T27n1545_175:0881b17": "阿耨多羅三藐三菩提故。復次第四靜慮具",
    "T27n1545_175:0881b18": "五種因五種果故。五種因者謂五品雜修五",
    "T27n1545_175:0881b19": "種果者謂五淨居天。問雜修下三靜慮有幾",
    "T27n1545_175:0881b20": "品耶。答有說。但有三品謂下中上。下地無",
    "T27n1545_175:0881b21": "有五淨居故。如是說者。亦有五品。問彼",
    "T27n1545_175:0881b22": "無五果何故有五品因。答雖無五果而其",
    "T27n1545_175:0881b23": "彼定法有五品。復次下地雖無五淨居果",
    "T27n1545_175:0881b24": "而有五品根故。問因論生論下三靜慮既有",
    "T27n1545_175:0881b25": "五品雜修。何緣無有五淨居果答非其田",
    "T27n1545_175:0881b26": "非其器。乃至廣說。復次聖者厭患異生共生",
    "T27n1545_175:0881b27": "處故求生淨居。若下地有淨居者便於異",
    "T27n1545_175:0881b28": "生共生處所不能厭離。於上處所未離染",
    "T27n1545_175:0881b29": "故。復次聖者欲超異生受生處所故生淨",
    "T27n1545_175:0881c01": "居。若下地有淨居者便為不能超過異生",
    "T27n1545_175:0881c02": "受生處所。於上猶有異生處故。復次聖者",
    "T27n1545_175:0881c03": "厭災患處故求生淨居。下三地中皆有災",
    "T27n1545_175:0881c04": "患故無淨居。復次淨居勝業所感壽量長遠。",
    "T27n1545_175:0881c05": "若下地有者三災起時彼定壽者為命終不。",
    "T27n1545_175:0881c06": "若命終者彼壽量定不應中夭。若不命終",
    "T27n1545_175:0881c07": "應與災起而作留難。如說若處有一有情",
    "T27n1545_175:0881c08": "下至蟻卵災終不壞。欲令無如是過故下",
    "T27n1545_175:0881c09": "地無淨居。尊者世友說曰。何故下地無淨",
    "T27n1545_175:0881c10": "居者。以雜修靜慮乃生淨居。雜修靜慮時",
    "T27n1545_175:0881c11": "必已離下三地染。非於已離染地而得受",
    "T27n1545_175:0881c12": "生。是故淨居非下地所有。又利根者乃能雜",
    "T27n1545_175:0881c13": "修。能雜修者必能速超下不淨地至純淨",
    "T27n1545_175:0881c14": "處故下地無淨居。又彼要得邊際定所依",
    "T27n1545_175:0881c15": "地乃能雜修。能雜修者乃生彼處故於下",
    "T27n1545_175:0881c16": "地無有淨居。大德說曰。下地有情多於世",
    "T27n1545_175:0881c17": "界壞時生上成時生下。生淨居者無如是",
    "T27n1545_175:0881c18": "事是故下地無淨居天。問何故淨居唯五不",
    "T27n1545_175:0881c19": "增不減。脇尊者言。此不應問。所以者何。若",
    "T27n1545_175:0881c20": "多若少俱亦生疑不以疑故便為乖理。然",
    "T27n1545_175:0881c21": "於法相如實義中唯應有五不增不減。有",
    "T27n1545_175:0881c22": "說。為對異生不共生處唯有五。故聖者生",
    "T27n1545_175:0881c23": "處亦唯有五。異生不共生處五者謂三惡趣",
    "T27n1545_175:0881c24": "北洲無想天。有說。雜修靜慮有五品故所",
    "T27n1545_175:0881c25": "感淨居亦唯有五。問則雜修靜慮何故唯五",
    "T27n1545_175:0881c26": "不增減耶。答雜修勢力唯爾所故。如見道",
    "T27n1545_175:0881c27": "十五心勢唯爾所不增不減。如是雜修靜",
    "T27n1545_175:0881c28": "慮勢力亦十五心而無增減。復次雜修靜慮",
    "T27n1545_175:0881c29": "是勝功德非下中品所攝。唯有上下上中上",
    "T27n1545_175:0882a01": "上上勝上極故唯有五。有餘師說。雜修靜",
    "T27n1545_175:0882a02": "慮則是調練信等五根。如其次第隨一增",
    "T27n1545_175:0882a03": "上而成五品故唯有五。是故由雜修有五",
    "T27n1545_175:0882a04": "品故淨居亦唯有五。有說。第四靜慮有九",
    "T27n1545_175:0882a05": "品善根次第生於九處。謂下下善根生無雲",
    "T27n1545_175:0882a06": "天。下中善根生福生天。乃至上上善根生色",
    "T27n1545_175:0882a07": "究竟。於此諸處不可增減。是故淨居唯應",
    "T27n1545_175:0882a08": "有五。有說。第四靜慮有九品煩惱。若於九",
    "T27n1545_175:0882a09": "品全未伏者生無雲天。伏上上品者生福",
    "T27n1545_175:0882a10": "生天。乃至伏下中品者生色究竟。無有伏",
    "T27n1545_175:0882a11": "下下品而受生者是故淨居唯有五種。問頗",
    "T27n1545_175:0882a12": "有雜修靜慮而不生淨居耶。答有。謂雜修",
    "T27n1545_175:0882a13": "靜慮已或成現法般涅槃或退生下地。或",
    "T27n1545_175:0882a14": "進生無色界。此謂不樂淨居而雜修靜慮者。",
    "T27n1545_175:0882a15": "問頗有具起五品雜修靜慮而生無雲天",
    "T27n1545_175:0882a16": "等耶。答有。謂有先生無雲。次生福生。次",
    "T27n1545_175:0882a17": "生廣果。後乃次第生五淨居。",
    "T27n1545_175:0882a18": "說一切有部發智大毘婆沙論卷第一百七",
    "T27n1545_175:0882a19": "十五"
}