{
    "T27n1545_161:0814c14": "阿毘達磨大毘婆沙論卷第一百",
    "T27n1545_161:0814c15": "六十一",
    "T27n1545_161:0814c17": "五百大阿羅漢等造",
    "T27n1545_161:0814c18": "三藏法師玄奘奉　詔譯",
    "T27n1545_161:0814c19": "定蘊第七中得納息第一之五",
    "T27n1545_161:0814c20": "味相應初靜慮。入當言味耶。出當言味耶。",
    "T27n1545_161:0814c21": "乃至廣說。問何故作此論。答欲令疑者得",
    "T27n1545_161:0814c22": "決定故。謂品類足說。初靜慮云何。答初靜慮",
    "T27n1545_161:0814c23": "所攝善色受想行識。乃至第四靜慮云何。答",
    "T27n1545_161:0814c24": "第四靜慮所攝善色受想行識。勿令生如",
    "T27n1545_161:0814c25": "是疑靜慮唯善。欲顯靜慮非唯是善故作",
    "T27n1545_161:0814c26": "斯論。以靜慮通善染無覆無記故味相應。",
    "T27n1545_161:0814c27": "初靜慮入當言味耶。出當言味耶。答於能",
    "T27n1545_161:0814c28": "味當言入。於所味當言出。乃至味相應",
    "T27n1545_161:0814c29": "非想非非想處。入當言味耶。出當言味耶。",
    "T27n1545_161:0815a01": "答於能味當言入。於所味當言出。此中",
    "T27n1545_161:0815a02": "愛名為味三摩地。名初靜慮等即愛相應。諸",
    "T27n1545_161:0815a03": "三摩地名味相應靜慮無色。問何故但說與",
    "T27n1545_161:0815a04": "愛相應非餘煩惱。答是作論者意欲爾故。",
    "T27n1545_161:0815a05": "乃至廣說。有說。亦應說餘煩惱。謂應說有",
    "T27n1545_161:0815a06": "身見相應初靜慮。入當言取我我所耶。出",
    "T27n1545_161:0815a07": "當言取我我所耶。答於能取當言入。於",
    "T27n1545_161:0815a08": "所取當言出。廣說乃至無明相應初靜慮入",
    "T27n1545_161:0815a09": "當言愚耶。出當言愚耶。答於能愚當言",
    "T27n1545_161:0815a10": "入。於所愚當言出。乃至非想非非想處說",
    "T27n1545_161:0815a11": "亦如是。而不作是說者應知此義有餘。有",
    "T27n1545_161:0815a12": "說。此中舉愛為門。令知餘煩惱亦爾。有",
    "T27n1545_161:0815a13": "說。此中說相似者。謂愛與定相似非餘煩",
    "T27n1545_161:0815a14": "惱。所以者何。定於所緣流注相續愛亦如",
    "T27n1545_161:0815a15": "是。復次定於所緣審諦而取愛亦如是。復",
    "T27n1545_161:0815a16": "次定於所緣繫心不離。愛亦如是。復次定",
    "T27n1545_161:0815a17": "於所緣攝受而轉愛亦如是。復次定能長",
    "T27n1545_161:0815a18": "益諸根大種。愛亦如是。諸餘煩惱無此相",
    "T27n1545_161:0815a19": "故不說相應。問味是愛非靜慮等不應言",
    "T27n1545_161:0815a20": "入。以於定有入言故。靜慮等是定非愛。",
    "T27n1545_161:0815a21": "不應言味。以於愛有味言故。何故二法更",
    "T27n1545_161:0815a22": "互得名。答由此二法展轉相應更互受名",
    "T27n1545_161:0815a23": "斯有何過。謂定愛相應故亦可名味。愛定",
    "T27n1545_161:0815a24": "相應故。亦可言入。此中入出者入出有五",
    "T27n1545_161:0815a25": "種。一地。二行相。三所緣。四異類心。五剎那。",
    "T27n1545_161:0815a26": "地入出者。謂初靜慮等無間第二靜慮現在",
    "T27n1545_161:0815a27": "前時。名入第二靜慮。出初靜慮乃至無所有",
    "T27n1545_161:0815a28": "處。等無間非想非非想處現在前時。名入非",
    "T27n1545_161:0815a29": "想非非想處。出無所有處。如順次入出。如",
    "T27n1545_161:0815b01": "是逆次入出及順逆超入出亦爾。行相入出",
    "T27n1545_161:0815b02": "者。謂無常行相等無間。苦行相現在前時。名",
    "T27n1545_161:0815b03": "入苦行相。出無常行相。餘行相亦爾。所緣入",
    "T27n1545_161:0815b04": "出者。謂緣色定等無間。緣受定現在前時。名",
    "T27n1545_161:0815b05": "入緣受定。出緣色定緣。餘定亦爾。異類心入",
    "T27n1545_161:0815b06": "出者。謂欲界心等無間。色界或不繫心現在",
    "T27n1545_161:0815b07": "前時。名入色界或不繫心。出欲界心。色界心",
    "T27n1545_161:0815b08": "等說亦爾。如欲界等心。學等心亦如是。餘",
    "T27n1545_161:0815b09": "善等心隨應亦爾。剎那入出者。謂初剎那等",
    "T27n1545_161:0815b10": "無間第二剎那現在前時。名入第二剎那。出",
    "T27n1545_161:0815b11": "初剎那。餘剎那亦爾。於五入出中此依剎",
    "T27n1545_161:0815b12": "那入出而作論。於能味當言入。於所味",
    "T27n1545_161:0815b13": "當言出者。有作是說。此中說味相應定。流",
    "T27n1545_161:0815b14": "注相續現在前時。皆以前剎那為所味是",
    "T27n1545_161:0815b15": "所緣故。後剎那為能味是能緣故。於能味",
    "T27n1545_161:0815b16": "當言入者。謂後後剎那。味相應靜慮無色現",
    "T27n1545_161:0815b17": "在前時。名於能味已入。於已起位方成能",
    "T27n1545_161:0815b18": "味故。於所味當言出者。謂前前剎那味相",
    "T27n1545_161:0815b19": "應靜慮無色。已謝滅時名於所味。已出於",
    "T27n1545_161:0815b20": "已滅位方成所味故。問愛相應定能緣三",
    "T27n1545_161:0815b21": "世。何故唯說緣過去耶。有說。此依多分",
    "T27n1545_161:0815b22": "而說。謂有情類法爾。多緣曾所受順境生",
    "T27n1545_161:0815b23": "愛味故。有說。過去定於相續中已作饒益。",
    "T27n1545_161:0815b24": "現在定從彼而起追戀生愛。有說。此中依",
    "T27n1545_161:0815b25": "入出定而為問答。未來定未名入出。現在",
    "T27n1545_161:0815b26": "定名入未名出。過去定名入已出。今欲顯",
    "T27n1545_161:0815b27": "於已出位生味故。但說緣過去。有餘師",
    "T27n1545_161:0815b28": "說。此中說淨定無間起味相應定。淨定為所",
    "T27n1545_161:0815b29": "味是所緣故。味相應定是能味是能緣故。餘",
    "T27n1545_161:0815c01": "如前說。評曰。應知初說為善。此中入出皆",
    "T27n1545_161:0815c02": "依味定而作論故。諸味相應初靜慮皆有覆",
    "T27n1545_161:0815c03": "無記耶。乃至廣說。問何故作此論。答前文唯",
    "T27n1545_161:0815c04": "說愛相應定。今欲顯定亦與餘煩惱相應",
    "T27n1545_161:0815c05": "故作斯論。諸味相應初靜慮皆有覆無記耶。",
    "T27n1545_161:0815c06": "設有覆無記初靜慮皆味相應耶。答諸味相",
    "T27n1545_161:0815c07": "應初靜慮皆有覆無記。有有覆無記初靜慮。",
    "T27n1545_161:0815c08": "非味相應。謂除愛餘煩惱現前。乃至諸味相",
    "T27n1545_161:0815c09": "應。非想非非想處皆有覆無記耶。設有覆無",
    "T27n1545_161:0815c10": "記非想非非想處。皆味相應耶。答諸味相應",
    "T27n1545_161:0815c11": "非想非非想處。皆有覆無記。有有覆無記。非",
    "T27n1545_161:0815c12": "想非非想處非味相應。謂除愛餘煩惱現前。",
    "T27n1545_161:0815c13": "此中味相應靜慮無色。皆有覆無記者。能障",
    "T27n1545_161:0815c14": "聖道及聖道加行故名有覆。不招異熟果",
    "T27n1545_161:0815c15": "故名無記。餘煩惱者。謂見疑慢無明。此諸煩",
    "T27n1545_161:0815c16": "惱與不染污靜慮無色。展轉相續而現在前。",
    "T27n1545_161:0815c17": "令瑜伽師名愛上靜慮。見上靜慮。疑上靜",
    "T27n1545_161:0815c18": "慮。慢上靜慮者。亦有餘纏隨煩惱垢共相應",
    "T27n1545_161:0815c19": "義。煩惱勝故但說煩惱。頗有不入初靜慮。",
    "T27n1545_161:0815c20": "入第二靜慮耶。答入。乃至頗有不入無所",
    "T27n1545_161:0815c21": "有處。入非想非非想處耶。答入。問何故作",
    "T27n1545_161:0815c22": "此論。答欲令疑者得決定故。如品類足說。",
    "T27n1545_161:0815c23": "初者謂次第隨順。相續連合中數為初故。復",
    "T27n1545_161:0815c24": "次次第隨順。相續連合入諸定時此最初故。",
    "T27n1545_161:0815c25": "諸契經中亦說九次第定。或有生如是疑。",
    "T27n1545_161:0815c26": "若不入初靜慮等。便不能入第二靜慮等。",
    "T27n1545_161:0815c27": "今欲令彼生決定解。不入初靜慮等。亦能",
    "T27n1545_161:0815c28": "入第二靜慮等故作斯論。頗有不入初靜",
    "T27n1545_161:0815c29": "慮。入第二靜慮耶。答入。云何入。謂從未至",
    "T27n1545_161:0816a01": "定。或靜慮中間。或第二靜慮近分。或第二靜",
    "T27n1545_161:0816a02": "慮。或第三靜慮近分。或第三靜慮。或第四靜",
    "T27n1545_161:0816a03": "慮等無間第二靜慮現在前。此中有說。欲界",
    "T27n1545_161:0816a04": "善心等無間。唯能入未至定。有說。亦能入",
    "T27n1545_161:0816a05": "初靜慮。有說。亦能入靜慮中間。尊者僧伽",
    "T27n1545_161:0816a06": "伐蘇說曰。亦能入第二靜慮如超定者。從",
    "T27n1545_161:0816a07": "初靜慮等無間。超第二靜慮。入第三靜慮。",
    "T27n1545_161:0816a08": "如是亦應從欲界善心等無間。超初靜慮",
    "T27n1545_161:0816a09": "入第二靜慮此不應理。欲界善心非定心",
    "T27n1545_161:0816a10": "故。不可得說與諸定心同其勢力。頗有",
    "T27n1545_161:0816a11": "不入第二靜慮。入第三靜慮耶。答入。云何",
    "T27n1545_161:0816a12": "入謂從初靜慮。或第三靜慮近分。或第三",
    "T27n1545_161:0816a13": "靜慮。或第四靜慮近分。或第四靜慮。或空無",
    "T27n1545_161:0816a14": "邊處。有說。亦從第二靜慮近分等無間。第",
    "T27n1545_161:0816a15": "三靜慮現在前。頗有不入第三靜慮入第",
    "T27n1545_161:0816a16": "四靜慮耶。答入。云何入。謂從第二靜慮。或",
    "T27n1545_161:0816a17": "第四靜慮近分。或第四靜慮。或空無邊處近",
    "T27n1545_161:0816a18": "分。或空無邊處。或識無邊處。有說。亦從第",
    "T27n1545_161:0816a19": "三靜慮近分等無間。第四靜慮現在前。如是",
    "T27n1545_161:0816a20": "乃至頗有不入無所有處入非想非非想",
    "T27n1545_161:0816a21": "處耶。答入。云何入。謂從識無邊處。或非想",
    "T27n1545_161:0816a22": "非非想處近分。或非想非非想處。有說。亦",
    "T27n1545_161:0816a23": "從無所有處近分等無間。非想非非想處現",
    "T27n1545_161:0816a24": "在前。此中遮剎那。不遮相續。不遮分位。",
    "T27n1545_161:0816a25": "不遮眾同分。不遮無始時來。謂入此定前",
    "T27n1545_161:0816a26": "剎那。不入彼定。非餘剎那亦不曾入故。",
    "T27n1545_161:0816a27": "相續等於此不遮。由斯理趣應知。亦有遮",
    "T27n1545_161:0816a28": "二遮三乃至遮七。謂頗有不入初第二靜",
    "T27n1545_161:0816a29": "慮入第三靜慮耶。答入。謂依未至定離欲",
    "T27n1545_161:0816b01": "界。乃至第二靜慮染。命終生第三靜慮。或",
    "T27n1545_161:0816b02": "從上地歿生第三靜慮。即於彼第三靜慮",
    "T27n1545_161:0816b03": "現在前。乃至頗有不入四靜慮下三無色。",
    "T27n1545_161:0816b04": "入非想非非想處耶。答入。謂依未至定離",
    "T27n1545_161:0816b05": "欲界。乃至無所有處染。命終生非想非非想",
    "T27n1545_161:0816b06": "處。即於彼非想非非想處定現在前。此依",
    "T27n1545_161:0816b07": "遮剎那乃至遮眾同分。不遮無始時來。說",
    "T27n1545_161:0816b08": "其有亦不遮眾同分。或亦不遮分位。義亦",
    "T27n1545_161:0816b09": "無違應准前說。",
    "T27n1545_161:0816b10": "頗有不入初靜慮。生梵世耶。答生。乃至頗",
    "T27n1545_161:0816b11": "有不入非想非非想處。生非想非非想處",
    "T27n1545_161:0816b12": "耶。答生。問何故作此論。答欲令疑者得",
    "T27n1545_161:0816b13": "決定故。如契經說。先此入定後生彼中。乃",
    "T27n1545_161:0816b14": "至廣說。或有生疑。要入彼定方得生彼。",
    "T27n1545_161:0816b15": "欲令此疑得決定故。顯雖不入彼定亦",
    "T27n1545_161:0816b16": "得生彼故作斯論。問若爾經說當云何通。",
    "T27n1545_161:0816b17": "答有諸有情先入彼定。後生彼中。有諸有",
    "T27n1545_161:0816b18": "情不入彼定而亦生彼。契經說入定生彼",
    "T27n1545_161:0816b19": "者。阿毘達磨說不入定生彼者。如是則二",
    "T27n1545_161:0816b20": "說善通。問若不入彼定亦得生彼。何故世",
    "T27n1545_161:0816b21": "尊唯說入定生彼處耶。答有諸外道。謂梵",
    "T27n1545_161:0816b22": "天等非修定得故。世尊說先此入定後方生",
    "T27n1545_161:0816b23": "彼。令決定信果由因得。復次有諸有情",
    "T27n1545_161:0816b24": "耽著現在少分欲樂。不樂當來離欲勝果。",
    "T27n1545_161:0816b25": "世尊為彼毀呰欲樂讚離欲果。彼有情聞",
    "T27n1545_161:0816b26": "已忻樂請說所因故。佛為說先入彼定後",
    "T27n1545_161:0816b27": "生彼處。復次有諸有情。聞說上界離欲勝",
    "T27n1545_161:0816b28": "果不生信解。佛意欲顯若能入彼根本定",
    "T27n1545_161:0816b29": "時現受勝樂。令知彼果更為勝妙故。佛為",
    "T27n1545_161:0816c01": "說先此入定後生彼中。復次有瑜伽師能",
    "T27n1545_161:0816c02": "入彼定。雖樂生彼。而不現入故。佛為說",
    "T27n1545_161:0816c03": "先此入定後方生彼。復次有瑜伽師。雖厭",
    "T27n1545_161:0816c04": "欲界苦求離欲樂。而於離欲法懈怠不修",
    "T27n1545_161:0816c05": "故。佛為說先此入定後生彼處。頗有不入",
    "T27n1545_161:0816c06": "初靜慮生梵世耶。答生。云何生。謂依未至",
    "T27n1545_161:0816c07": "定離欲界染。最後解脫道。及後時不入初",
    "T27n1545_161:0816c08": "靜慮彼若未離初靜慮染命終。必當生於",
    "T27n1545_161:0816c09": "梵世。或上地歿生彼天中。問不起彼定云",
    "T27n1545_161:0816c10": "何生彼無異熟因故。答順後次受業為異",
    "T27n1545_161:0816c11": "熟因故得生彼。頗有不入第二靜慮。生",
    "T27n1545_161:0816c12": "極光淨耶。答生。云何生。謂依未至初靜慮。",
    "T27n1545_161:0816c13": "靜慮中間。第二靜慮近分隨一。離初靜慮染。",
    "T27n1545_161:0816c14": "不入第二靜慮。彼若未離第二靜慮染命",
    "T27n1545_161:0816c15": "終。必當生極光淨。或上地歿生彼天中。頗",
    "T27n1545_161:0816c16": "有不入第三靜慮。生遍淨耶。答生。云何",
    "T27n1545_161:0816c17": "生。謂依未至初靜慮。靜慮中間。第二靜慮。",
    "T27n1545_161:0816c18": "第三靜慮近分隨一。離第二靜慮染。不入",
    "T27n1545_161:0816c19": "第三靜慮。彼若未離第三靜慮染命終。必",
    "T27n1545_161:0816c20": "當生於遍淨。或上地歿生彼天中。如是乃",
    "T27n1545_161:0816c21": "至頗有不入非想非非想處。生非想非非",
    "T27n1545_161:0816c22": "想處耶。答生。云何生。謂依未至定乃至無",
    "T27n1545_161:0816c23": "所有處隨一。離無所有處染。未離上染。不",
    "T27n1545_161:0816c24": "入非想非非想處命終。必生非想非非想",
    "T27n1545_161:0816c25": "處。此中遮剎那。遮相續。遮分位。遮眾同",
    "T27n1545_161:0816c26": "分。不遮無始時來。",
    "T27n1545_161:0816c27": "若得初靜慮非第二靜慮。彼命終生何處。",
    "T27n1545_161:0816c28": "乃至廣說。問何故作此論。答欲令疑者得",
    "T27n1545_161:0816c29": "決定故。如世尊說苾芻當知。我說依初靜",
    "T27n1545_161:0817a01": "慮能盡諸漏。依第二靜慮。乃至無所有處",
    "T27n1545_161:0817a02": "能盡諸漏。勿有生疑唯依根本定能盡",
    "T27n1545_161:0817a03": "諸漏非未至等。為令此疑得決定故。顯",
    "T27n1545_161:0817a04": "依九地皆能盡漏。謂七根本未至中間餘近",
    "T27n1545_161:0817a05": "分地。雖不能盡而亦能斷故作斯論。然得",
    "T27n1545_161:0817a06": "有二種。一現前得。二成就得。此中依現前",
    "T27n1545_161:0817a07": "得而作論。若得初靜慮非第二靜慮彼命",
    "T27n1545_161:0817a08": "終生何處。答或梵世。或極光淨。或遍淨。或",
    "T27n1545_161:0817a09": "廣果。或空無邊處。或識無邊處。或無所有",
    "T27n1545_161:0817a10": "處。或非想非非想處。或無處。所謂現前得初",
    "T27n1545_161:0817a11": "靜慮。非第二靜慮者。決定已離欲界染而",
    "T27n1545_161:0817a12": "上地不定。於中若未離初靜慮染。彼命終",
    "T27n1545_161:0817a13": "生梵世。若依未至定。或初靜慮。或靜慮中",
    "T27n1545_161:0817a14": "間或第二靜慮近分隨一。離初靜慮染最後",
    "T27n1545_161:0817a15": "解脫道。及後時不入第二靜慮。未離第二",
    "T27n1545_161:0817a16": "靜慮染。彼命終生極光淨。即彼若依未至。",
    "T27n1545_161:0817a17": "初靜慮。靜慮中間隨一。離第二靜慮染。未",
    "T27n1545_161:0817a18": "離上染彼命終生遍淨。若即依前三地隨",
    "T27n1545_161:0817a19": "一。離第三靜慮染。未離上染彼命終生廣",
    "T27n1545_161:0817a20": "果。如是乃至若即依前三地隨一。離非想",
    "T27n1545_161:0817a21": "非非想處染。彼命終無生處。已離三界染",
    "T27n1545_161:0817a22": "故。若得第二靜慮。非第三靜慮。彼命終生",
    "T27n1545_161:0817a23": "何處。答或極光淨。或遍淨。乃至或非想非非",
    "T27n1545_161:0817a24": "想處。或無處。所謂現前得第二靜慮。非第",
    "T27n1545_161:0817a25": "三靜慮者。決定已離初靜慮染。而上地不",
    "T27n1545_161:0817a26": "定。於中若未離第二靜慮染。彼命終生極",
    "T27n1545_161:0817a27": "光淨。若依未至。初靜慮。靜慮中間。第二靜",
    "T27n1545_161:0817a28": "慮。第三靜慮近分隨一。離第二靜慮染。不",
    "T27n1545_161:0817a29": "入第三靜慮。未離第三靜慮染。彼命終生",
    "T27n1545_161:0817b01": "遍淨。即彼若依未至。初靜慮。靜慮中間。第",
    "T27n1545_161:0817b02": "二靜慮隨一。離第三靜慮染。未離上染。彼",
    "T27n1545_161:0817b03": "命終生廣果。若即依前四地隨一。離第四",
    "T27n1545_161:0817b04": "靜慮染。未離上染彼命終生空無邊處。如",
    "T27n1545_161:0817b05": "是乃至。若即依前四地隨一。離非想非非",
    "T27n1545_161:0817b06": "想處染。彼命終無生處。若得第三靜慮。非",
    "T27n1545_161:0817b07": "第四靜慮。彼命終生何處。答或遍淨。或廣",
    "T27n1545_161:0817b08": "果。乃至或非想非非想處。或無處。所謂現前",
    "T27n1545_161:0817b09": "得第三靜慮。非第四靜慮者。決定已離第",
    "T27n1545_161:0817b10": "二靜慮染。而上地不定。於中若未離第三",
    "T27n1545_161:0817b11": "靜慮染。彼命終生遍淨。若依未至定。乃至",
    "T27n1545_161:0817b12": "第三靜慮隨一離第三靜慮染。未離上染。",
    "T27n1545_161:0817b13": "彼命終生廣果。若即依前五地隨一。離第",
    "T27n1545_161:0817b14": "四靜慮染。未離上染。彼命終生空無邊處。",
    "T27n1545_161:0817b15": "如是乃至若即依前五地隨一。離非想非非",
    "T27n1545_161:0817b16": "想處染。彼命終無生處。若得第四靜慮。非",
    "T27n1545_161:0817b17": "空無邊處。彼命終生何處。答或廣果。乃至或",
    "T27n1545_161:0817b18": "非想非非想處。或無處。所謂現前得第四靜",
    "T27n1545_161:0817b19": "慮。非空無邊處者。決定已離第三靜慮染。",
    "T27n1545_161:0817b20": "而上地不定。於中若未離第四靜慮染。彼",
    "T27n1545_161:0817b21": "命終生廣果。若依未至定。乃至第四靜慮隨",
    "T27n1545_161:0817b22": "一。離第四靜慮染。未離上染。彼命終生空",
    "T27n1545_161:0817b23": "無邊處。若即依前六地隨一。離空無邊處",
    "T27n1545_161:0817b24": "染。未離上染。彼命終生識無邊處。如是乃",
    "T27n1545_161:0817b25": "至若即依前六地隨一。離非想非非想處染。",
    "T27n1545_161:0817b26": "彼命終無生處。若得空無邊處。非識無邊",
    "T27n1545_161:0817b27": "處彼命終生何處。答或空無邊處。乃至或無",
    "T27n1545_161:0817b28": "處。所謂現前得空無邊處。非識無邊處者。",
    "T27n1545_161:0817b29": "決定已離第四靜慮染。而上地不定。於中若",
    "T27n1545_161:0817c01": "未離空無邊處染。彼命終生空無邊處。若",
    "T27n1545_161:0817c02": "依未至定。乃至空無邊處隨一。離空無邊處",
    "T27n1545_161:0817c03": "染。未離上染。彼命終生識無邊處。如是乃",
    "T27n1545_161:0817c04": "至若即依前七地隨一。離非想非非想處染。",
    "T27n1545_161:0817c05": "彼命終無生處。若得識無邊處。非無所有",
    "T27n1545_161:0817c06": "處。彼命終生何處。答或識無邊處。乃至或無",
    "T27n1545_161:0817c07": "處。所謂現前得識無邊處。非無所有處者。",
    "T27n1545_161:0817c08": "決定已離空無邊處染。而上地不定。於中若",
    "T27n1545_161:0817c09": "未離識無邊處染。彼命終生識無邊處。若",
    "T27n1545_161:0817c10": "依未至定。乃至識無邊處隨一。離識無邊處",
    "T27n1545_161:0817c11": "染。未離上染。彼命終生無所有處。如是乃",
    "T27n1545_161:0817c12": "至若即依前八地隨一。離非想非非想處染。",
    "T27n1545_161:0817c13": "彼命終無生處。若得無所有處。非非想非",
    "T27n1545_161:0817c14": "非想處。彼命終生何處。答或無所有處。乃至",
    "T27n1545_161:0817c15": "或無處。所謂現前得無所有處。非非想非",
    "T27n1545_161:0817c16": "非想處者。決定已離識無邊處染。而上地不",
    "T27n1545_161:0817c17": "定。於中若未離無所有處染。彼命終生無",
    "T27n1545_161:0817c18": "所有處若依未至定。乃至無所有處隨一。",
    "T27n1545_161:0817c19": "離無所有處染。未離上染。彼命終生非想",
    "T27n1545_161:0817c20": "非非想處。若即依前九地隨一。離非想非非",
    "T27n1545_161:0817c21": "想處染。彼命終無生處。由斯理趣應知亦",
    "T27n1545_161:0817c22": "有得二得三乃至得七。遮亦如是。答理無",
    "T27n1545_161:0817c23": "異故不具說。問若得欲界善心。非初靜慮。",
    "T27n1545_161:0817c24": "此中何故不問。彼命終生何處耶。有說。亦",
    "T27n1545_161:0817c25": "應說若得欲界善心。非初靜慮彼命終生",
    "T27n1545_161:0817c26": "何處。答或欲界。或梵世。乃至或非想非非想",
    "T27n1545_161:0817c27": "處。或無處所。謂現前得欲界善心。非初靜",
    "T27n1545_161:0817c28": "慮者。彼決定在欲界而離染不定。謂彼若未",
    "T27n1545_161:0817c29": "離欲界染。命終還生欲界。若依未至定離",
    "T27n1545_161:0818a01": "欲界染。最後解脫道。及後時不入初靜慮。",
    "T27n1545_161:0818a02": "未離初靜慮染。彼命終生梵世。即彼若依",
    "T27n1545_161:0818a03": "未至定。離初靜慮染。未離上染。彼命終生",
    "T27n1545_161:0818a04": "極光淨。乃至若依未至定。離無所有處染。",
    "T27n1545_161:0818a05": "未離上染。彼命終生非想非非想處。若依",
    "T27n1545_161:0818a06": "未至定。離非想非非想處染。彼命終無生",
    "T27n1545_161:0818a07": "處應作是說。而不說者當知此義有餘。",
    "T27n1545_161:0818a08": "有說。彼不應問答欲界。以此是定蘊。正",
    "T27n1545_161:0818a09": "問答定及定果。欲界非定非定果是故不說。",
    "T27n1545_161:0818a10": "問得初靜慮非第二靜慮等。彼命終亦生",
    "T27n1545_161:0818a11": "欲界等。此中何故不說。有說。亦應說彼生",
    "T27n1545_161:0818a12": "一切下地。而不說者當知此義有餘。有說",
    "T27n1545_161:0818a13": "此是定蘊正顯生定地。若說生下則有生",
    "T27n1545_161:0818a14": "欲界不定地過是故不說。有說。此中說得",
    "T27n1545_161:0818a15": "諸定而死生者。諸生下者退捨諸定是以不",
    "T27n1545_161:0818a16": "說。問諸生上者於命終時。亦捨諸定何故",
    "T27n1545_161:0818a17": "則說。答諸生上者雖有所捨猶名勝進。況",
    "T27n1545_161:0818a18": "有所得。諸生下者雖有所得尚名退墮。況",
    "T27n1545_161:0818a19": "有所捨。今是定蘊正顯勝進是故不說。問",
    "T27n1545_161:0818a20": "契經但說依初靜慮乃至無所有處能盡諸",
    "T27n1545_161:0818a21": "漏。云何知有靜慮中間。及未至定依之盡",
    "T27n1545_161:0818a22": "漏。答世尊。說有三三摩地能盡諸漏。謂有",
    "T27n1545_161:0818a23": "尋有伺無尋唯伺無尋無伺。餘經又說。初靜",
    "T27n1545_161:0818a24": "慮名有尋有伺。第二靜慮以上名無尋無伺。",
    "T27n1545_161:0818a25": "若無靜慮中間更說何等名無尋唯伺。由",
    "T27n1545_161:0818a26": "此知有靜慮中間依之盡漏。又契經說佛",
    "T27n1545_161:0818a27": "告苾芻。我不唯說依離欲惡不善法有尋",
    "T27n1545_161:0818a28": "有伺。離生喜樂初靜慮具足住等能盡諸",
    "T27n1545_161:0818a29": "漏。然由慧見亦能盡漏。此經則顯有未至",
    "T27n1545_161:0818b01": "定依之盡漏。又未離欲染聖者。未得靜",
    "T27n1545_161:0818b02": "慮而見聖諦。若無未至定依何得起聖",
    "T27n1545_161:0818b03": "道永斷諸漏。由此故知有未至定依之盡",
    "T27n1545_161:0818b04": "漏。問何不即說初靜慮等能盡諸漏而說",
    "T27n1545_161:0818b05": "依耶。有說。靜慮有先曾得。若世尊說初靜",
    "T27n1545_161:0818b06": "慮等能盡諸漏。則無知者。謂得靜慮皆已",
    "T27n1545_161:0818b07": "盡漏。是故佛說依靜慮等。起無漏道方能",
    "T27n1545_161:0818b08": "盡漏。有說。諸定唯是奢摩他要毘鉢舍那",
    "T27n1545_161:0818b09": "方能盡漏。故說依定應須起慧。有說。諸",
    "T27n1545_161:0818b10": "定多是曾得勿有戀著不欲進修。故說依",
    "T27n1545_161:0818b11": "之進求勝道不應生著。問如契經說。非想",
    "T27n1545_161:0818b12": "非非想處俱行修念等覺支。餘經復說。乃至",
    "T27n1545_161:0818b13": "想定能正通達能辯聖旨。前經亦說依初靜",
    "T27n1545_161:0818b14": "慮。乃至無所有處能盡諸漏。如是二說豈",
    "T27n1545_161:0818b15": "不相違。答初經說能引發。後二經說即依",
    "T27n1545_161:0818b16": "彼。又初經說方便。後二經說成滿。問若爾",
    "T27n1545_161:0818b17": "何故說俱行耶。答於前後義俱聲亦轉。如",
    "T27n1545_161:0818b18": "世尊說。曼馱多王起此想俱即便墮落。又經",
    "T27n1545_161:0818b19": "復說起此想俱。彼諸有情即便殞歿。又餘經",
    "T27n1545_161:0818b20": "說。毘摩質多羅王。起此心俱尋見自身被",
    "T27n1545_161:0818b21": "五繫繫。此皆前後而說俱聲。修覺支經應知",
    "T27n1545_161:0818b22": "亦爾。問若法初靜慮為因。彼法是初靜慮果",
    "T27n1545_161:0818b23": "耶。設法是初靜慮果。彼法初靜慮無因耶。答",
    "T27n1545_161:0818b24": "諸法初靜慮為因。彼法是初靜慮果。有法",
    "T27n1545_161:0818b25": "是初靜慮果。彼法非初靜慮為因。謂三界結",
    "T27n1545_161:0818b26": "斷。及初靜慮果。欲界通果心品。乃至第四靜",
    "T27n1545_161:0818b27": "慮亦應作此問答。於無色定唯應說結斷。",
    "T27n1545_161:0818b28": "問諸捨初靜慮地心。得第二靜慮地心。皆初",
    "T27n1545_161:0818b29": "靜慮地心滅。第二靜慮地心起耶。答應作四",
    "T27n1545_161:0818c01": "句。第一句者。謂依未至定。或靜慮中間。或",
    "T27n1545_161:0818c02": "第二靜慮近分。離梵世染。不入根本地。爾",
    "T27n1545_161:0818c03": "時捨初靜慮地染污心。得第二靜慮地不染",
    "T27n1545_161:0818c04": "污心。而非彼滅此起。第二句者。謂非離染",
    "T27n1545_161:0818c05": "次第入定時。第三句者。謂初靜慮歿生第二",
    "T27n1545_161:0818c06": "靜慮時。第四句者。謂除前相。問諸捨第二",
    "T27n1545_161:0818c07": "靜慮地心。得初靜慮地心。皆第二靜慮地心",
    "T27n1545_161:0818c08": "滅。初靜慮地心起耶。答應作四句。第一句",
    "T27n1545_161:0818c09": "者。謂起欲界纏退第二靜慮時。第二句者。",
    "T27n1545_161:0818c10": "謂逆次第入定時。第三句者。謂生時。第四句",
    "T27n1545_161:0818c11": "者。謂除前相。問諸捨初靜慮煩惱。彼得第",
    "T27n1545_161:0818c12": "二靜慮地善法耶。答應作四句。第一句者。",
    "T27n1545_161:0818c13": "謂依未至定。或初靜慮。靜慮中間。入見道",
    "T27n1545_161:0818c14": "四心頃。第二句者。謂依第二第三第四靜慮",
    "T27n1545_161:0818c15": "入見道時。及聖者離上七地染時。第三句",
    "T27n1545_161:0818c16": "者。謂離靜慮染時。第四句者。謂除前相。",
    "T27n1545_161:0818c17": "問諸捨第二靜慮地功德。彼得初靜慮地煩",
    "T27n1545_161:0818c18": "惱耶。答應作四句。第一句者。謂退上地對",
    "T27n1545_161:0818c19": "治。及上地所修第二靜慮地功德時。第二句",
    "T27n1545_161:0818c20": "者。謂上地歿生欲界及梵世時。第三句者。",
    "T27n1545_161:0818c21": "謂極光淨歿生欲界及梵世時。及起下地煩",
    "T27n1545_161:0818c22": "惱。退第二靜慮時。第四句者。謂除前相。於",
    "T27n1545_161:0818c23": "餘定隨其所應。亦應作此問答分別。",
    "T27n1545_161:0818c24": "說一切有部發智大毘婆沙論卷第一百六",
    "T27n1545_161:0818c25": "十一"
}