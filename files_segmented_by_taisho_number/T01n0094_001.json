{
    "T01n0094_001:0917b12": "No. 94 [No. 26(221)]",
    "T01n0094_001:0917b13": "佛說箭喻經",
    "T01n0094_001:0917b15": "失譯人名今附東晉錄",
    "T01n0094_001:0917b16": "聞如是：一時，婆伽婆在舍衛城祇樹給孤獨",
    "T01n0094_001:0917b17": "園。彼時，尊者摩羅鳩摩羅，獨在靜處，有是念",
    "T01n0094_001:0917b18": "生：「謂世尊棄邪見、除邪見，不記說世間有常、",
    "T01n0094_001:0917b19": "世間無常，世間有邊、世間無邊，命是身、命異",
    "T01n0094_001:0917b20": "身異，有如此命終、無有命終，有此、無有此，無、",
    "T01n0094_001:0917b21": "有命終。我不能忍、我所不用、我所不樂。世尊",
    "T01n0094_001:0917b22": "若一向記世間有常者，我當從行梵行；若世",
    "T01n0094_001:0917b23": "尊不一向記世間，世間有常者，論已當離去。",
    "T01n0094_001:0917b24": "如是世間，世間有邊、世間無有邊，命是身、",
    "T01n0094_001:0917b25": "命異身異，有如此命終、無有命終，有此、無有",
    "T01n0094_001:0917b26": "此，無、有命終。若世尊一向記我言真諦、餘",
    "T01n0094_001:0917b27": "者愚癡者，我當行梵行。若世尊不一向記",
    "T01n0094_001:0917b28": "我言真諦、餘者愚癡者，我問已當離還。」於",
    "T01n0094_001:0917b29": "是尊者摩羅鳩摩羅從下晡起，至世尊所，到",
    "T01n0094_001:0917c01": "已禮世尊足，却坐一面。尊者摩羅鳩摩羅却",
    "T01n0094_001:0917c02": "坐一面已，白世尊曰：「唯世尊！我在靜處，有是",
    "T01n0094_001:0917c03": "念生：『謂世尊棄邪見、除邪見，不記說世間有",
    "T01n0094_001:0917c04": "常乃至無有命終。此者我不欲，我不能忍、不",
    "T01n0094_001:0917c05": "能樂。若世尊一向知世間有常者，世尊當記",
    "T01n0094_001:0917c06": "之；世尊若一向不知世間有常者，但直言我",
    "T01n0094_001:0917c07": "不能知。如是世間無常至無有命終，若世尊",
    "T01n0094_001:0917c08": "一向知我言真諦、餘者愚癡，世尊當記之；若",
    "T01n0094_001:0917c09": "世尊不知我言真諦、餘者愚癡者，直言我不",
    "T01n0094_001:0917c10": "能知。』」「此摩羅鳩摩羅！我前頗向汝說。若我記",
    "T01n0094_001:0917c11": "世間有常，汝便從我行梵行耶？」「不也。唯世尊！」",
    "T01n0094_001:0917c12": "「如是世間無常至無有命終，若我記我言真",
    "T01n0094_001:0917c13": "諦、餘者愚癡者，汝當從我行梵行耶？」「不也。唯",
    "T01n0094_001:0917c14": "世尊！」「汝摩羅鳩摩羅前頭向我說：『若世尊一",
    "T01n0094_001:0917c15": "向記世間有常者，我當從行梵行耶？』」「不也。唯",
    "T01n0094_001:0917c16": "世尊！」「如是世間無常至無有命終，若世尊記",
    "T01n0094_001:0917c17": "我言真諦、餘者愚癡者，我當從行梵行耶？」「不",
    "T01n0094_001:0917c18": "也。唯世尊！」「此摩羅鳩摩羅！我本不向汝說，汝",
    "T01n0094_001:0917c19": "本不向我說，汝愚癡人！無所因而罵耶？」於",
    "T01n0094_001:0917c20": "是尊者摩羅鳩摩羅面被世尊責，默然無言，",
    "T01n0094_001:0917c21": "身面汗，迴其面默然無言。彼時世尊，面責摩",
    "T01n0094_001:0917c22": "羅鳩摩羅已，告諸比丘：「若有愚癡人，作是念：",
    "T01n0094_001:0917c23": "『我不從世尊行梵行，要令世尊一向記世間",
    "T01n0094_001:0917c24": "有常。』彼愚癡人不自知，中間當命終。『如是世",
    "T01n0094_001:0917c25": "間無常至無有命終，我不從世尊行梵行，要",
    "T01n0094_001:0917c26": "令世尊記我言真諦、餘者愚癡。』彼人不自知，",
    "T01n0094_001:0917c27": "中間命終。猶若有人身中毒箭，彼親屬慈愍",
    "T01n0094_001:0917c28": "之，欲令安隱、欲饒益之，求索除毒箭師。於",
    "T01n0094_001:0917c29": "是彼人作是念：『我不除箭，要知彼人己姓是、",
    "T01n0094_001:0918a01": "字是、像是，若長若短若中，若黑若白，若剎利",
    "T01n0094_001:0918a02": "姓、若婆羅門姓、若居士姓、若工師姓，若東",
    "T01n0094_001:0918a03": "方南方西方北方誰以箭中我？我不除毒箭，",
    "T01n0094_001:0918a04": "要當知彼弓，為是薩羅木、為是多羅木、為",
    "T01n0094_001:0918a05": "是翅羅鴦掘梨木？我不除毒箭，要當知彼",
    "T01n0094_001:0918a06": "筋，若牛筋、若羊筋、若氂牛筋，而用纏彼",
    "T01n0094_001:0918a07": "弓？我不除毒箭，要知彼弓弝，為白骨耶、為黑",
    "T01n0094_001:0918a08": "漆耶、為赤漆耶？我不除毒箭，我要當知彼",
    "T01n0094_001:0918a09": "弓弦，為牛筋、羊筋、氂牛筋耶？我不除毒箭，",
    "T01n0094_001:0918a10": "要當知彼箭，為是舍羅木、為是竹耶、為是羅",
    "T01n0094_001:0918a11": "蛾梨木耶？我不除毒箭，要當知彼箭筋，為是",
    "T01n0094_001:0918a12": "牛筋、羊筋、氂牛筋耶，而用纏箭耶？我不除毒",
    "T01n0094_001:0918a13": "箭，要當知彼毛羽，是孔雀耶、為是鶬鶴耶、為",
    "T01n0094_001:0918a14": "是鷲耶，取彼翅用作羽？我不除毒箭，要當知",
    "T01n0094_001:0918a15": "彼鐵，為是婆蹉耶、為是婆羅耶、為是那羅耶、",
    "T01n0094_001:0918a16": "為是伽羅鞞耶？我不除毒箭，要當知彼鐵師，",
    "T01n0094_001:0918a17": "姓是、字是、像是，若長若短若中，若黑若白，若",
    "T01n0094_001:0918a18": "在東方若南方若西方若北方？』彼人亦不能",
    "T01n0094_001:0918a19": "知，於中間當命終。如是，若有愚癡人作是念：",
    "T01n0094_001:0918a20": "『我不從彼世尊行梵行，要令世尊記世間是",
    "T01n0094_001:0918a21": "常。』彼愚癡人不自知，於中間當命終。如是世",
    "T01n0094_001:0918a22": "間非是常、世間有邊至無有命終。若有愚癡",
    "T01n0094_001:0918a23": "人作是念：『我不從彼世尊行梵行，要令世尊",
    "T01n0094_001:0918a24": "作是記我言真諦、餘者愚癡。』彼愚癡人不自",
    "T01n0094_001:0918a25": "知，於中間當命終。世間有常，有此邪見，亦當",
    "T01n0094_001:0918a26": "於我行於梵行。如是世間無常至無有命終，",
    "T01n0094_001:0918a27": "此邪見者，亦當於我行梵行。世間有常，有此",
    "T01n0094_001:0918a28": "邪見，不應從我行梵行。如是世間無常至無",
    "T01n0094_001:0918a29": "有命終，有此邪見，不應從我行梵行。世間有",
    "T01n0094_001:0918b01": "常，無此邪見，亦當從我行梵行。如是世間無",
    "T01n0094_001:0918b02": "常至無有命終，無此邪見者，亦當從我行梵",
    "T01n0094_001:0918b03": "行。世間有常，無此邪見，不應從我行梵行。",
    "T01n0094_001:0918b04": "如是世間無常至無有命終，無此邪見，不應",
    "T01n0094_001:0918b05": "從我行梵行。世間有常，有生有老有病有死，",
    "T01n0094_001:0918b06": "有憂慼啼哭不樂，如是此大苦陰是習。如是",
    "T01n0094_001:0918b07": "世間無常至無有命終，有生有老，至大苦陰",
    "T01n0094_001:0918b08": "是習。世間有常，此不可記；如是世間無常至",
    "T01n0094_001:0918b09": "無有命終，此不可記。云何不可記？此非是義，",
    "T01n0094_001:0918b10": "亦非法，非是梵行，不成神通，不至等道，不與",
    "T01n0094_001:0918b11": "涅槃相應，是故不可記。云何是我所一向記？",
    "T01n0094_001:0918b12": "此苦我一向記。苦習、苦盡住處，我一向記。何",
    "T01n0094_001:0918b13": "以故？我一向記，此是義，是法，得成神通，行梵",
    "T01n0094_001:0918b14": "行，至等道，與涅槃相應，是故我一向記之。所",
    "T01n0094_001:0918b15": "可不記者當棄彼，我所記者當持之。」佛如是",
    "T01n0094_001:0918b16": "說。彼諸比丘聞世尊所說，歡喜而樂。",
    "T01n0094_001:0918b17": "佛說箭喻經"
}