{
    "T08n0222_004:0171a21": "光讚經卷第四",
    "T08n0222_004:0171a23": "西晉三藏竺法護譯",
    "T08n0222_004:0171a24": "摩訶般若波羅蜜行品第九",
    "T08n0222_004:0171a25": "於是賢者須菩提白佛言：「唯，天中天！假使菩",
    "T08n0222_004:0171a26": "薩摩訶薩無漚惒拘舍羅行般若波羅蜜，",
    "T08n0222_004:0171a27": "若行色者則為行想、行痛痒思想生死識者",
    "T08n0222_004:0171a28": "則為行想，若行色常則為行想、若行痛痒思",
    "T08n0222_004:0171a29": "想生死識常者則為行想，若行色無常則",
    "T08n0222_004:0171b01": "為行想、若行痛痒思想生死識無常則為行",
    "T08n0222_004:0171b02": "想，若行色苦則為行想，若行痛痒思想生死",
    "T08n0222_004:0171b03": "識苦則為行想，若行色樂則為行想、若行",
    "T08n0222_004:0171b04": "痛痒思想生死識樂者則為行想，若行色我",
    "T08n0222_004:0171b05": "所者則為行想、若行痛痒思想生死識我所",
    "T08n0222_004:0171b06": "者則為行想，若行色非我所者則為行想、",
    "T08n0222_004:0171b07": "若行痛痒思想生死識非我所者則為行想，",
    "T08n0222_004:0171b08": "若行色虛無者則為行想、若行痛痒思想生",
    "T08n0222_004:0171b09": "死識虛無者則為行想。若使，天中天！菩薩",
    "T08n0222_004:0171b10": "摩訶薩行般若波羅蜜，行色寂寞則為行想、",
    "T08n0222_004:0171b11": "行痛痒思想生死識寂寞者則為行想。假",
    "T08n0222_004:0171b12": "使、天中天！菩薩摩訶薩行般若波羅蜜無漚",
    "T08n0222_004:0171b13": "惒拘舍羅，若行四意止則為行想，四意斷、四",
    "T08n0222_004:0171b14": "神足、五根、五力、七覺意、八由行則為行想。若",
    "T08n0222_004:0171b15": "行十種力、四無所畏、四分別辯、十八不共諸",
    "T08n0222_004:0171b16": "佛之法則為行想。唯，天中天！假使菩薩摩",
    "T08n0222_004:0171b17": "訶薩行般若波羅蜜而自念言：『我行般若波",
    "T08n0222_004:0171b18": "羅蜜。』是為菩薩摩訶薩而反行想。假使菩薩",
    "T08n0222_004:0171b19": "摩訶薩心自念言：『作是行者則為行般若",
    "T08n0222_004:0171b20": "波羅蜜。』亦為行想。是為菩薩摩訶薩行般若",
    "T08n0222_004:0171b21": "波羅蜜無漚惒拘舍羅。」舍利弗問：「須菩提！菩",
    "T08n0222_004:0171b22": "薩摩訶薩當云何行般若波羅蜜、得般若波",
    "T08n0222_004:0171b23": "羅蜜？」須菩提謂舍利弗：「假使，賢者！菩薩摩",
    "T08n0222_004:0171b24": "訶薩行般若波羅蜜，立色想則不信解，若",
    "T08n0222_004:0171b25": "立色者則不脫想，為行生死想。若行色想，則",
    "T08n0222_004:0171b26": "不得脫無明、行、識、六入、所更、痛、愛、受、有、生、老",
    "T08n0222_004:0171b27": "病死憂慼惱會；彼菩薩摩訶薩為不行般若",
    "T08n0222_004:0171b28": "波羅蜜，則無漚惒拘舍羅。立於眼想則不信",
    "T08n0222_004:0171b29": "脫，假使菩薩摩訶薩立於耳鼻舌身意想，",
    "T08n0222_004:0171c01": "則不信脫。設立於眼色識、耳聲識、鼻香識、舌",
    "T08n0222_004:0171c02": "味識、身細滑識、意法識想，則不信脫。若習眼",
    "T08n0222_004:0171c03": "更、耳鼻舌身意所習更，立是諸想，則不信",
    "T08n0222_004:0171c04": "脫。假使立四意止、四意斷、四神足、五根、五力、",
    "T08n0222_004:0171c05": "七覺意、八由行想，則不信脫。設立於十種",
    "T08n0222_004:0171c06": "力、四無所畏、四分別辯、十八不共諸佛之法想",
    "T08n0222_004:0171c07": "者，則不信脫，而於佛法念行著想。念行想者，",
    "T08n0222_004:0171c08": "則不信脫十二因緣苦惱之患。彼菩薩摩訶",
    "T08n0222_004:0171c09": "薩不應為聲聞、辟支佛造證，何況逮得阿耨",
    "T08n0222_004:0171c10": "多羅三耶三菩阿惟三佛乎？所不能及也。如",
    "T08n0222_004:0171c11": "是，舍利弗！菩薩摩訶薩行般若波羅蜜為無",
    "T08n0222_004:0171c12": "漚惒拘舍羅。」舍利弗謂須菩提：「云何菩薩摩",
    "T08n0222_004:0171c13": "訶薩行般若波羅蜜而有漚惒拘舍羅耶？」須",
    "T08n0222_004:0171c14": "菩提謂舍利弗：「設使菩薩摩訶薩行般若波",
    "T08n0222_004:0171c15": "羅蜜，不行色、不行痛痒思想生死識，不行",
    "T08n0222_004:0171c16": "色想、不行痛痒思想生死識想，不行色常、",
    "T08n0222_004:0171c17": "不行痛痒思想生死識常，不行色無常、不行",
    "T08n0222_004:0171c18": "痛痒思想生死識無常，不行色苦、不行痛痒",
    "T08n0222_004:0171c19": "思想生死識苦，不行色樂、不行痛痒思想生",
    "T08n0222_004:0171c20": "死識樂，不行色我所、不行痛痒思想生死識",
    "T08n0222_004:0171c21": "我所，不行色非我所、不行痛痒思想生死識",
    "T08n0222_004:0171c22": "非我所，不行色虛無、不行痛痒思想生死識",
    "T08n0222_004:0171c23": "虛無，不行色空、不行痛痒思想生死識空，",
    "T08n0222_004:0171c24": "不行色無想、不行痛痒思想生死識無想，",
    "T08n0222_004:0171c25": "不行色無願、不行痛痒思想生死識無願，不",
    "T08n0222_004:0171c26": "行色寂寞、不行痛痒思想生死識寂寞，不行",
    "T08n0222_004:0171c27": "色無想、不行痛痒思想生死識無想。所以者",
    "T08n0222_004:0171c28": "何？色者則空，色無異空，色則為空，空者為",
    "T08n0222_004:0171c29": "色。色自然空，痛痒思想生死識空，則無有",
    "T08n0222_004:0172a01": "識，無有異空，識則為空，空者為識。四意止、",
    "T08n0222_004:0172a02": "四意斷、四神足、五根、五力、七覺意、八由行為",
    "T08n0222_004:0172a03": "空，無有異空。三十七品計則為空，無別異",
    "T08n0222_004:0172a04": "空，三十七品空，空者三十七品。十種力、四",
    "T08n0222_004:0172a05": "無所畏、四分別辯、十八不共諸佛之法則為",
    "T08n0222_004:0172a06": "空，無有異空。佛法則空、無他別異空，空者",
    "T08n0222_004:0172a07": "則法，法者則空。如是，舍利弗！菩薩摩訶薩行",
    "T08n0222_004:0172a08": "般若波羅蜜，為成漚惒拘舍羅，菩薩摩訶薩",
    "T08n0222_004:0172a09": "行般若波羅蜜如是者，逮得阿耨多羅三耶",
    "T08n0222_004:0172a10": "三菩阿惟三佛。彼行般若波羅蜜已，無所受",
    "T08n0222_004:0172a11": "無所行、不受不行、不行不受、不有所行亦",
    "T08n0222_004:0172a12": "非不行，是故無所受亦不有所受。」賢者舍利",
    "T08n0222_004:0172a13": "弗謂須菩提：「何故菩薩摩訶薩行般若波羅",
    "T08n0222_004:0172a14": "蜜已無所受？」須菩提答曰：「所以菩薩摩訶薩",
    "T08n0222_004:0172a15": "行般若波羅蜜，自然不可得。由是之故，般",
    "T08n0222_004:0172a16": "若波羅蜜為無所有，則為自然。以是故，舍利",
    "T08n0222_004:0172a17": "弗！菩薩摩訶薩行般若波羅蜜，無所受無所",
    "T08n0222_004:0172a18": "行、不受不行、不行不受、不有所行亦不非",
    "T08n0222_004:0172a19": "不行，是故無所受亦不有所受。所以者何？",
    "T08n0222_004:0172a20": "一切諸法為無所有，則謂自然。是故無所",
    "T08n0222_004:0172a21": "至、無所犯負，是名曰一切不受三昧之定。菩",
    "T08n0222_004:0172a22": "薩摩訶薩廣普玄遠而無所量，諸聲聞、辟支",
    "T08n0222_004:0172a23": "佛所不能及。菩薩摩訶薩以是三昧，疾得阿",
    "T08n0222_004:0172a24": "耨多羅三耶三菩阿惟三佛。」舍利弗謂須菩",
    "T08n0222_004:0172a25": "提：「菩薩摩訶薩不離是三昧，疾得阿耨多羅",
    "T08n0222_004:0172a26": "三耶三菩阿惟三佛者；復有餘三昧乎？」須菩",
    "T08n0222_004:0172a27": "提答舍利弗：「復有餘三昧疾得阿耨多羅三",
    "T08n0222_004:0172a28": "耶三菩阿惟三佛！」舍利弗謂須菩提：「何所餘",
    "T08n0222_004:0172a29": "三昧行，菩薩摩訶薩疾得阿耨多羅三耶三",
    "T08n0222_004:0172b01": "菩阿惟三佛？」須菩提謂舍利弗：「菩薩摩訶薩",
    "T08n0222_004:0172b02": "行首楞嚴三昧，疾得阿耨多羅三耶三菩阿",
    "T08n0222_004:0172b03": "惟三佛！」須菩提謂舍利弗：「復有三昧名曰寶",
    "T08n0222_004:0172b04": "印，復有三昧名曰師子娛樂，復有三昧名曰",
    "T08n0222_004:0172b05": "月曜，復有三昧名曰月幢英，復有三昧名曰",
    "T08n0222_004:0172b06": "一切印，復有三昧名曰無能見頂，復有三昧",
    "T08n0222_004:0172b07": "名曰了法界，復有三昧名曰分別幢英，復有",
    "T08n0222_004:0172b08": "三昧名曰喻金剛，復有三昧名曰入法印，復",
    "T08n0222_004:0172b09": "有三昧名曰立定意王，復有三昧名曰印王，",
    "T08n0222_004:0172b10": "復有三昧名曰勢力精進，復有三昧名曰超",
    "T08n0222_004:0172b11": "等，復有三昧名曰入應順分別，復有三昧名",
    "T08n0222_004:0172b12": "曰入辯於十方界，復有三昧名曰總持意，",
    "T08n0222_004:0172b13": "復有三昧名曰度無為，復有三昧名曰等御",
    "T08n0222_004:0172b14": "諸法海印，復有三昧名曰普周虛空，復有三",
    "T08n0222_004:0172b15": "昧名金剛道場，復有三昧名曰執英幢，復有",
    "T08n0222_004:0172b16": "三昧名曰帝英如門閫，復有三昧名曰起本，",
    "T08n0222_004:0172b17": "復有三昧名曰師子吼，復有三昧名曰精進",
    "T08n0222_004:0172b18": "立，復有三昧名曰勝寶，復有三昧名曰照",
    "T08n0222_004:0172b19": "明，復有三昧名曰不眴，復有三昧名曰不住",
    "T08n0222_004:0172b20": "於下，復有三昧名曰決了，復有三昧名曰燈",
    "T08n0222_004:0172b21": "明廣普，復有三昧名曰無量行，復有三昧名",
    "T08n0222_004:0172b22": "曰光造，復有三昧名曰有所照曜，復有",
    "T08n0222_004:0172b23": "三昧名曰莊嚴淨，復有三昧名曰離垢光，復",
    "T08n0222_004:0172b24": "有三昧名曰有所造樂，復有三昧名曰電燈",
    "T08n0222_004:0172b25": "明，復有三昧名曰盡索，復有三昧名曰威神",
    "T08n0222_004:0172b26": "跡，復有三昧名曰離盡索，復有三昧名曰無",
    "T08n0222_004:0172b27": "能勝，復有三昧名曰開通，復有三昧名曰燈",
    "T08n0222_004:0172b28": "明，復有三昧名曰離燈垢，復有三昧名曰嚴",
    "T08n0222_004:0172b29": "淨辯才，復有三昧名曰有所光耀，復有三昧",
    "T08n0222_004:0172c01": "名曰造事，復有三昧名曰慧英，復有三昧名曰",
    "T08n0222_004:0172c02": "住惟，復有三昧名曰普明，復有三昧名曰善",
    "T08n0222_004:0172c03": "立，復有三昧名曰寶積，復有三昧名曰超諸法",
    "T08n0222_004:0172c04": "印，復有三昧名曰普法，復有三昧名曰勝娛",
    "T08n0222_004:0172c05": "樂，復有三昧名曰度法頂，復有三昧名曰有",
    "T08n0222_004:0172c06": "所毀壞，復有三昧名曰一切明句，復有三昧",
    "T08n0222_004:0172c07": "名曰等字所作，復有三昧名曰趣字，復有三",
    "T08n0222_004:0172c08": "昧名曰斷因緣，復有三昧名曰無事，復有三",
    "T08n0222_004:0172c09": "昧名曰無牆，復有三昧名曰決了入號，復有",
    "T08n0222_004:0172c10": "三昧名曰無卑行，復有三昧名曰除冥，復",
    "T08n0222_004:0172c11": "有三昧名曰修行跡，復有三昧名曰無動，復",
    "T08n0222_004:0172c12": "有三昧名曰廣界，復有三昧名曰決一切德，",
    "T08n0222_004:0172c13": "復有三昧名曰住無心，復有三昧名曰淨於",
    "T08n0222_004:0172c14": "嚴整，復有三昧名曰度覺意，復有三昧名曰",
    "T08n0222_004:0172c15": "無量燈明，復有三昧名曰等不等，復有三昧",
    "T08n0222_004:0172c16": "名曰度一切，復有三昧名曰斷諸事，復有三",
    "T08n0222_004:0172c17": "昧名曰離意了除，復有三昧名曰離建立，復",
    "T08n0222_004:0172c18": "有三昧名曰一勝，復有三昧名曰行諸事，復",
    "T08n0222_004:0172c19": "有三昧名曰一事，復有三昧名曰除怨事，復",
    "T08n0222_004:0172c20": "有三昧名曰滅諸所有不當，復有三昧名曰",
    "T08n0222_004:0172c21": "入隨因緣音，復有三昧名曰聲跡言無盡度，",
    "T08n0222_004:0172c22": "復有三昧名曰威神跡，復有三昧名曰光耀",
    "T08n0222_004:0172c23": "熾盛，復有三昧名曰清淨樹，復有三昧名曰",
    "T08n0222_004:0172c24": "清證而閑，復有三昧名曰一切勝，復有三",
    "T08n0222_004:0172c25": "昧名曰不樂一切諸苦樂，復有三昧名曰無",
    "T08n0222_004:0172c26": "盡事，復有三昧名曰總持句，復有三昧名曰",
    "T08n0222_004:0172c27": "等於正邪師子座，復有三昧名曰入響離",
    "T08n0222_004:0172c28": "響，復有三昧名曰無響得響，復有三昧",
    "T08n0222_004:0172c29": "名曰離垢明，復有三昧名曰御跡，復有三昧",
    "T08n0222_004:0173a01": "名曰滿月離垢光，復有三昧名曰電錠光，復",
    "T08n0222_004:0173a02": "有三昧名曰大嚴淨，復有三昧名曰普照世",
    "T08n0222_004:0173a03": "間，復有三昧名曰普定意，復有三昧名曰應",
    "T08n0222_004:0173a04": "無染離染，復有三昧名曰御空一切等御，復",
    "T08n0222_004:0173a05": "有三昧名曰無青不青寶，復有三昧名曰立",
    "T08n0222_004:0173a06": "無本念，復有三昧名曰身時第一，復有三昧",
    "T08n0222_004:0173a07": "名曰言時除空念，復有三昧名曰脫虛空礙",
    "T08n0222_004:0173a08": "滅護。舍利弗！菩薩摩訶薩行是諸三昧，疾",
    "T08n0222_004:0173a09": "得阿耨多羅三耶三菩阿惟三佛。及餘不可",
    "T08n0222_004:0173a10": "計會無有限量諸三昧門、諸總持門，菩薩摩",
    "T08n0222_004:0173a11": "訶薩所當學者，疾逮得阿耨多羅三耶三菩",
    "T08n0222_004:0173a12": "阿惟三佛！」於是須菩提承佛聖旨而歎頌曰：",
    "T08n0222_004:0173a13": "「舍利弗！欲知往古怛薩阿竭、阿羅訶、三耶三",
    "T08n0222_004:0173a14": "佛則為授此等菩薩摩訶薩決，及今現在十",
    "T08n0222_004:0173a15": "方世界諸現在怛薩阿竭、阿羅呵、三耶三佛",
    "T08n0222_004:0173a16": "悉已授此諸菩薩摩訶薩決。其行是三昧者，",
    "T08n0222_004:0173a17": "彼不見三昧，亦不念三昧，亦無所三昧，亦",
    "T08n0222_004:0173a18": "不想：『我當三昧。吾當三昧乎？』亦不念：『我空三",
    "T08n0222_004:0173a19": "昧。』是菩薩摩訶薩無想念。」舍利弗謂須菩提：",
    "T08n0222_004:0173a20": "「菩薩摩訶薩住是三昧；為住古三耶三佛所",
    "T08n0222_004:0173a21": "授決乎？」答曰：「不也。舍利弗！所以者何？唯，舍",
    "T08n0222_004:0173a22": "利弗！般若波羅蜜三昧不為異也，菩薩摩訶",
    "T08n0222_004:0173a23": "薩亦不為異。菩薩摩訶薩則為三昧，三昧則",
    "T08n0222_004:0173a24": "為菩薩摩訶薩。」舍利弗謂須菩提：「如仁者所",
    "T08n0222_004:0173a25": "云：『菩薩摩訶薩般若波羅蜜及諸三昧，不為",
    "T08n0222_004:0173a26": "各異，菩薩則三昧，三昧則菩薩。一切法皆",
    "T08n0222_004:0173a27": "平等則不知三昧。』以是故，舍利弗！於是三",
    "T08n0222_004:0173a28": "昧，善男子亦不知亦不了。」舍利弗又問：「何",
    "T08n0222_004:0173a29": "故不知不了？」「用無明故而為三昧，以是故，",
    "T08n0222_004:0173b01": "菩薩不知不了。」爾時世尊讚賢者須菩提：「善",
    "T08n0222_004:0173b02": "哉，善哉！須菩提！如吾讚仁行空第一歎之最",
    "T08n0222_004:0173b03": "尊。菩薩摩訶薩學般若波羅蜜，當如是檀波",
    "T08n0222_004:0173b04": "羅蜜、尸波羅蜜、羼波羅蜜、惟逮波羅蜜、禪波",
    "T08n0222_004:0173b05": "羅蜜、般若波羅蜜；四意止、四意斷、四神足、五",
    "T08n0222_004:0173b06": "根、五力、七覺意、八由行，十種力、四無所畏、四",
    "T08n0222_004:0173b07": "分別辯、十八不共諸佛之法。」舍利弗白佛言：",
    "T08n0222_004:0173b08": "「菩薩摩訶薩學如是，為學般若波羅蜜乎？」佛",
    "T08n0222_004:0173b09": "言：「如是！菩薩摩訶薩如是學，為學般若波羅",
    "T08n0222_004:0173b10": "蜜，所學者亦無所得。檀波羅蜜、尸波羅蜜、羼",
    "T08n0222_004:0173b11": "波羅蜜、惟逮波羅蜜、禪波羅蜜、般若波羅蜜，",
    "T08n0222_004:0173b12": "亦復如是。四意止、四意斷、四神足、五根、五力、",
    "T08n0222_004:0173b13": "七覺意、八由行、十種力、四無所畏、四分別辯、十",
    "T08n0222_004:0173b14": "八不共諸佛之法，自然具足，雖有所得亦無",
    "T08n0222_004:0173b15": "所得。」舍利弗白佛言：「菩薩摩訶薩學如是。作",
    "T08n0222_004:0173b16": "是學，為學般若波羅蜜，得般若波羅蜜乎？」佛",
    "T08n0222_004:0173b17": "言：「如是學，為學般若波羅蜜，得無所得。」舍利",
    "T08n0222_004:0173b18": "弗白佛：「云何得無所得？」世尊答曰：「不得吾我，",
    "T08n0222_004:0173b19": "亦不得人、壽命、亦不得所見。五陰究竟本末",
    "T08n0222_004:0173b20": "普悉清淨，亦不得見也。陰種諸入本末究竟",
    "T08n0222_004:0173b21": "如是悉清淨亦不得，無明之原本末究竟而",
    "T08n0222_004:0173b22": "悉清淨，行、識、六入、名色、所更、痛、愛、受、有、生、老",
    "T08n0222_004:0173b23": "病死，本末究竟而悉清淨。苦無所得，本末",
    "T08n0222_004:0173b24": "究竟而悉清淨，習盡之路亦不可得，本末究",
    "T08n0222_004:0173b25": "竟而悉清淨。欲界亦不可得，本末究竟而悉",
    "T08n0222_004:0173b26": "清淨。色界、無色界亦不可得，本末究竟而悉",
    "T08n0222_004:0173b27": "清淨。四意止、四意斷、四神足、五根、五力、七覺",
    "T08n0222_004:0173b28": "意、八由行，十種力、四無所畏、四分別辯、十八",
    "T08n0222_004:0173b29": "不共諸佛之法亦不可得，本末究竟而悉清",
    "T08n0222_004:0173c01": "淨。六波羅蜜亦不可得，本末究竟而悉清淨。",
    "T08n0222_004:0173c02": "須陀洹、斯陀含、阿那含、阿羅漢、辟支佛、亦不",
    "T08n0222_004:0173c03": "可得，本末究竟而悉清淨。菩薩亦不可得，",
    "T08n0222_004:0173c04": "本末究竟而悉清淨。佛亦不可得，本末究竟",
    "T08n0222_004:0173c05": "而悉清淨。」舍利弗白佛言：「何所清淨？世尊！」",
    "T08n0222_004:0173c06": "答曰：「無所起無所生、無所得無所行，則為",
    "T08n0222_004:0173c07": "清淨。」舍利弗言：「唯然，世尊！菩薩摩訶薩如",
    "T08n0222_004:0173c08": "是學者，為學何法？」佛言：「菩薩摩訶薩學如是",
    "T08n0222_004:0173c09": "者，為學無所學法。所以者何？舍利弗！是諸",
    "T08n0222_004:0173c10": "法者計其所有，而愚凡夫之所倚立。」舍利",
    "T08n0222_004:0173c11": "弗白佛言：「唯然，世尊！誰致是法？」佛言：「如無",
    "T08n0222_004:0173c12": "所得，以是故得如是逮者，故曰無所逮。」又",
    "T08n0222_004:0173c13": "問：「世尊！誰無所得而有所得？」佛言：「色無所",
    "T08n0222_004:0173c14": "得，其內亦空、外亦復空、內外亦空。所謂所有",
    "T08n0222_004:0173c15": "自然無有而悉為空。色痛痒思想生死識亦",
    "T08n0222_004:0173c16": "無內無外亦無內外，所有自然無有悉空。四",
    "T08n0222_004:0173c17": "意止、四意斷、四神足、五根、五力、七覺意、八由",
    "T08n0222_004:0173c18": "行，十種力、四無所畏、四分別辯、十八不共諸",
    "T08n0222_004:0173c19": "佛之法，亦無內亦無外亦無內外，所有自然",
    "T08n0222_004:0173c20": "無有悉空。彼愚凡夫從無明教，依倚著愛而",
    "T08n0222_004:0173c21": "有想念，以依無明明為兩盲俱，則為不知",
    "T08n0222_004:0173c22": "而無所見。已不知不見，彼則思想不可得法，",
    "T08n0222_004:0173c23": "倚於名色又復依倚著於佛法。已有所倚而欲了知",
    "T08n0222_004:0173c24": "無所有法，故不知不見。何謂不知不見？",
    "T08n0222_004:0173c25": "色痛痒思想生死識亦不知不見，十二入",
    "T08n0222_004:0173c26": "十八種、三十七品、十二因緣、十種力、四",
    "T08n0222_004:0173c27": "無所畏、四分別辯、十八不共諸佛之法，亦",
    "T08n0222_004:0173c28": "復不知不見，由是之故名曰為愚。彼不捨",
    "T08n0222_004:0173c29": "施。何所不捨？不捨欲界、不捨色界、不捨無",
    "T08n0222_004:0174a01": "色界，不捨聲聞、辟支佛地；則不篤信。何所",
    "T08n0222_004:0174a02": "不信？不信色空、不信痛痒思想生死識空，",
    "T08n0222_004:0174a03": "不信十二入、十八種、十二因緣、三十七品，十種",
    "T08n0222_004:0174a04": "力、四無所畏、四分別辯、十八不共諸佛之法為",
    "T08n0222_004:0174a05": "空。不能建立，不建立檀波羅蜜、尸波羅蜜、羼",
    "T08n0222_004:0174a06": "波羅蜜、惟逮波羅蜜、禪波羅蜜、般若波羅蜜，",
    "T08n0222_004:0174a07": "不住阿惟越致地，復不建立諸佛之法；以是",
    "T08n0222_004:0174a08": "之故名曰為愚。有所倚著眼耳鼻舌身意，",
    "T08n0222_004:0174a09": "倚著諸種諸陰入，倚著依求於婬怒癡，倚著",
    "T08n0222_004:0174a10": "依慕諸疑邪見，倚著依慕於佛道也。」舍利弗",
    "T08n0222_004:0174a11": "白佛言：「菩薩摩訶薩作是學，為不學般若波",
    "T08n0222_004:0174a12": "羅蜜乎？不生薩芸若耶！」佛言：「菩薩摩訶薩",
    "T08n0222_004:0174a13": "作是學般若波羅蜜，不得薩芸若。」舍利弗白",
    "T08n0222_004:0174a14": "佛言：「唯然，世尊！菩薩摩訶薩作是學，不得",
    "T08n0222_004:0174a15": "薩芸若？」佛告舍利弗：「是菩薩摩訶薩作是",
    "T08n0222_004:0174a16": "學般若波羅蜜，無漚惒拘舍羅，有所思想、有",
    "T08n0222_004:0174a17": "所依倚檀波羅蜜、尸波羅蜜、羼波羅蜜、惟逮",
    "T08n0222_004:0174a18": "波羅蜜、禪波羅蜜、般若波羅蜜，而反想求依",
    "T08n0222_004:0174a19": "倚六波羅蜜、三十七品，十種力、四無所畏、四分",
    "T08n0222_004:0174a20": "別辯、十八不共諸佛之法，而復想求薩芸若",
    "T08n0222_004:0174a21": "慧，已想求薩芸若而依倚。是故，舍利弗！",
    "T08n0222_004:0174a22": "菩薩摩訶薩不學般若波羅蜜，不得薩芸若",
    "T08n0222_004:0174a23": "慧。」舍利弗白佛言：「菩薩摩訶薩作是學般若",
    "T08n0222_004:0174a24": "波羅蜜，為不學般若波羅蜜？為不行薩芸若",
    "T08n0222_004:0174a25": "慧乎？」佛言：「如是，舍利弗！作是學般若波羅",
    "T08n0222_004:0174a26": "蜜，為不得薩芸若。」舍利弗問：「唯，天中天！菩",
    "T08n0222_004:0174a27": "薩摩訶薩當云何學般若波羅蜜？而隨順學",
    "T08n0222_004:0174a28": "得薩芸若慧？」佛告舍利弗：「假使菩薩摩訶薩",
    "T08n0222_004:0174a29": "行般若波羅蜜，不見般若波羅蜜；如是菩薩",
    "T08n0222_004:0174b01": "摩訶薩為行般若波羅蜜，為學般若波羅蜜",
    "T08n0222_004:0174b02": "得薩芸若慧，得無所得。無所得無所得，亦",
    "T08n0222_004:0174b03": "復不得檀波羅蜜、尸波羅蜜、羼波羅蜜、惟逮",
    "T08n0222_004:0174b04": "波羅蜜、禪波羅蜜、般若波羅蜜；亦不得須陀",
    "T08n0222_004:0174b05": "洹、斯陀含、阿那含、阿羅漢、辟支佛、菩薩、佛；亦",
    "T08n0222_004:0174b06": "不復得薩芸若。如是，舍利弗！菩薩摩訶薩",
    "T08n0222_004:0174b07": "作是行，為行般若波羅蜜，為學般若波羅蜜",
    "T08n0222_004:0174b08": "得薩芸若，得無所得。」舍利弗白佛言：「何謂",
    "T08n0222_004:0174b09": "無所得？」世尊答曰：「於內亦空、於外亦空、內外",
    "T08n0222_004:0174b10": "亦空，一切法空。」",
    "T08n0222_004:0174b11": "摩訶般若波羅蜜幻品第十",
    "T08n0222_004:0174b12": "於是，賢者須菩提白佛言：「唯然，世尊！假使問",
    "T08n0222_004:0174b13": "者：『此幻士學般若波羅蜜，欲得薩芸若。』問",
    "T08n0222_004:0174b14": "者如此，以何報答？『又斯幻士，學檀波羅蜜、尸",
    "T08n0222_004:0174b15": "波羅蜜、羼波羅蜜、惟逮波羅蜜、禪波羅蜜，欲",
    "T08n0222_004:0174b16": "用逮得薩芸若慧；學四意止、四意斷、四神足、",
    "T08n0222_004:0174b17": "五根、五力、七覺意、八由行、欲用逮得薩芸若",
    "T08n0222_004:0174b18": "慧；又學薩芸若慧，欲以逮得薩芸若。』假使來",
    "T08n0222_004:0174b19": "問如此誼者，以何報答？」佛告須菩提：「我故",
    "T08n0222_004:0174b20": "問汝。於須菩提意云何，從其所知而報答",
    "T08n0222_004:0174b21": "吾。於須菩提意云何？色異乎？幻異乎？痛",
    "T08n0222_004:0174b22": "痒思想生死識異乎幻異耶？」須菩提答曰：「不",
    "T08n0222_004:0174b23": "也，天中天！於須菩提意云何？幻為異乎？眼",
    "T08n0222_004:0174b24": "復異乎？耳鼻舌身意異乎？幻復異乎？眼",
    "T08n0222_004:0174b25": "色識、耳聲識、鼻香識、舌味識、身細滑識、意法",
    "T08n0222_004:0174b26": "識異乎？幻復異耶？所習因緣痛痒之樂異乎？",
    "T08n0222_004:0174b27": "幻復異耶？」答曰：「不也，天中天！」「於須菩提意",
    "T08n0222_004:0174b28": "云何？四意止異乎？幻復異耶？四意斷、四神",
    "T08n0222_004:0174b29": "足、五根、五力、七覺意、八由行異乎？幻復異耶？",
    "T08n0222_004:0174c01": "空、無想、無願異乎？幻復異耶？」答曰：「不也，",
    "T08n0222_004:0174c02": "天中天！」「於須菩提意云何？幻為異乎？十種",
    "T08n0222_004:0174c03": "力、四無所畏、四分別辯、十八不共諸佛之法，",
    "T08n0222_004:0174c04": "復為異耶？」答曰：「不也，天中天！」「於須菩提意",
    "T08n0222_004:0174c05": "云何？幻為異乎？道復異耶？」答曰：「不也，天中",
    "T08n0222_004:0174c06": "天！幻不為異，色亦不異；色則為幻，幻則為色。",
    "T08n0222_004:0174c07": "唯，天中天！幻不為異，痛痒思想生死識亦不",
    "T08n0222_004:0174c08": "為異，識則為幻，幻則為識。唯，天中天！幻不",
    "T08n0222_004:0174c09": "為異，眼耳鼻舌身心亦不為異，幻則為眼，",
    "T08n0222_004:0174c10": "眼則為幻。眼色識、耳聲識、鼻香識、舌味識、身",
    "T08n0222_004:0174c11": "細滑識、意法識，識則為幻，幻則為識。所習因",
    "T08n0222_004:0174c12": "緣痛痒之樂不為異也，痛樂則幻，幻則痛樂。",
    "T08n0222_004:0174c13": "唯，天中天！幻不為異，四意止亦不異，四意",
    "T08n0222_004:0174c14": "止則為幻，幻則四意止；意斷、神足、根、力、覺意、由",
    "T08n0222_004:0174c15": "行則為幻，幻則由行。唯，天中天！十種力、四",
    "T08n0222_004:0174c16": "無所畏、四分別辯、十八不共諸佛之法，法則",
    "T08n0222_004:0174c17": "為幻、幻則為法。」「於須菩提意云何？所謂幻者，",
    "T08n0222_004:0174c18": "為有塵垢及瞋恨乎？」答曰：「不也，天中天！」「於",
    "T08n0222_004:0174c19": "須菩提意云何？所謂幻者，有所起、有所滅乎？」",
    "T08n0222_004:0174c20": "答曰：「不也，天中天！」「於須菩提意云何？其不",
    "T08n0222_004:0174c21": "起不滅者，彼學般若波羅蜜已，逮得薩芸若",
    "T08n0222_004:0174c22": "慧，獲致一切大哀乎？」答曰：「不也，天中天！」",
    "T08n0222_004:0174c23": "「於須菩提意云何？於此興乎所知思想，從",
    "T08n0222_004:0174c24": "習俗教因五盛陰，為菩薩乎？」答曰：「如是。唯，天",
    "T08n0222_004:0174c25": "中天！」「於須菩提意云何？有知思想，隨其習",
    "T08n0222_004:0174c26": "俗而發言教，以五盛陰，而有所起而有所滅，",
    "T08n0222_004:0174c27": "寧可復得塵勞瞋恨。」答曰：「不也，天中天！」「於",
    "T08n0222_004:0174c28": "須菩提意云何？其無思想、無習俗、無所言教、",
    "T08n0222_004:0174c29": "無所興立、無有名號、無身無身事、無言無",
    "T08n0222_004:0175a01": "言事、無意無意事、不起不滅、無有塵勞、無",
    "T08n0222_004:0175a02": "有瞋恨，又以此事學般若波羅蜜，成薩芸若",
    "T08n0222_004:0175a03": "乎？」答曰：「不也，天中天！」佛言：「如是，須菩提！",
    "T08n0222_004:0175a04": "菩薩摩訶薩作是學般若波羅蜜，成薩芸若",
    "T08n0222_004:0175a05": "者，則無所有。」須菩提白佛言：「菩薩摩訶薩",
    "T08n0222_004:0175a06": "當作是學般若波羅蜜及學阿耨多羅三耶三",
    "T08n0222_004:0175a07": "菩。若欲學者，當如學幻。所以者何？唯，天",
    "T08n0222_004:0175a08": "中天！當觀五陰亦如幻士。」「於須菩提意云何？",
    "T08n0222_004:0175a09": "又此五陰學般若波羅蜜，成薩芸若慧乎？」答",
    "T08n0222_004:0175a10": "曰：「不也，天中天！所以者何？其五陰者自然",
    "T08n0222_004:0175a11": "無所有；其有自然無所有者亦不可得。」又問：",
    "T08n0222_004:0175a12": "「於須菩提意云何？自然之喻，五陰如夢，學般",
    "T08n0222_004:0175a13": "若波羅蜜成薩芸若乎？」答曰：「不也，天中天！所",
    "T08n0222_004:0175a14": "以者何？計於夢者自然無所有；其為自然無",
    "T08n0222_004:0175a15": "所有者，則不可得。」「於須菩提意云何？呼聲之",
    "T08n0222_004:0175a16": "響喻於五陰，又復譬如水影、野馬、所化之",
    "T08n0222_004:0175a17": "喻，譬如五陰學般若波羅蜜逮成薩芸若",
    "T08n0222_004:0175a18": "耶？」答曰：「不也，天中天！所以者何？其呼聲響、",
    "T08n0222_004:0175a19": "水影、野馬、所化，自然無所有。其為自然無所",
    "T08n0222_004:0175a20": "有者，則不可得。所以者何？唯，天中天！分別",
    "T08n0222_004:0175a21": "了色猶如幻也，痛痒思想生死識及十八種、",
    "T08n0222_004:0175a22": "六根、五陰及五盛陰自然如夢。唯，天中天！色",
    "T08n0222_004:0175a23": "痛痒思想生死識、十八種、六根、五盛陰猶如夢",
    "T08n0222_004:0175a24": "也，於內則空，了不可得，而無自然則為空矣，",
    "T08n0222_004:0175a25": "了不可得。」須菩提白佛言：「今說於此般若波",
    "T08n0222_004:0175a26": "羅蜜，新學大乘菩薩摩訶薩聞斯說者，得無",
    "T08n0222_004:0175a27": "恐懼畏難懷懅？」佛告須菩提：「假使新學大乘",
    "T08n0222_004:0175a28": "菩薩摩訶薩於般若波羅蜜不解漚惒拘舍羅",
    "T08n0222_004:0175a29": "者，不親善師，或恐或怖或懷畏懅。」須菩提",
    "T08n0222_004:0175b01": "問佛言：「唯，天中天！何謂菩薩摩訶薩善師？",
    "T08n0222_004:0175b02": "行般若波羅蜜有漚惒拘舍羅，菩薩摩訶薩",
    "T08n0222_004:0175b03": "不恐不怖而不懷懅？」佛言：「此菩薩摩訶薩行",
    "T08n0222_004:0175b04": "般若波羅蜜，志在專精，於薩芸若慧不觀色",
    "T08n0222_004:0175b05": "無常、色亦不可得，不觀痛痒思想生死識無",
    "T08n0222_004:0175b06": "常、識亦不可得；志觀薩芸若，不察無常亦不",
    "T08n0222_004:0175b07": "可得。是菩薩摩訶薩行般若波羅蜜有漚惒",
    "T08n0222_004:0175b08": "拘舍羅。「復次，須菩提！菩薩摩訶薩志在薩芸",
    "T08n0222_004:0175b09": "若慧，不觀色苦，亦不得色，不觀痛痒思想生",
    "T08n0222_004:0175b10": "死識苦，亦不得識。不觀色是我所，亦不得",
    "T08n0222_004:0175b11": "我所；不觀痛痒思想生死識是我所，亦不得",
    "T08n0222_004:0175b12": "我所。不觀色非我所，亦不得非我所；不觀痛",
    "T08n0222_004:0175b13": "痒思想生死識非我所，亦不得非我所。「復",
    "T08n0222_004:0175b14": "次，須菩提！菩薩摩訶薩志學薩芸若，觀於",
    "T08n0222_004:0175b15": "色空，亦不得空；觀痛痒思想生死識空，亦",
    "T08n0222_004:0175b16": "不得空。不觀色有常，亦不得常；不觀痛",
    "T08n0222_004:0175b17": "痒思想生死識有常，亦不得常。不觀色非",
    "T08n0222_004:0175b18": "常，亦不得無常；不觀痛痒思想生死識非",
    "T08n0222_004:0175b19": "常，亦不得無常。觀色寂寞，亦不得色寂",
    "T08n0222_004:0175b20": "寞；觀痛痒思想生死識寂寞，亦不得識",
    "T08n0222_004:0175b21": "寂寞。觀色虛無，亦不得色虛無；觀痛痒",
    "T08n0222_004:0175b22": "思想生死識虛無，亦不得識虛無。是為菩薩",
    "T08n0222_004:0175b23": "摩訶薩行般若波羅蜜有漚惒拘舍羅。「復次，",
    "T08n0222_004:0175b24": "須菩提！菩薩摩訶薩不觀無常亦無所得，苦、",
    "T08n0222_004:0175b25": "空、無我非身亦無所得，不觀無常亦無所得。",
    "T08n0222_004:0175b26": "空、無想、無願寂寞虛無，亦無所得。痛痒思",
    "T08n0222_004:0175b27": "想生死識，不觀無常亦無所得。眼耳鼻舌",
    "T08n0222_004:0175b28": "身意、色聲香味細滑法，不觀無常亦無所得。",
    "T08n0222_004:0175b29": "非常、苦、空、無我非身，空、無想、無願寂然虛無，",
    "T08n0222_004:0175b30": "觀於斯事了無所得。彼為眾生如此意：『吾為",
    "T08n0222_004:0175c01": "一切眾生之類說無常法，為顛倒施令不",
    "T08n0222_004:0175c02": "迷惑。』又分別法，為苦、無我、空、無想、無願寂",
    "T08n0222_004:0175c03": "寞虛無，為顛倒者令不迷惑。是菩薩摩訶",
    "T08n0222_004:0175c04": "薩行般若波羅蜜有漚惒拘舍羅！「復次，須菩",
    "T08n0222_004:0175c05": "提！菩薩摩訶薩行般若波羅蜜學行薩芸若",
    "T08n0222_004:0175c06": "慧，思惟其誼，不觀色無常，不墮顛倒亦",
    "T08n0222_004:0175c07": "無所得；不觀痛痒思想生死識無常，不墮",
    "T08n0222_004:0175c08": "顛倒亦無所得。無苦、無我為空，空、無想、無",
    "T08n0222_004:0175c09": "願寂寞虛，無不令顛倒亦無所得。色痛痒思",
    "T08n0222_004:0175c10": "想生死識離四非常，空、無想願寂寞虛無。",
    "T08n0222_004:0175c11": "觀此諸事，不令顛倒亦無所得。假使在於",
    "T08n0222_004:0175c12": "薩芸若慧，念此不捨，此則菩薩摩訶薩惟逮",
    "T08n0222_004:0175c13": "波羅蜜。菩薩摩訶薩行般若波羅蜜時，志不",
    "T08n0222_004:0175c14": "思惟聲聞、辟支佛事，亦不聽志勸隨其行，是",
    "T08n0222_004:0175c15": "為菩薩摩訶薩行禪波羅蜜，不恐不怖亦不畏",
    "T08n0222_004:0175c16": "懅！「復次，須菩提！菩薩摩訶薩行般若波羅蜜，",
    "T08n0222_004:0175c17": "當造斯觀，不用色空而為空也，色則為空，空",
    "T08n0222_004:0175c18": "者則色；痛痒思想生死識，不專為空，色者則",
    "T08n0222_004:0175c19": "空，識自然識，空者為識。眼不專空，眼自然空，",
    "T08n0222_004:0175c20": "眼者則空，空者則眼，不專為空。耳聲識、鼻香",
    "T08n0222_004:0175c21": "識、舌味識、身細滑識、意法識，不專空，識自然",
    "T08n0222_004:0175c22": "空，識者則空，空者則識。所習因緣痛痒之樂",
    "T08n0222_004:0175c23": "則為空矣，所習因緣痛痒之樂自然為空，所",
    "T08n0222_004:0175c24": "習因緣痛痒之樂觀之則空，其心自空，所",
    "T08n0222_004:0175c25": "習因緣痛痒之樂則亦為空。其四意止不專",
    "T08n0222_004:0175c26": "為空，四意止空故，由是為空，其四意止自然",
    "T08n0222_004:0175c27": "為空。四意斷、四神足、五根、五力、七覺意、八由",
    "T08n0222_004:0175c28": "行，不專為空，三十七品則自然，空者則三",
    "T08n0222_004:0175c29": "十七品，三十七品則空。十種力、四無所畏、四",
    "T08n0222_004:0176a01": "分別辯、十八不共諸佛之法，不專為空，則自",
    "T08n0222_004:0176a02": "然空。空者則為佛，法則空，空者則法，是為",
    "T08n0222_004:0176a03": "菩薩摩訶薩行般若波羅蜜不恐不怖亦不",
    "T08n0222_004:0176a04": "畏懅。」◎須菩提白佛言：「何所菩薩摩訶薩善",
    "T08n0222_004:0176a05": "師？」「說般若波羅蜜有所擁護，聞之不恐不",
    "T08n0222_004:0176a06": "怖不懅不畏。於是，須菩提！菩薩摩訶薩善師",
    "T08n0222_004:0176a07": "為其說法，不論色不常，色亦不可得，亦無",
    "T08n0222_004:0176a08": "所著。以是德本，不以勸助令立聲聞、辟支佛",
    "T08n0222_004:0176a09": "地，唯學薩芸若慧，是菩薩摩訶薩善師。色",
    "T08n0222_004:0176a10": "痛痒思想生死識，不說無常，亦不可得亦無",
    "T08n0222_004:0176a11": "所著。以是德本，不用勸助令立聲聞、辟支佛",
    "T08n0222_004:0176a12": "地，常建立之薩芸若慧。「復次，須菩提！菩薩",
    "T08n0222_004:0176a13": "摩訶薩善師者，為說經法，不論色苦，色不",
    "T08n0222_004:0176a14": "可得亦無所著；痛痒思想生死識，不可得亦",
    "T08n0222_004:0176a15": "無所著。色我所非我所；痛痒思想生死識，",
    "T08n0222_004:0176a16": "我所非我所，不可得亦無所著。又為說法論",
    "T08n0222_004:0176a17": "色空、無想、無願，不可得亦無所著；痛痒思",
    "T08n0222_004:0176a18": "想生死識空、無想、無願，不可得亦無所著。",
    "T08n0222_004:0176a19": "眼耳鼻舌身意，不可得亦無所著，色聲香",
    "T08n0222_004:0176a20": "味細滑法及十八種，我所非我所，不可得亦",
    "T08n0222_004:0176a21": "無所著。「復次，須菩提！菩薩摩訶薩善師者，",
    "T08n0222_004:0176a22": "為其說法論色寂寞虛無，不可得亦無所",
    "T08n0222_004:0176a23": "著；痛痒思想生死識寂寞空無，不可得",
    "T08n0222_004:0176a24": "亦無所著。以是德本，不用勸助於聲聞、辟支",
    "T08n0222_004:0176a25": "佛地，常以勸助薩芸若慧，是謂須菩提菩薩",
    "T08n0222_004:0176a26": "摩訶薩善師。又復講說眼寂寞虛無，不",
    "T08n0222_004:0176a27": "可得亦無所著；耳鼻舌身意寂寞虛無，不",
    "T08n0222_004:0176a28": "可得亦無所著。色聲香味細滑法寂寞虛無，",
    "T08n0222_004:0176a29": "不可得亦無所著，眼之所習因緣痛痒，說法",
    "T08n0222_004:0176b01": "無常，眼色識、耳聲識、鼻香識、舌味識、身細滑",
    "T08n0222_004:0176b02": "識、意法識，所習因緣痛痒之樂，說無常法，",
    "T08n0222_004:0176b03": "寂寞虛無，不可得亦無所著。以此德本，",
    "T08n0222_004:0176b04": "不用勸助於聲聞、辟支佛地，常以建立薩芸",
    "T08n0222_004:0176b05": "若慧，是菩薩摩訶薩善師。「復次，須菩提！菩",
    "T08n0222_004:0176b06": "薩摩訶薩善師，為人說法不論無常；四意止、",
    "T08n0222_004:0176b07": "四意斷、四神足、五根、五力、七覺意、八由行，其",
    "T08n0222_004:0176b08": "所行者，無苦、無我為空，空、無想、無願寂寞",
    "T08n0222_004:0176b09": "虛無。雖說此法，不可得亦無所著。以此德本，",
    "T08n0222_004:0176b10": "不用勸助於聲聞、辟支佛地，常以建立薩芸",
    "T08n0222_004:0176b11": "若慧，是菩薩摩訶薩善師。◎「復次，須菩提！",
    "T08n0222_004:0176b12": "菩薩摩訶薩善師，為人說法，十種力、四無所",
    "T08n0222_004:0176b13": "畏、四分別辯、十八不共諸佛之法，不論無常、",
    "T08n0222_004:0176b14": "苦、空、非身，空、無想、無願寂寞虛無，而不可",
    "T08n0222_004:0176b15": "得亦無所著，是菩薩摩訶薩善師。以此德",
    "T08n0222_004:0176b16": "本，不用勸助於聲聞事、辟支佛地，常以建立",
    "T08n0222_004:0176b17": "薩芸然慧，是菩薩摩訶薩善師。「復次，須菩提！",
    "T08n0222_004:0176b18": "菩薩摩訶薩善師者，為人講法，現說色無常、",
    "T08n0222_004:0176b19": "苦、空、非身；痛痒思想生死識無常、苦、空、非身。",
    "T08n0222_004:0176b20": "現說眼耳鼻舌身意無常、苦、空、非身；色聲香",
    "T08n0222_004:0176b21": "味細滑法無常、苦、空、非身；眼色識、耳聲識、鼻",
    "T08n0222_004:0176b22": "香識、舌味識、身細滑識、意法識，無常、苦、空、非",
    "T08n0222_004:0176b23": "身。現說無明無常、苦、空、非身，行、識、名色、六入、",
    "T08n0222_004:0176b24": "所更痛愛、受、有、生、老病死，無常、苦、空、非身。色",
    "T08n0222_004:0176b25": "我所非我所寂寞虛無，痛痒思想生死識我",
    "T08n0222_004:0176b26": "所非我所，空、無想、無願寂寞虛無。雖說此",
    "T08n0222_004:0176b27": "法以開化人，而無所得亦無所著。以此德本，",
    "T08n0222_004:0176b28": "不用勸助於聲聞事、辟支佛地，常以建立薩",
    "T08n0222_004:0176b29": "芸然慧，是菩薩摩訶薩善師。「復次，須菩提！",
    "T08n0222_004:0176c01": "菩薩摩訶薩為人說經法，現論四意止、四意",
    "T08n0222_004:0176c02": "斷、四神足、五根、五力、七覺意、八由行，無常、苦、空、",
    "T08n0222_004:0176c03": "非身，空、無想、無願，是我所非我所寂寞虛",
    "T08n0222_004:0176c04": "無。以此德本，不用勸助於聲聞事、辟支佛地，",
    "T08n0222_004:0176c05": "常以建立薩芸若慧，是菩薩摩訶薩善師。「復",
    "T08n0222_004:0176c06": "次，須菩提！菩薩摩訶薩為人說法，現論十",
    "T08n0222_004:0176c07": "種力、四無所畏、四分別辯、十八不共諸佛之",
    "T08n0222_004:0176c08": "法，色無常、苦、空、非身，痛痒思想生死識無常、",
    "T08n0222_004:0176c09": "苦、空、非身，我所非我所空、無想、無願寂寞",
    "T08n0222_004:0176c10": "虛無。以此功德本，不用勸助於聲聞、辟支佛",
    "T08n0222_004:0176c11": "地，常以建立薩芸若慧，是菩薩摩訶薩善師。」",
    "T08n0222_004:0176c12": "於是，須菩提白佛言：「何謂菩薩摩訶薩於般",
    "T08n0222_004:0176c13": "若波羅蜜無漚惒拘舍羅，親近惡師，而聞說",
    "T08n0222_004:0176c14": "此般若波羅蜜或恐或怖而心畏懅？」世尊",
    "T08n0222_004:0176c15": "告須菩提曰：「是菩薩摩訶薩離薩芸若行而",
    "T08n0222_004:0176c16": "不親近般若波羅蜜，假使遇此般若波羅蜜，",
    "T08n0222_004:0176c17": "而心著念禪波羅蜜、惟逮波羅蜜、羼波羅蜜、",
    "T08n0222_004:0176c18": "尸波羅蜜，以檀波羅蜜逮得所施，而以念",
    "T08n0222_004:0176c19": "著檀波羅蜜，是菩薩摩訶薩惡師！「復次，須菩",
    "T08n0222_004:0176c20": "提！菩薩摩訶薩離薩芸若而不思惟，念著內",
    "T08n0222_004:0176c21": "色而想為空，謂色無有自然，念之為空；痛",
    "T08n0222_004:0176c22": "痒思想生死識念著內空，而謂識無有自然，",
    "T08n0222_004:0176c23": "想念於空。又得內色無有自然，想著於空，",
    "T08n0222_004:0176c24": "已想著空謂有所得。念眼內空，自然無有，自",
    "T08n0222_004:0176c25": "然為空。又覩得空，想念逮致，是菩薩摩訶薩",
    "T08n0222_004:0176c26": "惡師！「復次，須菩提！菩薩摩訶薩離於薩芸若，",
    "T08n0222_004:0176c27": "亦不肯於諸通慧，而反於內念色為空，色無",
    "T08n0222_004:0176c28": "所有，念著思惟色自然空；痛痒思想生死識",
    "T08n0222_004:0176c29": "念於內空，志於識想而無所有，念自然空，而",
    "T08n0222_004:0177a01": "於內空得內外空，至無所有自然之空，有所",
    "T08n0222_004:0177a02": "獲致想念所得，念眼內空至無所有自然為",
    "T08n0222_004:0177a03": "空，念逮於空，想有所得；耳鼻舌身意亦復",
    "T08n0222_004:0177a04": "如是，念於內空，思惟著想，於無所有自然得",
    "T08n0222_004:0177a05": "空，是菩薩摩訶薩惡師！「復次，須菩提！菩薩",
    "T08n0222_004:0177a06": "摩訶薩行般若波羅蜜，思四意止而得四意",
    "T08n0222_004:0177a07": "止，即自念著而獲於斯；四意斷、四神足、五根、",
    "T08n0222_004:0177a08": "五力、七覺意、八由行，得三十七品，即自念著",
    "T08n0222_004:0177a09": "而獲於斯，是菩薩摩訶薩惡師！「復次，須菩提！",
    "T08n0222_004:0177a10": "菩薩摩訶薩行十種力、四無所畏、四分別辯、十",
    "T08n0222_004:0177a11": "八不共諸佛之法，自謂逮得諸佛之法，已有",
    "T08n0222_004:0177a12": "望想，離薩芸若心所當惟念。是菩薩摩訶薩",
    "T08n0222_004:0177a13": "行般若波羅蜜無漚惒拘舍羅，聞說般若波",
    "T08n0222_004:0177a14": "羅蜜，或恐或怖而心懷懅。」於是須菩提白佛",
    "T08n0222_004:0177a15": "言：「唯，天中天！云何菩薩摩訶薩而為惡師之",
    "T08n0222_004:0177a16": "所攝錄？隨惡師教？聞說般若波羅蜜，或恐",
    "T08n0222_004:0177a17": "或怖而心懷懅？」佛告須菩提：「於是，須菩提！",
    "T08n0222_004:0177a18": "菩薩摩訶薩惡師，制止行者令不得學般",
    "T08n0222_004:0177a19": "若波羅蜜、禪波羅蜜、惟逮波羅蜜、羼波羅蜜、",
    "T08n0222_004:0177a20": "尸波羅蜜、檀波羅蜜，而反教之：『不當教此六",
    "T08n0222_004:0177a21": "波羅蜜，是非怛薩阿竭、阿羅訶、三耶三佛所",
    "T08n0222_004:0177a22": "說。人所合禍橫作，此經不當聽，是不當受持",
    "T08n0222_004:0177a23": "諷誦，讀已不當思惟、為他人說。』是菩薩摩",
    "T08n0222_004:0177a24": "訶薩惡師。「復次，須菩提！菩薩摩訶薩惡師者，",
    "T08n0222_004:0177a25": "而不肯為分別覺事，不令觀見魔之瑕穢。於",
    "T08n0222_004:0177a26": "是弊魔波旬化作佛像，而即往詣菩薩摩訶",
    "T08n0222_004:0177a27": "薩所，而抑制之，令不修學六波羅蜜，言：『善",
    "T08n0222_004:0177a28": "男子！用為學此般若波羅蜜？用為學此禪波",
    "T08n0222_004:0177a29": "羅蜜、惟逮波羅蜜、羼波羅蜜、尸波羅蜜、檀波",
    "T08n0222_004:0177b01": "羅蜜？何為奉行？』當知是菩薩摩訶薩惡師！",
    "T08n0222_004:0177b02": "「復次，須菩提！於時弊魔化作佛像，為菩薩摩",
    "T08n0222_004:0177b03": "訶薩說聲聞、辟支佛經，而為講論，當捐施",
    "T08n0222_004:0177b04": "與，為分別解誼理所趣，敷演美辭，令離菩",
    "T08n0222_004:0177b05": "薩摩訶薩大乘之法，墮於聲聞、辟支佛地。當",
    "T08n0222_004:0177b06": "知是菩薩摩訶薩惡師！「復次，須菩提！於是",
    "T08n0222_004:0177b07": "弊魔化作佛像，往詣菩薩摩訶薩所，而謂之",
    "T08n0222_004:0177b08": "言：『唯，善男子！今仁所學非為道心，非阿惟",
    "T08n0222_004:0177b09": "越致。卿之所學，終不逮阿耨多羅三耶三",
    "T08n0222_004:0177b10": "菩阿惟三佛！』如是色像魔之罪緣，不能觀察",
    "T08n0222_004:0177b11": "亦不覺了知，是菩薩摩訶薩惡師！「復次，須菩",
    "T08n0222_004:0177b12": "提！菩薩摩訶薩為精進行，於時弊魔化作佛",
    "T08n0222_004:0177b13": "像，往詣菩薩摩訶薩所，而謂之言：『善男子！",
    "T08n0222_004:0177b14": "知眼則為空，便是吾許，亦是我身；耳鼻舌",
    "T08n0222_004:0177b15": "身意則亦為空，便是吾許，亦是我身。』為說經",
    "T08n0222_004:0177b16": "法：『色則為空，色是吾許，亦是我身；痛痒思想",
    "T08n0222_004:0177b17": "生死識是吾許，亦是我身。色聲香味細滑法",
    "T08n0222_004:0177b18": "是吾許，亦是我身；眼所習者因緣痛痒，計則",
    "T08n0222_004:0177b19": "為空，謂是吾許，亦是我身。耳鼻舌身意",
    "T08n0222_004:0177b20": "所習因緣痛痒之樂十八種，計則為空，謂是",
    "T08n0222_004:0177b21": "吾身許，亦是我身。檀波羅蜜、尸波羅蜜、羼",
    "T08n0222_004:0177b22": "波羅蜜、惟逮波羅蜜、禪波羅蜜、般若波羅蜜，",
    "T08n0222_004:0177b23": "計則為空，謂是吾許，亦是我身。四意止、四意",
    "T08n0222_004:0177b24": "斷、四神足、五根、五力、七覺意、八由行，計則為",
    "T08n0222_004:0177b25": "空，謂是吾許，亦是我身。十種力、四無所畏、四",
    "T08n0222_004:0177b26": "分別辯、十八不共諸佛之法，計則為空，謂是",
    "T08n0222_004:0177b27": "吾許，亦是我身。用此求慕阿耨多羅三耶三",
    "T08n0222_004:0177b28": "菩阿惟三佛乎？』其不分別如是色像，魔之所",
    "T08n0222_004:0177b29": "興，所分別說亦不覺了，如是菩薩摩訶薩",
    "T08n0222_004:0177c01": "惡師！「復次，須菩提！弊魔復變化作佛像，往",
    "T08n0222_004:0177c02": "詣菩薩摩訶薩所言：『善男子！東方諸佛世尊",
    "T08n0222_004:0177c03": "及諸菩薩、聲聞、辟支佛，亦無諸佛、聲聞、辟支",
    "T08n0222_004:0177c04": "佛及與十方世界。』其如是輩興魔事者，不能",
    "T08n0222_004:0177c05": "分別，亦不識知，不能覺了，當知是菩薩摩",
    "T08n0222_004:0177c06": "訶薩惡師。弊魔波旬復化作聲聞像，往詣菩",
    "T08n0222_004:0177c07": "薩摩訶薩所而謂之言：『此輩往古皆學精進",
    "T08n0222_004:0177c08": "薩芸若慧，思惟空事，亦復修學聲聞、辟支佛",
    "T08n0222_004:0177c09": "事，思惟分別而見教授。』不為分別如是魔事，",
    "T08n0222_004:0177c10": "當知是菩薩摩訶薩為惡師！「復次，須菩提！弊",
    "T08n0222_004:0177c11": "魔波旬化作和上形體被服，往詣菩薩摩訶",
    "T08n0222_004:0177c12": "薩所，為菩薩行空寂，志於精進薩芸若慧，",
    "T08n0222_004:0177c13": "思空寂寞；色痛痒思想生死識為空寂寞；",
    "T08n0222_004:0177c14": "眼耳鼻舌身意亦空寂寞；十八種、十二因",
    "T08n0222_004:0177c15": "緣，四意止、四意斷、四神足、五根、五力、七覺意、",
    "T08n0222_004:0177c16": "八由行，亦復寂寞。十種力、四無所畏、四分",
    "T08n0222_004:0177c17": "別辯、十八不共諸佛之法，亦復寂寞；空、無",
    "T08n0222_004:0177c18": "想、無願而為教授：『善男子！覺了是法在聲",
    "T08n0222_004:0177c19": "聞地，何所造求？不如於是自求滅度，用阿",
    "T08n0222_004:0177c20": "耨多羅三耶三菩阿惟三佛乎？』當知是菩薩",
    "T08n0222_004:0177c21": "摩訶薩惡師！「復次，須菩提！菩薩摩訶薩惡師",
    "T08n0222_004:0177c22": "者，弊魔波旬化作父母形像，往詣菩薩摩訶",
    "T08n0222_004:0177c23": "薩所而謂之言：『此善男子已得證須陀洹果、",
    "T08n0222_004:0177c24": "斯陀含果、阿那含果、阿羅漢果，而精進行阿",
    "T08n0222_004:0177c25": "耨多羅三藐三菩提、阿惟三佛。乃往古世不",
    "T08n0222_004:0177c26": "可計會無央數劫，周旋生死布施手足而修",
    "T08n0222_004:0177c27": "精進。』不為分別如是色像無所益誼，當知",
    "T08n0222_004:0177c28": "是菩薩摩訶薩惡師。「復次，須菩提！菩薩摩",
    "T08n0222_004:0177c29": "訶薩以是比像觀其惡師，已逮見者、以得見",
    "T08n0222_004:0178a01": "者而遠離之，為分別說苦、空、無常、非身、無想",
    "T08n0222_004:0178a02": "無願，則為寂寞，為其分別顛倒之事，有",
    "T08n0222_004:0178a03": "所思惟，四意止、四意斷、神足、根、力、覺意、由行，",
    "T08n0222_004:0178a04": "亦無所得。十種力、四無所畏、四分別、辯十八",
    "T08n0222_004:0178a05": "不共諸佛之法，不為解說。如是之法魔所興",
    "T08n0222_004:0178a06": "事，而不分別，當知是菩薩摩訶薩惡師。是菩",
    "T08n0222_004:0178a07": "薩摩訶薩所以惡師，有十二緣，常當棄之，何",
    "T08n0222_004:0178a08": "況其餘。」◎",
    "T08n0222_004:0178a09": "光讚經卷第四"
}