{
    "T85n2764B_004:0294a13": "大涅槃經義記卷第四",
    "T85n2764B_004:0294a15": "性若三世攝是無常也。第四從若斷善根有",
    "T85n2764B_004:0294a16": "佛性者已下。執定有定無為問。從為眾生故",
    "T85n2764B_004:0294a17": "有四種答已下。先明昔日四答所以明者。一",
    "T85n2764B_004:0294a18": "為明由昔顯今。二為明今異於昔也。從如來",
    "T85n2764B_004:0294a19": "十力無畏已下。訖六少見名分別答。此將答",
    "T85n2764B_004:0294a20": "第一問。先舉緣正於前。如汝先問者。此稱第",
    "T85n2764B_004:0294a21": "一問而答。答意斷善根人實當有彼如來後",
    "T85n2764B_004:0294a22": "身二種佛性。但現在邪見隔障因緣是以無",
    "T85n2764B_004:0294a23": "也。如來佛性非過去已下。答第三問明正因",
    "T85n2764B_004:0294a24": "是常非三世也。後身佛性現在未來已下。答",
    "T85n2764B_004:0294a25": "第二問。就中恒兼答第三問。向所以在前。答",
    "T85n2764B_004:0294a26": "第三問者為明正因非三世。後身二世九住",
    "T85n2764B_004:0294a27": "以前三世增一明義故也。後身二世者。取初",
    "T85n2764B_004:0294a28": "能見之心以為現在。自後見心束作諦。未來",
    "T85n2764B_004:0294a29": "未得菩提時。佛性因故三世攝者。初住以前",
    "T85n2764B_004:0294b01": "有漏位中。是不善五陰佛性因故三世所攝",
    "T85n2764B_004:0294b02": "果則不爾。有三世非三世者。初地以上訖於",
    "T85n2764B_004:0294b03": "十地。此善五陰。是不善五陰果體無常故三",
    "T85n2764B_004:0294b04": "世所攝。佛果五陰是善五陰。果體常住故非",
    "T85n2764B_004:0294b05": "三世攝。十地已下訖於六住明佛因故。過去",
    "T85n2764B_004:0294b06": "現在未來果亦如是者義亦同然。五住至初",
    "T85n2764B_004:0294b07": "住□□□□□□□故。過去現在未來果亦",
    "T85n2764B_004:0294b08": "如是耳。以義同前故□□□□□□□□性",
    "T85n2764B_004:0294b09": "六種七種。此□□中明上緣正闡提當有也。",
    "T85n2764B_004:0294b10": "若□□□□□□□第四問也。我亦不說者。",
    "T85n2764B_004:0294b11": "亦不偏說置而不說名置答也。亦有說置妄",
    "T85n2764B_004:0294b12": "計名為置答也。云何名因。過去現在未來者。",
    "T85n2764B_004:0294b13": "將欲配屬於人。是故發問。又云上來廣明因",
    "T85n2764B_004:0294b14": "果三世非三世。今問意因所以三世果所以",
    "T85n2764B_004:0294b15": "有三世非三世也。答意因是不善五陰是以",
    "T85n2764B_004:0294b16": "三世攝。果有不善五陰果有善五陰果是以",
    "T85n2764B_004:0294b17": "有三世有三世也。自下廣明三世非三世緣",
    "T85n2764B_004:0294b18": "之別。一切無明已下凡有三段。廣釋緣因為",
    "T85n2764B_004:0294b19": "世攝正因不為世攝。初一段直就道理廣明",
    "T85n2764B_004:0294b20": "緣因為三世攝。正因不為世攝□□□□於",
    "T85n2764B_004:0294b21": "已下。第二引其成經明于緣正攝以不攝。須",
    "T85n2764B_004:0294b22": "陀洹人已下。第三就人以明緣正攝以不攝。",
    "T85n2764B_004:0294b23": "聲聞如乳者。上如來為成增一明義故。是以",
    "T85n2764B_004:0294b24": "從佛向下而明。此中為成前微後著。是以從",
    "T85n2764B_004:0294b25": "下向上而明也。十住下品為辟支。上品為菩",
    "T85n2764B_004:0294b26": "薩。五六七種未來有者。復明何義。上來但明",
    "T85n2764B_004:0294b27": "緣正二種佛性明生善。自下始明生善義也。",
    "T85n2764B_004:0294b28": "未來業未業生終不生果者。為明未來佛性",
    "T85n2764B_004:0294b29": "必有。是以能生現在之善不同未來業也。又",
    "T85n2764B_004:0294c01": "云此未來業以未有故。不能生果。現有下品",
    "T85n2764B_004:0294c02": "因未來必生中品之業。未來有時必得生果",
    "T85n2764B_004:0294c03": "故。名為有佛性。亦以未有故不名現有。以畢",
    "T85n2764B_004:0294c04": "有故名為當有。由當有故感生現善也。因上",
    "T85n2764B_004:0294c05": "未來之業。以未生故終不生果。即執作難未",
    "T85n2764B_004:0294c06": "來佛性即時未有。云何生善下。以二喻喻有",
    "T85n2764B_004:0294c07": "生義也。若言五陰是佛性者。此下還復宗廣",
    "T85n2764B_004:0294c08": "明佛性。非有非無中道之理。重答上第四問。",
    "T85n2764B_004:0294c09": "明非定有非定無也。自下將明生善。先執或",
    "T85n2764B_004:0294c10": "以明中道。以是生善之本故也。執現有陰為",
    "T85n2764B_004:0294c11": "性。而問但執舉一執耳。其實廣發眾疑也。執",
    "T85n2764B_004:0294c12": "緣為正故言失意眾生不解。即是中道者明",
    "T85n2764B_004:0294c13": "不解故。現無佛性。是非有或時有解明佛性",
    "T85n2764B_004:0294c14": "非是都無非有非無為中道也。我為眾生得",
    "T85n2764B_004:0294c15": "開解者。執內外有無皆不開解。下明非內非",
    "T85n2764B_004:0294c16": "外虛空兔角以下。就六種喻明非有非無。令",
    "T85n2764B_004:0294c17": "得生解為開解也。熱病服乳者。解云。外國乳",
    "T85n2764B_004:0294c18": "冷酪熱是以服乳除其熱病。但服之太過故",
    "T85n2764B_004:0294c19": "生冷病。服酪能除冷病。但服之太過反生熱",
    "T85n2764B_004:0294c20": "病。若順此方乳熱酪冷者。而言熱病服乳者",
    "T85n2764B_004:0294c21": "此當以熱治熱。下病服酪者以冷治。冷乳生",
    "T85n2764B_004:0294c22": "冷病者。此明其乳非直能治熱病生則亦能",
    "T85n2764B_004:0294c23": "治冷病也。下言酪生熱病者義亦如之。若言",
    "T85n2764B_004:0294c24": "五味先有待緣而發。如內大先有待外大增者",
    "T85n2764B_004:0294c25": "義不得然。何故不然。五味前後次第說故。不",
    "T85n2764B_004:0294c26": "從多方使。但從二緣乳中得酪生蘇。乃至醍",
    "T85n2764B_004:0294c27": "醐。一切諸法皆不如是。但從二緣得也。非",
    "T85n2764B_004:0294c28": "方便得者非正。從二方便能得。乃從五緣得",
    "T85n2764B_004:0294c29": "也。能增□內外四大者亦復如是者。皆是本",
    "T85n2764B_004:0295a01": "無從緣生也。又云取計而破外人計乳因之",
    "T85n2764B_004:0295a02": "中。先有酪果不由方便。始得生酪。佛性亦",
    "T85n2764B_004:0295a03": "爾。身中先有。不由緣得者。是妄計耳。就我正",
    "T85n2764B_004:0295a04": "義生蘇等皆不如是者。皆不先有非方便得",
    "T85n2764B_004:0295a05": "明其本無從方便得也。四大佛性皆亦如是",
    "T85n2764B_004:0295a06": "要侍緣也。如我所說十二部經已下至一向",
    "T85n2764B_004:0295a07": "作解。此明偏執為病。勸信中道而生善也。又",
    "T85n2764B_004:0295a08": "復為明昔經隨自意語說無常法。猶可從之",
    "T85n2764B_004:0295a09": "生解。況今隨自意語解說佛性何得不生解。",
    "T85n2764B_004:0295a10": "乃至闡提佛性有無亦如是者。明闡提當成",
    "T85n2764B_004:0295a11": "佛時佛性有無同如現佛有無一不異也。亦",
    "T85n2764B_004:0295a12": "云闡提現在有惡名有無善為無也。昔共彌",
    "T85n2764B_004:0295a13": "勒論于性空。望今是世諦但空理幽玄故。身",
    "T85n2764B_004:0295a14": "子等不能生解。而所以須菩提等能為諸大",
    "T85n2764B_004:0295a15": "士說者如來加感故也。於性空世諦猶尚不",
    "T85n2764B_004:0295a16": "解。況佛性第一。而乃率已一向取解不隨佛",
    "T85n2764B_004:0295a17": "語也。又云。舍利弗乃是大權之人。非為不",
    "T85n2764B_004:0295a18": "解為取現迹所同實聲聞也。如恒河中有七",
    "T85n2764B_004:0295a19": "眾生已下。此品大段第三引喻喻上生斷之",
    "T85n2764B_004:0295a20": "義明。若當於上四句義中不能解者。作前二",
    "T85n2764B_004:0295a21": "人。若能解者次第相續作。後五人微妙河者。",
    "T85n2764B_004:0295a22": "上品中以煩惱為河。生死為水。此中以涅槃",
    "T85n2764B_004:0295a23": "教為河。四種佛性為水。上勸修道見性以取",
    "T85n2764B_004:0295a24": "現果。此中勸解佛性成後五人。上明不能修",
    "T85n2764B_004:0295a25": "道沈沒生死。即亦迷沒涅槃之法。此中迷沒",
    "T85n2764B_004:0295a26": "涅槃理教即亦迷沒生死河中。今且各舉一",
    "T85n2764B_004:0295a27": "邊互明其義也。七人亦爾。今列二種七人。上",
    "T85n2764B_004:0295a28": "品不列者。亦是互明耳。如上三人者不修善",
    "T85n2764B_004:0295a29": "等三種人也。復有常沒非一闡提者。此是樂",
    "T85n2764B_004:0295b01": "三有人沒在三有也。大望就常沒中自有是",
    "T85n2764B_004:0295b02": "闡提自有是繫珠人沒之。三有而非闡提。暫",
    "T85n2764B_004:0295b03": "出還沒亦爾。亦有常沒非一闡提。下引善星",
    "T85n2764B_004:0295b04": "等者。此人若能讀誦十二修諸禪定名樂三",
    "T85n2764B_004:0295b05": "有是第二人。若斷善根即為第一人也。從有",
    "T85n2764B_004:0295b06": "漏戒生無漏戒故言戒。戒是人未剋為不具",
    "T85n2764B_004:0295b07": "也。能牽果報名為作戒。不感生死為無作戒。",
    "T85n2764B_004:0295b08": "隨道之戒背於生死名為捨戒也。所以不列",
    "T85n2764B_004:0295b09": "習種性為住人者。以於中寬漫有退不退故",
    "T85n2764B_004:0295b10": "不列也。列第三人住竟更不列後五人者。以",
    "T85n2764B_004:0295b11": "斯自此以後無非住人可知故也。智不具足。",
    "T85n2764B_004:0295b12": "凡有五事。自前已就舍利弗等明。今經住人。",
    "T85n2764B_004:0295b13": "此下廣明住人。昔時之行故後成也。作不淨",
    "T85n2764B_004:0295b14": "觀伏貪慈悲等觀各伏。所患思覺多人作數",
    "T85n2764B_004:0295b15": "息觀通伏十使著我多者。分析界入。此等諸",
    "T85n2764B_004:0295b16": "人皆求禪支中作如此觀情現離惡近求禪本",
    "T85n2764B_004:0295b17": "遠求期生空。是人聞已者。總上諸人聞斯善",
    "T85n2764B_004:0295b18": "反說觀法。已既得根本作生空觀。初正緣五",
    "T85n2764B_004:0295b19": "陰壞苦壞無常。兼知眾生無性為觀不已。正",
    "T85n2764B_004:0295b20": "觀生空兼知眾生為五所成文。言如法修行",
    "T85n2764B_004:0295b21": "者。生空觀成也。次得念處者別入四空也。初",
    "T85n2764B_004:0295b22": "正觀色身作壞苦壞無常兼知身無性為觀不",
    "T85n2764B_004:0295b23": "已。正觀身空兼知身。是名用變壞苦無常身",
    "T85n2764B_004:0295b24": "觀既然後三亦爾。此是思惠之始。若鈍人者",
    "T85n2764B_004:0295b25": "次作正懃後作如意之觀。然後方能總四念",
    "T85n2764B_004:0295b26": "處為一法之境。作行苦行無常兼知無性以",
    "T85n2764B_004:0295b27": "入於煗。大望聞思位中趣空之始。要必先作",
    "T85n2764B_004:0295b28": "壞苦壞無常兼知無性入斯空觀向現見之。",
    "T85n2764B_004:0295b29": "初訖至羅漢要作行苦行無常兼知無性以入",
    "T85n2764B_004:0295c01": "空也。文□次第作十二因緣者。此當是聲聞",
    "T85n2764B_004:0295c02": "緣覺。乃是利根中乘之人作此觀也。然中乘",
    "T85n2764B_004:0295c03": "之人直觀因緣。兼因緣無性以入於空不同",
    "T85n2764B_004:0295c04": "小乘苦觀於前也。但就中有斯三根。今此中",
    "T85n2764B_004:0295c05": "從念處後作十二因緣者。是利中下根也。然",
    "T85n2764B_004:0295c06": "生空念處利鈍通作。是以利中下根亦作此",
    "T85n2764B_004:0295c07": "觀。但自不作壞苦觀也。若中上二人不作生",
    "T85n2764B_004:0295c08": "空念處之觀。直作三世因緣之觀。以入法空",
    "T85n2764B_004:0295c09": "出法空。已知眾生亦空。斯猶下根。始入生",
    "T85n2764B_004:0295c10": "空出知眾虛。入則無難。利中下根出念處觀。",
    "T85n2764B_004:0295c11": "後逆觀十二別觀因緣。兼作壞無常。亦兼因",
    "T85n2764B_004:0295c12": "緣無性。或正作壞無處常兼作因緣。及因緣",
    "T85n2764B_004:0295c13": "無性入因緣之空。此猶是思惠不現之解。從",
    "T85n2764B_004:0295c14": "此觀復總觀三世作□因緣。正作因緣。兼",
    "T85n2764B_004:0295c15": "作行無常。亦兼因緣無性。或正作行無常",
    "T85n2764B_004:0295c16": "兼作因緣。亦兼因緣無性。入因緣空成彼",
    "T85n2764B_004:0295c17": "煗頂現見之解。若作四十四智觀者是利之",
    "T85n2764B_004:0295c18": "中根。作七十七智觀者是利之上根。而此",
    "T85n2764B_004:0295c19": "二人離想三世因緣之觀法用如前。而復有",
    "T85n2764B_004:0295c20": "異。即向離觀之解有始末兩品。下品為聞",
    "T85n2764B_004:0295c21": "惠。上品為思惠。總觀入煗訖于盡智以為",
    "T85n2764B_004:0295c22": "修惠。下根之人生空之解。是其聞惠。是以",
    "T85n2764B_004:0295c23": "不同。外道於十六行中。唯有集四苦二之六",
    "T85n2764B_004:0295c24": "行故故無煗也。又云唯觀六行者。厭下三行",
    "T85n2764B_004:0295c25": "無常苦不淨欣上三行常樂清淨。是以無煗。",
    "T85n2764B_004:0295c26": "我弟子具足十六者。以其外人煗頂忍中用",
    "T85n2764B_004:0295c27": "彼等智。始終具作十六行觀。若論正義煗等",
    "T85n2764B_004:0295c28": "四心。亦有斯行故不非也。煗心報得色界五",
    "T85n2764B_004:0295c29": "陰者。若作上生解者。由前煗心伏離欲結出",
    "T85n2764B_004:0296a01": "觀心後起初禪愛受色地報也。若作不上生",
    "T85n2764B_004:0296a02": "解者。由煗為因。藉四禪定發其勝煗。然此觀",
    "T85n2764B_004:0296a03": "即是彼地第五行陰。若四空發煗其義亦爾。",
    "T85n2764B_004:0296a04": "今且論報得色界五陰耳。煗是有法者。若作",
    "T85n2764B_004:0296a05": "前解由煗次第起初禪愛受生色有名有法",
    "T85n2764B_004:0296a06": "也。次煗起結為有漏所為名有為也。還能破",
    "T85n2764B_004:0296a07": "壞有為有漏者。雖出觀起愛受報色地而由",
    "T85n2764B_004:0296a08": "前觀解作因生。後勝觀故能破壞也。若作後",
    "T85n2764B_004:0296a09": "解煗法為因生彼色地第五行煗故言有法",
    "T85n2764B_004:0296a10": "也。有為如前。若爾從前有漏之煗生。後有漏",
    "T85n2764B_004:0296a11": "煗法相續不絕。能生無漏破壞有漏有為之",
    "T85n2764B_004:0296a12": "行下答可知。亦愛亦策者。出觀存陰故。愛入",
    "T85n2764B_004:0296a13": "觀鑒空名策。得煗法人七十三種者。上明煗",
    "T85n2764B_004:0296a14": "法。今明行法之人。就欲界煩惱分為九品。若",
    "T85n2764B_004:0296a15": "伏一品作一人伏九品盡作九人。都未伏者。",
    "T85n2764B_004:0296a16": "復作一人合成十人。從初釋至無所有處地。",
    "T85n2764B_004:0296a17": "地之中分結為九。從伏而立各有九人。如是",
    "T85n2764B_004:0296a18": "七九六十三通向欲界十人成七十三人也。",
    "T85n2764B_004:0296a19": "所以不論非想地者。外人假上斷下非想以",
    "T85n2764B_004:0296a20": "後更無禪地。以外道不能伏非想結。是故不",
    "T85n2764B_004:0296a21": "論也。明此等人皆外凡時修禪伏結來入內",
    "T85n2764B_004:0296a22": "凡作十六行觀而入於煗也。是人二種者是",
    "T85n2764B_004:0296a23": "向五事。不具者一人五雖不具值遇善友教",
    "T85n2764B_004:0296a24": "令觀行。次第入煗成彼住人終獲聖果。一人",
    "T85n2764B_004:0296a25": "五事不具。復遇惡友起彼重惡沈淪四趣為",
    "T85n2764B_004:0296a26": "還沒也。大意廣引。昔日五人者。一與今教",
    "T85n2764B_004:0296a27": "作基。二遠明昔日五人皆有佛性。但昔不得",
    "T85n2764B_004:0296a28": "說耳。頂法雖復性。是五陰而亦能作歷別四",
    "T85n2764B_004:0296a29": "諦觀故。言亦緣四諦性。是五根者此字是誤。",
    "T85n2764B_004:0296b01": "理亦應言性是五陰。所以然者。以此第一法",
    "T85n2764B_004:0296b02": "次第能得色地果報。即體復是有漏五陰。是",
    "T85n2764B_004:0296b03": "以不應言性是五陰根也。亦緣四諦者。昔在",
    "T85n2764B_004:0296b04": "凡地未見五陰生滅之時。存法性有定有是",
    "T85n2764B_004:0296b05": "常則不由因生此迷苦諦。亦迷集諦。性有是",
    "T85n2764B_004:0296b06": "常則不可滅。即迷滅諦。道於性有無用即迷",
    "T85n2764B_004:0296b07": "道諦。是則四諦俱迷。今修行得在現忍以上",
    "T85n2764B_004:0296b08": "則見五陰生滅因緣體非自性則達。從因有",
    "T85n2764B_004:0296b09": "苦道能滅累故言亦緣四帝也。所以名為苦",
    "T85n2764B_004:0296b10": "法忍者。解云凡天下斷結有其三種。一者從",
    "T85n2764B_004:0296b11": "厭伏斷不從理除外道是也。二從厭從理二",
    "T85n2764B_004:0296b12": "乘是也。三者從理不從厭。菩薩是也。以菩薩",
    "T85n2764B_004:0296b13": "人但從理故。故從理作名名無生法忍。聲聞",
    "T85n2764B_004:0296b14": "之人從厭苦入空。是以通苦作名名苦法忍",
    "T85n2764B_004:0296b15": "也。此苦法忍在無相行中。見四諦平等故言",
    "T85n2764B_004:0296b16": "忍性。是惠緣於一諦。此三重者與餘或作本",
    "T85n2764B_004:0296b17": "故言重也。文言亦攝一切所斷結者。略解重",
    "T85n2764B_004:0296b18": "義。我見與邊見作本戒取與見取為本疑與",
    "T85n2764B_004:0296b19": "邪見為本。成實中言。此三勝者根本中□也。",
    "T85n2764B_004:0296b20": "餘使成在於後。此三起通前後為常所起大",
    "T85n2764B_004:0296b21": "邪見心雖不起我見。然小邪見人乃無出世",
    "T85n2764B_004:0296b22": "涅槃情。猶執有非想涅槃故。自俠我受生。是",
    "T85n2764B_004:0296b23": "為我見。通餘四見故得名為常所起也。能生",
    "T85n2764B_004:0296b24": "餘或因義理隱為微難識。又云。常所起者。身",
    "T85n2764B_004:0296b25": "見疑戒取似道名微難識未麁易除本細難遣",
    "T85n2764B_004:0296b26": "故難可斷也。是三對治者且名中相對耳。理",
    "T85n2764B_004:0296b27": "實十使通覆三藏也。名有二種者。凡夫之時",
    "T85n2764B_004:0296b28": "有順流名稱為舊名後成須陀。始得逆流名",
    "T85n2764B_004:0296b29": "以為客名。以先得故者。須陀覆復得稱舊名。",
    "T85n2764B_004:0296c01": "以後得故者。斯陀含名在後立故名客也。流",
    "T85n2764B_004:0296c02": "有二種。一者解脫是無漏觀解。二者涅槃是",
    "T85n2764B_004:0296c03": "滅結無為。所以論者為明一切聖人皆具此",
    "T85n2764B_004:0296c04": "二得立同名也。從須陀洹者亦名菩薩以下。",
    "T85n2764B_004:0296c05": "前明上名得同於下。自此已下復明下名得",
    "T85n2764B_004:0296c06": "同於上也。緣有名共鑒空為不共。亦云苦集",
    "T85n2764B_004:0296c07": "與凡共滅道名不共也。十六行者。苦下有四。",
    "T85n2764B_004:0296c08": "所謂苦無常空無我。乃至道下四行。四四合",
    "T85n2764B_004:0296c09": "有十六也。經言向果十六者。總而言之故有",
    "T85n2764B_004:0296c10": "十六。若就人義分苦乃入道者。不為無常等。",
    "T85n2764B_004:0296c11": "以無常入道者。不為苦等人情所樂隨觀何",
    "T85n2764B_004:0296c12": "也。苦下既然。三諦類爾通束而言故有十六",
    "T85n2764B_004:0296c13": "別而言之。見諦道中正有四諦觀無十二行",
    "T85n2764B_004:0296c14": "也。而言無漏十六行者。無相行中不為十六。",
    "T85n2764B_004:0296c15": "但總觀十六境空故言十六行也。果中十六",
    "T85n2764B_004:0296c16": "類行中可知也。遍觀已行者。明斯陀含人進",
    "T85n2764B_004:0296c17": "修勝觀斷三微品結以取上果名遍觀已行",
    "T85n2764B_004:0296c18": "也。而有二種。一者食三果結令盡。二者修食。",
    "T85n2764B_004:0296c19": "無漏令惠命相續也。斷三微結成那含果住",
    "T85n2764B_004:0296c20": "在上界故名為住。凡有二種者。總束那含判",
    "T85n2764B_004:0296c21": "為二相。現般為一相。自餘上生總為一相。中",
    "T85n2764B_004:0296c22": "陰雖非色界。以向色界故盡屬色界也。一者",
    "T85n2764B_004:0296c23": "現在得那含進修得羅漢者。此句是總。就中",
    "T85n2764B_004:0296c24": "自有從那含果心入觀即成無著自有出入觀",
    "T85n2764B_004:0296c25": "空而成羅漢。下言加現在涅槃者。此是從果",
    "T85n2764B_004:0296c26": "心入觀即成者也。即亦為彰五人不同現般",
    "T85n2764B_004:0296c27": "也。加無界涅槃者。廣果中生。命終以後越",
    "T85n2764B_004:0296c28": "於五天生無色。而般即是樂定人也。亦應言",
    "T85n2764B_004:0296c29": "加五天中般涅槃者。樂惠之人以界同故略",
    "T85n2764B_004:0297a01": "而不明也。下文自當釋出二人行涅槃。復有",
    "T85n2764B_004:0297a02": "二種者。此是舉行以明上流耳。非謂釋前行",
    "T85n2764B_004:0297a03": "般。行般後文自當別釋。今所以舉行明上",
    "T85n2764B_004:0297a04": "流者。以上言加無界般涅槃。今明無色界者。",
    "T85n2764B_004:0297a05": "乃在上流位耳。不作上流唯取色地二身四",
    "T85n2764B_004:0297a06": "身者也。論中乃不別立上流之人。今此中作",
    "T85n2764B_004:0297a07": "五門說法而立之也。四身中受二者利。受三",
    "T85n2764B_004:0297a08": "者中。受四者鈍。受一即是生中三人。是故",
    "T85n2764B_004:0297a09": "但言受二乃至受四為上流也。因定自在發",
    "T85n2764B_004:0297a10": "於理觀名自在定也。作業者明那含乃有凡",
    "T85n2764B_004:0297a11": "時無明取緣造作此業也。無受生業者無有",
    "T85n2764B_004:0297a12": "染著。色界生處起其妄愛潤業受報。以其欲",
    "T85n2764B_004:0297a13": "生中陰不樂上生故也。然此中陰報業是凡",
    "T85n2764B_004:0297a14": "夫時造此人具有生後二業都得受也。二心",
    "T85n2764B_004:0297a15": "在羅漢始終通束故有四心。且就中般上生",
    "T85n2764B_004:0297a16": "之始明四心耳。自餘那含皆得明也。今此中",
    "T85n2764B_004:0297a17": "但明中陰以後上生之人故不明轉世亦可略",
    "T85n2764B_004:0297a18": "而不明也。身證信得此之三人義通餘人故",
    "T85n2764B_004:0297a19": "不論也。受身涅槃已下。釋上生中三人故。是",
    "T85n2764B_004:0297a20": "就一生明利鈍三人與論經同也。受身中言",
    "T85n2764B_004:0297a21": "生業者。受初禪生報業也。此業故未成聖果。",
    "T85n2764B_004:0297a22": "凡時所造前中陰中言無受生業者明那含身",
    "T85n2764B_004:0297a23": "中不造。言無今言受生業者。用凡時所造生",
    "T85n2764B_004:0297a24": "報之業。初禪受生業家報各據一邊也。其實",
    "T85n2764B_004:0297a25": "受生。即能厭苦入觀斷或道成羅漢證有餘",
    "T85n2764B_004:0297a26": "涅槃。今言盡其壽命入涅槃者入無餘也。論",
    "T85n2764B_004:0297a27": "云生般者就證有餘為語。此據無餘而言今",
    "T85n2764B_004:0297a28": "昔不同故致問也。下答意受身已斷三界煩",
    "T85n2764B_004:0297a29": "惱道成羅漢證有餘涅槃不乖論經也。行涅",
    "T85n2764B_004:0297b01": "槃中明能斷煩惱入涅槃者證有餘也。無行",
    "T85n2764B_004:0297b02": "其實利於行般與證論經同。今云壽盡入涅",
    "T85n2764B_004:0297b03": "槃者入無餘也。上流涅槃者已下。正是章門",
    "T85n2764B_004:0297b04": "中次第而釋。兼辨厭樂之異退生或時終不",
    "T85n2764B_004:0297b05": "越生初禪之愛。要先起四禪。次生三禪。後生",
    "T85n2764B_004:0297b06": "二禪方起初禪。今言生初禪愛者。就齊詣處",
    "T85n2764B_004:0297b07": "作語耳。毘曇言不煩此言少廣彼言色究竟",
    "T85n2764B_004:0297b08": "此云無小彼從下順明。此中從上逆明也。所",
    "T85n2764B_004:0297b09": "以復明修熏禪者。上言修第四禪有五階差。",
    "T85n2764B_004:0297b10": "今明修之方法。乃是熏修之修不同毘曇別",
    "T85n2764B_004:0297b11": "有熏法也。而樂惠之人志欲修禪發惠為論",
    "T85n2764B_004:0297b12": "義之本故。修熏禪樂定之人不欲發惠論義。",
    "T85n2764B_004:0297b13": "直任業受生故不熏修無色定也。此之二人",
    "T85n2764B_004:0297b14": "在他上流位中故。就上流章門中辨于二人",
    "T85n2764B_004:0297b15": "故。下明二人。既竟還結上流也。樂惠之人",
    "T85n2764B_004:0297b16": "不用生彼故。呵嘖無色定也。若欲入無色樂",
    "T85n2764B_004:0297b17": "定之人。亦應呵責。五淨居中略不明也。欲",
    "T85n2764B_004:0297b18": "界煩惱因緣有二者。一者內意三煩惱。二者",
    "T85n2764B_004:0297b19": "外身口七惡也。上界唯有意三煩惱無身口",
    "T85n2764B_004:0297b20": "七過故言無外也。又復上界於內己身起結。",
    "T85n2764B_004:0297b21": "是多外他身上生患是少故也。未離欲界者。",
    "T85n2764B_004:0297b22": "稟壽齊人故言未離。此是利根也。始離未至",
    "T85n2764B_004:0297b23": "者。壽命據中是中根也。至色界者壽命長遠。",
    "T85n2764B_004:0297b24": "與色報相似故言至邊。此是鈍根也。得食已",
    "T85n2764B_004:0297b25": "住者。自下凡有六種明得食已住義。一明處",
    "T85n2764B_004:0297b26": "在三界名住。即復是食受身二界相續受命",
    "T85n2764B_004:0297b27": "故名食也。二明不受欲界五道之身。可謂食",
    "T85n2764B_004:0297b28": "盡五道之身。更不復受故名為為住。已斷無",
    "T85n2764B_004:0297b29": "量煩惱者。第三明食斷七禪地結盡。唯非想",
    "T85n2764B_004:0297c01": "未除住在不起細中故名住也。四明食却共",
    "T85n2764B_004:0297c02": "凡夫牽生善不善業盡住不造作中故言住",
    "T85n2764B_004:0297c03": "也。五者能能自他生死因果住在不作二畏",
    "T85n2764B_004:0297c04": "之中故名為住。六者食離二愛貪瞋永盡住",
    "T85n2764B_004:0297c05": "在永離故名為住也。不離佛性水者。總結二",
    "T85n2764B_004:0297c06": "種七人不離正因水也。是七眾生已下總結",
    "T85n2764B_004:0297c07": "二種七人不離緣因水也。若有因則有果。所",
    "T85n2764B_004:0297c08": "以問者。因上五不善五陰與善五陰作因。五",
    "T85n2764B_004:0297c09": "陰與佛果作因故生此問。問意有因必無常",
    "T85n2764B_004:0297c10": "涅槃是常則必無因。無因故亦無果。若無涅",
    "T85n2764B_004:0297c11": "槃果亦無正因。性若爾那得上言不離正因",
    "T85n2764B_004:0297c12": "水也。下答雖不從生因生從了因見是常住",
    "T85n2764B_004:0297c13": "果。果既常住有正因水故不離也。方便果者。",
    "T85n2764B_004:0297c14": "現在人功作事方便而得名方便果。果由過",
    "T85n2764B_004:0297c15": "去善業而得名業行果亦云現在人功作業行",
    "T85n2764B_004:0297c16": "也。下言是方便果者是略明者耳。亦應言是",
    "T85n2764B_004:0297c17": "名業行果也。子能恩養名報恩果。由父母過",
    "T85n2764B_004:0297c18": "去善業名為近也。由孝子之身而施恩養之",
    "T85n2764B_004:0297c19": "事以為遠也。餘殘果者。一不殺戒相續始末",
    "T85n2764B_004:0297c20": "分為二品。即為二報。正因正報。得彼現生之",
    "T85n2764B_004:0297c21": "果。第三之身受後報業總別二果盡名餘殘",
    "T85n2764B_004:0297c22": "果。大判善業。餘殘總報不得三塗中受別報",
    "T85n2764B_004:0297c23": "得受不善業家餘殘亦爾。人中不得受總唯",
    "T85n2764B_004:0297c24": "正得受別。今言如因不殺者。偏論善業餘殘",
    "T85n2764B_004:0297c25": "果耳。近是過去三業淨十善之因遠是資身",
    "T85n2764B_004:0297c26": "外如仙藥等為延年也。果報果者。此現在中",
    "T85n2764B_004:0297c27": "品三業之善。過去下品因家果報。此中品",
    "T85n2764B_004:0297c28": "善。能生上品之善。即指此上品善為果報家",
    "T85n2764B_004:0297c29": "果也。此中品善述於往因故言果也。然過去",
    "T85n2764B_004:0298a01": "之因欲使來報無窮。今此中品善復能生上",
    "T85n2764B_004:0298a02": "品之果。酬往善因無窮之義故言報也。近因",
    "T85n2764B_004:0298a03": "現在身口淨者。現在三業中品之善。望現上",
    "T85n2764B_004:0298a04": "品是近故為近因。過去下品三業之善。望現",
    "T85n2764B_004:0298a05": "上品是遠為遠因也。三解脫為一切煩惱作不",
    "T85n2764B_004:0298a06": "生生因者。能斷煩惱使永不起為不生。下言",
    "T85n2764B_004:0298a07": "生者能令後解相續而起故名為生。即有能",
    "T85n2764B_004:0298a08": "了出涅槃之用故稱因也。沙門名八正道者。",
    "T85n2764B_004:0298a09": "是其了因。因中道也。何緣故名沙門那者。廣",
    "T85n2764B_004:0298a10": "解因沙門那了因義也。若有煩惱乏無惠道",
    "T85n2764B_004:0298a11": "名煩惱為乏。又復煩惱不能運人遠到佛果",
    "T85n2764B_004:0298a12": "名之為乏。從所斷作名名沙門也。阿羅漢已",
    "T85n2764B_004:0298a13": "下。復流明第七人。羅漢等四人俱為第七。皆",
    "T85n2764B_004:0298a14": "不離佛性水。其中有解不解有得不得。未知",
    "T85n2764B_004:0298a15": "所以。自下料簡廣釋明二乘當有佛性故言",
    "T85n2764B_004:0298a16": "不離。但偏學不解佛及菩薩能得解故。故不",
    "T85n2764B_004:0298a17": "迷沒涅槃理教也。下明羅漢得五分法身。及",
    "T85n2764B_004:0298a18": "以四智道出三界名到彼岸耳。不同佛菩薩",
    "T85n2764B_004:0298a19": "究竟之地。言四智照已生或業果報盡處名",
    "T85n2764B_004:0298a20": "我生。已盡智涅槃名梵。阿羅漢果初空觀真",
    "T85n2764B_004:0298a21": "解道出三界名梵行已立。出盡智後生心緣",
    "T85n2764B_004:0298a22": "此梵行已立名梵行已立。智當道作訖名所",
    "T85n2764B_004:0298a23": "作已辦。生心緣當所作已辦道名所作辦智",
    "T85n2764B_004:0298a24": "當未生或畢竟更不復受後有之果。生心緣",
    "T85n2764B_004:0298a25": "彼不受後有名不受後有智。初後二智緣於滅",
    "T85n2764B_004:0298a26": "諦。中間二智緣於道諦。就昔教中二乘四智",
    "T85n2764B_004:0298a27": "涅槃形凡夫三果名為究竟具足無餘。就今",
    "T85n2764B_004:0298a28": "經而論。唯佛得彰究竟具足無餘之稱耳。二",
    "T85n2764B_004:0298a29": "乘四智涅槃不名究竟具足無餘。然二乘四智",
    "T85n2764B_004:0298b01": "真解之體永無。或穢不奪清淨之名也。是七",
    "T85n2764B_004:0298b02": "眾生不修身戒心惠已下所以來者。上恒河",
    "T85n2764B_004:0298b03": "譬。總喻生斷明。若不解我所說中道之理四",
    "T85n2764B_004:0298b04": "種佛性者作前二人。若能解者成後五人說",
    "T85n2764B_004:0298b05": "喻擬人結合已竟。今還總舉而勸修也。明若",
    "T85n2764B_004:0298b06": "不修身戒心惠者。則常沈沒作二人。若能者",
    "T85n2764B_004:0298b07": "其必次第成後五人也。若有說言一闡提已下",
    "T85n2764B_004:0298b08": "明中道佛性非有非無。若作定有定無執者",
    "T85n2764B_004:0298b09": "皆謗三寶也。若不捨闡提之心即得菩提者。",
    "T85n2764B_004:0298b10": "是名染著。若言畢竟不得乖必當得名妄語",
    "T85n2764B_004:0298b11": "也。是七種人已下。還成前二執乖理是失也。",
    "T85n2764B_004:0298b12": "一人具七者。明闡提發心修善次第相續。逕",
    "T85n2764B_004:0298b13": "後五人終得作佛。成後不得名虛妄也。七人",
    "T85n2764B_004:0298b14": "各一故。闡提之人守在初一非後六人未是",
    "T85n2764B_004:0298b15": "得佛成前即得菩提是染著也。虛空現有通",
    "T85n2764B_004:0298b16": "生之用佛性未是現有而用故。言非有如虛",
    "T85n2764B_004:0298b17": "空也。當常佛性可修善而見不同兔角畢竟",
    "T85n2764B_004:0298b18": "是無故。言非無如兔角也。不名一法乃至萬",
    "T85n2764B_004:0298b19": "法者。明佛性真體絕于萬相。不可以其數量",
    "T85n2764B_004:0298b20": "注論也。金剛已還下至闡提善以不善無記",
    "T85n2764B_004:0298b21": "五陰等緣性無邊。亦不可以數量注局也。未",
    "T85n2764B_004:0298b22": "得菩提已下。釋斯緣性兆是數量也。眾生佛",
    "T85n2764B_004:0298b23": "性猶如虛空已下。此品大段第四明佛性與",
    "T85n2764B_004:0298b24": "虛空有同有異也。所以發問者。經初已來每",
    "T85n2764B_004:0298b25": "明佛性猶如虛空。次前後言佛性非有如虛",
    "T85n2764B_004:0298b26": "空。前後相違不得不會故。迦葉致問為彰同",
    "T85n2764B_004:0298b27": "異也。以是因緣者。以是虛空非三世攝。非",
    "T85n2764B_004:0298b28": "內非外無有罣礙三因緣故。故名佛性如虛",
    "T85n2764B_004:0298b29": "空也。無非虛空者。明世間無有一法。是有",
    "T85n2764B_004:0298c01": "如四大非是虛空而為虛空之所對治。是故",
    "T85n2764B_004:0298c02": "虛空無有對治破物之功。是以得知虛空是",
    "T85n2764B_004:0298c03": "無非是有也。故言無非虛空對於虛空也。涅",
    "T85n2764B_004:0298c04": "槃之法破諸煩惱萬行家果。是故名有也。或",
    "T85n2764B_004:0298c05": "者執有實是大故。迦葉執或情而問。世間亦",
    "T85n2764B_004:0298c06": "無非四大法。如虛空等□對四大。而是四大",
    "T85n2764B_004:0298c07": "得為實有虛空無對。何為不有也。是有可見",
    "T85n2764B_004:0298c08": "已下。明涅槃具此十三法故。得名為有虛空",
    "T85n2764B_004:0298c09": "無。此故無也。汝意謂若離涅槃十三法外更",
    "T85n2764B_004:0298c10": "有法者。正四大是有者。必三世攝非實有也。",
    "T85n2764B_004:0298c11": "虛空若同四大是實有者。是三世攝也。下有",
    "T85n2764B_004:0298c12": "二人計。虛空一人計。虛空與有並合一而有",
    "T85n2764B_004:0298c13": "異。如計結眼著一匹緋。第二人計虛空在物",
    "T85n2764B_004:0298c14": "中下自廣破。已合共合者。因中計果家計萬",
    "T85n2764B_004:0298c15": "物未生之時已有。與虛空合性生時後與空",
    "T85n2764B_004:0298c16": "合故。言已合共合也。若使虛空體是其有。而",
    "T85n2764B_004:0298c17": "離虛豁虛空在有中住者。有物亦應離虛豁",
    "T85n2764B_004:0298c18": "虛空在餘有中住。汝以兩有相礙不得相住",
    "T85n2764B_004:0298c19": "者。虛空是有後是無礙亦不得住有。如今虛",
    "T85n2764B_004:0298c20": "空遍一切處。故知是無也。風依虛空空無常",
    "T85n2764B_004:0298c21": "故風亦無常者。若是有與風作因應是無常",
    "T85n2764B_004:0298c22": "如前。地水是有與他作因是無常也。而虛空",
    "T85n2764B_004:0298c23": "是常故。知是無也。我終不與世間共諍已下。",
    "T85n2764B_004:0298c24": "此品大段第五明二諦也。此即廣上三解脫",
    "T85n2764B_004:0298c25": "門三十七品為諸煩惱作不生生因下明三漏。",
    "T85n2764B_004:0298c26": "廣上煩惱修道廣上三十七品。亦云廣前為",
    "T85n2764B_004:0298c27": "破煩惱非涅槃故名為涅槃。此下廣明修道",
    "T85n2764B_004:0298c28": "破除三漏煩惱之法。終得涅槃故得廣之接。",
    "T85n2764B_004:0298c29": "次經文由上如來明隨自意語說於佛性意。",
    "T85n2764B_004:0299a01": "謂如來不與物同故。次云不與世諍。亦云因",
    "T85n2764B_004:0299a02": "上外人計虛空為明如來。廣破明虛空。是似",
    "T85n2764B_004:0299a03": "與世諍明如來除物橫計。為同其旨內實無",
    "T85n2764B_004:0299a04": "諍。次云不與世諍。又復上明佛性妙有常住",
    "T85n2764B_004:0299a05": "不同三世異於虛空理應修善了之故。下正",
    "T85n2764B_004:0299a06": "明修道斷累顯性之義也。云何為色從煩惱",
    "T85n2764B_004:0299a07": "生者。上言凡夫色從煩惱生。是以無常苦無",
    "T85n2764B_004:0299a08": "我不淨。今欲使行者識根除本故。發問言色",
    "T85n2764B_004:0299a09": "從云何許煩惱而生。下答從三漏煩惱生也。",
    "T85n2764B_004:0299a10": "自下大意明凡夫從三漏生故無常。當法身",
    "T85n2764B_004:0299a11": "不從三漏。是故常樂也。從煩惱三種已下。第",
    "T85n2764B_004:0299a12": "一段略明三漏。就中凡有五段明義。第一從",
    "T85n2764B_004:0299a13": "初已下。此明觀三漏過患。第二當觀一切有",
    "T85n2764B_004:0299a14": "漏煩惱已下。此明觀三漏因。第三從次觀果",
    "T85n2764B_004:0299a15": "報已下。此明觀三漏果報。第四從觀果報已",
    "T85n2764B_004:0299a16": "已下。此明觀三漏輕重。作輕重觀者。為欲",
    "T85n2764B_004:0299a17": "修道滅除之也。第五從是人爾時精進修道",
    "T85n2764B_004:0299a18": "已下。明修道斷煩惱也。從云何名為欲漏有",
    "T85n2764B_004:0299a19": "漏無明漏已下。第二廣明三漏。就中亦有五",
    "T85n2764B_004:0299a20": "文。還廣上五。第一從初已下。此還廣上三漏",
    "T85n2764B_004:0299a21": "過患。云何名為欲漏有漏無明漏者。問意得",
    "T85n2764B_004:0299a22": "知。凡色從三漏者。問意得知凡色。從三漏",
    "T85n2764B_004:0299a23": "生故。無常苦未識三漏。復云何得生。下答內",
    "T85n2764B_004:0299a24": "外因緣故得生也。無明即一切諸漏根本者。",
    "T85n2764B_004:0299a25": "九使前八品無明。能使生九使諸漏之體名",
    "T85n2764B_004:0299a26": "為根本。何以故已下。偏明我見。前無明能生",
    "T85n2764B_004:0299a27": "我見成前句根本之義。即亦通類諸使前無",
    "T85n2764B_004:0299a28": "明能生諸使為根本之義。所以但就我見釋",
    "T85n2764B_004:0299a29": "者。以是諸見之原故也。於陰界入謂有眾生",
    "T85n2764B_004:0299b01": "因是次第生我見前無明也。想倒者妄情分",
    "T85n2764B_004:0299b02": "別。謂實眾生受心起時亦妄緣實生見倒者。",
    "T85n2764B_004:0299b03": "行心之中我見前無明也。以是因緣已下。向",
    "T85n2764B_004:0299b04": "就我見釋竟。今還總結九使。前無明生其九",
    "T85n2764B_004:0299b05": "使一切漏也。下引經作證說。無明者通舉九",
    "T85n2764B_004:0299b06": "使。前八品無明也。貪瞋癡因者。貪瞋前無明",
    "T85n2764B_004:0299b07": "與上品貪瞋作因癡通七使。今言癡因者。七",
    "T85n2764B_004:0299b08": "使前無明與上品七使作因。何以得知。癡通",
    "T85n2764B_004:0299b09": "七使。論經三不善中問。何故不說慢等。答言",
    "T85n2764B_004:0299b10": "以癡攝故。故得知也。然三不善中增微合說。",
    "T85n2764B_004:0299b11": "今三毒明義。但取上品不通無明。若就十惡",
    "T85n2764B_004:0299b12": "十使明義。准取上品貪瞋邪見也。今言與貪",
    "T85n2764B_004:0299b13": "等作因者。作習因也。若隔行而生為增上緣",
    "T85n2764B_004:0299b14": "生。若過去無生因者。現起中上容與攝行中",
    "T85n2764B_004:0299b15": "上為生因而生因義難下不能與中上為生因。",
    "T85n2764B_004:0299b16": "要同類攝行相望及上品生中下品中品生下",
    "T85n2764B_004:0299b17": "品有生因義也。行心之始八品之前未成使",
    "T85n2764B_004:0299b18": "者。微貪瞋癡名不善思惟作次第習因生於",
    "T85n2764B_004:0299b19": "無明名為因也。無明生不善思惟者。作其生",
    "T85n2764B_004:0299b20": "因生後行之初不善思惟也。生煩惱因緣者。",
    "T85n2764B_004:0299b21": "外緣五塵也。親近名無明者。此據內心無明",
    "T85n2764B_004:0299b22": "作語不善思惟。習生中近如子生外五塵遠",
    "T85n2764B_004:0299b23": "發如四大也。是內無明者。九使前八實通內",
    "T85n2764B_004:0299b24": "外境上而生。今言內者經文略也。此無明使",
    "T85n2764B_004:0299b25": "即亦是漏。生諸漏者。生諸漏者生九使體。然",
    "T85n2764B_004:0299b26": "九使內外境成由前無明而生名內外因也。",
    "T85n2764B_004:0299b27": "無明名內倒者。通舉九使。前無明此是輕倒。",
    "T85n2764B_004:0299b28": "不識無常等者。此文是略。亦不識常樂等。此",
    "T85n2764B_004:0299b29": "以到成其漏義也。第二從世尊如佛所說有",
    "T85n2764B_004:0299c01": "智之人已下。此明觀煩惱因也。造作何行生",
    "T85n2764B_004:0299c02": "煩惱者。明多瞋人。若作不淨觀行必更生瞋",
    "T85n2764B_004:0299c03": "為生此煩惱也。憍慢時不宜修智心沒不宜",
    "T85n2764B_004:0299c04": "修定必生煩惱故。言時中時生煩惱也。惡知",
    "T85n2764B_004:0299c05": "識等即是誰也。共同止住必生煩惱也。轉下",
    "T85n2764B_004:0299c06": "作中乃至中業作上。此猶明生煩惱義耳。但",
    "T85n2764B_004:0299c07": "為明煩惱三品增長生三品業。舉業為成煩",
    "T85n2764B_004:0299c08": "惱增長故小異也。眾生一身云何能起種種",
    "T85n2764B_004:0299c09": "煩惱者。此為欲明現在煩惱皆由過去煩惱",
    "T85n2764B_004:0299c10": "為因。是以今現遇緣而生得生也。第三從世",
    "T85n2764B_004:0299c11": "尊智者云何觀於果報已下。此次明觀三漏",
    "T85n2764B_004:0299c12": "果報也。依上略門中。第四明煩惱輕重。此中",
    "T85n2764B_004:0299c13": "略而不釋也。從智者觀已為斷。如是煩惱果",
    "T85n2764B_004:0299c14": "報已下。訖至迦葉白佛云何名為清淨梵行",
    "T85n2764B_004:0299c15": "以來。此還廣上略門第五修道斷煩惱也。眾",
    "T85n2764B_004:0299c16": "生皆從煩惱而得果者。迦葉因上無始終無",
    "T85n2764B_004:0299c17": "明相生復說其斷即執無始終相生明無窮",
    "T85n2764B_004:0299c18": "故。不可得斷無修道義也。眾生觀受已下。却",
    "T85n2764B_004:0299c19": "推漏因大意欲明受想觸欲是煩惱因。又多",
    "T85n2764B_004:0299c20": "過患故須修道而斷除也。又復為遣眾疑。是",
    "T85n2764B_004:0299c21": "以自下廣就受想乃訖業苦離釋以明有修道",
    "T85n2764B_004:0299c22": "義。就觀受中亦有五種觀門。第一從初已下",
    "T85n2764B_004:0299c23": "明觀其受體為一切愛。作近因者。前總明三",
    "T85n2764B_004:0299c24": "受生於諸。此下但明樂受近生其愛。以是受",
    "T85n2764B_004:0299c25": "生義強過患處多。是以偏觀生其厭離也。明",
    "T85n2764B_004:0299c26": "萬境上愛皆由受生。名與一切作近因也。亦",
    "T85n2764B_004:0299c27": "云五識五意識第六意識後所起愛者。皆由",
    "T85n2764B_004:0299c28": "受生名一切與而作近因也。餘二受與瞋癡",
    "T85n2764B_004:0299c29": "為近因也。第二從既觀受已下。此明觀其受",
    "T85n2764B_004:0300a01": "因。其實受由想生。言不從想生者。不從神",
    "T85n2764B_004:0300a02": "我士夫神我想生也。第三從智者。觀因已次",
    "T85n2764B_004:0300a03": "觀果報已下。明觀受果報。唯是其苦故。能深",
    "T85n2764B_004:0300a04": "厭除斷受因。何等受能作愛者。樂受生愛名",
    "T85n2764B_004:0300a05": "為作愛。何等愛能作受者。現受遠從過去愛",
    "T85n2764B_004:0300a06": "生也。第四從若能如是深觀愛因已下。此明",
    "T85n2764B_004:0300a07": "斷受也。深觀愛因者。受是愛因。受因者過愛",
    "T85n2764B_004:0300a08": "與現受為因。亦云愛因者指愛是受因也。受",
    "T85n2764B_004:0300a09": "因者指受是愛因也。然斷之有方。要由理觀。",
    "T85n2764B_004:0300a10": "是以第五知從八正即便修集已下。明其修",
    "T85n2764B_004:0300a11": "道成向斷義由起樂受動發身心廣為其惡名",
    "T85n2764B_004:0300a12": "為增長。餘二受亦爾。又云由樂受故。身心",
    "T85n2764B_004:0300a13": "調暢。由苦受故損於身心。由捨受故身心調",
    "T85n2764B_004:0300a14": "和。皆名增長。亦可三受在心身拔外彰為增",
    "T85n2764B_004:0300a15": "長耳。想從無明生復生後或名無明觸。從前",
    "T85n2764B_004:0300a16": "解生復生後解名為明觸。從善無記生復生",
    "T85n2764B_004:0300a17": "善無記名非明非無明觸。解云。明觸者生空",
    "T85n2764B_004:0300a18": "真觀以上訖盡無生出觀心。後識緣五塵生",
    "T85n2764B_004:0300a19": "想緣假不著名用之解名為明也。文言即八",
    "T85n2764B_004:0300a20": "正道者。由空觀八正導想不著故言即也。二",
    "T85n2764B_004:0300a21": "觸增長者。次第增長也。下明想門欲門業苦",
    "T85n2764B_004:0300a22": "等門。皆有五義。同上受中尋文可知也。及觀",
    "T85n2764B_004:0300a23": "受時亦不生貪者。欲明意地貪不從五識後",
    "T85n2764B_004:0300a24": "受生。亦云此貪何由而生。皆由前適想故起",
    "T85n2764B_004:0300a25": "為彰想過故言受下生貪也。就門中明大小",
    "T85n2764B_004:0300a26": "無量者。皆是外人所計神我。所以皆作想名",
    "T85n2764B_004:0300a27": "說者。由想執實後計於我。是故名我為想。又",
    "T85n2764B_004:0300a28": "云外人貴想故名我為想也。三想滅名解脫",
    "T85n2764B_004:0300a29": "也。智者觀欲已下次明欲也。上明受想是其",
    "T85n2764B_004:0300b01": "漏因。今明欲者。是明漏體。又云此明欲者",
    "T85n2764B_004:0300b02": "故是上愛更無別法。所以復明者。為明愛是",
    "T85n2764B_004:0300b03": "受生之本有多過患故。作異名重彰之也。又",
    "T85n2764B_004:0300b04": "復所以更舉來者。為下生業故也。就欲門",
    "T85n2764B_004:0300b05": "中明欲體欲因并列合明無有別文也。十種",
    "T85n2764B_004:0300b06": "想者。當是十惡也。煩惱能發生於業名為生",
    "T85n2764B_004:0300b07": "業。業是正業名為受業煩惱非正名為不作",
    "T85n2764B_004:0300b08": "也。與業共行者共行一境亦云俱能感果共",
    "T85n2764B_004:0300b09": "行生死也。則有二種者。一作生業者發業生",
    "T85n2764B_004:0300b10": "也。二作受業者潤業受生也。業因即無明觸",
    "T85n2764B_004:0300b11": "者。由前想觸及行中無明并行九使次第發",
    "T85n2764B_004:0300b12": "生於業名為因耳　非生因也。閻浮善業是劣。",
    "T85n2764B_004:0300b13": "為強煩惱作緣而發故。言上上因緣生閻浮",
    "T85n2764B_004:0300b14": "也。北方善業是勝。為微煩惱之所發潤故。即",
    "T85n2764B_004:0300b15": "下下因緣生欝單曰東西二方昇降可知也。",
    "T85n2764B_004:0300b16": "次觀是是所得果報以下。次明觀苦。就中明",
    "T85n2764B_004:0300b17": "觀三世十二因緣展轉生苦也。從智者復觀",
    "T85n2764B_004:0300b18": "已下。此明觀過去煩惱因緣生現眾苦。從苦",
    "T85n2764B_004:0300b19": "因緣故生於煩惱已下。此明現在業及煩惱",
    "T85n2764B_004:0300b20": "生未來苦。從有因緣生有已下。此明未來業",
    "T85n2764B_004:0300b21": "以煩惱復生來苦無有窮畔。其猶預還也。從",
    "T85n2764B_004:0300b22": "智者若能下此以明。若能作向三世十二因",
    "T85n2764B_004:0300b23": "緣。總觀三苦者。必新故兩已不受生死。此是",
    "T85n2764B_004:0300b24": "勸觀結句也。從有智之人已下。別觀苦苦。從",
    "T85n2764B_004:0300b25": "作是觀已復觀人天已下。此別觀壞苦。其中",
    "T85n2764B_004:0300b26": "亦有苦苦。從智者深觀已下。訖盡為苦所壞",
    "T85n2764B_004:0300b27": "亦復如是。此是別觀行苦。亦可總觀三苦也。",
    "T85n2764B_004:0300b28": "從智者若能觀苦八種盡下能斷眾苦。此總",
    "T85n2764B_004:0300b29": "舉結勸也。苦果報者。苦是果報文文六名取",
    "T85n2764B_004:0300c01": "者是取因果報也。又云苦果名取者。類下文",
    "T85n2764B_004:0300c02": "者。應改苦字為愛字。應言愛果名取也。下",
    "T85n2764B_004:0300c03": "文更明愛果名取者。重舉為明斷也。愛因緣",
    "T85n2764B_004:0300c04": "取者。思前八品第九愛名取。取因緣愛者。思",
    "T85n2764B_004:0300c05": "復愛也。云何名為清淨梵行已下。此品大段",
    "T85n2764B_004:0300c06": "第六廣明道體梵行為宗。上來通明有漏善",
    "T85n2764B_004:0300c07": "行以為梵行名眾生中有妙藥王。此下將欲",
    "T85n2764B_004:0300c08": "簡却有漏善行。唯取初住以上真無漏觀以",
    "T85n2764B_004:0300c09": "為梵行也。就此段中凡有二段。第一從初已",
    "T85n2764B_004:0300c10": "下。正明真無漏體以為梵行。第二從十想已",
    "T85n2764B_004:0300c11": "下。明住前觀行得無漏之由。就前段中凡有",
    "T85n2764B_004:0300c12": "四段。第一從初已下。此總明初住以上無邊",
    "T85n2764B_004:0300c13": "行法以為梵行。第二從如我先說此經雖攝",
    "T85n2764B_004:0300c14": "一切諸法已下。明三十七品以為梵行。第三",
    "T85n2764B_004:0300c15": "從若有菩薩於三十七品知根知因已下。就",
    "T85n2764B_004:0300c16": "九法以為梵行。第四從世劣根本因增已下。",
    "T85n2764B_004:0300c17": "就三法以明梵行所以。初總後別始廣終略",
    "T85n2764B_004:0300c18": "者。當是根有利鈍。宜悟不同故也。濟生死貧",
    "T85n2764B_004:0300c19": "苦名寶。收理斯盡攝藏。從大海已下譬藏猛",
    "T85n2764B_004:0300c20": "風已下譬寶。從畢竟者即是涅槃已下訖至",
    "T85n2764B_004:0300c21": "下偈。第二就十想之觀以為梵行所以。明十",
    "T85n2764B_004:0300c22": "想者。明上十地中行三十七品無漏真解。何",
    "T85n2764B_004:0300c23": "由而成。藉此十想始時之觀故得故次明也。",
    "T85n2764B_004:0300c24": "解云。此十想觀正是住前理觀之智作想名",
    "T85n2764B_004:0300c25": "而說耳。如上二十五三昧。其實是智作三昧",
    "T85n2764B_004:0300c26": "名說也。作十想觀故能成萬行。終得向者畢",
    "T85n2764B_004:0300c27": "竟涅槃故應修也。具上六想故能生下七種",
    "T85n2764B_004:0300c28": "之心。由六生七故言即七想。因此七種心猶",
    "T85n2764B_004:0300c29": "成六想也。能呵三界。即是第七多過罪想故",
    "T85n2764B_004:0301a01": "須呵也。遠離者是第八因果通離也。滅除者",
    "T85n2764B_004:0301a02": "是第九想。唯舉十使諸煩惱也。於三界中不",
    "T85n2764B_004:0301a03": "生愛著。即是第十無愛想偏明一愛也。爾時",
    "T85n2764B_004:0301a04": "迦葉即於佛前已下訖偈。此品大段第七明",
    "T85n2764B_004:0301a05": "迦葉現同始悟領解歡喜說偈嘆佛也。就偈",
    "T85n2764B_004:0301a06": "中初二偈讚嘆如來常住真體。次下四偈讚",
    "T85n2764B_004:0301a07": "嘆如來因時所行。自下竟偈讚嘆如來能垂",
    "T85n2764B_004:0301a08": "大悲救拔物苦令其永離也。",
    "T85n2764B_004:0301a09": "憍陳如品龍記",
    "T85n2764B_004:0301a10": "凡經有三分序正流通。從純陀品已來訖向",
    "T85n2764B_004:0301a11": "迦葉品。明經之正體以常住因果以為宗致。",
    "T85n2764B_004:0301a12": "然經必流通曠被一切。是以自此已下訖經。",
    "T85n2764B_004:0301a13": "明摧天魔制外道明法輪下無有異見異學。",
    "T85n2764B_004:0301a14": "既已大法得行。即是大段第三流通文。解云",
    "T85n2764B_004:0301a15": "上大眾問品明斯現常師子迦葉。此之二品",
    "T85n2764B_004:0301a16": "明斯常當今此一品總結二常。經文接次上",
    "T85n2764B_004:0301a17": "明道行二諦觀解三十七品十想等行。是斯",
    "T85n2764B_004:0301a18": "了因。今出果顯常住五陰所了之果。又解復",
    "T85n2764B_004:0301a19": "常住果現由當性正因。即亦通如常住當性",
    "T85n2764B_004:0301a20": "常住五陰可謂即是總結二常故次明也。此",
    "T85n2764B_004:0301a21": "中所以對憍陳如者。為顯如來有斯始終可",
    "T85n2764B_004:0301a22": "為大人。又後十仙悟機時至緣在陳如故。對",
    "T85n2764B_004:0301a23": "斯人辯常五陰。欲使領會始終二教。然後得",
    "T85n2764B_004:0301a24": "以十仙而付之也。憍陳如色是無常已下。解",
    "T85n2764B_004:0301a25": "云。此下大望依今經四諦而辯之也。從初已",
    "T85n2764B_004:0301a26": "下對苦諦以明常住五陰。從色是無明已下。",
    "T85n2764B_004:0301a27": "此對集諦而明常住五陰。明色能緣生集諦",
    "T85n2764B_004:0301a28": "之體故名集也。從色非歸依已下。訖盡獲得",
    "T85n2764B_004:0301a29": "涅槃寂靜之色。此明常樂第一義諦寂滅萬",
    "T85n2764B_004:0301b01": "相為真滅諦歸依處也。滅道同體不更別明",
    "T85n2764B_004:0301b02": "也。此明四諦者。為彰凡夫起彼三漏造作集",
    "T85n2764B_004:0301b03": "因。是以體是苦空無常無我不淨如來三漏",
    "T85n2764B_004:0301b04": "久除塵習永亡故。得真體常樂我淨。一切外",
    "T85n2764B_004:0301b05": "道虛假詐稱。所以乃唱此等語者。明諸外道",
    "T85n2764B_004:0301b06": "機發時至故作是說。令懷忿而來論義生解",
    "T85n2764B_004:0301b07": "也。於此大眾之中作師子吼。至汝亦作師子",
    "T85n2764B_004:0301b08": "吼。凡師子吼法有斯二義。一者欲令同類安",
    "T85n2764B_004:0301b09": "隱。二者欲悟長眠之者。汝若能如是。則久",
    "T85n2764B_004:0301b10": "始心增解佛法安隱。又解能使彼長迷得反。",
    "T85n2764B_004:0301b11": "是故汝當宣說常無常義。令斯聞者得不遍",
    "T85n2764B_004:0301b12": "之解。下所以先降伏十仙及諸魔者。恐如來",
    "T85n2764B_004:0301b13": "滅後懷亂佛法故也。共往阿闍世所者。解云。",
    "T85n2764B_004:0301b14": "外國論義之法。要先白王聽許則論。不聽便",
    "T85n2764B_004:0301b15": "止。汝若夢見者。諸外道等明欲論義。今夕乞",
    "T85n2764B_004:0301b16": "夢夢曰。塔地斯久致朦夢已遂心故。說此意",
    "T85n2764B_004:0301b17": "未足可信也。大三月可增減等者。明現可驗",
    "T85n2764B_004:0301b18": "實不應輕夢也。瞿曇直自過有施福現因呪",
    "T85n2764B_004:0301b19": "力故。能如是實無智慧。我等有智不應見輕",
    "T85n2764B_004:0301b20": "也。三意諸仁者已下。明往事難信。且驗以今",
    "T85n2764B_004:0301b21": "實玄知有益。是以聽許也。從性生大者。若依",
    "T85n2764B_004:0301b22": "百論而說者。此中應意從性生覺。今云大者。",
    "T85n2764B_004:0301b23": "即是諸計覺諦也。從大生慢者。是即所計我",
    "T85n2764B_004:0301b24": "心諦。從慢生十六法。所謂地水等者。好作次",
    "T85n2764B_004:0301b25": "第。應言從慢生五微塵。從五微塵而生五大。",
    "T85n2764B_004:0301b26": "從五大生諸根。若如是布文乃是次第耳。心",
    "T85n2764B_004:0301b27": "平等根者。其人意謂心是色法平等。為彼四",
    "T85n2764B_004:0301b28": "大而成因不偏故。故能遍取色等五塵也。是",
    "T85n2764B_004:0301b29": "十六法從五法生者。此文可謂是次第也。下",
    "T85n2764B_004:0301c01": "言塵字應是麁字。瞋麁動故耳。依百論者。應",
    "T85n2764B_004:0301c02": "有第四對自在。此中略也。是二十五法皆因",
    "T85n2764B_004:0301c03": "性生者。正應言二十四法因性生文中小長",
    "T85n2764B_004:0301c04": "也。如是二語無有二者。昔說無常為表性空。",
    "T85n2764B_004:0301c05": "今辨常住表無萬相妙無真空來空無差為",
    "T85n2764B_004:0301c06": "無二也。若人各一我遍一切處者。是為一身",
    "T85n2764B_004:0301c07": "中多我聚集是義不然。又復我若遍者。一人",
    "T85n2764B_004:0301c08": "我遍餘人之我無安置處不同。假法光影同",
    "T85n2764B_004:0301c09": "室故不得遍也。上六城中難者。遍則雜合。今",
    "T85n2764B_004:0301c10": "難先尼遍應同造故得異也。下答遍而不造。",
    "T85n2764B_004:0301c11": "何故而然。天德我遍到佛德所造善中時。天",
    "T85n2764B_004:0301c12": "德我睡眠悶故神勢不發故不造善。佛德我",
    "T85n2764B_004:0301c13": "亦爾。非業作者。法與非法非是我所作業也。",
    "T85n2764B_004:0301c14": "是燈光明亦炷邊者。自下凡作二破計我遍",
    "T85n2764B_004:0301c15": "先作不遍而破明光在炷邊炷中則無我在法",
    "T85n2764B_004:0301c16": "非法邊法非法中則無我無故不遍也。汝意",
    "T85n2764B_004:0301c17": "若謂已下。第二作不異而破向引明異於炷。",
    "T85n2764B_004:0301c18": "今明炷增則明盛。炷枯則明滅。故知明不異",
    "T85n2764B_004:0301c19": "炷炷不異明法非法我三事即為一也。意在",
    "T85n2764B_004:0301c20": "理中不一不異而破。但以先尼執異故。今且",
    "T85n2764B_004:0301c21": "作不異而破也。是事不吉者。先尼執其自性。",
    "T85n2764B_004:0301c22": "謂已不吉佛亦不吉。何故復說也。如來向者。",
    "T85n2764B_004:0301c23": "難其炷明正是一體。於先尼不得成喻似若",
    "T85n2764B_004:0301c24": "成用在佛故發此言佛亦不吉也。我所引喻",
    "T85n2764B_004:0301c25": "已下乃訖今還教汝。此明如來凡所說法無",
    "T85n2764B_004:0301c26": "有定。是故我實無執。以汝執異我為說一以",
    "T85n2764B_004:0301c27": "明不異。若執定一故。我說異以彰不一教。汝",
    "T85n2764B_004:0301c28": "離執我自無執。汝意若謂若我不吉汝亦不",
    "T85n2764B_004:0301c29": "吉已下。此則自作。謂吉於已非吉吉在他也。",
    "T85n2764B_004:0302a01": "富那執六十二見作□常無常。就現在五陰。",
    "T85n2764B_004:0302a02": "一陰有四句通為二十見邊無邊。就未來五",
    "T85n2764B_004:0302a03": "陰亦作二十如去不如去。就過去五陰復作",
    "T85n2764B_004:0302a04": "二十身異命異復作二見。此二就眾生上計",
    "T85n2764B_004:0302a05": "并為六十二見。亦云執十六見常無常為四",
    "T85n2764B_004:0302a06": "見邊無邊為四見。身異命異為四見。如去不",
    "T85n2764B_004:0302a07": "如去為四見。通十六見也。三界為大村諸賢",
    "T85n2764B_004:0302a08": "聖為娑羅林。如來為一樹行在物前為先林",
    "T85n2764B_004:0302a09": "也。假名行者。喻如林主亦可通勝定光佛等",
    "T85n2764B_004:0302a10": "為林主也。隨時修治者。譬自行外化廣修緣",
    "T85n2764B_004:0302a11": "因萬行修滿也。眾累永亡妙果常存。譬陳朽",
    "T85n2764B_004:0302a12": "脫落唯真實在也。故名無明者　斷過二因除",
    "T85n2764B_004:0302a13": "現五因。新名取有者。斷現三因未來生死也。",
    "T85n2764B_004:0302a14": "犢子梵志凡作三意問於如來。一者為識同",
    "T85n2764B_004:0302a15": "異。二者為欲惱亂。三為知解。是故問也。如來",
    "T85n2764B_004:0302a16": "以斯為惱亂故。是以默然故。梵志即念不為",
    "T85n2764B_004:0302a17": "惱亂為知故問。如來見意即勸問也。納衣梵",
    "T85n2764B_004:0302a18": "志計萬法自性凡作八句。初問之中凡有三",
    "T85n2764B_004:0302a19": "意。一作煩惱及身各獨在先理無因緣將欲",
    "T85n2764B_004:0302a20": "立已自性。是故先難如來因緣之義。何意而",
    "T85n2764B_004:0302a21": "然。若因緣不破自性不立為成已義故先難",
    "T85n2764B_004:0302a22": "也。二作身及煩惱一時亦無因緣。三先後一",
    "T85n2764B_004:0302a23": "時已下。明先後一時俱非因緣結為自性也。",
    "T85n2764B_004:0302a24": "此人所以不斷善根者。乃可計乎。自性不無",
    "T85n2764B_004:0302a25": "善惡故也。下所以先就大五明自性者。以斯",
    "T85n2764B_004:0302a26": "五大是萬法之主善。若五大性實不從因緣",
    "T85n2764B_004:0302a27": "一切萬法亦同五大自性而有也。如汝所言",
    "T85n2764B_004:0302a28": "如五大諸法應如是義。不然者上納衣持立",
    "T85n2764B_004:0302a29": "自性先難因緣。今如來亦然。得有因緣。先破",
    "T85n2764B_004:0302b01": "自惱性也。云何說喻者。經如引如炎等。皆",
    "T85n2764B_004:0302b02": "明諸無常流動。即體空寂故非自性也。汝意",
    "T85n2764B_004:0302b03": "身為在先已下答初問。答意若我當說身在",
    "T85n2764B_004:0302b04": "先汝可難意者。我若說身及煩惱各獨在先",
    "T85n2764B_004:0302b05": "者。汝可作身先煩惱先難。汝亦同我身不在",
    "T85n2764B_004:0302b06": "先者。汝納衣亦同。我身不在先。何因緣故。作",
    "T85n2764B_004:0302b07": "身先之難也。身及煩惱俱無先後者。答初問",
    "T85n2764B_004:0302b08": "中。第二意明身及煩惱。雖復俱時。得意煩",
    "T85n2764B_004:0302b09": "惱成身而有因果。豈是自性也。汝意若謂身",
    "T85n2764B_004:0302b10": "不在先已下。答初問中第三意。明理是因非",
    "T85n2764B_004:0302b11": "自性也。若以身先無因緣故。名為無者。名",
    "T85n2764B_004:0302b12": "為自性。無因緣者。汝不應說現在事中以蒲",
    "T85n2764B_004:0302b13": "為席從縷出布。從埿出瓶等。一切法有因",
    "T85n2764B_004:0302b14": "緣也。若意身先因緣我不見故。不說從埿出",
    "T85n2764B_004:0302b15": "瓶等。現見事故我說為因緣者。汝今現見瓶。",
    "T85n2764B_004:0302b16": "從埿因緣身先因緣亦爾。何不類解。汝上以",
    "T85n2764B_004:0302b17": "五大類萬法皆是自性。今何不以瓶類於身",
    "T85n2764B_004:0302b18": "先亦從因緣也。若意一切法悉有自性無因",
    "T85n2764B_004:0302b19": "緣者。何因緣說五大者。汝何緣說大持名地",
    "T85n2764B_004:0302b20": "大浸潤名水火燒名火大吹名風。若說大持",
    "T85n2764B_004:0302b21": "等名地水等者。即是因緣也。五大因緣雖復",
    "T85n2764B_004:0302b22": "如是者。次正義示之。五大雖後辯復五大名",
    "T85n2764B_004:0302b23": "為生因緣生。色心及以無作耳。亦不應說心",
    "T85n2764B_004:0302b24": "及無作諸法皆同五大作生因因緣生也。又",
    "T85n2764B_004:0302b25": "云若意諸法悉是自性者。本是自性。何須以",
    "T85n2764B_004:0302b26": "彼五大自性而類諸法故。意何因緣說於五",
    "T85n2764B_004:0302b27": "大也。五大即因緣者。即以五大類諸法故。即",
    "T85n2764B_004:0302b28": "亦是因緣也。亦可汝以五大自性類諸法是",
    "T85n2764B_004:0302b29": "自性。今以諸法因緣緣類五大因是緣也。既",
    "T85n2764B_004:0302c01": "難五大是因緣竟。五大雖復已下解正義。目",
    "T85n2764B_004:0302c02": "前蘇臘胡膠於汝為地者。外人計此為香。香",
    "T85n2764B_004:0302c03": "是地之求那故也。白臘等於我為火者。外人",
    "T85n2764B_004:0302c04": "計白臘等有斯明色。色是火之求那故也。汝",
    "T85n2764B_004:0302c05": "以非大水不凍凍時猶漯故名大者。若爾汝",
    "T85n2764B_004:0302c06": "亦以非風不動水波。動時應名風。汝以雖後",
    "T85n2764B_004:0302c07": "波動濕多名水。若爾凍時堅多應名地也　弘",
    "T85n2764B_004:0302c08": "廣乃是大權菩薩晦迹。下愚為引無智故之",
    "T85n2764B_004:0302c09": "託近念以扣大聖。欲令如來顯斯權道八正",
    "T85n2764B_004:0302c10": "道已下。如來遠其意也。若問世邊無邊常爾",
    "T85n2764B_004:0302c11": "不答者。陳如宣如來意若有斷或盡苦要明",
    "T85n2764B_004:0302c12": "八聖。此論解佛意也。有感為說令所明道滅",
    "T85n2764B_004:0302c13": "苦名為可放。機感未動不得設教令明道滅",
    "T85n2764B_004:0302c14": "苦名為可遮。世尊知已者。一知阿難此土有",
    "T85n2764B_004:0302c15": "緣有持經之德。二知阿難不能獨為諸魔作",
    "T85n2764B_004:0302c16": "發心之緣要假文殊。三知阿難於須跋有緣",
    "T85n2764B_004:0302c17": "故問所在也。然陳如尚能對佛彰於阿難不",
    "T85n2764B_004:0302c18": "來之由。故知阿難善識魔說。豈為嬈亂。而所",
    "T85n2764B_004:0302c19": "以不來者。示益故也。然為魔所嬈可有二意。",
    "T85n2764B_004:0302c20": "一明此諸魔等應以此緣作發心之由。二明",
    "T85n2764B_004:0302c21": "今日常住圓教必降異學。莫不摧伏故也。原",
    "T85n2764B_004:0302c22": "魔嬈亂之意。聞佛後夜入於涅槃。阿難不到",
    "T85n2764B_004:0302c23": "經無所付頹滅佛法。是故嬈亂不令詣佛也。",
    "T85n2764B_004:0302c24": "變身異說者。魔知阿難姓好多聞故。變身異",
    "T85n2764B_004:0302c25": "唱或亂其心令不速到也。解云。魔作此意者。",
    "T85n2764B_004:0302c26": "此乃如來玄見諸魔發心時至故。以神力今",
    "T85n2764B_004:0302c27": "生此意使發心有緣也。欲起欲語不從意者",
    "T85n2764B_004:0302c28": "明此眾魔。要假阿難及以文殊乃發大志。文",
    "T85n2764B_004:0302c29": "殊未至。阿難不能獨為作發心之緣。欲發起",
    "T85n2764B_004:0303a01": "大心之於說法二皆不稱故言不從意也。為",
    "T85n2764B_004:0303a02": "魔機感大心未發感事未發故言入羂。阿難",
    "T85n2764B_004:0303a03": "獨自不能使前人發心為受大苦。雖念如來",
    "T85n2764B_004:0303a04": "令遣文殊為發心之緣耳。文殊未來無能救",
    "T85n2764B_004:0303a05": "者。文殊白佛此大眾中已下。此之問者欲彰",
    "T85n2764B_004:0303a06": "阿難有時經之德遠使人生其深信。是以發",
    "T85n2764B_004:0303a07": "問也。從諦聽以下。乃訖我今阿難亦復如是",
    "T85n2764B_004:0303a08": "具足八法　此是如來顯明阿難有持經之德。",
    "T85n2764B_004:0303a09": "以答文殊發問之意。此中言目連入定見如",
    "T85n2764B_004:0303a10": "來心在於阿難。賢愚經云。阿那律入定見如",
    "T85n2764B_004:0303a11": "來心心在阿難。各據一人也。是諸菩薩皆有",
    "T85n2764B_004:0303a12": "重任訖下不能宣通十二部經。明菩薩大士",
    "T85n2764B_004:0303a13": "隨宜化物不得專修經教。即是重任。此復寄",
    "T85n2764B_004:0303a14": "菩薩重彰阿難有持經之德。或時能說人不",
    "T85n2764B_004:0303a15": "信受者。大明菩薩隨緣應接或側迹下愚以",
    "T85n2764B_004:0303a16": "接不逮而覩。形不及道者。未必信受。是以文",
    "T85n2764B_004:0303a17": "言人不信受也。此下大意凡有二事不付菩",
    "T85n2764B_004:0303a18": "薩。一以隨宜津導不得專持十二部經。二",
    "T85n2764B_004:0303a19": "以降迹下愚人不信受。凡有二事應付阿難。",
    "T85n2764B_004:0303a20": "一是吾弟人必信敬。二能專修十二部經持",
    "T85n2764B_004:0303a21": "無漏失故。問其人欲合受持也。文殊亦到眾",
    "T85n2764B_004:0303a22": "魔發心感機事發故。言即放阿難也。未捨憍",
    "T85n2764B_004:0303a23": "慢者。此是增上慢。自所得非想之定。生涅",
    "T85n2764B_004:0303a24": "槃想恃此涅槃增上之法而生慢也。其人愛",
    "T85n2764B_004:0303a25": "心習猶未盡者。解云。須跋得八禪定伏離欲",
    "T85n2764B_004:0303a26": "界七地煩惱。阿難過去作須跋子。亦見來命。",
    "T85n2764B_004:0303a27": "即從上次第起亂還起欲界貪習愛子之結失",
    "T85n2764B_004:0303a28": "禪定也。自下須跋有凡三計。一計報從過業",
    "T85n2764B_004:0303a29": "不由現緣。二計現在苦行能破過業。三計非",
    "T85n2764B_004:0303b01": "想以為涅槃。自下廣破依文可知耳。若有沙",
    "T85n2764B_004:0303b02": "門等作如是言。眾生苦樂皆由往業者。此是",
    "T85n2764B_004:0303b03": "慢人不欲受屈已實懷疑而乃假稱他人之說",
    "T85n2764B_004:0303b04": "以問。如來明失則在他。是欲自攬其人起意",
    "T85n2764B_004:0303b05": "如是故託他人也。其所計意。若有能於現在",
    "T85n2764B_004:0303b06": "持戒受五熱等。苦懃行苦行償遇業盡不受",
    "T85n2764B_004:0303b07": "苦報名為解脫。若不能苦行懷過業盡者。來",
    "T85n2764B_004:0303b08": "身復續曾不生信。未來苦樂由現善惡乃言",
    "T85n2764B_004:0303b09": "懷過業不盡。更受來苦可謂邪見也。佛言以",
    "T85n2764B_004:0303b10": "下如來順其意故。亦不欲即相指片。是故復",
    "T85n2764B_004:0303b11": "寄他人而生憐愍。而如來意其實正自憐愍",
    "T85n2764B_004:0303b12": "須跋也。所以然者。以其須跋不識因果。又",
    "T85n2764B_004:0303b13": "迷解脫故可憐愍。此漸摧須跋憍慢之心也。",
    "T85n2764B_004:0303b14": "實作如是說不者。懼假他又恐謬傳故問以",
    "T85n2764B_004:0303b15": "定故也。波若見答已下乃訖。皆由往曰本業",
    "T85n2764B_004:0303b16": "因緣。此是假彼所執而答也。即是說其須跋",
    "T85n2764B_004:0303b17": "所計也。我當復問實見過業不。若見過去應",
    "T85n2764B_004:0303b18": "見現在。如其不見不應妄說。此明須跋愚之",
    "T85n2764B_004:0303b19": "極也。若有是業為多少者。汝須跋若當實見",
    "T85n2764B_004:0303b20": "過去業者。殺業有幾溢婬業等各有其幾。何",
    "T85n2764B_004:0303b21": "者多何者少故言多少耶。能知是業已盡不",
    "T85n2764B_004:0303b22": "盡者。現在苦行償往殺業溢婬等業為盡不",
    "T85n2764B_004:0303b23": "盡耶。償殺等既盡。餘妄語諸業一切盡耶。此",
    "T85n2764B_004:0303b24": "之問意明過去之業不可得。以苦行償盡也。",
    "T85n2764B_004:0303b25": "彼若見答我實不知者。此明過業深隱唯佛",
    "T85n2764B_004:0303b26": "乃窮。如是問時。須跋憒然莫識過去業多少",
    "T85n2764B_004:0303b27": "盡以不盡故言我實不知也。譬如有人身被",
    "T85n2764B_004:0303b28": "毒箭者。此復引喻以明。若不知過業多少盡",
    "T85n2764B_004:0303b29": "以不盡不應說言現在苦行能壞過業也。毒",
    "T85n2764B_004:0303c01": "箭喻過業醫藥者。喻現苦行身得安樂喻得",
    "T85n2764B_004:0303c02": "解脫。汝若能識箭以醫藥知拔方法者。可名",
    "T85n2764B_004:0303c03": "為知耳。汝既不識過業多少。對治方法云何。",
    "T85n2764B_004:0303c04": "乃言現在苦行能壞過業得解脫耶。若過去",
    "T85n2764B_004:0303c05": "有苦苦本償業業中之苦即償業盡。云何得",
    "T85n2764B_004:0303c06": "受。今日之身苦現在苦行復以何破者。現在",
    "T85n2764B_004:0303c07": "苦行即是其業。復以何苦而破也。能令現生",
    "T85n2764B_004:0303c08": "報作無報不者。作不定報不。次下二句。皆就",
    "T85n2764B_004:0303c09": "不定報名無無報也。是故先當調伏其心明。",
    "T85n2764B_004:0303c10": "若受五熱等苦自餓之行乃是調身耳。若能",
    "T85n2764B_004:0303c11": "修道斷除煩惱。是其調心也。心多喻林色陰",
    "T85n2764B_004:0303c12": "唯一故喻於樹。從心生怖應先調心也。汝云",
    "T85n2764B_004:0303c13": "何調伏心耶。若能明見真空無我永斷煩惱。",
    "T85n2764B_004:0303c14": "又復能觀金剛已還是苦無常佛地是常樂",
    "T85n2764B_004:0303c15": "者。乃可名為調伏心耳。汝今雖能暫伏麁想",
    "T85n2764B_004:0303c16": "不能伏細非真調心。汝師不能斷非想處受",
    "T85n2764B_004:0303c17": "於惡身。況其餘者況復汝也。此句為證非想",
    "T85n2764B_004:0303c18": "之處非是涅槃破其所計也。云何能斷一切",
    "T85n2764B_004:0303c19": "諸有者。明涅槃無為無有諸有聞上已師猶",
    "T85n2764B_004:0303c20": "受惡身知不斷有非是涅槃。然外道興厭要",
    "T85n2764B_004:0303c21": "假上伏下。而非想以上更無可假。是故問言。",
    "T85n2764B_004:0303c22": "云何能斷一切有也。佛言已下。教作真空之",
    "T85n2764B_004:0303c23": "觀。以其外道假上伏結緣有不觀空。是以勸",
    "T85n2764B_004:0303c24": "觀也。言實想者。是觀空之惠。所以云惠者。",
    "T85n2764B_004:0303c25": "以外人貴想故。作想名說其惠也。鑒空之惠",
    "T85n2764B_004:0303c26": "體非是想。以惠為想故名為想。故言無想之",
    "T85n2764B_004:0303c27": "想。觀空實而生為實想也。無自相他已下。廣",
    "T85n2764B_004:0303c28": "明空境也。隨所滅處名真實想者。此結空惠",
    "T85n2764B_004:0303c29": "也。一切諸法皆是假者。明金剛已還有是虛",
    "T85n2764B_004:0304a01": "假假體即空。可謂假空故言一切皆是虛假。",
    "T85n2764B_004:0304a02": "隨其滅處者。此明真諦常住真諦寂滅。下地",
    "T85n2764B_004:0304a03": "有之。以無故言滅處也。是名為實者。結常住",
    "T85n2764B_004:0304a04": "真諦也。是名實想者。結緣常真解也。",
    "T85n2764B_004:0304a05": "大涅槃經義記卷第四",
    "T85n2764B_004:0304a06": "大統五年六月十三日寫訖流通末代也"
}