{
    "T31n1598_003:0392b02": "攝大乘論釋卷第三",
    "T31n1598_003:0392b04": "無性菩薩造",
    "T31n1598_003:0392b05": "三藏法師玄奘奉　詔譯",
    "T31n1598_003:0392b06": "3所知依分第二之三",
    "T31n1598_003:0392b07": "論曰：云何為生雜染不成？結相續時不相應",
    "T31n1598_003:0392b08": "故。釋曰：今為顯示若無阿賴耶識，生雜染",
    "T31n1598_003:0392b09": "體亦不得成故，說結相續時不相應故。",
    "T31n1598_003:0392b10": "論曰：若有於此非等引地沒已生時，依中有",
    "T31n1598_003:0392b11": "位意起染污意識結生相續，此染污意識於",
    "T31n1598_003:0392b12": "中有中滅，於母胎中識羯羅藍更相和合。若",
    "T31n1598_003:0392b13": "即意識與彼和合，既和合已依止此識，於母",
    "T31n1598_003:0392b14": "胎中有意識轉。若爾，即應有二意識於母胎",
    "T31n1598_003:0392b15": "中同時而轉。又即與彼和合之識是意識性，",
    "T31n1598_003:0392b16": "不應道理，依染污故、時無斷故、意識所緣",
    "T31n1598_003:0392b17": "不可得故。設和合識即是意識，為此和合意",
    "T31n1598_003:0392b18": "識即是一切種子識為依止，此識所生餘意",
    "T31n1598_003:0392b19": "識是一切種子識。若此和合識是一切種子",
    "T31n1598_003:0392b20": "識，即是阿賴耶識，汝以異名立為意識。若能",
    "T31n1598_003:0392b21": "依止識是一切種子識，是則所依因識非一",
    "T31n1598_003:0392b22": "切種子識，能依果識是一切種子識，不應道",
    "T31n1598_003:0392b23": "理。是故成就此和合識非是意識，但是異熟",
    "T31n1598_003:0392b24": "識，是一切種子識。釋曰：非等引地，所謂欲",
    "T31n1598_003:0392b25": "界。沒即是死。依中有位意者，謂依死生二有",
    "T31n1598_003:0392b26": "中間中有轉心。起染污者，與愛恚俱，有顛倒",
    "T31n1598_003:0392b27": "故。言意識者，餘識爾時久已沒故。連持生故",
    "T31n1598_003:0392b28": "名為相續，攝受生故名為結生。此染污意識",
    "T31n1598_003:0392b29": "者，緣生有故。於中有中滅者，此若不滅，無生",
    "T31n1598_003:0392c01": "有故。於母胎中識羯羅藍更相和合者，謂此",
    "T31n1598_003:0392c02": "滅時，於母胎中有異熟識與其赤白同一安",
    "T31n1598_003:0392c03": "危，令相和雜成羯羅藍。如世尊說：阿難陀！識",
    "T31n1598_003:0392c04": "若不入母胎者，不應和合羯羅藍，成羯羅藍",
    "T31n1598_003:0392c05": "之體性。若即意識者，謂此若非阿賴耶識。既",
    "T31n1598_003:0392c06": "和合已者，謂受生已。依止此識者，依異熟識。",
    "T31n1598_003:0392c07": "有意識轉者，有別轉識，謂與信等貪等相應",
    "T31n1598_003:0392c08": "樂苦受俱分別意識後後位轉。若爾即應有",
    "T31n1598_003:0392c09": "二意識於母胎中同時而轉者，謂異熟體有",
    "T31n1598_003:0392c10": "情本事不待今時加行而轉。無記意識及可",
    "T31n1598_003:0392c11": "了知所緣行相樂苦受等相應意識，是二意",
    "T31n1598_003:0392c12": "識應一身中一時而轉；然不應許，經相違故。",
    "T31n1598_003:0392c13": "如是頌言：",
    "T31n1598_003:0392c14": "無處無容，　　非前非後，　　同身同類，",
    "T31n1598_003:0392c15": "二識並生。",
    "T31n1598_003:0392c16": "又不應許此二是一，自性別故。又異熟識不",
    "T31n1598_003:0392c17": "應間斷，結相續已後應餘處更結生故。又異",
    "T31n1598_003:0392c18": "熟體唯恒相續更無異趣。又即與彼和合之",
    "T31n1598_003:0392c19": "識是意識性，不應道理，依染污故、時無斷故",
    "T31n1598_003:0392c20": "者，由立宗門顯與彼法自相相違，謂共決定",
    "T31n1598_003:0392c21": "若是意識，非一切處、非一切種、非一切時依",
    "T31n1598_003:0392c22": "於染污，猶如後時所有意識。如是結生相續",
    "T31n1598_003:0392c23": "時識，於一切處、一切種類、一切時分皆依染",
    "T31n1598_003:0392c24": "污，即中有攝，後心為依，此所依心生有為境，",
    "T31n1598_003:0392c25": "於一切處、一切種類、一切時分是染污故。能",
    "T31n1598_003:0392c26": "依之識非是意識，由此越於意識法故。或有",
    "T31n1598_003:0392c27": "說言：與四煩惱恒相應心名染污依，已相續",
    "T31n1598_003:0392c28": "心應成染污，此已成立，許為無記異熟性故。",
    "T31n1598_003:0392c29": "由異熟性時無間斷，由此亦遮是意識性。意",
    "T31n1598_003:0393a01": "識所緣不可得故者，此義重增遮意識因。若",
    "T31n1598_003:0393a02": "是意識決定可得自所緣境，謂可了知如中",
    "T31n1598_003:0393a03": "有位。最後意識已相續心，所緣境界不可了",
    "T31n1598_003:0393a04": "知，故非意識。不應以彼住滅定心為此妨難，",
    "T31n1598_003:0393a05": "不許彼是意識性故。如是此中但說所緣為",
    "T31n1598_003:0393a06": "不可得，難了知故，非全無有。以於爾時非無",
    "T31n1598_003:0393a07": "有法，雖是其有而不可知。從設和合識即是",
    "T31n1598_003:0393a08": "意識乃至但是異熟識是一切種子識者，雙",
    "T31n1598_003:0393a09": "關徵責立正破邪，結歸本義。其文易了，不",
    "T31n1598_003:0393a10": "須廣釋。",
    "T31n1598_003:0393a11": "論曰：復次結生相續已，若離異熟識，執受色",
    "T31n1598_003:0393a12": "根亦不可得，共餘諸識各別依故、不堅住故，",
    "T31n1598_003:0393a13": "是諸色根不應離識。釋曰：結生相續已者，",
    "T31n1598_003:0393a14": "謂已得自體。若離異熟識者，謂離阿賴耶識。",
    "T31n1598_003:0393a15": "言執受者，謂能攝持。言色根者，謂除意根。亦",
    "T31n1598_003:0393a16": "不可得者，謂餘轉識皆不能得執受色根。何",
    "T31n1598_003:0393a17": "以故？其餘諸識各別依故。此則顯示眼等六",
    "T31n1598_003:0393a18": "根無有一法能遍執受。且如眼識唯依於眼，",
    "T31n1598_003:0393a19": "如是所餘耳等諸識唯依耳等，若是此所依",
    "T31n1598_003:0393a20": "唯此能執受，若非此所依此不能執受。不堅",
    "T31n1598_003:0393a21": "住故者，此數數間斷，彼獨生起故、於無想等",
    "T31n1598_003:0393a22": "有間斷故，爾時眼等無能執故應無覺受。有",
    "T31n1598_003:0393a23": "說身根為能執受，由遍體故。此義不然，身根",
    "T31n1598_003:0393a24": "亦是所執受故。設此身根是能執受，更無有",
    "T31n1598_003:0393a25": "餘執受此故，亦不得成。又佛應言捨離身根",
    "T31n1598_003:0393a26": "爾時名死，不應說言壽暖及與識。若捨離身",
    "T31n1598_003:0393a27": "時如是等，是故身根為能執受，不應道理。",
    "T31n1598_003:0393a28": "論曰：若離異熟識，識與名色更互相依，譬如",
    "T31n1598_003:0393a29": "蘆束相依而轉，此亦不成。釋曰：如世尊言：",
    "T31n1598_003:0393b01": "識緣名色。此中名者非色四蘊，色者即是羯",
    "T31n1598_003:0393b02": "羅藍性，此二皆用識為因緣，識復依此剎那",
    "T31n1598_003:0393b03": "轉轉相續，而轉識者不離阿賴耶識。所以者",
    "T31n1598_003:0393b04": "何？所舉名言已攝轉識，復舉識言更何所攝？",
    "T31n1598_003:0393b05": "又如經說齊識退還。識者即是阿賴耶識，自",
    "T31n1598_003:0393b06": "體為依無間轉故，是故說此名色為緣。又如",
    "T31n1598_003:0393b07": "經說：阿難陀！或男或女，識若斷壞滅者，名色",
    "T31n1598_003:0393b08": "得增長廣大不？不也。世尊！如是等。此若欲離",
    "T31n1598_003:0393b09": "阿賴耶識，理不可成。",
    "T31n1598_003:0393b10": "論曰：若離異熟識，已生有情識食不成。何以",
    "T31n1598_003:0393b11": "故？以六識中隨取一識，於三界中已生有情",
    "T31n1598_003:0393b12": "能作食事不可得故。釋曰：已生有情識食不",
    "T31n1598_003:0393b13": "成者，以諸轉識是善等性，無恒長養諸有義",
    "T31n1598_003:0393b14": "故。又於二定及無想天皆無有故，所作食事",
    "T31n1598_003:0393b15": "不遍三界，非入定等諸心心法可名為食，經",
    "T31n1598_003:0393b16": "不說故、已滅無故。心心法滅亦非是食，段食",
    "T31n1598_003:0393b17": "等數已決定故。",
    "T31n1598_003:0393b18": "論曰：若從此沒於等引地正受生時，由非等",
    "T31n1598_003:0393b19": "引染污意識結生相續，此非等引染污之心",
    "T31n1598_003:0393b20": "彼地所攝，離異熟識餘種子體定不可得。",
    "T31n1598_003:0393b21": "釋曰：如是已辯於欲界中若離阿賴耶識結",
    "T31n1598_003:0393b22": "生相續不成。於色無色亦不得成，今當顯示。",
    "T31n1598_003:0393b23": "若從此沒於等引地正受生時者，是欲界死",
    "T31n1598_003:0393b24": "上生時義。由非等引染污意識者，謂與彼地",
    "T31n1598_003:0393b25": "貪定味等煩惱相應。離異熟識餘種子體定",
    "T31n1598_003:0393b26": "不可得者，非欲纏沒心有彼種子體，生滅不",
    "T31n1598_003:0393b27": "俱故；非定地生心為彼種子體，即於一心種",
    "T31n1598_003:0393b28": "有種性不相應故；非餘生中先所獲得色纏",
    "T31n1598_003:0393b29": "等心為種子體，持彼熏習餘識無故；非色相",
    "T31n1598_003:0393c01": "續為種子體，無因緣故。是故定依阿賴耶識，",
    "T31n1598_003:0393c02": "於中恒有無始時來彼地所攝此心熏習。",
    "T31n1598_003:0393c03": "論曰：復次生無色界，若離一切種子異熟識，",
    "T31n1598_003:0393c04": "染污善心應無種子，染污善心應無依持。",
    "T31n1598_003:0393c05": "釋曰：生無色界者，謂於彼界已得受生。染污",
    "T31n1598_003:0393c06": "善心者，謂能愛味及等至心。應無種子者，是",
    "T31n1598_003:0393c07": "無種子識義。應無依持者，是無異熟識義。爾",
    "T31n1598_003:0393c08": "時一切心及心法皆應無有，是故應許一切種",
    "T31n1598_003:0393c09": "子及異熟識決定是有，因及依持定應有故。",
    "T31n1598_003:0393c10": "論曰：又即於彼，若出世心正現在前，餘世間",
    "T31n1598_003:0393c11": "心皆滅盡故，爾時便應滅離彼趣。釋曰：又",
    "T31n1598_003:0393c12": "即於彼者，於無色界。若出世心者，謂無漏心。",
    "T31n1598_003:0393c13": "正現在前者，謂生無漏。餘世間心者，是無漏。",
    "T31n1598_003:0393c14": "餘皆滅盡者，一切永滅。爾時便應滅離彼趣",
    "T31n1598_003:0393c15": "者，彼趣所攝異熟無故，不由功用自然應得",
    "T31n1598_003:0393c16": "無餘涅槃，能治現前一切所治皆永斷故。",
    "T31n1598_003:0393c17": "論曰：若生非想非非想處、無所有處，出世間",
    "T31n1598_003:0393c18": "心現在前時，即應二趣悉皆滅離。此出世識",
    "T31n1598_003:0393c19": "不以非想非非想處為所依趣，亦不應以無所",
    "T31n1598_003:0393c20": "有處為所依趣，亦非涅槃為所依趣。釋曰：",
    "T31n1598_003:0393c21": "若生非想非非想處等者，謂生第一有，欲斷",
    "T31n1598_003:0393c22": "彼地諸煩惱時，想微劣故自地無道，無所有",
    "T31n1598_003:0393c23": "處地明利故。起彼無漏心現在前，爾時二趣",
    "T31n1598_003:0393c24": "俱應滅離。謂第一有無所有處二趣滅離，爾",
    "T31n1598_003:0393c25": "時有情應成死滅，二趣所依俱無有故。非無",
    "T31n1598_003:0393c26": "漏法是趣所攝，是不繫故、對治趣故。亦非涅",
    "T31n1598_003:0393c27": "槃為所依趣者，住有餘依涅槃界故。又一切",
    "T31n1598_003:0393c28": "趣永滅離故，涅槃名為非趣之趣。如是都無",
    "T31n1598_003:0393c29": "自體異熟，可為出世識之所依。",
    "T31n1598_003:0394a01": "論曰：又將沒時，造善造惡，或下或上所依漸",
    "T31n1598_003:0394a02": "冷。若不信有阿賴耶識，皆不得成。是故若離",
    "T31n1598_003:0394a03": "一切種子異熟識者，此生雜染亦不得成。",
    "T31n1598_003:0394a04": "釋曰：將沒時者，謂將死時，若造善者即於其",
    "T31n1598_003:0394a05": "身下分漸冷，若造惡者與此相違。若不信有",
    "T31n1598_003:0394a06": "阿賴耶識，此不成就。所以者何？爾時意識無",
    "T31n1598_003:0394a07": "處無有，阿賴耶識有處無有，以依處住變似",
    "T31n1598_003:0394a08": "方處相顯現故。",
    "T31n1598_003:0394a09": "論曰：云何世間清淨不成？謂未離欲纏貪、未",
    "T31n1598_003:0394a10": "得色纏心者，即以欲纏善心為離欲纏貪故",
    "T31n1598_003:0394a11": "勤修加行。此欲纏加行心與色纏心不俱生",
    "T31n1598_003:0394a12": "滅故，非彼所熏，為彼種子不應道理。又色纏",
    "T31n1598_003:0394a13": "心過去多生餘心間隔，不應為今定心種子，",
    "T31n1598_003:0394a14": "唯無有故。是故成就色纏定心一切種子異",
    "T31n1598_003:0394a15": "熟果識，展轉傳來為今因緣，加行善心為增",
    "T31n1598_003:0394a16": "上緣。如是一切離欲地中，如應當知。如是世",
    "T31n1598_003:0394a17": "間清淨，若離一切種子異熟識，理不得成。",
    "T31n1598_003:0394a18": "釋曰：如是已辯三種雜染，於諸轉識理不得",
    "T31n1598_003:0394a19": "成。今欲更辯世間清淨亦不得成，故說未離",
    "T31n1598_003:0394a20": "欲纏貪等。欲色二纏加行善心無有俱生俱",
    "T31n1598_003:0394a21": "滅義故，所熏能熏不應道理。又欲纏心非無",
    "T31n1598_003:0394a22": "記故亦非所熏，繫地別故非彼因緣。無始生",
    "T31n1598_003:0394a23": "死餘生所得色纏善心，非今色纏善心種子，",
    "T31n1598_003:0394a24": "過去多生欲纏多心所間隔故。經部諸師過去",
    "T31n1598_003:0394a25": "無體現無有體，能為色纏善心種子不應道",
    "T31n1598_003:0394a26": "理。是故成就等者，結上微責道理功能，證決",
    "T31n1598_003:0394a27": "定有阿賴耶識為彼因緣，於今欲纏加行善",
    "T31n1598_003:0394a28": "心為增上緣，不共因故、威力勝故。如其次第，",
    "T31n1598_003:0394a29": "如是一切離欲地中如應當知者，一切上地",
    "T31n1598_003:0394b01": "各別離欲加行善心，皆隨所應破邪立正，准",
    "T31n1598_003:0394b02": "上當知。",
    "T31n1598_003:0394b03": "論曰：云何出世清淨不成？謂世尊說：依他言",
    "T31n1598_003:0394b04": "音及內各別如理作意，由此為因正見得生。",
    "T31n1598_003:0394b05": "此他言音如理作意，為熏耳識、為熏意識、為",
    "T31n1598_003:0394b06": "兩俱熏？若於彼法如理思惟，爾時耳識且不",
    "T31n1598_003:0394b07": "得起，意識亦為種種散動餘識所間。若與如",
    "T31n1598_003:0394b08": "理作意相應生時，此聞所熏意識與彼熏習",
    "T31n1598_003:0394b09": "久滅過去定無有體，云何復為種子能生後",
    "T31n1598_003:0394b10": "時如理作意相應之心？又此如理作意相應",
    "T31n1598_003:0394b11": "是世間心，彼正見相應是出世心，曾未有時",
    "T31n1598_003:0394b12": "俱生俱滅，是故此心非彼所熏。既不被熏，為",
    "T31n1598_003:0394b13": "彼種子，不應道理。是故出世清淨，若離一切",
    "T31n1598_003:0394b14": "種子異熟果識，亦不得成，此中聞熏習攝受",
    "T31n1598_003:0394b15": "彼種子不相應故。釋曰：今欲更辯於六轉",
    "T31n1598_003:0394b16": "識出世清淨亦不得成，故說云何出世等言。",
    "T31n1598_003:0394b17": "文皆易了，無勞重釋。攝受彼種子不相應故",
    "T31n1598_003:0394b18": "者，如前所說攝受出世清淨種子不應理故。",
    "T31n1598_003:0394b19": "論曰：復次云何一切種子異熟果識為雜染",
    "T31n1598_003:0394b20": "因，復為出世能對治彼淨心種子？又出世心",
    "T31n1598_003:0394b21": "昔未曾習故，彼熏習決定應無。既無熏習，從",
    "T31n1598_003:0394b22": "何種生？是故應答：從最清淨法界等流，正聞",
    "T31n1598_003:0394b23": "熏習種子所生。釋曰：復次云何乃至淨心",
    "T31n1598_003:0394b24": "種子者，此顯畢竟無有道理，未曾見有毒為",
    "T31n1598_003:0394b25": "甘露。阿賴耶識猶如毒藥，云何能生出世甘",
    "T31n1598_003:0394b26": "露清淨之心？又出世心乃至從何種生者，此",
    "T31n1598_003:0394b27": "顯淨心唯未曾得，云何無因率爾得生？從最",
    "T31n1598_003:0394b28": "清淨乃至種子所生者，此顯淨心有別種子，",
    "T31n1598_003:0394b29": "決定不從阿賴耶識種子而生。云何別種？謂",
    "T31n1598_003:0394c01": "最清淨法界等流正聞熏習。最清淨法界者，",
    "T31n1598_003:0394c02": "諸佛法界，永離一切客塵障故。言等流者，謂",
    "T31n1598_003:0394c03": "從法界所起教法，無倒聽聞如是教法故，名",
    "T31n1598_003:0394c04": "正聞。依此正聞所起熏習，是名熏習。即此熏",
    "T31n1598_003:0394c05": "習，能生出世無漏之心名為種子。如是種子，",
    "T31n1598_003:0394c06": "非阿賴耶識，是未曾得故。",
    "T31n1598_003:0394c07": "論曰：此聞熏習，為是阿賴耶識自性、為非阿",
    "T31n1598_003:0394c08": "賴耶識自性？若是阿賴耶識自性，云何是彼",
    "T31n1598_003:0394c09": "對治種子？若非阿賴耶識自性，此聞熏習種",
    "T31n1598_003:0394c10": "子所依云何可見？乃至證得諸佛菩提，此聞",
    "T31n1598_003:0394c11": "熏習隨在一種所依轉處寄在異熟識中，與",
    "T31n1598_003:0394c12": "彼和合俱轉猶如水乳；然非阿賴耶識，是彼",
    "T31n1598_003:0394c13": "對治種子性故。釋曰：此聞熏習乃至所依",
    "T31n1598_003:0394c14": "云何可見者，翻覆徵難，責別所依。乃至證得",
    "T31n1598_003:0394c15": "諸佛菩提者，謂乃至得無垢無礙智所依趣。",
    "T31n1598_003:0394c16": "此聞熏習者，無倒聽聞經等教法所引熏習。",
    "T31n1598_003:0394c17": "隨在一種所依轉處者，謂隨一種相續轉處寄",
    "T31n1598_003:0394c18": "在異熟識中。與彼和合俱轉猶如水乳者，此",
    "T31n1598_003:0394c19": "聞熏習雖非彼識，而寄識中與識俱轉。然非",
    "T31n1598_003:0394c20": "阿賴耶識者，謂此聞熏習是出世心種子，非",
    "T31n1598_003:0394c21": "阿賴耶識自性，亦非彼種子，但就俱轉不相",
    "T31n1598_003:0394c22": "離性許是唯識。是彼對治種子性故者，是阿",
    "T31n1598_003:0394c23": "賴耶識對治，無分別智因性故。義如種種物",
    "T31n1598_003:0394c24": "和雜庫藏，如種種毒所雜仙藥，如有眾病服",
    "T31n1598_003:0394c25": "阿伽陀，雖與穢毒多時俱轉，然此良藥非彼",
    "T31n1598_003:0394c26": "毒自性，亦非毒種子。此聞熏習種子亦爾。",
    "T31n1598_003:0394c27": "論曰：此中依下品熏習成中品熏習，依中品",
    "T31n1598_003:0394c28": "熏習成上品熏習，依聞思修多分修作得相",
    "T31n1598_003:0394c29": "應故。釋曰：下中上品熏習等言，分明易了",
    "T31n1598_003:0395a01": "不須重釋。",
    "T31n1598_003:0395a02": "論曰：又此正聞熏習種子，下中上品應知亦",
    "T31n1598_003:0395a03": "是法身種子，與阿賴耶識相違，非阿賴耶識",
    "T31n1598_003:0395a04": "所攝，是出世間最淨法界等流性故，雖是世",
    "T31n1598_003:0395a05": "間而是出世心種子性。又出世心雖未生時，",
    "T31n1598_003:0395a06": "已能對治諸煩惱纏、已能對治諸險惡趣、已",
    "T31n1598_003:0395a07": "作一切所有惡業朽壞對治，又能隨順逢事一",
    "T31n1598_003:0395a08": "切諸佛菩薩。雖是世間，應知初修業菩薩所",
    "T31n1598_003:0395a09": "得亦法身攝，聲聞獨覺所得唯解脫身攝。又",
    "T31n1598_003:0395a10": "此熏習非阿賴耶識，是法身解脫身攝。如如",
    "T31n1598_003:0395a11": "熏習下中上品次第漸增，如是如是異熟果",
    "T31n1598_003:0395a12": "識次第漸減，即轉所依。既一切種所依轉已，",
    "T31n1598_003:0395a13": "即異熟果識及一切種子無種子而轉，一切",
    "T31n1598_003:0395a14": "種永斷。釋曰：又此正聞乃至應知亦是法",
    "T31n1598_003:0395a15": "身種子者，是略摽舉，自下廣釋。與阿賴耶識",
    "T31n1598_003:0395a16": "相違非阿賴耶識所攝者，非彼自性故。雖是",
    "T31n1598_003:0395a17": "世間者，似有漏故。而是出世心種子性者，是",
    "T31n1598_003:0395a18": "無漏心資糧性故。此中證相說名法身。依世",
    "T31n1598_003:0395a19": "間生名是世間，阿賴耶識中相雜俱轉故。為",
    "T31n1598_003:0395a20": "欲顯此熏習勝能，故說出世心雖未生時等。",
    "T31n1598_003:0395a21": "已能對治諸煩惱纏者，此同類因展轉相續，",
    "T31n1598_003:0395a22": "剎那勢力能為對治，如火焚燒。已能對治諸",
    "T31n1598_003:0395a23": "險惡趣者，如有頌言：",
    "T31n1598_003:0395a24": "諸有成世間，　　上品正見者，",
    "T31n1598_003:0395a25": "雖經歷千生，　　而不墮惡趣。",
    "T31n1598_003:0395a26": "彼先所作惡行勢力或墮惡趣，故次說言已",
    "T31n1598_003:0395a27": "作一切所有惡業朽壞對治，無始時來所作",
    "T31n1598_003:0395a28": "惡業，此聞熏習損彼功能，是故說名朽壞對",
    "T31n1598_003:0395a29": "治。法身攝者，是彼因故。解脫身攝亦如是",
    "T31n1598_003:0395b01": "說。此中法身與解脫身有差別者，謂解脫身",
    "T31n1598_003:0395b02": "唯永遠離煩惱障縛，如村邑人離枷鎖等所",
    "T31n1598_003:0395b03": "有禁繫息除眾苦，而無殊勝增上自在富樂",
    "T31n1598_003:0395b04": "相應。其法身者，解脫一切煩惱、所知二種障",
    "T31n1598_003:0395b05": "縛并諸習氣，力無畏等無量希奇妙功德眾",
    "T31n1598_003:0395b06": "之所莊嚴，一切富樂自在所依，證得第一最",
    "T31n1598_003:0395b07": "勝自在，隨樂而行。譬如王子先蒙灌頂，少有",
    "T31n1598_003:0395b08": "愆犯閉在囹圄，纔得解脫即與第一最勝自",
    "T31n1598_003:0395b09": "在富樂相應。即轉所依者，如服仙藥轉所依",
    "T31n1598_003:0395b10": "身，雖無命終受生，而有捨劣得勝。無種子而",
    "T31n1598_003:0395b11": "轉者，應知異熟果識唯無一切雜染種子，是",
    "T31n1598_003:0395b12": "故說斷。一切種永斷者，一切種子品類斷故。",
    "T31n1598_003:0395b13": "論曰：復次云何猶如水乳？非阿賴耶識與阿",
    "T31n1598_003:0395b14": "賴耶識同處俱轉，而阿賴耶識一切種盡，非",
    "T31n1598_003:0395b15": "阿賴耶識一切種增，譬如於水，鵝所飲乳。又",
    "T31n1598_003:0395b16": "如世間得離欲時，非等引地熏習漸減，其等",
    "T31n1598_003:0395b17": "引地熏習漸增，而得轉依。釋曰：譬如於水",
    "T31n1598_003:0395b18": "鵝所飲乳，又如世間離欲轉依等，其文易了",
    "T31n1598_003:0395b19": "不勞重釋。",
    "T31n1598_003:0395b20": "論曰：又入滅定，識不離身，聖所說故。此中異",
    "T31n1598_003:0395b21": "熟識應成不離身，非為治此滅定生故。釋",
    "T31n1598_003:0395b22": "曰：如是已說雜染清淨不成道理，決定證有",
    "T31n1598_003:0395b23": "阿賴耶識。復引滅定不成因緣，顯發前力，故",
    "T31n1598_003:0395b24": "說又入滅定等言。除佛、獨覺、若阿羅漢若不",
    "T31n1598_003:0395b25": "還果及不退位諸菩薩等，餘不能入。為顯滅",
    "T31n1598_003:0395b26": "定與死差別，故說此識不離身言。識者不離",
    "T31n1598_003:0395b27": "阿賴耶識。何以故？滅定不能對治此故。非為",
    "T31n1598_003:0395b28": "治此而生滅定，所緣行相難了知故。非為對",
    "T31n1598_003:0395b29": "治不明了識而入滅定，不寂靜性難了知故。",
    "T31n1598_003:0395c01": "是故滅定不能對治阿賴耶識，若無對治此",
    "T31n1598_003:0395c02": "則不滅。為治轉識故此定生，所緣行相不寂",
    "T31n1598_003:0395c03": "靜性易了知故，是故此定唯滅轉識，於中不",
    "T31n1598_003:0395c04": "滅阿賴耶識。",
    "T31n1598_003:0395c05": "論曰：又非出定此識復生，由異熟識既間斷",
    "T31n1598_003:0395c06": "已，離結相續無重生故。釋曰：有執定中諸",
    "T31n1598_003:0395c07": "識雖滅，而出定時識還生，故言不離身。為遮",
    "T31n1598_003:0395c08": "此義，故說又非出定等言，其文易了不須重",
    "T31n1598_003:0395c09": "釋。",
    "T31n1598_003:0395c10": "論曰：又若有執，以意識故滅定有心，此心不",
    "T31n1598_003:0395c11": "成，定不應成故、所緣行相不可得故、應有善",
    "T31n1598_003:0395c12": "根相應過故、不善無記不應理故、應有想受",
    "T31n1598_003:0395c13": "現行過故、觸可得故、於三摩地有功能故、應",
    "T31n1598_003:0395c14": "有唯滅想過失故、應有其思信等善根現行",
    "T31n1598_003:0395c15": "過故、拔彼能依令離所依不應理故、有譬喻",
    "T31n1598_003:0395c16": "故、如非遍行此不有故。釋曰：又若有執以",
    "T31n1598_003:0395c17": "意識故滅定有心此心不成者，謂此定中不",
    "T31n1598_003:0395c18": "離身識決非意識。定不應成故者，是想與受",
    "T31n1598_003:0395c19": "俱不滅義，由彼意識與諸大地決不相離，想",
    "T31n1598_003:0395c20": "受二種俱不滅故，定不應成。又此中識決非",
    "T31n1598_003:0395c21": "意識，所緣行相不可得故。一切意識不離所",
    "T31n1598_003:0395c22": "緣行相可得，此中無故，彼不成有。又此中識",
    "T31n1598_003:0395c23": "決非意識，應有善根現行過故，由此定心決",
    "T31n1598_003:0395c24": "非不善亦非無記。何者唯善？謂此善心離無",
    "T31n1598_003:0395c25": "貪等決不得有，相應故、善是彼宗故。善根既",
    "T31n1598_003:0395c26": "有，想受二種何不現行？又無貪等決不離觸，",
    "T31n1598_003:0395c27": "故觸可得。定所生觸輕安為相，順樂捨受，故",
    "T31n1598_003:0395c28": "應有受與觸俱生。有受想等，聖所說故應無",
    "T31n1598_003:0395c29": "滅定。或謂此中厭患想受如癰箭等，故生滅",
    "T31n1598_003:0396a01": "定，於此定中唯想受滅。為遮此計，故復說言",
    "T31n1598_003:0396a02": "於三摩地有功能等，三摩地中所能厭患非",
    "T31n1598_003:0396a03": "唯此滅。何以故？無想定中由前方便三摩地",
    "T31n1598_003:0396a04": "力，應有唯滅想過失故。若所厭患唯此滅者，",
    "T31n1598_003:0396a05": "無想定前唯厭患想，無想定中應唯想滅，然",
    "T31n1598_003:0396a06": "汝不許。又如若離所依止滅，決定無有能依",
    "T31n1598_003:0396a07": "止滅，故於此中心亦應滅。如是滅定心若不",
    "T31n1598_003:0396a08": "滅，應思信等善根現行。彼若滅者，心定應",
    "T31n1598_003:0396a09": "滅，是故不應唯滅能依。既有所依，拔彼能依，",
    "T31n1598_003:0396a10": "不應理故。有譬喻故者，謂有無想定是此中",
    "T31n1598_003:0396a11": "譬喻，如彼拔除不應理故，此應俱滅。或有大",
    "T31n1598_003:0396a12": "種所造譬喻，如彼更互不相離故。又善等非",
    "T31n1598_003:0396a13": "遍行大地，是定異故，可於一切心非遍有。想",
    "T31n1598_003:0396a14": "受二法是大地故，決定安住遍行類中。是故",
    "T31n1598_003:0396a15": "有識，此二不有，不應道理。為顯斯意，故復說",
    "T31n1598_003:0396a16": "言如非遍行此不有故。",
    "T31n1598_003:0396a17": "論曰：又此定中由意識故執有心者，此心是",
    "T31n1598_003:0396a18": "善、不善、無記皆不得成，故不應理。釋曰：又",
    "T31n1598_003:0396a19": "此定中不離身識決非意識，以善不善及無",
    "T31n1598_003:0396a20": "記性皆不成故。謂若意識決定，或善或是不",
    "T31n1598_003:0396a21": "善或復無記，然此意識且非是善，應有善根",
    "T31n1598_003:0396a22": "相應過故，如前已說，云何善心離無貪等？此",
    "T31n1598_003:0396a23": "等云何應離於觸？此復云何應離遍行受等",
    "T31n1598_003:0396a24": "心法？或復有執，加行善心所引發故，定心是",
    "T31n1598_003:0396a25": "善，不由善根相應力故。此與彼論由相應力",
    "T31n1598_003:0396a26": "心得成善，安立相違。又於此中有何定緣，其",
    "T31n1598_003:0396a27": "加行心由無貪等相應故善？非於此定等流",
    "T31n1598_003:0396a28": "果心，又非此心是自性善，以自性善唯善根",
    "T31n1598_003:0396a29": "等入其數故。又此善心非勝義善，唯有解脫",
    "T31n1598_003:0396b01": "是決定故。或有復謂，若能和合，名和合觸。",
    "T31n1598_003:0396b02": "非一切觸，皆能和合。今此中觸，於能生受",
    "T31n1598_003:0396b03": "無所堪能，定加行時於彼受等已厭患故。破",
    "T31n1598_003:0396b04": "此邪執已如前說，謂彼即應唯滅此等，是故",
    "T31n1598_003:0396b05": "此中意識無受，不應道理。又於此中有何因",
    "T31n1598_003:0396b06": "緣，若尋伺語行滅語則不轉，想受等意行滅",
    "T31n1598_003:0396b07": "而意猶轉？不可例言，如身行滅其身猶住，故",
    "T31n1598_003:0396b08": "意行滅意亦應住。由薄伽梵離身行外說有",
    "T31n1598_003:0396b09": "餘因令身安住，所謂飲食命根識等，是故雖",
    "T31n1598_003:0396b10": "無入息出息身猶可住？離想受等，曾未見說",
    "T31n1598_003:0396b11": "有別意行。是故此中離想受等安立有意，不",
    "T31n1598_003:0396b12": "應道理，故此定中識非意識。又此中識亦非",
    "T31n1598_003:0396b13": "不善，定是善故。無想定中尚不許有一切不",
    "T31n1598_003:0396b14": "善，況趣解脫次第超越定中間行滅盡定內",
    "T31n1598_003:0396b15": "得有不善？又於今時工巧等事無容得有，故",
    "T31n1598_003:0396b16": "三無記此中皆無；若許此中有異熟識，則是",
    "T31n1598_003:0396b17": "成立阿賴耶識。又若有說，別有一種非異熟",
    "T31n1598_003:0396b18": "行轉名第五無記。如是所執唯有名想，如前",
    "T31n1598_003:0396b19": "說過皆不能離。",
    "T31n1598_003:0396b20": "論曰：若復有執，色心無間生，是諸法種子。此",
    "T31n1598_003:0396b21": "不得成，如前已說。又從無色無想天沒，滅定",
    "T31n1598_003:0396b22": "等出，不應道理。又阿羅漢後心不成，唯可容",
    "T31n1598_003:0396b23": "有等無間緣。釋曰：若復有執者，謂經部師",
    "T31n1598_003:0396b24": "作如是執。色心無間生者，謂諸色心前後次",
    "T31n1598_003:0396b25": "第相續而生。是諸法種子者，是諸有為能生",
    "T31n1598_003:0396b26": "因性。謂彼執言，從前剎那色，後剎那色無間",
    "T31n1598_003:0396b27": "而生。從前剎那心，後剎那心及相應法無間",
    "T31n1598_003:0396b28": "而生。此中因果道理成就，何用復計阿賴耶",
    "T31n1598_003:0396b29": "識是諸法因？為遮此執，故次說言此不得成",
    "T31n1598_003:0396c01": "如前已說。如說二念不俱有等，復有何過？謂",
    "T31n1598_003:0396c02": "無色沒色界生時，前色種子能生今色，理不",
    "T31n1598_003:0396c03": "得成，久斷滅故。從無想沒心想生時，及滅定",
    "T31n1598_003:0396c04": "等出心生時，前心種子能生後心，皆不應理，",
    "T31n1598_003:0396c05": "久斷滅故。又若離其俱生俱滅，攝受種子，相",
    "T31n1598_003:0396c06": "應道理。但執唯有前剎那心能為種子，引生",
    "T31n1598_003:0396c07": "無間後剎那心，即阿羅漢後心不成，不應得",
    "T31n1598_003:0396c08": "入無有餘依妙涅槃界，由最後心能為種子",
    "T31n1598_003:0396c09": "等無間緣生餘心故，如是即應無無餘依妙",
    "T31n1598_003:0396c10": "涅槃界。是故色心前後相生，但應容有等無",
    "T31n1598_003:0396c11": "間緣及增上緣，無有因緣。",
    "T31n1598_003:0396c12": "論曰：如是若離一切種子異熟果識，雜染清",
    "T31n1598_003:0396c13": "淨皆不得成。是故成就如前所說相阿賴耶",
    "T31n1598_003:0396c14": "識決定是有。釋曰：如是若離一切種子異",
    "T31n1598_003:0396c15": "熟果識，如前所說種種過失之所隨逐。雖無",
    "T31n1598_003:0396c16": "欲樂，自事重故，然必應許阿賴耶識決定是",
    "T31n1598_003:0396c17": "有。如是名為反詰道理。此中亦有順成道理，",
    "T31n1598_003:0396c18": "覆相顯示方便因故。以無虛誑正論總相成",
    "T31n1598_003:0396c19": "立大乘真是佛語。謂大乘教真是佛語，一切",
    "T31n1598_003:0396c20": "不違補特伽羅無我性故。阿賴耶識能詮之",
    "T31n1598_003:0396c21": "教，稱所詮義，佛所說故。如說剎那速滅等言，",
    "T31n1598_003:0396c22": "如佛餘言。又諸大乘定是殊勝，與法有法不",
    "T31n1598_003:0396c23": "相違故，如說甚深緣起等教。餘廣決擇，釋難",
    "T31n1598_003:0396c24": "立難如理應知。",
    "T31n1598_003:0396c25": "論曰：此中三頌：",
    "T31n1598_003:0396c26": "菩薩於淨心，　　遠離於五識，",
    "T31n1598_003:0396c27": "無餘心轉依，　　云何汝當作？",
    "T31n1598_003:0396c28": "若對治轉依，　　非斷故不成，",
    "T31n1598_003:0396c29": "果因無差別，　　於永斷成過。",
    "T31n1598_003:0397a01": "無種或無體，　　若許為轉依，",
    "T31n1598_003:0397a02": "無彼二無故，　　轉依不應理。",
    "T31n1598_003:0397a03": "釋曰：復次若不信有阿賴耶識，如住轉識轉",
    "T31n1598_003:0397a04": "依不成。以結句頌三頌徵難，所謂菩薩於淨",
    "T31n1598_003:0397a05": "心等。於淨心者，謂於善識。遠離於五識者，謂",
    "T31n1598_003:0397a06": "於意識。言無餘者，除惡無記，無餘有漏善意",
    "T31n1598_003:0397a07": "識故。謂無漏中離餘有漏故說無餘，非即能",
    "T31n1598_003:0397a08": "治中有所治隨眠。心轉依者，心之轉依。云",
    "T31n1598_003:0397a09": "何汝當作者，若不信有阿賴耶識，汝當云何",
    "T31n1598_003:0397a10": "作此轉依？若許對治，即是轉依，彼非斷故理",
    "T31n1598_003:0397a11": "不得成。非能對治，即是永斷，何者斷因？謂由",
    "T31n1598_003:0397a12": "永斷是能治果、是轉依體，若許能治即是永",
    "T31n1598_003:0397a13": "斷，果之與因應無差別立，能治因即斷果故。",
    "T31n1598_003:0397a14": "無種或無體若許為轉依者，顯彼許別，是故",
    "T31n1598_003:0397a15": "言或多雜染種積集在心，或彼無種許為轉",
    "T31n1598_003:0397a16": "依，或種體無許為轉依。無彼二無故轉依不",
    "T31n1598_003:0397a17": "應理者，以若有彼，可說無種或說無體，非無",
    "T31n1598_003:0397a18": "有彼可得說言無種無體。非出世心正現前",
    "T31n1598_003:0397a19": "時有彼可得，云何可說彼無種子或體斷滅？",
    "T31n1598_003:0397a20": "論曰：復次此阿賴耶識差別云何？略說應知",
    "T31n1598_003:0397a21": "或三種或四種。此中三種者，謂三種熏習差",
    "T31n1598_003:0397a22": "別故，一名言熏習差別、二我見熏習差別、三",
    "T31n1598_003:0397a23": "有支熏習差別。四種者，一引發差別、二異熟",
    "T31n1598_003:0397a24": "差別、三緣相差別、四相貌差別。釋曰：此阿",
    "T31n1598_003:0397a25": "賴耶識差別云何者，謂已信解阿賴耶識相",
    "T31n1598_003:0397a26": "成就義，復問差別。答或三種或四種等。名",
    "T31n1598_003:0397a27": "言熏習差別者，謂我法用名言多故，有人天",
    "T31n1598_003:0397a28": "等我眼色等法，去來等用熏習差別，由此我",
    "T31n1598_003:0397a29": "法用影顯現諸識生起功能差別。我見熏習",
    "T31n1598_003:0397b01": "差別者，謂四煩惱所染污意薩迦耶見力故，",
    "T31n1598_003:0397b02": "於阿賴耶識中有能執我熏習差別。有支熏",
    "T31n1598_003:0397b03": "習差別者，謂福、非福、不動行增上力故，於天",
    "T31n1598_003:0397b04": "等諸趣中有無明等乃至老死熏習差別。",
    "T31n1598_003:0397b05": "論曰：此中引發差別者，謂新起熏習。此若無",
    "T31n1598_003:0397b06": "者，行為緣識、取為緣有應不得成。此中異熟",
    "T31n1598_003:0397b07": "差別者，謂行有為緣，於諸趣中異熟差別，此",
    "T31n1598_003:0397b08": "若無者則無種子，後有諸法生應不成。此中",
    "T31n1598_003:0397b09": "緣相差別者，謂即意中我執緣相，此若無者，",
    "T31n1598_003:0397b10": "染污意中我執所緣應不得成。釋曰：三種",
    "T31n1598_003:0397b11": "當釋，且釋四種，故說此中引發等言。引發差",
    "T31n1598_003:0397b12": "別謂新起熏習者，謂最初名言所生起熏習，",
    "T31n1598_003:0397b13": "是名引發差別，由此熏習引發生故。此若無",
    "T31n1598_003:0397b14": "者行為緣識取為緣有應不得成者，謂即此",
    "T31n1598_003:0397b15": "阿賴耶識待諸煩惱隨眠力故，生現前住，說",
    "T31n1598_003:0397b16": "名為有。異熟差別謂行有為緣於諸趣中異",
    "T31n1598_003:0397b17": "熟差別者，謂彼所引異熟差別。此若無者則",
    "T31n1598_003:0397b18": "無種子後有諸法生應不成者，謂若離根即",
    "T31n1598_003:0397b19": "無枝等。緣相差別謂即意中我執緣相者，謂",
    "T31n1598_003:0397b20": "即此阿賴耶識，染污意中薩迦耶見勢力所",
    "T31n1598_003:0397b21": "起，緣執我時我執緣相。此若無者染污意中",
    "T31n1598_003:0397b22": "我執所緣應不得成者，若此緣相阿賴耶識",
    "T31n1598_003:0397b23": "差別無者，意中我執所緣不成。",
    "T31n1598_003:0397b24": "論曰：此中相貌差別者，謂即此識有共相、有",
    "T31n1598_003:0397b25": "不共相，無受生種子相、有受生種子相等。共",
    "T31n1598_003:0397b26": "相者，謂器世間種子。不共相者，謂各別內處",
    "T31n1598_003:0397b27": "種子。共相即是無受生種子，不共相即是有",
    "T31n1598_003:0397b28": "受生種子。對治生時唯不共相，所對治滅共",
    "T31n1598_003:0397b29": "相為他分別所持但見清淨。如瑜伽師，於一",
    "T31n1598_003:0397c01": "物中種種勝解、種種所見皆得成立。此中二",
    "T31n1598_003:0397c02": "頌：",
    "T31n1598_003:0397c03": "難斷難遍知，　　應知名共結，",
    "T31n1598_003:0397c04": "瑜伽者心異，　　由外相大故。",
    "T31n1598_003:0397c05": "淨者雖不滅，　　而於中見淨，",
    "T31n1598_003:0397c06": "又清淨佛土，　　由佛見清淨。",
    "T31n1598_003:0397c07": "復有別頌，對前所引種種勝解種種所見皆",
    "T31n1598_003:0397c08": "得成立。",
    "T31n1598_003:0397c09": "諸瑜伽師於一物，　　種種勝解各不同，",
    "T31n1598_003:0397c10": "種種所見皆得成，　　故知所取唯有識。",
    "T31n1598_003:0397c11": "此若無者，諸器世間、有情世間，生起差別應",
    "T31n1598_003:0397c12": "不得成。釋曰：相貌差別多種不同，謂共相",
    "T31n1598_003:0397c13": "等種種差別。此中共相謂器世間種子者，是",
    "T31n1598_003:0397c14": "器世間影現識因。又共相者，所謂相似自業",
    "T31n1598_003:0397c15": "異熟增上力故，一切可有能受用者，皆有相",
    "T31n1598_003:0397c16": "似影現識生。又不共相謂各別內處種子者，",
    "T31n1598_003:0397c17": "我執所緣故名各別，在內身中眼等諸處故",
    "T31n1598_003:0397c18": "名內處，即是各別內處因義故名種子。共",
    "T31n1598_003:0397c19": "相即是無受生種子者，是能生起無苦樂等",
    "T31n1598_003:0397c20": "無損無益所依之因，非器世間有苦樂等損",
    "T31n1598_003:0397c21": "益事故。又不共相即是有受生種子者，是能",
    "T31n1598_003:0397c22": "生起苦樂受等所依因故。對治生時者，謂道",
    "T31n1598_003:0397c23": "諦生時。唯不共相所對治滅者，各別內處諸",
    "T31n1598_003:0397c24": "種子滅，以相違故。共相為他分別所持但見",
    "T31n1598_003:0397c25": "清淨者，由此共相是器世間故，修行者雖復",
    "T31n1598_003:0397c26": "內處分別永滅，而他相續分別所持，但可於",
    "T31n1598_003:0397c27": "彼證見清淨，觀彼清淨如淨虛空，非水所爛、",
    "T31n1598_003:0397c28": "非地所依、非火所燒、非風所吹。云何於有義",
    "T31n1598_003:0397c29": "而得見清淨？恐容他難，故次說言如瑜伽師",
    "T31n1598_003:0398a01": "於一物等種種勝解者，謂隨種種金銀草等",
    "T31n1598_003:0398a02": "差別勝解。種種所見者，唯所見事說名所見，",
    "T31n1598_003:0398a03": "於業多說魯吒緣故。皆得成立者，謂隨所見",
    "T31n1598_003:0398a04": "種種金銀草木等別皆得成立。難斷難遍知",
    "T31n1598_003:0398a05": "者，謂所應斷故名為斷，所應遍知故名遍知。",
    "T31n1598_003:0398a06": "斷與遍知，極大勤苦事猶不辨，故說為難。結",
    "T31n1598_003:0398a07": "者，如結難可斷故。所以者何？以共有故，是共",
    "T31n1598_003:0398a08": "因義。言心異者，種種勝解各不同故。由外相",
    "T31n1598_003:0398a09": "大故者，是器世間大安布義。言淨者者，謂已",
    "T31n1598_003:0398a10": "轉依。雖不滅者，謂即於此其餘有情分別",
    "T31n1598_003:0398a11": "持故，不可全滅。又清淨佛土由佛見清淨者，",
    "T31n1598_003:0398a12": "謂即於彼，未斷色等分別異生所見淤泥沙",
    "T31n1598_003:0398a13": "石，瓦礫高下不平、株杌毒刺不淨、糞土諸穢",
    "T31n1598_003:0398a14": "土中，已斷色等分別如來見金銀等眾寶所",
    "T31n1598_003:0398a15": "成清淨佛土，如處穢磧見淨園林。此若無者",
    "T31n1598_003:0398a16": "者，謂若無此共不共相阿賴耶識。諸器世",
    "T31n1598_003:0398a17": "間有情世間生起差別應不得成者，淨穢差",
    "T31n1598_003:0398a18": "別、苦樂差別皆不應成。",
    "T31n1598_003:0398a19": "論曰：復有麁重相及輕安相。麁重相者，謂煩",
    "T31n1598_003:0398a20": "惱隨煩惱種子。輕安相者，謂有漏善法種子。",
    "T31n1598_003:0398a21": "此若無者，所感異熟無所堪能，有所堪能所",
    "T31n1598_003:0398a22": "依差別應不得成。復有有受盡相、無受盡相。",
    "T31n1598_003:0398a23": "有受盡相者，謂已成熟異熟果善不善種子。",
    "T31n1598_003:0398a24": "無受盡相者，謂名言熏習種子，無始時來種",
    "T31n1598_003:0398a25": "種戲論流轉種子故。此若無者，已作已作善",
    "T31n1598_003:0398a26": "惡二業與果受盡，應不得成。又新名言熏習",
    "T31n1598_003:0398a27": "生起，應不得成。復有譬喻相，謂此阿賴耶識，",
    "T31n1598_003:0398a28": "幻焰夢翳為譬喻故。此若無者，由不實遍計",
    "T31n1598_003:0398a29": "種子故，顛倒緣相應不得成。復有具足相、不",
    "T31n1598_003:0398b01": "具足相，謂諸具縛者名具足相，世間離欲者",
    "T31n1598_003:0398b02": "名損減相，有學聲聞及諸菩薩名一分永拔",
    "T31n1598_003:0398b03": "相，阿羅漢、獨覺及諸如來名煩惱障全永拔",
    "T31n1598_003:0398b04": "相及煩惱所知障全永拔相，如其所應。此若",
    "T31n1598_003:0398b05": "無者，如是次第雜染還滅應不得成。釋曰：",
    "T31n1598_003:0398b06": "麁重相者，惡故名麁，得此沈沒故名麁重，即",
    "T31n1598_003:0398b07": "是煩惱及隨煩惱所有種子。此若無者，所有",
    "T31n1598_003:0398b08": "麁重無堪能性不應得有。輕安相者，如說相",
    "T31n1598_003:0398b09": "違，輕而安隱有堪能性是輕安相。有受盡相",
    "T31n1598_003:0398b10": "謂已成熟異熟果等者，善惡種子既成熟已",
    "T31n1598_003:0398b11": "不可重熟，受用盡故，猶如種子既生芽已不",
    "T31n1598_003:0398b12": "可重生。無受盡相謂名言熏習種子者，即彼",
    "T31n1598_003:0398b13": "種子隨緣增長，能起名言戲論因故。此若無",
    "T31n1598_003:0398b14": "者者，若無二相阿賴耶識。已作已作者，謂",
    "T31n1598_003:0398b15": "已作善及已作惡。與果受盡者，是已與果受",
    "T31n1598_003:0398b16": "用壞義，此破若無有受盡相。又新名言熏習",
    "T31n1598_003:0398b17": "生起應不得成者，謂都無有本無今有世間",
    "T31n1598_003:0398b18": "名言，一切名言皆因本舊名言種子，此破若",
    "T31n1598_003:0398b19": "無無受盡相。譬喻相者，謂由幻等能譬喻事",
    "T31n1598_003:0398b20": "顯所喻相。如幻事等是能生起不實見因，阿",
    "T31n1598_003:0398b21": "賴耶識亦復如是。此若無者者，謂若無有",
    "T31n1598_003:0398b22": "喻所喻相，阿賴耶識應無不實顛倒緣相，唯",
    "T31n1598_003:0398b23": "應能作實見緣相。餘文易了不須重釋。",
    "T31n1598_003:0398b24": "論曰：何因緣故，善不善法能感異熟，其異熟",
    "T31n1598_003:0398b25": "果無覆無記？由異熟果無覆無記，與善不善",
    "T31n1598_003:0398b26": "互不相違。善與不善互相違故，若異熟果善",
    "T31n1598_003:0398b27": "不善性，雜染還滅應不得成，是故異熟識唯",
    "T31n1598_003:0398b28": "無覆無記。釋曰：如是已釋阿賴耶識所有",
    "T31n1598_003:0398b29": "句義、異門、訓詞、體相、決擇及與差別，復欲顯",
    "T31n1598_003:0398c01": "此能順正行，故起問答。何因緣等無覆無記",
    "T31n1598_003:0398c02": "者，是無染無記義，由異熟果等辨無記因緣。",
    "T31n1598_003:0398c03": "無覆無記與善不善互不相違者，是共依故，",
    "T31n1598_003:0398c04": "作無間業等、世間離欲等皆同有故。是故異",
    "T31n1598_003:0398c05": "熟識非善不善，勿與此二因果相違。",
    "T31n1598_003:0398c06": "攝大乘論釋卷第三"
}