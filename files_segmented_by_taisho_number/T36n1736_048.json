{
    "T36n1736_048:0372c07": "2大方廣佛華嚴經隨疏演義鈔卷",
    "T36n1736_048:0372c08": "第四十八",
    "T36n1736_048:0372c10": "唐清涼山大華嚴寺沙門澄觀述",
    "T36n1736_048:0372c11": "疏「後如是一一」下，釋此第三段，疏文有三：初",
    "T36n1736_048:0372c12": "正釋、二「從無數」下却釋前二段中增數之",
    "T36n1736_048:0372c13": "相、三「然一一諸言」下揀定。「言定通香等」者，",
    "T36n1736_048:0372c14": "香等十事為能成體，故得定通。言「不全通",
    "T36n1736_048:0372c15": "於蓋」等者，蓋等是所成。所成有二十事，如",
    "T36n1736_048:0372c16": "以香為宮殿則有楯等，香為光明何有楯",
    "T36n1736_048:0372c17": "等？況燈光明為能成，類前亦成蓋等。以燈",
    "T36n1736_048:0372c18": "光明成燈光明，此之光上難具楯等，故云",
    "T36n1736_048:0372c19": "不全通於蓋等。以能成中有燈光明，所成之",
    "T36n1736_048:0372c20": "中復有燈光明，故略舉燈光以示無楯等。",
    "T36n1736_048:0372c21": "例且如香河，河裏如何安前楯等？明知總相",
    "T36n1736_048:0372c22": "則有、別相或無，思之可見。疏「此為入空之",
    "T36n1736_048:0372c23": "方便」者，真空非得而無不得故。疏「欲顯隨相",
    "T36n1736_048:0372c24": "離相無前後故」者，釋上，正用前意也。欲",
    "T36n1736_048:0372c25": "將離相無得導前隨相之有故。言「義兼於",
    "T36n1736_048:0372c26": "後」者，前意是結前；此意是生後，亦不住於",
    "T36n1736_048:0372c27": "離相故。疏「準大般若」下，例釋無得為方便。",
    "T36n1736_048:0372c28": "如清淨歷一切法，則以清淨為方便也。若",
    "T36n1736_048:0372c29": "云無生，即云行般若波羅蜜時知一切法",
    "T36n1736_048:0373a01": "無生，所謂色無生、受想行識無生，眼無生、耳",
    "T36n1736_048:0373a02": "鼻舌身意無生等。今此猶是略舉能入方便，",
    "T36n1736_048:0373a03": "廣更有多，故復有等言，等取無依無作、清",
    "T36n1736_048:0373a04": "淨、不增不減、不垢不淨、不可取不可見、不可動",
    "T36n1736_048:0373a05": "不可壞等。疏「謂事法既虛」下，分二：初總釋、次",
    "T36n1736_048:0373a06": "「業空故」下別釋。此有二意：一正以緣生即",
    "T36n1736_048:0373a07": "空破權小見，顯業不能為因招果，果亦",
    "T36n1736_048:0373a08": "不能為果酬因。二兼破外道因中有果等。",
    "T36n1736_048:0373a09": "彼計因中有果者，如乳是酪因，乳中有酪，",
    "T36n1736_048:0373a10": "成酪之後亦有於乳，故曰果中有因。疏「若",
    "T36n1736_048:0373a11": "約觀心」者，上約法理通境及智，今約觀",
    "T36n1736_048:0373a12": "心。但一是非有即名為寂，亦無心於事",
    "T36n1736_048:0373a13": "理方稱為寂。不失於照故名為用，不取",
    "T36n1736_048:0373a14": "用相即用常寂。疏「此與初句但事理之異」",
    "T36n1736_048:0373a15": "者，初句約理，無入而入。今約事上，無入能",
    "T36n1736_048:0373a16": "入，以諸法即事而能深入，故云「即事入玄」。",
    "T36n1736_048:0373a17": "疏「大般若云」下，引此文者，揀義不同。謂般",
    "T36n1736_048:0373a18": "若意，却是即用而寂。同上須彌山頂偈云",
    "T36n1736_048:0373a19": "「無見即是見，能見一切法。於法若有見，是",
    "T36n1736_048:0373a20": "則無所見。」此偈則先正後反，《大般若》則先反",
    "T36n1736_048:0373a21": "後正。今此中意，明理不礙事，故意別也。疏",
    "T36n1736_048:0373a22": "「末句不有能所見」者，以文言不有於法，法通",
    "T36n1736_048:0373a23": "能所見也。何以得知法是能所見？以下句",
    "T36n1736_048:0373a24": "云「悉知見故」，即同金剛如來悉知悉見。疏",
    "T36n1736_048:0373a25": "「待對假言故皆不可得」者，出絕事理之意。",
    "T36n1736_048:0373a26": "一相待門，謂待事說理、待理說事。如因",
    "T36n1736_048:0373a27": "長有短，短不可得等。二云假言者，諸法寂",
    "T36n1736_048:0373a28": "滅，本絕名言。今云事理皆假名耳，故皆雙",
    "T36n1736_048:0373a29": "絕。上是疏家釋成，下句經自釋成。疏「良以事",
    "T36n1736_048:0373b01": "虛」下，出事理無礙之相。是總意，亦十門中相",
    "T36n1736_048:0373b02": "即門，是三義中無礙義也，廣如上說。疏「上四",
    "T36n1736_048:0373b03": "句」下，總融前四。言「有未曾損」者，法即是空，",
    "T36n1736_048:0373b04": "非法滅空故。「有未始存」者，即空之有，有相",
    "T36n1736_048:0373b05": "虛故。言「無隱無顯」者，事存則空隱，理存",
    "T36n1736_048:0373b06": "則空顯，今由兩亡故非隱顯。言「存沒同",
    "T36n1736_048:0373b07": "時」者，空不礙有故存，有不礙空故沒。然隱",
    "T36n1736_048:0373b08": "顯皆就理明，存沒並約事說，亦影略耳。疏",
    "T36n1736_048:0373b09": "「四句鎔融」下，總結。此則非唯離前隨相，亦",
    "T36n1736_048:0373b10": "離離相，真無礙也，真實際也。疏「因緣故有」",
    "T36n1736_048:0373b11": "者，然通相說，總有四義：一緣生故有、二無",
    "T36n1736_048:0373b12": "性故空、三緣生故空、四無性故有。今但取因",
    "T36n1736_048:0373b13": "緣二句，謂法從緣生，安得言無？二從緣無",
    "T36n1736_048:0373b14": "性，故名為空。上二即空有二門。從因緣故不",
    "T36n1736_048:0373b15": "有者，即明中道亦從因緣。謂既緣有，有",
    "T36n1736_048:0373b16": "即不有；既從緣空，空即不空。合前二句，即",
    "T36n1736_048:0373b17": "亦空亦有。四門之理皆從因緣。後「因緣故流",
    "T36n1736_048:0373b18": "轉」下，辨生死涅槃亦皆因緣。「乃至一切」下，結。",
    "T36n1736_048:0373b19": "例上所明義，略舉綱要耳。疏「故中論云」下，",
    "T36n1736_048:0373b20": "引證皆從因緣。然論此偈前有一偈云「因",
    "T36n1736_048:0373b21": "緣所生法，我說即是空，亦為是假名，亦是中",
    "T36n1736_048:0373b22": "道義。未曾有一法，不從因緣生，是故一切",
    "T36n1736_048:0373b23": "法，無不是空者。」前偈亦得證前四句成三",
    "T36n1736_048:0373b24": "觀義，而後偈釋於前偈，故但引之。而論略",
    "T36n1736_048:0373b25": "結云「是故一切法無不是空者」，亦合云「未",
    "T36n1736_048:0373b26": "曾有一法不從因緣生」，是故一切法無不",
    "T36n1736_048:0373b27": "是假者，又是故一切法無不是中者，今此",
    "T36n1736_048:0373b28": "但取一切法從緣之義耳。疏「有為緣生」下，通",
    "T36n1736_048:0373b29": "妨。妨云：《涅槃》云「我觀諸行悉皆無常。云何",
    "T36n1736_048:0373c01": "知耶？以因緣故。若一切法從緣生者則知",
    "T36n1736_048:0373c02": "無常，是諸外道無有一法不從緣生，是故",
    "T36n1736_048:0373c03": "無常。虛空如來佛性不從緣生，是故名常，則",
    "T36n1736_048:0373c04": "無為非因緣。」何言為無為法皆從因緣？故",
    "T36n1736_048:0373c05": "今答云：從緣有二，一從緣生，有無常義；二",
    "T36n1736_048:0373c06": "約緣顯，何得非緣？故說佛性了因所了，豈",
    "T36n1736_048:0373c07": "非因緣生？此是一義。次云「因有有為」下，相",
    "T36n1736_048:0373c08": "待門釋，待於有為即從緣義。復云「又形",
    "T36n1736_048:0373c09": "奪相盡」者，要待形奪相盡，故真無為亦是",
    "T36n1736_048:0373c10": "從緣。疏「論云若見因緣法則為能見佛」",
    "T36n1736_048:0373c11": "者，上偈及此皆〈四諦品〉。下句云「見苦集滅道」，",
    "T36n1736_048:0373c12": "亦可證第二句。疏「尚無有二何況有五」",
    "T36n1736_048:0373c13": "者，結彈五性。疏「以業攝報」等者，以經但云",
    "T36n1736_048:0373c14": "業境，今業攝報故有因果，境必對心故有",
    "T36n1736_048:0373c15": "內外。疏「六即事顯理而不壞事」者，有為事",
    "T36n1736_048:0373c16": "也，無為理也。事能顯理，故云於有為界示無",
    "T36n1736_048:0373c17": "為法。事即是理故不壞事，若壞於事成斷",
    "T36n1736_048:0373c18": "滅故。下句反此，可知。疏「若滅壞有為」下，",
    "T36n1736_048:0373c19": "反成上二。「是以若約相即」下，結成正義。於",
    "T36n1736_048:0373c20": "中略有數門：一相即門。二「若約無礙」下，即",
    "T36n1736_048:0373c21": "相成門。又云「而非理而非事」，即不相是門。",
    "T36n1736_048:0373c22": "即是事理無礙十門中六門，謂真理即事",
    "T36n1736_048:0373c23": "門、事法即理門、依理成事門、事能顯理門、",
    "T36n1736_048:0373c24": "真理非事門、事法非理門。又前有形奪相",
    "T36n1736_048:0373c25": "盡，即真理奪事門、事能隱理門。通辨無礙，",
    "T36n1736_048:0373c26": "即事遍於理、理遍於事也。八門非異、不",
    "T36n1736_048:0373c27": "相是二門非一，故疏結云「為與無為體非一",
    "T36n1736_048:0373c28": "異」也。疏「示謂顯示」下，隨難別釋。第五迴向。",
    "T36n1736_048:0373c29": "疏「初三可知」者，餘即經五也，一懺悔、二禮",
    "T36n1736_048:0374a01": "敬、三勸請、四隨喜、五迴向，迴向在後。然昔",
    "T36n1736_048:0374a02": "有別章六門分別：一說多少、二釋名、三出",
    "T36n1736_048:0374a03": "體、四釋相、五明益、六問答，今並具之，但略",
    "T36n1736_048:0374a04": "出體。總分為三：初明開合，即彼多少；二釋",
    "T36n1736_048:0374a05": "名辨相；三料揀，含餘別門。今初。初為八行。",
    "T36n1736_048:0374a06": "言「離垢慧菩薩所問經」者，唯一卷經，大旨",
    "T36n1736_048:0374a07": "如常可知。二「或合禮讚」，俱是所依懺悔故。",
    "T36n1736_048:0374a08": "三「或略供養」，即但為六，供養亦屬佛故。四「或",
    "T36n1736_048:0374a09": "但為五，以迴向發願但總別之異」者，二俱是",
    "T36n1736_048:0374a10": "願。迴向是總，發願是別，是別發故。言「如十",
    "T36n1736_048:0374a11": "住毘婆沙」者，即第三初明，至第四方懺悔，",
    "T36n1736_048:0374a12": "即今晨朝懺悔是，第五發願，即《涅槃經》闍王",
    "T36n1736_048:0374a13": "發願，後人安之。五「今文依此」，則同上有五。",
    "T36n1736_048:0374a14": "六「或但有三」，即《智論》第七也。若依《善戒》即合",
    "T36n1736_048:0374a15": "為二，以禮讚是懺所依，依人德故。迴向攝",
    "T36n1736_048:0374a16": "願，亦攝隨喜勸請。故結云「隨時廣略」。又隨",
    "T36n1736_048:0374a17": "時者，看臨其時，應用廣略，然晝夜三時不",
    "T36n1736_048:0374a18": "宜闕也。疏「然懺名陳露」下，第二釋文，即釋",
    "T36n1736_048:0374a19": "名辨相。四事，即為四段。今初，釋懺悔。先釋",
    "T36n1736_048:0374a20": "名。懺悔二字，古有二釋，今疏即天台釋。亦通",
    "T36n1736_048:0374a21": "漢梵二者，今釋即半梵半漢。懺悔者，梵云",
    "T36n1736_048:0374a22": "懺磨，此云請忍。悔即此方。體是惡作，厭先",
    "T36n1736_048:0374a23": "過失，求請三寶忍受悔過。單云悔者，非是",
    "T36n1736_048:0374a24": "六釋，合二即是依主。此上釋名。二云「除惡",
    "T36n1736_048:0374a25": "業障故須懺也」，此辨懺益，亦懺意也。疏「然",
    "T36n1736_048:0374a26": "懺有二」，即辨相也。疏「如方等」者，經中令先",
    "T36n1736_048:0374a27": "嚴淨道場，香泥塗地及室內外，作圓壇彩",
    "T36n1736_048:0374a28": "畫，懸五色旛，燒海岸香，然燈，敷高座，請",
    "T36n1736_048:0374a29": "二十四尊像，多亦無妨。設餚饍盡心力，須",
    "T36n1736_048:0374b01": "新衣鞋履，無新洗故，出入脫著，令無參",
    "T36n1736_048:0374b02": "雜。七日長齋，日三時洗浴。初日供養僧隨",
    "T36n1736_048:0374b03": "意多少，別請一明了內外律者為師，受二",
    "T36n1736_048:0374b04": "十四戒及陀羅尼呪，對師說罪。要月八日十",
    "T36n1736_048:0374b05": "五日，當以七日為一期，此不可減，若能更",
    "T36n1736_048:0374b06": "進隨意堪任。十人已還，不得出此，俗人亦",
    "T36n1736_048:0374b07": "得。須辦單縫三衣，備佛法式，旋遶一百二",
    "T36n1736_048:0374b08": "十匝，却坐思惟等。廣如經說。《佛名經》，常所見",
    "T36n1736_048:0374b09": "聞。疏「如淨名說」，即優波離章。波離白佛：「憶",
    "T36n1736_048:0374b10": "念昔時者，有二比丘犯律行，以為恥不敢",
    "T36n1736_048:0374b11": "問佛，來謂我言：『我等犯律，誠以為恥，不敢",
    "T36n1736_048:0374b12": "問佛。願解疑悔，得免斯咎。』我即為其如",
    "T36n1736_048:0374b13": "法解說。時維摩詰來謂我言：『唯優波離！無",
    "T36n1736_048:0374b14": "重增此二比丘罪，當直除滅勿擾其心。所",
    "T36n1736_048:0374b15": "以者何？彼罪性不在內、不在外、不在中間。",
    "T36n1736_048:0374b16": "如佛所說，心垢故眾生垢，心淨故眾生淨。",
    "T36n1736_048:0374b17": "心亦不在內、不在外、亦不在中間。如其",
    "T36n1736_048:0374b18": "心然，罪垢亦然，諸法亦然，不出於如。如優",
    "T36n1736_048:0374b19": "波離以心相得解脫時，寧有垢不？』我言：『不",
    "T36n1736_048:0374b20": "也。』維摩詰言：『一切眾生心相無垢，亦復如是。",
    "T36n1736_048:0374b21": "唯優波離！妄想是垢，無妄想是淨。取我是垢，",
    "T36n1736_048:0374b22": "不取我是淨。顛倒是垢，不顛倒是淨。一切",
    "T36n1736_048:0374b23": "法如夢如焰，如水中月，如鏡中像，以妄",
    "T36n1736_048:0374b24": "想生。其知此者，是名奉律。其知此者，是名",
    "T36n1736_048:0374b25": "善解』」等，即一向理觀以呵事也。疏「若普賢觀」，",
    "T36n1736_048:0374b26": "經初令晝夜六時對十方佛、普賢菩薩遍懺",
    "T36n1736_048:0374b27": "六根，即事懺也。復令觀心，令此空慧與心",
    "T36n1736_048:0374b28": "相應，即是理懺。如前釋毘盧遮那，已引經",
    "T36n1736_048:0374b29": "竟。今時常用「一切業障海，皆從妄想生」等，",
    "T36n1736_048:0374c01": "即彼經後總偈，皆事理雙明。〈隨好品〉意，至下",
    "T36n1736_048:0374c02": "當明。疏「言禮敬者」，此牒第二行經。「除我",
    "T36n1736_048:0374c03": "慢」下，疏釋初明行益。以我慢故，不能禮敬。",
    "T36n1736_048:0374c04": "今摧我慢山即是除惡，起信敬善即是成",
    "T36n1736_048:0374c05": "德，二皆行益故。「勒那」下，即辨相也。前七是",
    "T36n1736_048:0374c06": "三藏意，後三疏以義加。略無釋名，以易知",
    "T36n1736_048:0374c07": "故。然三恭敬禮云「五輪著地」者，《離垢慧經》",
    "T36n1736_048:0374c08": "云「一一發願，初總願云：我今五輪於佛作禮，",
    "T36n1736_048:0374c09": "為斷五道、離於五蓋，願諸眾生常得安住，",
    "T36n1736_048:0374c10": "不壞五通、具足五眼。願我右膝著地之時，",
    "T36n1736_048:0374c11": "令諸眾生得正覺道。願我左膝著地之時，",
    "T36n1736_048:0374c12": "令諸眾生於外道法不起邪見，悉得安立",
    "T36n1736_048:0374c13": "正覺道中。願我右手著地之時，猶如世尊",
    "T36n1736_048:0374c14": "坐金剛座，右手指地，震動現瑞證大菩提。",
    "T36n1736_048:0374c15": "我今亦爾，共諸眾生同證覺道，願我左手著",
    "T36n1736_048:0374c16": "地之時，令諸眾生離諸外道，難調伏者",
    "T36n1736_048:0374c17": "以四攝法而攝取之令入正道。願我首頂",
    "T36n1736_048:0374c18": "著地之時，令諸眾生離憍慢心，悉得成就",
    "T36n1736_048:0374c19": "無見頂相。」餘義可思。疏「言勸請者」，此牒第",
    "T36n1736_048:0374c20": "三行也。下疏解釋。「除謗法」下，先明成益。二「聲",
    "T36n1736_048:0374c21": "聞自度」下，來意。三「此文略」下，辯相。疏「智論復",
    "T36n1736_048:0374c22": "加請佛住世」者，如《十住毘婆沙》亦請住世，",
    "T36n1736_048:0374c23": "云「十方一切佛，現在成道者，我請轉法輪，",
    "T36n1736_048:0374c24": "安樂諸眾生。十方一切佛，若欲捨壽命，我",
    "T36n1736_048:0374c25": "今頭面禮，勸請令久住。」疏「占察經」等者，經",
    "T36n1736_048:0374c26": "具五懺悔。勸請云「唯願十方一切菩薩，未成",
    "T36n1736_048:0374c27": "正覺者願速成正覺，已成正覺者願常住世，",
    "T36n1736_048:0374c28": "轉正法輪不入涅槃。」釋曰：即具三也。疏「次",
    "T36n1736_048:0374c29": "句因聞法故」下，即經自辯勸請成益。「了相",
    "T36n1736_048:0375a01": "作意」等，即七作意，義如三地釋。疏「言隨喜者」，",
    "T36n1736_048:0375a02": "此明第四行也。「為慶」下，釋。先明行名、二「除",
    "T36n1736_048:0375a03": "嫉」下行益、三「然十住」下辯相。然《智論》多同《十",
    "T36n1736_048:0375a04": "住婆沙》。《婆沙論》云「所有布施福，持戒修禪定，",
    "T36n1736_048:0375a05": "從身口意生，去來今所有，習學三乘人，具",
    "T36n1736_048:0375a06": "足一乘者，一切凡夫福，皆隨而歡喜。」釋曰：其",
    "T36n1736_048:0375a07": "初三句通三世佛也。疏「大品隨喜」下，重示",
    "T36n1736_048:0375a08": "隨喜成益，釋上平等善根功德。初引《大品》，",
    "T36n1736_048:0375a09": "即第十七。次引《法華》，即第六經〈隨喜功德",
    "T36n1736_048:0375a10": "品〉第十八「爾時彌勒菩薩白佛言：『世尊！若有",
    "T36n1736_048:0375a11": "聞是法華經隨喜者，為得幾所福？』而說",
    "T36n1736_048:0375a12": "偈言：『世尊滅度後，其有聞是經，若能隨喜者，",
    "T36n1736_048:0375a13": "為得幾所福？』」經答文廣，今當略引。謂有人",
    "T36n1736_048:0375a14": "於會中聞是《法華經》隨喜已，從法會出，至",
    "T36n1736_048:0375a15": "於餘處轉為人說。是第二人聞已，復轉為第",
    "T36n1736_048:0375a16": "三人說。如是展轉至第五十，其第五十善",
    "T36n1736_048:0375a17": "男子善女人所得功德，今當說之。若四百萬",
    "T36n1736_048:0375a18": "億阿僧祇世界，六趣四生充滿其中。有人求",
    "T36n1736_048:0375a19": "福，一一眾生與滿閻浮金銀瑠璃、𤥭璖碼",
    "T36n1736_048:0375a20": "碯、珊瑚琥珀，乃至象馬車乘、奴婢人民、七寶",
    "T36n1736_048:0375a21": "樓閣。比第五十人聞《法華經》隨喜功德，百",
    "T36n1736_048:0375a22": "分不及一，乃至算數譬喻所不能知。下結",
    "T36n1736_048:0375a23": "云「何況最初於會中聞而隨喜者。」釋曰：此",
    "T36n1736_048:0375a24": "顯功德多。從「此據隨喜如來權實功德」者，疏",
    "T36n1736_048:0375a25": "出得多所以。《大品》但通明隨喜之福，今就",
    "T36n1736_048:0375a26": "所隨喜中分其勝劣，勝境隨喜其福更多。",
    "T36n1736_048:0375a27": "言「權實功德」者，即是《法華經》。故經云「此法華",
    "T36n1736_048:0375a28": "經開方便門也，示真實相實也。如來智慧甚深",
    "T36n1736_048:0375a29": "無量實也，其智慧門難解難入權也。」「於一佛乘，分",
    "T36n1736_048:0375b01": "別說三」，從實開權也。「十方佛土中，唯有一乘",
    "T36n1736_048:0375b02": "法，無二亦無三」，會三歸一、會權歸實也。「世",
    "T36n1736_048:0375b03": "尊法久後，要當說真實」，實也。「佛以方便力，",
    "T36n1736_048:0375b04": "示以三乘教」，權也。二十八品三周之文，但",
    "T36n1736_048:0375b05": "顯如來權實知見。昔人云：「此華不有則已，有",
    "T36n1736_048:0375b06": "則華實雙含。此經不說則已，說則權實雙辨。」",
    "T36n1736_048:0375b07": "明知《法華》不出權實功德耳。既窮終極唱難",
    "T36n1736_048:0375b08": "信難解，今能隨喜，故德難量。最初聞人，近",
    "T36n1736_048:0375b09": "獲六根清淨，遠則速成佛果，故云其福更",
    "T36n1736_048:0375b10": "多。疏「然佛是除罪勝緣」下，第三料揀。於中",
    "T36n1736_048:0375b11": "曲有三門：一明次第、二「然禮等五果」下辨",
    "T36n1736_048:0375b12": "果報、三「約教」下約教揀定。言「可思」者，如",
    "T36n1736_048:0375b13": "前禮佛十重，初二非儀，令其知非，故辨之",
    "T36n1736_048:0375b14": "耳。三通權小。四是始教，順空義故。五是終教，",
    "T36n1736_048:0375b15": "通事理故。六七頓教，但禮心佛，無禮禮故。",
    "T36n1736_048:0375b16": "八通終教，同教一乘故。後三合成圓教。八",
    "T36n1736_048:0375b17": "是能禮，一具一切故。九融深淺，事隨理融，",
    "T36n1736_048:0375b18": "事事無礙故。而言攝前六者，二非儀故。但",
    "T36n1736_048:0375b19": "禮心佛，十重重無盡故。下經云「一毛孔中悉",
    "T36n1736_048:0375b20": "明見，不思議數無量佛。一切毛孔皆如是，普",
    "T36n1736_048:0375b21": "禮一切世間燈。舉身次第恭敬禮，如是無",
    "T36n1736_048:0375b22": "邊諸最勝。亦以言辭普稱讚，窮盡未來一切",
    "T36n1736_048:0375b23": "劫。一如來所供養具，其數無量等眾生」等。",
    "T36n1736_048:0375b24": "又〈普賢行〉云「於一微塵中，見一切諸佛，菩薩",
    "T36n1736_048:0375b25": "眾圍繞，法界塵亦然。一一如來所，一切剎塵",
    "T36n1736_048:0375b26": "禮」等。若依此禮，一禮則無有盡功德，豈可",
    "T36n1736_048:0375b27": "量哉？餘之七門，可以思準。不入斯觀，徒",
    "T36n1736_048:0375b28": "自疲勞。疏「又此二段之中具足十八圓滿」，",
    "T36n1736_048:0375b29": "依《佛地經論》，此十八種，〈華藏品〉中已具列釋。",
    "T36n1736_048:0375c01": "今經文具，疏但隨文配屬，難則釋之。今鈔重",
    "T36n1736_048:0375c02": "依彼經論牒經配屬。論云「經曰『薄伽梵住",
    "T36n1736_048:0375c03": "最勝光曜七寶莊嚴，放大光明，普照一切無",
    "T36n1736_048:0375c04": "邊世界此上顯色圓滿。無量方所妙飾間列形色圓滿，周圓",
    "T36n1736_048:0375c05": "無際其量難測分量圓滿，超過三界所行之處方所",
    "T36n1736_048:0375c06": "圓滿，勝出世間善根所起因圓滿也，最極自在淨識為",
    "T36n1736_048:0375c07": "相果圓滿也。如來所都主圓滿，諸大菩薩眾所共雲",
    "T36n1736_048:0375c08": "集輔翼圓滿，無量天龍人非人等常所翼從眷屬圓滿。",
    "T36n1736_048:0375c09": "廣大法味喜樂所持住持圓滿，作諸眾生一切義利",
    "T36n1736_048:0375c10": "事業圓滿，滅諸煩惱災橫纏垢攝益圓滿，遠離眾魔無畏圓滿，",
    "T36n1736_048:0375c11": "過諸莊嚴如來莊嚴之所依處依處圓滿，大念慧",
    "T36n1736_048:0375c12": "行以為遊路即路圓滿，大止妙觀以為一乘乘圓滿也，",
    "T36n1736_048:0375c13": "大空無相無願解脫為所入門門圓滿也，無量功德",
    "T36n1736_048:0375c14": "眾所莊嚴。大寶華王眾所建立依持圓滿大宮殿",
    "T36n1736_048:0375c15": "中。』」論曰「此顯如來住處圓滿。謂佛淨土由十",
    "T36n1736_048:0375c16": "八圓滿淨事故，說名圓滿。」次列十八圓滿",
    "T36n1736_048:0375c17": "竟，下結云「如是十八圓滿，即此圓滿。所莊",
    "T36n1736_048:0375c18": "嚴宮殿，名佛淨土。佛住如是大宮殿中說",
    "T36n1736_048:0375c19": "此契經。」釋曰：下隨疏釋，依今經次，釋義即",
    "T36n1736_048:0375c20": "彼論廣釋之文。疏「今初先舉時辨處」下，於",
    "T36n1736_048:0375c21": "此總中，「數多」者，佛所莊嚴廣大剎，等於一",
    "T36n1736_048:0375c22": "切微塵數故。其中已有圓滿之相。如「方處間",
    "T36n1736_048:0375c23": "列」，即方處圓滿；「無分量故」者，即分量圓滿。",
    "T36n1736_048:0375c24": "「淨識所現」者，唯佛窮故。謂賴耶淨識現於自",
    "T36n1736_048:0375c25": "受用土，第七淨識現他受用土，餘五淨識現",
    "T36n1736_048:0375c26": "變化土。「唯佛窮」者，八識轉智唯佛窮故。登地",
    "T36n1736_048:0375c27": "分見，見他受用故。雖含有別，意皆是總。疏",
    "T36n1736_048:0375c28": "「初辨因滿」下，總明。「初句亦總」下，別，別有五",
    "T36n1736_048:0375c29": "句。亦總亦別，即清淨業行所流所引。亦總下",
    "T36n1736_048:0376a01": "中自利行業親招為「所流」，利他行業與物",
    "T36n1736_048:0376a02": "為緣故云「所引」，故釋云「隨業現故」。此業即",
    "T36n1736_048:0376a03": "所化者業，以菩薩眾生之業為因，親感他",
    "T36n1736_048:0376a04": "受用變化之土。如來利他為增上緣，隨他眾",
    "T36n1736_048:0376a05": "生之業成，故云引也。泉能成池，名為所流。",
    "T36n1736_048:0376a06": "鑿池引水，水名所引。正同於〈世界品〉引生",
    "T36n1736_048:0376a07": "公義，行致淨土，非造之也；造於土者，眾",
    "T36n1736_048:0376a08": "生類矣。疏「別則唯約受用土」下，釋上亦別",
    "T36n1736_048:0376a09": "之言。於中三：初總明、二引論成立二因之",
    "T36n1736_048:0376a10": "義、三示二因之體。今初，因緣親生曰流，增",
    "T36n1736_048:0376a11": "上緣踈為引。疏「故佛地論」下，第二引論",
    "T36n1736_048:0376a12": "成立二因之義。此中有三義：一唯立因緣，",
    "T36n1736_048:0376a13": "此已含二法：一如來淨識、二無漏善，合二",
    "T36n1736_048:0376a14": "為因，亦同多聞熏習與阿賴耶中解性合",
    "T36n1736_048:0376a15": "之為因也。然引論猶略，若具應云：謂大宮",
    "T36n1736_048:0376a16": "殿，用出世間無分別智後得智善根為因。",
    "T36n1736_048:0376a17": "而得生起，非是無因，非大自在等而為其",
    "T36n1736_048:0376a18": "因。乃至云：此用本來無分別智後得無漏善",
    "T36n1736_048:0376a19": "法種子，三無數劫修令增廣，為此淨土變現",
    "T36n1736_048:0376a20": "生因。此佛淨土，如來識中無漏善根為因而",
    "T36n1736_048:0376a21": "生。則具修生、本有二法合為因緣也。二云",
    "T36n1736_048:0376a22": "「有義但是增上緣生」下，出所以云以外法",
    "T36n1736_048:0376a23": "故。謂以識生識可是因緣，外生淨土那是",
    "T36n1736_048:0376a24": "因緣？外土即為增上果，故是增上緣。三云「有",
    "T36n1736_048:0376a25": "義亦是因緣」下，雙立。非謂但取因緣，亦取",
    "T36n1736_048:0376a26": "增上，亦取因緣，故云亦是親能生，故出因",
    "T36n1736_048:0376a27": "緣義。「若不爾」下，反難。成立一切外法，皆因",
    "T36n1736_048:0376a28": "內法熏習為因，明有因緣，故云「不爾，應無",
    "T36n1736_048:0376a29": "因緣。無則非理。」次云「外法相望無因緣故」",
    "T36n1736_048:0376b01": "者，正成上義。將第一師義難第二師。汝",
    "T36n1736_048:0376b02": "已外法故唯增上緣，外法則不得立於因",
    "T36n1736_048:0376b03": "緣。今謂外假內熏，明有因緣。若爾，內熏其",
    "T36n1736_048:0376b04": "外，既非自類，何名因緣？境全心變，即八識",
    "T36n1736_048:0376b05": "相分，亦離心，亦因緣矣。「意以後義為正」，四",
    "T36n1736_048:0376b06": "疏家斷取也，兼顯是通二義。疏「有云感報",
    "T36n1736_048:0376b07": "淨土以四塵種子而為正因」下，出二因",
    "T36n1736_048:0376b08": "體。四塵種子全在識中，即八識中相分種也。",
    "T36n1736_048:0376b09": "言「或以自利後得」者，上言六度萬行則通二",
    "T36n1736_048:0376b10": "利。此依唯識別義，以利他後得為他受用",
    "T36n1736_048:0376b11": "變化土緣，故用自利後得為自受用土緣",
    "T36n1736_048:0376b12": "也。疏「依此經宗」下，正異前文唯取自利",
    "T36n1736_048:0376b13": "為自受用緣，故二利之行同取他受用之",
    "T36n1736_048:0376b14": "土。從「以皆是」下，出互通所以，故指如〈世界",
    "T36n1736_048:0376b15": "品〉。〈問明品〉賢首章中亦以明矣。餘可思準。",
    "T36n1736_048:0376b16": "疏「現作一切有情一切義利」者，即《佛地論》",
    "T36n1736_048:0376b17": "文，但略其要。具足，論云「如其淨土任持",
    "T36n1736_048:0376b18": "圓滿，作何事業問也？作諸眾生一切義利引經",
    "T36n1736_048:0376b19": "文總答也，謂於此中能現作一切有情一切義",
    "T36n1736_048:0376b20": "利，或生一切有情自作義利」等。然十八圓滿",
    "T36n1736_048:0376b21": "皆初假問生起，次引經答，三以論釋，又",
    "T36n1736_048:0376b22": "皆約宮殿上明。今之所明，乃通說耳。以問",
    "T36n1736_048:0376b23": "易知，故並不出。疏「從初得佛」下，即《唯識論》",
    "T36n1736_048:0376b24": "文。然論云「相續變為純淨佛土」，今無「變」字，",
    "T36n1736_048:0376b25": "乃是義釋，謂雖復相續變化，不同他受用",
    "T36n1736_048:0376b26": "土前後改變，故不云變。言「橫周法界云",
    "T36n1736_048:0376b27": "無際」者，即《唯識論》前所引論，後云周圓無際，",
    "T36n1736_048:0376b28": "《佛地經》中同《佛地論》。又云無際者，謂無長短",
    "T36n1736_048:0376b29": "等，分齊相難測故。下說他受用，並如〈世界",
    "T36n1736_048:0376c01": "品〉。疏「果圓滿」下，引鏡智等，即〈世界品〉。《佛地",
    "T36n1736_048:0376c02": "論》云「最極自在淨識為相」。疏「三無量」下，依",
    "T36n1736_048:0376c03": "持圓滿。疏文分三：初引《佛地經》。二「今文」下，",
    "T36n1736_048:0376c04": "釋文。三「佛地經唯據」下，會《佛地論》。今初。然彼",
    "T36n1736_048:0376c05": "論先問起云「如是淨土門既圓滿，如餘宮殿",
    "T36n1736_048:0376c06": "應有所依，故次須說依持圓滿問起。無量功",
    "T36n1736_048:0376c07": "德眾所莊嚴，大寶華王眾所建立舉經答也。」今疏",
    "T36n1736_048:0376c08": "引經云「為所依持」者，以先無問，後不引",
    "T36n1736_048:0376c09": "釋，故但結歸名耳。後會彼論，於中有二：",
    "T36n1736_048:0376c10": "先出彼論意，以論廣釋，但約華故。論云「謂",
    "T36n1736_048:0376c11": "如地等依風輪等，或如世間宮殿依地，如",
    "T36n1736_048:0376c12": "是淨土無量功德眾所莊嚴。大寶紅蓮華王",
    "T36n1736_048:0376c13": "眾所建立，即紅蓮華大寶所成，如是大寶",
    "T36n1736_048:0376c14": "無量功德眾善所起，於眾寶中勝故名大",
    "T36n1736_048:0376c15": "寶。此紅蓮華於諸華中最為殊勝，故名華",
    "T36n1736_048:0376c16": "王。或此寶華望諸菩薩善根所起紅蓮華最",
    "T36n1736_048:0376c17": "勝，故名為大。佛法王是佛最勝善根所起，故",
    "T36n1736_048:0376c18": "名為王。又此寶華極難得故，名為大；寶華中",
    "T36n1736_048:0376c19": "最勝，故名華王。又此大華非一，或華蘂多故",
    "T36n1736_048:0376c20": "名為眾。」釋曰：此即唯據事也，以將功德莊",
    "T36n1736_048:0376c21": "嚴屬佛故。若將無量功德通理，則佛地亦",
    "T36n1736_048:0376c22": "有佛力任持，故疏云「功德亦通事理」。「如來",
    "T36n1736_048:0376c23": "所都」，全同《佛地經論》。釋曰：謂大宮殿諸佛",
    "T36n1736_048:0376c24": "世尊為主非餘，以殊勝故唯屬世尊。或唯",
    "T36n1736_048:0376c25": "屬世尊住持攝受，非餘所能故。疏「輔翼圓",
    "T36n1736_048:0376c26": "滿」，《佛地論》云「如是淨土，主既圓滿，應有輔",
    "T36n1736_048:0376c27": "翼，主必攝受輔翼故。」輔翼之者，故彼經云",
    "T36n1736_048:0376c28": "「諸大菩薩眾所雲集」。論云「謂大宮殿有無數",
    "T36n1736_048:0376c29": "大菩薩僧所共雲集，諸來朝者名為輔翼。",
    "T36n1736_048:0377a01": "既有如是大菩薩僧常來輔翼，故無怨敵",
    "T36n1736_048:0377a02": "能為違害。諸聲聞等無如是事。」其「眷屬圓",
    "T36n1736_048:0377a03": "滿」，《佛地經》云「無量天龍人非人等常行翼從」。",
    "T36n1736_048:0377a04": "今文無此，故以諸眾攝之。然皆菩薩化作，",
    "T36n1736_048:0377a05": "示淨土不空。即彼論釋妨云：云何淨土超",
    "T36n1736_048:0377a06": "過三界所行之處，而有天等以為眷屬？天",
    "T36n1736_048:0377a07": "等皆是三界攝故。答云：淨識如是攝受變現，",
    "T36n1736_048:0377a08": "為嚴淨土故不相違第一釋也。或為成熟所化",
    "T36n1736_048:0377a09": "有情，示現如是變化種類第二釋也。即《阿彌陀經》",
    "T36n1736_048:0377a10": "云「是諸眾鳥，皆是阿彌陀佛欲令法音宣",
    "T36n1736_048:0377a11": "流變化所作。」論云「或諸菩薩化作無量天龍",
    "T36n1736_048:0377a12": "等身，住淨土中供養佛故第三釋也。或自化身",
    "T36n1736_048:0377a13": "為天龍等，翼從如來。是故無過第四釋也，四義皆示不空爾。」",
    "T36n1736_048:0377a14": "疏「初明方所圓滿」，此即標名。論云「如是淨",
    "T36n1736_048:0377a15": "土分量圓滿，為同三界？為不爾耶問也？超過",
    "T36n1736_048:0377a16": "三界所行之處答也。」論釋云「謂大宮殿處所",
    "T36n1736_048:0377a17": "方域，超過三界所行之處。非如三界自地",
    "T36n1736_048:0377a18": "法愛執為己有，所緣相應二縛隨增，是彼異",
    "T36n1736_048:0377a19": "熟及增上果。如是淨土，非三界愛所執受",
    "T36n1736_048:0377a20": "故，離二縛故，非彼異熟增上果故，如涅槃",
    "T36n1736_048:0377a21": "等超過三界異熟果地。乃至云如是淨土，",
    "T36n1736_048:0377a22": "為三界同一處所？為各別耶問也。有義：別有",
    "T36n1736_048:0377a23": "處說在淨居天，亦有處說在西方等。有義：",
    "T36n1736_048:0377a24": "同處淨土，周圓無有邊際，遍法界故。如實",
    "T36n1736_048:0377a25": "義者，實受用土周遍法界無處不有，不可",
    "T36n1736_048:0377a26": "說言離三界處，亦不可說即三界處。若",
    "T36n1736_048:0377a27": "隨菩薩所宜現者，或有在色界淨居天上，",
    "T36n1736_048:0377a28": "或在西方等，處所不定。」釋曰：今疏直用其",
    "T36n1736_048:0377a29": "要，兼取如實義耳。疏「以三三昧為所入門」",
    "T36n1736_048:0377b01": "者，即義引也。彼經云「空無相無願解脫為",
    "T36n1736_048:0377b02": "所入門」，故疏以經配三門相。言「入不思",
    "T36n1736_048:0377b03": "議三昧通該前後」者，該前明空等為不思",
    "T36n1736_048:0377b04": "議三昧故，該後以三昧等為攝益故。疏「三",
    "T36n1736_048:0377b05": "又此淨業」下，辨攝益相。彼經云「滅諸煩惱",
    "T36n1736_048:0377b06": "災橫纏垢故」，論云「謂於此中遠離一切煩",
    "T36n1736_048:0377b07": "惱纏垢，如是及諸煩惱為諸纏垢。如是即",
    "T36n1736_048:0377b08": "名諸災橫因，煩惱纏垢此中無故，所作災橫",
    "T36n1736_048:0377b09": "此中亦無。」釋曰：離此煩惱等，即名攝益。又現",
    "T36n1736_048:0377b10": "證得解脫，無煩惱災橫纏垢殊勝福智，故",
    "T36n1736_048:0377b11": "名攝益。故疏指上淨業名為攝益。疏「一者",
    "T36n1736_048:0377b12": "形相即形色圓滿」者，彼論雙問云「如是淨土",
    "T36n1736_048:0377b13": "顯色圓滿，形色云何？引經答形色云：無量",
    "T36n1736_048:0377b14": "方所妙飾間列。」論釋云「謂大宮殿，無量妙",
    "T36n1736_048:0377b15": "飾方所間列。言無量者，或殿無量，或處無",
    "T36n1736_048:0377b16": "量。妙慧為光，安布為飾。是故說名妙飾間",
    "T36n1736_048:0377b17": "列。」釋曰：無量相貌間列，即形色也。疏「二無量",
    "T36n1736_048:0377b18": "光色即顯色」者，彼經云「最勝光曜七寶莊嚴，",
    "T36n1736_048:0377b19": "放大光明普照一切無邊世間。」論釋云「謂",
    "T36n1736_048:0377b20": "大宮殿用最勝光曜七寶莊嚴，或寶嚴故最",
    "T36n1736_048:0377b21": "勝光曜於此所重。且言七寶，其實淨土無量",
    "T36n1736_048:0377b22": "妙寶綺飾莊嚴，非世所識，故此經云無量光",
    "T36n1736_048:0377b23": "色。」又論釋放大光明等云「謂大宮殿放大",
    "T36n1736_048:0377b24": "光明普照一切無邊世界。或大宮殿其體周",
    "T36n1736_048:0377b25": "遍無邊世界，故放大光明普照一切。」釋曰：",
    "T36n1736_048:0377b26": "彼經有其二句，今經云「無量光色」則已攝",
    "T36n1736_048:0377b27": "二。無量光者，是彼放無邊光句。無量色者，即",
    "T36n1736_048:0377b28": "初最勝光曜等。疏「住處圓滿」，彼經云「過諸莊",
    "T36n1736_048:0377b29": "嚴如來莊嚴之所依處。」論釋云「謂於此中",
    "T36n1736_048:0377c01": "佛所住處，勝過一切菩薩及餘莊嚴住處，唯",
    "T36n1736_048:0377c02": "是如來妙飾莊嚴為所住處。由勝彼一切莊",
    "T36n1736_048:0377c03": "嚴住處，是故說名住處圓滿。」疏中「以超過一",
    "T36n1736_048:0377c04": "切菩薩」下，即彼論文。經顯處嚴，在文極顯。",
    "T36n1736_048:0377c05": "疏「亦可并前總標通結上來十八圓滿」等",
    "T36n1736_048:0377c06": "者，上來過去有二、未來有九、現在有三，但",
    "T36n1736_048:0377c07": "有十四。下人寶中有五事業，分佛菩薩，遂",
    "T36n1736_048:0377c08": "即重出。除餘，重出十八，云何攝耶？今總標",
    "T36n1736_048:0377c09": "文為主圓滿，以言佛土故。別中二十九句",
    "T36n1736_048:0377c10": "有十七圓滿，一莊嚴。二清淨，為因圓滿。《佛",
    "T36n1736_048:0377c11": "地經》云「超出世間善根所生」。今以清淨，故",
    "T36n1736_048:0377c12": "為出世。以其莊嚴為所起嚴，萬善嚴故。三",
    "T36n1736_048:0377c13": "四事業，平等妙好故。五即是路，大念慧行為",
    "T36n1736_048:0377c14": "威德故。六七住處廣大安樂。八即輔翼叵",
    "T36n1736_048:0377c15": "壞。九眷屬無盡。十分量無量。十一依持不",
    "T36n1736_048:0377c16": "動。十二無畏名同。十三顯色光明。十四無",
    "T36n1736_048:0377c17": "違。十五可愛皆攝益圓滿，無煩惱災橫之違",
    "T36n1736_048:0377c18": "故可愛也。十六照明。十七嚴好皆果，最極清",
    "T36n1736_048:0377c19": "淨為其相故。十八精麗。十九妙巧。二十第",
    "T36n1736_048:0377c20": "一皆依持，無量功德眾所莊嚴，大寶華王眾",
    "T36n1736_048:0377c21": "所建立故。二十一二三四皆門圓滿，三解脫",
    "T36n1736_048:0377c22": "門為最勝等故。二十五六皆乘大止妙觀，為",
    "T36n1736_048:0377c23": "無上等故。二十七無等。二十八無比。二十九",
    "T36n1736_048:0377c24": "無譬喻皆方所，以遍法界性不並真，無比",
    "T36n1736_048:0377c25": "對故。經旨多含，略為此配，未必要爾。故疏",
    "T36n1736_048:0377c26": "略示「令如理思」。疏「大念慧行為所遊路」，即《佛",
    "T36n1736_048:0377c27": "地經》文。言「路即道之異名」者，是彼論釋。彼",
    "T36n1736_048:0377c28": "論具云「謂此中大念大慧及以大行，為所遊",
    "T36n1736_048:0377c29": "履，故名遊路，是道異名。聞所成慧名為大",
    "T36n1736_048:0378a01": "念，聞已記持無離義故。思所成慧名為大",
    "T36n1736_048:0378a02": "慧，依理審思得決定故。修所成慧名為大",
    "T36n1736_048:0378a03": "行，由修習力緣真理故。大者，念等緣大乘",
    "T36n1736_048:0378a04": "法而生起故，彼所攝故。履三妙慧，淨土往還，",
    "T36n1736_048:0378a05": "故名遊路。」此說菩薩因三妙慧得入淨土，",
    "T36n1736_048:0378a06": "故名遊路。疏「七念」等者，尋常六念加念眾",
    "T36n1736_048:0378a07": "生耳。疏「上辨佛業」者，《佛地經》但云「作諸眾",
    "T36n1736_048:0378a08": "生一切義利」。論先問云：如是淨土，任持圓滿",
    "T36n1736_048:0378a09": "作何事業？即引向經，論云「謂於此中即能",
    "T36n1736_048:0378a10": "現作一切有情一切義利，或令一切有情自",
    "T36n1736_048:0378a11": "作一切義利」等。今經上明一切諸佛於中",
    "T36n1736_048:0378a12": "成道，故是佛業。今明菩薩常作佛事，故是",
    "T36n1736_048:0378a13": "菩薩業。疏「大止妙觀為所乘故」者，即《佛地經》",
    "T36n1736_048:0378a14": "文。論釋云「止謂奢摩他，觀謂般若。」大義如",
    "T36n1736_048:0378a15": "前大念中緣大乘故，此二等運，故名乘。乘",
    "T36n1736_048:0378a16": "止與觀，隨其所應行前道路。疏「無畏圓滿」，",
    "T36n1736_048:0378a17": "彼經云「遠離眾魔」，論云「謂以此中遠離一",
    "T36n1736_048:0378a18": "切煩惱蘊死及以天魔，或令他人遠離四魔。",
    "T36n1736_048:0378a19": "如是四種是怖畏因，由是能生諸怖畏故。",
    "T36n1736_048:0378a20": "此中無彼，故名無畏。」疏「即任持圓滿」者，彼經",
    "T36n1736_048:0378a21": "文云「廣大法味喜樂所持」，疏即論釋也。此文",
    "T36n1736_048:0378a22": "猶略，具云「謂於此中大乘法味喜樂所持，",
    "T36n1736_048:0378a23": "食能令住，住是持義。乃至云此淨土中諸佛",
    "T36n1736_048:0378a24": "後得無漏之智，能說能持，受大乘法味，生",
    "T36n1736_048:0378a25": "大喜樂。又正體智受真如味，生大喜樂，能",
    "T36n1736_048:0378a26": "任持身命不斷壞故。」長養善法，故名為",
    "T36n1736_048:0378a27": "食。在文可知。疏「亦一乘」者，以大止妙觀",
    "T36n1736_048:0378a28": "為熏修故。疏「此之二段反覆相成」者，由見",
    "T36n1736_048:0378a29": "實故離妄，如見杌則不見鬼；由離妄故",
    "T36n1736_048:0378b01": "見實，若無鬼見，是見木故。疏「思所起者謂",
    "T36n1736_048:0378b02": "身語業」者，《俱舍》云「世別由業生，思及思所作。」",
    "T36n1736_048:0378b03": "思即是意業所作，謂身語故。九地廣明。疏「以",
    "T36n1736_048:0378b04": "即空故」下，此有三義釋不壞因果。初同",
    "T36n1736_048:0378b05": "《淨名》「色即是空，非色滅空」故，此約空觀；二",
    "T36n1736_048:0378b06": "不礙存故，即假觀；三不壞假名說實相故，二",
    "T36n1736_048:0378b07": "義雙照為中道觀。疏「俱空叵得」，即上云「有諍",
    "T36n1736_048:0378b08": "說生死，無諍說涅槃，生死及涅槃，二俱不可",
    "T36n1736_048:0378b09": "得。」此約性空，下約顯實。疏「故楞伽云遠離",
    "T36n1736_048:0378b10": "覺所覺」，前已引竟。疏「文殊問云」下，亦前已引。",
    "T36n1736_048:0378b11": "影公，即《中論疏》。疏「一無眾生離眾生垢故」",
    "T36n1736_048:0378b12": "者，多同《淨名》，即目連章中「淨名云：『夫說法",
    "T36n1736_048:0378b13": "者當如法說，法無眾生，離眾生垢故。法無",
    "T36n1736_048:0378b14": "有我，離我垢故。法無壽命，離生死故。法",
    "T36n1736_048:0378b15": "無有人，前後際斷故。』」釋曰：上四句我空故，",
    "T36n1736_048:0378b16": "故疏取之。此四，即《金剛》無我、無人、無眾生、無",
    "T36n1736_048:0378b17": "壽者。今經辨次，不同二經，皆明無定前後",
    "T36n1736_048:0378b18": "也。名亦小異，以作者當我，以補特伽羅當",
    "T36n1736_048:0378b19": "人。若釋義者，人我等相十行已具。空之所以，",
    "T36n1736_048:0378b20": "亦如前辨。今取彼經意，案今文釋。一法無",
    "T36n1736_048:0378b21": "眾生者，已無眾生為法，故遠公云：「正明理",
    "T36n1736_048:0378b22": "無其所無，有三：一無橫計神我、二於假名",
    "T36n1736_048:0378b23": "眾生無有定性、三無假名眾生之相。此等",
    "T36n1736_048:0378b24": "皆是虛妄分別。相有理無，餘門類爾。」離眾生",
    "T36n1736_048:0378b25": "垢者，破情顯理，取我之心名眾生垢。生公",
    "T36n1736_048:0378b26": "亦云：「若得見理，垢情必盡。以離垢驗之，知",
    "T36n1736_048:0378b27": "無眾生也。」二法無壽命，正明理無。離生死",
    "T36n1736_048:0378b28": "故，釋成上義。無壽命，謂色心連持從生至",
    "T36n1736_048:0378b29": "死，本無生死，何有壽命？又壽命為生死之",
    "T36n1736_048:0378c01": "果，若有實者，不合得離；今有永離之人，明",
    "T36n1736_048:0378c02": "本無矣。三無有我者，理本無也，離我垢故。釋",
    "T36n1736_048:0378c03": "成上義，一同初句。四數取趣，《淨名》為人，《智",
    "T36n1736_048:0378c04": "論》云「能造善惡，行人法故，取於諸趣三際",
    "T36n1736_048:0378c05": "輪迴。」本無數取者，何有前後際耶？又若定",
    "T36n1736_048:0378c06": "有者，不應聖人斷前後際，今聖有斷，明無",
    "T36n1736_048:0378c07": "有人能數取也。疏「螺髻」，亦是《淨名》，前已引竟。",
    "T36n1736_048:0378c08": "餘即可知。第六迴向。疏「今初牒名徵起」，中",
    "T36n1736_048:0378c09": "六：一總釋名、二「本分」下會前文、三「本業」下",
    "T36n1736_048:0378c10": "會他經、四「此約」下別顯得名、五「亦可名為」下",
    "T36n1736_048:0378c11": "會六釋、六「即以無礙」下出體性。疏「千乘之",
    "T36n1736_048:0378c12": "國」者，古以一城出革車一乘，千乘之國，其地",
    "T36n1736_048:0378c13": "千城也。乘即車乘，謂以皮裏車。革即皮也，生",
    "T36n1736_048:0378c14": "曰革、熟曰韋。每乘管卒七十二人。疏「則一",
    "T36n1736_048:0378c15": "洲已去」者，輪王有四，鐵輪即王一州故。疏",
    "T36n1736_048:0378c16": "「二等教十善」者，夫輪王以十善化世故。",
    "T36n1736_048:0378c17": "疏「具八異熟是增上生」者，即《瑜伽論》三十",
    "T36n1736_048:0378c18": "六，〈淨行品〉已辨。疏「別中若望迴向」下，疏文有",
    "T36n1736_048:0378c19": "四：一舉其都數。二「於中前二十七」下，以內",
    "T36n1736_048:0378c20": "外料揀，即一切施中二門明義。三「又前二十",
    "T36n1736_048:0378c21": "七」下，以四等料揀，喜捨二行在下總句中。",
    "T36n1736_048:0378c22": "四「又代命救殘害男刑」下，以三施料揀，即",
    "T36n1736_048:0378c23": "一切施也。疏「所謂」下，別顯，中三：一彰所攝之",
    "T36n1736_048:0378c24": "法；二「言善攝」下，總釋善攝；三「謂捨住著」下，",
    "T36n1736_048:0378c25": "釋隨順善根，略舉六度總結萬行。疏「第二",
    "T36n1736_048:0378c26": "依標廣顯」，於中四：一總相辨異。二「然其都",
    "T36n1736_048:0378c27": "門」下，正出八十六十所以，以開合有無故。三",
    "T36n1736_048:0378c28": "「昔光統」下，辨成法門。四「此上且約」下，總",
    "T36n1736_048:0378c29": "結無量。於中三：初引文成多；次「實則」下，",
    "T36n1736_048:0379a01": "出其本意，以皆成事事無礙重重之行；後",
    "T36n1736_048:0379a02": "「故知六十」下，結示文旨。疏「然阿含唯識食",
    "T36n1736_048:0379a03": "總有四」者，《唯識》第四云「謂契經說食有四",
    "T36n1736_048:0379a04": "種：一段食即分段義，變壞為相，謂欲界繫香味觸",
    "T36n1736_048:0379a05": "三，於變壞時能為食事但觸所得。由此色處非",
    "T36n1736_048:0379a06": "段食攝，以變壞時色無用故戀壞不益眼根故。又色麁著，與",
    "T36n1736_048:0379a07": "眼相離方能有用，不與眼合故非是食也。問：此三為食，為對自根亦對餘根？答：先資身根為資養",
    "T36n1736_048:0379a08": "也，後資餘根發識明利。二觸食，觸境為相即心所觸為此餘體，",
    "T36n1736_048:0379a09": "謂有漏觸纔取境時，攝受喜等能為食事",
    "T36n1736_048:0379a10": "此正顯也。此觸雖與諸識相應七八觸境細故，不攝喜樂等故，",
    "T36n1736_048:0379a11": "屬六識者，食義偏勝。觸麁顯境，攝受喜樂",
    "T36n1736_048:0379a12": "及順益捨，資養勝故。三思食，希望為相",
    "T36n1736_048:0379a13": "唯取與欲俱思，謂有漏思與欲俱轉，希可愛境，能",
    "T36n1736_048:0379a14": "為食事。此思雖與諸識相應，屬意識者，食",
    "T36n1736_048:0379a15": "義偏勝，意識於境希望勝故。四者識食，執持",
    "T36n1736_048:0379a16": "為相，謂有漏識由段觸思勢力增長，能為",
    "T36n1736_048:0379a17": "食事。此識雖通諸識自體，而第八識食義偏",
    "T36n1736_048:0379a18": "勝，一類相續執持勝故。」釋曰：此三食勢增長，",
    "T36n1736_048:0379a19": "此識亦長養諸根大種，能為食事。由是《集",
    "T36n1736_048:0379a20": "論》說彼四食，三蘊五處十一界攝。釋曰：段食",
    "T36n1736_048:0379a21": "是色，觸思是行，識食如名。段是香味觸三",
    "T36n1736_048:0379a22": "處，思是法處，識是意處。段攝三界，觸思法",
    "T36n1736_048:0379a23": "界，識七心界。論「此四能持有情身命令不",
    "T36n1736_048:0379a24": "斷壞，故名為食。」餘如彼論。而列段食居",
    "T36n1736_048:0379a25": "其後者，前三有漏通於三界，段唯欲界故。",
    "T36n1736_048:0379a26": "又順經翻，最在後故。疏「說出世食有其",
    "T36n1736_048:0379a27": "五種」者，然上云阿含，即《雜阿含》。連說九食，",
    "T36n1736_048:0379a28": "前四世間、後五出世。一禪悅食者，禪定資神",
    "T36n1736_048:0379a29": "輕安適悅，即為食義。然其五食既云出世，通",
    "T36n1736_048:0379b01": "資法身。二願力，任持出世之法，法身增長，",
    "T36n1736_048:0379b02": "即為食義。三念力明記，聖道現前故。四解",
    "T36n1736_048:0379b03": "脫除障，居然資益。五法喜內充，攝喜樂故。",
    "T36n1736_048:0379b04": "疏下翻方出食義。一翻前思成第三念，以",
    "T36n1736_048:0379b05": "經云智慧釋成於念，念慧隣故，出其所",
    "T36n1736_048:0379b06": "以。亦如四念，慧為體故，隣近名念。二翻觸",
    "T36n1736_048:0379b07": "成第五兼於第四。三翻識成第一。四翻段",
    "T36n1736_048:0379b08": "成第二願食。言摶者，尚依古譯。今以飲水",
    "T36n1736_048:0379b09": "等亦是段食，不可摶握，故譯為段，形段分",
    "T36n1736_048:0379b10": "段而食故。疏「一如飲無間」，此即敵體相似。斷",
    "T36n1736_048:0379b11": "世渴愛常求佛智，即惑翻也。得法喜樂等，即",
    "T36n1736_048:0379b12": "順也。入海霔雨，即同水義也。下諸門中體勢",
    "T36n1736_048:0379b13": "亦爾，隨時解釋。疏「經說佛大牙後」等者，即",
    "T36n1736_048:0379b14": "《涅槃》十四，其施食等亦皆發願，各是一事，與",
    "T36n1736_048:0379b15": "此大同不能繁引。疏「義通馬」等者，以梵語",
    "T36n1736_048:0379b16": "通呼車乘云野余我切囊，若別呼車云奢羯",
    "T36n1736_048:0379b17": "吒，若呼車輅云曷羅他。此云野囊，明是車",
    "T36n1736_048:0379b18": "乘，故通馬等。下第十六即單是車，以梵云",
    "T36n1736_048:0379b19": "奢羯吒故。疏「涅槃第九譬如蓮華」下，即〈如",
    "T36n1736_048:0379b20": "來性品〉廣歎涅槃之德，疏但舉喻。彼合文云",
    "T36n1736_048:0379b21": "「一切眾生亦復如是，若得見聞大涅槃，自",
    "T36n1736_048:0379b22": "未發心者皆悉發心，為菩提因。是故我說",
    "T36n1736_048:0379b23": "大涅槃光所入毛孔必為妙因。彼一闡提雖",
    "T36n1736_048:0379b24": "有佛性，而為無量罪垢所纏，不能得出，",
    "T36n1736_048:0379b25": "如蠶處繭。」以其合文第一疏已用，今但要",
    "T36n1736_048:0379b26": "喻耳。疏「九月光開青蓮」，引《涅槃》二十者，",
    "T36n1736_048:0379b27": "即〈梵行品〉耆婆為阿闍世王說。因世尊入",
    "T36n1736_048:0379b28": "月愛三昧放光照王，王問其故，耆婆答云：",
    "T36n1736_048:0379b29": "「此是如來入月愛三昧放光。」王問云：「何等",
    "T36n1736_048:0379c01": "名為月愛三昧？」耆婆答言：「譬如月光，能令",
    "T36n1736_048:0379c02": "一切優鉢羅華開敷鮮榮。月愛三昧亦復如",
    "T36n1736_048:0379c03": "是，能令眾生善心開敷。」下即廣說。今但取",
    "T36n1736_048:0379c04": "月開青蓮耳。合以佛智為月，行為蓮開。疏",
    "T36n1736_048:0379c05": "「或以纓身」者，在身曰纓，在首曰鬘。纓乃鬘",
    "T36n1736_048:0379c06": "類，皆結華成，因便故來。疏「然準瑜伽賢首",
    "T36n1736_048:0379c07": "皆明施燈」等者，《瑜伽》文廣，事亦可知。賢首偈",
    "T36n1736_048:0379c08": "云「又放光名眼清淨，能令盲者見眾色。以",
    "T36n1736_048:0379c09": "燈施佛及佛塔，是故得成此光明。」疏「然燈",
    "T36n1736_048:0379c10": "功德經」者，亦名施燈功德，唯有一卷。前廣",
    "T36n1736_048:0379c11": "說施燈所獲功德，近後偈云「於彼佛塔施",
    "T36n1736_048:0379c12": "燈已，其人身光如日照，牟尼牛王清淨眼，",
    "T36n1736_048:0379c13": "以好燈明照彼塔，得於無漏無上道，其身",
    "T36n1736_048:0379c14": "光明照十方，見四真諦具十力，不共之法",
    "T36n1736_048:0379c15": "亦究竟，得遍見眼成善逝，此果皆由布施",
    "T36n1736_048:0379c16": "燈。」釋曰：此明至極功德。次有偈校量云「設",
    "T36n1736_048:0379c17": "令一切諸眾生，昔曾供養無量佛，具大威",
    "T36n1736_048:0379c18": "德見實義，億劫來成緣覺道。十方所有諸",
    "T36n1736_048:0379c19": "世界，悉布燈明無有餘，以是世界諸燈鬘，",
    "T36n1736_048:0379c20": "若人信心供養彼，是人如是修供養，於無",
    "T36n1736_048:0379c21": "量劫常不斷。若人一燈供養佛，得福過前",
    "T36n1736_048:0379c22": "無有量。燈油譬如大海水，其炷猶如須彌",
    "T36n1736_048:0379c23": "山，有人能然如是燈，遍照一切諸世界，是",
    "T36n1736_048:0379c24": "人深心懷敬信，其志唯求緣覺道，十方遍置",
    "T36n1736_048:0379c25": "如是燈，一心恭敬而供養。若人發於菩提",
    "T36n1736_048:0379c26": "心，手執草炬暫供佛，是人得福過於彼，我",
    "T36n1736_048:0379c27": "見實義作是說。」釋曰：案上經文以佛德難",
    "T36n1736_048:0379c28": "思，故舉廣供辟支不及佛塔，非令發願。",
    "T36n1736_048:0379c29": "今取下七十八大願為炷，大悲為油等例",
    "T36n1736_048:0380a01": "之，應廣發願，令其事理皆廣大耳。",
    "T36n1736_048:0380a02": "大方廣佛華嚴經隨疏演義鈔卷第四十八"
}