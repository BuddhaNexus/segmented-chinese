{
    "T22n1428_006:0601c02": "四分律卷第六(初分之六)",
    "T22n1428_006:0601c04": "姚秦罽賓三藏佛陀耶舍",
    "T22n1428_006:0601c05": "共竺佛念等譯",
    "T22n1428_006:0601c06": "三十捨墮法之一",
    "T22n1428_006:0601c07": "◎爾時佛在舍衛國祇樹給孤獨園，世尊聽",
    "T22n1428_006:0601c08": "諸比丘持三衣，不得長。時六群比丘畜長",
    "T22n1428_006:0601c09": "衣，或早起衣、或中時衣、或晡時衣，彼常經營",
    "T22n1428_006:0601c10": "莊嚴如是衣服藏舉。諸比丘見已，語六群比",
    "T22n1428_006:0601c11": "丘言：「佛聽持三衣，不得長。此是誰衣？」答",
    "T22n1428_006:0601c12": "曰：「是我等長衣。」諸比丘聞，其中有少欲知足、",
    "T22n1428_006:0601c13": "行頭陀、樂學戒、知慚愧者，嫌責六群比",
    "T22n1428_006:0601c14": "丘言：「如來聽持三衣，汝等云何畜長衣，早",
    "T22n1428_006:0601c15": "起衣、中時衣、晡時衣？」諸比丘即往至世尊所，",
    "T22n1428_006:0601c16": "頭面禮足在一面坐，以此因緣具白世尊。",
    "T22n1428_006:0601c17": "世尊爾時以此因緣集比丘僧，以無數方",
    "T22n1428_006:0601c18": "便呵責六群比丘：「汝所為非，非威儀、非",
    "T22n1428_006:0601c19": "沙門法、非淨行、非隨順行，所不應為。云",
    "T22n1428_006:0601c20": "何六群比丘，如來聽持三衣，汝等畜長衣？」",
    "T22n1428_006:0601c21": "以無數方便呵責已，告諸比丘：「六群比丘",
    "T22n1428_006:0601c22": "癡人，多種有漏處，最初犯戒。自今已去與比",
    "T22n1428_006:0601c23": "丘結戒，集十句義乃至正法久住，欲說戒",
    "T22n1428_006:0601c24": "者當如是說：若比丘畜長衣者，尼薩耆波",
    "T22n1428_006:0601c25": "逸提。」如是世尊與比丘結戒。時阿難從人",
    "T22n1428_006:0601c26": "得一貴價糞掃衣，欲以奉大迦葉，大迦葉",
    "T22n1428_006:0601c27": "常頭陀著此衣故。迦葉不在，阿難作是念：",
    "T22n1428_006:0601c28": "「世尊與諸比丘結戒，若比丘畜長衣者尼",
    "T22n1428_006:0601c29": "薩耆波逸提。我今得此貴價糞掃衣，欲以",
    "T22n1428_006:0602a01": "奉大迦葉。大迦葉常頭陀著此衣而不在，",
    "T22n1428_006:0602a02": "不知云何？」即往至佛所，頭面禮足在一面",
    "T22n1428_006:0602a03": "立，白佛言：「世尊與諸比丘結戒，若比丘畜",
    "T22n1428_006:0602a04": "長衣，尼薩耆波逸提。我今得一貴價糞掃衣，",
    "T22n1428_006:0602a05": "欲以奉上大迦葉。大迦葉常頭陀著糞掃",
    "T22n1428_006:0602a06": "衣。」佛問阿難：「迦葉何時當還？」阿難白佛言：",
    "T22n1428_006:0602a07": "「却後十日當還。」世尊以此因緣集比丘僧，",
    "T22n1428_006:0602a08": "與諸比丘隨順說法，無數方便說少欲知足、",
    "T22n1428_006:0602a09": "行頭陀、樂出離法已，告諸比丘：「自今已去",
    "T22n1428_006:0602a10": "聽畜長衣齊十日。欲說戒者當如是說：",
    "T22n1428_006:0602a11": "若比丘衣已竟，迦絺那衣已出，畜長衣經十",
    "T22n1428_006:0602a12": "日，不淨施得畜。若過十日，尼薩耆波逸提。」比",
    "T22n1428_006:0602a13": "丘義如上。衣竟者，三衣迦絺那衣已出。衣者",
    "T22n1428_006:0602a14": "有十種：絁衣、劫貝衣、欽婆羅衣、芻摩衣、讖",
    "T22n1428_006:0602a15": "摩衣、扇那衣、麻衣、翅夷羅衣、鳩夷羅衣、讖羅",
    "T22n1428_006:0602a16": "半尼衣。長衣者，若長如來八指、若廣四指是。",
    "T22n1428_006:0602a17": "若比丘一日得衣畜，二日得衣乃至十日得",
    "T22n1428_006:0602a18": "衣畜，至十一日明相出，一切尼薩耆。若比丘",
    "T22n1428_006:0602a19": "一日得衣、二日不得，三日得衣、四日得，如是",
    "T22n1428_006:0602a20": "乃至十日得衣，至十一日明相出，九日中所",
    "T22n1428_006:0602a21": "得衣盡尼薩耆。若比丘一日得衣、二日得衣，",
    "T22n1428_006:0602a22": "三日不得、四日得(如是轉降，乃至十日不得衣，作句亦如上)。若",
    "T22n1428_006:0602a23": "比丘一日得衣，二日、三日不得，四日得乃至",
    "T22n1428_006:0602a24": "十日得衣，至十一日明相出，八日中所得衣",
    "T22n1428_006:0602a25": "盡尼薩耆。若比丘一日得衣、二日得衣，三日、",
    "T22n1428_006:0602a26": "四日不得，五日得(如是轉降，乃至九日十日不得衣，作句亦如上)。若",
    "T22n1428_006:0602a27": "比丘一日得衣，二日、三日、四日不得衣，五日",
    "T22n1428_006:0602a28": "得衣，乃至十日得衣，十一日明相出，七日中",
    "T22n1428_006:0602a29": "所得衣，盡尼薩耆。若比丘一日得衣、二日得",
    "T22n1428_006:0602b01": "衣，三日、四日、五日不得衣，六日得(如是轉降，乃至",
    "T22n1428_006:0602b02": "八日、九日、十日不得衣，作句亦如上)。若比丘一日得衣，二日、三日、",
    "T22n1428_006:0602b03": "四日、五日不得衣，六日得衣，乃至十日得衣，",
    "T22n1428_006:0602b04": "十一日明相出，六日中所得衣，盡尼薩耆。若",
    "T22n1428_006:0602b05": "比丘一日得衣、二日得衣，三日、四日、五日、六",
    "T22n1428_006:0602b06": "日不得衣，七日得(如是轉降，乃至七日、八日、九日、十日不得衣，作句亦如上)。",
    "T22n1428_006:0602b07": "若比丘一日得衣，二日、三日、四日、五日、六日",
    "T22n1428_006:0602b08": "不得衣，七日得衣，乃至十日得衣，至十一",
    "T22n1428_006:0602b09": "日明相出，五日中所得衣，盡尼薩耆。若比丘",
    "T22n1428_006:0602b10": "一日得衣、二日得衣，三日、四日、五日、六日、七",
    "T22n1428_006:0602b11": "日不得衣，八日得衣(如是轉降，乃至六日、七日、八日、九日、十日不得衣，",
    "T22n1428_006:0602b12": "作句亦如上)。若比丘一日得衣，二日、三日、四日、五",
    "T22n1428_006:0602b13": "日、六日、七日不得衣，八日得衣，乃至十日得",
    "T22n1428_006:0602b14": "衣，十一日明相出，四日中所得衣，盡尼薩耆。",
    "T22n1428_006:0602b15": "若比丘一日得衣、二日得衣，三日、四日、五日、",
    "T22n1428_006:0602b16": "六日、七日、八日不得衣，九日得衣(如是轉降，乃至五日、六",
    "T22n1428_006:0602b17": "日、七日、八日、九日、十日不得衣，作句亦如上)。若比丘一日得衣，二日、三",
    "T22n1428_006:0602b18": "日、四日、五日、六日、七日、八日不得衣，九日、十",
    "T22n1428_006:0602b19": "日得衣，三日中所得衣，至十一日明相出，",
    "T22n1428_006:0602b20": "盡尼薩耆。若比丘一日得衣、二日得衣，三",
    "T22n1428_006:0602b21": "日、四日、五日、六日、七日、八日、九日不得衣，十",
    "T22n1428_006:0602b22": "日得衣。(如是轉降，乃至四日、五日、六日、七日、八日、九日、十日不得衣，作句亦如上)。若",
    "T22n1428_006:0602b23": "比丘一日得衣，二日、三日、四日、五日、六日、七",
    "T22n1428_006:0602b24": "日、八日、九日不得衣，十日得衣，十一日明",
    "T22n1428_006:0602b25": "相出，二日中所得衣，盡尼薩耆。若比丘一",
    "T22n1428_006:0602b26": "日得衣、二日得衣，三日、四日、五日、六日、",
    "T22n1428_006:0602b27": "七日、八日、九日、十日不得衣(如是轉降，乃至三日、四日、五",
    "T22n1428_006:0602b28": "日、六日、七日、八日、九日、十日不得衣，作句亦如上)。若比丘一日得衣，二",
    "T22n1428_006:0602b29": "日、三日、四日、五日、六日、七日、八日、九日、十日",
    "T22n1428_006:0602c01": "不得衣，十一日明相出，一日中所得衣，盡尼",
    "T22n1428_006:0602c02": "薩耆。若比丘一日得衣不淨施，二日得衣淨",
    "T22n1428_006:0602c03": "施，三日得衣乃至十日得衣不淨施，至十",
    "T22n1428_006:0602c04": "一日明相出，九日中所得衣，盡尼薩耆。若比",
    "T22n1428_006:0602c05": "丘一日得衣、二日得衣不淨施，三日得衣淨",
    "T22n1428_006:0602c06": "施，四日得衣不淨施(如是轉降，乃至十日，得衣淨施、不淨施，作句亦如上)。",
    "T22n1428_006:0602c07": "如是若遣與人(句亦如上)、若失衣(句亦如上)若故壞",
    "T22n1428_006:0602c08": "(句亦如上)、若作非衣(句亦如上)、若作親友意取(句亦如上、)",
    "T22n1428_006:0602c09": "若忘去(句亦如上)，盡尼薩耆。若犯捨墮，衣不",
    "T22n1428_006:0602c10": "捨持更貿餘衣，一尼薩耆波逸提、一突吉羅。",
    "T22n1428_006:0602c11": "此捨墮衣應捨與僧，若眾多人、若一人，不",
    "T22n1428_006:0602c12": "得別眾捨，若捨不成捨，突吉羅。捨與僧",
    "T22n1428_006:0602c13": "時，往僧中偏露右肩、脫革屣、向上座禮、",
    "T22n1428_006:0602c14": "胡跪合掌，當作是語：「大德僧聽！我某甲比丘",
    "T22n1428_006:0602c15": "故畜爾所長衣，過十日犯捨墮。我今捨與",
    "T22n1428_006:0602c16": "僧。」彼捨衣竟當懺悔。受懺悔人當作白然",
    "T22n1428_006:0602c17": "後受懺，如是白：「大德僧聽！此某甲比丘故",
    "T22n1428_006:0602c18": "畜爾所長衣犯捨墮，今捨與僧。若僧時到",
    "T22n1428_006:0602c19": "僧忍聽，我受某甲比丘懺悔。白如是。」作此",
    "T22n1428_006:0602c20": "白已，然後受懺悔。當語彼人言：「自責汝",
    "T22n1428_006:0602c21": "心！」答言：「爾。」若眾僧多難集，此比丘若因緣",
    "T22n1428_006:0602c22": "事欲遠行，應問言：「汝此衣與誰？」隨彼說",
    "T22n1428_006:0602c23": "便與。僧即應還此比丘衣，白二羯磨應如",
    "T22n1428_006:0602c24": "是與。僧中當差堪能羯磨人如上說，作",
    "T22n1428_006:0602c25": "如是白：「大德僧聽！某甲比丘故畜爾所長衣",
    "T22n1428_006:0602c26": "犯捨墮，今捨與僧。若僧時到僧忍聽，僧持",
    "T22n1428_006:0602c27": "此衣與彼某甲比丘，彼某甲比丘當還此",
    "T22n1428_006:0602c28": "比丘。白如是。」「大德僧聽！此某甲比丘故畜",
    "T22n1428_006:0602c29": "爾所長衣犯捨墮，今捨與僧。僧持此衣與",
    "T22n1428_006:0603a01": "彼某甲比丘，彼某甲比丘當還此比丘。誰諸",
    "T22n1428_006:0603a02": "長老忍僧持此衣與彼某甲比丘、彼某甲",
    "T22n1428_006:0603a03": "比丘當還此比丘者默然，誰不忍者說。」「僧",
    "T22n1428_006:0603a04": "已忍與彼某甲比丘衣竟，僧忍，默然故，是",
    "T22n1428_006:0603a05": "事如是持。」是比丘於僧中捨衣竟，不還者",
    "T22n1428_006:0603a06": "突吉羅。若還時有人言：「莫還。」者，突吉羅。若",
    "T22n1428_006:0603a07": "作淨施、若遣與人、若持作三衣、若作波利",
    "T22n1428_006:0603a08": "迦羅衣、若故壞、若燒、若作非衣、若數數著壞",
    "T22n1428_006:0603a09": "者，盡突吉羅。比丘尼，尼薩耆波逸提；式叉",
    "T22n1428_006:0603a10": "摩那、沙彌、沙彌尼，突吉羅。是謂為犯。不犯者，",
    "T22n1428_006:0603a11": "齊十日內若轉淨施、若遣與人，若賊奪想、若",
    "T22n1428_006:0603a12": "失想、若燒想、若漂想，不淨施、不遣與人，不",
    "T22n1428_006:0603a13": "犯。若奪衣、失衣、燒衣、漂衣，取著、若他與著、若",
    "T22n1428_006:0603a14": "他與作，彼不犯。彼受付囑衣者，若命終、若",
    "T22n1428_006:0603a15": "遠出、若休道、若為賊強將去，若為惡獸所",
    "T22n1428_006:0603a16": "害、若為水漂溺，如此不作淨施、不遣與人，",
    "T22n1428_006:0603a17": "不犯。不犯者，最初未制戒，癡狂、心亂、痛",
    "T22n1428_006:0603a18": "惱所纏。(一竟)",
    "T22n1428_006:0603a19": "爾時佛在舍衛國祇樹給孤獨園。時六群比",
    "T22n1428_006:0603a20": "丘持衣，付囑親友比丘往人間遊行。受付",
    "T22n1428_006:0603a21": "囑比丘得此衣，數數在日中曬。諸比丘見",
    "T22n1428_006:0603a22": "已便問言：「佛聽比丘畜三衣，不得長。此是",
    "T22n1428_006:0603a23": "誰衣？」彼即答言：「此六群比丘衣，是我親友寄",
    "T22n1428_006:0603a24": "我遊行人間，恐虫壞故曬耳。」諸比丘聞，中",
    "T22n1428_006:0603a25": "有少欲知足、行頭陀、樂學戒、知慚愧者，",
    "T22n1428_006:0603a26": "嫌責六群比丘：「汝等云何以衣付囑親友",
    "T22n1428_006:0603a27": "比丘，離衣人間遊行？」嫌責已往世尊所，頭面",
    "T22n1428_006:0603a28": "禮足在一面坐，以此因緣具白世尊。世尊",
    "T22n1428_006:0603a29": "以此因緣集比丘僧，呵責六群比丘言：",
    "T22n1428_006:0603b01": "「汝所為非，非威儀、非沙門法、非淨行、非",
    "T22n1428_006:0603b02": "隨順行，所不應為。云何以衣付囑親友比",
    "T22n1428_006:0603b03": "丘，離衣遊行人間？」世尊以無數方便呵責",
    "T22n1428_006:0603b04": "已，告諸比丘：「六群比丘癡人，多種有漏處，最",
    "T22n1428_006:0603b05": "初犯戒。自今已去與比丘結戒，集十句義",
    "T22n1428_006:0603b06": "乃至正法久住，欲說戒者當如是說：若比",
    "T22n1428_006:0603b07": "丘衣已竟，迦絺那衣已捨，三衣中若離一一",
    "T22n1428_006:0603b08": "衣異處宿，尼薩耆波逸提。」如是世尊與比",
    "T22n1428_006:0603b09": "丘結戒。時有一比丘，有乾痟病，有糞掃",
    "T22n1428_006:0603b10": "僧伽梨患重。此比丘有因緣事欲遊行人",
    "T22n1428_006:0603b11": "間，不堪持行，自思念言：「世尊與比丘結戒，",
    "T22n1428_006:0603b12": "不得離衣宿。離衣宿，尼薩耆波逸提。而我",
    "T22n1428_006:0603b13": "今乾痟病，有糞掃僧伽梨極重，有因緣事",
    "T22n1428_006:0603b14": "欲往人間行，不堪持行。我今當云何？」即",
    "T22n1428_006:0603b15": "語同伴比丘：「世尊與諸比丘結戒，若比丘",
    "T22n1428_006:0603b16": "三衣已竟，迦絺那衣已出，比丘三衣中若離",
    "T22n1428_006:0603b17": "一一衣宿，尼薩耆波逸提。而我得乾痟病，",
    "T22n1428_006:0603b18": "此衣極重，有因緣事欲人間行，不堪持行。",
    "T22n1428_006:0603b19": "我今云何？諸大德為我往白世尊，世尊有",
    "T22n1428_006:0603b20": "所教勅，我當奉行。」時諸比丘往世尊所，",
    "T22n1428_006:0603b21": "頭面禮足在一面坐，以此因緣具白世",
    "T22n1428_006:0603b22": "尊。世尊即集諸比丘僧告言：「自今已去聽",
    "T22n1428_006:0603b23": "僧與此病比丘結不失衣白二羯磨。應如",
    "T22n1428_006:0603b24": "是與。彼比丘應往至僧中，偏露右臂、脫",
    "T22n1428_006:0603b25": "革屣向上座禮，胡跪合掌當作是說：『大德",
    "T22n1428_006:0603b26": "僧聽！我某甲比丘得乾痟病，此糞掃僧伽",
    "T22n1428_006:0603b27": "梨重，有因緣欲人間行，不堪持行。我今從",
    "T22n1428_006:0603b28": "僧乞結不失衣法。』應如是求，乃至三說。",
    "T22n1428_006:0603b29": "僧中當差堪能羯磨人如上，作如是白：『大",
    "T22n1428_006:0603c01": "德僧聽！某甲比丘得乾痟病，有糞掃僧伽梨",
    "T22n1428_006:0603c02": "衣重，有因緣事欲人間行，不堪持行，從",
    "T22n1428_006:0603c03": "僧乞結不失衣法。若僧時到僧忍聽，與此",
    "T22n1428_006:0603c04": "比丘結不失衣法。白如是。』『大德僧聽！某甲",
    "T22n1428_006:0603c05": "比丘得乾痟病，有糞掃僧伽梨衣患重，有",
    "T22n1428_006:0603c06": "因緣事欲人間行，不堪持行，今從僧乞",
    "T22n1428_006:0603c07": "結不失衣法。今僧與某甲比丘結不失衣",
    "T22n1428_006:0603c08": "法，誰諸長老忍僧與某甲比丘結不失衣",
    "T22n1428_006:0603c09": "法者默然，誰不忍者說。』『僧已忍與某甲比",
    "T22n1428_006:0603c10": "丘結不失衣法竟，僧忍，默然故，是事如",
    "T22n1428_006:0603c11": "是持。』自今已去當如是說戒：若比丘衣已",
    "T22n1428_006:0603c12": "竟，迦絺那衣已出，三衣中離一一衣異處宿，",
    "T22n1428_006:0603c13": "除僧羯磨，尼薩耆波逸提。」比丘義如上說。",
    "T22n1428_006:0603c14": "衣已竟者，三衣也，迦絺那衣已出。三衣者，僧",
    "T22n1428_006:0603c15": "伽梨、欝多羅僧、安陀會。衣者，有十種，如上",
    "T22n1428_006:0603c16": "說。僧者，一說戒一羯磨。不失衣者，僧伽藍",
    "T22n1428_006:0603c17": "裏有一界；失衣者，僧伽藍裏有若干界。不",
    "T22n1428_006:0603c18": "失衣者，樹有一界；失衣者，樹有若干界。不",
    "T22n1428_006:0603c19": "失衣者，場有一界；失衣者，場有若干界。不",
    "T22n1428_006:0603c20": "失衣者，車有一界；失衣者，車有若干界。不",
    "T22n1428_006:0603c21": "失衣者，船有一界；失衣者，船有若干界。不",
    "T22n1428_006:0603c22": "失衣者，村有一界；失衣者，村有若干界。不",
    "T22n1428_006:0603c23": "失衣者，舍有一界；失衣者，舍有若干界。不",
    "T22n1428_006:0603c24": "失衣者，堂有一界；失衣者，堂有若干界。不",
    "T22n1428_006:0603c25": "失衣者，庫藏有一界；失衣者，庫藏有若干",
    "T22n1428_006:0603c26": "界。不失衣者，倉有一界；失衣者，倉有若干",
    "T22n1428_006:0603c27": "界。僧伽藍者，有四種，如上。樹者，與人等足",
    "T22n1428_006:0603c28": "蔭覆跏趺坐。場者，於中治五穀處。車",
    "T22n1428_006:0603c29": "者，若車迴轉處。船者，若船迴轉處。村者，",
    "T22n1428_006:0604a01": "有四種，如上。堂者，多敞露。庫者，儲積藏",
    "T22n1428_006:0604a02": "諸車乘、輦輿販賣之物。倉者，儲積米穀。僧伽",
    "T22n1428_006:0604a03": "藍界者，此僧伽藍界、非彼僧伽藍界，此僧伽",
    "T22n1428_006:0604a04": "藍界、非彼樹界，乃至庫藏界、非彼庫藏界亦",
    "T22n1428_006:0604a05": "如是。此樹界、非彼樹界，乃至庫藏界、僧伽藍",
    "T22n1428_006:0604a06": "界亦如是。此場界、非彼場界，乃至僧伽藍界、",
    "T22n1428_006:0604a07": "樹界亦如是。餘者作句亦如上。僧伽藍界者，",
    "T22n1428_006:0604a08": "在僧伽藍邊，以中人若用石、若塼擲所及處",
    "T22n1428_006:0604a09": "是名界。乃至庫藏界亦如是。若比丘置衣",
    "T22n1428_006:0604a10": "在僧伽藍內，乃在樹下宿，明相未出，",
    "T22n1428_006:0604a11": "若捨衣、若手捉衣、若至擲石所及處；若不",
    "T22n1428_006:0604a12": "捨衣、若不手捉衣、若不至擲石所及處，",
    "T22n1428_006:0604a13": "明相出，隨所離衣宿，尼薩耆波逸提。除三",
    "T22n1428_006:0604a14": "衣，若離餘衣，突吉羅。若比丘留衣著僧",
    "T22n1428_006:0604a15": "伽藍內，往場處宿，明相未出，若捨衣、若",
    "T22n1428_006:0604a16": "應手捉衣、若至擲石所及處；若不捨衣、",
    "T22n1428_006:0604a17": "若不手捉衣、若不至擲石所及處，明相",
    "T22n1428_006:0604a18": "出，隨所離衣宿，尼薩耆波逸提。乃至庫藏宿，",
    "T22n1428_006:0604a19": "一一句亦如是。若比丘留衣樹下，往場處",
    "T22n1428_006:0604a20": "宿，乃至庫藏、僧伽藍處宿亦如是。不失衣",
    "T22n1428_006:0604a21": "者，若阿蘭若處無界，八樹中間一樹間七",
    "T22n1428_006:0604a22": "弓。遮摩梨國作弓法，長中肘四肘。若比",
    "T22n1428_006:0604a23": "丘無村阿蘭若處留衣著此八樹間，異處",
    "T22n1428_006:0604a24": "宿，明相未出，不捨衣、不手捉衣、若不至",
    "T22n1428_006:0604a25": "擲石所及處，明相出，尼薩耆波逸提。除三",
    "T22n1428_006:0604a26": "衣，離餘雜衣，突吉羅。此捨墮衣，應捨與",
    "T22n1428_006:0604a27": "僧、若眾多人、若一人，不得別眾捨。若捨不",
    "T22n1428_006:0604a28": "成捨，突吉羅。捨與僧時，當往僧中偏露",
    "T22n1428_006:0604a29": "右臂、脫革屣向上座禮，胡跪合掌作如",
    "T22n1428_006:0604b01": "是白：「大德僧聽！我某甲比丘離衣宿犯捨",
    "T22n1428_006:0604b02": "墮，我今捨與僧。」彼捨已當懺悔。受懺人當",
    "T22n1428_006:0604b03": "作白然後受懺，如是白：「大德僧聽！此某",
    "T22n1428_006:0604b04": "甲比丘離衣宿犯捨墮，今捨與僧。若僧時到",
    "T22n1428_006:0604b05": "僧忍聽，我受某甲比丘懺。白如是。」作此",
    "T22n1428_006:0604b06": "白已，然後受懺。當語彼人言：「自責汝心。」",
    "T22n1428_006:0604b07": "彼答言：「爾。」僧應即還此比丘衣，白二羯磨",
    "T22n1428_006:0604b08": "應如是與。僧中當差堪能羯磨人如上，作",
    "T22n1428_006:0604b09": "如是白：「大德僧聽！某甲比丘離衣宿犯捨",
    "T22n1428_006:0604b10": "墮，今捨與僧。若僧時到僧忍聽，持此衣",
    "T22n1428_006:0604b11": "還彼某甲比丘。白如是。」「大德僧聽！此某甲",
    "T22n1428_006:0604b12": "比丘離衣宿犯捨墮，今捨與僧。僧持此衣",
    "T22n1428_006:0604b13": "還彼某甲比丘。誰諸長老忍僧持此衣還",
    "T22n1428_006:0604b14": "彼某甲比丘者默然，誰不忍者說。」「僧已忍",
    "T22n1428_006:0604b15": "與彼某甲比丘衣竟，僧忍，默然故，是事如",
    "T22n1428_006:0604b16": "是持。」若僧中捨衣竟不還者，突吉羅。還時",
    "T22n1428_006:0604b17": "若有人言：「莫還。」者，突吉羅。若轉作淨施、若",
    "T22n1428_006:0604b18": "遣與人、若持作三衣、若作波利迦羅衣、若",
    "T22n1428_006:0604b19": "故壞、若燒、若作非衣，若數數著壞者，盡突吉",
    "T22n1428_006:0604b20": "羅。比丘尼，尼薩耆波逸提；式叉摩那、沙彌、",
    "T22n1428_006:0604b21": "沙彌尼，突吉羅。是謂為犯。不犯者，僧與作",
    "T22n1428_006:0604b22": "羯磨，明相未出，手捉衣、若捨衣、若至擲",
    "T22n1428_006:0604b23": "石所及處，若劫奪想、若失想、若燒想、若漂想、",
    "T22n1428_006:0604b24": "若壞想、若水道斷路嶮難、若賊難、若惡獸",
    "T22n1428_006:0604b25": "難、若渠水漲、若強力者所執、若繫縛、或命",
    "T22n1428_006:0604b26": "難、或梵行難，若不捨衣、不手捉衣、不",
    "T22n1428_006:0604b27": "至擲石所及處，不犯。不犯者，最初未制戒，",
    "T22n1428_006:0604b28": "癡狂、心亂、痛惱所纏。(二竟)",
    "T22n1428_006:0604b29": "爾時佛在舍衛國祇樹給孤獨園。時有比",
    "T22n1428_006:0604c01": "丘有僧伽梨故爛弊壞，自念言：「世尊與",
    "T22n1428_006:0604c02": "比丘結戒，衣已竟迦絺那衣已出，聽十日",
    "T22n1428_006:0604c03": "內畜長衣，過者犯尼薩耆波逸提。然我此僧",
    "T22n1428_006:0604c04": "伽梨故爛弊壞，十日中間更不能辦，我今",
    "T22n1428_006:0604c05": "當云何？」即語同意比丘言：「善哉大德！為我",
    "T22n1428_006:0604c06": "白世尊，若世尊有教，我當奉行。」時諸比丘",
    "T22n1428_006:0604c07": "往至世尊所，頭面禮足在一面坐，以此因",
    "T22n1428_006:0604c08": "緣具白世尊。世尊以此因緣集諸比丘告",
    "T22n1428_006:0604c09": "言：「自今已去聽比丘畜長衣，為乃至滿足",
    "T22n1428_006:0604c10": "故。」時六群比丘聞世尊聽畜長衣為乃至",
    "T22n1428_006:0604c11": "滿足故，彼有糞掃衣及餘種衣，同者不足，",
    "T22n1428_006:0604c12": "取中糞掃衣浣染四角頭點作淨，持寄親",
    "T22n1428_006:0604c13": "友比丘已人間遊行。時受寄比丘以其行久",
    "T22n1428_006:0604c14": "不還，便出曬之。諸比丘見已問言：「世尊制戒",
    "T22n1428_006:0604c15": "聽畜三衣，不得過。此是誰衣耶？」報言：「此是",
    "T22n1428_006:0604c16": "六群比丘衣。六群比丘作是言：『世尊制戒聽",
    "T22n1428_006:0604c17": "畜長衣乃至滿足。』而彼有糞掃衣及餘種",
    "T22n1428_006:0604c18": "衣，同者不足，取中糞掃衣浣染四角頭點作",
    "T22n1428_006:0604c19": "淨，持寄我往人間行，恐腐壞故為曬之",
    "T22n1428_006:0604c20": "耳。」時諸比丘聞，中有少欲知足、行頭陀、",
    "T22n1428_006:0604c21": "樂學戒、知慚愧者，嫌責六群比丘：「云何言",
    "T22n1428_006:0604c22": "世尊聽畜長衣為乃至滿足故，而以同衣",
    "T22n1428_006:0604c23": "不足，取中糞掃衣浣染四角頭點作淨，寄",
    "T22n1428_006:0604c24": "親友比丘往人間行。」諸比丘即往至世尊",
    "T22n1428_006:0604c25": "所，頭面禮足在一面坐，以此因緣具白世",
    "T22n1428_006:0604c26": "尊。世尊以此因緣集諸比丘，呵責六群比",
    "T22n1428_006:0604c27": "丘：「汝所為非，非威儀、非沙門法、非淨",
    "T22n1428_006:0604c28": "行、非隨順行，所不應為。云何六群比丘！",
    "T22n1428_006:0604c29": "世尊聽比丘畜長衣為滿足故，而以同衣",
    "T22n1428_006:0605a01": "不足，取中糞掃衣浣染四角頭點作淨，寄",
    "T22n1428_006:0605a02": "親友比丘往人間行？」以無數方便呵責",
    "T22n1428_006:0605a03": "已，告諸比丘：「此癡人！多種有漏處，最初犯",
    "T22n1428_006:0605a04": "戒。自今已去與比丘結戒，集十句義乃至",
    "T22n1428_006:0605a05": "正法久住，欲說戒者當如是說：若比丘衣",
    "T22n1428_006:0605a06": "已竟，迦絺那衣已出，若比丘得非時衣，欲須",
    "T22n1428_006:0605a07": "便受，受已疾疾成衣。若足者善，若不足者",
    "T22n1428_006:0605a08": "得畜一月，為滿足故。若過畜，尼薩耆波逸",
    "T22n1428_006:0605a09": "提。」比丘義如上。衣已竟者，三衣竟迦絺那衣",
    "T22n1428_006:0605a10": "已出。時者，無迦絺那衣自恣後一月，若有",
    "T22n1428_006:0605a11": "迦絺那衣自恣後五月。非時者，若過此限。衣",
    "T22n1428_006:0605a12": "者，十種衣，如上。若十日中同衣足者，應裁割、",
    "T22n1428_006:0605a13": "若綖拼、若縫作衣、若作淨施、若遣與人；",
    "T22n1428_006:0605a14": "若不裁割縫作衣、若不綖拼、不淨施、不",
    "T22n1428_006:0605a15": "遣與人，十一日明相出，隨衣多少尼薩耆",
    "T22n1428_006:0605a16": "波逸提。若同衣不足至十一日，同衣足即十",
    "T22n1428_006:0605a17": "一日應裁割縫作衣、若綖拼，若不裁割縫",
    "T22n1428_006:0605a18": "作衣、若不綖拼、若不淨施、若不遣與人，",
    "T22n1428_006:0605a19": "至十二日明相出，隨衣多少盡尼薩耆波",
    "T22n1428_006:0605a20": "逸提。如是乃至二十九日亦如是。若同衣不",
    "T22n1428_006:0605a21": "足三十日，若足、若不足、若同衣、若不同衣，應",
    "T22n1428_006:0605a22": "即日裁割縫作衣、若綖拼、若淨施、若遣與",
    "T22n1428_006:0605a23": "人，若不裁割縫作衣、若不綖拼、若不淨",
    "T22n1428_006:0605a24": "施、若不遣與人，至三十一日明相出，尼薩",
    "T22n1428_006:0605a25": "耆波逸提。此尼薩耆應捨與僧、若眾多人、",
    "T22n1428_006:0605a26": "若一人，不應別眾捨。若捨不成捨，突吉羅。",
    "T22n1428_006:0605a27": "捨與僧時，當往僧中偏露右肩、脫革屣",
    "T22n1428_006:0605a28": "向上座禮，右膝著地，合掌作如是白：「大德",
    "T22n1428_006:0605a29": "僧聽！我某甲比丘，有爾所衣、過爾所日犯",
    "T22n1428_006:0605b01": "捨墮。我今捨與僧。」捨已當懺悔。受懺人當",
    "T22n1428_006:0605b02": "作白：「大德僧聽！此某甲比丘，有爾所衣、過",
    "T22n1428_006:0605b03": "爾所日犯捨墮。今捨與僧。若僧時到僧忍",
    "T22n1428_006:0605b04": "聽，我受某甲比丘懺。白如是。」作如是白",
    "T22n1428_006:0605b05": "已，然後受懺當語彼人言：「自責汝心。」彼答",
    "T22n1428_006:0605b06": "言：「爾。」僧應即還此比丘衣，白二羯磨應如",
    "T22n1428_006:0605b07": "是與。僧中應差堪能羯磨人如上，當作",
    "T22n1428_006:0605b08": "如是白：「大德僧聽！此某甲比丘有爾所衣、",
    "T22n1428_006:0605b09": "過爾所日犯捨墮，今捨與僧。若僧時到僧",
    "T22n1428_006:0605b10": "忍聽，持此衣還某甲比丘。白如是。」「大德",
    "T22n1428_006:0605b11": "僧聽！此某甲比丘有爾所衣、過爾所日犯",
    "T22n1428_006:0605b12": "捨墮，今捨與僧。僧今持此衣還此某甲",
    "T22n1428_006:0605b13": "比丘。誰諸長老忍僧持此衣還此某甲比",
    "T22n1428_006:0605b14": "丘者默然，誰不忍者說。」「僧已忍與彼",
    "T22n1428_006:0605b15": "某甲比丘衣竟，僧忍，默然故，是事如是",
    "T22n1428_006:0605b16": "持。」若僧中捨衣竟不還者，突吉羅。還時若",
    "T22n1428_006:0605b17": "有人教言：「莫還。」者，突吉羅。若不還，轉作淨",
    "T22n1428_006:0605b18": "施、若遣與人、若持作三衣、若作波利迦羅",
    "T22n1428_006:0605b19": "衣、若故壞、若燒、若作非衣、若數數著壞者，盡",
    "T22n1428_006:0605b20": "突吉羅。比丘尼，尼薩耆波逸提；式叉摩那、",
    "T22n1428_006:0605b21": "沙彌、沙彌尼，突吉羅。是謂為犯。不犯者，",
    "T22n1428_006:0605b22": "若十日內同衣足、若裁割、若綖拼、若縫作",
    "T22n1428_006:0605b23": "衣，若同衣不足至十一日，同衣足應裁割、",
    "T22n1428_006:0605b24": "若綖拼、若縫作衣、若淨施、若遣與人，乃至",
    "T22n1428_006:0605b25": "二十九日亦如是。至三十日若足、若不足、若",
    "T22n1428_006:0605b26": "同衣、若不同衣，即日應裁割、若綖拼、若縫",
    "T22n1428_006:0605b27": "作衣、若淨施、若遣與人，不犯。若奪想、若失",
    "T22n1428_006:0605b28": "想、燒想、漂想，不裁割、不綖拼、不縫作衣、",
    "T22n1428_006:0605b29": "不淨施、不遣與人，不犯。若奪衣、若失衣、若",
    "T22n1428_006:0605c01": "燒衣、若漂衣，而取著、若他與著、若作被，不犯。",
    "T22n1428_006:0605c02": "若受寄衣比丘命終、或遠行、或休道、或被賊、",
    "T22n1428_006:0605c03": "或為惡獸所害，若為水所漂，若不裁割、不",
    "T22n1428_006:0605c04": "綖拼、不縫作衣、不遣與人，不犯。不犯",
    "T22n1428_006:0605c05": "者，最初未制戒，癡狂、心亂、痛惱所纏。(三竟)",
    "T22n1428_006:0605c06": "爾時佛在羅閱城迦蘭陀竹園中。時有女",
    "T22n1428_006:0605c07": "人名蓮華色，其父母嫁與欝禪國人，後遂",
    "T22n1428_006:0605c08": "懷妊，彼欲產還父母家，產一女顏貌端正。",
    "T22n1428_006:0605c09": "彼蓮華色與其女共在屋內，時蓮華色夫",
    "T22n1428_006:0605c10": "與蓮華色母私通。時蓮華色有婢見之便",
    "T22n1428_006:0605c11": "語蓮華色。蓮華色聞已內自思惟：「咄！云何女",
    "T22n1428_006:0605c12": "與母同一夫，何用女人身為？」即捨抱上女",
    "T22n1428_006:0605c13": "著屋內而去，往至波羅[木*奈]城住城門外立，",
    "T22n1428_006:0605c14": "身蒙塵土塗跣足破。時城中有長者其婦",
    "T22n1428_006:0605c15": "命終，乘車將從出波羅[木*奈]城至園遊看，見",
    "T22n1428_006:0605c16": "此蓮華色在門外立，顏貌端正而身蒙塵",
    "T22n1428_006:0605c17": "土塗跣破足，便繫意在彼。即至女前問",
    "T22n1428_006:0605c18": "言：「汝屬誰？」蓮華色報言：「我無所屬。」長者復",
    "T22n1428_006:0605c19": "問：「若無所屬，能為我作婦不？」答言：「可爾。」即",
    "T22n1428_006:0605c20": "呼上車同載而歸為婦。後於異時蓮華色",
    "T22n1428_006:0605c21": "夫大集財寶，從波羅[木*奈]往至欝禪國治生，",
    "T22n1428_006:0605c22": "時值彼國童女節會戲笑之日，蓮華色所生",
    "T22n1428_006:0605c23": "女著好服飾亦在其中。此女端正，長者見",
    "T22n1428_006:0605c24": "之即繫念在心，便問傍人：「此是誰女？」報言：",
    "T22n1428_006:0605c25": "「此某甲女。」復問：「住何處？」答言：「在某處。」復",
    "T22n1428_006:0605c26": "問：「在何街巷？」答言：「在某街巷。」長者復問：",
    "T22n1428_006:0605c27": "「其家門戶何向？」答：「向某處。」即往其家問",
    "T22n1428_006:0605c28": "其父言：「此是汝女耶？」答曰：「是我女。」復問：",
    "T22n1428_006:0605c29": "「能嫁與我不？」報曰：「可爾。」長者問：「索幾許物",
    "T22n1428_006:0606a01": "耶？」其父報言：「與我百千兩金即便與之。」其",
    "T22n1428_006:0606a02": "父便莊嚴其女，從欝禪國還至波羅[木*奈]。",
    "T22n1428_006:0606a03": "時蓮華色遙見，便作所生女想視之，此女",
    "T22n1428_006:0606a04": "見蓮華色亦作其母意視之，遂久狎習。蓮",
    "T22n1428_006:0606a05": "華色與女梳頭，問言：「汝是何國人？誰家女",
    "T22n1428_006:0606a06": "耶？」答言：「我是欝禪國人。」復問：「家在何處？在",
    "T22n1428_006:0606a07": "何里巷？門為那向？父為是誰？」其女報言：「我",
    "T22n1428_006:0606a08": "家在某處、里巷某處、門向某處、父名某甲。」",
    "T22n1428_006:0606a09": "復問：「汝母何姓？」女報言：「我不識母。」但聞人",
    "T22n1428_006:0606a10": "言：「母名蓮華色，少捨我去。」時蓮華色心自",
    "T22n1428_006:0606a11": "念言：「此即是我女。」便自怨責：「咄！何用女人",
    "T22n1428_006:0606a12": "身為？云何今日母子復共一夫？」即捨彼家",
    "T22n1428_006:0606a13": "而去，往至羅閱城迦蘭陀竹園。爾時世尊，",
    "T22n1428_006:0606a14": "與無數大眾圍遶說法，遙見世尊，顏貌端",
    "T22n1428_006:0606a15": "正、諸根寂定、得上調伏、如調龍象、如水澄",
    "T22n1428_006:0606a16": "清、無有塵穢。見已發歡喜心，至世尊所頭",
    "T22n1428_006:0606a17": "面禮足在一面立。時世尊漸為說微妙法，",
    "T22n1428_006:0606a18": "說施說持戒生天之福，呵欲不淨讚歎出",
    "T22n1428_006:0606a19": "離，復說四諦苦集盡道具足分別。時蓮華色",
    "T22n1428_006:0606a20": "即於座上得法眼淨，譬如新淨白疊無",
    "T22n1428_006:0606a21": "有塵垢易以為色，蓮華色得法清淨亦",
    "T22n1428_006:0606a22": "復如是。見法得法得成果證，前白佛言：「願",
    "T22n1428_006:0606a23": "世尊聽我出家，於佛法中修清淨行。」佛告",
    "T22n1428_006:0606a24": "阿難言：「汝將此蓮華色到摩訶波闍波提",
    "T22n1428_006:0606a25": "所令度之。」阿難即受佛教，將詣摩訶波闍",
    "T22n1428_006:0606a26": "波提所語言：「世尊有教令，汝度此婦人。」",
    "T22n1428_006:0606a27": "即度令出家。彼於異時思惟日進，逮得阿",
    "T22n1428_006:0606a28": "羅漢，有大神力。時有眾多比丘尼在空閑",
    "T22n1428_006:0606a29": "處住，時蓮華色比丘尼別在一林中坐思",
    "T22n1428_006:0606b01": "惟。蓮華色住處有賊帥常在中住，蓮華色",
    "T22n1428_006:0606b02": "比丘尼執持威儀禮節庠序，彼賊見已即生",
    "T22n1428_006:0606b03": "善心。後異時賊帥大得猪肉，食噉之餘裹",
    "T22n1428_006:0606b04": "之懸著樹枝言：「此林中若有沙門、婆羅門，",
    "T22n1428_006:0606b05": "有大神力者與之持去。」而心為蓮華色比",
    "T22n1428_006:0606b06": "丘尼。時蓮華色比丘尼天耳聞聲、天眼清淨，",
    "T22n1428_006:0606b07": "即見以白疊裹猪肉懸著樹枝上。夜過已",
    "T22n1428_006:0606b08": "語式叉摩那、沙彌尼：「汝往彼某處樹上，有",
    "T22n1428_006:0606b09": "白疊裹猪肉，取來！」即往取來與蓮華色比",
    "T22n1428_006:0606b10": "丘尼。蓮華色比丘尼勅令煮，至食時自往",
    "T22n1428_006:0606b11": "耆闍崛山上，與諸上座比丘食之。時有一",
    "T22n1428_006:0606b12": "比丘著弊故補納僧伽梨，蓮華色比丘尼見",
    "T22n1428_006:0606b13": "已發慈愍心，即問比丘言：「大德！何故乃著",
    "T22n1428_006:0606b14": "此弊故僧伽梨耶？」答言：「大姊！此盡法故弊壞",
    "T22n1428_006:0606b15": "耳。」蓮華色比丘尼著一貴價僧伽梨，語比",
    "T22n1428_006:0606b16": "丘言：「大德！我持此衣與大德，大德所著衣",
    "T22n1428_006:0606b17": "可與我不？」比丘答言：「可爾。」即脫僧伽梨與",
    "T22n1428_006:0606b18": "比丘尼，彼取比丘弊故衣著之。後於異",
    "T22n1428_006:0606b19": "時，蓮華色著此弊衣往世尊所，頭面禮足",
    "T22n1428_006:0606b20": "在一面立。世尊知而故問言：「汝所著衣何以",
    "T22n1428_006:0606b21": "弊故？」蓮華色比丘尼即以因緣具白世尊。",
    "T22n1428_006:0606b22": "世尊告言：「汝不應如是。蓮華色！聽汝畜持",
    "T22n1428_006:0606b23": "五衣完堅者，餘衣隨意淨施若與人。何以故？",
    "T22n1428_006:0606b24": "婦人著上衣服猶尚不好，何況弊衣。」世尊",
    "T22n1428_006:0606b25": "以此因緣集比丘僧，知而故問彼比丘言：",
    "T22n1428_006:0606b26": "「汝實從蓮華色比丘尼取衣耶？」答曰：「實爾。」",
    "T22n1428_006:0606b27": "世尊以無數方便呵責彼比丘言：「汝所為",
    "T22n1428_006:0606b28": "非，非威儀、非沙門法、非淨行、非隨順行，",
    "T22n1428_006:0606b29": "所不應為。云何從比丘尼取衣？」呵責已，告",
    "T22n1428_006:0606c01": "諸比丘言：「此癡人！多種有漏處，最初犯戒。",
    "T22n1428_006:0606c02": "自今已去與比丘結戒，集十句義乃至正",
    "T22n1428_006:0606c03": "法久住，欲說戒者當如是說：若比丘從",
    "T22n1428_006:0606c04": "比丘尼取衣者，尼薩耆波逸提。」如是世尊",
    "T22n1428_006:0606c05": "與比丘結戒已，諸比丘皆畏慎，不敢從親",
    "T22n1428_006:0606c06": "里比丘尼取衣。佛言：「自今已去聽諸比丘",
    "T22n1428_006:0606c07": "從親里比丘尼取衣。何以故？若非親里亦",
    "T22n1428_006:0606c08": "不籌量，不能知可取、不可取，若好、若惡、若",
    "T22n1428_006:0606c09": "故、若新。若是親里籌量，知有無，可取、不可取，",
    "T22n1428_006:0606c10": "若好、若惡、若新、若故。自今已去當如是結戒：",
    "T22n1428_006:0606c11": "若比丘從非親里比丘尼取衣者，尼薩耆",
    "T22n1428_006:0606c12": "波逸提。」如是世尊與比丘結戒。時祇洹中",
    "T22n1428_006:0606c13": "二部僧得施衣共分，時比丘尼衣比丘錯得，",
    "T22n1428_006:0606c14": "比丘衣比丘尼錯得。時比丘尼持衣至僧",
    "T22n1428_006:0606c15": "伽藍中語比丘言：「我持此衣與大德，大",
    "T22n1428_006:0606c16": "德衣與我。」諸比丘報言：「佛不聽我等取非",
    "T22n1428_006:0606c17": "親里比丘尼衣。」時諸比丘以此因緣具白",
    "T22n1428_006:0606c18": "世尊。世尊告諸比丘：「自今已去若貿易衣聽。",
    "T22n1428_006:0606c19": "欲說戒者當如是說：若比丘從非親里",
    "T22n1428_006:0606c20": "比丘尼取衣，除貿易，尼薩耆波逸提。」比",
    "T22n1428_006:0606c21": "丘義如上。非親里者，非父母親里，乃至七",
    "T22n1428_006:0606c22": "世非親里也。親里者，父母親里乃至七世",
    "T22n1428_006:0606c23": "是親里也。衣者，有十種，如上。貿易者，以",
    "T22n1428_006:0606c24": "衣貿衣、以衣易非衣、或以非衣貿衣，或",
    "T22n1428_006:0606c25": "以若鍼、若筒、若刀、若綖、若小叚物乃至一丸",
    "T22n1428_006:0606c26": "藥貿衣。若比丘從非親里比丘尼取衣，",
    "T22n1428_006:0606c27": "除貿易，尼薩耆波逸提。此尼薩耆當捨與",
    "T22n1428_006:0606c28": "僧、若眾多人、若一人，不得別眾捨。若捨",
    "T22n1428_006:0606c29": "不成捨，突吉羅。捨與僧時，當往僧中偏",
    "T22n1428_006:0607a01": "露右肩、脫革屣、向上座禮，胡跪合掌作如",
    "T22n1428_006:0607a02": "是白：「大德僧聽！我某甲比丘取非親里比",
    "T22n1428_006:0607a03": "丘尼衣犯捨墮，今捨與僧。」捨已當懺悔。前",
    "T22n1428_006:0607a04": "受懺人當作如是白：「大德僧聽！此某甲比丘，",
    "T22n1428_006:0607a05": "取非親里比丘尼衣，犯捨墮。今捨與僧。若",
    "T22n1428_006:0607a06": "僧時到僧忍聽，我受某甲比丘懺。白如是。」",
    "T22n1428_006:0607a07": "白已當受懺，當語彼人言：「自責汝心。」彼",
    "T22n1428_006:0607a08": "答言：「爾。」僧應即還此比丘衣，白二羯磨應",
    "T22n1428_006:0607a09": "如是與。僧當差堪能羯磨人如上，當作如",
    "T22n1428_006:0607a10": "是白：「大德僧聽！某甲比丘，取非親里比丘",
    "T22n1428_006:0607a11": "尼衣，犯捨墮，今捨與僧。若僧時到僧忍聽，",
    "T22n1428_006:0607a12": "還此比丘衣。白如是。」「大德僧聽！此某甲比",
    "T22n1428_006:0607a13": "丘，取非親里比丘尼衣犯，捨墮，今捨與僧。",
    "T22n1428_006:0607a14": "僧今持此衣還此某甲比丘。誰諸長老忍",
    "T22n1428_006:0607a15": "僧持此衣還此某甲比丘者默然，誰不忍",
    "T22n1428_006:0607a16": "者說。」「僧已忍與彼某甲比丘衣竟，僧忍，默",
    "T22n1428_006:0607a17": "然故，是事如是持。」若於僧中捨衣竟，不",
    "T22n1428_006:0607a18": "肯還者，突吉羅。還時若有人教莫還者，突",
    "T22n1428_006:0607a19": "吉羅。若轉作淨施、若遣與人、若自作三",
    "T22n1428_006:0607a20": "衣、或作波利迦羅衣、若故壞、若數數著壞，",
    "T22n1428_006:0607a21": "盡突吉羅。比丘尼，突吉羅；式叉摩那、沙彌、沙",
    "T22n1428_006:0607a22": "彌尼，突吉羅。是謂為犯。不犯者，從親里比",
    "T22n1428_006:0607a23": "丘尼邊取衣，若貿易、為僧為佛圖取者，無",
    "T22n1428_006:0607a24": "犯。無犯者，最初未制戒，癡狂、心亂、痛惱所",
    "T22n1428_006:0607a25": "纏。(四竟)◎",
    "T22n1428_006:0607a26": "◎爾時佛在舍衛國祇樹給孤獨園。時尊者",
    "T22n1428_006:0607a27": "迦留陀夷，顏貌端正，偷蘭難陀比丘尼亦復",
    "T22n1428_006:0607a28": "端正。迦留陀夷繫意在偷蘭難陀，偷蘭難陀",
    "T22n1428_006:0607a29": "亦繫意在迦留陀夷。時迦留陀夷乞食時至",
    "T22n1428_006:0607b01": "著衣持鉢，到偷蘭難陀比丘尼所在前露",
    "T22n1428_006:0607b02": "形而坐，比丘尼亦復露形而坐，各各欲心相",
    "T22n1428_006:0607b03": "視。迦留陀夷尋失不淨污安陀會，偷蘭難",
    "T22n1428_006:0607b04": "陀見已語言：「大德！持此衣來我欲為浣。」即",
    "T22n1428_006:0607b05": "脫衣與之。偷蘭難陀比丘尼得此衣已，即",
    "T22n1428_006:0607b06": "於屏處以爪扴取不淨著口中，復以少",
    "T22n1428_006:0607b07": "許著小便道中，後遂有娠。諸比丘尼見已",
    "T22n1428_006:0607b08": "語言：「汝無慚愧作不淨行。」答言：「大姊！我非",
    "T22n1428_006:0607b09": "無慚愧，不犯不淨行。」諸比丘尼言：「汝若不",
    "T22n1428_006:0607b10": "犯不淨行，何故有娠？諸比丘尼不犯不",
    "T22n1428_006:0607b11": "淨行者，何不有娠？」時偷蘭難陀即具說因",
    "T22n1428_006:0607b12": "緣。諸比丘尼聞，中有少欲知足、行頭陀、樂",
    "T22n1428_006:0607b13": "學戒、知慚愧者，以此因緣嫌責迦留陀夷：",
    "T22n1428_006:0607b14": "「云何尊者，乃與偷蘭難陀比丘尼作如是",
    "T22n1428_006:0607b15": "事？」時比丘尼白諸比丘，諸比丘往白佛。佛爾",
    "T22n1428_006:0607b16": "時以此因緣集諸比丘，知而故問迦留陀",
    "T22n1428_006:0607b17": "夷：「汝審與偷蘭難陀比丘尼有如是事不？」",
    "T22n1428_006:0607b18": "答言：「實爾。」佛以無數方便呵責迦留陀夷",
    "T22n1428_006:0607b19": "言：「汝所為非，非威儀、非沙門法、非淨行、",
    "T22n1428_006:0607b20": "非隨順行，所不應為。云何乃與偷蘭難陀",
    "T22n1428_006:0607b21": "比丘尼作如是事？」呵責已，告諸比丘言：「此",
    "T22n1428_006:0607b22": "癡人！多種有漏處，最初犯戒。自今已去與比",
    "T22n1428_006:0607b23": "丘結戒，集十句義乃至正法久住，欲說戒",
    "T22n1428_006:0607b24": "者當如是說：若比丘令比丘尼浣故衣，若",
    "T22n1428_006:0607b25": "染、若打，尼薩耆波逸提。」如是世尊與比丘",
    "T22n1428_006:0607b26": "結戒，後諸比丘各各有畏慎，不敢令親里",
    "T22n1428_006:0607b27": "比丘尼浣故衣，若染、若打。佛言：「聽諸比丘",
    "T22n1428_006:0607b28": "令親里比丘尼浣故衣，若染、若打。自今已",
    "T22n1428_006:0607b29": "去當如是說戒：若比丘令非親里比丘尼",
    "T22n1428_006:0607c01": "浣故衣，若染、若打，尼薩耆波逸提。」比丘義如",
    "T22n1428_006:0607c02": "上。非親里亦如上說。親里者亦如上說。",
    "T22n1428_006:0607c03": "故衣者，乃至一經身著。衣者，有十種，如上。",
    "T22n1428_006:0607c04": "若比丘令非親里比丘尼浣故衣，若染、若",
    "T22n1428_006:0607c05": "打，三尼薩耆波逸提。語使浣染打，彼浣染",
    "T22n1428_006:0607c06": "不打，二尼薩耆波逸提、一突吉羅。語使浣",
    "T22n1428_006:0607c07": "染打，彼浣不染而打，二尼薩耆波逸提、一突",
    "T22n1428_006:0607c08": "吉羅。語使浣染打，彼不浣而染打，二尼薩",
    "T22n1428_006:0607c09": "耆波逸提、一突吉羅。語使浣染打，彼不浣",
    "T22n1428_006:0607c10": "染打，三突吉羅。若比丘使非親里沙彌尼、",
    "T22n1428_006:0607c11": "式叉摩那，浣染打故衣，突吉羅。若使非親",
    "T22n1428_006:0607c12": "里比丘尼浣、染、打新衣，突吉羅。此尼薩耆",
    "T22n1428_006:0607c13": "當捨與僧、若眾多人、若一人，不得別眾捨。",
    "T22n1428_006:0607c14": "若捨不成捨，突吉羅。捨與僧時應往僧中，",
    "T22n1428_006:0607c15": "偏露右肩、脫革屣，向上座禮，右膝著地，合",
    "T22n1428_006:0607c16": "掌如是白：「大德僧聽！我某甲比丘，使非親",
    "T22n1428_006:0607c17": "里比丘尼浣、染、打故衣，犯捨墮，今捨與",
    "T22n1428_006:0607c18": "僧。」捨已當懺悔。前受懺人當作如是白：",
    "T22n1428_006:0607c19": "「大德僧聽！某甲比丘，使非親里比丘尼浣、",
    "T22n1428_006:0607c20": "染、打故衣，犯捨墮，今捨與僧。若僧時到僧",
    "T22n1428_006:0607c21": "忍聽，我受某甲比丘懺。白如是。」白已然後",
    "T22n1428_006:0607c22": "受懺，當語彼人言：「自責汝心。」報言：「爾。」僧",
    "T22n1428_006:0607c23": "應即還此比丘衣，白二羯磨應如是與僧。",
    "T22n1428_006:0607c24": "當差堪能羯磨人如上，作如是白：「大德僧",
    "T22n1428_006:0607c25": "聽！此某甲比丘，使非親里比丘尼浣、染、打",
    "T22n1428_006:0607c26": "故衣，犯捨墮，今捨與僧。若僧時到僧忍聽，",
    "T22n1428_006:0607c27": "持此衣還某甲比丘。白如是。」「大德僧聽！",
    "T22n1428_006:0607c28": "此某甲比丘，使非親里比丘尼浣、染、打故",
    "T22n1428_006:0607c29": "衣，犯捨墮，今捨與僧。僧今持此衣還",
    "T22n1428_006:0608a01": "此比丘。誰諸長老忍僧持此衣還此比",
    "T22n1428_006:0608a02": "丘者默然，誰不忍者說。」「僧已忍與彼某甲",
    "T22n1428_006:0608a03": "比丘衣竟，僧忍，默然故，是事如是持。」是",
    "T22n1428_006:0608a04": "比丘僧中捨衣竟，不肯還者，突吉羅。當還",
    "T22n1428_006:0608a05": "時有人教言：「莫還。」者，突吉羅。若不還，轉作",
    "T22n1428_006:0608a06": "淨施、若遣與人、若復自作三衣、若作波利",
    "T22n1428_006:0608a07": "迦羅衣、若燒、若故壞、若數數著壞，盡突吉羅。",
    "T22n1428_006:0608a08": "比丘尼，突吉羅；式叉摩那、沙彌、沙彌尼，突吉",
    "T22n1428_006:0608a09": "羅。是謂為犯。不犯者，與親里尼故衣浣、染、",
    "T22n1428_006:0608a10": "打，若病浣染打，若為僧佛圖浣染打，若借",
    "T22n1428_006:0608a11": "他衣浣染打者，不犯。不犯者，最初未制戒，",
    "T22n1428_006:0608a12": "癡狂、心亂、痛惱所纏。(五竟)◎",
    "T22n1428_006:0608a13": "四分律卷第六"
}