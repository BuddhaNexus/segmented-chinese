{
    "T33n1696_001:0063a24": "No. 1696 [cf. No. 223]",
    "T33n1696_001:0063a25": "大品遊意",
    "T33n1696_001:0063a27": "斯道幽微，深遠難測，無知無照、無名無相，",
    "T33n1696_001:0063a28": "理絕百非、道亡四句，言語無所厝其辨、情識",
    "T33n1696_001:0063a29": "無所沒其慮，雖復一相無相，萬用無虧；至寂",
    "T33n1696_001:0063b01": "至空，道光法界。故開經宗之始，以不住法住；",
    "T33n1696_001:0063b02": "辨其義之終，以無得為得。是故絕相必假言",
    "T33n1696_001:0063b03": "宣，無名要由教顯也。摩訶波若波羅經者，此",
    "T33n1696_001:0063b04": "云名之為大。大者，廣博、苞容、莫先為義。波",
    "T33n1696_001:0063b05": "若者，《釋論》云「如猛火聚，四邊不可觸，觸之皆",
    "T33n1696_001:0063b06": "燒。」此意正法波若，翻不翻皆不可得也。波羅",
    "T33n1696_001:0063b07": "蜜者，此云度彼岸。經者，訓法訓常，前賢後聖",
    "T33n1696_001:0063b08": "莫能改之故云常、階摸行人心識目之為法，",
    "T33n1696_001:0063b09": "故云經耳。",
    "T33n1696_001:0063b10": "般若義有五重：",
    "T33n1696_001:0063b11": "第一釋名、第二辨宗、第三會教、",
    "T33n1696_001:0063b12": "第四明緣起、第五出部儻也。",
    "T33n1696_001:0063b13": "第一、釋名，中有五：第一摩訶、二波若、三波羅",
    "T33n1696_001:0063b14": "蜜、四修多羅、五序也。",
    "T33n1696_001:0063b15": "摩訶有名，謂摩訶摩醯優波，此云大也。龍樹",
    "T33n1696_001:0063b16": "云：「摩訶有三，謂大、多、勝也。」大者，以廣博苞容",
    "T33n1696_001:0063b17": "莫先為義，如《大經》中說。明此大義有兩家：招",
    "T33n1696_001:0063b18": "提涅槃師述莊嚴義云：「大義有十種：一境、二",
    "T33n1696_001:0063b19": "人、三體、四用、五因、六果、七導、八利益、九斷",
    "T33n1696_001:0063b20": "結、十滅罪也。第一義，境遍法界，故名境大。會",
    "T33n1696_001:0063b21": "此法者，名為人大。故《十二門論》云『世音、大勢",
    "T33n1696_001:0063b22": "等大士所乘故，故名為大』也。實相般若是萬",
    "T33n1696_001:0063b23": "行之本，容受萬品，名為體大，所謂百華異色",
    "T33n1696_001:0063b24": "皆成一陰、萬品體殊皆歸波若。波若能照第",
    "T33n1696_001:0063b25": "一義空，此用最勝，故名為用大。上句直謂智",
    "T33n1696_001:0063b26": "能，此句作用為異耳。菩薩修萬行，名為因大。",
    "T33n1696_001:0063b27": "因既廣大，所得彌博，故名為果大。二乘所道",
    "T33n1696_001:0063b28": "唯止於三，菩薩遍導萬行，故名導大。既導萬",
    "T33n1696_001:0063b29": "品，利功最勝，故名利益大。二乘唯斷正使見",
    "T33n1696_001:0063c01": "諦思，不及習氣無明；唯菩薩兼斷，故名斷結",
    "T33n1696_001:0063c02": "大。故《大品經》云『一念相應慧，斷無量煩惱及",
    "T33n1696_001:0063c03": "習』也。二乘唯滅輕罪，不及四重五逆。故《阿含",
    "T33n1696_001:0063c04": "經》云『阿闍世王墮𭯖毱地獄』也。菩薩頓滅，故",
    "T33n1696_001:0063c05": "名滅罪大。《大品》云『若聞此經，即滅惡創癩病』。",
    "T33n1696_001:0063c06": "《釋論》第五十九卷釋〈法稱品〉云『惡創癩病者，",
    "T33n1696_001:0063c07": "謂四重五逆也。故經云「世王滅罪」，謂此也。』」龍",
    "T33n1696_001:0063c08": "光述開善義云：「大有六種，人、境、體、用、因、果也。",
    "T33n1696_001:0063c09": "後導與滅罪等四，攝入用大中也。」併云「此皆",
    "T33n1696_001:0063c10": "望小名大而未照也。今假若就橫門釋者，於",
    "T33n1696_001:0063c11": "義亦得而言同旨異也。」今所用者，唯存體、用",
    "T33n1696_001:0063c12": "兩大。何者？義不出中、假故。前家所明十種、六",
    "T33n1696_001:0063c13": "種，皆是用大也。就此義中，大義有三：一者、待",
    "T33n1696_001:0063c14": "小名大，謂大小小大因緣也。二者、對小名大，",
    "T33n1696_001:0063c15": "此破小乘狹劣之病，以廣大上句直明因緣",
    "T33n1696_001:0063c16": "相。此句偏明除病之耳。三者、秤讚名大，法絕",
    "T33n1696_001:0063c17": "離，如大火聚，而大勝義輪。以大名秤讚其",
    "T33n1696_001:0063c18": "本，此非大非小，強名為大耳。問：若非大非小",
    "T33n1696_001:0063c19": "名為大者，亦應非偏非中名為中。何故非有",
    "T33n1696_001:0063c20": "非無為中耶？答：義有左右。何者？若相攝明",
    "T33n1696_001:0063c21": "者，亦應非有非無名為大，非大非小名為中。",
    "T33n1696_001:0063c22": "而互相避者，各有故、生故也。何者？佛常行中",
    "T33n1696_001:0063c23": "道，為眾生說有說無。此有此無，非是令保，義",
    "T33n1696_001:0063c24": "在表理。故《十地經》云「從有無方便，入非有非",
    "T33n1696_001:0063c25": "無」，故即非有非無名為中也。欲讚理極，強名",
    "T33n1696_001:0063c26": "摩訶，恐有還著，故云非大非小名為大也。",
    "T33n1696_001:0063c27": "第二、波若。波若名義，經論不同。今略出六種：",
    "T33n1696_001:0063c28": "一者波若、二者斑若、三者鉢若、四者鉢羅若、",
    "T33n1696_001:0063c29": "五者蔓多羅、六者摩何曼多羅。或云毘曇，此",
    "T33n1696_001:0064a01": "云無比法也。此翻譯不同。《釋論》第十八卷云",
    "T33n1696_001:0064a02": "「波若是智慧」，第四十三卷云「波若是智慧」，又",
    "T33n1696_001:0064a03": "《六波羅蜜經》云「波若是智慧」也。道安法師造",
    "T33n1696_001:0064a04": "《折疑論》以經〈無間品〉云「般若覺遠離」，叡法師",
    "T33n1696_001:0064a05": "云「波若是清淨」也。而開善述者云「遠離清",
    "T33n1696_001:0064a06": "淨等，皆是波若中用，非正波若義也。如空慧",
    "T33n1696_001:0064a07": "中有忌與導等多用故。第十八卷云『波若是",
    "T33n1696_001:0064a08": "慧』者，正翻波若，餘皆義訓也。」今解：不然。何",
    "T33n1696_001:0064a09": "者？此經初云「波若非愚非智」，論云「波若深",
    "T33n1696_001:0064a10": "重、智慧輕薄，故不可翻」，故正法波若，不得以",
    "T33n1696_001:0064a11": "一義翻譯。而三代法師說此文者，一者云：不",
    "T33n1696_001:0064a12": "得以下地智慧翻上地波若也。一云：此說無",
    "T33n1696_001:0064a13": "文，不足為依所；依《成論．世諦品》說。何者？彼品",
    "T33n1696_001:0064a14": "云「緣世諦心淺，緣第一義諦深」，故不得以淺",
    "T33n1696_001:0064a15": "智慧翻深波若也。今解：正法波若，非愚非智，",
    "T33n1696_001:0064a16": "慧智等法是其末用，故不得以其末翻彼本",
    "T33n1696_001:0064a17": "體。正法是其源，仍授波若秤；智慧是末，故與",
    "T33n1696_001:0064a18": "淺名多。長安叡法師與什法師對翻《大品》，其",
    "T33n1696_001:0064a19": "序云「胡音失者正之天竺、秦言謬者定之",
    "T33n1696_001:0064a20": "字義，不得翻者即而盡。是以異名熾然、胡漢",
    "T33n1696_001:0064a21": "殆半」，應述其言也。而經論此云智、此云慧者，",
    "T33n1696_001:0064a22": "欲舉一義令生信樂，非是正翻也。《大品經》云",
    "T33n1696_001:0064a23": "「波若謂諸眾生，毘婆沙那謂聲聞緣覺，闍那",
    "T33n1696_001:0064a24": "謂佛菩薩」也。《成論》釋此文者「凡夫之人依教，",
    "T33n1696_001:0064a25": "翻癡根生無癡善根，故與波若之名。二乘見",
    "T33n1696_001:0064a26": "四真諦分亦見空，故與見秤。菩薩照境決",
    "T33n1696_001:0064a27": "斷，故授智號」也。今解：凡夫、二乘、菩薩皆見正",
    "T33n1696_001:0064a28": "法之用。凡夫唯有趣向之心，而無用道別起，",
    "T33n1696_001:0064a29": "仍授體名。後二者，同前釋也。復次經云「說智",
    "T33n1696_001:0064b01": "及智處，皆名般若」者，成論師云：「謂教行境也。",
    "T33n1696_001:0064b02": "何者？教能詮智，智能照境，境能發智。此皆波",
    "T33n1696_001:0064b03": "若之緣，故總名波若。而觀照波若實是智慧，",
    "T33n1696_001:0064b04": "故能照境。第一義空是智之緣，故名實相波",
    "T33n1696_001:0064b05": "若。何者？我心悟理即生明解，違即生惑。故此",
    "T33n1696_001:0064b06": "三種，其相性實異也。」今解：不然。何者？若有境",
    "T33n1696_001:0064b07": "智之別，境不生智、智不照境，即是性義，不離",
    "T33n1696_001:0064b08": "斷常矣。今解：境能發智、智能照境，境智、智",
    "T33n1696_001:0064b09": "境，境智是空，境智即非境非智，平等無二，是",
    "T33n1696_001:0064b10": "有所辦之宗也。此不二為物所開，即名教行",
    "T33n1696_001:0064b11": "波若；開而不歔，即名正法波若也。既是空",
    "T33n1696_001:0064b12": "境空智，是以言智不失境、言境不失智。故知",
    "T33n1696_001:0064b13": "《成論》境智定異也。又《成實論》云「斷惑之導，唯",
    "T33n1696_001:0064b14": "須空慧。何者？已與執相違故」也。而開善義，在",
    "T33n1696_001:0064b15": "東山時說「五方便皆緣於假理，故第一法與",
    "T33n1696_001:0064b16": "苦忍不為習因」也；還陽州時云「五方便皆緣",
    "T33n1696_001:0064b17": "於真，故緣假解對，退不伏、進不斷」；而死時云",
    "T33n1696_001:0064b18": "「先說謂得。何者？《成論．四無礙品》云『何者近法",
    "T33n1696_001:0064b19": "住世諦智？論主答𢡼頂』是也。」今解：有四句，假",
    "T33n1696_001:0064b20": "伏中斷、中伏假斷、中假具斷、中假具伏，如斷",
    "T33n1696_001:0064b21": "伏義中具說也。成論師云「無始以來所染煩",
    "T33n1696_001:0064b22": "惱，隨心成就，如影隨形。故修行十地，漸斷諸",
    "T33n1696_001:0064b23": "結也。」今即不爾，許心造空即名斷惑。無有成",
    "T33n1696_001:0064b24": "就，如影隨形而迷得悟。故經云「無明即變為",
    "T33n1696_001:0064b25": "明」。而顛倒本空寂，去無所至，故經云「明與無",
    "T33n1696_001:0064b26": "明，真性無二」也。但佛果斷惑不斷惑，以來有",
    "T33n1696_001:0064b27": "二：開善云：「佛地即惑，此義難解。何者？若佛",
    "T33n1696_001:0064b28": "心起時煩惱滅者，即應惑屬佛地也。」莊嚴云：",
    "T33n1696_001:0064b29": "「滅惑生解，如因滅果生，故佛地不即惑。若爾",
    "T33n1696_001:0064c01": "煩惱自滅，解不開於也。」解云：常迫迮伏、惑力",
    "T33n1696_001:0064c02": "轉弱，理應滅惑時解力轉勝，方可生時。故雖",
    "T33n1696_001:0064c03": "不相經干，有存亡，理數然爾。般若義，《釋論》",
    "T33n1696_001:0064c04": "出八家。第一家云：無漏為般若。成論主所用",
    "T33n1696_001:0064c05": "也。第二家云：有漏為般若。數家所用。何者？",
    "T33n1696_001:0064c06": "見有得道故也。第三家云：有漏無漏合為般",
    "T33n1696_001:0064c07": "若。第四家云：因中智慧是般若故，經「在因名",
    "T33n1696_001:0064c08": "般若，果薩般若」也。第五家云：無漏無為不可",
    "T33n1696_001:0064c09": "見無對般若。第六家云：離有無四句為般若。",
    "T33n1696_001:0064c10": "第七家云：前六併是也。第八家云：前六中唯",
    "T33n1696_001:0064c11": "第六家所說解是也。龍樹菩薩唯出八家而",
    "T33n1696_001:0064c12": "已，不復簡是非也。今解：若如前五家所執，只",
    "T33n1696_001:0064c13": "是般若中一片，是非般若正義。第七家合取",
    "T33n1696_001:0064c14": "為般若者，此舉時用。第六家云，正是般若體",
    "T33n1696_001:0064c15": "也。所以明般若者，諸師有二釋。一云：初教所",
    "T33n1696_001:0064c16": "破是有法，無諸利益，故立正因果以破其執。",
    "T33n1696_001:0064c17": "既立因果，故以有相為宗，而未申本意故。第",
    "T33n1696_001:0064c18": "二說般若，是慧觀法師所申也。一者云：初教",
    "T33n1696_001:0064c19": "亦說無相，故見空得道。而言相教，從多論耳。",
    "T33n1696_001:0064c20": "既是略說，故第二廣說無相般若也。而《釋論》",
    "T33n1696_001:0064c21": "以十九復次廣辨之，而無一復次因於此釋",
    "T33n1696_001:0064c22": "也。今略者一二復次。第一復次云「為彌勒廣",
    "T33n1696_001:0064c23": "菩薩行，故說般若」也。第二、斷邪見疑網。第三、",
    "T33n1696_001:0064c24": "破邪見，令信入中道。第四、斷有無二見，令進",
    "T33n1696_001:0064c25": "入中道。第五、令信正法。第六復次云「為四悉",
    "T33n1696_001:0064c26": "檀故說般若」也。第七復次云「次別大小乘，故",
    "T33n1696_001:0064c27": "說般若」。其餘復次，如論中說也。",
    "T33n1696_001:0064c28": "波羅蜜第三。波羅者，亦名波伽也。波羅此云",
    "T33n1696_001:0064c29": "彼岸，密者言度。又《賢劫經》云「波言岸，密者言",
    "T33n1696_001:0065a01": "究竟」也。《釋論》中廣說此彼兩岸及度也，今略",
    "T33n1696_001:0065a02": "舉三以示其相。第一者、小乘為此岸，大乘為",
    "T33n1696_001:0065a03": "彼岸。何者？為小乘人委曲授教，未及廣遠，名",
    "T33n1696_001:0065a04": "為此岸；為大根人說大乘滿教名彼岸；檀波",
    "T33n1696_001:0065a05": "羅蜜為中流；此行至果，名為度。而龍樹云「在",
    "T33n1696_001:0065a06": "海中為度已，至彼岸為到。亦眼目之異名」。第",
    "T33n1696_001:0065a07": "二雙者，魔為此岸，佛為彼岸，中流如前也。第",
    "T33n1696_001:0065a08": "三雙者，世間為此岸，涅槃為彼岸，受是生死",
    "T33n1696_001:0065a09": "河，八正華為中流也。成論師有相為此岸、無",
    "T33n1696_001:0065a10": "相為彼岸；生死為此岸、涅槃為彼岸；眾惑為",
    "T33n1696_001:0065a11": "此岸、種智為彼岸。此即三同前釋，而實碩異",
    "T33n1696_001:0065a12": "也。賴殰假捨此經彼，必為度彼岸也。今則不",
    "T33n1696_001:0065a13": "然。無有一法以此到彼，唯遠我無我，不二名",
    "T33n1696_001:0065a14": "為度。度者，水勉也。",
    "T33n1696_001:0065a15": "明修多羅第四。三義之中有一分名經。何者",
    "T33n1696_001:0065a16": "是三？一者佛口說、二者神眼見、三者光明也。",
    "T33n1696_001:0065a17": "如坐席眾中弟子所說也。言放光者，若入林",
    "T33n1696_001:0065a18": "磎答。正造論時佛放光明，表有疑者即入修",
    "T33n1696_001:0065a19": "多羅。若闕此三義者，雖有聖明之德，不入經",
    "T33n1696_001:0065a20": "疑。故佛在，舍利弗造《阿毘曇》，迦旃延造《毘勒",
    "T33n1696_001:0065a21": "論》，曇摩陳那比丘尼亦造論，皆名為論也。如",
    "T33n1696_001:0065a22": "外典，聖人所說名為經，賢人所吐名為書也。",
    "T33n1696_001:0065a23": "修多羅，略有三名，謂修多羅、修嵐林、修多",
    "T33n1696_001:0065a24": "懶。而經論翻譯不同。《仁王經》云「法本」，《大經》與",
    "T33n1696_001:0065a25": "《雜心》云「契經」，《成論》云「直說聖言，或經云『經』」",
    "T33n1696_001:0065a26": "也。言經者有時，一云：直別經論之異，如聖說",
    "T33n1696_001:0065a27": "名經、異人說名書，非翻修多羅也。",
    "T33n1696_001:0065a28": "明序第五。從來釋者，序是由漸義。若非時方",
    "T33n1696_001:0065a29": "人，正教無由，故所因謂之序也。而序，訓有三：",
    "T33n1696_001:0065b01": "一屋、二舒、三王也。天子正坐大極殿，諸臣所",
    "T33n1696_001:0065b02": "居左庠右序。若謂王所從，庠序而進，不得直",
    "T33n1696_001:0065b03": "就。說之時，必因五事，不得頓說，故以序品",
    "T33n1696_001:0065b04": "初，以況聖義耳。既有時方人者，教自開敷，詔",
    "T33n1696_001:0065b05": "之序也、正行教也。名為王者，往也。如王命之",
    "T33n1696_001:0065b06": "事，道而不塞；非命之事，應而不行者也　秡",
    "T33n1696_001:0065b07": "渠者，此云品也。義類不同，謂之品也。若具",
    "T33n1696_001:0065b08": "言，應言佛陀槃遮摩訶般若波羅蜜，此云修",
    "T33n1696_001:0065b09": "多羅。凡說法有五：一佛、二弟子、三諸天、四",
    "T33n1696_001:0065b10": "仙人、五化人。故簡聖餘名，故云佛說。記胡來",
    "T33n1696_001:0065b11": "經本，有經名字，皆題經初，故皆唯道安法師；",
    "T33n1696_001:0065b12": "竺法真欲令易故，以題內面也。",
    "T33n1696_001:0065b13": "第二、辨宗體。有五重：第一明體、第二明宗、第",
    "T33n1696_001:0065b14": "三簡因果、第四明長短、第五辨遠近。",
    "T33n1696_001:0065b15": "明體，凡有四釋。第一家云：以理為正經。何者？",
    "T33n1696_001:0065b16": "如拕多多羅長者，以五陰、十二入、十八界，檢",
    "T33n1696_001:0065b17": "魔所說陰十三入、十九界，故理是正，經文云",
    "T33n1696_001:0065b18": "是傍。如龍光云：「理為能印，文為所印」。第二靈",
    "T33n1696_001:0065b19": "味寺實法師云：教理相合，因成假為經。何",
    "T33n1696_001:0065b20": "者？文理相科合為經，偏即非經。故外道有教",
    "T33n1696_001:0065b21": "無理，如虫食木也。而《成論》云「異法一時，具曰",
    "T33n1696_001:0065b22": "因成假」，若如此釋，直是因成假也。第三靈耀",
    "T33n1696_001:0065b23": "寺盛法師云：文是文經、理是理經，教理各是",
    "T33n1696_001:0065b24": "經耳。何者？文能詮理，理是所詮。教詮、教能詮、",
    "T33n1696_001:0065b25": "教理所並是經也。第四太創寺宗法師與白",
    "T33n1696_001:0065b26": "馬寺要法法師，以教為經，此開善寺之師也。",
    "T33n1696_001:0065b27": "開善師云：「十四種色中，色聲兩塵是經體也。",
    "T33n1696_001:0065b28": "後時營法師加觸也。何者？闇中摩石碑，即知",
    "T33n1696_001:0065b29": "字義，故聲觸皆是經體也。」《成論》云「是音聲性，",
    "T33n1696_001:0065c01": "法入所攝故，五塵中唯是法塵。何者？詮辨之",
    "T33n1696_001:0065c02": "功，於行乃得，故攝入法塵」也。今解：萬法無",
    "T33n1696_001:0065c03": "非是經。何者？色表有色、心表為心，諸法例",
    "T33n1696_001:0065c04": "然。故緣覺悟緣，雖而得道，豈有教耶？一方所",
    "T33n1696_001:0065c05": "須，各是所主。故香積佛，香作佛必；釋迦化",
    "T33n1696_001:0065c06": "土，以音聲作事。此化緣不同故也。《善見毘婆",
    "T33n1696_001:0065c07": "沙》中，阿難以七義明修多羅：一發、二善語、",
    "T33n1696_001:0065c08": "三秀出、四經強、五涌泉、六繩墨、七綖也。凡",
    "T33n1696_001:0065c09": "為佛語，必有所詮之實；外道言詮之教無理。",
    "T33n1696_001:0065c10": "以內外相望者，佛有妙開之實，謂之徵發。既",
    "T33n1696_001:0065c11": "有當之絕，名為善言。開發妙理，名為秀出。教",
    "T33n1696_001:0065c12": "理相開，謂之住強。南北為住，東西為強也。",
    "T33n1696_001:0065c13": "詮理無窮，謂之涌泉。裁形就正，名繩墨。以教",
    "T33n1696_001:0065c14": "持理，如糸補衣，謂之綖。且胡見賣系之肆，謂",
    "T33n1696_001:0065c15": "之修多羅也。阿毘曇以五義辨之：一云出生、",
    "T33n1696_001:0065c16": "二顯示、三涌泉、四繩墨、五結鬘，准可知",
    "T33n1696_001:0065c17": "也。",
    "T33n1696_001:0065c18": "第二明宗。成論師釋：若以色聲為經體者，體",
    "T33n1696_001:0065c19": "異於宗；若以所詮為經體者，體之是宗，而以",
    "T33n1696_001:0065c20": "所辨為宗也。辨宗有三家：第一新安耀法師",
    "T33n1696_001:0065c21": "云：「以境智為宗。何者？非境無以生智、非智無",
    "T33n1696_001:0065c22": "以顯境。境智於𧂐是聖義，故以境智合為經",
    "T33n1696_001:0065c23": "宗也。」第二家𧜣法師云：「權實二智為宗。」此法",
    "T33n1696_001:0065c24": "師只存四時，故《般若》、《維摩》合為第二，故以二",
    "T33n1696_001:0065c25": "智為二宗也。第三治城道法師云：「唯實智為",
    "T33n1696_001:0065c26": "宗。何者？第一義空，諸法之本；世諦是末。故",
    "T33n1696_001:0065c27": "以照一真智為宗、照末為傍，故實智為宗也。」",
    "T33n1696_001:0065c28": "今經境智皆從不二起，故非境非智是體宗，",
    "T33n1696_001:0065c29": "是境智智境聖未用。",
    "T33n1696_001:0066a01": "第三明因果。莊嚴云：「波若唯止於因，不通於",
    "T33n1696_001:0066a02": "果。故經云『在因波若，至果薩波若』，又云『般",
    "T33n1696_001:0066a03": "若有佛法、有二乘法，是菩薩法』，又云『欲得一",
    "T33n1696_001:0066a04": "切種智果，當學波若波羅蜜』，故知唯止於因",
    "T33n1696_001:0066a05": "也。」開善云：「波若通因果。所以通因果者，《大經》",
    "T33n1696_001:0066a06": "云『解脫之法，亦非涅槃。摩訶波若，亦非涅",
    "T33n1696_001:0066a07": "槃』，又《勝鬘經》云『明佛智所斷、佛菩提智所斷』。",
    "T33n1696_001:0066a08": "羅漢悟波若是胡悟，故智通因果也。」今解：波",
    "T33n1696_001:0066a09": "若非有智、非因非果，以因怙為因、以果怙為",
    "T33n1696_001:0066a10": "果，故在因名般若，至果名薩波若。因名十地、",
    "T33n1696_001:0066a11": "果名法界，因名佛性、果名涅槃，此皆隨所辨",
    "T33n1696_001:0066a12": "說，更無異法。而或者迷名，生法癡有斷爭訟",
    "T33n1696_001:0066a13": "耳。",
    "T33n1696_001:0066a14": "第四辨壽命長短。成論師說不同，云「初教佛",
    "T33n1696_001:0066a15": "壽八十年，第二佛壽無量。故《釋論》佛有二種：",
    "T33n1696_001:0066a16": "一者父母法身，即是經中常身佛也。二者法",
    "T33n1696_001:0066a17": "性身，壽命無量、光明無量，即是經中特尊佛",
    "T33n1696_001:0066a18": "也。又《大品》云『欲得壽命，當學波若波羅蜜』，又",
    "T33n1696_001:0066a19": "《釋論》『婆伽梵子一村眾生猶壽命長，何況佛",
    "T33n1696_001:0066a20": "度無量眾生，故壽命無量。』第三、七百阿僧祇。",
    "T33n1696_001:0066a21": "第四、如《法華》中說。第五、明常住。一云：初教與",
    "T33n1696_001:0066a22": "第二品是八十。若爾，云何示特尊佛耶？解云：",
    "T33n1696_001:0066a23": "八十年即現特尊佛，非別有佛也。」慧觀師義，",
    "T33n1696_001:0066a24": "自第二已明常也。今解：不爾。何者？經說無",
    "T33n1696_001:0066a25": "定，或云七十九年、或云八十五年。又《阿含經》",
    "T33n1696_001:0066a26": "云「佛壽無量，別有淨土，唯現餘報耳。」若爾，云",
    "T33n1696_001:0066a27": "何定報耶？若一往判者，初教八十、第二教佛",
    "T33n1696_001:0066a28": "壽無量，此是長短方便，故言長不失短、短不",
    "T33n1696_001:0066a29": "失長。是因緣。",
    "T33n1696_001:0066b01": "第五明遠近。成論師云「初教明唯成道，不明",
    "T33n1696_001:0066b02": "前世所行。故《彌勒經》云『此阿逸多，具凡夫，未",
    "T33n1696_001:0066b03": "斷諸漏』者，謂此也。自第二，始開佛道長遠。故",
    "T33n1696_001:0066b04": "《大品》第八卷云『於華嚴城燃燈佛所，不離六",
    "T33n1696_001:0066b05": "波羅蜜，為無所得』，又云『彌勒已修六波羅蜜，",
    "T33n1696_001:0066b06": "為無所得』，故此皆明前得道，故自第二長遠",
    "T33n1696_001:0066b07": "矣」。今則不爾，只是近遠方便，故近而無暫、遠",
    "T33n1696_001:0066b08": "而無久，豈有遠近之異乎？而或者執遠近之",
    "T33n1696_001:0066b09": "方，執近失遠、持遠失近，故墮有所得斷常。今",
    "T33n1696_001:0066b10": "解：無礙法門何義，豈長短不可定？謂如當說",
    "T33n1696_001:0066b11": "也。",
    "T33n1696_001:0066b12": "第三、會教。成論師云「佛教不出三：一者頓教，",
    "T33n1696_001:0066b13": "如《華嚴》大乘等也。二者、偏方不定教，如《勝鬘》、",
    "T33n1696_001:0066b14": "《金光明》、《遺教》、《佛藏經》等也。三者、漸教，如四《阿",
    "T33n1696_001:0066b15": "含》及《涅槃》是也。就漸教中，有二教：一者、諸法",
    "T33n1696_001:0066b16": "師作四教：《阿含》為初；《波若》、《維摩》、《思益》、《法鼓》、《楞",
    "T33n1696_001:0066b17": "伽》等為第二；《法華》為第三；《涅槃》為第四也。所",
    "T33n1696_001:0066b18": "以《波若》、《思益》合為第二者，《大品經》諸天子云",
    "T33n1696_001:0066b19": "『見第二法輪』。《思益》云『見第二法輪』也。」作五教，",
    "T33n1696_001:0066b20": "師不同，兩義本是慧觀師所說也。一家云：《阿",
    "T33n1696_001:0066b21": "含》為初；禪經為第二；《波若》、《維摩》、《法鼓》等為第",
    "T33n1696_001:0066b22": "三；《法華》為第四；《涅槃》為第五也。一家云：《阿含》",
    "T33n1696_001:0066b23": "為初經。《維摩》、《思益》、《法鼓》為第二。《法華》為第三。",
    "T33n1696_001:0066b24": "《波若》為第四。《涅槃》為第五。所以波若為第四",
    "T33n1696_001:0066b25": "者，《釋論》云「須菩提聞《法華》『舉手低頭，皆成佛",
    "T33n1696_001:0066b26": "道』，是故今問退不退」，故知《法華》故後也。廣",
    "T33n1696_001:0066b27": "州大亮法師云：「五時，阿含為初；離三藏為第",
    "T33n1696_001:0066b28": "二，如《優婆塞經》也；《波若》、《維摩》、《思益》、《法鼓》為第",
    "T33n1696_001:0066b29": "三；《法華》為第四；《涅槃》為第五也。」慧觀法師云：",
    "T33n1696_001:0066c01": "「《阿含》為初；《波若》為第二；《維摩》、《思益》等為第三；",
    "T33n1696_001:0066c02": "《法華》為第四；《涅槃》為第五也。二經同云『見第",
    "T33n1696_001:0066c03": "二法輪』者，一是為小中、第二是大中。」第二也，",
    "T33n1696_001:0066c04": "開善寺所述也。今解：半滿兩教。何者？經中唯",
    "T33n1696_001:0066c05": "說半滿兩處。又《釋論》第百云「《法雲》、《波若》，是顯",
    "T33n1696_001:0066c06": "現教；《法華》、《涅槃》，是祕密教」。若爾，《維摩》、《波若》等",
    "T33n1696_001:0066c07": "還淺深《法華》等乎？",
    "T33n1696_001:0066c08": "次辨五家味相生。第一家云：十二部配當阿",
    "T33n1696_001:0066c09": "含，修多羅配禪經。何者？定能發智，以修多羅",
    "T33n1696_001:0066c10": "配當禪經也；方等配《波若》、《思益》等；波若配《法",
    "T33n1696_001:0066c11": "華》；醍醐配《涅槃》也。慧觀師所以十二配阿含",
    "T33n1696_001:0066c12": "者，阿含約事分別四諦理配為十二，分別法",
    "T33n1696_001:0066c13": "性也。第二無相教名修多羅者，所說二諦體",
    "T33n1696_001:0066c14": "生行人，空理萬法之本，故受法本名也。第三",
    "T33n1696_001:0066c15": "名方等者，就教得名，此改小乘無狹劣之通，",
    "T33n1696_001:0066c16": "故名方等也。第四名波若者，能令眾生，同佛",
    "T33n1696_001:0066c17": "壽量、平等大慧，如〈多寶佛品〉中論也。第五名",
    "T33n1696_001:0066c18": "大涅槃者，永除生死，如醍醐體性清涼，故名",
    "T33n1696_001:0066c19": "涅槃。今解：小教名為十二部經，如《提謂》等三",
    "T33n1696_001:0066c20": "歸五戒等也。修多羅配小乘半字，何者為滿",
    "T33n1696_001:0066c21": "字？作本故也。方等總配滿字，波若別配波若。",
    "T33n1696_001:0066c22": "何者？方等雖廣，波若為要，得果之主故也。既",
    "T33n1696_001:0066c23": "有能得之因，應有所得之果，故第五別配聖",
    "T33n1696_001:0066c24": "果。而涅槃與波若，是眼目異名故，故諸大乘",
    "T33n1696_001:0066c25": "中皆得配之。非汝所謂第五教涅槃唯是極",
    "T33n1696_001:0066c26": "果，前皆非極也。就五時四時辨教，宗蜜亦不",
    "T33n1696_001:0066c27": "同。慧觀師、新安師，大令正小。莊嚴營師云：「自",
    "T33n1696_001:0066c28": "第二已明常住。何者？《仁王經》云『超度世諦第",
    "T33n1696_001:0066c29": "一義，一轉妙覺常湛然』，又《大品．曇無歇菩薩",
    "T33n1696_001:0067a01": "品》云『法身無來無去』，《淨名經》云『金剛之身，佛",
    "T33n1696_001:0067a02": "身無為，不墮諸教』，故已明常住也。」開善寺云：",
    "T33n1696_001:0067a03": "「前四時教，唯明無常。無量光明與倍數，終歸",
    "T33n1696_001:0067a04": "於磨滅，故俱是無常也。而《仁王經》云『一轉妙",
    "T33n1696_001:0067a05": "覺』者，經說三諦有多種，或就因果說二諦、或",
    "T33n1696_001:0067a06": "就假實明二諦。故《成實論》云『色等及泥為真",
    "T33n1696_001:0067a07": "諦，四大五根為世諦』，已此二諦入真實之時，",
    "T33n1696_001:0067a08": "與理冥同，更無退轉，故云湛然。非謂無生滅",
    "T33n1696_001:0067a09": "也。」今解：常無常、非常非無常，跡義也。《仁王",
    "T33n1696_001:0067a10": "經》云「超度世諦第一義諦」者，即語非有非無。",
    "T33n1696_001:0067a11": "謂又妙覺具二諦，是故可謂「從有無方便，入",
    "T33n1696_001:0067a12": "非有非無」者。亦五時名目不同。慧觀師云「初",
    "T33n1696_001:0067a13": "教名為相教，第二名通教者，本空未轉故。說",
    "T33n1696_001:0067a14": "通教者，勒取三乘果。故經云『欲得菩薩果，乃",
    "T33n1696_001:0067a15": "至欲得聲聞果，當學波若波羅蜜』也。第三《維",
    "T33n1696_001:0067a16": "摩》，名貶教。第四名同歸教。第五明常住也。」開",
    "T33n1696_001:0067a17": "善等云「以第二教破初教者，此義不爾。云何",
    "T33n1696_001:0067a18": "佛自破聖言耶？初教名為三乘別教。何者？別",
    "T33n1696_001:0067a19": "說三乘果故也。第二無相教，亦名三乘通教",
    "T33n1696_001:0067a20": "者，通者非二乘果為通，唯取所學之法名為",
    "T33n1696_001:0067a21": "通教。何者？欲得菩薩果乃至聲聞果，常學般",
    "T33n1696_001:0067a22": "若波羅蜜。故知所勸為通，且先勸三乘、後即",
    "T33n1696_001:0067a23": "貶故，經云上人法。第三為抑揚教，發軫初毀",
    "T33n1696_001:0067a24": "小故。經云『廣原陸地不生蓮華，卑濕淤泥乃",
    "T33n1696_001:0067a25": "生蓮華』。又入正法倍曾，終不發阿耨三菩提。",
    "T33n1696_001:0067a26": "起我見如須彌山，不能發菩提也。第四名同",
    "T33n1696_001:0067a27": "歸教，亦名善法教。何者？彼云『汝等所行是菩",
    "T33n1696_001:0067a28": "薩道』，又云『舉手低頭皆成佛道』，以教為名也。",
    "T33n1696_001:0067a29": "第五教名常住，即□可見也。」明壽命不同，如",
    "T33n1696_001:0067b01": "辨宗中說也。而「七百」之言，《維摩》、《思益》等經無",
    "T33n1696_001:0067b02": "有此言，唯《首楞嚴經》云「東方莊嚴王佛，七百",
    "T33n1696_001:0067b03": "阿僧祇入涅槃，即我身是也。」所以異經為失。",
    "T33n1696_001:0067b04": "第三教者，理自應爾。何者？初教壽八十，第二",
    "T33n1696_001:0067b05": "無量，第四復倍上數，第五常住。若爾，七百之",
    "T33n1696_001:0067b06": "壽應入第二，故云七百阿僧祇耳。今解：此皆",
    "T33n1696_001:0067b07": "隨機所說，無有八十與七百阿僧祇之殊。故",
    "T33n1696_001:0067b08": "經云「十方法諸如來，同共一法身」，既以正",
    "T33n1696_001:0067b09": "法為體，豈有常無常、長短之異乎？顯現祕密",
    "T33n1696_001:0067b10": "有二種：一者法；二者其事可見也。顯現祕密",
    "T33n1696_001:0067b11": "者，《淨名經》云「佛轉法輪於大千，其輪本來常",
    "T33n1696_001:0067b12": "清淨」，天人得益斯證者，名為顯示等也。顯",
    "T33n1696_001:0067b13": "現祕密者，《釋論》第百卷云「《法雲》、《般若》顯現，《法",
    "T33n1696_001:0067b14": "華》、《涅槃》是祕密」。而成實論師云：《大品》等五時",
    "T33n1696_001:0067b15": "波若，唯解果內淺事，非是難解，故名為顯現",
    "T33n1696_001:0067b16": "教。所以然者，《仁王》云「若三界外別有眾生",
    "T33n1696_001:0067b17": "者，是大有說，非七佛所說」也。其《法華經》兼內",
    "T33n1696_001:0067b18": "外事深，故非易可見，名為祕密也。今解：不然。",
    "T33n1696_001:0067b19": "何者？《法雲》等發軫，頓開本經，故名顯教。《法華》、",
    "T33n1696_001:0067b20": "《涅槃》先改執，後顯正法，故名祕密教也。顯現",
    "T33n1696_001:0067b21": "祕密，有異聖究竟，如常說也。且成論師云：十",
    "T33n1696_001:0067b22": "二年前說小乘後說。今則不然。有四句：一",
    "T33n1696_001:0067b23": "始終大、二始終說小、三初大後小、四初小後",
    "T33n1696_001:0067b24": "大。何者？《涅槃經》中嘆十二年童子、迦葉三十",
    "T33n1696_001:0067b25": "六問等無有異，故知佛初成道既說《涅槃》。而",
    "T33n1696_001:0067b26": "成實論師云是《華嚴經》也。《涅槃》既爾，餘經應",
    "T33n1696_001:0067b27": "然。何者？《釋論》云「須菩提聞《法華》『舉手低頭皆",
    "T33n1696_001:0067b28": "成佛道』，今問不退。」若云何得定言《法華》以前",
    "T33n1696_001:0067b29": "說《般若》耶？且諸佛化眾生，應有緣即說，何後",
    "T33n1696_001:0067c01": "時乃說大耶？故知應有四句也。次明但不但",
    "T33n1696_001:0067c02": "義。但是住義、是不行義。若是佛教大小，皆是",
    "T33n1696_001:0067c03": "無跡義，故云有不住有、言空不住空。而一往",
    "T33n1696_001:0067c04": "開者，小乘是但，大乘是不但。何者？小乘為淺",
    "T33n1696_001:0067c05": "行人施四諦因果法門，名為但也。大教為大",
    "T33n1696_001:0067c06": "士開不住法門，以示諸法無迹，為不但也。大",
    "T33n1696_001:0067c07": "小兩乘既有二智，人亦有二。何者？小乘人",
    "T33n1696_001:0067c08": "保昔經教，名為但。大乘人如幻化，無有去就，",
    "T33n1696_001:0067c09": "名為不但。故人法但，人但不但義也。若例前",
    "T33n1696_001:0067c10": "句，應有四句：如二句上例，三者但不但俱不",
    "T33n1696_001:0067c11": "但，四者但不但俱但也。如《十地論》、《成論》等所",
    "T33n1696_001:0067c12": "執，皆存大小之相，名為但。若如今說，大小俱",
    "T33n1696_001:0067c13": "無迹，名為不但也。若就兩佛者，一往釋迦教",
    "T33n1696_001:0067c14": "是但，舍那教是不但。而釋迦教有但不但。何",
    "T33n1696_001:0067c15": "者？難化眾生說故也。舍那佛唯一大乘故，無",
    "T33n1696_001:0067c16": "但不但也。且經云「《華嚴經》不入二乘手」者，二",
    "T33n1696_001:0067c17": "乘存著故，即為聖教不入，不云都不聞見也。",
    "T33n1696_001:0067c18": "《大品》初，佛說五品為不共，第二傳教須菩提",
    "T33n1696_001:0067c19": "說善品，為共說故也。",
    "T33n1696_001:0067c20": "第四、波若部儻。《釋論》云「有二種波若：一者共、",
    "T33n1696_001:0067c21": "二者不共。」有二種釋。一云：共者，《大品》云「三乘",
    "T33n1696_001:0067c22": "通教」是也；不共者，別第十地行聞波若，非九",
    "T33n1696_001:0067c23": "地行所聞也。一云：只就《大品》中亦有共不共。",
    "T33n1696_001:0067c24": "何者？經云「欲得菩薩果乃至聲聞果當學」者，",
    "T33n1696_001:0067c25": "此是共般若。復有菩薩所對，名為不共也。今",
    "T33n1696_001:0067c26": "則無別深般若，但二乘分亦得聞，謂之共。菩",
    "T33n1696_001:0067c27": "薩之殊於二乘，名為不共。此就有方便無方",
    "T33n1696_001:0067c28": "便，簡聖共不共，無別深波若也。復有三種波",
    "T33n1696_001:0067c29": "若：一者上、二中、三下。上者，《光讚波若》是也。",
    "T33n1696_001:0068a01": "若具翻者，應是五十卷。而存長時遺少，唯翻",
    "T33n1696_001:0068a02": "十卷，即竺法護所翻也。中者，是《大品》也。而卷",
    "T33n1696_001:0068a03": "數不定，或二十七卷，併什法師翻也。《放光波",
    "T33n1696_001:0068a04": "若》是二十卷，是朱士行取於于闐國，即是《大",
    "T33n1696_001:0068a05": "品》也。下者，《小品》是也。有七卷，則是隨行也。復",
    "T33n1696_001:0068a06": "有四種般若，謂上、中、下與《金剛波若》也。一云：",
    "T33n1696_001:0068a07": "上、中、下與不共波若也。復有五種波若，謂《摩",
    "T33n1696_001:0068a08": "訶波若》、《天王問波若》、《光讚波若》、《仁王波若》也。",
    "T33n1696_001:0068a09": "從《天王問波若》出五般若：一者、《須真天子問",
    "T33n1696_001:0068a10": "波若》，有七卷。二者、《法文天子問波若》，有三",
    "T33n1696_001:0068a11": "卷。三者、《四天王問波若》，有一卷。四者、《文殊師",
    "T33n1696_001:0068a12": "利問波若》。五者、《思益梵志問波若》也。從《光讚",
    "T33n1696_001:0068a13": "波若》出二波若：一者《成具波若》，二者《光淨般",
    "T33n1696_001:0068a14": "若》也。或云：《金剛波若》其本有一卷，此是〈校量",
    "T33n1696_001:0068a15": "功德〉一品而抄為別經也。一云：五時波若中，",
    "T33n1696_001:0068a16": "一時說也。若其依《仁王經》法者，《金剛波若》是",
    "T33n1696_001:0068a17": "第二也。而一義云：《金剛波若》理應最初。何",
    "T33n1696_001:0068a18": "者？以三義驗耳。一者從眾、二者乞食等事、",
    "T33n1696_001:0068a19": "三者經中有文。何者？《大品》眾是五千，分金剛",
    "T33n1696_001:0068a20": "眾是千二百五十，云何前多後還成少耶？且",
    "T33n1696_001:0068a21": "《大品》中不數地，雖地四寸；金剛經足數於地，",
    "T33n1696_001:0068a22": "且經中云「所得慧眼，未曾得聞」。此三義故，其",
    "T33n1696_001:0068a23": "非後耳。或云：如《仁王經》中列法也。",
    "T33n1696_001:0068a24": "次第五、明緣起。魏時沙門朱士行，導讚《小品》，",
    "T33n1696_001:0068a25": "即知文義未盡。故甘露六年，於于闐國相經",
    "T33n1696_001:0068a26": "本，遇得《大品》。而彼國名僧唯信小乘，故朱士",
    "T33n1696_001:0068a27": "行將還時，彼僧白王曰：「漢通人棄佛正教。",
    "T33n1696_001:0068a28": "以持波羅門經，將還本國而宣流。王今不應",
    "T33n1696_001:0068a29": "撿許。」王即順語，遮而不許。于時朱士行即白",
    "T33n1696_001:0068b01": "王言：「我今不顧身命而來，正止由經。王若不",
    "T33n1696_001:0068b02": "許此經者，應撿一願。」即誓言曰：「若此經於漢",
    "T33n1696_001:0068b03": "地有緣者，投火即應滅。」誓言即「摩訶波若波",
    "T33n1696_001:0068b04": "羅蜜經者，斯道幽微，深遠難測，無知無照、無",
    "T33n1696_001:0068b05": "相無名，理絕百非、道亡四句，言語無所厝其",
    "T33n1696_001:0068b06": "詳；理絕二邊，情識無沒其慮。雖復一相無",
    "T33n1696_001:0068b07": "相，萬用無虧，至寂至空，道光法界。」故開宗之",
    "T33n1696_001:0068b08": "始，以不住法住；辨義之終，以無得為得。是故",
    "T33n1696_001:0068b09": "絕相必假言宣，無名要由教顯。摩訶波若波",
    "T33n1696_001:0068b10": "羅蜜者，摩訶者翻云大，大者廣博為義、苞容",
    "T33n1696_001:0068b11": "為義、莫先為義。波若者，《釋論》自云「如猛火聚",
    "T33n1696_001:0068b12": "不可觸，觸即皆燒」，翻不翻皆不可得也。而約",
    "T33n1696_001:0068b13": "用□亦得皆翻也，即波羅蜜者到彼岸也。經",
    "T33n1696_001:0068b14": "者，訓法訓常。",
    "T33n1696_001:0068b15": "大品經遊意一卷終"
}