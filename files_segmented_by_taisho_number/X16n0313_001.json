{
    "X16n0313_001:0395a02": "指味疏略科提綱",
    "X16n0313_001:0395a04": "將釋此序總分為(二)",
    "X16n0313_001:0395a05": "初釋題(二)",
    "X16n0313_001:0395a06": "初合釋",
    "X16n0313_001:0395a07": "二離釋(二)",
    "X16n0313_001:0395a08": "初釋別題(二)",
    "X16n0313_001:0395a09": "初釋大佛頂",
    "X16n0313_001:0395a10": "二釋首楞嚴",
    "X16n0313_001:0395a11": "二釋通題",
    "X16n0313_001:0395a12": "二釋文(四)",
    "X16n0313_001:0395a13": "初序一經大旨(四)",
    "X16n0313_001:0395a14": "初提全文綱要",
    "X16n0313_001:0395a15": "二顯一經獨勝(三)",
    "X16n0313_001:0395a16": "初明佛興所以",
    "X16n0313_001:0395a17": "二明法化所以",
    "X16n0313_001:0395a18": "三明獨勝所以",
    "X16n0313_001:0395a19": "三彰名義因果",
    "X16n0313_001:0395a20": "四明理行性修(二)",
    "X16n0313_001:0395a21": "初明理行",
    "X16n0313_001:0395a22": "二明性修",
    "X16n0313_001:0395a23": "二序十軸文義(六)",
    "X16n0313_001:0395a24": "初序機感",
    "X16n0313_001:0395a25": "二序教興(三)",
    "X16n0313_001:0395a26": "初巧示緣起",
    "X16n0313_001:0395a27": "二點示常心",
    "X16n0313_001:0395a28": "三懸示定名",
    "X16n0313_001:0395a29": "三顯圓理(四)",
    "X16n0313_001:0395a30": "初細勘徵心辨見為破妄顯真(二)",
    "X16n0313_001:0395a31": "初序七處徵心",
    "X16n0313_001:0395a32": "二序十番辨見(二)",
    "X16n0313_001:0395a33": "初總標心見互顯",
    "X16n0313_001:0395a34": "二別列十番妙辨",
    "X16n0313_001:0395a35": "二廣列四科七大明全妄即真(二)",
    "X16n0313_001:0395a36": "初標列",
    "X16n0313_001:0395a37": "二正示",
    "X16n0313_001:0395a38": "三答執相難性融性相不二(二)",
    "X16n0313_001:0395a39": "初結起",
    "X16n0313_001:0395a40": "二正融",
    "X16n0313_001:0395a41": "四引迷真逐妄顯妄本無因",
    "X16n0313_001:0395a42": "四示圓行(二)",
    "X16n0313_001:0395a43": "初總標",
    "X16n0313_001:0395a44": "二別釋(三)",
    "X16n0313_001:0395a45": "初明二義決定為修行之要領",
    "X16n0313_001:0395a46": "二定請根優劣為正修之方便",
    "X16n0313_001:0395a47": "三示雙修顯密為覺路之資糧",
    "X16n0313_001:0395a48": "五明圓證(三)",
    "X16n0313_001:0395a49": "初總明位次淺深懸示未證而論證",
    "X16n0313_001:0395a50": "二別示行門邪正預談既修宜真修(二)",
    "X16n0313_001:0395a51": "初示邪行岐途",
    "X16n0313_001:0395a52": "二示正修差別",
    "X16n0313_001:0395a53": "三結歸圓滿菩提尅論到家無新得",
    "X16n0313_001:0395a54": "六結圓名(二)",
    "X16n0313_001:0395a55": "初結理行證二皆究竟",
    "X16n0313_001:0395a56": "二結教行理三悉楞嚴",
    "X16n0313_001:0396a01": "三判正宗科節(二)",
    "X16n0313_001:0396a02": "初正科判",
    "X16n0313_001:0396a03": "二略顯義(二)",
    "X16n0313_001:0396a04": "初示當分",
    "X16n0313_001:0396a05": "二示跨節",
    "X16n0313_001:0396a06": "四示藉教明心",
    "X16n0313_001:0396a08": "指味疏略科(終)",
    "X16n0313_001:0397a04": "大佛頂經序指味疏緣起",
    "X16n0313_001:0397a05": "詳夫此經。由來無序。先哲以會解之序移置經端者。",
    "X16n0313_001:0397a06": "喜其文義周足。經旨炳然故也。夫以疏序為經序。可",
    "X16n0313_001:0397a07": "謂美善雙盡矣。第序與經時甚懸殊。是以箋釋者寡。",
    "X16n0313_001:0397a08": "今夏予受滬上龍華之請。將欲敷演斯經。法眾不下",
    "X16n0313_001:0397a09": "二千餘指。然皆膚學居多。尚不諳字義句節安求理",
    "X16n0313_001:0397a10": "趣。時同學有請以此序。裂句分章。略事訓釋。以便初",
    "X16n0313_001:0397a11": "機拾級臨高之助。既不獲辭。乃仿法華弘傳意。為之",
    "X16n0313_001:0397a12": "編科列目。命筆疏通。原始要終。不日成帙。遂定名曰",
    "X16n0313_001:0397a13": "指味疏。意謂。閱全經。猶[(歹*又)/食]大鍋之膳。研是疏。如甞一",
    "X16n0313_001:0397a14": "指之味也。眾皆合十稱善。予曰。斯稿雖就。殊為草率。",
    "X16n0313_001:0397a15": "自知下里巴歌。未敢聞諸郢客。惟望諸君弗憚繁瑣。",
    "X16n0313_001:0397a16": "必玩索而後得之。未始非供養海中之一滴耳。或謂。",
    "X16n0313_001:0397a17": "初習教乘者流。既經義全疏。罔知底蘊。疏亦奚裨。予",
    "X16n0313_001:0397a18": "曰。子是何言歟。豈不聞慧學者。務期宿見。博問者。貴",
    "X16n0313_001:0397a19": "在先知。茲稿正為。初心入手時。易得全經綱要。使關",
    "X16n0313_001:0397a20": "節一清。無致問橋之歎。亦安患為太早計耶。唯冀潛",
    "X16n0313_001:0397a21": "修上士。同志高人。先請熟讀經文。然後安心觀法。覽",
    "X16n0313_001:0397a22": "斯疏而通會。忘言象以冥符。願一旦常光顯現。使根",
    "X16n0313_001:0397a23": "塵識消。則佛法身心。尚為餘事。況此妄識依通。豈非",
    "X16n0313_001:0397a24": "剩語者哉。時",
    "X16n0313_001:0397b01": "光緒癸巳夏五端陽日台宗晚學卓三比丘諦閑擱",
    "X16n0313_001:0397b02": "筆故書",
    "X16n0313_001:0397b07": "大佛頂經序指味疏",
    "X16n0313_001:0397b08": "古吳師子林天如禪師　唯則　撰序",
    "X16n0313_001:0397b09": "黃巖台宗裔孫比丘　諦閑　述疏",
    "X16n0313_001:0397b10": "將釋此序大科分二。初釋題。二釋文。初又二。",
    "X16n0313_001:0397b11": "初合釋二。離釋。今初。",
    "X16n0313_001:0397b12": "大佛頂首楞嚴經敘。",
    "X16n0313_001:0397b13": "此序以單法立題。只一法字。義含十雙。謂教義。性",
    "X16n0313_001:0397b14": "修。事理。境智。止觀。正助。行位。因果。體用。六即也。初",
    "X16n0313_001:0397b15": "言教義一雙者。教。謂能詮。即經敘二字。義。謂所詮。",
    "X16n0313_001:0397b16": "即大等六字。此一是通義。九雙是別義。二就所詮",
    "X16n0313_001:0397b17": "義中言性修一雙者。性。即大佛頂。修。即首楞嚴也。",
    "X16n0313_001:0397b18": "意欲令人悟大佛頂法。即心自性。始知從性起修",
    "X16n0313_001:0397b19": "故。三就修中言事理一雙者。謂梵語首楞嚴。華言",
    "X16n0313_001:0397b20": "一切事畢竟堅固。今言事。即一切事。謂陰入處界",
    "X16n0313_001:0397b21": "也。理。即畢竟堅固。謂妙覺明體也。既知從性起修。",
    "X16n0313_001:0397b22": "必知全修在性故。四就事理中言境智一雙者。謂",
    "X16n0313_001:0397b23": "上之事理。皆可為境。依境修觀。觀名為智。以境發",
    "X16n0313_001:0397b24": "智以智照境故。五就境智中言止觀一雙者。謂境",
    "X16n0313_001:0397c01": "是所觀。智是能觀。所觀。即一境三諦。能觀。即一心",
    "X16n0313_001:0397c02": "三觀。亦即一心三止。亦名圓頓止觀。以止觀不二",
    "X16n0313_001:0397c03": "故。六就止觀中言正助一雙者。圓頓止觀是正行。",
    "X16n0313_001:0397c04": "即二十五門是。如其理障惑強。止觀功微。務須加",
    "X16n0313_001:0397c05": "持神呪。故有三七建壇。經云。更以異方便。助顯第",
    "X16n0313_001:0397c06": "一義。正助並行。收功。彌速故。七就正助中言行位",
    "X16n0313_001:0397c07": "一雙者。行有進趣之功。能趣。即三漸次。所趣。即五",
    "X16n0313_001:0397c08": "十五位。行必入位故。八就行位中言因果一雙者。",
    "X16n0313_001:0397c09": "行位未極。總屬因心。圓滿菩提。方稱果覺。因必尅",
    "X16n0313_001:0397c10": "果故。九就因果中言體用一雙者。自行因果是體。",
    "X16n0313_001:0397c11": "化他因果為用。體必發用故。十就體用後言六即",
    "X16n0313_001:0397c12": "一雙者。以自他具有六即義故。謂六。分因果之事",
    "X16n0313_001:0397c13": "殊。即顯凡聖之理等。明六義。不生上慢。明即義。不",
    "X16n0313_001:0397c14": "生退屈。約性約理。則知六而常即。言修言事。則知",
    "X16n0313_001:0397c15": "即而常六故。今言大佛頂者。非因非果之妙性也。",
    "X16n0313_001:0397c16": "首楞嚴者。通因徹果之妙修也。是故出世行人。先",
    "X16n0313_001:0397c17": "須悟大佛頂理。了知五陰。六入。十二處。十八界。本",
    "X16n0313_001:0397c18": "如來藏妙真如性。然後於陰入處界等諸法。隨拈",
    "X16n0313_001:0397c19": "一法。無非即空即假即中圓三諦理。皆得為所觀",
    "X16n0313_001:0397c20": "境。依境修觀。能觀之智。即一心三觀。亦名一心三",
    "X16n0313_001:0397c21": "止。照真諦理。即空觀。照俗諦理。即假觀。照中諦理。",
    "X16n0313_001:0397c22": "即中觀。空觀。即體真止。假觀。即方便隨緣止。中觀",
    "X16n0313_001:0397c23": "即息二邊分別止。又三止。即空觀。三觀。即假觀。止",
    "X16n0313_001:0397c24": "觀不二。即中觀。在因曰止觀。在果曰定慧。止觀功",
    "X16n0313_001:0398a01": "成。即名首楞嚴王妙三摩提。以此為因。即名如來",
    "X16n0313_001:0398a02": "密因。修此一行。具足菩薩萬行。大佛頂。是所莊嚴。",
    "X16n0313_001:0398a03": "首楞嚴。為能莊嚴能所不二。為妙莊嚴。故曰十方",
    "X16n0313_001:0398a04": "如來一門超出妙莊嚴路。具詮諸義。即名經。懸述",
    "X16n0313_001:0398a05": "綱要。名為敘也。合釋竟。",
    "X16n0313_001:0398a06": "二離釋二。初釋別題。二釋通題。初又二。初釋",
    "X16n0313_001:0398a07": "大佛頂。二釋首楞嚴。今初。",
    "X16n0313_001:0398a08": "大佛頂三字。事釋。理釋。古今疏解。不啻盈棟。茲不",
    "X16n0313_001:0398a09": "暇錄。今直就一切眾生現前一念心性而發明也。",
    "X16n0313_001:0398a10": "以吾人現前一念之心。本非肉團。亦非緣影。實無",
    "X16n0313_001:0398a11": "方隅。亦無分劑。是故不在內。外。中間。無有前後。并",
    "X16n0313_001:0398a12": "無時劫。是故不屬過。現。未來。然此心非一切法。一",
    "X16n0313_001:0398a13": "切法不能收攝。而此心即一切法。一切法莫可逃",
    "X16n0313_001:0398a14": "遁。離即離非。是即非即。言語道斷。心行處滅。不得",
    "X16n0313_001:0398a15": "已強名曰大。非對小言大。以對小言大。則大有分",
    "X16n0313_001:0398a16": "量。非真大故。亦非先小後大。以先小後大。則大有",
    "X16n0313_001:0398a17": "始終。非本大故。要之十方無盡。三際莫窮。故言曰",
    "X16n0313_001:0398a18": "大。大有三義。一。離過絕非義。即體大。二。豎窮橫遍",
    "X16n0313_001:0398a19": "義。即相大。三。具足恒沙義。即用大。以吾人現前一",
    "X16n0313_001:0398a20": "念之心。靈明不昧。了了常知。故名曰佛。佛者。覺也。",
    "X16n0313_001:0398a21": "覺有三義。一圓明獨照義。即自覺。二隨緣照了義。",
    "X16n0313_001:0398a22": "即他覺。三徹照心源義。即滿覺。以吾人現前一念",
    "X16n0313_001:0398a23": "之心。量絕邊涯。體尊無極。故名為頂。頂有三義。一",
    "X16n0313_001:0398a24": "最尊義。一切諸法莫可比擬故。二不可見義。四過",
    "X16n0313_001:0398b01": "咸離百非俱絕故。三放光現化義。隨緣普應不染",
    "X16n0313_001:0398b02": "諸塵故。一字具三。三三具九。若細分之。義應無量",
    "X16n0313_001:0398b03": "無量妙義。唯是一心。故言一心為大佛頂。乃眾生",
    "X16n0313_001:0398b04": "之性德。為當經之正體。仍遍為一切諸大乘經之",
    "X16n0313_001:0398b05": "體。以如來所說一代時教。皆是稱性之談。故曰佛",
    "X16n0313_001:0398b06": "說上下法唯是一心作。作是說者。名為正說。若他",
    "X16n0313_001:0398b07": "說者。即波旬說。○復次若能悟斯大佛頂義。便能",
    "X16n0313_001:0398b08": "遍達全經妙義。茲當不避繁文。撮其樞要。略為點",
    "X16n0313_001:0398b09": "示。經初阿難請妙奢摩它。三摩。禪那。最初方便。悟",
    "X16n0313_001:0398b10": "大義。是禪那之方便。悟佛義。是奢摩之方便。悟頂",
    "X16n0313_001:0398b11": "義。是三摩之方便。又體大。是禪那之方便。相大。是",
    "X16n0313_001:0398b12": "奢摩之方便。用大。是三摩之方便。又奢摩。是自覺。",
    "X16n0313_001:0398b13": "三摩。是他覺。禪那。是滿覺。又禪那。是最尊。奢摩。是",
    "X16n0313_001:0398b14": "不可見。三摩。是放光現化。又三即一。是奢摩。一即",
    "X16n0313_001:0398b15": "三。是三摩。非一非三。而三而一。是禪那。又即常住",
    "X16n0313_001:0398b16": "真心性淨明體。性明。是奢摩。即相大。性淨。是三摩。",
    "X16n0313_001:0398b17": "即用大。常住。是禪那。即體大。佛頂各三。乃至三一",
    "X16n0313_001:0398b18": "一三。非一非三。而三而一。如上說。七處徵心文中。",
    "X16n0313_001:0398b19": "正破七處咸非。即相大。旁顯七處皆是。即用大。有",
    "X16n0313_001:0398b20": "三摩提名首楞嚴王。即體大。三一一三乃至佛頂",
    "X16n0313_001:0398b21": "各三。如上說。十番辨見文中。番番皆有斯義今略",
    "X16n0313_001:0398b22": "其二三。主與空。俱是相大客與塵。俱是用大。皆無",
    "X16n0313_001:0398b23": "二性。即體大。指皆是物。無是見者。即相大。微細發",
    "X16n0313_001:0398b24": "明。無非見者。即用大。元是菩提妙淨明體。云何於",
    "X16n0313_001:0398c01": "中有是非是。即體大。見與見緣并所想相。如虗空",
    "X16n0313_001:0398c02": "華本無所有。即相大。本是妙明無上菩提淨圓真",
    "X16n0313_001:0398c03": "心。妄為色空。及與聞見。即用大。此見及緣。元是菩",
    "X16n0313_001:0398c04": "提妙淨明體。即體大。三一一三。乃至佛頂各三。如",
    "X16n0313_001:0398c05": "上說。四科文中。性真常中。求於去來迷悟生死了",
    "X16n0313_001:0398c06": "無所得。即相大。幻妄稱相。即用大。其性真為妙覺",
    "X16n0313_001:0398c07": "明體。即體大。七大文中。周遍法界。即相大。性色真",
    "X16n0313_001:0398c08": "空。性空真色。循業發現。即用大。清淨本然。即體大。",
    "X16n0313_001:0398c09": "大眾圓悟文中。心遍十方。空如葉物。即相大。父母",
    "X16n0313_001:0398c10": "生身。如塵如漚。即用大。物即妙心。心精含裹。即體",
    "X16n0313_001:0398c11": "大。三如來藏。一切俱非。即相大。一切俱即。即用大。",
    "X16n0313_001:0398c12": "離即離非。是即非即。即體大。二十五門所觀之境。",
    "X16n0313_001:0398c13": "一一皆具圓通常三真實圓真實。即相大。通真實。",
    "X16n0313_001:0398c14": "即用大。常真實。即體大。五會神呪。名摩訶悉怛多",
    "X16n0313_001:0398c15": "鉢怛囉。此云大白傘蓋。白。即相大。傘蓋。即用大。摩",
    "X16n0313_001:0398c16": "訶。即體大。六十聖位。第三漸次文中云。一切如來",
    "X16n0313_001:0398c17": "密圓淨妙皆現其中。圓。即相大。淨。即用大。密。即體",
    "X16n0313_001:0398c18": "大。非一非三。而三而一。三一俱不可思議曰妙。三",
    "X16n0313_001:0398c19": "一一三。乃至佛頂各三。皆如上說。略點全文大旨",
    "X16n0313_001:0398c20": "竟。",
    "X16n0313_001:0398c21": "二釋首楞嚴。",
    "X16n0313_001:0398c22": "首楞嚴三字。直指一切行人全性起修之性定。乃",
    "X16n0313_001:0398c23": "大定之略名也。具足應云大佛頂首楞嚴王。首楞",
    "X16n0313_001:0398c24": "嚴。云一切事畢竟堅固。今謂事言一切。者即總收",
    "X16n0313_001:0399a01": "十法界之根身器界。所謂五陰。六入。十二處。十八",
    "X16n0313_001:0399a02": "界。七大也。言畢竟堅固者。畢竟。即徹底義。堅固。即",
    "X16n0313_001:0399a03": "常住義。所謂徹法底源。無動無壞也。意謂。行者既",
    "X16n0313_001:0399a04": "悟大佛頂性。便能了知一性一切性。一切性一性。",
    "X16n0313_001:0399a05": "是故陰處界等一切諸法。一一無非大佛頂性。故",
    "X16n0313_001:0399a06": "曰本如來藏妙真如性也。經云。色心諸緣。及心所",
    "X16n0313_001:0399a07": "使。諸所緣法。唯心所現。汝身。汝心。外及山河虗空",
    "X16n0313_001:0399a08": "大地。咸是妙用真精妙心中所現物耳。了知全性",
    "X16n0313_001:0399a09": "起修。自然全修在性。非離性外別有修也。以性無",
    "X16n0313_001:0399a10": "外故。○復次。只此修法。仍當會取經中修行妙旨。",
    "X16n0313_001:0399a11": "言依一切事畢竟空修。成奢摩它真諦三昧。依畢",
    "X16n0313_001:0399a12": "竟假修。成三摩鉢提俗諦三昧。依畢竟中修。成禪",
    "X16n0313_001:0399a13": "那中諦三昧。又三即一。是真諦三昧。一即三。是俗",
    "X16n0313_001:0399a14": "諦三昧。非一非三。而三而一。是中諦三昧。三一圓",
    "X16n0313_001:0399a15": "融。故名為妙。只一三昧。統收一切三昧。故曰首楞",
    "X16n0313_001:0399a16": "嚴王。二十五聖所修三昧。即此三一圓融之三昧",
    "X16n0313_001:0399a17": "也。良以法門平等。原無優劣。且文殊獨選耳門為",
    "X16n0313_001:0399a18": "最勝者。乃就當時一類之機。欲其就路還家耳。非",
    "X16n0313_001:0399a19": "有私於觀音也。大抵悟心大士。既悟大佛頂性。必",
    "X16n0313_001:0399a20": "能了達一切諸法平等之性。是故隨拈一法。皆得",
    "X16n0313_001:0399a21": "為所觀境。皆具圓通常三真實義。非獨觀音為然",
    "X16n0313_001:0399a22": "也。慧學之流。不可不知。是故余甞謂。靈峯旭祖。科",
    "X16n0313_001:0399a23": "前三卷半經。為顯如來藏妙真如性圓三諦理。以",
    "X16n0313_001:0399a24": "酬當機最初方便之請。為千古之獨唱。苟非升天",
    "X16n0313_001:0399b01": "台之堂。入聖祖之室者。安有若斯超邁之見。佛頂",
    "X16n0313_001:0399b02": "文句詳明其旨智者細心味之。自見其妙。前來一",
    "X16n0313_001:0399b03": "切三義。皆是不思議境。行者依之修觀。所觀之境。",
    "X16n0313_001:0399b04": "隨拈一法。皆具三諦。能觀之心。隨舉一念皆具三",
    "X16n0313_001:0399b05": "觀。亦即三止。諦觀不二。止觀不二。故稱妙也。一切",
    "X16n0313_001:0399b06": "眾生。是理即大佛頂首楞嚴。聞名生解。是名字即",
    "X16n0313_001:0399b07": "大佛頂首楞嚴圓起妙修。是觀行即大佛頂首楞",
    "X16n0313_001:0399b08": "嚴。六根清淨。是相似即大佛頂首楞嚴。無明豁破。",
    "X16n0313_001:0399b09": "是分證即大佛頂首楞嚴。五住究盡。是究竟即大",
    "X16n0313_001:0399b10": "佛頂首楞嚴也。釋別題竟。",
    "X16n0313_001:0399b11": "二釋通題。",
    "X16n0313_001:0399b12": "上六字是別名。乃一經所詮之法義。經敘二字是",
    "X16n0313_001:0399b13": "通名。經字。別指當部能詮之文字。敘字。單指此篇",
    "X16n0313_001:0399b14": "之別目也。言經者。徑也。謂此經乃超凡入聖。返本",
    "X16n0313_001:0399b15": "還元之徑路也。敘者。懸述也。謂懸述經中綱要。使",
    "X16n0313_001:0399b16": "後學開卷瞭然。如視諸掌也又說此大義。述此宏",
    "X16n0313_001:0399b17": "綱。名為經敘又大佛頂。即理經。首楞嚴。即行經。經",
    "X16n0313_001:0399b18": "敘。即教經。復次大佛頂。序體。首楞嚴。序宗。從性起",
    "X16n0313_001:0399b19": "修。修有伏斷。序用。體宗用次第不紊。序教。立此為",
    "X16n0313_001:0399b20": "題。序名。三經具足。五玄備周。言雖簡。意盡詳矣。釋",
    "X16n0313_001:0399b21": "題竟。",
    "X16n0313_001:0399b22": "二釋文四。初序一經大旨。二序十軸文義。三判",
    "X16n0313_001:0399b23": "正宗科節。四示藉教明心。初又四。初提全文",
    "X16n0313_001:0399b24": "綱要。二顯一經獨勝。三彰名義因果。四明理行",
    "X16n0313_001:0399c01": "性修。今初。",
    "X16n0313_001:0399c02": "首楞嚴經者。諸佛之慧命。眾生之達道。教網之宏綱。",
    "X16n0313_001:0399c03": "禪門之要關也。",
    "X16n0313_001:0399c04": "此節總提全文之綱要也。初句。標徵。首楞嚴三字。",
    "X16n0313_001:0399c05": "如題釋者。是徵起之辭。又即物而襯墊之詞。將釋",
    "X16n0313_001:0399c06": "其中旨趣。先用者字墊之。引出文中所以也。次四",
    "X16n0313_001:0399c07": "句。釋義。首句。諸者。眾也。有時處二義。舉時。則攝過",
    "X16n0313_001:0399c08": "去。現在。未來。言處。則該四方。四隅。上下。佛者。覺也。",
    "X16n0313_001:0399c09": "覺有三義。一自覺。謂覺了自性真常。悟知煩惱虗",
    "X16n0313_001:0399c10": "妄。二覺他。謂自既覺悟。還須運無緣慈。普度未悟。",
    "X16n0313_001:0399c11": "三覺滿。謂窮源極底。福智圓明。三覺皆圓。萬德具",
    "X16n0313_001:0399c12": "足。故稱為佛。此是極果之稱。若云當人自己。謂一",
    "X16n0313_001:0399c13": "念不迷。曰覺。覺者。即佛也。若一覺之後。不復更迷",
    "X16n0313_001:0399c14": "如日出無暗。即與佛同儔。之者。語助之辭。句文不",
    "X16n0313_001:0399c15": "足。添之字助之。慧者。照了之義。謂自性靈通。觸物",
    "X16n0313_001:0399c16": "即了。命有二。一四聖。唯智為命二六凡。連持色心",
    "X16n0313_001:0399c17": "為命。今言慧命者。唯指聖人。以智慧為命也。意謂。",
    "X16n0313_001:0399c18": "此經是十方三世諸佛之慧命。乃。舉諸而顯一也。",
    "X16n0313_001:0399c19": "當知心佛眾生。三無差別。舉諸佛之慧命。即顯我",
    "X16n0313_001:0399c20": "本師之慧命。顯本師之慧命。即顯吾人之慧命。亦",
    "X16n0313_001:0399c21": "即顯一切眾生之慧命。以吾人與眾生。即未來之",
    "X16n0313_001:0399c22": "諸佛也。須知諸佛之慧命無他。即吾人現前一念",
    "X16n0313_001:0399c23": "之心。故曰是心作佛是心是佛若離心言佛。即同",
    "X16n0313_001:0399c24": "魔說。經中七處徵心。即是正破妄執。密顯真心。十",
    "X16n0313_001:0400a01": "番辨見。正是徹底談心。陰入處界。就事顯心。地水",
    "X16n0313_001:0400a02": "火風。即相明心。大眾圓悟。悟此妙心。便云。了然自",
    "X16n0313_001:0400a03": "知。獲本妙心。是故當機陳謝。直曰不歷僧祇獲法",
    "X16n0313_001:0400a04": "身。法身。即慧命也。明三如來藏竟。亦云疑惑消除",
    "X16n0313_001:0400a05": "心悟實相。實相。即慧命之異稱也。豈非以現前一",
    "X16n0313_001:0400a06": "念之心。為諸佛慧命之明證乎。其間明決定。審根",
    "X16n0313_001:0400a07": "本。定六根。陳圓通。攝心軌則。安立道場。乃至懸示",
    "X16n0313_001:0400a08": "六十聖位。是為大開修證之門。修。即修此慧命。證。",
    "X16n0313_001:0400a09": "即證此慧命。非離此外別有修證也。而後廣示七",
    "X16n0313_001:0400a10": "趣。詳辨五魔。無非指示現前一念迷悟之差別耳。",
    "X16n0313_001:0400a11": "迷。即迷此慧命。悟。亦悟此慧命。要而言之。請此。說",
    "X16n0313_001:0400a12": "此。解此。修此。證此。迷悟差別。皆此也。故曰是經者。",
    "X16n0313_001:0400a13": "諸佛之慧命也。二句。言眾生者。十界中唯除佛。可",
    "X16n0313_001:0400a14": "稱非眾生。其餘九界。皆是也。世間六凡。出世三聖",
    "X16n0313_001:0400a15": "無明未盡皆有生在。生必五眾和合而成。名眾生",
    "X16n0313_001:0400a16": "也。達道二字。各有二義。若謂達是通達。道是道理。",
    "X16n0313_001:0400a17": "即指第一大科悟圓理義。經云。為令眾生修大乘",
    "X16n0313_001:0400a18": "者通達實相。又云疑惑消除。心悟實相之類。如謂",
    "X16n0313_001:0400a19": "達是了達道是道路。即指第二第三修證二大科",
    "X16n0313_001:0400a20": "文。經云。明了其家。所歸道路又云五十五位。真菩",
    "X16n0313_001:0400a21": "提路。後文七趣昇沈。是未達道之差別五魔擾亂。",
    "X16n0313_001:0400a22": "是行道路之差別。故曰是經者眾生之達道也。三",
    "X16n0313_001:0400a23": "句。教。指佛說一大藏教。網。是譬喻。言網目之多。喻",
    "X16n0313_001:0400a24": "佛教門之多也。梵網經云。時佛觀諸大梵天王網",
    "X16n0313_001:0400b01": "羅幢因為說無量世界。猶如網孔。佛教門亦復如",
    "X16n0313_001:0400b02": "是。言教門多者。如來說法。貴在逗機。機既萬殊。法",
    "X16n0313_001:0400b03": "亦千變。概而為語。有四種教。良以眾生流轉生死。",
    "X16n0313_001:0400b04": "止因二種無明。一迷中無明。二迷真無明。迷真。故",
    "X16n0313_001:0400b05": "有分段生死。迷中。故有變易生死。而二迷復各有",
    "X16n0313_001:0400b06": "輕重不同。故界內外人又各有利鈍根異。迷真重",
    "X16n0313_001:0400b07": "者。為界內鈍根。非析空觀。莫生其解。故有藏教法",
    "X16n0313_001:0400b08": "起。輕者。為界內利根。非體空觀。莫逗其宜。故有通",
    "X16n0313_001:0400b09": "教法起。迷中重者。為界外鈍根。非次第三觀。莫治",
    "X16n0313_001:0400b10": "其惑。故有別教法起。輕者。為界外利根。非一心三",
    "X16n0313_001:0400b11": "觀。莫開其悟。故有圓教法起。就此四教。各有四門",
    "X16n0313_001:0400b12": "入道。謂有門。空門。亦有亦空門。非有非空門。四教",
    "X16n0313_001:0400b13": "共一十六門。又各具四種悉檀。謂眾生聞一一門。",
    "X16n0313_001:0400b14": "或得歡喜益。是世界悉檀。得生善益。是為人悉檀。",
    "X16n0313_001:0400b15": "得滅惡益。是對治悉檀。得入理益。是第一義悉檀",
    "X16n0313_001:0400b16": "又有信行人。法行人。自行化他等法門無量。故如",
    "X16n0313_001:0400b17": "網目之多也。宏。大也。綱。是網口之大繩。謂綱領也。",
    "X16n0313_001:0400b18": "網。喻大藏諸經。綱。喻楞嚴一經。意謂。大藏中諸經",
    "X16n0313_001:0400b19": "無量。若謂開妙理之深藏。示修證之大途。指迷悟",
    "X16n0313_001:0400b20": "之差別。明禪定之境相。明顯宣示。當遜斯經。故曰",
    "X16n0313_001:0400b21": "是經者。教網之宏綱也。末句。梵語禪那此云靜慮。",
    "X16n0313_001:0400b22": "又云思惟修。通途言之。一切行門。皆禪也。所謂真",
    "X16n0313_001:0400b23": "諦三昧。俗諦三昧。中諦三昧。次第三昧。一心三昧。",
    "X16n0313_001:0400b24": "行為入理之門。故曰門也。言禪門要關者。禪門二",
    "X16n0313_001:0400c01": "字。通指宗下參玄行者。要關二字。的指斯經。以經",
    "X16n0313_001:0400c02": "中第一大科顯圓理文。正宗門中法身向上一著。",
    "X16n0313_001:0400c03": "第二第三二科開修證門。正悟後履踐之實事。第",
    "X16n0313_001:0400c04": "五科廣示七趣。第六科詳辨五魔。真宗門中之明",
    "X16n0313_001:0400c05": "鏡。所謂懸寶鏡於高堂。胡漢俱現是也。經云。不作",
    "X16n0313_001:0400c06": "聖心。名善境界。若作聖解。即受羣邪。真照膽語。明",
    "X16n0313_001:0400c07": "指是經。凡參宗人。尤為緊要。故曰禪門之要關也。",
    "X16n0313_001:0400c08": "要者。的的不可少之謂。關者。阻節要會之處也。上",
    "X16n0313_001:0400c09": "來四句釋義。句句通論全文要旨。若分而論之。亦",
    "X16n0313_001:0400c10": "無不可。今略為點示。首句是第一大科之要旨。謂",
    "X16n0313_001:0400c11": "顯圓理也。此理乃當人之妙心。即諸佛之慧命也。",
    "X16n0313_001:0400c12": "二句。是第二大科之要旨。謂示觀門也。觀為能達。",
    "X16n0313_001:0400c13": "理為所達。自觀行至分證。皆名為路。故曰眾生達",
    "X16n0313_001:0400c14": "道。三句。是三四五科之要旨。大意謂悟此一心。則",
    "X16n0313_001:0400c15": "真如熏於無明。而成淨用。為單複十二聖位。迷此",
    "X16n0313_001:0400c16": "一心。則無明熏於真如。而成染用。為顛倒十二類",
    "X16n0313_001:0400c17": "生。可見現前一念迷悟。實教網之宏綱也。末句。是",
    "X16n0313_001:0400c18": "第六大科之要旨。謂辨五魔也。斯文。正如王度寶",
    "X16n0313_001:0400c19": "鏡。真禪門之要關也。提綱要竟。",
    "X16n0313_001:0400c20": "二顯一經獨勝三。初明佛興所以。二明法化所",
    "X16n0313_001:0400c21": "以。三明獨勝所以。今初。",
    "X16n0313_001:0400c22": "世尊成道以來。五時設化。無非為一大事因緣。",
    "X16n0313_001:0400c23": "此節明佛一代時教。發明。性。修。行。證。獨斯經為最",
    "X16n0313_001:0400c24": "勝也。初句。標佛興。世尊。即指本師。因修萬行。果彰",
    "X16n0313_001:0401a01": "萬德。三覺圓明。二嚴克備。為世出世間九界眾生",
    "X16n0313_001:0401a02": "之所尊重也。圓滿具足曰成。至妙虗通曰道。謂本",
    "X16n0313_001:0401a03": "性圓明。道隆德備。即成就無上正等正覺也。言我",
    "X16n0313_001:0401a04": "本師示迹於迦維衛國。淨梵王宮。為釋達太子。捨",
    "X16n0313_001:0401a05": "金輪位。[起-巳+俞]城出家。至雪山六年苦行。後於摩伽提",
    "X16n0313_001:0401a06": "國。菩提樹下。成等正覺。故曰成道。以來者。謂始自",
    "X16n0313_001:0401a07": "覺場成佛。終至雙樹泥洹。中間所歷之時也。二句。",
    "X16n0313_001:0401a08": "明說法。時者。時分。有長短不同。長曰劫波。短曰剎",
    "X16n0313_001:0401a09": "那。言五時者。謂世尊五十年所說之法大士結集",
    "X16n0313_001:0401a10": "成為二藏。一大乘教。曰菩薩藏。二小乘教。曰聲聞",
    "X16n0313_001:0401a11": "藏。自法水東流。天台聖祖。智者大師。判二藏為五",
    "X16n0313_001:0401a12": "時。謂一華嚴時。二鹿苑時。三方等時。四般若時。五",
    "X16n0313_001:0401a13": "法華涅槃時。言設化者。設。是施設。乃建立之義。化。",
    "X16n0313_001:0401a14": "是化導。乃誘引之義。意謂。如來一代時教。祖師判",
    "X16n0313_001:0401a15": "為五時。總為建立教化。誘引眾生。使人從言得旨。",
    "X16n0313_001:0401a16": "借教明心。此外更無餘蘊矣。三句。正明所以。言無",
    "X16n0313_001:0401a17": "非者。出世度生。非為別事也。故曰為一大事因緣。",
    "X16n0313_001:0401a18": "一大事者。一。指眾生之一心。大。直指心之當體也。",
    "X16n0313_001:0401a19": "大義有三。謂體。相。用。如題釋。事。是事業。指佛出世",
    "X16n0313_001:0401a20": "之事業也。眾生機感為因。諸佛應化為緣。為者。特",
    "X16n0313_001:0401a21": "特之謂也。意謂。我本師世尊。自己徹證心性。受大",
    "X16n0313_001:0401a22": "法樂。以同體大悲。緣念眾生之苦。迷失本心。枉受",
    "X16n0313_001:0401a23": "輪轉。故為特特出世。普令眾生。覺悟自心。同受法",
    "X16n0313_001:0401a24": "樂而已。所謂唯此一事更無餘事。",
    "X16n0313_001:0401b01": "二明法化所以。",
    "X16n0313_001:0401b02": "求其總攝化機。直指心體。發宣真勝義性。簡定真實",
    "X16n0313_001:0401b03": "圓通。",
    "X16n0313_001:0401b04": "求。參尋之意。言序主參尋如來。法化之所以也。其。",
    "X16n0313_001:0401b05": "有所指的之辭。總。統也。攝。收也。化機二字。指眾生",
    "X16n0313_001:0401b06": "受化之機宜也。直。謂正直。指。謂指示。心體者。即本",
    "X16n0313_001:0401b07": "經謂常住真心。性淨明體也。發。是開啟之辭。宣。是",
    "X16n0313_001:0401b08": "揚說之辭。從來不假。曰真。殊妙超特。曰勝。言之所",
    "X16n0313_001:0401b09": "詮。曰義。理之異稱。曰性。言真勝義性者。如來說法。",
    "X16n0313_001:0401b10": "常依二諦。說世間法。為世俗諦。說出世法。為勝義",
    "X16n0313_001:0401b11": "諦。今所說者。異乎常說。是勝義中之勝義。是故曰",
    "X16n0313_001:0401b12": "真。曰性。即第一義諦。中道實相也。簡。是選擇之謂。",
    "X16n0313_001:0401b13": "定。是不易之謂。圓。是具足不缺之義。通。是融流不",
    "X16n0313_001:0401b14": "壅之義。無妄。曰真無虗。曰實。言真實圓通者。意指",
    "X16n0313_001:0401b15": "耳根法門。圓照三昧也。",
    "X16n0313_001:0401b16": "三明獨勝所以。",
    "X16n0313_001:0401b17": "使人轉物同如來。彈指超無學者。無尚楞嚴矣。",
    "X16n0313_001:0401b18": "使。令也。人。靈也。以人為百物之最靈也。轉。是迴旋",
    "X16n0313_001:0401b19": "之義。物者。浮塵境像也。同。無異也。如來者。諸佛之",
    "X16n0313_001:0401b20": "通號。謂後佛出世。如先佛之再來。乃倣同先德號",
    "X16n0313_001:0401b21": "也。此句意謂。眾生所以不成正覺同如來者。皆因",
    "X16n0313_001:0401b22": "不了萬法唯心。以凡外。認物為己。權小。迷己為物。",
    "X16n0313_001:0401b23": "總為物轉。不能轉物。良以無始迷本如來。藏心。轉",
    "X16n0313_001:0401b24": "變而為藏識。法爾幻起見相二分。為色為心以凡",
    "X16n0313_001:0401c01": "外不知色心。乃真心之幻影。執為實有。認以為己。",
    "X16n0313_001:0401c02": "權小不知諸法。原由藏識變現。妄執心外實有。即",
    "X16n0313_001:0401c03": "是迷己為物。所以逐境遷移。動被所礙。全無自由",
    "X16n0313_001:0401c04": "之分矣。是知物本是心。迷之。反礙於心。譬如冰本",
    "X16n0313_001:0401c05": "是水。結之。反礙於水。皆自迷而自礙耳。是故為物",
    "X16n0313_001:0401c06": "所轉。即名眾生。經云。自心取自心。非幻成幻法是",
    "X16n0313_001:0401c07": "也。今言轉物者。乃轉見相二物也。以此二物。如蝸",
    "X16n0313_001:0401c08": "牛二角。出則成雙。入則一體。今但不隨境界分別。",
    "X16n0313_001:0401c09": "則見。分泯。泯見分。則離一切身心執取。離執取。則",
    "X16n0313_001:0401c10": "相分自轉。所謂湛入合湛。歸識邊際。故得識精圓",
    "X16n0313_001:0401c11": "明。轉而成智便是如來藏心。故曰若能轉物。則同",
    "X16n0313_001:0401c12": "如來也。經云。不取無非幻。幻法云何立是也。彈指",
    "X16n0313_001:0401c13": "者。手指與指。自相彈擊作聲。言其時之速也。超者。",
    "X16n0313_001:0401c14": "頓證之義。學者。切磋琢磨之謂。即用功也。言無學",
    "X16n0313_001:0401c15": "者。即無功用道。有大小乘之別。大乘唯佛獨稱。小",
    "X16n0313_001:0401c16": "乘。指阿羅漢。謂研真斷惑。名有學。真窮惑盡。為無",
    "X16n0313_001:0401c17": "學。今指小乘。言彈指超者。意顯斯經不歷僧祇獲",
    "X16n0313_001:0401c18": "法身。狂心若歇。歇即菩提。可以頓超小果。言得道",
    "X16n0313_001:0401c19": "之易。猶彈指之頃也。無尚句。正顯獨勝所以。謂序",
    "X16n0313_001:0401c20": "主參尋如來所說五時法化。若言總攝化機。直指",
    "X16n0313_001:0401c21": "心體。乃至使人彈指頓超。立地成佛。莫過高尚於",
    "X16n0313_001:0401c22": "斯經矣。",
    "X16n0313_001:0401c23": "三彰名義因果。",
    "X16n0313_001:0401c24": "釋其名。則一切事究竟堅固。即所謂徹法底源。無動",
    "X16n0313_001:0402a01": "無壞。而如來密因。菩薩萬行。靡不資始乎此。而歸極",
    "X16n0313_001:0402a02": "乎此耳。",
    "X16n0313_001:0402a03": "初句彰名。釋。是解釋。其名者。即指首楞嚴。翻為一",
    "X16n0313_001:0402a04": "切事究竟堅固。如題釋。二句釋義。即吃緊之意。所",
    "X16n0313_001:0402a05": "謂。猶云所說也。原其說而進解之辭。徹。洞然了悟",
    "X16n0313_001:0402a06": "之意。法。指諸法。謂自性軌持之義。底源二字。皆指",
    "X16n0313_001:0402a07": "常住真心。謂心為諸之依止。故名為底。萬法皆由",
    "X16n0313_001:0402a08": "心現。故名為源。無動無壞。即常住不變之意。今言",
    "X16n0313_001:0402a09": "徹者。謂洞明法法唯心。法住法位。世間相常也。法",
    "X16n0313_001:0402a10": "之一字。即釋一切事義。無動無壞。即釋究竟堅固",
    "X16n0313_001:0402a11": "義。意謂斯經名首楞嚴者。即古德所謂徹法底源。",
    "X16n0313_001:0402a12": "無動無壞者是也。而如來下。正明通因徹果。無非",
    "X16n0313_001:0402a13": "盡此八字而已。而者。語助之詞。亦小轉之詞。文非",
    "X16n0313_001:0402a14": "而字。則血脈不通。如來。指果人。諸菩薩指因人。密",
    "X16n0313_001:0402a15": "因者。因。是三因佛性。此性即吾人現前一念之心。",
    "X16n0313_001:0402a16": "上言無動壞者乃成佛之正因佛性。前言悟萬法",
    "X16n0313_001:0402a17": "之唯心。悟字。乃成佛之了因佛性。乃至舉手低頭。",
    "X16n0313_001:0402a18": "種種善行。乃成佛之緣因佛性如來極果聖人。究",
    "X16n0313_001:0402a19": "竟成我之三因而已。眾生迷而不知故名曰密。萬",
    "X16n0313_001:0402a20": "行者即成佛之緣因也。萬是此方總數。表其最多。",
    "X16n0313_001:0402a21": "行是修德都名。不出二種。謂福行慧行。言菩薩自",
    "X16n0313_001:0402a22": "利利他之行。歷位造修。行應無量。如十信。全根力",
    "X16n0313_001:0402a23": "而植佛種。十住。生佛家而成佛子。十行。廣六度而",
    "X16n0313_001:0402a24": "行佛事。十向。回佛事而向佛心。四加泯佛心而滅",
    "X16n0313_001:0402b01": "數量。十地。契真如而覆涅槃。等覺。齊佛際而破生",
    "X16n0313_001:0402b02": "相。一具一切。主伴重重。緣起無礙。如帝網珠。照映",
    "X16n0313_001:0402b03": "無盡。今言萬者。不過顯其數多耳。靡不資始乎此",
    "X16n0313_001:0402b04": "者。靡。無也。資。稟也。始。初也。此字。即指現前一念常",
    "X16n0313_001:0402b05": "住真心。意謂菩薩最初發心修因。無不資稟乎此",
    "X16n0313_001:0402b06": "心。而歸極乎此者。謂乃至究竟圓成佛果。而還歸",
    "X16n0313_001:0402b07": "極手此心耳。",
    "X16n0313_001:0402b08": "四明理行性修二。初明理行。二明性修。今初。",
    "X16n0313_001:0402b09": "考其所詮。則談圓理。以明真性。開圓行。以示真修。",
    "X16n0313_001:0402b10": "考研究參詳之義。其。指物之辭。即指當經。言能顯",
    "X16n0313_001:0402b11": "理曰詮文字。為能詮。妙理。為所詮。則。接語緊要之",
    "X16n0313_001:0402b12": "辭。談宣揚也。圓。是圓融中道。理。是平等理性。明。是",
    "X16n0313_001:0402b13": "明悟。真性二字。直指吾人本具妙心。此心從來不",
    "X16n0313_001:0402b14": "妄曰真。古今不改。曰性。此句意謂。序主參考前三",
    "X16n0313_001:0402b15": "卷之經文。則純談圓融中道之理。故曰所詮。普令",
    "X16n0313_001:0402b16": "一切眾生。各各悟明自心本具。為造修之本也。開。",
    "X16n0313_001:0402b17": "即開示。行。即造修。依圓理而起行。曰圓行從真性",
    "X16n0313_001:0402b18": "而起修。曰真修。真性。是圓理之異名真修是圓行",
    "X16n0313_001:0402b19": "之異名。示即指示。謂參考經中。自四卷至八卷。所",
    "X16n0313_001:0402b20": "詮顯者。皆為開示依圓理以起圓行。俾行者從真",
    "X16n0313_001:0402b21": "性以起真修也。",
    "X16n0313_001:0402b22": "二明性修。",
    "X16n0313_001:0402b23": "其性也。體用雙彰。其修也。果因一契。原始要終。了義",
    "X16n0313_001:0402b24": "之說也。",
    "X16n0313_001:0402c01": "其性。即指上之真性。其修。即指上之真修。此二也",
    "X16n0313_001:0402c02": "字。用在句文之中。非歇語之辭。乃落而復起之意",
    "X16n0313_001:0402c03": "體。是不變之理。用。是隨緣之事。言雙彰者。彰。顯也。",
    "X16n0313_001:0402c04": "意謂。其所謂性者。此非偏真之理性。又非但中之",
    "X16n0313_001:0402c05": "佛性。而不具諸法。此性乃是圓融中道之理性。一",
    "X16n0313_001:0402c06": "具一切也。是故前三卷經。皆就事顯理。即相明性。",
    "X16n0313_001:0402c07": "故曰體用雙彰也。果因一契者。果。是果覺。因。是因",
    "X16n0313_001:0402c08": "心。一契符合也。意謂其所謂修者。此非凡小以生",
    "X16n0313_001:0402c09": "滅心修。又非權乘離二邊修。此修乃是先悟圓理",
    "X16n0313_001:0402c10": "後起圓修。一修一切修。因該果徹。名一契也。末句。",
    "X16n0313_001:0402c11": "結顯。原始者。究本意。要終者。會末意。了義者。義。指",
    "X16n0313_001:0402c12": "自心第一義諦。了。無隱覆也。意謂。原究經中始終",
    "X16n0313_001:0402c13": "要旨。真乃大乘圓極之談。初則破妄執顯真心。會",
    "X16n0313_001:0402c14": "四科。融七大。明相續之因。示圓融之故。全彰三藏。",
    "X16n0313_001:0402c15": "不離一心。以顯性德。令人識取自心。不向他覓。中",
    "X16n0313_001:0402c16": "則。明二義。定六根。陳圓通。示真實懸示真菩提路。",
    "X16n0313_001:0402c17": "令人得門入室。就路還家。後則戒業習以空七趣",
    "X16n0313_001:0402c18": "情想。修禪定以破五陰樊籠。乃至圓滿菩提以畢",
    "X16n0313_001:0402c19": "能事。豈非究竟顯了無諸含隱之說也耶。",
    "X16n0313_001:0402c20": "二序十軸文義六。初序機感。二序教興。三顯圓",
    "X16n0313_001:0402c21": "理。四示圓行。五明圓證。六結圓名。今初。",
    "X16n0313_001:0402c22": "良由諸修行人。背真向妄。不成無上菩提。或愛念小",
    "X16n0313_001:0402c23": "乘。得少為足。或欲漏不除。畜聞成過。",
    "X16n0313_001:0402c24": "此節總歎七方便人。不悟圓理。而起造修。錯入岐",
    "X16n0313_001:0403a01": "途。非法門之咎也。良由者。的確無疑之歎也。諸修",
    "X16n0313_001:0403a02": "行人。通指七種方便。謂三教菩薩。藏通二乘。乃至",
    "X16n0313_001:0403a03": "凡夫外道。魔王魔眷。最初皆修行人也背。違也。真。",
    "X16n0313_001:0403a04": "即一真法界。本有妙心。向。順也。妄。即六塵緣影。生",
    "X16n0313_001:0403a05": "滅想相。今於真曰背。於妄曰向者。明指眾生顛倒",
    "X16n0313_001:0403a06": "行事也。無上菩提。即。佛果之異稱。不成者。不能成",
    "X16n0313_001:0403a07": "就也。意謂。眾生發心修行。原為成就佛果。反謂不",
    "X16n0313_001:0403a08": "成者病在背真向妄。顛倒行事之故耳。次二句。指",
    "X16n0313_001:0403a09": "過或。不定之辭。孳孳不捨。曰愛。心心流動曰念。乘。",
    "X16n0313_001:0403a10": "運載之義。小乘。即小教二乘。得少為足者。少。謂少",
    "X16n0313_001:0403a11": "分。明有限之意。足。謂滿足。此句意謂。小教二乘。正",
    "X16n0313_001:0403a12": "如羊鹿之車。但能自利。不能度人。本為厭生死苦。",
    "X16n0313_001:0403a13": "求出三界。既得空無相無作。則念念保愛。自謂於",
    "X16n0313_001:0403a14": "佛法中。勤精進故。所得宏多。滿足之至也。故曰得",
    "X16n0313_001:0403a15": "少為足。欲漏不除者。漏本有三。謂欲漏。有漏。無明",
    "X16n0313_001:0403a16": "漏。除欲漏。出欲界。除有漏。超三界。除無明漏。離三",
    "X16n0313_001:0403a17": "空。畜。謂含育。過。謂過咎。言畜聞成過者。聞是三慧",
    "X16n0313_001:0403a18": "之初基。若聞法修行。正是最上行徑。謂聞而思。思",
    "X16n0313_001:0403a19": "而修。修而證。有何過咎。今言成過者。病在畜也。謂",
    "X16n0313_001:0403a20": "聞法不肯觀心。不務真修實證。但隨塵分別。流逸",
    "X16n0313_001:0403a21": "奔聲。縱使大乘經典。實相妙義。一生聽聞。惟增名",
    "X16n0313_001:0403a22": "言習氣。以循塵流轉。故曰欲漏不除。但計玄言妙",
    "X16n0313_001:0403a23": "語。故曰畜聞成過。如來說為可憐憫者良可歎也。",
    "X16n0313_001:0403a24": "機感竟。",
    "X16n0313_001:0403b01": "二序教興三。初巧示緣起。二點示常心。三懸示",
    "X16n0313_001:0403b02": "定名。今初。",
    "X16n0313_001:0403b03": "故阿難以多聞邪染為緣。浚發大教。",
    "X16n0313_001:0403b04": "此節明聞而不修。畜聞成過。為慧學之覆轍耳。梵",
    "X16n0313_001:0403b05": "語阿難。華言慶喜。佛弟子中。多聞第一。邪染者。即",
    "X16n0313_001:0403b06": "尊者次第乞食。以遭登伽之難。緣。是緣助。浚。深也。",
    "X16n0313_001:0403b07": "大教。指當經。上用故字。乃承上起下之辭。言承上",
    "X16n0313_001:0403b08": "者。以上言畜聞成過。所以尊者有示墮之緣。意顯",
    "X16n0313_001:0403b09": "歷劫多聞之功。尚不免邪染之事。況今初學。纔入",
    "X16n0313_001:0403b10": "講筵。便可稱有道人乎。今之慧學人。應作如是觀。",
    "X16n0313_001:0403b11": "言起下者謂斯經大教。苟非示墮。發起無由。所謂",
    "X16n0313_001:0403b12": "惡因緣。是好因緣。此是尊者深心悲願。非大權示",
    "X16n0313_001:0403b13": "現而何。故曰浚發大教。序分竟。下入正宗分也。",
    "X16n0313_001:0403b14": "二點示常心。",
    "X16n0313_001:0403b15": "而世尊首告之曰。一切眾生。生死相續。皆由不知常",
    "X16n0313_001:0403b16": "住真心。性淨明體。用諸妄想。此想不真。故有輪轉。",
    "X16n0313_001:0403b17": "此節乃一經之關鍵。破妄之秘訣也。以眾生之真",
    "X16n0313_001:0403b18": "心。向被無明封固。不能自顯。今世尊將欲為眾生",
    "X16n0313_001:0403b19": "破妄顯真。先以一言道破也。首告者。阿難見佛啟",
    "X16n0313_001:0403b20": "請後。佛先為垂示之言也。眾生有九。謂三聖。六凡。",
    "X16n0313_001:0403b21": "生死有二。一變易。二分段妄想有三。一無明。二塵",
    "X16n0313_001:0403b22": "沙。三見思。輪轉有三一實報輪轉。二方便輪轉。三",
    "X16n0313_001:0403b23": "同居輪轉。常住真心性淨明體。即吾人現前一念",
    "X16n0313_001:0403b24": "之心性也。此心寂而常照。曰性明。照而常寂。曰性",
    "X16n0313_001:0403c01": "淨。即寂即照。今古無遷。曰常住。迷一心。則生死無",
    "X16n0313_001:0403c02": "邊。悟一心。則輪迴頓息。今言相續。正明無始而來。",
    "X16n0313_001:0403c03": "不曾悟故故曰不知。不知者。無智照之功也。以不",
    "X16n0313_001:0403c04": "知心之常住。故用無明妄想。不知心之性淨。故用",
    "X16n0313_001:0403c05": "塵沙妄想。不知心之性明。故用見思妄想。此無明",
    "X16n0313_001:0403c06": "妄想不真。故有實報土中變易生死輪轉。此塵沙",
    "X16n0313_001:0403c07": "妄想不真。故有方便土中變易生死輪轉。此見思",
    "X16n0313_001:0403c08": "妄想不真。故有同居土中分段生死輪轉。",
    "X16n0313_001:0403c09": "三懸示定名。",
    "X16n0313_001:0403c10": "又曰有三摩提。名大佛頂首楞嚴王。具足萬行。十方",
    "X16n0313_001:0403c11": "如來一門超出妙莊嚴路。斯一經理行之大本也歟。",
    "X16n0313_001:0403c12": "此節乃一經之脈絡。亦眾生治生死病之奇方也。",
    "X16n0313_001:0403c13": "又曰者。佛再為垂示之言也。梵語三摩提。亦云三",
    "X16n0313_001:0403c14": "昧。華言正受。謂不受諸塵故。亦云正定。謂非凡夫",
    "X16n0313_001:0403c15": "之不定。外道之邪定故。王者。統攝義。謂此一三昧。",
    "X16n0313_001:0403c16": "能統攝一切三昧故。其名曰大佛頂首楞嚴王也。",
    "X16n0313_001:0403c17": "具足萬行者。謂修此三昧一行。便能圓該諸行也。",
    "X16n0313_001:0403c18": "十方如來一門超出者。門。通也。三昧為能通。佛果",
    "X16n0313_001:0403c19": "菩提為所通。意謂十方如來最初由凡夫地。修此",
    "X16n0313_001:0403c20": "一三昧行。即從此一門。超出二生死海。經歷五十",
    "X16n0313_001:0403c21": "五位真菩提路。直登妙覺果岸也。路曰妙莊嚴者。",
    "X16n0313_001:0403c22": "法身。為所莊嚴。三昧。為能莊嚴。性修不二。為妙莊",
    "X16n0313_001:0403c23": "嚴也。斯。此也。大佛頂。一經之理本。首楞嚴。一經之",
    "X16n0313_001:0403c24": "行本。故知即斯一三昧王。為一經理行之大本也",
    "X16n0313_001:0404a01": "歟。也歟二字。是虗歇詠歎之辭。教興竟。",
    "X16n0313_001:0404a02": "三顯圓理四。初細勘徵心辨見為破妄顯真。二",
    "X16n0313_001:0404a03": "廣列四科七大明全妄即真。三答執相難性融",
    "X16n0313_001:0404a04": "性相不二。四引迷真逐妄顯妄本無因。初又",
    "X16n0313_001:0404a05": "二。初序七處徵心。二序十番辨見。今初。",
    "X16n0313_001:0404a06": "由是破七處攀緣。別二種根本。",
    "X16n0313_001:0404a07": "首句正序徵心。由是二字。跟上文引起下文之辭。",
    "X16n0313_001:0404a08": "以文義之初。前科已入。師資悲念。為大教之發起",
    "X16n0313_001:0404a09": "故。今之七處。正由上文跟來。故云由是。攀。攬也。緣。",
    "X16n0313_001:0404a10": "境也。攀是能攀。緣是所攀。能攀。是八識見分。所攀。",
    "X16n0313_001:0404a11": "是八識相分。見相二分。皆從八識自證分幻起。毫",
    "X16n0313_001:0404a12": "無實體。本不可破。以眾生不了見相二分如幻。當",
    "X16n0313_001:0404a13": "體即是自證分證自證分而妄計見分為心。相分",
    "X16n0313_001:0404a14": "為色。執為實有。是故妄起在內。在外。乃至一切無",
    "X16n0313_001:0404a15": "著之計。故佛破以七處咸非。意顯七處無不是也。",
    "X16n0313_001:0404a16": "別二種根本者。經云。一者無始生死根本。則汝今",
    "X16n0313_001:0404a17": "者。與諸眾生。用攀緣心。為自性者。二者無始菩提",
    "X16n0313_001:0404a18": "涅槃元清淨體。則汝今者。識精元明。能生諸緣。緣",
    "X16n0313_001:0404a19": "所遺者。意顯一是妄本。二是真本。別。分明辨析之",
    "X16n0313_001:0404a20": "義。以眾生不了真妄皆無自性。無性之性。即是妙",
    "X16n0313_001:0404a21": "真如性。今言別者。因眾生生死相續。皆由不知真",
    "X16n0313_001:0404a22": "心。用諸妄想。未曾明言真妄無性。唯是一心。今更",
    "X16n0313_001:0404a23": "申明。故言別也。",
    "X16n0313_001:0404a24": "二序十番辨見二。初總標心見互顯。二別列十",
    "X16n0313_001:0404b01": "番妙辨。今初。",
    "X16n0313_001:0404b02": "因見顯心。因心顯見。雖心見互顯而正顯在心。",
    "X16n0313_001:0404b03": "因。託也。有形莫隱曰見。無法不知曰心。一切眾生。",
    "X16n0313_001:0404b04": "但知面上之眼能見。胸中之心能知。豈知能見之",
    "X16n0313_001:0404b05": "眼。非一定在面上。能知之心。不必定在胸中。亦二",
    "X16n0313_001:0404b06": "處俱無在無不在也。今佛順眾生舊執之情。亦不",
    "X16n0313_001:0404b07": "明言知與不知。在與不在。只以心眼交互發明。故",
    "X16n0313_001:0404b08": "云因心顯見。因見顯心。密意正顯浮塵之眼無見。",
    "X16n0313_001:0404b09": "緣影之心非知。亦不分明道破。令其自悟舊執俱",
    "X16n0313_001:0404b10": "非。方信知見原非二物。是故此中雖心見互顯。而",
    "X16n0313_001:0404b11": "正顯在心也。",
    "X16n0313_001:0404b12": "二別列十番妙辨。",
    "X16n0313_001:0404b13": "如以盲人矚暗。喻見非眼。",
    "X16n0313_001:0404b14": "第一辨見性非眼也。如。此例之辭。以。借用之意。盲",
    "X16n0313_001:0404b15": "人。目睛無光。見物不明也。矚。視也。暗。非明之境也。",
    "X16n0313_001:0404b16": "喻。曉訓義。見非眼者。人人從來但知見是面上之",
    "X16n0313_001:0404b17": "眼。今忽聞見不是眼。誰能信之。故佛指以盲人無",
    "X16n0313_001:0404b18": "眼。所見之暗。與有眼人。居暗室中。無日月燈。所見",
    "X16n0313_001:0404b19": "之暗。為同為異。阿難答言。二黑校量。曾無有異。佛",
    "X16n0313_001:0404b20": "言。設使盲人。忽得眼光。見種種色。與有眼人。得燈",
    "X16n0313_001:0404b21": "見色。為同為異。答言無異。佛言盲人得眼見色。既",
    "X16n0313_001:0404b22": "名眼見眼人得燈見色應名燈見。是故應知。燈能",
    "X16n0313_001:0404b23": "顯色。見者非燈。以是例之。眼能顯色。見者非眼。",
    "X16n0313_001:0404b24": "屈指飛光。驗見不動。",
    "X16n0313_001:0404c01": "第二辨見性不動也。屈。曲也。指。佛手五輪之指也。",
    "X16n0313_001:0404c02": "屈指。曲握成拳也。經云。如來於大眾中屈五輪指",
    "X16n0313_001:0404c03": "屈已復開。開已復屈也。飛光者。佛從輪掌中飛一",
    "X16n0313_001:0404c04": "寶光。至阿難邊。左之右之。驗。是勘問義。以阿難見",
    "X16n0313_001:0404c05": "佛手指開屈。飛光左右。是故眼忙頭動。佛問之曰",
    "X16n0313_001:0404c06": "為我手動為汝見動。答曰。佛手不住。我之見性。尚",
    "X16n0313_001:0404c07": "無有靜。誰為無住。又問。汝頭今日因何搖動。答曰。",
    "X16n0313_001:0404c08": "光來左右。故頭自動。問曰。為汝頭動。為復見動。答",
    "X16n0313_001:0404c09": "曰。我頭自動。而我見性尚無有止。誰為搖動。佛俱",
    "X16n0313_001:0404c10": "印之。如是如是。以驗見性之不動也。",
    "X16n0313_001:0404c11": "印觀河之非變。",
    "X16n0313_001:0404c12": "第三辨見性無遷也。印。楷定之義。觀河。即波斯匿",
    "X16n0313_001:0404c13": "王三歲見恒河水。至年六十有二。見恒河水。宛然",
    "X16n0313_001:0404c14": "無異。悟知由少至老。形雖遷變。見無遷變。變者受",
    "X16n0313_001:0404c15": "滅。彼不變者元無生滅。以顯見性之無遷也。",
    "X16n0313_001:0404c16": "比垂手之無遺。",
    "X16n0313_001:0404c17": "第四辨見性無減也。比。如況之意。垂手者。經中世",
    "X16n0313_001:0404c18": "尊在大眾中。輪手下指。問云。為正為倒阿難答曰。",
    "X16n0313_001:0404c19": "世人以此為倒。佛問。以何為正。答言。上指為正。佛",
    "X16n0313_001:0404c20": "言。原是一手。何倒何正。不過手尾相換而已。以例",
    "X16n0313_001:0404c21": "見性。悟則無增。迷則無減正如下指雖倒。手亦無",
    "X16n0313_001:0404c22": "失。上指雖正。手亦無得也。",
    "X16n0313_001:0404c23": "辨於八還。",
    "X16n0313_001:0404c24": "第五辨見性無還也。辨。分明指示也。還歸也。如借",
    "X16n0313_001:0405a01": "人之物。元非己有。終必還歸故主也。八還者。經云。",
    "X16n0313_001:0405a02": "明還日輪。乃至第八清明還霽。汝能見八種之見",
    "X16n0313_001:0405a03": "性。當還於誰。是故當知。諸可還者。自非汝物。不可",
    "X16n0313_001:0405a04": "還者。是誰物耶。以顯見性無還。即當人之真性也。",
    "X16n0313_001:0405a05": "擇於諸物。非舒非縮。",
    "X16n0313_001:0405a06": "第六顯見性周徧也。擇。謂揀擇。諸物。即上自天宮。",
    "X16n0313_001:0405a07": "下至大地。舉眼所觀。種種諸物。必有見性。任汝揀",
    "X16n0313_001:0405a08": "擇也。舒。放也。縮。收也。雙非者。如出門見天。而見性",
    "X16n0313_001:0405a09": "徧滿虗空。非放之令大也。進入房中而見性僅止",
    "X16n0313_001:0405a10": "一室非收之令小也。或大或小。皆屬前塵見性周",
    "X16n0313_001:0405a11": "徧。非汝而誰。",
    "X16n0313_001:0405a12": "無是無非。使悟淨圓真心。妄為色空。及聞見耳。",
    "X16n0313_001:0405a13": "第七顯見性唯真也。無是者。指皆是物。無是見也。",
    "X16n0313_001:0405a14": "無非者。微細發明。無非見也。此正勘破是非兩途",
    "X16n0313_001:0405a15": "也。使悟下。是會通真性一理。超出是非兩途也。使。",
    "X16n0313_001:0405a16": "令也。悟。領解也。此心本來不是諸法。曰淨。具足諸",
    "X16n0313_001:0405a17": "法。曰圓。純一無妄。曰真。色空者。六塵中略舉其一。",
    "X16n0313_001:0405a18": "聞見者。六根中略舉其二。意謂上來於根塵諸法",
    "X16n0313_001:0405a19": "之中。既不能說是。又不能道非。到底是箇何物。畢",
    "X16n0313_001:0405a20": "竟是誰道得。於此疑來疑去。忽然打破疑團。正眼",
    "X16n0313_001:0405a21": "看來。了無一法。古德云。盡大地是箇自己。始信不",
    "X16n0313_001:0405a22": "欺我也。從茲了知自心不變之體。具有隨緣之用",
    "X16n0313_001:0405a23": "故曰使悟淨圓真心。幻有色空之塵境。聞見之根",
    "X16n0313_001:0405a24": "性耳。妄。幻而非真也。淨圓真心不變體也色空聞",
    "X16n0313_001:0405b01": "見。隨緣用也。體真。用真。故曰唯真。",
    "X16n0313_001:0405b02": "既悟妄為。尚疑混濫。故又破自然因緣。",
    "X16n0313_001:0405b03": "第八顯見性非因緣自然也。既。已而未竟之辭。尚。",
    "X16n0313_001:0405b04": "猶也。混濫。事未透徹之意。自然因緣。乃凡外之性",
    "X16n0313_001:0405b05": "計。以外道不達自性隨緣。妄計冥諦神我。能生萬",
    "X16n0313_001:0405b06": "物。或計大自在天為能生謂自然生滅。不假因緣",
    "X16n0313_001:0405b07": "也。以凡夫不達心體不變。或計諸法自生為因。他",
    "X16n0313_001:0405b08": "生為緣。自他和合為因緣共生也。意謂。上來無是",
    "X16n0313_001:0405b09": "無非。雖悟靈心絕待。不變隨緣。而於淨圓真心。幻",
    "X16n0313_001:0405b10": "為色空聞見。尚猶疑懷未徹。故曰尚疑混濫。此正",
    "X16n0313_001:0405b11": "光未透脫之故耳。由是妄生種種計度。或計自他",
    "X16n0313_001:0405b12": "共生為因緣。故佛以心體不變而破之。或計無因",
    "X16n0313_001:0405b13": "自然濫外道。故佛以隨緣妙用而破之。以其二俱",
    "X16n0313_001:0405b14": "妄情。故須破也。蓋此不變隨緣。隨緣不變。是如來",
    "X16n0313_001:0405b15": "說法之綱宗。入理之要論也。",
    "X16n0313_001:0405b16": "示見見之非見。",
    "X16n0313_001:0405b17": "第九顯真精妙覺明性。不特超凡外之妄情。更能",
    "X16n0313_001:0405b18": "離權小之法見也。故示之以見見非見。示。謂拈示。",
    "X16n0313_001:0405b19": "第一見字。指純真之性。即妙覺明性也。如清淨月。",
    "X16n0313_001:0405b20": "第二見字。指雜妄之精。即眼根映用之精也。如第",
    "X16n0313_001:0405b21": "二月上來八番顯見。皆以見精之見分。與塵境之",
    "X16n0313_001:0405b22": "相分對辨意顯見分非是相分。歷然可知。尚未徹",
    "X16n0313_001:0405b23": "底道破。今忽拈出第一見字。是自證分證自證分",
    "X16n0313_001:0405b24": "之本體。尚非見精之見分可及。何況色空之相分",
    "X16n0313_001:0405c01": "哉。若悟見相無性。全體即是自證隨緣之幻用。則",
    "X16n0313_001:0405c02": "上之淨圓淨真心。妄為色空。而混濫之疑。可以冰",
    "X16n0313_001:0405c03": "消瓦解矣。",
    "X16n0313_001:0405c04": "合別業同分。指見妄之所生。且以一人例多人。一國",
    "X16n0313_001:0405c05": "例諸國。總顯器界根身同一妄耳。自淺而深。自狹而",
    "X16n0313_001:0405c06": "廣。雖多方顯妄。而所顯惟真。",
    "X16n0313_001:0405c07": "第十以別業同分進退合明。而釋微細之餘疑也。",
    "X16n0313_001:0405c08": "合者。比顯之義。別業。如一人獨造之業。同分。是大",
    "X16n0313_001:0405c09": "眾共造之業。同別雖二。虗妄無殊。以別業之妄見",
    "X16n0313_001:0405c10": "易知。如一人眼有赤眚。見燈光而有圓影。此影獨",
    "X16n0313_001:0405c11": "眚目人有。不眚者無。所以易知圓影不實。且如上",
    "X16n0313_001:0405c12": "天不祥之境界。統國皆見。誰知不實是故同分之",
    "X16n0313_001:0405c13": "妄見難知賴有彼國眾生。不見不聞。可顯是妄也。",
    "X16n0313_001:0405c14": "是須二見比顯。故云合也。且以下。正比顯。意謂。且",
    "X16n0313_001:0405c15": "用別業易知之一人。比例同分難知之多人。使難",
    "X16n0313_001:0405c16": "知而成易知。再以一國之易知。以例諸國之難知。",
    "X16n0313_001:0405c17": "使難成易可知擴而充之。將諸國之多。以例十方",
    "X16n0313_001:0405c18": "之徧。總顯內之眾生根身。外之國土器界。凡諸有",
    "X16n0313_001:0405c19": "漏穢土。同是菩提中之妄耳。若以至理而論。至於",
    "X16n0313_001:0405c20": "三土依正。九界同觀。一切皆同圓影。唯佛界清淨",
    "X16n0313_001:0405c21": "法身。寂光真境。可稱非圓影矣。自淺下。結顯。前八",
    "X16n0313_001:0405c22": "番。見相對辨為淺。第九番為深。故曰自淺而深。一",
    "X16n0313_001:0405c23": "人為狹。一國為廣。一國為狹。諸國為廣。故曰自狹",
    "X16n0313_001:0405c24": "而廣。意謂。上來雖用淺深廣狹。多多方法。以顯其",
    "X16n0313_001:0406a01": "妄。誰知妄無自性。全體即真。故曰而所顯唯真。",
    "X16n0313_001:0406a02": "二廣列四科七大。示全妄即真二。初標列。二正",
    "X16n0313_001:0406a03": "示。今初。",
    "X16n0313_001:0406a04": "故又舉陰入處界。廣及七大。融會入於如來藏性。",
    "X16n0313_001:0406a05": "此節廣列科大。以示全妄即真也。故。承上起下之",
    "X16n0313_001:0406a06": "辭。舉。提揚之意。謂五陰。六入。十二處。十八界。為四",
    "X16n0313_001:0406a07": "科。經中就事顯理之文也。地。水。火。風。空。根。識。為七",
    "X16n0313_001:0406a08": "大。經中即相論性之文也。夫理事性。相。原非異法。",
    "X16n0313_001:0406a09": "從來不曾分。今亦無須合會。合也。今言四科者。事",
    "X16n0313_001:0406a10": "也。如來藏者。理也。七大者相也。如來藏者。性也。事",
    "X16n0313_001:0406a11": "非理外。相非性外。即事相。即理性也。眾生久積迷",
    "X16n0313_001:0406a12": "情。難以頓遣。前來徵心辨見。破妄顯真事雖固已",
    "X16n0313_001:0406a13": "徹底道破。而猶不知即事相是理性。故須廣列四",
    "X16n0313_001:0406a14": "科七大之事相。融通會合入於如來藏之理性也。",
    "X16n0313_001:0406a15": "二正示。",
    "X16n0313_001:0406a16": "使悟物我同根。是非一體。妄無自性。全體即真。凡十",
    "X16n0313_001:0406a17": "界依正之相。皆循業發現而已。",
    "X16n0313_001:0406a18": "此正示全妄即真也。物。指浮勝二根。及六塵之相",
    "X16n0313_001:0406a19": "分。我。指見聞諸精。及諸識之見分。以眾生不達見",
    "X16n0313_001:0406a20": "相如幻。妄起徧計。認為實我實法。故曰物我。根喻",
    "X16n0313_001:0406a21": "自證之本體。今令了達見相如幻。全體即是自證。",
    "X16n0313_001:0406a22": "故曰使悟同根。說是說非。俱為不了義教。以不了",
    "X16n0313_001:0406a23": "故。說見相為妄。為非。自證為真。為是。誰知言妄顯",
    "X16n0313_001:0406a24": "真。真亦同妄。妄既本空。真亦不立。故曰是非一體。",
    "X16n0313_001:0406b01": "妄無自性全體即真也。凡十下。結顯真妄皆是隨",
    "X16n0313_001:0406b02": "緣之意。十界。即十法界。謂三惡。三善。三乘。及佛。依",
    "X16n0313_001:0406b03": "即依報。謂同居。方便。實報。寂光。正。即正報。謂十界",
    "X16n0313_001:0406b04": "之根身也。循。依順也。業。即事業。謂惡善不動。無漏。",
    "X16n0313_001:0406b05": "亦漏亦無漏。非漏非無漏也。發。謂發起現。謂顯現。",
    "X16n0313_001:0406b06": "夫絕待妙心。離諸名相。本來無有世界眾生。因性",
    "X16n0313_001:0406b07": "覺必明。妄為明覺。故無同異中。熾然成異。此理玄",
    "X16n0313_001:0406b08": "微。愚迷難見。故皆慕諸佛至真。厭眾生至妄。今達",
    "X16n0313_001:0406b09": "自證本體。不但無眾生。并亦無諸佛。凡論十界依",
    "X16n0313_001:0406b10": "正之相。無非本體隨緣之妙用。以隨淨緣。則有佛",
    "X16n0313_001:0406b11": "界依正。隨染緣。則有九界依正。染淨皆自心之本",
    "X16n0313_001:0406b12": "體耳。言循業發現者謂順惡業。則三惡法界依正",
    "X16n0313_001:0406b13": "之相發現。順善不動業。則三善法界依正之相發",
    "X16n0313_001:0406b14": "現。順無漏業。則聲聞緣覺依正之相發現。順雙亦",
    "X16n0313_001:0406b15": "業。則菩薩依正之相發現。循雙非業。則佛法界依",
    "X16n0313_001:0406b16": "正之相發現也。而已者。結盡無餘之辭。",
    "X16n0313_001:0406b17": "三答執相難性融性相不二二。初結起。二正融。",
    "X16n0313_001:0406b18": "今初。",
    "X16n0313_001:0406b19": "既悟即真。尚迷循發。",
    "X16n0313_001:0406b20": "此結上起下也。既字。作雖字義。乃已而未竟之辭。",
    "X16n0313_001:0406b21": "意謂。上來全妄即真。循業發現。兩重奧義。領會實",
    "X16n0313_001:0406b22": "難。其即真之理。雖略見一班。奈循發之事。尚迷而",
    "X16n0313_001:0406b23": "未悟。故曰尚迷循發。",
    "X16n0313_001:0406b24": "二正融。",
    "X16n0313_001:0406c01": "故又答山河大地之難。深窮生起之由。譬虗空。不拒",
    "X16n0313_001:0406c02": "諸相發揮顯真妙覺明。圓照法界。一多互應。小大相",
    "X16n0313_001:0406c03": "容。即體即用。非俗非真至於。離即離非。是即非即。則",
    "X16n0313_001:0406c04": "藏心妙性。不涉名言矣。",
    "X16n0313_001:0406c05": "此答富那執相難性也經中疑問。謂七大既是清",
    "X16n0313_001:0406c06": "淨本然。云何忽生山河大地。山河句。指難辭。深窮",
    "X16n0313_001:0406c07": "句。是釋辭。窮。謂參究深窮者。謂性相不二之義甚",
    "X16n0313_001:0406c08": "深。當深心而體究也。始生曰生續生曰起。由。本因",
    "X16n0313_001:0406c09": "也。意謂。忽生大地之疑。毋得明言。只消深心窮究",
    "X16n0313_001:0406c10": "生起之本因。窮之徹底其理自明。譬如下。設喻。虗",
    "X16n0313_001:0406c11": "空。喻如來藏性諸相。仍喻七大。不拒發揮。正喻性",
    "X16n0313_001:0406c12": "不礙相也。意謂。性即自心之本體。相即自心之妙",
    "X16n0313_001:0406c13": "用。體用唯是一心。性相原非二法。故曰虗空不拒",
    "X16n0313_001:0406c14": "諸相發揮也。顯真下。正示一心。真妙覺明。即指自",
    "X16n0313_001:0406c15": "心從來不妄。曰真。永絕言思。曰妙。三惑不能迷。曰",
    "X16n0313_001:0406c16": "覺。諸塵不能障。曰明。自心真明。豎窮橫遍。故曰圓",
    "X16n0313_001:0406c17": "照法界。一無一相。多無多相。一多隨緣故曰互應。",
    "X16n0313_001:0406c18": "大無大相。小無小相。大小不二。故曰相容。即體下。",
    "X16n0313_001:0406c19": "即以三如來藏結顯一心之義。即體句。指不空如",
    "X16n0313_001:0406c20": "來藏。體。指妙心不變之體。用。指十界隨緣之用。體",
    "X16n0313_001:0406c21": "用唯是一心。故曰即體即用。非俗句。指空如來藏。",
    "X16n0313_001:0406c22": "俗。謂俗諦。指六凡法界。真。謂真諦。指四聖法界。真",
    "X16n0313_001:0406c23": "俗唯是一心。心體一法不立。故曰非俗非真。至於",
    "X16n0313_001:0406c24": "下二句。指空不空如來藏。上句即體即用。是妙有。",
    "X16n0313_001:0407a01": "次句非俗非真。是真空。今則空有雙遮。以顯中道",
    "X16n0313_001:0407a02": "妙心。故曰離即離非。此正拂迹入玄之的旨。而又",
    "X16n0313_001:0407a03": "空有雙照。以顯中道妙心。故曰是即非即。是回途",
    "X16n0313_001:0407a04": "入妙之微言也。所以用此二句。以顯遮照同時。所",
    "X16n0313_001:0407a05": "謂截斷兩頭。中間不立。離言絕待。圓融微妙之靈",
    "X16n0313_001:0407a06": "心也。末句。結顯離言。藏心。謂如來藏心。妙性。謂妙",
    "X16n0313_001:0407a07": "真如性。涉。謂交涉。名。是名相。言。是語言。意謂。絕待",
    "X16n0313_001:0407a08": "靈心離言說相。離心緣相。無相亦無。如前三藏三",
    "X16n0313_001:0407a09": "重玄義。第一重言空。一空一切空。有中俱空。第二",
    "X16n0313_001:0407a10": "重言有。一有一切有。空中俱有。第三重言中。一中",
    "X16n0313_001:0407a11": "一切中。空有俱中。謂之圓融三諦。舉一即具三。言",
    "X16n0313_001:0407a12": "三即是一。非一非三。而三而一。言語道斷。心行處",
    "X16n0313_001:0407a13": "滅。故曰不涉名言矣。",
    "X16n0313_001:0407a14": "四引迷真逐妄顯妄本無因。",
    "X16n0313_001:0407a15": "復引照鏡狂走。喻妄無因。結責多聞。勸修無漏。通而",
    "X16n0313_001:0407a16": "言之。皆圓理也。",
    "X16n0313_001:0407a17": "復。再也。引。是提引。此因富那悟妄本空。又疑妄因",
    "X16n0313_001:0407a18": "何有。故指演若狂走因緣。以顯妄本無因也。因緣",
    "X16n0313_001:0407a19": "在本經四卷中。結責下。誡勸。責。誡勗之辭。勸。勉進",
    "X16n0313_001:0407a20": "之辭。意謂。從聞思修。入三摩地。愈多愈妙。如其聞",
    "X16n0313_001:0407a21": "不思修。多反亂意。經云。雖持十二部經如恒河沙。",
    "X16n0313_001:0407a22": "祇益戲論。人間稱汝多聞第一。不能免離登伽之",
    "X16n0313_001:0407a23": "難。故云責也。又經云。不如一日修無漏業。遠離憎",
    "X16n0313_001:0407a24": "愛二苦。如摩登伽。一念熏修。無漏善故。即證三果。",
    "X16n0313_001:0407b01": "故云勸也。末二句。結節之辭可知。顯圓理竟。",
    "X16n0313_001:0407b02": "四示圓行二。初總標。二別釋。今初。",
    "X16n0313_001:0407b03": "理解雖圓。非行莫證。",
    "X16n0313_001:0407b04": "解如目。行如足。有解無行。如有目無足。雖聞故鄉",
    "X16n0313_001:0407b05": "佳信。終無到家之期。造修名行。契入名證。意謂欲",
    "X16n0313_001:0407b06": "見本尊心父。務必目足兼資。故曰理解雖圓。非行",
    "X16n0313_001:0407b07": "莫證。",
    "X16n0313_001:0407b08": "二別釋三。初明二義決定為修行之要領。二定",
    "X16n0313_001:0407b09": "諸根優劣為正修之方便。三示雙修顯密為覺",
    "X16n0313_001:0407b10": "路之資糧。今初。",
    "X16n0313_001:0407b11": "故又明二決定義。初審因地發心。伏斷無明。為修行",
    "X16n0313_001:0407b12": "之要。次審煩惱根本。意擇圓根。為發行之由。",
    "X16n0313_001:0407b13": "此節正示行門。學者當舉擇法之眼。宜簡邪取正。",
    "X16n0313_001:0407b14": "為入道之初步也。決。謂決擇。不疑之義。定。謂一定。",
    "X16n0313_001:0407b15": "不易之義。義。理之所在也。因地發心。正謂最初下",
    "X16n0313_001:0407b16": "手工夫。伏。謂調伏。不許妄動也。斷。謂斷除。永不復",
    "X16n0313_001:0407b17": "生也。無明有二。一發業。二潤生。發業屬第六識。如",
    "X16n0313_001:0407b18": "分別取捨等。以能發起現行之業用故。潤生屬第",
    "X16n0313_001:0407b19": "八識。如憎愛投胎領命等。以能滋潤種子而受生",
    "X16n0313_001:0407b20": "故。俱能覆蔽真性。無所明了。故曰無明。審。謂審詧。",
    "X16n0313_001:0407b21": "言初審者。意謂果能圓解大開。拈來便是。如其解",
    "X16n0313_001:0407b22": "心不朗。誠恐舉念即乖。此為鈍根者審。不為上智",
    "X16n0313_001:0407b23": "詧也。若是利根之士。既能了達萬法唯心。煩惱無",
    "X16n0313_001:0407b24": "明。全體即是法界。一下手時。便能圓伏五住煩惱。",
    "X16n0313_001:0407c01": "頓空根本無明。故為修行之要領也。吾輩根鈍迷",
    "X16n0313_001:0407c02": "重。務須自量。當細心詳察可也。此是第一番審察。",
    "X16n0313_001:0407c03": "蓋為以因同果。乃澄濁入涅槃之良規也。次審下。",
    "X16n0313_001:0407c04": "示再察。煩惱。即發業無明。謂昏煩之法。惱亂心神",
    "X16n0313_001:0407c05": "也。根本。即潤生無明。謂受生根本惑也。圓根者。圓",
    "X16n0313_001:0407c06": "通之根。意指從耳門下手。故為發行之由。故曰意",
    "X16n0313_001:0407c07": "擇。謂原如來之本意。欲令選擇耳門圓通。為發起",
    "X16n0313_001:0407c08": "行門之由致也。囑令再審者。意謂事非小可。當思",
    "X16n0313_001:0407c09": "之再思為幸。蓋為從根解結。為脫纏入圓通之妙",
    "X16n0313_001:0407c10": "道也。",
    "X16n0313_001:0407c11": "二定諸根優劣。為正修之方便。",
    "X16n0313_001:0407c12": "於是定六根優劣。令一門深入繫鐘驗常。綰巾示結",
    "X16n0313_001:0407c13": "陳二十五聖所證法門。敕選耳根。為最初方便。",
    "X16n0313_001:0407c14": "此就根中詳定功用勝劣。令擇圓根為入道之門",
    "X16n0313_001:0407c15": "也。於是者。指上定下之辭。優。勝也。劣。卑也。六根優",
    "X16n0313_001:0407c16": "劣。謂功德全缺。因有千二八百之辨也。千二為優",
    "X16n0313_001:0407c17": "八百為劣。優即圓通。劣則否然。令一門入者諸令",
    "X16n0313_001:0407c18": "擇優圓之門。從此深心直入。校之餘門。得道之遲",
    "X16n0313_001:0407c19": "速。實霄壤矣。經云。十方如來於十八界。一一皆得",
    "X16n0313_001:0407c20": "菩提。元無優劣。但汝未得圓自在慧。故我宣揚。令",
    "X16n0313_001:0407c21": "汝但於一門深入。入一無妄。彼六知根。一時清淨。",
    "X16n0313_001:0407c22": "擊鐘句。佛因阿難自疑六根離塵無體。畢竟斷滅。",
    "X16n0313_001:0407c23": "以此生滅為因。安獲常住之果。由是敕令擊鐘。證",
    "X16n0313_001:0407c24": "驗聞性真常。以明因果俱常。決通第一決定義。蓋",
    "X16n0313_001:0408a01": "為即動靜寤寐。驗明聞性之不斷。亦是密指耳根",
    "X16n0313_001:0408a02": "為圓通之門也。綰巾句。因阿難不會十方諸佛同",
    "X16n0313_001:0408a03": "聲告示。生死輪迴。安樂妙常。同是六根。更非他物",
    "X16n0313_001:0408a04": "之義。意欲別索結解之元。故佛綰寶華巾。以示結",
    "X16n0313_001:0408a05": "解之方。以明結解無二。決通第二決定義。蓋為離",
    "X16n0313_001:0408a06": "見覺聞知。別無結元之可解。亦是密示耳門三昧",
    "X16n0313_001:0408a07": "為解結之方也。陳二下。正示正修方便陳。敷列也。",
    "X16n0313_001:0408a08": "言行相應曰聖。二十五聖。始自陳如。終至觀音。所",
    "X16n0313_001:0408a09": "證法門。指修因證果之三昧。聖命曰敕揀擇曰選",
    "X16n0313_001:0408a10": "謂二十五位大士。各陳所證法門。皆為第一方便。",
    "X16n0313_001:0408a11": "真實圓通。今言敕選者。敕。是世尊慈命。選。是文殊",
    "X16n0313_001:0408a12": "揀擇。意謂。世尊欲令阿難開悟。并順此方眾生之",
    "X16n0313_001:0408a13": "機。故令文殊選擇耳根一門。為初心修行最初方",
    "X16n0313_001:0408a14": "便。以入華屋之門。蓋謂觀音耳門。具三真實。堪以",
    "X16n0313_001:0408a15": "教阿難。及末劫沈淪也。",
    "X16n0313_001:0408a16": "三示雙修顯密。為覺路之資糧。",
    "X16n0313_001:0408a17": "故又教以攝心軌則。安立道場。遂聞四重律儀。頂光",
    "X16n0313_001:0408a18": "神呪。通而言之。皆圓行也。",
    "X16n0313_001:0408a19": "此緣會眾得聞正修行門。各識歸家道路。阿難心",
    "X16n0313_001:0408a20": "迹圓明。頓悟成佛法門。願度末劫眾生。重請道場",
    "X16n0313_001:0408a21": "儀範。是故世尊。又復教以攝心軌則也。攝心。謂收",
    "X16n0313_001:0408a22": "攝妄心。軌則。謂儀軌法則。安立。謂安排設立。道場。",
    "X16n0313_001:0408a23": "謂修道壇場。律。是戒律。防非止惡之義。謂防三毒",
    "X16n0313_001:0408a24": "之非心。止七支之惡行也。儀。是儀範。謂具三千之",
    "X16n0313_001:0408b01": "威儀。為眾庶之模範也。四重。指殺盜淫妄根本大",
    "X16n0313_001:0408b02": "戒經中安立道場。文在七卷。四重律儀。文在六卷。",
    "X16n0313_001:0408b03": "是因當機請示攝心軌則。安立道場。佛即示以四",
    "X16n0313_001:0408b04": "重戒相。故曰遂聞。謂遂便獲聞也。是知軌則道場。",
    "X16n0313_001:0408b05": "指當機啟請之文。故序在四戒之前。佛意指在四",
    "X16n0313_001:0408b06": "戒清淨。就是攝心軌則。故曰因戒生定。因定發慧。",
    "X16n0313_001:0408b07": "名為三無漏學也。頂光神呪。即佛頂放光。光現化",
    "X16n0313_001:0408b08": "佛。佛說心呪。以密詮藏心。故曰心呪。神妙難思。故",
    "X16n0313_001:0408b09": "言神呪。科言雙修顯密者。以行門有正助不同通",
    "X16n0313_001:0408b10": "論。般若為正行。五度為助行。本經。第三漸次為正",
    "X16n0313_001:0408b11": "行。前二漸次為助行。助又有顯有密。清淨律儀為",
    "X16n0313_001:0408b12": "顯行。壇儀心呪為密行。末二句結節可知。示圓行",
    "X16n0313_001:0408b13": "竟。",
    "X16n0313_001:0408b14": "三明圓證三。初總明位次淺深懸示未證而論",
    "X16n0313_001:0408b15": "證。二別示行門邪正預談既修宜真修。三結歸",
    "X16n0313_001:0408b16": "圓滿菩提尅論到家無新得。今初。",
    "X16n0313_001:0408b17": "乃至由三增進。成就五十五位真菩提路。雖談證位。",
    "X16n0313_001:0408b18": "未盡行因。",
    "X16n0313_001:0408b19": "此答當機懸示聖位之請也。乃至。超略之辭。經中",
    "X16n0313_001:0408b20": "說呪。後有護呪文。請示文。二顛倒因文。未麟次序。",
    "X16n0313_001:0408b21": "故超略之。由。因也。向上曰增。步前曰進。言三者。一",
    "X16n0313_001:0408b22": "除助因。二刳正性。三違現業。亦名三漸次。是能歷",
    "X16n0313_001:0408b23": "之行。所謂正助圓彰也。成。謂善成就。謂將就。經中",
    "X16n0313_001:0408b24": "始自乾慧。終至妙覺。共五十七位。今言五十五者。",
    "X16n0313_001:0408c01": "除前乾慧非真。除後妙覺非路。自起步入真已後。",
    "X16n0313_001:0408c02": "真窮到家已前。中間所經由者。名菩提路。是所歷",
    "X16n0313_001:0408c03": "之立。所謂轉依如幻也。行為能成就。位是所成就。",
    "X16n0313_001:0408c04": "先言由。後言成就者。謂所歷之位。自因因趣於果。",
    "X16n0313_001:0408c05": "果。全因能歷之行。方能成就也。雖談下。正明懸示。",
    "X16n0313_001:0408c06": "雖。未足之辭。談。婉言詳說也。未。不曾也。盡。圓極也。",
    "X16n0313_001:0408c07": "意謂。上來雖然詳談層次淺深。凡聖行位。而真實",
    "X16n0313_001:0408c08": "不曾歷事造修。真登果地。故科云懸示者。此也。",
    "X16n0313_001:0408c09": "二別示行門邪正預談既修宜真修二。初示邪",
    "X16n0313_001:0408c10": "行歧途。二示正修差別。今初。",
    "X16n0313_001:0408c11": "下而戒業習於七趣情想。",
    "X16n0313_001:0408c12": "此示邪行之歧途也。先用下字。乃超指結名文後",
    "X16n0313_001:0408c13": "而言。此段經文。是當機借破戒為問端佛廣示七",
    "X16n0313_001:0408c14": "趣差別也。戒。是謹防義。業。謂事業。有漏之行也。此",
    "X16n0313_001:0408c15": "業有三。謂。一惡。二善三不動。習是習染。煩惱之惑",
    "X16n0313_001:0408c16": "也。此習略有二種。一情。二想。七趣。謂天。仙。人。修。地",
    "X16n0313_001:0408c17": "獄。鬼。畜。愛染曰情。即眾生之內分。經云。因諸愛染。",
    "X16n0313_001:0408c18": "發起妄情。情積不休。能生愛水。渴仰曰想。即眾生",
    "X16n0313_001:0408c19": "之外分。經云。因諸渴仰。發明虗想。想積不休。能生",
    "X16n0313_001:0408c20": "勝氣。由情想之習。而造不動善惡之業。此二為因。",
    "X16n0313_001:0408c21": "妄招七趣之果。以愛水之情下墜。故招三惡苦趣",
    "X16n0313_001:0408c22": "之沈果。以勝氣之想上升。故感三善樂。趣之升報。",
    "X16n0313_001:0408c23": "以情想參雜。故修羅苦樂。俱受也。蓋此七趣。皆是",
    "X16n0313_001:0408c24": "諸有為相。妄想發生。於妙圓明。無作本心。皆如空",
    "X16n0313_001:0409a01": "華。元無所有。知此義者。則如來密因。常自現前矣。",
    "X16n0313_001:0409a02": "是故出世行者。當念念隄防謹心覺察。故曰戒也。",
    "X16n0313_001:0409a03": "二示正修差別。",
    "X16n0313_001:0409a04": "防禪定於五陰魔邪。無非行門之事。",
    "X16n0313_001:0409a05": "此示正修之差別也。此段經文。世尊用無聞為語",
    "X16n0313_001:0409a06": "端。備明五陰魔境也。防。是時時警覺之意禪。是思",
    "X16n0313_001:0409a07": "惟修。定。是寂靜修。言防者。心王。如使君。禪定。如城",
    "X16n0313_001:0409a08": "廓。設使一念失覺。誠恐定城不固。使君驚惶。故須",
    "X16n0313_001:0409a09": "防之於未然也。禪定多種。茲不暇贅。依本經。即指",
    "X16n0313_001:0409a10": "一心三觀為禪定也。魔。指天魔鬼神。邪。即邪宗外",
    "X16n0313_001:0409a11": "道。魔有二。一內魔。指自心妄現。即色受二陰所現",
    "X16n0313_001:0409a12": "之境。二外魔。指飛精附人。即想陰所現之境。邪。指",
    "X16n0313_001:0409a13": "行識二陰中所現之境。或妄生計度。或得少為足。",
    "X16n0313_001:0409a14": "蓋因六結欲解。正念與妄念交興。五陰將開內魔",
    "X16n0313_001:0409a15": "共外魔競起。行者宜時時醒覺。弗使定水漏洩。道",
    "X16n0313_001:0409a16": "岸傾頹也。末句結收二科可知。",
    "X16n0313_001:0409a17": "三結歸圓滿菩提。尅論到家無新得。",
    "X16n0313_001:0409a18": "必期於圓滿菩提。歸無所得。始得名為究竟堅固之",
    "X16n0313_001:0409a19": "證也。",
    "X16n0313_001:0409a20": "必。是必定謂定須如此。期。是尅取。謂不得不休。圓。",
    "X16n0313_001:0409a21": "是萬行圓成。滿。是果地滿證。菩提。謂無上正等正",
    "X16n0313_001:0409a22": "覺也。歸至極之處也。言無所得者。以妙覺極果。即",
    "X16n0313_001:0409a23": "吾人本有因心。所謂依妙性。開妙解。起妙修。成妙",
    "X16n0313_001:0409a24": "因。歷妙位。證妙果。今言圓滿。不過徹底究竟證此",
    "X16n0313_001:0409b01": "妙性而已。古德云。未後牢關。不離最初一步。威音",
    "X16n0313_001:0409b02": "那畔。即在今世門頭。如達多之頭。衣裏之珠。本不",
    "X16n0313_001:0409b03": "曾失。今何所得。故云歸無所得。始。方纔之義。言始",
    "X16n0313_001:0409b04": "得者。意謂果心如斯。方名究竟明圓證竟。",
    "X16n0313_001:0409b05": "六結圓名二。初結理行證三皆究竟。二結教行",
    "X16n0313_001:0409b06": "理三悉楞嚴。今初。",
    "X16n0313_001:0409b07": "然則依究竟堅固之理。立究竟堅固之行。修究竟堅",
    "X16n0313_001:0409b08": "固之行。證究竟堅固之理。楞嚴教旨。大抵如是。",
    "X16n0313_001:0409b09": "然則二字。承上文而直斷之辭。理。指圓融三諦。結",
    "X16n0313_001:0409b10": "顯圓理一科文。行。即一心三觀。結示圓行一科文。",
    "X16n0313_001:0409b11": "證。是圓空三惑。而圓證三德。結明圓證一科文。全",
    "X16n0313_001:0409b12": "經妙旨。以三字結之。罄無不盡。意謂依理立行。修",
    "X16n0313_001:0409b13": "因證果。不離現前一念。故皆稱究竟堅固也。故曰",
    "X16n0313_001:0409b14": "楞嚴一經。圓教旨趣。大概如是而已。大抵。猶云大",
    "X16n0313_001:0409b15": "概。如是。的指無疑之辭。",
    "X16n0313_001:0409b16": "二結教行理三悉楞嚴。",
    "X16n0313_001:0409b17": "是知教行理三。悉號楞嚴。了義之說。莫此加矣。",
    "X16n0313_001:0409b18": "是知二字。接上文而有所解悟之辭。教。指文字般",
    "X16n0313_001:0409b19": "若。結全部經文。行。即觀照般若。結經中發明正助",
    "X16n0313_001:0409b20": "顯密諸行。理。是實相般若。結經中所顯如來藏妙",
    "X16n0313_001:0409b21": "真如性。觀照般若。即空觀。文字般若。即假觀。實相",
    "X16n0313_001:0409b22": "般若。即中觀。空觀。即體真止。假觀。即方便隨緣止。",
    "X16n0313_001:0409b23": "中觀。即不止止。三止。空見思惑。三觀。空塵沙惑。平",
    "X16n0313_001:0409b24": "等止觀。空無明惑。見思空。真諦理顯。塵沙空。俗諦",
    "X16n0313_001:0409c01": "理顯。無明空。中諦理顯。真諦顯。證一切智。俗諦顯",
    "X16n0313_001:0409c02": "證道種智。中諦顯。證一切種智。一切智。成般若德。",
    "X16n0313_001:0409c03": "道種智。成解脫德。一切種智。成法身德。般若德。即",
    "X16n0313_001:0409c04": "一切事畢竟空。解脫德。即一切事畢竟假。法身德。",
    "X16n0313_001:0409c05": "即一切事畢竟中。一切事畢竟堅固。即梵語首楞",
    "X16n0313_001:0409c06": "嚴。故曰教行理三。悉號楞嚴。吾人現前一念之心。",
    "X16n0313_001:0409c07": "念相了不可得。即畢竟空。是真空了義之說。一念",
    "X16n0313_001:0409c08": "之心。念性歷歷明明。即畢竟假。是妙有了義之說。",
    "X16n0313_001:0409c09": "一念之心。當相了不可得時。正性歷歷明明。當性",
    "X16n0313_001:0409c10": "歷歷明明時。正相了不可得。是中道了義之說。真",
    "X16n0313_001:0409c11": "空了義。非一非三。妙有了義。而三而一。中道了義",
    "X16n0313_001:0409c12": "離即離非。是即非即。言語道斷。心行處滅。故曰了",
    "X16n0313_001:0409c13": "義之說。莫此加矣結圓名竟。第二大科序十軸文",
    "X16n0313_001:0409c14": "義竟。",
    "X16n0313_001:0409c15": "三判正宗科節二。初正判科。二略顯義。今初。",
    "X16n0313_001:0409c16": "科經者。合理行為正宗。離正宗為五分。一見道。二修",
    "X16n0313_001:0409c17": "道。三證果。四結經。五助道。",
    "X16n0313_001:0409c18": "科經者。謂科判經文之段落也。自古判經。必大科",
    "X16n0313_001:0409c19": "分三。謂一序。二正宗。三流通。藕祖云。序如首。五官",
    "X16n0313_001:0409c20": "具存。正宗如身。臟腑無闕。流通如手足。運行不滯。",
    "X16n0313_001:0409c21": "一切諸經。皆具斯意。所謂初善。中善。後善。今序亦",
    "X16n0313_001:0409c22": "具有之。入文第一大科。序一經大旨。即序分意。第",
    "X16n0313_001:0409c23": "二大科。序十軸文義。即正宗意。三四大科。即流通",
    "X16n0313_001:0409c24": "意。今參序意。本經要旨。獨重正宗。是故十卷經文。",
    "X16n0313_001:0410a01": "始終俱為正宗要義序與流通。首尾共止三紙。並",
    "X16n0313_001:0410a02": "非關要。序故置而不提。單將正宗一分。判其大節",
    "X16n0313_001:0410a03": "概為五科。合。併而不分也。離各開戶牖也謂自初",
    "X16n0313_001:0410a04": "卷阿難見佛。至四卷尚留觀聽。為顯三諦圓理。又",
    "X16n0313_001:0410a05": "自四卷請示屋門。之末卷不戀三界。是示三觀妙",
    "X16n0313_001:0410a06": "行。併二文為一科。故曰合理行為正宗也。仍將正",
    "X16n0313_001:0410a07": "宗一科。分為五家。各開戶牖。故云離正宗為五分",
    "X16n0313_001:0410a08": "也。一見道者。見。謂圓解頓開。猶生盲獲眼。道謂三",
    "X16n0313_001:0410a09": "諦道理。猶盲大從來不識玄黃朱紫。今忽覩見。名",
    "X16n0313_001:0410a10": "為見道。即第一科顯理之文也。二修道者。修。謂淨",
    "X16n0313_001:0410a11": "除現業。道。謂無漏三學。如履歸家道路。險則平之",
    "X16n0313_001:0410a12": "窪則盈之。名為修道。指四卷請門之七卷護呪文",
    "X16n0313_001:0410a13": "也。三證果者。證。謂智斷究竟。果。謂妙覺道圓。如高",
    "X16n0313_001:0410a14": "居九闕。兆庶稱尊。名為證果。自七卷阿難問位。之",
    "X16n0313_001:0410a15": "八卷名為邪觀文也。四結經者。結示經名也。即八",
    "X16n0313_001:0410a16": "卷中文殊問名。如來答示。止八行文也。五助道者。",
    "X16n0313_001:0410a17": "助。謂示之岐途差別。道。謂。教以自度度人即自八",
    "X16n0313_001:0410a18": "卷說是語已。至終卷正宗文盡也。",
    "X16n0313_001:0410a19": "二略顯義二。初示當分。二示跨節。今初。",
    "X16n0313_001:0410a20": "謂見道而後修道。修道而後證果。此常途之序固爾。",
    "X16n0313_001:0410a21": "謂進解之辭。常途。一往之談也。見。有真見似見。隨",
    "X16n0313_001:0410a22": "文體會曰似見。此是意識分別。比量而知也從緣",
    "X16n0313_001:0410a23": "薦得曰真見。此是心眼豁開。現量證知也。心眼有",
    "X16n0313_001:0410a24": "三。一慧眼豁開。見真諦理。二法眼豁開。見俗諦理",
    "X16n0313_001:0410b01": "三佛眼豁開。見中諦理也。修亦二。一緣修。謂未見",
    "X16n0313_001:0410b02": "道已前。一切善行皆是也。二真修。既見道後。無論",
    "X16n0313_001:0410b03": "逆順麤妙。一切行門皆是也。證亦二。一分證。二滿",
    "X16n0313_001:0410b04": "證。藏。通。破見思為分證。破思盡為滿證。別教。破無",
    "X16n0313_001:0410b05": "明為分證。破十二品盡為滿證。圓教。當以六即論",
    "X16n0313_001:0410b06": "證。一如云眾生皆是佛。名理證。圓覺經云。一切眾",
    "X16n0313_001:0410b07": "生。皆證圓覺是也。二大開圓解。是名字證。三圓修",
    "X16n0313_001:0410b08": "止觀。名觀行證。四六根清淨。名相似證。五五住豁",
    "X16n0313_001:0410b09": "破。名隨分證。六窮無明源。名圓滿證。此是一往之",
    "X16n0313_001:0410b10": "論。法爾如然也。固爾者。本來如斯也。",
    "X16n0313_001:0410b11": "二示跨節。",
    "X16n0313_001:0410b12": "究論上根修證。如發明藏性之後謂不歷僧祇獲法",
    "X16n0313_001:0410b13": "身。請入華屋之前。謂疑惑消除。心悟實相之類。又豈",
    "X16n0313_001:0410b14": "局於常哉。",
    "X16n0313_001:0410b15": "跨節。謂頓悟頓證。不得與中下人同日而語也究",
    "X16n0313_001:0410b16": "論。尅實之談也。上根。根器上利也。修證。修因證果",
    "X16n0313_001:0410b17": "也。僧祇。謂三大阿僧祇。此云無數劫。權教大士。獲",
    "X16n0313_001:0410b18": "證法身。定須經歷阿僧祇劫。如唯識論云。地前歷",
    "X16n0313_001:0410b19": "一僧祇。初地至七地。滿二僧祇。八地至等覺。是三",
    "X16n0313_001:0410b20": "僧祇。方獲究竟法身。圓頓大士。誠為不然頓教。謂",
    "X16n0313_001:0410b21": "一念不生。即如如佛。如慧可大師。覓心了不可得。",
    "X16n0313_001:0410b22": "大鑒禪師。本來無一物。便襲祖位。即其人也。圓教",
    "X16n0313_001:0410b23": "謂發心究竟二不別。如本經。法會大眾圓悟如來",
    "X16n0313_001:0410b24": "藏性之後。當機即陳不歷僧祇獲法身。疑惑消除",
    "X16n0313_001:0410c01": "心悟實相之類。即其人也。豈。是反顯之辭。局。是劃",
    "X16n0313_001:0410c02": "地自限。哉。是自得之意。謂頓教人。頓悟頓得。圓教",
    "X16n0313_001:0410c03": "人。圓修圓證。豈可與方便教人。務必見而修。修而",
    "X16n0313_001:0410c04": "證。劃地自限者。同日而語哉。此等悟證。若不以六",
    "X16n0313_001:0410c05": "即論之。圓義如何消釋。阿難迹示藏教證同初果",
    "X16n0313_001:0410c06": "以當教論之。豈非登初發心住位耶。判正宗科節",
    "X16n0313_001:0410c07": "竟。",
    "X16n0313_001:0410c08": "四示藉教明心。",
    "X16n0313_001:0410c09": "大哉教乎。夫欲發真歸元。明心見性者。於此宜盡心",
    "X16n0313_001:0410c10": "焉。",
    "X16n0313_001:0410c11": "首句。極讚之辭。全經妙旨。一言讚盡。今將經題。略",
    "X16n0313_001:0410c12": "示梗概。謂大。是大法身。佛。是大般若。頂。是大解脫。",
    "X16n0313_001:0410c13": "如來。是大果。密因。是大因。修證。是大莊嚴。了。是大",
    "X16n0313_001:0410c14": "智。義。是大境。菩薩。是大人。萬行。是大業。首楞嚴。是",
    "X16n0313_001:0410c15": "大定。經。是大教。題為一經之總。既了總義。別義匪",
    "X16n0313_001:0410c16": "遙。故曰大哉教乎也。夫欲下。甚勸之辭。夫。發端之",
    "X16n0313_001:0410c17": "辭。欲。希須之義。發真。謂開發一真法界。歸元。謂復",
    "X16n0313_001:0410c18": "歸寂滅元明。明心謂洞明圓心固有。見性。謂徹見",
    "X16n0313_001:0410c19": "妙性天然。於此。謂向此圓詮大教。宜應當也。盡心。",
    "X16n0313_001:0410c20": "謂赤體荷擔。焉。歇語辭也。意謂。斯經高妙極致。非",
    "X16n0313_001:0410c21": "文言句義而能盡述唯有退藏密機。虗懷仰讚而",
    "X16n0313_001:0410c22": "已。凡後之志學之士。苟能惜人身。得之不易。悟大",
    "X16n0313_001:0410c23": "教。值之倍難或即生欲發真歸元者。欲明心見性",
    "X16n0313_001:0410c24": "者。宜應於此一經。盡其心力。赤體荷擔。坐臥經行。",
    "X16n0313_001:0411a01": "澄心體究。語默動靜。反照提撕。其或宿種忽芽。大",
    "X16n0313_001:0411a02": "開圓解。如初春霹靂。蟄戶頓開。窮子竛竮。遇到父",
    "X16n0313_001:0411a03": "舍。是名發真歸元。如密雲被拂。心月圓明。迷霧初",
    "X16n0313_001:0411a04": "銷。性天皎潔。是名明心見性。從茲而圓起止觀妙。",
    "X16n0313_001:0411a05": "修。猶風帆揚於順水。圓破法界無明。似輕塵。揚於",
    "X16n0313_001:0411a06": "順風。任。運中中流入。直至薩婆若海。有何艱險紆",
    "X16n0313_001:0411a07": "屈之相。果能如是。未始非頓悟頓得又何必歷三",
    "X16n0313_001:0411a08": "僧祇。方能獲證法身哉。然而一切眾生。誰無佛種",
    "X16n0313_001:0411a09": "凡有心者。皆當作佛菩提子。箇箇不無。阿羅訶。人",
    "X16n0313_001:0411a10": "人有分。整心慮趣菩提。唯人道而能之。人能精誠",
    "X16n0313_001:0411a11": "下切。苦切深究。安患不得真實受用者。其不自信",
    "X16n0313_001:0411a12": "以自肯。吾末如之何也已矣。",
    "X16n0313_001:0411a14": "大佛頂經序指味疏(終)",
    "X16n0313_001:0411b07": "世無不知此序之美也。而近代宏教諸師各擅所長。",
    "X16n0313_001:0411b08": "姑為臨筵了事而已。既缺註疏。故學者失所準常。罔",
    "X16n0313_001:0411b09": "求一是。蓋其文雖明顯。而出顯為難。意實幽玄。而通",
    "X16n0313_001:0411b10": "玄不易自非深詣圓極。熟默經文者。無由措手。我",
    "X16n0313_001:0411b11": "卓三法師。承佛隴真傳。為台崖冢嫡。久居講席。素淹",
    "X16n0313_001:0411b12": "斯經。觀此序關節誠多。慮初學階梯未便。於是運大",
    "X16n0313_001:0411b13": "悲心。出妙手眼。其始也編科目以分列句章。訓字義",
    "X16n0313_001:0411b14": "以貫穿文脈。其次也。提宏綱以標其旨趣。繇名相而",
    "X16n0313_001:0411b15": "剖入玄微。言雖簡矣。而處處指歸。辭甚明焉。而班班",
    "X16n0313_001:0411b16": "可考。真乃婆心熱語。血筆肝文耳。時師宏經海上。斯",
    "X16n0313_001:0411b17": "稿初成。慎厚為懷。祕而不出。近侍者潛取鈔錄。頓使",
    "X16n0313_001:0411b18": "洛陽紙貴。爾後時異人殊。相延成誤。幾或將烏作馬。",
    "X16n0313_001:0411b19": "貯粕遺珍矣。迺者。能明。定慶。二大德。發心就梓。盛欲",
    "X16n0313_001:0411b20": "公諸同志。商余校正。用識一言。余惟斯序得斯註。能",
    "X16n0313_001:0411b21": "使全經大旨。披卷了然。凡我同人。自宜履恩戴德。將",
    "X16n0313_001:0411b22": "心融而神領之。當有悟如來藏性者在。余固不贅云。",
    "X16n0313_001:0411b23": "光緒壬寅春王月雁南受業比丘華山拜跋"
}