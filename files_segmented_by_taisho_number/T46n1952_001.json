{
    "T46n1952_001:0983a03": "觀自在菩薩如意輪呪課法并序",
    "T46n1952_001:0983a05": "隋祖智者說摩訶止觀。約四種三昧。示諸經",
    "T46n1952_001:0983a06": "行法。讀者雖眾。修者無幾。何為其然乎。以人",
    "T46n1952_001:0983a07": "根膚淺法味漓薄。從師勞於名相。事佛懈於",
    "T46n1952_001:0983a08": "資熏。故十觀成乘五悔助道。僅存空言矣。予",
    "T46n1952_001:0983a09": "切於講習之暇。務求課念之益。因發經藏。得",
    "T46n1952_001:0983a10": "如意輪呪凡四本。詳其文實同出而異譯也",
    "T46n1952_001:0983a11": "(一實叉難陀此云覺喜。唐天后久視元年譯。八紙。二阿彌真那。此云寶思惟。中宗神龍二年譯。七紙。三",
    "T46n1952_001:0983a12": "唐天后代。三藏法師義淨譯。三紙。四唐天竺三藏法師。菩提流志。此云覺愛譯。十九紙)章句",
    "T46n1952_001:0983a13": "既簡方軌且約。遮惡可以盡三障。持善可以",
    "T46n1952_001:0983a14": "具二嚴先天竺法師諱遵式。常觀此經知利",
    "T46n1952_001:0983a15": "物之要。特愛義淨所譯呪辭易誦乃鏤板模",
    "T46n1952_001:0983a16": "印詒厥四輩。然而淨譯頗略所說法式但云",
    "T46n1952_001:0983a17": "攝心口誦。至於事儀觀想曾未點示。受持之",
    "T46n1952_001:0983a18": "際意或缺如今輒。采諸文為之補助。原始洎",
    "T46n1952_001:0983a19": "末總成七科。一法式。二觀想。三禮讚。四持",
    "T46n1952_001:0983a20": "誦。五懺願。六證驗。七釋疑。斯皆沿襲本經使",
    "T46n1952_001:0983a21": "源流之不別放。則先制貴箕裘之有在。知罪",
    "T46n1952_001:0983a22": "于我以俟來哲云。",
    "T46n1952_001:0983a23": "法式第一　經云。若有善男子善女人。苾芻",
    "T46n1952_001:0983a24": "苾芻尼。鄔波索迦鄔波斯迦。發心希求此生",
    "T46n1952_001:0983a25": "現報者。當一心受持此呪。欲受持時。不問",
    "T46n1952_001:0983a26": "日月星辰吉凶并別修齋戒。亦不假洗浴及",
    "T46n1952_001:0983a27": "以淨衣。但止攝心口誦不懈。百千種事所願",
    "T46n1952_001:0983a28": "皆成。更無明呪能得與此如意呪王。勢力齊",
    "T46n1952_001:0983a29": "者。乃至日日誦一百八遍。即見觀自在等。實",
    "T46n1952_001:0983b01": "叉所譯其數亦同。乃至七日七夜相續而誦",
    "T46n1952_001:0983b02": "真那譯云。應以後夜若平明時誦一千八遍。",
    "T46n1952_001:0983b03": "乃至每日後夜誦三千遍。流志譯云。每常五",
    "T46n1952_001:0983b04": "更誦一千八十遍。又云六時時別一千八十",
    "T46n1952_001:0983b05": "遍相續不絕。一一字誦滿三洛叉(梵語一洛叉。此云十萬數)",
    "T46n1952_001:0983b06": "又云。若比丘比丘尼誦一百八遍若男子誦",
    "T46n1952_001:0983b07": "一百六遍。若女人誦一百三遍。若童男誦一",
    "T46n1952_001:0983b08": "百遍。若童女誦九十遍。此名課法。一切勝事",
    "T46n1952_001:0983b09": "皆獲成就(國王后妃公主宰官。四姓所謂各有其數)今試議之。夫西",
    "T46n1952_001:0983b10": "梵之語。或五竺國傳流有異中華所譯。故三",
    "T46n1952_001:0983b11": "藏師宗本不同。此唯聖裁難以情測既而正",
    "T46n1952_001:0983b12": "用義淨之本。請以一百八遍為準所以然者。",
    "T46n1952_001:0983b13": "為表破百八煩惱。為成就百八三昧也。又義",
    "T46n1952_001:0983b14": "淨云。若通一遍。如上諸事悉皆遂意。又寶",
    "T46n1952_001:0983b15": "思惟譯云。受持之時。不須辛苦但誦皆成。以",
    "T46n1952_001:0983b16": "此言之。設復不及一百八遍。隨數減之亦應",
    "T46n1952_001:0983b17": "無咎。諸本所誦時節不同。蓋從人根樂欲差",
    "T46n1952_001:0983b18": "別。今謂若依七日七夜誦者。必須六時時別",
    "T46n1952_001:0983b19": "一百八遍。如大悲經限三七日。請觀音限七",
    "T46n1952_001:0983b20": "七日之類是也。若依每日五更平明時誦者。",
    "T46n1952_001:0983b21": "斯為常課。其數無在。苟曰不然。云何得滿三",
    "T46n1952_001:0983b22": "洛叉。豈七日之中致茲大數。又若不及五更",
    "T46n1952_001:0983b23": "平明時者。亦自隨意。良以後夜為詰。詰旦",
    "T46n1952_001:0983b24": "人心清爽故別言之。淨譯所以諒適時之寬",
    "T46n1952_001:0983b25": "也。按流志本。今於晝夜居靜室中。面東趺坐",
    "T46n1952_001:0983b26": "想聖觀自在。對在目前誦念不亂。燒沈水香",
    "T46n1952_001:0983b27": "運心供養恭敬禮拜。隨心所辦香華供養而",
    "T46n1952_001:0983b28": "不斷絕。應知誦呪之前。須於靜室攝心觀想。",
    "T46n1952_001:0983b29": "次入道場作禮供養。所設形像正須西向。亦",
    "T46n1952_001:0983c01": "不作壇當敷床座。以為三級上級置於法寶",
    "T46n1952_001:0983c02": "即是所持陀羅尼。經左安釋迦像右安彌陀",
    "T46n1952_001:0983c03": "像。中級唯安觀自在像。左右或華或燈。下級",
    "T46n1952_001:0983c04": "唯列供具而已。儻不能如上敷置。但隨常式",
    "T46n1952_001:0983c05": "道場。或唯存菩薩像隨分供養雖曰不假洗",
    "T46n1952_001:0983c06": "浴淨衣。若七日別修用之益善。故覺喜譯云。",
    "T46n1952_001:0983c07": "若欲聖觀自在現為願者。清淨澡浴抹香塗",
    "T46n1952_001:0983c08": "身著淨衣服等。彼經廣明供養。請召迎送。皆",
    "T46n1952_001:0983c09": "有印呪。餘本並缺今亦不行焉。",
    "T46n1952_001:0983c10": "觀想第二　夫眾生無始唯以昏散障於明",
    "T46n1952_001:0983c11": "靜。故塵勞外役道慧內盲。八苦之事逼惱而",
    "T46n1952_001:0983c12": "不停。二嚴之相窮顇而無取繇是飄流積劫",
    "T46n1952_001:0983c13": "孤露而不自省。唯心所招。聖人愍之。假隱密",
    "T46n1952_001:0983c14": "語詮微妙法。教令受持。先為其世間之樂。次",
    "T46n1952_001:0983c15": "復其如來之性。諄諄然若蜾蠃之祝螟蛉也。",
    "T46n1952_001:0983c16": "其有口誦復加心觀不亦速哉。流志譯云。若",
    "T46n1952_001:0983c17": "真成就此陀羅尼最勝法者。於一切處若食",
    "T46n1952_001:0983c18": "不食若淨不淨。一心觀想聖觀自在相好圓",
    "T46n1952_001:0983c19": "滿如日初出光明晃曜。誦斯陀羅尼無有妄",
    "T46n1952_001:0983c20": "念。常持不間一無過犯。則得菩薩現金色身。",
    "T46n1952_001:0983c21": "除諸障垢神力加被心所求願皆悉滿足。真",
    "T46n1952_001:0983c22": "那譯云。誦念之時當憶念觀世音菩薩求作",
    "T46n1952_001:0983c23": "依怙。然則心口相應念誦雙運。受持之至矣",
    "T46n1952_001:0983c24": "但初心馳散攝之為難。故於靜室趺坐先觀",
    "T46n1952_001:0983c25": "聖相。經文既略今助顯之。且菩薩本證妙覺",
    "T46n1952_001:0983c26": "號正法明。迹居補處名觀自在本迹雖殊。莫",
    "T46n1952_001:0983c27": "不皆隨真如之體起應化之用。其體如鑑其",
    "T46n1952_001:0983c28": "用如像。是故真不自應應之在機。亦猶鑑不",
    "T46n1952_001:0983c29": "自像像之在形耳。復次機有勝劣應有大小。",
    "T46n1952_001:0984a01": "應之大者身長八十萬億那由他由旬(如十六觀經)",
    "T46n1952_001:0984a02": "應之小者於一切處身同眾生。大應現于極",
    "T46n1952_001:0984a03": "樂。而小應遊諸穢土。而經云。菩薩所居補怛",
    "T46n1952_001:0984a04": "羅山者。即示此土遊止之處也。今創心修觀。",
    "T46n1952_001:0984a05": "心想羸劣當觀小應。其相何如準流志譯。畫",
    "T46n1952_001:0984a06": "觀自在像。今畫三十二葉開敷蓮華於華臺",
    "T46n1952_001:0984a07": "上。畫如意輪聖觀自在菩薩。面西結加趺坐。",
    "T46n1952_001:0984a08": "顏貌熙怡身金色相。首戴寶冠有化佛菩薩",
    "T46n1952_001:0984a09": "左手執開敷華。當其臺上畫如意寶珠。右手",
    "T46n1952_001:0984a10": "作說法相。天妙衣服珠璫環釧。七寶瓔珞種",
    "T46n1952_001:0984a11": "種莊嚴身放眾光。修者依此聖相繫念觀察。",
    "T46n1952_001:0984a12": "當知此相從心想生。如虛空華本無所有。此",
    "T46n1952_001:0984a13": "相及心元是觀音妙淨明體。空華即假本無",
    "T46n1952_001:0984a14": "即空。妙體即中三諦圓融。非一非異不可得",
    "T46n1952_001:0984a15": "而思議也。非唯聖相如是抑亦說法皆然。良",
    "T46n1952_001:0984a16": "由眾生性具諸法。故能隨緣發生。菩薩修證",
    "T46n1952_001:0984a17": "諸法。故能普門示現。諸法雖異空中是同。若",
    "T46n1952_001:0984a18": "唯異非同則失感應之理若唯同非異則失感",
    "T46n1952_001:0984a19": "應之事失於理者。如氷炭之不可合也。失於",
    "T46n1952_001:0984a20": "事者如谷響之不能召也。事理既備感應乃",
    "T46n1952_001:0984a21": "成。又復須知三諦之法。即是明呪所詮之義。",
    "T46n1952_001:0984a22": "故義淨譯為無障礙。觀自在蓮華如意寶輪",
    "T46n1952_001:0984a23": "王陀羅尼。言無障礙者。即菩薩具三諦之智",
    "T46n1952_001:0984a24": "無三惑之礙也。觀自在者用此之智觀乎眾",
    "T46n1952_001:0984a25": "生而得自在也。斯蓋以能說之人命所說之",
    "T46n1952_001:0984a26": "呪耳。蓮華者生而有實。譬法身德本來具足。",
    "T46n1952_001:0984a27": "如意者珠也。經云。雨妙珍寶猶如意樹。如意",
    "T46n1952_001:0984a28": "寶珠。譬解脫德能生諸法。寶輪者有摧伏之",
    "T46n1952_001:0984a29": "力。譬般若德能破諸法。又蓮華出水離染清",
    "T46n1952_001:0984b01": "淨譬般若。其蕚芳馨譬解脫珠體本圓。譬法",
    "T46n1952_001:0984b02": "身。其色瑩潔喻般若。輪體是寶如法身。其用",
    "T46n1952_001:0984b03": "旋轉如解脫。以此三種各有三義。取譬三德。",
    "T46n1952_001:0984b04": "舉一具三言三即一。由詮此義。統攝諸法超",
    "T46n1952_001:0984b05": "勝一切故稱為王。遮九界之惡持佛界之善。",
    "T46n1952_001:0984b06": "故名陀羅尼。又實叉譯為祕密藏神呪。苟非",
    "T46n1952_001:0984b07": "三德三諦之法。安受斯名乎。菩薩自行唯在",
    "T46n1952_001:0984b08": "空中。化他從假赴物。眾生於假受化。化極亦",
    "T46n1952_001:0984b09": "唯空中。故起信論云若離業識則無見相。以",
    "T46n1952_001:0984b10": "諸佛法身無有。彼此色相迭相見故。略辯如",
    "T46n1952_001:0984b11": "此。若欲委知行相。當尋玉泉止觀。",
    "T46n1952_001:0984b12": "禮讚第三　一切恭敬一心頂禮十方常住三",
    "T46n1952_001:0984b13": "寶(禮已長跪執爐燒香)我今如法嚴持香華。供養十方",
    "T46n1952_001:0984b14": "無邊法界諸佛世尊。十二部經三乘聖眾(執爐捧華",
    "T46n1952_001:0984b15": "運想已散之復云)供養已一切恭敬(起禮一拜曲躬讚云)。",
    "T46n1952_001:0984b16": "　如來藏中　　有真法寶　　隨眾生性",
    "T46n1952_001:0984b17": "　感而遂通　　大悲大士　　聖觀自在",
    "T46n1952_001:0984b18": "　所說明呪　　號如意輪　　悉令滅除",
    "T46n1952_001:0984b19": "　無量苦厄　　亦能成就　　一切所求",
    "T46n1952_001:0984b20": "　是故釋迦　　慇懃讚揚　　諸陀羅尼",
    "T46n1952_001:0984b21": "　無為等者　　(陳意)",
    "T46n1952_001:0984b22": "一心頂禮本師釋迦牟尼世尊。",
    "T46n1952_001:0984b23": "一心頂禮極樂世界阿彌陀世尊。",
    "T46n1952_001:0984b24": "一心頂禮十方法界諸佛世尊。",
    "T46n1952_001:0984b25": "一心頂禮無障礙自在蓮華如意寶輪王陀羅",
    "T46n1952_001:0984b26": "尼。",
    "T46n1952_001:0984b27": "一心頂禮十方法界十二部經。",
    "T46n1952_001:0984b28": "一心頂禮觀自在菩薩摩訶薩。",
    "T46n1952_001:0984b29": "一心頂禮大勢至菩薩摩訶薩。",
    "T46n1952_001:0984c01": "一心頂禮圓滿意願明王諸大菩薩摩訶薩。",
    "T46n1952_001:0984c02": "一心頂禮十方法界三乘聖眾。",
    "T46n1952_001:0984c03": "持誦第四　經云。觀自在菩薩白佛言。世尊",
    "T46n1952_001:0984c04": "我今有大陀羅尼明呪。所謂無障礙觀自在。",
    "T46n1952_001:0984c05": "蓮華如意寶輪王。第一希有能於一切所求",
    "T46n1952_001:0984c06": "之事。隨心饒益皆得成就。世尊大慈聽我說",
    "T46n1952_001:0984c07": "者。我當承佛威力施與眾生。乃至世尊讚菩",
    "T46n1952_001:0984c08": "薩言。如是如是汝能悲愍諸有情類。我加護",
    "T46n1952_001:0984c09": "汝。菩薩既蒙佛許悲願盈懷。即於佛前而說",
    "T46n1952_001:0984c10": "呪曰。",
    "T46n1952_001:0984c11": "南無佛馱耶　南無達摩耶　南無僧伽耶",
    "T46n1952_001:0984c12": "　南無觀自在菩薩摩訶薩具大悲心者　怛姪",
    "T46n1952_001:0984c13": "他　唵　斫羯羅伐底　震多末尼　莫訶鉢",
    "T46n1952_001:0984c14": "蹬謎　嚕嚕嚕嚕　底瑟侘(丑家切)篅(市傳切)攞阿",
    "T46n1952_001:0984c15": "羯利沙也　吽　癹沙訶(此名根本呪)　唵　鉢蹋摩",
    "T46n1952_001:0984c16": "　震多末尼　篅攞吽(此名大心呪)　唵　跋喇陀",
    "T46n1952_001:0984c17": "　鉢亶(多旱切)謎吽(此名隨心呪)",
    "T46n1952_001:0984c18": "爾時觀自在菩薩。說是陀羅尼已。大地六種",
    "T46n1952_001:0984c19": "震動。天龍藥叉犍闥婆等。諸有宮殿亦皆旋",
    "T46n1952_001:0984c20": "轉迷惑。所依一切惡魔為障礙者。見自宮殿",
    "T46n1952_001:0984c21": "皆悉焰起無不驚怖。乃至於地獄中受苦眾",
    "T46n1952_001:0984c22": "生。皆悉離苦得生天上。",
    "T46n1952_001:0984c23": "懺願第五　普為四恩三有法界眾生　悉願",
    "T46n1952_001:0984c24": "斷除三障。歸命懺悔至心懺悔。我比丘(某甲)歸",
    "T46n1952_001:0984c25": "命十方常住三寶。釋迦牟尼阿彌陀佛聖觀",
    "T46n1952_001:0984c26": "自在具大悲者。願起哀憐為作明證。我為法",
    "T46n1952_001:0984c27": "界一切眾生。無始心性如摩尼寶。自體清淨",
    "T46n1952_001:0984c28": "神用本然為諸如來同一祕藏。妄想流動幻",
    "T46n1952_001:0984c29": "有輪迴。於生死中受諸熱惱。所謂過現造積",
    "T46n1952_001:0985a01": "四重五逆十惡之業。當墮阿鼻地獄之苦。以",
    "T46n1952_001:0985a02": "惡業故現身所纏一切疾病種種災厄。廣如",
    "T46n1952_001:0985a03": "經說諸惡因緣。今奉大悲聖觀自在教。我誦",
    "T46n1952_001:0985a04": "持如意寶輪。令得滅除如是罪障。百千種事",
    "T46n1952_001:0985a05": "所願皆成。惟願菩薩受我懺悔。從我所求施",
    "T46n1952_001:0985a06": "與摩尼。雨諸珍寶世及出世福慧資糧。皆使",
    "T46n1952_001:0985a07": "隨心無不充足。乃至盡其形壽不入胞胎。蓮",
    "T46n1952_001:0985a08": "華化生極樂世界。見阿彌陀佛觀自在菩薩",
    "T46n1952_001:0985a09": "真實色身。聞妙法音證圓通性。然後普門示",
    "T46n1952_001:0985a10": "現饒益有情。盡出塵勞同成種智。",
    "T46n1952_001:0985a11": "南無十方佛　南無十方法　南無十方僧",
    "T46n1952_001:0985a12": "　南無本師釋迦牟尼佛　南無阿彌陀佛　南",
    "T46n1952_001:0985a13": "無如意輪陀羅尼　南無觀世音菩薩　南無",
    "T46n1952_001:0985a14": "大勢至菩薩　南無圓滿願一切菩薩摩訶薩",
    "T46n1952_001:0985a15": "(或三稱或七稱)。"
}