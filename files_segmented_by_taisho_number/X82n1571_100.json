{
    "X82n1571_100:0579b16": "五燈全書卷第一百",
    "X82n1571_100:0579b18": "京都聖感禪寺住持(臣)僧　(超永)　編輯",
    "X82n1571_100:0579b19": "京都古華嚴寺住持(臣)僧　(超揆)　較閱　進",
    "X82n1571_100:0579b20": "呈",
    "X82n1571_100:0579b21": "　　臨濟宗",
    "X82n1571_100:0579b22": "　　　南嶽下三十六世隨錄",
    "X82n1571_100:0579b23": "北京西山聖感霽崙永禪師欈李姚氏子。七歲喪父。",
    "X82n1571_100:0579b24": "慈母撫長。矢志業儒。值崇禎申酉之變。遇兵遇盜。幾",
    "X82n1571_100:0579c01": "死復生。功名念澹。有僧攜金粟容語錄見訪。心生歡",
    "X82n1571_100:0579c02": "喜。遂入山拜謁。求示參究法。于是。出俗之念愈堅。至",
    "X82n1571_100:0579c03": "順治庚寅夏。禮本郡深雲果剃落。秋末辭師。造謁弁",
    "X82n1571_100:0579c04": "山斯。制期進堂。參一口氣不來向那裏安身立命。二",
    "X82n1571_100:0579c05": "七日。聞隔溪鋸樹倒地。有省。入方丈呈見。斯攔胸扭",
    "X82n1571_100:0579c06": "住曰。一口氣不來。向那裏安身立命。師曰。不是驢胎。",
    "X82n1571_100:0579c07": "便是馬腹。斯曰。墮也墮也。師曰。蒼天蒼天。斯索偈。師",
    "X82n1571_100:0579c08": "隨口應曰。鐵壁銀山直下灰。鼻頭依舊大頭垂。如師",
    "X82n1571_100:0579c09": "再問安身處。老大拳頭劈面揮。斯頷之。自此影來吳",
    "X82n1571_100:0579c10": "越間。游歷天童徑山報恩金粟等剎。機緣頗多。然拈",
    "X82n1571_100:0579c11": "提公案。不敢自欺。壬辰春。參安田靜于福源。一日舉",
    "X82n1571_100:0579c12": "洗鉢盂話徵詰。連下數十語。不契。只是痛斥訶罵不",
    "X82n1571_100:0579c13": "已。數日間。直得無言可對。無理可伸。一日靜示眾。舉",
    "X82n1571_100:0579c14": "野鴨因緣曰。眾生迷己逐物。若能轉物。即同如來處。",
    "X82n1571_100:0579c15": "頓然瓦解冰消。靜問。不得動著境。為甚瀉却淨瓶水。",
    "X82n1571_100:0579c16": "師曰。百花叢裏過。一葉不沾身。靜曰。為甚歸宗道伊",
    "X82n1571_100:0579c17": "亂瀉。師曰。無端特地。靜一日舉雪峰同條話問師。師",
    "X82n1571_100:0579c18": "曰秦駐峰高。東洋海闊。靜連棒打出。從此痛打數十",
    "X82n1571_100:0579c19": "次。幾及月餘。師出其不備。舉同條話。把住問之。靜亦",
    "X82n1571_100:0579c20": "曰。秦駐峰高。東洋海闊。師于言下。覰破心肝五臟。愈",
    "X82n1571_100:0579c21": "覺七通八達矣。安田結制定執事。靜垂問曰。我要個",
    "X82n1571_100:0579c22": "不會佛法的。作頭首執事。還有麼。師便喝。靜曰。佛法",
    "X82n1571_100:0579c23": "來了。師曰。這老漢作佛法會。靜曰。怎奈一喝何。師曰。",
    "X82n1571_100:0579c24": "蒼天蒼天。靜命晉西堂。一日靜落堂。以杖卓于聖僧",
    "X82n1571_100:0580a01": "前曰。有人承當得收取去。若也收不得。自來喫一頓。",
    "X82n1571_100:0580a02": "師攜杖至靜前曰。和尚也須退身三步。靜曰。山僧過",
    "X82n1571_100:0580a03": "在甚麼處。師打曰。再犯不容。靜曰。蒼天蒼天。師擲杖",
    "X82n1571_100:0580a04": "曰。草賊大敗。靜低頭歸方丈。解制記莂。付授衣拂源",
    "X82n1571_100:0580a05": "流。有安田露現一班。直得山僧迴避之句。時癸巳佛",
    "X82n1571_100:0580a06": "成道日也。出世住平湖景雲慈濟孝豐圓通上海玉",
    "X82n1571_100:0580a07": "芝深雪嘉興德雲普明陝西咸寧成六永嘉雲外護",
    "X82n1571_100:0580a08": "國。康熙癸亥。因徵輯燈史。入京隱靜萬佛三教圓通",
    "X82n1571_100:0580a09": "趙園。至康熙二十九年十一月八日。",
    "X82n1571_100:0580a10": "皇上特旨。命住西山聖感寺　景雲入院上堂。僧問。",
    "X82n1571_100:0580a11": "師登法王寶座。請闡臨濟宗風。師曰。杲日麗中天。曰",
    "X82n1571_100:0580a12": "如何是賓中賓。師便打。曰如何是賓中主。師又打。曰",
    "X82n1571_100:0580a13": "如何是主中賓。師復打。僧擬議。師直打出曰。這是主",
    "X82n1571_100:0580a14": "中主。僧罔措。師曰。蒼天蒼天。即舉臨濟四賓主話畢。",
    "X82n1571_100:0580a15": "乃曰。當時臨濟老漢。于滹沱河邊。建立黃檗宗旨。可",
    "X82n1571_100:0580a16": "謂寶劒揮空。不留朕迹。今古拈提。每于語下顯發。師",
    "X82n1571_100:0580a17": "家殺活全彰。學人錯會不少。山僧久欲拈出老人面",
    "X82n1571_100:0580a18": "目。以救膏肓。今日上堂。恰有一僧三問賓主。山僧四",
    "X82n1571_100:0580a19": "度痛打。也是忍俊不禁。未免當陽註破。諸仁者。試簡",
    "X82n1571_100:0580a20": "點看。于此識得。山僧許與濟上老人相見　上堂。僧",
    "X82n1571_100:0580a21": "問雪峰兩度打僧。意旨如何。師曰。三杯酒壯才郎面。",
    "X82n1571_100:0580a22": "一枝花插美人頭。曰雪峰與麼問。這僧如是答。且道",
    "X82n1571_100:0580a23": "還有過也無。師曰。大冶精金。應無變色。曰為甚逢人",
    "X82n1571_100:0580a24": "便罵。師曰。淚出痛膓。曰同行點破又作麼生。師曰。換",
    "X82n1571_100:0580b01": "却闍黎眼睛。曰焚香遙禮聻。師曰。前箭猶輕後箭深。",
    "X82n1571_100:0580b02": "曰可謂珊瑚枕上兩行淚。半是思君半恨君。師打曰。",
    "X82n1571_100:0580b03": "也須薦取好。僧禮拜曰。風雲際會。千古一時。師連棒",
    "X82n1571_100:0580b04": "打退。乃曰。雪峰與麼問。這僧如是答。大冶精金色轉",
    "X82n1571_100:0580b05": "輝。獅兒豈受黃金索。兩番打趂兮佛祖魂消。數聲泣",
    "X82n1571_100:0580b06": "罵兮人天膽裂。等閒一曲度瀟湘。正是太平時節。卓",
    "X82n1571_100:0580b07": "拄杖。喝一喝　上堂。趙州道無。雲門道普。與麼拈提。",
    "X82n1571_100:0580b08": "太煞莽鹵。良久曰。還識山僧麼。急搖手曰。從來不打",
    "X82n1571_100:0580b09": "寬皮鼓　上堂。舉瑯琊覺曰。有句無句。如藤倚樹。樹",
    "X82n1571_100:0580b10": "倒藤枯。好一推爛柴。大慧曰。作賊人心虗。雖然如是。",
    "X82n1571_100:0580b11": "恩大難酬。師曰。是賊識賊。是精知精。簡點將來。猶欠",
    "X82n1571_100:0580b12": "一著。圓通有甚長處。敢與麼道。有句無句。如藤倚樹。",
    "X82n1571_100:0580b13": "樹倒藤枯。苦　上堂。山河大地。墻壁瓦礫。無時不上",
    "X82n1571_100:0580b14": "堂。無時不說法。可憐無限人。辜負伊太煞。今日忍俊",
    "X82n1571_100:0580b15": "不禁。只得再下註脚。耳聞者聾。眼見者瞎　上堂。諸",
    "X82n1571_100:0580b16": "人知處。良遂總知。穿衣喫飯。有甚麼難。良遂知處。諸",
    "X82n1571_100:0580b17": "人不知。穿衣喫飯。莫道不難。祇如南泉入園拋出瓦",
    "X82n1571_100:0580b18": "礫。且道是警覺這僧耶。不警覺這僧耶。翹一足曰。王",
    "X82n1571_100:0580b19": "老師。慣向莊上喫油糍　上堂。黃面瞿曇。三百餘會",
    "X82n1571_100:0580b20": "說不盡的。闕齒老胡。十萬里程傳不到的。山僧今日",
    "X82n1571_100:0580b21": "特地露布。惟冀諸人直下薦取。良久曰。會麼。逢人莫",
    "X82n1571_100:0580b22": "錯舉　上堂。僧出纔禮拜。師搖手。僧懡[怡-台+羅]而退。師椎",
    "X82n1571_100:0580b23": "胸曰。蒼天蒼天。乃曰。華嶽崔嵬。到者須是其人。黃河",
    "X82n1571_100:0580b24": "浩瀚。弄潮全憑好手。個個常光現前。且道阿誰知有。",
    "X82n1571_100:0580c01": "眨得眼鐵壁銀山。跨一步移星換斗。你等長連床上",
    "X82n1571_100:0580c02": "菩薩子。只知晝見日夜見星。那曉當年菩提達磨來",
    "X82n1571_100:0580c03": "時無口。喝一喝　佛成道日上堂。無端特地。毒胎深",
    "X82n1571_100:0580c04": "結。正覺山前。虗空迸裂。拾得麗水金。用作新羅鐵。以",
    "X82n1571_100:0580c05": "拂點∴。午夜星別不別。復畫○。奇哉奇哉。證龜成鼈",
    "X82n1571_100:0580c06": "　除夕小參。小盡二十九。大盡三十日。兔走烏飛疾",
    "X82n1571_100:0580c07": "似梭。茫茫幾個知端的。結角在羅紋。今宵好委悉。顧",
    "X82n1571_100:0580c08": "視左右曰。形山有至珍。切忌輕拋擲　觀音誕日上",
    "X82n1571_100:0580c09": "堂。草色芳菲。花光縹緲。須彌頂畔。杲日高昇。蟠桃枝",
    "X82n1571_100:0580c10": "上。春風未老。鐘聲短的短。長的長。鳥聲大的大。小的",
    "X82n1571_100:0580c11": "小。顧左右曰。會不會。了不了。一片大悲心。狼藉知多",
    "X82n1571_100:0580c12": "少　京都萬佛入院上堂。全提正令。豈在多端。金鎚",
    "X82n1571_100:0580c13": "纔動。寶劒光寒。志士寧容縮手。良馬那用揮鞭。括古",
    "X82n1571_100:0580c14": "包今。篆不雕之心印。超聲越色。演不說之真詮。燄續",
    "X82n1571_100:0580c15": "條條。玉燭花敷。井井青蓮。承誰恩力。鑒在機先。喝一",
    "X82n1571_100:0580c16": "喝曰。非常人荷非常事。扶豎門庭不等閒　觀音大",
    "X82n1571_100:0580c17": "士誕辰。植本師靜老人百日。上堂。雙林樹下。披襟瀝",
    "X82n1571_100:0580c18": "膽。大抵無端。熊耳峰前。露尾藏頭。早成漏逗。若論洞",
    "X82n1571_100:0580c19": "明正眼。還他沒量大人。道有也。而不立一塵。道無也。",
    "X82n1571_100:0580c20": "而不撥一物。凡情詎可測。聖智莫能窺。驀拈拄杖。左",
    "X82n1571_100:0580c21": "卓一下曰。觀音菩薩。向這裏出驢胎入馬腹。示現一",
    "X82n1571_100:0580c22": "朝。又以拄杖。右卓一下曰。香嚴老人。向這裏飲鐵汁",
    "X82n1571_100:0580c23": "食銅丸。化週百日。生滅不異。呼吸相通。好事多同。如",
    "X82n1571_100:0580c24": "何證據。復以拄杖。中間連卓曰。直劈華山分兩路。萬",
    "X82n1571_100:0581a01": "年流水不知春　聖感入院上堂。智鑑洞明。靈機廓",
    "X82n1571_100:0581a02": "徹。揭示摩醯正眼。拈提向上弘規。日月星辰全彰。妙",
    "X82n1571_100:0581a03": "明心印。昆蟲草木。咸躋菩提覺場。起立曰。仰荷　隆",
    "X82n1571_100:0581a04": "恩。欽承　綸命。祝延。",
    "X82n1571_100:0581a05": "聖壽。翊贊。",
    "X82n1571_100:0581a06": "皇猷。又且如何展演。金輪統御三千界。寶祚延綿億",
    "X82n1571_100:0581a07": "萬年　立兩序上堂。多年抱拙隱蘧廬。閉戶深藏定",
    "X82n1571_100:0581a08": "祖圖。燈史纔完今日案。犂耙從此又相呼。事不獲已。",
    "X82n1571_100:0581a09": "略整規模。金將爐冶。玉切錕鋘。且約三章法。應遵七",
    "X82n1571_100:0581a10": "事符。勒回河北千年運。直溯曹源萬叠波。",
    "X82n1571_100:0581a11": "聖駕幸山。謝　恩上堂。",
    "X82n1571_100:0581a12": "駕臨古寺。春滿寰區。大毗盧頂應身。優鉢曇華吐燄。",
    "X82n1571_100:0581a13": "山河大地。盡作琴聲。萬象森羅。俱隨妙舞　堯仁廣",
    "X82n1571_100:0581a14": "被。位永固于金輪。　舜德恒新。壽彌堅于寶祚。仰祝",
    "X82n1571_100:0581a15": "無疆。",
    "X82n1571_100:0581a16": "睿算。所貴正法流通。豎拂子曰。大眾還委悉麼。須識",
    "X82n1571_100:0581a17": "皇恩造化同。一切含靈承此力。揮拂子。下座。",
    "X82n1571_100:0581a18": "聖駕侍。",
    "X82n1571_100:0581a19": "皇太后幸山。謝　恩上堂。千峰如滌淨無塵。恭遇",
    "X82n1571_100:0581a20": "　宸遊雨露新。勝義諦中彰勝義。慈仁行處見慈仁。巍",
    "X82n1571_100:0581a21": "巍乎全彰大用。蕩蕩乎顯發純真。胸宇早分無量壽。",
    "X82n1571_100:0581a22": "頂珠常照百由旬。仰瞻一片溪山色。共沐。",
    "X82n1571_100:0581a23": "皇恩不盡春　示眾。百丈得大機。黃檗得大用。更有",
    "X82n1571_100:0581a24": "一人得個甚麼。顧左右曰。好不增一毫。醜不減一毫",
    "X82n1571_100:0581b01": "　晚參。提婆以一鍼投水。為甚龍樹大士。便喜恩深。",
    "X82n1571_100:0581b02": "無語懷抱。分明聖人之道。不可名而可見者此爾。以",
    "X82n1571_100:0581b03": "拂畫○歸方丈　僧問。世尊初生。雲門一棒。世尊",
    "X82n1571_100:0581b04": "過在甚麼處。師曰。若是鳳凰兒。不向那邊討　僧參。",
    "X82n1571_100:0581b05": "入方丈便喝。師亦喝。僧又喝。師把住曰。山僧被汝一",
    "X82n1571_100:0581b06": "喝。僧擬議。師拓開曰。門外漢　師路逢一僧。攔住曰。",
    "X82n1571_100:0581b07": "求和尚說說。師劈面一掌。僧無語。師曰。元來元來",
    "X82n1571_100:0581b08": "　僧參。師問。從那裏來。僧於地上畵[○@虎]此。師以杖作擎",
    "X82n1571_100:0581b09": "叉勢。僧復于相上。加一日字。師與抹却。僧復擬畵相。",
    "X82n1571_100:0581b10": "師連棒打出　問。如何是諸佛出身處。師以杖作舞。",
    "X82n1571_100:0581b11": "僧翹首。師打曰。古佛過去久矣　問。維摩方丈。不以",
    "X82n1571_100:0581b12": "日月為明。和尚方丈。以何為明。師展兩手曰。道甚麼。",
    "X82n1571_100:0581b13": "曰直得某甲有眼覰不見。師曰。將謂將謂　問。大事",
    "X82n1571_100:0581b14": "已明。為甚亦復如喪考妣。師驀與一推。曰果然有口",
    "X82n1571_100:0581b15": "只堪挂壁。師曰。二時粥飯聻。僧沉吟。師打曰。差之毫",
    "X82n1571_100:0581b16": "釐。失之千里　問。趙州看二菴主。意旨如何。師曰。道",
    "X82n1571_100:0581b17": "路各別。養家一般。曰為甚肯一不肯一。師曰。莫將閒",
    "X82n1571_100:0581b18": "學解。埋沒祖師心　頌文殊三處度夏曰。暇即遊兮",
    "X82n1571_100:0581b19": "倦即眠。玉容常醉彩樓前。春風起處楊花亂。江月重",
    "X82n1571_100:0581b20": "重雪裏天　頌調達謗佛曰。韶光三月景和融。錦繡",
    "X82n1571_100:0581b21": "山川處處同。碧瓦曉烟寒食雨。朱簾晴捲杏花風",
    "X82n1571_100:0581b22": "　頌初祖隻履西歸曰。達磨從不來東土。緣何說個西",
    "X82n1571_100:0581b23": "歸去。空棺隻履大分明。知音烏用頻頻舉　頌鳥窠",
    "X82n1571_100:0581b24": "吹布毛曰。冤家歷劫難回互。出鞘龍泉劈面寒。觸瞎",
    "X82n1571_100:0581c01": "一雙青白眼。漫天覆地絕人烟　頌國師三喚侍者",
    "X82n1571_100:0581c02": "三應曰。流鶯聲老綠楊中。啼落南枝一點紅。莫謂東",
    "X82n1571_100:0581c03": "君無管待。更加煦日與和風　頌百丈野狐曰。描不",
    "X82n1571_100:0581c04": "成兮畵不全。桃花如錦柳如烟。饒君題盡招魂賦。輸",
    "X82n1571_100:0581c05": "我安閒自在眠　頌雲門乾矢橛曰。玉鷺飛歸蘆荻",
    "X82n1571_100:0581c06": "渚。芙蓉窈窕秋光前。世間無限丹青手。到此都盧畵",
    "X82n1571_100:0581c07": "不全　頌黃龍三關曰。有個生緣。帽大衣寬。愛喫梅",
    "X82n1571_100:0581c08": "實。不顧牙酸。我手佛手。出乖露醜。纔涉思惟。披枷帶",
    "X82n1571_100:0581c09": "杻。我脚驢脚。鳶飛魚躍。一種風流。誰能領略　師有",
    "X82n1571_100:0581c10": "語錄二十卷。深雪草堂集三十卷。并輯五燈全書一",
    "X82n1571_100:0581c11": "百二十卷。法苑英華□□卷。讀書隨記□十卷。古今",
    "X82n1571_100:0581c12": "僧詩六十卷。諸種行世。嗣法弟子明誠謹錄(道安靜嗣)。",
    "X82n1571_100:0581c13": "當湖豎玉道者馬明凞邑之文學。少孤。性落落。喜自",
    "X82n1571_100:0581c14": "適。甞覧詩書。遇疑難者愛讀之。閱歷事務。擇實益者",
    "X82n1571_100:0581c15": "方為之。見人禮佛像誦經懺。哂為土木章句。從事奚",
    "X82n1571_100:0581c16": "為。居於鄉習射獵。打魚弋鳧不顧焉。繼而避亂乍浦。",
    "X82n1571_100:0581c17": "安田靜。應天台湧泉之請。取道海濵。寓於柏子院。士",
    "X82n1571_100:0581c18": "偶過。一見若舊。生歡喜心。明晨修誠往謁。呈月牕偈",
    "X82n1571_100:0581c19": "有清風明月夜。總是一家人句。靜問如何是人中主。",
    "X82n1571_100:0581c20": "士茫然罔措。通身汗流。覺己躬下便有一種放不過",
    "X82n1571_100:0581c21": "處。廢寢忘餐數晝夜。一日復造。直陳目前境地。恍如",
    "X82n1571_100:0581c22": "桃花隔岸。芬芳可聞。恨不能便渡。輕航探賞。笑傲於",
    "X82n1571_100:0581c23": "其間。又如策天驥迅足雲程。俄而晴空萬里。俄而嶽",
    "X82n1571_100:0581c24": "峙峰連。種種識界不斷。塊壘多礙。伏望慈悲。靜偶閱",
    "X82n1571_100:0582a01": "士所鐫篆章。舉示曰。汝且向這裏薦取。分分明明。一",
    "X82n1571_100:0582a02": "絲一毫。糢糊不去的是個甚麼。若能一眼覰破。盡十",
    "X82n1571_100:0582a03": "方世界。山河大地。明暗色空。一印印定。無處不是圓",
    "X82n1571_100:0582a04": "文鐵線。漢篆秦章。說甚麼桃花隔岸天驥雲程耶。時",
    "X82n1571_100:0582a05": "雖心感開示。更覺增了一重疑案。抵夜同師步橋邊。",
    "X82n1571_100:0582a06": "靜舉世尊初生雲門一棒因緣。言下未領。歸途間不",
    "X82n1571_100:0582a07": "覺失笑。若有所遇。即扣門馳證曰。路次忽得可笑一",
    "X82n1571_100:0582a08": "事。特來證明。笑得雲門老人一棒。打殺世尊。已見辣",
    "X82n1571_100:0582a09": "手。怎麼也要與狗子同槽喫食。靜曰。世尊雲門與狗",
    "X82n1571_100:0582a10": "子則且置。只要問如何是汝獨尊的我。速道速道。士",
    "X82n1571_100:0582a11": "擬議。靜叱曰。聰明意解。有甚麼用處。即推出門。士廢",
    "X82n1571_100:0582a12": "然自喪曰。此誠識解邊事。算不得數。作不得準。生死",
    "X82n1571_100:0582a13": "岸頭。怎能敵得。此時如進重圍。如增鉅石。心下益不",
    "X82n1571_100:0582a14": "自安。而皇皇焉。又慮師之起程也偶無舟。得以阻期",
    "X82n1571_100:0582a15": "遂邀闇然姪暮往。因茶次。談及報恩琇。一夜喚兩僧",
    "X82n1571_100:0582a16": "入方丈。命以今夜不了明。各打一百杖。兩僧俱得開",
    "X82n1571_100:0582a17": "悟。茶畢。靜起身曰。山僧今夜亦作報恩老人去也。設",
    "X82n1571_100:0582a18": "兩蒲團於佛殿。命士參獨尊的我。命闇然參青州布",
    "X82n1571_100:0582a19": "衫。鉗錘至半夜。疑情倍切。士獨立中庭。靜驀然一推。",
    "X82n1571_100:0582a20": "此時心想意識。多無用處。猶如鈍鐵一般。靜復打曰。",
    "X82n1571_100:0582a21": "不唧[口*留]漢。士雖略知冷暖。不敢承當。回坐蒲團。良久",
    "X82n1571_100:0582a22": "靜問曰。坐的與立的。有兩個否。士曰無。靜曰。天上天",
    "X82n1571_100:0582a23": "下。唯吾獨尊。士益猛勵。[拚-ㄙ+ㄊ]死追求。至五更。聞報鐘鳴。",
    "X82n1571_100:0582a24": "千重鎖鑰。豁然迸裂。謂闇然曰。不須參不須參。纔涉",
    "X82n1571_100:0582b01": "思維。千里萬里矣。時東方既白。靜問曰。還信得及也",
    "X82n1571_100:0582b02": "未。士曰。莫開口。靜曰。如何是獨尊的我。士豎拳。靜曰。",
    "X82n1571_100:0582b03": "有人道是拳頭。士便喝。靜亦喝。士曰。今日看破和尚。",
    "X82n1571_100:0582b04": "拂袖而出。盥沐焚香。請歸依。靜許諾。授名超建。臨別。",
    "X82n1571_100:0582b05": "靜驀問曰。死了燒了。向何處安身立命。士曰。此去天",
    "X82n1571_100:0582b06": "台一千里。靜曰。非汝境界。士連喝兩喝。靜微笑。嗣後",
    "X82n1571_100:0582b07": "又達一書曰。仰荷鎔鑄。直頭逼出精液。山河大地。一",
    "X82n1571_100:0582b08": "脚踏翻。百萬億劫後眾生。俱是盤古老子的。祖宗說",
    "X82n1571_100:0582b09": "甚麼開天闢地。那如者拳頭。亘古彌今。縱橫自在。憑",
    "X82n1571_100:0582b10": "人放馬打鞦韆。跳不出毫毛管裏。這也不是希奇特",
    "X82n1571_100:0582b11": "剏之物。何用饒舌。弟子只在當湖。送師往天台去也。",
    "X82n1571_100:0582b12": "靜謂。不是門外漢。爰授偈拂。以記莂焉(道安靜嗣)。",
    "X82n1571_100:0582b13": "嘉興當湖復菴殊貫德禪師上堂。道人行履。本無固",
    "X82n1571_100:0582b14": "必。有時埋頭絕壑。種石鋤雲。有時身入鬧藍。和泥合",
    "X82n1571_100:0582b15": "水。恁麼也得。不恁麼也得。無一事不演真乘。無一物",
    "X82n1571_100:0582b16": "不圓至體。迥脫根塵。靈機廓徹。不妨拈草現金身丈",
    "X82n1571_100:0582b17": "六。彈指開樓閣百千。顧左右曰。還有共相證據者麼。",
    "X82n1571_100:0582b18": "一言金石風雲際。萬古洪謨祖道新　頌女子出定",
    "X82n1571_100:0582b19": "曰。大定何曾有出入。文殊罔明誰得失。雲收雨霽廓",
    "X82n1571_100:0582b20": "然空。依舊青天與白日　頌趙州勘二菴主曰。兩入",
    "X82n1571_100:0582b21": "僧菴兩唱酬。豎來一樣是拳頭。若將得失分高下。覿",
    "X82n1571_100:0582b22": "面何曾見趙州(道安靜嗣)。",
    "X82n1571_100:0582b23": "順天房山天生院恒遠一禪師僧問。臨濟三句請師",
    "X82n1571_100:0582b24": "宣。師曰。我這裏著不得。曰如何是第一句。師便打。曰",
    "X82n1571_100:0582c01": "如何是第二句。師又打。曰如何是第三句。師復打。僧",
    "X82n1571_100:0582c02": "擬再問。師連棒打出。僧竚立門外曰。屈屈。師曰。一任",
    "X82n1571_100:0582c03": "舉似諸方　問。德山托鉢事如何。師曰。平地起浪。曰",
    "X82n1571_100:0582c04": "雪峰一問。德山為甚便低頭歸去。師曰。疑殺天下人。",
    "X82n1571_100:0582c05": "曰雪峰舉似巖頭又作麼生。師曰。禍入不慎之家。曰",
    "X82n1571_100:0582c06": "頭云未會末後句。又如何。師曰。趂空打劫。曰山聞令",
    "X82n1571_100:0582c07": "侍者喚巖頭云。汝不肯老僧那。師曰。將錯就錯。曰頭",
    "X82n1571_100:0582c08": "密啟其意麼。師曰。山西打鼓。江南作舞。曰山明日上",
    "X82n1571_100:0582c09": "堂。果與尋常不同。師曰。龍蛇易辨。衲子難瞞。曰頭至",
    "X82n1571_100:0582c10": "僧堂前。撫掌大笑曰。且喜老漢會末後句也。天下人",
    "X82n1571_100:0582c11": "不奈他何。雖然也祇得三年活聻。師曰。撼動須彌。曰",
    "X82n1571_100:0582c12": "山果三年而逝。師曰。頭正尾正　題觀音大士像曰。",
    "X82n1571_100:0582c13": "觀音耳作眼。耳見始方明。若問圓通意。驢鳴犬吠聲",
    "X82n1571_100:0582c14": "(道安靜嗣)。",
    "X82n1571_100:0582c15": "京都聖感桂芳林禪師保寧清苑張氏子。賦性淳和。",
    "X82n1571_100:0582c16": "不茹葷酒。雖覊塵網。矢志出家。二十七歲。禮本郡觀",
    "X82n1571_100:0582c17": "音菴光碧玉披剃。詣憫忠圓具戒。後居漏澤園。日誦",
    "X82n1571_100:0582c18": "華嚴。夜持尊勝。設放燄口施食。三年無輟。四眾傾心。",
    "X82n1571_100:0582c19": "鬼王之號。由此稱之。繼住西山寶珠洞。有禪者。以拄",
    "X82n1571_100:0582c20": "杖向背語請益。師罔措。遂抱疑團。通宵不寐。次晨食",
    "X82n1571_100:0582c21": "椒菜。有省。適竺菴於善應開爐。師預其數。聞鼓聲正",
    "X82n1571_100:0582c22": "思惟間。有人誦金剛經三心不可得。豁然悟徹。撫掌",
    "X82n1571_100:0582c23": "笑曰。此心不逾三心外。離却三心亦此心。後參先師。",
    "X82n1571_100:0582c24": "靜屢徵詰。知臻堂奧。乃記莂焉。洞前有平坡寺廢址。",
    "X82n1571_100:0583a01": "係唐朝勅建者。師不辭勞瘁。拮据一新　善應結制",
    "X82n1571_100:0583a02": "示眾。善應結制。好個消息。禪不會參。噇飯第一。飯後",
    "X82n1571_100:0583a03": "喫茶。不知何味。喝一喝曰。過了三十。定是初一　自",
    "X82n1571_100:0583a04": "題像曰。者個阿禿。生來薄福。不諳人情。太甚孤獨。破",
    "X82n1571_100:0583a05": "衲隨身。愛棲林麓。虗空作隣。頑石為族。問著宗風。張",
    "X82n1571_100:0583a06": "口閉目。咦。建立門庭三十年。等閒難覓知心腹　康",
    "X82n1571_100:0583a07": "熈壬子秋。",
    "X82n1571_100:0583a08": "今上皇帝。召師入萬善殿。見師撲實。解珍寶數珠",
    "X82n1571_100:0583a09": "　賜之。并　賜龍藏扁額。咏詩褒之。　命內翰。亦咏其",
    "X82n1571_100:0583a10": "事。至丙寅七月十日。忽然示寂。世壽六十八。僧臘四",
    "X82n1571_100:0583a11": "十一。",
    "X82n1571_100:0583a12": "上聞。仍　賜白金為殯資。其徒寂印。奉師全身。塔于",
    "X82n1571_100:0583a13": "後山廣禧寺之前(道安靜嗣)。",
    "X82n1571_100:0583a14": "育嬰關主忍菴信宗禪師吳江人。僧問。如何是南臺",
    "X82n1571_100:0583a15": "境。師曰。萬柳年年綠。如何是北臺境。師曰。千山日日",
    "X82n1571_100:0583a16": "青。如何是境中人。師曰。玉堂金馬客。不作等閒看",
    "X82n1571_100:0583a17": "　問。關中意。請師直指。師曰。有口道不盡。曰還容出入",
    "X82n1571_100:0583a18": "也無。師曰。上座何方來。曰五臺。師曰。無汝下脚處",
    "X82n1571_100:0583a19": "　問。父母未生前。如何是本來面目。師曰。午上與你包",
    "X82n1571_100:0583a20": "子喫。曰不會。師示一頌曰。不會不會。石頭土塊。斷却",
    "X82n1571_100:0583a21": "咽喉。失錢遭罪　問。如何是佛。師曰。水面葫蘆　問",
    "X82n1571_100:0583a22": "終日看經。有何利益。師曰。特地一場愁。曰如是則不",
    "X82n1571_100:0583a23": "消看也。師曰。瞎　師示疾。謂眾曰。臭皮袋生死關。打",
    "X82n1571_100:0583a24": "得破尚還難。會得會不得。滿目是青山。復豎起拳曰。",
    "X82n1571_100:0583b01": "道道。一眾罔措。師曰。青山也不識。瞑目而逝(道安靜嗣)。",
    "X82n1571_100:0583b02": "慈祥雲平我禪師示眾。舉丹霞燒木佛話畢。乃曰。丹",
    "X82n1571_100:0583b03": "霞偶爾成文。院主不妨撞彩。今日將二老漢。一齊燒",
    "X82n1571_100:0583b04": "却。拍掌大笑曰。且看有舍利也無　問。五千四十八",
    "X82n1571_100:0583b05": "卷。那一卷是真經。師曰。破被蒙頭總不知。曰普天下",
    "X82n1571_100:0583b06": "僧。那一個是真僧。師曰。兩耳依然左右垂。曰三頭六",
    "X82n1571_100:0583b07": "臂。那一臂是正臂。師曰。照顧眉毛。曰杲日當空。為甚",
    "X82n1571_100:0583b08": "覆盆之下。師曰。從來不借他力(道安靜嗣)。",
    "X82n1571_100:0583b09": "燕京法興寺德涵讓禪師上堂。轟雷掣電。駒踏麟奔。",
    "X82n1571_100:0583b10": "目視繩床。煥然頓現。不是師資合妙。安得啐啄同時。",
    "X82n1571_100:0583b11": "就中殺活機權。個裏鉗鎚嚴密。全提大用。還他獅子",
    "X82n1571_100:0583b12": "之威。褫代相承。須藉法王之印。到者裏。水到渠成。遇",
    "X82n1571_100:0583b13": "緣即住。各各懷仁抱義。人人裕後光前。驀豎拂子曰。",
    "X82n1571_100:0583b14": "還委悉麼。生涯只在絲綸上。明月扁舟得自由　上",
    "X82n1571_100:0583b15": "堂。聲前悟旨。已涉程途。句下明宗。却成知解。說心說",
    "X82n1571_100:0583b16": "性。謂之惡口小家。言證言修。總歸世諦流布。若有個",
    "X82n1571_100:0583b17": "漢。不涉程途知解。不作惡口世諦。山僧拄杖子。雙手",
    "X82n1571_100:0583b18": "分付。良久曰。誰人知此意。令我憶南泉　示眾。舉殃",
    "X82n1571_100:0583b19": "崛產難。頌曰。賢聖法來不殺生。親言親口有誰爭。堪",
    "X82n1571_100:0583b20": "憐來往途中客。惜却眉毛露眼睛　示眾。舉國師三",
    "X82n1571_100:0583b21": "喚話畢。乃曰。南陽明修棧道。侍者暗渡陳倉。帶累多",
    "X82n1571_100:0583b22": "少人。向辜負處。轉身不得　示眾。舉趙州二菴主話",
    "X82n1571_100:0583b23": "畢。頌曰。一分家私兩分分。老婆心切剖來均。堪憐無",
    "X82n1571_100:0583b24": "限痴男子。猶向其中論富貧　示眾。舉興化打維那",
    "X82n1571_100:0583c01": "話畢。乃曰。興化善行六韜三略。奇正莫測。克賓運籌",
    "X82n1571_100:0583c02": "帷幄。終不墮他術中。雖然如是。還知克賓喫棒處麼。",
    "X82n1571_100:0583c03": "具眼者試道看　示眾。舉婆子燒菴話畢。乃曰。婆子",
    "X82n1571_100:0583c04": "似冰。者僧如火。檢點將來。二俱不了　士問。庭前柏",
    "X82n1571_100:0583c05": "樹子。是何意旨。師曰。昨夜三更月到牕。士曰錯。師曰。",
    "X82n1571_100:0583c06": "居士又作麼生。士曰。今日風吹面裏寒。師曰錯。士曰。",
    "X82n1571_100:0583c07": "某甲罪過。師曰。錯錯(道安靜嗣)。",
    "X82n1571_100:0583c08": "蘇州虎丘甘露雨平定禪師本郡孫氏子。母夢北方",
    "X82n1571_100:0583c09": "僧借宿而生。父母早亡。九歲。依甘露純薙染。參安田",
    "X82n1571_100:0583c10": "靜。究徹法源。而受記莂。出住甘露。示眾。舉維摩默然",
    "X82n1571_100:0583c11": "話畢。師曰。維摩默然。其聲如雷。文殊讚歎。已落第二。",
    "X82n1571_100:0583c12": "二大士。靴裏弄指則不無。若是不二法門。要且未在",
    "X82n1571_100:0583c13": "　示眾。舉趙州二菴主話畢。師曰。趙州雖則殺活全",
    "X82n1571_100:0583c14": "提。要且鼻孔在別人手裏　頌五通問佛曰。無端惡",
    "X82n1571_100:0583c15": "口噴青天。却把黃金當碌甎。打破那通關棙子。瞿曇",
    "X82n1571_100:0583c16": "鼻孔不完全　頌二祖得髓曰。禮拜無言聲若雷。老",
    "X82n1571_100:0583c17": "胡有口也難開。若將皮髓論高下。辜負西來破草鞵",
    "X82n1571_100:0583c18": "　頌南泉斬猫曰。殺人刀握無人識。魔佛當陽遭霹",
    "X82n1571_100:0583c19": "靂。若道圓機是趙州。鷂子已過新羅國　頌溈山水",
    "X82n1571_100:0583c20": "牯牛曰。不是溈山不是牛。清風明月一時收。短歌唱",
    "X82n1571_100:0583c21": "出蘆花岸。無限青山盡點頭(道安靜嗣)。",
    "X82n1571_100:0583c22": "開封天王印持敬禪師上堂。仰之彌高望不及。鑽之",
    "X82n1571_100:0583c23": "彌堅劄不入。瞻之在前天左轉。忽焉在後地右旋。驀",
    "X82n1571_100:0583c24": "豎拂子曰。若向這裏薦得。所見一切見。所聞一切聞。",
    "X82n1571_100:0584a01": "山河大地。百億須彌。盡在諸人面前。一一頓現了也。",
    "X82n1571_100:0584a02": "諸仁。還會麼。以拂子擊禪床曰。劒去久矣　上堂。獨",
    "X82n1571_100:0584a03": "露全機。觸目菩提。踏翻四大海。踢倒五須彌。也是一",
    "X82n1571_100:0584a04": "場笑具。何故。從上諸祖。只到得這裏。且道這裏是甚",
    "X82n1571_100:0584a05": "麼所在。喝一喝　上堂。佛法禪道。無你諸人啟口處。",
    "X82n1571_100:0584a06": "無你諸人解會處。無你諸人湊泊處。無你諸人分別",
    "X82n1571_100:0584a07": "處。汝若是個丈夫。直下休去歇去。多少省力。無位真",
    "X82n1571_100:0584a08": "人。在汝面門出入。還見麼。待汝等打破鏡來。纔有喫",
    "X82n1571_100:0584a09": "棒分。喝一喝下座　小參。佛法二字。無說無傳。指鹿",
    "X82n1571_100:0584a10": "為馬。肋下還拳。天王今日覓個還拳底。有麼有麼。良",
    "X82n1571_100:0584a11": "久曰。也不得按牛頭喫草(道安靜嗣)。",
    "X82n1571_100:0584a12": "雎陽大佛平林旭禪師嘉定馮氏子。上堂。豁開戶牖。",
    "X82n1571_100:0584a13": "萬里不挂片雲。杲日當空。四顧清光溢目。本來現成。",
    "X82n1571_100:0584a14": "何必口喃喃地。以拂子畫○曰。急著眼。復喝一喝曰。",
    "X82n1571_100:0584a15": "休錯認　上堂。心不是佛。智不是道。直下承當。切莫",
    "X82n1571_100:0584a16": "草草。若或顧盼躊躇。徒白鬚眉到老。有個徑捷法門。",
    "X82n1571_100:0584a17": "也要當人便了。良久曰。父母所生口。終不為汝道",
    "X82n1571_100:0584a18": "　上堂。道遠乎哉。觸事而真。紅爐烈焰。片雪飛騰。聖遠",
    "X82n1571_100:0584a19": "乎哉。體之即神。寒風凜冽。滴水成冰。汝等諸人。曾撞",
    "X82n1571_100:0584a20": "著無位真人麼。擊禪床一下曰。切莫動著　僧問。佛",
    "X82n1571_100:0584a21": "祖近不得底。是甚麼人。師曰。不是佛祖。曰畢竟是甚",
    "X82n1571_100:0584a22": "麼人。師脫一履拋向前。僧罔測　問。如何是掩關一",
    "X82n1571_100:0584a23": "句。師曰。向你道不難。恐成兩句(道安靜嗣)。",
    "X82n1571_100:0584a24": "五燈全書卷第一百",
    "X82n1571_100:0584b02": "五燈全書卷第一百補遺",
    "X82n1571_100:0584b04": "　　臨濟宗",
    "X82n1571_100:0584b05": "　　　南嶽下第三十六世隨錄",
    "X82n1571_100:0584b06": "當湖復庵殊貫德禪師示眾。舉國師三喚侍者話畢。",
    "X82n1571_100:0584b07": "師曰。國師將金博金。侍者以水投水。一期聲應氣求。",
    "X82n1571_100:0584b08": "千古之下。足稱父慈子孝　示眾。舉興化打克賓維",
    "X82n1571_100:0584b09": "那話畢。師曰。興化徹底婆心。其奈棒頭短。克賓不因",
    "X82n1571_100:0584b10": "喫棒。怎令此話行。雖然。只如罰錢出院又作麼生。從",
    "X82n1571_100:0584b11": "前汗馬無人問。祇要重論葢代功　問。世尊初生。雲",
    "X82n1571_100:0584b12": "門一棒。且道。世尊過在甚麼處。師曰。知恩方解報恩。",
    "X82n1571_100:0584b13": "　問。雲門放洞山三頓棒。且道。有喫棒分。無喫棒分。",
    "X82n1571_100:0584b14": "師曰。事因叮囑起　問。靈雲見桃花悟道。玄沙云未",
    "X82n1571_100:0584b15": "徹在。如何是未徹處。師曰。相識滿天下。知心有幾人",
    "X82n1571_100:0584b16": "　頌庭前柏樹子曰。一片無私古佛心。頻將肝膽向",
    "X82n1571_100:0584b17": "人傾。堪憐無限癡男子。猶向庭前柏上尋　頌大事",
    "X82n1571_100:0584b18": "已明如喪考妣曰。破家散家向誰論。赤體無依徹底",
    "X82n1571_100:0584b19": "貧。迢遞故鄉消息斷。回思不覺倍傷神(道安靜嗣)。",
    "X82n1571_100:0584b20": "京都白雲瑞平毓禪師佛誕上堂。昨夜三更明月朗。",
    "X82n1571_100:0584b21": "倒騎玉象下丹墀。牛回馬沒稱殊勝。難免諸方惡水",
    "X82n1571_100:0584b22": "澆。大眾。即今釋迦老子。在什麼處。擲拄杖曰。直下來",
    "X82n1571_100:0584b23": "也。急著眼看　上堂。一葉落天下秋。一塵起大地收。",
    "X82n1571_100:0584b24": "樹凋葉落金風動。只要諸人放下休。且道結角在甚",
    "X82n1571_100:0584c01": "麼處。卓拄杖。喝一喝下座　示眾。舉玄沙和尚示眾",
    "X82n1571_100:0584c02": "曰。深山懸崖。千年萬年。人跡不到處。還有佛法也無。",
    "X82n1571_100:0584c03": "若道有。喚甚麼作佛法。若道無。却有不到處。師曰。大",
    "X82n1571_100:0584c04": "小玄沙。漏逗不少。佛法說甚麼有無。與麼說話。大似",
    "X82n1571_100:0584c05": "黃葉止兒啼。大眾。山僧與麼道。意在于何。良久喝一",
    "X82n1571_100:0584c06": "喝曰。喚作祖師機。猶落第二義　師同天根到勝果。",
    "X82n1571_100:0584c07": "指庭前柏樹曰。汝向者裏。道一句看。曰今古一色。師",
    "X82n1571_100:0584c08": "曰。西來意庭前柏樹子。為甚五祖演道。前邊會得不",
    "X82n1571_100:0584c09": "是。後邊會得是。曰當年若道茆長短。燒了方知地不",
    "X82n1571_100:0584c10": "平。師曰。放汝三十棒　僧問。十方無路。四面無門。因",
    "X82n1571_100:0584c11": "甚又道一門超出妙莊嚴路。師曰。即今路頭。在甚麼",
    "X82n1571_100:0584c12": "處。僧便喝。師曰。且喜沒交涉(道安靜嗣)。",
    "X82n1571_100:0584c13": "奉川法海樸庵樸禪師姚江韓氏子。上堂。若道山僧",
    "X82n1571_100:0584c14": "今日生。誠哉杓卜聽虗聲。古今不離於當念。日日無",
    "X82n1571_100:0584c15": "非是誕辰。雖然。作麼生道箇應時及節句。以充眾聽。",
    "X82n1571_100:0584c16": "今朝六月六。芙蕖香馥郁。安分且隨緣。唱闋哩囉曲。",
    "X82n1571_100:0584c17": "眾中和得者。出來通消息看。如無。山僧拄杖子。現大",
    "X82n1571_100:0584c18": "神通。轉大法輪去也。卓一卓。下座(道安靜嗣)。",
    "X82n1571_100:0584c19": "亮公周超端居士拈百丈再參曰。豎拂挂拂。熟處難",
    "X82n1571_100:0584c20": "忘。振威一喝。傾湫倒嶽。不但百丈三日耳聾。直使盡",
    "X82n1571_100:0584c21": "大地人。髑髏粉碎　拈丹霞燒木佛曰。丹霞因風縱",
    "X82n1571_100:0584c22": "火。院主別有生涯。要見丹霞則易。要見院主則難",
    "X82n1571_100:0584c23": "　頌百丈野狐曰。不落不昧。牢關粉碎。玉兔東昇。金烏",
    "X82n1571_100:0584c24": "西墜。一時吐却野狐涎。忽然闖入金毛隊　頌大隨",
    "X82n1571_100:0585a01": "劫火曰。壞不壞觀自在。劫火光中無隔礙。隨他去真",
    "X82n1571_100:0585a02": "古怪。將人財物償人債大用全提超物外(道安靜嗣)。",
    "X82n1571_100:0585a03": "撫州芙蓉瑞庵濟禪師上堂。芙蓉近日。與諸方不同。",
    "X82n1571_100:0585a04": "有時默。有時說。有時默中說。有時說中默。你諸人。擬",
    "X82n1571_100:0585a05": "向默時見芙蓉。芙蓉不在默時處。擬向說時見芙蓉。",
    "X82n1571_100:0585a06": "芙蓉不在說時處。擬向默時說說時默處見芙蓉。芙",
    "X82n1571_100:0585a07": "蓉亦不在默時說說時默處。你擬不要見芙蓉。怎奈",
    "X82n1571_100:0585a08": "諸人無處迴避。還有迴避得者麼。舉手劈開生死易。",
    "X82n1571_100:0585a09": "教人除却是非難(道安靜嗣)。",
    "X82n1571_100:0585a10": "都門李泰然居士參道安靜。問和尚住何道場。靜曰。",
    "X82n1571_100:0585a11": "臨濟老門庭。曰何不自建立。靜曰。料汝跳不出。曰却",
    "X82n1571_100:0585a12": "被和尚鈍置。靜曰。還識趙州語言麼。曰趙州有多少",
    "X82n1571_100:0585a13": "語言。靜曰。那裏是他勘破婆子處。曰瞞得阿誰。靜曰。",
    "X82n1571_100:0585a14": "猶未曾在。曰擬會即錯(道安靜嗣)。",
    "X82n1571_100:0585a15": "蘇州定慧瑞旭容禪師示眾。吞盡楊岐栗棘蓬。更於",
    "X82n1571_100:0585a16": "何處覔英雄。別峰謾道相逢也。未出門時見已同",
    "X82n1571_100:0585a17": "　示眾。豎拂子。召眾曰。看看。若恁麼見得。向第三句會",
    "X82n1571_100:0585a18": "取。擊禪床曰。若恁麼聞得。向第二句會取。只如第一",
    "X82n1571_100:0585a19": "句。向何處會取。以拂畫[○@牛]曰。休錯認　師落堂。見一",
    "X82n1571_100:0585a20": "僧經行。向前搊住曰。道道。僧擬議。師拓開曰。山僧罪",
    "X82n1571_100:0585a21": "過　問。目前雙塔。終日相峙。未審放甚麼光。師曰。刺",
    "X82n1571_100:0585a22": "破汝眼。曰是何心行。師打曰。且道是甚麼光(道安靜嗣)。",
    "X82n1571_100:0585a23": "松陵泗洲松吼雷禪師上堂。夏木陰森。黃鸝聲碎。梅",
    "X82n1571_100:0585a24": "熟梔香。松蒼竹翠。百千法門。處處全彰。無量妙義頭",
    "X82n1571_100:0585b01": "頭顯著。遂拍案曰。少林心髓盡傾翻。汝等諸人尚瞌",
    "X82n1571_100:0585b02": "睡　上堂。一年三百六十日。倐爾新正已過三。老死",
    "X82n1571_100:0585b03": "將期休放逸。拚條窮命力追參。旋顧左右曰。參參參。",
    "X82n1571_100:0585b04": "釋迦本姓是瞿曇。不必逢人乞指南。以手摑口曰。無",
    "X82n1571_100:0585b05": "端終日口喃喃(純朴汶嗣)。",
    "X82n1571_100:0585b06": "海鹽草堂秀禪師小參。火雲時乍斂。萬里碧天秋。金",
    "X82n1571_100:0585b07": "風翻貝葉。玉露輥珠毬。蛩吟幽谷畔。蟬噪柳梢頭。動",
    "X82n1571_100:0585b08": "絃應別調。葉落自知秋。卓拄杖一下(雲皐慧嗣)。",
    "X82n1571_100:0585b09": "懶雲學禪師禮嘉善靈塔冲凡師薙染。看竹篦子話。",
    "X82n1571_100:0585b10": "有省。後參廣化明得法。頌夾山參船子話。師曰。活計",
    "X82n1571_100:0585b11": "波心三十年。錦鱗高躍出重關。相逢點首華亭棹。收",
    "X82n1571_100:0585b12": "拾蘆花月一彎(悅可明嗣)。",
    "X82n1571_100:0585b13": "眉庵靈谿源禪師頌高峰六問。人人有個影子。寸步",
    "X82n1571_100:0585b14": "不離。因甚踏著踏不著曰。一江明月浸秋空。獨泛扁",
    "X82n1571_100:0585b15": "舟上下同。莫道水中撈不住。依然人在月明中　頌",
    "X82n1571_100:0585b16": "盡大地是個火坑。得何三昧不被燒却曰。投滿芥城",
    "X82n1571_100:0585b17": "猶有缺。拂殘劫石尚披衣。不如斫却無根樹。一任旁",
    "X82n1571_100:0585b18": "人說是非　頌大修行人當遵佛行。因甚不守毗尼",
    "X82n1571_100:0585b19": "曰。春風花放一枝新。花放春風色愈真。處處縱教春",
    "X82n1571_100:0585b20": "色好。相逢誰是看花人　頌大徹底人本脫生死。因",
    "X82n1571_100:0585b21": "甚命根不斷曰。難難難易易難難。十石油麻樹上攤。",
    "X82n1571_100:0585b22": "回首啞然只一笑。前三三與後三三　頌佛祖公案",
    "X82n1571_100:0585b23": "本是一個道理。因甚有明與不明曰。一片婆心舉似",
    "X82n1571_100:0585b24": "他。絕誵訛處轉誵訛。都來換却時人眼。莫笑時人眼",
    "X82n1571_100:0585c01": "目多　頌杲日當空無所不照。因甚不照覆盆之下",
    "X82n1571_100:0585c02": "曰。臈盡春回感歲華。朔風吹雪徧天涯。可憐名利江",
    "X82n1571_100:0585c03": "湖客。何事經年不到家(芥子彌嗣)。",
    "X82n1571_100:0585c04": "西山廣泉自曉愍禪師吳江馮氏子。幼為諸生。負豪",
    "X82n1571_100:0585c05": "俠。順治庚申年脫白。參福嚴容。發明心要。依孤雲鑑",
    "X82n1571_100:0585c06": "最久。已而登峨嵋。歷五臺。遂至京師。謁法曇海于延",
    "X82n1571_100:0585c07": "壽。機緣相契。即受記莂。康熙甲辰秋。聞白雲山外道",
    "X82n1571_100:0585c08": "趙圓真。緇服妖言。鼓惑甚眾。師恐貽患正教。志存匡",
    "X82n1571_100:0585c09": "救。直抵榆關。同僧悟宗入山。諭以正法。真不從。回京",
    "X82n1571_100:0585c10": "著照妖直論一書示之。真怒欲誣師。師不得已。聞之",
    "X82n1571_100:0585c11": "當事。時大宗伯。具疏上聞。奉旨以趙圓真邪教惑人",
    "X82n1571_100:0585c12": "擬斬。又以可矜。減等。杖一百。流三千里。隨發遣陝西",
    "X82n1571_100:0585c13": "藍田案結垣中察希納。請師住西山廣泉。師應之。即",
    "X82n1571_100:0585c14": "閉門謝眾。鑿泉栽花之外。無他務也。間以一拈一頌。",
    "X82n1571_100:0585c15": "發明向上　丁巳。師年五十一。秋季示微疾。以十月",
    "X82n1571_100:0585c16": "初四日。告眾而逝。闍維收骨。墖于本山。其遺稿。為不",
    "X82n1571_100:0585c17": "知者所焚。僅存廿之一。剃度弟子寂衍。編刻之。曰焚",
    "X82n1571_100:0585c18": "餘集。與照妖集。竝行於世(法曇海嗣)。",
    "X82n1571_100:0585c19": "萬善始如慎禪師淨土頌曰。淨穢無根何處生。謾將",
    "X82n1571_100:0585c20": "修證論圓成。試看此土是何土。擬議思量千萬程",
    "X82n1571_100:0585c21": "　從來無滅亦無生。任性逍遙最現成。堪笑隨聲逐色",
    "X82n1571_100:0585c22": "者。跉[跳-兆+屏]辛苦問途程　一念知歸事怎生。無根樹子",
    "X82n1571_100:0585c23": "蔭凉成。頂門一隻金剛眼。萬里神光不計程　師資",
    "X82n1571_100:0585c24": "契合不尋常。針芥相投別有方。一錐痛處難回互。飲",
    "X82n1571_100:0586a01": "恨而今孰可忘　脫盡皮膚始見真。一真猶是眼中",
    "X82n1571_100:0586a02": "塵。要知真妄消融盡。萬里長空月一輪(法曇海嗣)。",
    "X82n1571_100:0586a03": "吳江羅漢月嶠閒禪師示眾舉死了燒了向何處安",
    "X82n1571_100:0586a04": "身立命。頌曰。龍歸大海作波瀾。東湧西遊過萬山。縱",
    "X82n1571_100:0586a05": "使乾坤搖撼動。渠儂不動一毫端(淳樸汶嗣)。"
}