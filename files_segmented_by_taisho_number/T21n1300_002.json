{
    "T21n1300_002:0405b20": "摩登伽經卷下",
    "T21n1300_002:0405b22": "吳天竺三藏竺律炎共支謙譯",
    "T21n1300_002:0405b23": "6 觀災祥品觀災祥品第六",
    "T21n1300_002:0405b24": "帝勝伽言。仁者善聽。吾當更說星紀所行善",
    "T21n1300_002:0405b25": "惡之相。月離昴宿。是日生者。有大名稱。人所",
    "T21n1300_002:0405b26": "恭敬。月離於畢者。所生豪貴。眾共讚歎。月離",
    "T21n1300_002:0405b27": "於觜。是日生者。喜多忿諍。含毒害心。月離參",
    "T21n1300_002:0405b28": "星。其日孕育。多恣飲食。美味具足。月離於",
    "T21n1300_002:0405b29": "井。其日生者。倉廩盈溢。牛羊殷多。月離鬼",
    "T21n1300_002:0405c01": "星。生者修善。月離柳星。生者多欲。月離七",
    "T21n1300_002:0405c02": "星。生者尊貴。月離張星。生者短命。月離翼",
    "T21n1300_002:0405c03": "星。生者持戒。月離軫星。生者奸盜。月離角",
    "T21n1300_002:0405c04": "星。其日生者。善知音樂。能造瓔珞。月離亢",
    "T21n1300_002:0405c05": "星。生善算數。月離氐星。生為臣相。月離房",
    "T21n1300_002:0405c06": "星。生者能御。及善販賣。月離心星。生者愚",
    "T21n1300_002:0405c07": "癡。其命短促。月離尾星。生多係胤。大有名",
    "T21n1300_002:0405c08": "譽。月離箕星。生者好定。月離斗星。生者富",
    "T21n1300_002:0405c09": "貴。月離牛星。生有名稱。月離女星。生多榮",
    "T21n1300_002:0405c10": "寵。月離虛星。生則鬪亂。月離危星。生者為",
    "T21n1300_002:0405c11": "將。月離室星。生為盜賊主。月離壁星。生者",
    "T21n1300_002:0405c12": "多能。和合馨香。月離奎星。生多卑賤。月離",
    "T21n1300_002:0405c13": "婁星。生能市牛馬。月離胃星。生多屠殺。大",
    "T21n1300_002:0405c14": "婆羅門。我已廣說月離於星生者善惡。今當",
    "T21n1300_002:0405c15": "復說。",
    "T21n1300_002:0405c16": "月離諸星置立城邑善惡之相。月離昴星。所",
    "T21n1300_002:0405c17": "立城邑。甚有威神。多饒財寶。或為大火之所",
    "T21n1300_002:0405c18": "燒害。月離畢星。所立城邑。其中人民。悉修善",
    "T21n1300_002:0405c19": "業。多饒財物。習誦經典。少於貪欲。月離觜",
    "T21n1300_002:0405c20": "星。所立城邑。婦女繁多。牛羊無數。香華瓔珞。",
    "T21n1300_002:0405c21": "具足而有。月離參星。所立城邑。多有美味。及",
    "T21n1300_002:0405c22": "豐財寶。其中人民。皆悉愚癡。月離井星。所立",
    "T21n1300_002:0405c23": "城邑。甚有威神。多有財寶。飯食穀麥。不久",
    "T21n1300_002:0405c24": "亦當。而自磨滅。月離鬼星。所立城邑。雖有",
    "T21n1300_002:0405c25": "惡人。於後必善。仁孝修慈。延年長壽。多有風",
    "T21n1300_002:0405c26": "神。五穀少味。月離柳星。所立城邑。其中人",
    "T21n1300_002:0405c27": "民。悲怨者眾。好生鬪諍。多有臭穢。月離七",
    "T21n1300_002:0405c28": "星。所立城邑。其中人民。皆有智慧。及多財",
    "T21n1300_002:0405c29": "物。修戒行施。孝敬貞潔。月離張星。所立城",
    "T21n1300_002:0406a01": "邑。多有女人。香華美味。具足而有。藥穀並茂。",
    "T21n1300_002:0406a02": "人民安隱。月離翼星。所立城邑。多饒財寶。人",
    "T21n1300_002:0406a03": "皆愚癡。為諸婦人之所欺陵。城邑長久。不可",
    "T21n1300_002:0406a04": "傾移。月離軫星。所立城邑。其中人民。多好諍",
    "T21n1300_002:0406a05": "訟。饒有牛馬。月離角星。所立城邑。其中人",
    "T21n1300_002:0406a06": "民。盡為婦人之所陵逼。雖有財寶。為火焚燒。",
    "T21n1300_002:0406a07": "月離亢星。所立城邑。多有財物。人民殷多。貪",
    "T21n1300_002:0406a08": "殘諂曲。月離氐星。所立城邑。多有威神。其中",
    "T21n1300_002:0406a09": "人民。善能祭祀。其後為兵之所殘滅。月離房",
    "T21n1300_002:0406a10": "星。所立城邑。其中人民仁孝貞和。恭敬父兄。",
    "T21n1300_002:0406a11": "誦習經典。勤能祭祀。",
    "T21n1300_002:0406a12": "月離心星。所立城邑。豐饒財寶。所有人民。勤",
    "T21n1300_002:0406a13": "習經術。豪強熾盛。月離尾星。所立城邑。多饒",
    "T21n1300_002:0406a14": "財寶。及以美味。其中人民。性多暴惡。其後為",
    "T21n1300_002:0406a15": "土之所傷害。月離箕星。所立城邑。多有財寶。",
    "T21n1300_002:0406a16": "其中人民。貪欲愚癡。月離斗星。所立城邑。",
    "T21n1300_002:0406a17": "多饒財寶。五穀豐熟。其中人民。勤於習誦。",
    "T21n1300_002:0406a18": "唯好鬪諍。月離女星。所立城邑。多饒財寶。",
    "T21n1300_002:0406a19": "無有粟麥。其中人民。少有疾病。善能和順。月",
    "T21n1300_002:0406a20": "離虛星。所立城邑。其中人民。隨順婦人。多有",
    "T21n1300_002:0406a21": "衣服。嚴身瓔珞。男女寡欲。月離危星。所立城",
    "T21n1300_002:0406a22": "邑。其中人民。意多諂曲。貪欲無厭。其後為",
    "T21n1300_002:0406a23": "水之所㵱流。月離室星。所立城邑。其中人",
    "T21n1300_002:0406a24": "民。皆悉安樂。性多姤嫉。好卑賤業。月離壁",
    "T21n1300_002:0406a25": "星。所立城邑。其中人民。漸漸增益。多饒財",
    "T21n1300_002:0406a26": "穀。好於布施。月離奎星。所立城邑。其中人",
    "T21n1300_002:0406a27": "民。豐饒牛馬。財寶無量。月離婁星。所立城",
    "T21n1300_002:0406a28": "邑。其中人民。安樂無疾。男女端正。月離胃",
    "T21n1300_002:0406a29": "星。所立城邑。其中人民。臭惡不淨。多喜諍",
    "T21n1300_002:0406b01": "訟。受諸苦惱。大婆羅門。今我所說置立城邑",
    "T21n1300_002:0406b02": "盡依星圖善惡。必應宜觀察而習學之。大婆",
    "T21n1300_002:0406b03": "羅門。月離於星。置立城邑。如上所說。",
    "T21n1300_002:0406b04": "吾今更宣月在諸宿天雨之想。夏月在昴。若",
    "T21n1300_002:0406b05": "有天雨。必多周遍。地上水深。二尺八寸。多即",
    "T21n1300_002:0406b06": "陰雨。十日乃止。夏月在女。及在室星。若有雨",
    "T21n1300_002:0406b07": "者。秋必多澤。火勢猛盛。夏月在畢。若有天",
    "T21n1300_002:0406b08": "雨。二尺一寸。宜種下田。賊盜並起。唯有二",
    "T21n1300_002:0406b09": "疾。患眼與腹。秋獲果實。夏月在觜。若天有",
    "T21n1300_002:0406b10": "雨。二尺八寸。秋水勢盛。無有攻伐。行路清",
    "T21n1300_002:0406b11": "淨。皆無所畏。人民安樂。夏月在參。天雨八",
    "T21n1300_002:0406b12": "寸。宜種下田。所有財物。當密藏隱。其年饒",
    "T21n1300_002:0406b13": "賊。應嚴兵仗。及有三疾。身熱上氣。咽喉疼",
    "T21n1300_002:0406b14": "痛。幼者多死。夏月在井。天雨四尺。於其年",
    "T21n1300_002:0406b15": "中。雲雨極多。雨十四日。中間不息。兵刀連",
    "T21n1300_002:0406b16": "起。殺害滋多。夏月在鬼。若天有雨。一尺五",
    "T21n1300_002:0406b17": "寸。宜種下田。雨澤以時。秋稼成熟。貴賤交",
    "T21n1300_002:0406b18": "諍。禽獸暴亂。及有三疾。一瘡二癰。三者患",
    "T21n1300_002:0406b19": "疥。夏月在柳。上天降雨。二尺一寸。宜種下",
    "T21n1300_002:0406b20": "田。惡風猛盛。隣國諍訟。諸稼成熟。夏月在",
    "T21n1300_002:0406b21": "七星。注雨九寸。秋多苗實。胎者傷夭。死亡者",
    "T21n1300_002:0406b22": "眾。夏月在張。若天降雨。二尺七寸。其年秋",
    "T21n1300_002:0406b23": "實。為他所食。人民多疾。胎者安全。夏月在",
    "T21n1300_002:0406b24": "翼。有雨善惡。如在張說。夏月在軫。若天有",
    "T21n1300_002:0406b25": "雨。九尺二寸。其年諸稼為禽鳥所害。雨澤尠",
    "T21n1300_002:0406b26": "少。秋不成實。夏月在角。若天有雨。二尺三",
    "T21n1300_002:0406b27": "寸。夏雨尠少。秋則滋多。兵少止息。人民安",
    "T21n1300_002:0406b28": "樂。夏月在亢。若天有雨。二尺一寸。盜賊並",
    "T21n1300_002:0406b29": "起。高卑無異。夏月在氐。有雨四尺。高下皆",
    "T21n1300_002:0406c01": "成。兵火俱盛。禽獸殞傷。夏月在房。有雨二",
    "T21n1300_002:0406c02": "尺。秋苗成熟。人民相禍。仁義都棄。夏月在",
    "T21n1300_002:0406c03": "心。若天降雨。一尺六寸。其年多疾。不宜騎",
    "T21n1300_002:0406c04": "乘象馬之人。及與刀兵。夏月在尾。天若有雨。",
    "T21n1300_002:0406c05": "一尺八寸。秋禾成熟。四方賊暴。有三疾起。一",
    "T21n1300_002:0406c06": "者患眼。二者患癰。三者患脇。花果繁茂。兵戈",
    "T21n1300_002:0406c07": "不興。夏月在箕。有雨二尺。前旱後澇。秋則成",
    "T21n1300_002:0406c08": "熟。有二種疾。患腹與目。夏月在斗。有雨七",
    "T21n1300_002:0406c09": "尺。宜種高田。水極暴盛。其年藥穀。悉皆成",
    "T21n1300_002:0406c10": "熟。有三疾起。如在鬼說。夏月在女。有雨三",
    "T21n1300_002:0406c11": "尺。水雨不時。秋水盛長依水居者。皆多死",
    "T21n1300_002:0406c12": "亡。刀兵流行。夏月在虛。上天降雨。一尺七",
    "T21n1300_002:0406c13": "寸。宜種下田。有癰疾生。刀兵亂起。夏月在",
    "T21n1300_002:0406c14": "危。有雨五寸。宜種下田。秋則成熟。內外兵",
    "T21n1300_002:0406c15": "亂。在城邑者。携將妻子。逃走他方。夏月在",
    "T21n1300_002:0406c16": "室。有雨三尺。初旱後澇。花果凋落。秋食不",
    "T21n1300_002:0406c17": "登。盜賊暴起。橫病流行。婦人多死。夏月在",
    "T21n1300_002:0406c18": "壁。若天有雨。四尺五寸。水雨流溢。牆壁崩",
    "T21n1300_002:0406c19": "倒。有四種疾。患下目痛。咳嗽身熱。幼死者",
    "T21n1300_002:0406c20": "眾。宜種高田。花果敷茂。夏月在奎。若天有",
    "T21n1300_002:0406c21": "雨。三尺二寸。宜種下田。秋稼成熟。兵戈不",
    "T21n1300_002:0406c22": "起。夏月在婁。若天有雨。一尺二寸。宜種下",
    "T21n1300_002:0406c23": "田。兵盜並起。夏月在胃。有雨四尺。宜種高",
    "T21n1300_002:0406c24": "田。其年荒儉。刀兵必起。父違子逆。兄弟相",
    "T21n1300_002:0406c25": "害。如此皆名雨相善惡。",
    "T21n1300_002:0406c26": "時帝勝伽。語蓮花實言。大婆羅門。今我更說",
    "T21n1300_002:0406c27": "日月薄蝕吉凶之相。汝今應當善諦著心。月",
    "T21n1300_002:0406c28": "在昴宿。若有蝕者。中國多災。禍難必起。月在",
    "T21n1300_002:0406c29": "畢宿。而有蝕者。普遭患難。災亂頻興。若在觜",
    "T21n1300_002:0407a01": "蝕。大臣誅戮。乃至參井。亦復如是。若在柳",
    "T21n1300_002:0407a02": "宿。依山住者。皆當災患。及與龍蛇。無不殘",
    "T21n1300_002:0407a03": "滅。月在七宿。若有蝕者。種甘蔗人。當被毀",
    "T21n1300_002:0407a04": "害。在張蝕者。怨賊降伏。在翼而蝕。近陂澤",
    "T21n1300_002:0407a05": "者。亦悉衰落。若軫蝕者。守護城邑。及防衛",
    "T21n1300_002:0407a06": "者。皆悉亡壞。在角蝕者。飛鳥毀滅。在亢蝕",
    "T21n1300_002:0407a07": "者。畜妻男子。亦當惱害。在氐而蝕。近水住",
    "T21n1300_002:0407a08": "者。皆有災難。月在房蝕。商估之人。及以御",
    "T21n1300_002:0407a09": "者。一切皆當無利益事。在心蝕者。如在嘴",
    "T21n1300_002:0407a10": "說。在尾蝕者。行人多死。在箕蝕者。乘騎象",
    "T21n1300_002:0407a11": "馬。若斯之人。亦當墜落。在斗蝕者。亦復如",
    "T21n1300_002:0407a12": "是。牛星蝕者。出家之人。及南方者。禍患滋",
    "T21n1300_002:0407a13": "多。在女蝕者。怨賊消滅。牧馬之人。皆當殘",
    "T21n1300_002:0407a14": "毀。在虛蝕者。北方之人。並悉破壞。在危蝕",
    "T21n1300_002:0407a15": "者。敢能呪術祠祀之人。皆當傷害。在室蝕者。",
    "T21n1300_002:0407a16": "為香瓔人。亦皆毀壞。在壁而蝕。知樂者衰。若",
    "T21n1300_002:0407a17": "在奎蝕。諸乘船者。亦不利益。在婁而蝕。市馬",
    "T21n1300_002:0407a18": "者死。在胃而蝕。田夫亡壞。此則名為薄蝕之",
    "T21n1300_002:0407a19": "相。如其體性。我已分別。",
    "T21n1300_002:0407a20": "帝勝伽言。仁者當聽。我今復說月在眾星",
    "T21n1300_002:0407a21": "所應為事。月在昴宿。應為祭祀。受於爵位。葺",
    "T21n1300_002:0407a22": "蓋屋宅。買眾雜畜。調習牛馬。作金石器。造為",
    "T21n1300_002:0407a23": "溫室。宜殖彤花。建立牆壁。遷居洗浴。著新淨",
    "T21n1300_002:0407a24": "衣。不宜織總。諍訟繫閉。應修道路。宜為金",
    "T21n1300_002:0407a25": "銀銅鐵之器。其日若雨。必不周遍。是日生者。",
    "T21n1300_002:0407a26": "性多躁急。武技長壽。懃於祭祀。月在畢日。",
    "T21n1300_002:0407a27": "宜應耕墾。婚姻蓋宅。出財調獸。裁衣等事。不",
    "T21n1300_002:0407a28": "宜責斂鬪戰造酒。其日雨吉。生者慈悲。多",
    "T21n1300_002:0407a29": "欲貪味。豐有財物。壽命延長。月在嘴日。宜",
    "T21n1300_002:0407b01": "為市會。遣使塗舍。植樹造蓋。建殿治路。著",
    "T21n1300_002:0407b02": "弊故衣。瑩飾瓔珞。宜祭神祇。其日有雨。普",
    "T21n1300_002:0407b03": "皆周遍。生者怯弱。好眠多欲。聰慧有智。月在",
    "T21n1300_002:0407b04": "參日。宜應責斂。治井河渠。買於牸牛。壓脂",
    "T21n1300_002:0407b05": "造酒。及笮甘蔗。甚忌凶事。其日雨者。水必流",
    "T21n1300_002:0407b06": "溢。生者好田。性甘肉味。月在井日。宜造瓶",
    "T21n1300_002:0407b07": "器。剃髮受戒。移處異居。不應進藥。其日雨",
    "T21n1300_002:0407b08": "吉。若有生者。多欲少食。好為眾事。月在鬼",
    "T21n1300_002:0407b09": "日。宜服妙藥。著新淨衣。洗浴祭祀。置立臣",
    "T21n1300_002:0407b10": "位。貫身瓔珞。剃髮造蓋。此日生者。為人賢",
    "T21n1300_002:0407b11": "善。壽命延長。月在柳宿。宜建凶事。造牆市",
    "T21n1300_002:0407b12": "肆。堰水立橋。其日若雨。多有蚊虻。後雨減",
    "T21n1300_002:0407b13": "少。此日生者。性多弊惡。好睡短壽。月在七",
    "T21n1300_002:0407b14": "星。宜植雜穀。立倉和怨。種芸造犁。祭祀尊",
    "T21n1300_002:0407b15": "靈。其日有雨。秋必成實。若有生者。愛親好",
    "T21n1300_002:0407b16": "欲。長命多食。鬪戰必勝。不宜凶事。月在張",
    "T21n1300_002:0407b17": "宿。宜造瓔珞。著新淨衣。種植果木。造立市",
    "T21n1300_002:0407b18": "肆。宜為善事。葺宅雇人。此日生者。少髮端",
    "T21n1300_002:0407b19": "正。其日有雨。秋多成實。月在翼日。一切事",
    "T21n1300_002:0407b20": "吉。是日生者。端嚴殊特。聰慧強識。亡失還",
    "T21n1300_002:0407b21": "得。其日有雨。秋稼成熟。月在軫宿。一切皆",
    "T21n1300_002:0407b22": "吉。宜調象馬。授官造池。不利竊盜。其日有",
    "T21n1300_002:0407b23": "雨。必當流溢。生者勇健。盜而多智。長壽少",
    "T21n1300_002:0407b24": "病。月在角宿。宜當裁衣造於瓔珞。閱軍布陣。",
    "T21n1300_002:0407b25": "撿藏倉庫。服藥器。習船乘。作妓樂。營素",
    "T21n1300_002:0407b26": "畫。其日有雨。必不周遍。此日生者。聰明多",
    "T21n1300_002:0407b27": "智。善能瞻相。恒好田獵。性多輕躁。壽命長",
    "T21n1300_002:0407b28": "久。情好貪欲。月在亢宿。宜調象馬。造於樂",
    "T21n1300_002:0407b29": "器。婚娉嫁娶。不宜出外追逐怨惡。其日有雨",
    "T21n1300_002:0407c01": "後必多風。此日生者。聰明多疾。性剛武勇。",
    "T21n1300_002:0407c02": "月在氐日。宜為種植果及稻麻。造舍洗浴。",
    "T21n1300_002:0407c03": "不宜植豆。其日若雨。於後少水。此日生者。端",
    "T21n1300_002:0407c04": "正多智。少於繼嗣。躁性貪味。喜樂善人。月在",
    "T21n1300_002:0407c05": "房宿日。宜出財物。亡者易獲。其日生者。多",
    "T21n1300_002:0407c06": "贍親戚。樂行福業。此日有雨。必當瀑漲。月",
    "T21n1300_002:0407c07": "在心宿。宜登天位。建立城邑。官事通易。亡者",
    "T21n1300_002:0407c08": "難獲。其日生者。必為長子。多智長壽。通達經",
    "T21n1300_002:0407c09": "論。調伏象馬。宜立宰守。被傷者死。不宜凶",
    "T21n1300_002:0407c10": "事。其日雨吉。月在尾宿。宜種果菜。責斂祭",
    "T21n1300_002:0407c11": "祀。療治眾病。身服瓔珞。餘者皆凶。宜造酒",
    "T21n1300_002:0407c12": "蘖。其日生者。多有繼嗣。豐財長壽。所失難",
    "T21n1300_002:0407c13": "得。其日雨善。月在箕宿。宜治河渠。種植花",
    "T21n1300_002:0407c14": "果。建立園圃。宜出家人。自餘皆凶。所失難",
    "T21n1300_002:0407c15": "獲。在日生者。長壽端正。孝順慈仁。月在斗",
    "T21n1300_002:0407c16": "宿。不宜忿諍。不服新衣。收斂祭祀。其日生",
    "T21n1300_002:0407c17": "者。孝敬寡言。博練眾典。失者易得。其日雨",
    "T21n1300_002:0407c18": "善。月在牛宿。如斗星說。月在女宿。宜誦經",
    "T21n1300_002:0407c19": "籍。立臣祭祀。閱軍出師。是日生者。少疾多",
    "T21n1300_002:0407c20": "智。聰明孝順。其日雨吉。所失悉獲。月在虛宿。",
    "T21n1300_002:0407c21": "眾事皆善。此日生者。聰慧多識。饒財柔善。所",
    "T21n1300_002:0407c22": "失難得。其日有雨。於後少水。月在危宿。宜應",
    "T21n1300_002:0407c23": "進藥。祭祀神祇。出財市易宜種麻麥。不應遣",
    "T21n1300_002:0407c24": "使置位植藥。所失易得。其日生者。性多躁急。",
    "T21n1300_002:0407c25": "月在室宿。宜為凶事。傷失難得其日所生",
    "T21n1300_002:0407c26": "豪貴和睦。其性暴急。此日雨吉月在壁宿。不",
    "T21n1300_002:0407c27": "宜南行餘事不吉。其日生者。尊貴長壽。名稱",
    "T21n1300_002:0407c28": "高遠。此日有雨。所亡滋多月在奎宿。宜出金",
    "T21n1300_002:0407c29": "銀穀麥財物立倉造酒不宜營橋。造蘗治路。",
    "T21n1300_002:0408a01": "和合香藥著新淨衣。其日生者。出家修福。憐",
    "T21n1300_002:0408a02": "愍眾生。拯救窮乏。和協親族其日宜雨所失",
    "T21n1300_002:0408a03": "還得宜造馬厩。月在婁宿。宜造溫室。置立馬",
    "T21n1300_002:0408a04": "厩。調伏車馬。出入財賄。宜植禾稼。當進妙",
    "T21n1300_002:0408a05": "藥療治眾病。其日生者聰明端正。終獲榮寵。",
    "T21n1300_002:0408a06": "少病剛武。其日宜雨。所失易得。月在胃宿。宜",
    "T21n1300_002:0408a07": "造凶事。班位雇人。不宜嫁娶。其日生者。強取",
    "T21n1300_002:0408a08": "財貨。多偽少實。無量雜惡。貪欲諂曲。皆集其",
    "T21n1300_002:0408a09": "身。所失難得。病難除愈。不宜出遊。乃至降",
    "T21n1300_002:0408a10": "雨。宜祭神祇。大婆羅門。吾今更說。地動之相",
    "T21n1300_002:0408a11": "汝應善聽。凡地動者。必多兵起。其一地動。三",
    "T21n1300_002:0408a12": "大亦然。三月地動。不過一旬當有兵起四月",
    "T21n1300_002:0408a13": "地動者。亦如上說。五月地動二十五日便有",
    "T21n1300_002:0408a14": "兵起。六月地動七十五日便有兵起。七月地",
    "T21n1300_002:0408a15": "動。不過百日。便有兵起。八月地動。至六十",
    "T21n1300_002:0408a16": "日。便有兵起。九月地動。至九十日。便有兵",
    "T21n1300_002:0408a17": "起。十月地動五十五日便有兵起。十一月地",
    "T21n1300_002:0408a18": "動。不過百日。便有兵起。臘月動者。如上所",
    "T21n1300_002:0408a19": "說。正月地動。至九十日。便有兵起。二月地",
    "T21n1300_002:0408a20": "動。至三十日便有兵起。一歲之中。月月地動。",
    "T21n1300_002:0408a21": "地動之處城邑空曠。逃走他國。或依曠野。經",
    "T21n1300_002:0408a22": "十五年。而還其家。我今復說月在眾宿地動",
    "T21n1300_002:0408a23": "之相。月在昴宿。而地動者。火勢熾盛。焚燒城",
    "T21n1300_002:0408a24": "邑。金銀工作。悉皆衰滅。生者盡死。月在畢",
    "T21n1300_002:0408a25": "宿。而地動者。懷孕婦人。胎多夭殤諸果凋",
    "T21n1300_002:0408a26": "落。飢饉疾疫兵刀相害。死者甚眾及諸國",
    "T21n1300_002:0408a27": "王。亦當衰損。月在嘴宿。若有地動。藥木不",
    "T21n1300_002:0408a28": "茂。隱山學士。懃祭之人。皆當死滅。月在參",
    "T21n1300_002:0408a29": "宿。有地動者。草木萎死苗稼毀落。行人小王。",
    "T21n1300_002:0408b01": "盜賊等死月在井宿。而有地動。依山住者工",
    "T21n1300_002:0408b02": "作之人。皆悉凋弊。月在鬼宿。而地動者。商",
    "T21n1300_002:0408b03": "主軍師。遠行估客。近山諸王皆當亡滅。多",
    "T21n1300_002:0408b04": "於災雹。傷害苗稼月在柳宿。而地動者。龍蛇",
    "T21n1300_002:0408b05": "蟄蟲飛鳥走獸。和合毒者。當被傷害。月在",
    "T21n1300_002:0408b06": "七星。有地動者諸王有災。祭祀斷絕豪姓大",
    "T21n1300_002:0408b07": "智作樂者衰。月在張宿。而地動者。四時調和。",
    "T21n1300_002:0408b08": "稅奪人物。修戒者衰。月在翼宿。而地動者。諸",
    "T21n1300_002:0408b09": "商價人。依山住者。并大臣衰。月在軫宿。而",
    "T21n1300_002:0408b10": "地動者。凡師醫人。軍主善算。如斯之等。皆當",
    "T21n1300_002:0408b11": "殘毀。月在角宿而地動者如軫所說。月在亢",
    "T21n1300_002:0408b12": "宿。而地動者。諸有盜賊。樂人屠者。行客象",
    "T21n1300_002:0408b13": "馬。依山住人。皆當衰滅。月在氐宿而有地動。",
    "T21n1300_002:0408b14": "山崩木落惡風暴起。雹傷禾稼。月在房宿。而",
    "T21n1300_002:0408b15": "地動者。盜賊多死。諂媚人衰。父違子逆。不相",
    "T21n1300_002:0408b16": "隨順。月在心宿。而地動者。大王有災烏鳥走",
    "T21n1300_002:0408b17": "獸。勇健者衰月在尾宿。而地動者。二足四足。",
    "T21n1300_002:0408b18": "在山穴者。皆當衰殄。其年荒儉。乳者乾枯。山",
    "T21n1300_002:0408b19": "石崩倒月在箕宿而有地動在水諸獸。豪姓",
    "T21n1300_002:0408b20": "大富。有智慧者。悉皆衰滅。月在斗宿。而地動",
    "T21n1300_002:0408b21": "者。銅鐵鉛錫。造作之者。及諸貧賤。皆當衰",
    "T21n1300_002:0408b22": "盡。村營移徙。月在女宿。而地動者。王人誦人。",
    "T21n1300_002:0408b23": "小國王等。皆當衰滅。月在虛宿。而地動者。聚",
    "T21n1300_002:0408b24": "落分散。富人射人。長者等衰。月在危宿。而",
    "T21n1300_002:0408b25": "地動者。象馬諸畜。多有疫死。乘御人衰。月在",
    "T21n1300_002:0408b26": "室宿。而地動者。畜養猪豕。屠殺雜類。依恃山",
    "T21n1300_002:0408b27": "河凶惡人衰。月在壁宿。而地動者。修福之人。",
    "T21n1300_002:0408b28": "及依水者。皆悉衰滅。月在奎宿。而地動者。刀",
    "T21n1300_002:0408b29": "兵大起。損害國土。客強主弱。月在婁宿。而地",
    "T21n1300_002:0408c01": "動者。兄弟相害。胎者夭殤。三災流行。大惡雲",
    "T21n1300_002:0408c02": "集。月在胃宿。而地動者。盜賊多死。果木不",
    "T21n1300_002:0408c03": "成。餘如前說。三大之相。今當分別。地動之",
    "T21n1300_002:0408c04": "後。於七日中。若有赤雲。日月無光。流星飛",
    "T21n1300_002:0408c05": "行。是名火動。非是災怪。於七日後。若有大",
    "T21n1300_002:0408c06": "雨。宜多種植。其年豐實。無有災惡。若地動",
    "T21n1300_002:0408c07": "後。七日之中。雲東西行。形似魚鼈。其色正",
    "T21n1300_002:0408c08": "黑隱蔽日月。是名水動。其年多水。宜植高田。",
    "T21n1300_002:0408c09": "其餘災異。如星所說。若七日後。有大風起。日",
    "T21n1300_002:0408c10": "月光赤。是名風動。其年兵興。不宜出師。火甚",
    "T21n1300_002:0408c11": "熾盛。焚燒傷害。卯時地動。害諸國王。象馬車",
    "T21n1300_002:0408c12": "乘。午時動者。害諸大臣。未時動者。害眾雜",
    "T21n1300_002:0408c13": "畜及種田者。酉時動者。害諸盜賊及諸僕使。",
    "T21n1300_002:0408c14": "子時動者。害貧賤者及與婦人。月初旬動。害",
    "T21n1300_002:0408c15": "於商人。中旬動者。害豪勝人及童幼者。下旬",
    "T21n1300_002:0408c16": "地動。為災尠少。",
    "T21n1300_002:0408c17": "7 明時分別品摩登伽經明時分別品第七",
    "T21n1300_002:0408c18": "大婆羅門。我今更說晝夜分數長短時節。汝",
    "T21n1300_002:0408c19": "當善聽。冬十一月。其日最短。晝夜分別。有三",
    "T21n1300_002:0408c20": "十分。晝十二分。夜十八分。五月夏至日。晝十",
    "T21n1300_002:0408c21": "八分。夜十二分。八月二月。晝夜停等。自從五",
    "T21n1300_002:0408c22": "月。日退夜進。至十一月。夜退日進。至於五",
    "T21n1300_002:0408c23": "月。日夜進退。亦一分進。亦一分退。月朔起",
    "T21n1300_002:0408c24": "於初月一日。其月起於二月一日。節氣起春。",
    "T21n1300_002:0408c25": "我當復說剎那分數。婦人紡綖。得長一尋。",
    "T21n1300_002:0408c26": "是則名為剎那時也。六十剎那。名一羅婆。三",
    "T21n1300_002:0408c27": "十羅婆。名為一時。此一時者。日一分也。凡三",
    "T21n1300_002:0408c28": "十分。為一日夜。此三十分。各有名字。日初出",
    "T21n1300_002:0408c29": "分。名曰四月。二月一日日初出時。人影長",
    "T21n1300_002:0409a01": "於九十六尋。第二影長六十尋。第三名富影。",
    "T21n1300_002:0409a02": "長十二尋。第四名屋影。長六尋。五名大富",
    "T21n1300_002:0409a03": "影。長五尋。六名三圍影。長四尋。七名對面",
    "T21n1300_002:0409a04": "影。長三尋。第八名共。於日正中。影共人等。",
    "T21n1300_002:0409a05": "第九名尺影。長三尋。第十名勢影。長四尋。十",
    "T21n1300_002:0409a06": "一名勝影。長五尋。十二大堅影。長六尋。十",
    "T21n1300_002:0409a07": "三婆修影。十二尋。十四端正影。六十尋。十",
    "T21n1300_002:0409a08": "五凶惡影。九十六尋。此是一日十五分名。",
    "T21n1300_002:0409a09": "日沒名惡。二名星現。三名快攝。四名安隱。",
    "T21n1300_002:0409a10": "五名無邊。第六名忽。七名羅剎。第八名眠。",
    "T21n1300_002:0409a11": "第九名梵。第十名地提。十一鳥鳴。十二名",
    "T21n1300_002:0409a12": "才。十三名火。十四影足。十五近聚。此",
    "T21n1300_002:0409a13": "是晝夜三十分名。是三十分名一晝夜。三十",
    "T21n1300_002:0409a14": "晝夜。名為一月。此十二月。名為一歲也。",
    "T21n1300_002:0409a15": "大婆羅門。今復說漏刻之法。如人瞬頃。名",
    "T21n1300_002:0409a16": "一羅婆。此四羅婆。名一迦啅。四十迦啅。名",
    "T21n1300_002:0409a17": "一迦羅。三十迦羅。則名一刻。如是二刻。名為",
    "T21n1300_002:0409a18": "一分。一刻用水盈滿五升。圓筩四寸。以承瓶",
    "T21n1300_002:0409a19": "下。黃金六銖。以為此筩。漏水五升。是名一",
    "T21n1300_002:0409a20": "刻。如是時法。我已分別。今說里數由旬之法。",
    "T21n1300_002:0409a21": "七微塵名一細。七細名一塵。七塵為一兔毛。",
    "T21n1300_002:0409a22": "七兔毛名一羊毛。七羊毛名一牛毛。七牛毛。",
    "T21n1300_002:0409a23": "名曰一蟣。七蟣名一虱。七虱名一麥。七麥名",
    "T21n1300_002:0409a24": "一指。十二指名毘多悉提。二毘多悉提名一",
    "T21n1300_002:0409a25": "肘。四肘名一弓。千弓名一聲。四聲名一由旬。",
    "T21n1300_002:0409a26": "我今復說斤兩輕重。十二麥名一大豆。十六",
    "T21n1300_002:0409a27": "大豆。名修跋那。重十二銖。二十四銖。名為",
    "T21n1300_002:0409a28": "一兩。十六兩。名為一斤。二兩名一婆羅。二",
    "T21n1300_002:0409a29": "婆羅名一撮。二撮名一掬。六掬名鉢悉他。二",
    "T21n1300_002:0409b01": "十四婆羅。名摩伽陀鉢悉他。如是廣說斤兩",
    "T21n1300_002:0409b02": "數法。大婆羅門。我今復說月在眾宿病者輕",
    "T21n1300_002:0409b03": "重。宜應善聽。月在昴宿。有得病者。酪飯祭",
    "T21n1300_002:0409b04": "火。四日乃愈。月在畢宿。其得病者。以香祭",
    "T21n1300_002:0409b05": "火。五日後愈。月在嘴宿。有得病者。豆糜祭",
    "T21n1300_002:0409b06": "月。八日方愈。月在參宿。有得病者。當以乳",
    "T21n1300_002:0409b07": "糜祭四道神。十日得愈。月在井宿。其得病者。",
    "T21n1300_002:0409b08": "香花祭日。八日得愈。月在鬼宿。有得病者。花",
    "T21n1300_002:0409b09": "祭歲星。五日除愈。月在柳宿。得病多死。不宜",
    "T21n1300_002:0409b10": "療治。月在七星。病者至困。以胡麻糜。祭其先",
    "T21n1300_002:0409b11": "人。八日乃愈。月在張宿。其得病者。香花祭",
    "T21n1300_002:0409b12": "神。七日乃愈。月在翼宿。至惡難差。月在軫",
    "T21n1300_002:0409b13": "宿。其得病者。香花祭神。五日除愈。月在角",
    "T21n1300_002:0409b14": "宿。其得病者。豆糜祭神。八日得愈。月在亢",
    "T21n1300_002:0409b15": "宿。其得病者。極惡難治。二十五日。乃可得",
    "T21n1300_002:0409b16": "愈。宜花祭神。月在氐宿。有病者重。經十九",
    "T21n1300_002:0409b17": "日。乃可除愈。宜花祭神。月在房宿。其有病",
    "T21n1300_002:0409b18": "者。經十五日。以酥祭神乃可得愈。月在心",
    "T21n1300_002:0409b19": "宿。有得病者。經十二日。極重難治。宜以香",
    "T21n1300_002:0409b20": "花祭天帝釋。乃可得愈。月在尾宿。其得病者",
    "T21n1300_002:0409b21": "經三十日。胡麻祭神。乃可除差。月在箕宿。病",
    "T21n1300_002:0409b22": "經八日。應以麻糜祭於水神。月在斗宿。病經",
    "T21n1300_002:0409b23": "七日。宜以乳糜用祭諸神。月在女宿。病至難",
    "T21n1300_002:0409b24": "治。經十二日。花祭山神。乃可除愈。月在虛",
    "T21n1300_002:0409b25": "宿。經十三日。宜以酥糜香花祭神。月在危",
    "T21n1300_002:0409b26": "宿。病十三日。宜酥乳糜用祭水神。月在室宿。",
    "T21n1300_002:0409b27": "病者難治。月在壁宿。病經七日。花祭竈神。然",
    "T21n1300_002:0409b28": "後可愈。月在奎宿。病者必經二十八日。宜以",
    "T21n1300_002:0409b29": "香花祭於神祇。月在婁宿。病者必經二十五",
    "T21n1300_002:0409c01": "日。麥粥祭神。後可除愈。月在胃宿。病者難",
    "T21n1300_002:0409c02": "治。是則名為月在眾宿病輕重相。大婆羅門。",
    "T21n1300_002:0409c03": "我今復說月在諸宿被囚執者解脫遲速。月",
    "T21n1300_002:0409c04": "在昴宿被囚執者三日必免。畢宿亦然。嘴星",
    "T21n1300_002:0409c05": "被執。二十一日。然後得免。參十五日。井宿七",
    "T21n1300_002:0409c06": "日。鬼宿三日。柳三十日。七星十六日。張宿",
    "T21n1300_002:0409c07": "十日。翼宿七日。軫宿五日。角宿七日。亢宿",
    "T21n1300_002:0409c08": "十日。氐二十六日。房十九日。心十八日。尾三",
    "T21n1300_002:0409c09": "十六日。箕十四日。斗牛女虛危室壁奎宿。",
    "T21n1300_002:0409c10": "皆十四日。而後得免。婁宿三日。胃宿被執。難",
    "T21n1300_002:0409c11": "可得免。是則名為月在眾宿繫閉遲速。",
    "T21n1300_002:0409c12": "我今復說黑子之相。婦人項上。有黶紫色。",
    "T21n1300_002:0409c13": "夫必為王。其色若黑。乳間有報。夫為將軍。眉",
    "T21n1300_002:0409c14": "間有黑。報黶在頸。經歷五夫。衣食不乏。頰",
    "T21n1300_002:0409c15": "上有黑。報黶在背。孤寡歷年。夫難可得。耳上",
    "T21n1300_002:0409c16": "黑者。報黶在腰。強記博識。上脣有黑。報黶在",
    "T21n1300_002:0409c17": "手。為人欺誑。下脣有黑。報黶在下。性多婬",
    "T21n1300_002:0409c18": "泆。不乏飲食。頤上黑者。在下有報。自然餚饍",
    "T21n1300_002:0409c19": "無所乏少。大婆羅門。我今復說月會諸宿。六",
    "T21n1300_002:0409c20": "月中旬。月在女宿。未在七星。其一月中。晝十",
    "T21n1300_002:0409c21": "七分。夜十三分。爾時當樹十二寸表。量日中",
    "T21n1300_002:0409c22": "影。長於五寸。七月中旬。月在室宿。未在於",
    "T21n1300_002:0409c23": "翼。晝十六分。夜十四分。影長八寸。八月中",
    "T21n1300_002:0409c24": "旬。月在婁宿。未在於亢。影十三寸。晝夜各",
    "T21n1300_002:0409c25": "分。為十五分。九月中旬。月在昴宿。未在於",
    "T21n1300_002:0409c26": "房。影十五寸。晝十四分。夜十六分。十月中",
    "T21n1300_002:0409c27": "旬。月在嘴宿。未在於箕。影十八寸。晝十三",
    "T21n1300_002:0409c28": "分。夜十七分。十一月中旬。月在鬼宿。未在",
    "T21n1300_002:0409c29": "於女。中影則有二十一寸。晝十二分。夜十八",
    "T21n1300_002:0410a01": "分。臘月中旬。月在七星。未在於危。影十八",
    "T21n1300_002:0410a02": "寸。晝十三分。夜十七分。正月中旬。月在翼",
    "T21n1300_002:0410a03": "宿。未在於奎。影十五寸。晝十四分。夜十六",
    "T21n1300_002:0410a04": "分。二月中旬。月在角宿。未在於胃。影十三",
    "T21n1300_002:0410a05": "寸。晝夜十五。為三十分。三月中旬。月在氐",
    "T21n1300_002:0410a06": "宿。未在於畢。中影十寸。晝十六分。夜十四",
    "T21n1300_002:0410a07": "分。四月中旬。月在心宿。未在於參。中影七",
    "T21n1300_002:0410a08": "寸。晝十七分。夜十三分。五月中旬。月在箕",
    "T21n1300_002:0410a09": "宿。未在於鬼。中影四寸。晝十八分。夜十二",
    "T21n1300_002:0410a10": "分。如是等。名月會宿法。我今更說出閏之要。",
    "T21n1300_002:0410a11": "於十九年。凡有七閏。五年再閏。其日五月至",
    "T21n1300_002:0410a12": "於十月盡。皆南行。夜增一分。日減一分。從",
    "T21n1300_002:0410a13": "十一月。至盡四月。皆俱北行。晝加一分。夜減",
    "T21n1300_002:0410a14": "一分。月形增損。由日遠近。日月熒惑辰星歲",
    "T21n1300_002:0410a15": "星太白鎮星。是為七曜。其歲星者。於十二歲。",
    "T21n1300_002:0410a16": "始一周天。其鎮星者。二十八歲。乃一周天。太",
    "T21n1300_002:0410a17": "白歲半始一周天。熒惑二歲始一周天。辰星",
    "T21n1300_002:0410a18": "一歲。乃一周天。凡歲三百六十五日。日一周",
    "T21n1300_002:0410a19": "天。月三十日。乃一周天。此是七曜周天數",
    "T21n1300_002:0410a20": "法。我今更說二十八宿所主之者。昴主帝王。",
    "T21n1300_002:0410a21": "畢主天下。嘴主曠野并及大臣。參井亦然。柳",
    "T21n1300_002:0410a22": "主龍蛇依山住者。七星主於種甘蔗人。張主",
    "T21n1300_002:0410a23": "盜賊。翼主坐人。軫星主於城內居士。角主飛",
    "T21n1300_002:0410a24": "鳥。亢主出家修福之者。氐主水人及與蟲獸。",
    "T21n1300_002:0410a25": "房主商價及以御人。心星所主。如昂嘴說。尾",
    "T21n1300_002:0410a26": "主行人。箕主乘騎。斗如上說。牛主南方赤衣",
    "T21n1300_002:0410a27": "盜賊。及戲笑者。虛主中土。危主醫筮合塗",
    "T21n1300_002:0410a28": "香者。壁星惟主能作樂者。奎主乘船。婁當市",
    "T21n1300_002:0410a29": "馬。胃主耕種。如是分別星紀所屬。是時蓮",
    "T21n1300_002:0410b01": "華實聞是語已。讚摩登伽。善者仁者。所言",
    "T21n1300_002:0410b02": "誠諦。今以吾女用妻卿子。不須財物。可為婚",
    "T21n1300_002:0410b03": "姻。諸婆羅門聞是語已。咸生瞋恚。而作是言。",
    "T21n1300_002:0410b04": "云何以女與此下賤。時蓮華實告弟子言法",
    "T21n1300_002:0410b05": "無二相。悉皆同等。汝今勿生憍慢之心。語帝",
    "T21n1300_002:0410b06": "勝伽。汝可受水當與卿女。時摩登伽成婚姻",
    "T21n1300_002:0410b07": "已。歡喜而去。諸比丘。時摩登伽我身是也。",
    "T21n1300_002:0410b08": "蓮華實者舍利弗是。師子耳者阿難是也。爾",
    "T21n1300_002:0410b09": "時女者今性比丘尼是。以於往昔日。曾為夫",
    "T21n1300_002:0410b10": "妻。愛心未息。今故隨逐。說是經時。六十比",
    "T21n1300_002:0410b11": "丘遠塵離垢。得阿羅漢。諸婆羅門得法眼淨。",
    "T21n1300_002:0410b12": "佛說是經已。波斯匿王及四部眾。歡喜奉行。",
    "T21n1300_002:0410b13": "摩登伽經卷下",
    "T21n1300_002:0410b14": "此卷第三紙第二十行。月離女星之上丹",
    "T21n1300_002:0410b15": "藏有注云。脫牛宿。挍曰下此注者曾未知",
    "T21n1300_002:0410b16": "西域唯用二十七宿。凡言脫者。言其容有",
    "T21n1300_002:0410b17": "而無。彼本不用經無理然。何云脫耶。如孰",
    "T21n1300_002:0410b18": "函文殊師利宿曜經中。凡有七段。重明宿",
    "T21n1300_002:0410b19": "曜。段段唯有二十七宿而無牛宿。景風注",
    "T21n1300_002:0410b20": "云。唐用二十八宿。西國除牛宿以其天主",
    "T21n1300_002:0410b21": "事之。斯其證也。"
}