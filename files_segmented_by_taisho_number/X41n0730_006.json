{
    "X41n0730_006:0409c13": "曇無德部四分律刪補隨機羯磨卷第六",
    "X41n0730_006:0409c15": "唐京兆崇義寺沙門　道宣　撰集",
    "X41n0730_006:0409c16": "金陵華山後學比丘　讀體　續釋",
    "X41n0730_006:0409c17": "●諸戒受法篇第三之三",
    "X41n0730_006:0409c18": "○請依止師法",
    "X41n0730_006:0409c19": "時有比丘。和尚命終。若休道。若決意出界外。以無",
    "X41n0730_006:0409c20": "人教授故。種種破戒。作非威儀。佛言。聽有阿闍黎。",
    "X41n0730_006:0409c21": "當共相奉敬瞻視。如和尚法。",
    "X41n0730_006:0409c22": "釋　此法出受戒揵度。若新受具者。應恒依和尚。",
    "X41n0730_006:0409c23": "順其教授。學持毗尼。由和尚命終永別。乃至決意。",
    "X41n0730_006:0409c24": "出界不還。既失依止。故有諸過。佛聽有阿闍黎當",
    "X41n0730_006:0410a01": "依止。阿闍黎看弟子如子想。弟子看阿闍黎如父",
    "X41n0730_006:0410a02": "想。當共相奉敬瞻視。便得正法久住。增益廣大。故",
    "X41n0730_006:0410a03": "云如和尚法也。",
    "X41n0730_006:0410a04": "彼求依止者。當具修威儀。如是請云。",
    "X41n0730_006:0410a05": "大德一心念。我(某甲)今求大德為依止。願大德。與我",
    "X41n0730_006:0410a06": "作依止。我依大德住(三說已)(彼受請已。應報言)。可爾與汝依止。",
    "X41n0730_006:0410a07": "汝莫放逸。",
    "X41n0730_006:0410a08": "弟子當為執作二事。不得辭憚。請經問義。有所解。",
    "X41n0730_006:0410a09": "至滿五歲。得離依止。若無所知。誦戒不利。盡形依",
    "X41n0730_006:0410a10": "止。",
    "X41n0730_006:0410a11": "釋　此明侍師之行自學之益。以定期限也。律云。",
    "X41n0730_006:0410a12": "朝中日暮。當為師執二事勞苦。不得辭憚。一修理",
    "X41n0730_006:0410a13": "房舍。二為補浣衣服。師如法所教事。盡當奉行。若",
    "X41n0730_006:0410a14": "遣往方面周旋。不得辭勞假託因緣住。若辭勞者",
    "X41n0730_006:0410a15": "如法治。准根本百一羯磨中。佛言。五法成就。五夏",
    "X41n0730_006:0410a16": "已滿。得離依止。人間遊歷。五法者(前四同後師德)。第五於",
    "X41n0730_006:0410a17": "別解脫經。善知通塞。及能誦持。優波離尊者問世",
    "X41n0730_006:0410a18": "尊云。若滿四夏。五法成就。有滿五夏。未聞五法。得",
    "X41n0730_006:0410a19": "離依止不。佛言不得。以五歲滿。成就五法。為定量",
    "X41n0730_006:0410a20": "故。又問苾芻善明三藏。證會三明。已除三垢。纔三",
    "X41n0730_006:0410a21": "夏亦須依止師不。佛言。不由未得已得。未證已",
    "X41n0730_006:0410a22": "證。未悟已悟。得離依止。然由順所制事。要滿五夏",
    "X41n0730_006:0410a23": "五法成就。得離依止。若生年八十。滿六十夏。於別",
    "X41n0730_006:0410a24": "解脫經。未曾讀誦。不了其義。亦須依止老者。如無",
    "X41n0730_006:0410b01": "老者。小者亦得。唯除禮拜。餘悉應作。此人名老小",
    "X41n0730_006:0410b02": "苾芻也。",
    "X41n0730_006:0410b03": "阿闍黎須具五德。知犯。知不犯。知輕。知重。滿十歲",
    "X41n0730_006:0410b04": "方得攝他。若無此德。不依無過。和尚之德類此。",
    "X41n0730_006:0410b05": "釋　此取和尚之德。以類畜依止者。如前乞度人",
    "X41n0730_006:0410b06": "法中所明。其阿闍黎亦須乞畜眾法。如和尚法不",
    "X41n0730_006:0410b07": "異也。必須有法有衣食。五德實具。方得攝濟弟子。",
    "X41n0730_006:0410b08": "若五德有缺。二事不具者。不依止無過。若師德具。",
    "X41n0730_006:0410b09": "請依止已。不得離宿。若離得罪。又准百一羯磨云。",
    "X41n0730_006:0410b10": "不作歇心。更求依止。得停五夜。有部雜事云。若依",
    "X41n0730_006:0410b11": "止師有心顧戀。門人無顧戀心。若門人有顧戀心。",
    "X41n0730_006:0410b12": "依止師無心顧戀。若二俱有顧戀心。皆不失依止。",
    "X41n0730_006:0410b13": "若二俱捨。名失依止。此一對首羯磨為法故作。",
    "X41n0730_006:0410b14": "是屬私也。",
    "X41n0730_006:0410b15": "非　一人非。德事不具。受請攝人等。二法非。乞",
    "X41n0730_006:0410b16": "請並與。言詞不明等。三事非。聖前作法。威儀不",
    "X41n0730_006:0410b17": "修等。後四非者。准知。",
    "X41n0730_006:0410b18": "○與外道住法",
    "X41n0730_006:0410b19": "續　此准白二羯磨綱目。今依受戒揵度續法。律",
    "X41n0730_006:0410b20": "云。有一外道。善能論義。求僧出家。受具戒已。由信",
    "X41n0730_006:0410b21": "不決。仍入外道。諸比丘以此因緣白佛。佛言。聽與",
    "X41n0730_006:0410b22": "外道眾僧中四月共住。白二羯磨。以驗其信也。根",
    "X41n0730_006:0410b23": "本百一云。請一苾芻。作鄔波馱耶。於四月內。著鄔",
    "X41n0730_006:0410b24": "波馱耶衣。食僧常食。應問障法。若遍淨者應可攝",
    "X41n0730_006:0410c01": "受。律云。先剃髮已。著袈裟。脫革屣。右膝著地。合掌",
    "X41n0730_006:0410c02": "作是言。",
    "X41n0730_006:0410c03": "大德僧聽。我(某甲)外道歸依佛。歸依法。歸依僧。我於",
    "X41n0730_006:0410c04": "世尊所。求出家為道。世尊即是我如來至真等正覺",
    "X41n0730_006:0410c05": "(如是三說)。",
    "X41n0730_006:0410c06": "我(某甲)外道歸依佛法僧已。從如來出家學道。如來",
    "X41n0730_006:0410c07": "即是我至真等正覺(如是三說)。",
    "X41n0730_006:0410c08": "○次教受戒",
    "X41n0730_006:0410c09": "釋　此受十戒同沙彌所持無異。故不重出。然中",
    "X41n0730_006:0410c10": "不同者。沙彌受十戒。唯於二師前受。此在眾中。以",
    "X41n0730_006:0410c11": "僧為證盟。故稱大德僧聽也。",
    "X41n0730_006:0410c12": "佛言。彼外道受十戒已。應先至眾僧中。偏露右肩。",
    "X41n0730_006:0410c13": "脫革屣。禮僧足已。右膝著地。合掌教作如是說。",
    "X41n0730_006:0410c14": "釋　前受三歸十戒。雖云僧為證者。然僧未曾普",
    "X41n0730_006:0410c15": "集。非秉僧法故。此乃白二羯磨。正行僧事。理當鳴",
    "X41n0730_006:0410c16": "槌。集界內僧。彼和尚阿闍黎應將外道至僧中。先",
    "X41n0730_006:0410c17": "教具修威儀。禮僧足已。令跪合掌。作如是說。",
    "X41n0730_006:0410c18": "大德僧聽。我(某甲)外道。從眾僧乞四月共住。願僧慈",
    "X41n0730_006:0410c19": "愍故。與我四月共住。",
    "X41n0730_006:0410c20": "如是三說已。安彼外道。著眼見耳不聞處。眾中應",
    "X41n0730_006:0410c21": "差堪能羯磨者。如上作白。",
    "X41n0730_006:0410c22": "釋　此乃不現前羯磨也。羯磨者作前方便答云。",
    "X41n0730_006:0410c23": "與外道四月共住羯磨。如上作白云。",
    "X41n0730_006:0410c24": "大德僧聽。彼(某甲)外道。今從眾僧。乞四月共住。若僧",
    "X41n0730_006:0411a01": "時到僧忍聽。與彼(某甲)外道。四月共住。白如是。",
    "X41n0730_006:0411a02": "大德僧聽。彼(某甲)外道。從眾僧乞四月共住。僧今與",
    "X41n0730_006:0411a03": "彼四月共住。誰諸長老。忍僧與彼四月共住者。默然。",
    "X41n0730_006:0411a04": "誰不忍者說。眾僧已忍與彼外道四月共住竟。僧忍",
    "X41n0730_006:0411a05": "默然故。是事如是持。",
    "X41n0730_006:0411a06": "佛言。彼外道行共住竟。令諸比丘心喜悅。然後當",
    "X41n0730_006:0411a07": "於眾僧中。受具足戒。白四羯磨。若彼外道。心故執",
    "X41n0730_006:0411a08": "外道白衣法。不親近比丘。親外道。不隨順比丘。誦",
    "X41n0730_006:0411a09": "習異論。若聞人說外道不好事。毀訾外道師教。便",
    "X41n0730_006:0411a10": "起瞋恚。聞說佛法僧非法事。便踊躍歡喜。若有異",
    "X41n0730_006:0411a11": "外道。及外道師來。讚歎外道事好。便歡喜踊躍。若",
    "X41n0730_006:0411a12": "如是者。不令諸比丘喜悅。若反上者。是謂外道共",
    "X41n0730_006:0411a13": "住。和調心意。令諸比丘喜悅也。",
    "X41n0730_006:0411a14": "釋　此羯磨共住驗心為人故作。是屬私也。",
    "X41n0730_006:0411a15": "非　一人非。受戒無僧。不安離聞等。二法非。詞",
    "X41n0730_006:0411a16": "隱外道。乞秉不明等。餘非如常。",
    "X41n0730_006:0411a17": "○尼眾授戒法",
    "X41n0730_006:0411a18": "善見云。尼者女也。摩者母也。重尼故稱之。智度論",
    "X41n0730_006:0411a19": "云。尼得無量律儀故。應次比丘後。佛以儀式不便",
    "X41n0730_006:0411a20": "故。在沙彌後。",
    "X41n0730_006:0411a21": "釋　西執通稱婦女為尼摩。今略去摩。以重女故。",
    "X41n0730_006:0411a22": "但稱尼也。而引智論者。令知序戒也。若就戒之多",
    "X41n0730_006:0411a23": "寡序位分者。則比丘前無初基。而尼亦闕進步。所",
    "X41n0730_006:0411a24": "以為便二部儀式故。制尼在沙彌之後。若尼圓具。",
    "X41n0730_006:0411b01": "亦從本部。小眾為始也。論云。尼得無量律儀者。據",
    "X41n0730_006:0411b02": "本論文。尼受戒法。略則五百。廣則八萬。僧則略有",
    "X41n0730_006:0411b03": "二百五十。廣亦同尼律儀。(文)律中僧列二百五十",
    "X41n0730_006:0411b04": "戒。戒本具之。尼云五百。此疑今決。然以兩列定數。",
    "X41n0730_006:0411b05": "略指為言。故諸部通截。不必定數。論其戒體。唯一",
    "X41n0730_006:0411b06": "無作。約境明相。乃量塵沙。比丘僧且指二百五十。",
    "X41n0730_006:0411b07": "以為持犯蹊徑。尼有三百四十八戒。可得指此而",
    "X41n0730_006:0411b08": "為所防。但淨身心。莫究五百。",
    "X41n0730_006:0411b09": "愛道經云。女人但惑色畜眾。知須臾事。故制依大",
    "X41n0730_006:0411b10": "僧也。",
    "X41n0730_006:0411b11": "釋　按彼經中。阿難白佛言。佛所說比丘尼法律。",
    "X41n0730_006:0411b12": "亦自備足。莫不得度者。恐佛泥洹後。當復有女沙",
    "X41n0730_006:0411b13": "門者。便可比丘尼作師不。佛言。長老。比丘尼戒法",
    "X41n0730_006:0411b14": "具足可爾。雖爾當由比丘僧。若眾可得爾。一比丘",
    "X41n0730_006:0411b15": "不肯。不得作沙門也。所以者何。女人多欲態。但欲",
    "X41n0730_006:0411b16": "惑色。益畜弟子。亦不欲學問。但知須臾之事。是故",
    "X41n0730_006:0411b17": "當須比丘也。(文)如經所說。葢為女人智淺多欲。情",
    "X41n0730_006:0411b18": "易被色惑。唯喜姿容。增益徒眾。不察根器。堪學問",
    "X41n0730_006:0411b19": "不。既無遠慮法門。但知俄頃之事。故制受具。當依",
    "X41n0730_006:0411b20": "大僧稱量問難羯磨應成可品。",
    "X41n0730_006:0411b21": "○授沙彌尼戒法",
    "X41n0730_006:0411b22": "其畜眾羯磨剃髮法出家法。具如上僧中。唯加尼",
    "X41n0730_006:0411b23": "字為異。",
    "X41n0730_006:0411b24": "○授式叉摩那尼法",
    "X41n0730_006:0411c01": "律本。諸尼輙度人。出家受戒。以不知戒相故。造作",
    "X41n0730_006:0411c02": "非法。佛言。應與戒羯磨。十誦中。輙度妊身女人過",
    "X41n0730_006:0411c03": "起。佛言。與二歲羯磨。可知有無。然六法淨心。二歲",
    "X41n0730_006:0411c04": "淨身。",
    "X41n0730_006:0411c05": "釋　梵語式叉摩那尼。此飜學法女。僧祇律云。式",
    "X41n0730_006:0411c06": "叉摩那。在大尼下沙彌尼上坐。",
    "X41n0730_006:0411c07": "○乞學戒言",
    "X41n0730_006:0411c08": "佛。言聽十歲曾嫁(義在後釋)。及十八童女。欲二歲學戒",
    "X41n0730_006:0411c09": "者。當詣僧中。偏露右肩。脫革屣。禮尼僧足。兩膝著",
    "X41n0730_006:0411c10": "地。合掌教作乞言云。",
    "X41n0730_006:0411c11": "大姊僧聽。我(某甲)沙彌尼。今從僧乞二歲學戒。(某甲)",
    "X41n0730_006:0411c12": "尼為和尚。願僧與我二歲學戒。慈愍故。",
    "X41n0730_006:0411c13": "三乞已。沙彌尼應往離聞處。著見處立。",
    "X41n0730_006:0411c14": "釋　姊者。女兄也。而云大姊。是律語尊稱。猶言大",
    "X41n0730_006:0411c15": "德也。若乞學戒時。應先集僧已。後方教乞。乞已令",
    "X41n0730_006:0411c16": "沙彌尼。離聞立見處。合掌遙瞻。此是不現前羯磨",
    "X41n0730_006:0411c17": "也。",
    "X41n0730_006:0411c18": "○與學戒法",
    "X41n0730_006:0411c19": "彼尼眾中羯磨者應言。",
    "X41n0730_006:0411c20": "釋　准常式。先作前方便答云。與學戒羯磨。羯磨",
    "X41n0730_006:0411c21": "者應言。",
    "X41n0730_006:0411c22": "大姊僧聽。彼(某甲)沙彌尼。今從僧乞二歲學戒。(某甲)",
    "X41n0730_006:0411c23": "尼為和尚。若僧時到僧忍聽。與(某甲)沙彌尼二歲學",
    "X41n0730_006:0411c24": "戒。(某甲)尼為和尚。白如是。",
    "X41n0730_006:0412a01": "大姊僧聽。彼(某甲)沙彌尼。從僧乞二歲學戒。(某甲)尼",
    "X41n0730_006:0412a02": "為和尚。僧今與(某甲)沙彌尼二歲學戒。(某甲)尼為和",
    "X41n0730_006:0412a03": "尚。誰諸大姊。忍僧與彼(某甲)沙彌尼二歲學戒。(某甲)",
    "X41n0730_006:0412a04": "尼為和尚者默然。誰不忍者說。是初羯磨(第二第三亦如是說)。",
    "X41n0730_006:0412a05": "僧已忍與(某甲)沙彌尼二歲學戒。(某甲)尼為和尚竟。",
    "X41n0730_006:0412a06": "僧忍默然故。是事如是持。",
    "X41n0730_006:0412a07": "○次說戒相法",
    "X41n0730_006:0412a08": "佛言。應喚入眾。與說六法名字。",
    "X41n0730_006:0412a09": "釋　加儀者。彼聞喚已。至僧中如常作禮。長跪合",
    "X41n0730_006:0412a10": "掌尼和尚云。",
    "X41n0730_006:0412a11": "(某甲)諦聽。如來無所著等正覺。說六法。不得犯不淨",
    "X41n0730_006:0412a12": "行行婬欲法。若式叉摩那行婬欲法。非式叉摩那。非",
    "X41n0730_006:0412a13": "釋種女。若與染汙心男子身相觸。缺戒。應更與戒。是",
    "X41n0730_006:0412a14": "中盡形壽不得犯。能持不。(〔答〕)能持。",
    "X41n0730_006:0412a15": "不得偷盜。乃至草葉。若式叉摩那取人五錢。若過五",
    "X41n0730_006:0412a16": "錢。若自取。教人取。若自斫。教人斫。若燒。若埋。若壞色。",
    "X41n0730_006:0412a17": "非式叉摩那。非釋種女。若取減五缺。錢戒。應更與戒。",
    "X41n0730_006:0412a18": "是中盡形壽不得犯。能持不。(〔答〕)能持。",
    "X41n0730_006:0412a19": "不得故斷眾生命。乃至蟻子。若式叉摩那故自手斷",
    "X41n0730_006:0412a20": "人命。持刀與人教死。讚死。若與非藥。若墮胎。若厭禱",
    "X41n0730_006:0412a21": "呪術。自作。教人作者。非式叉摩那。非釋種女。若斷畜",
    "X41n0730_006:0412a22": "生命不能變化者命。缺戒。應更與戒。是中盡形壽不",
    "X41n0730_006:0412a23": "得犯。能持不。(〔答〕)能持。",
    "X41n0730_006:0412a24": "不得妄語。乃至戲笑。若式叉摩那不真實。非己有。自",
    "X41n0730_006:0412b01": "稱得上人法。得禪。得解脫三昧正受。得須陀洹果斯",
    "X41n0730_006:0412b02": "陀含果阿那含果阿羅漢果。天來龍來鬼神來供養",
    "X41n0730_006:0412b03": "我。此非式叉摩那。非釋種女。若於眾中。故作妄語。缺",
    "X41n0730_006:0412b04": "戒。應更與戒。是中盡形壽不得犯。能持不。(〔答〕)能持。",
    "X41n0730_006:0412b05": "不得非時食。若式叉摩那非時食。缺戒。應更與戒。是",
    "X41n0730_006:0412b06": "中盡形壽不得犯。能持不。(〔答〕)能持。",
    "X41n0730_006:0412b07": "不得飲酒。若式叉摩那飲酒缺戒。應更與戒。是中盡",
    "X41n0730_006:0412b08": "形壽不得犯。能持不。(〔答〕)能持。",
    "X41n0730_006:0412b09": "佛言。式叉尼一切大尼戒應學。除自手取食授食",
    "X41n0730_006:0412b10": "與他。此學法女具學三法。一學根本。即四重是。二",
    "X41n0730_006:0412b11": "學六法。謂染心相觸。盜減五錢。斷畜生命。小妄語。",
    "X41n0730_006:0412b12": "非時食。飲酒也。三學行法。謂大尼諸戒及威儀並",
    "X41n0730_006:0412b13": "制學之。若犯根本戒法者應滅擯。若缺學法者更",
    "X41n0730_006:0412b14": "與二年羯磨。若違行法。直犯佛教。即須懺悔。不壞",
    "X41n0730_006:0412b15": "本所學六法。",
    "X41n0730_006:0412b16": "釋　而云犯佛教者。謂犯越毗尼罪。乃重突吉羅",
    "X41n0730_006:0412b17": "也。此一羯磨為人故作。是屬私也。六犯更與。未",
    "X41n0730_006:0412b18": "受先學。有異諸受故。",
    "X41n0730_006:0412b19": "非　一人非。童嫁減年。眾不和集等。二法非。宣",
    "X41n0730_006:0412b20": "授不明。缺示三學等。餘非准前。",
    "X41n0730_006:0412b21": "○授比丘尼戒",
    "X41n0730_006:0412b22": "佛言。有八敬比丘尼。善來比丘尼。破結使比丘尼。",
    "X41n0730_006:0412b23": "羯磨受中有遣信比丘尼。十歲曾嫁比丘尼。十八",
    "X41n0730_006:0412b24": "童女。二歲學戒。二十眾比丘尼。邊方義立十眾比",
    "X41n0730_006:0412c01": "丘尼。前二唯局佛世。後五通於像末。",
    "X41n0730_006:0412c02": "釋　八敬比丘尼者。律云。佛在迦毗羅國。時摩訶",
    "X41n0730_006:0412c03": "波闍波提(此飜大愛道)與五百釋種女。俱詣佛所禮足。",
    "X41n0730_006:0412c04": "求度出家。佛止不聽。異時佛在舍衛祇園。時大愛",
    "X41n0730_006:0412c05": "道聞知。與五百釋種女共自剃髮。被袈裟。在祇桓",
    "X41n0730_006:0412c06": "門外立。步涉脚破。塵土坌身。悲乞流淚。阿難見已。",
    "X41n0730_006:0412c07": "問其所由。啟白世尊。佛告阿難。且止。莫欲令女人",
    "X41n0730_006:0412c08": "於佛法中出家受大戒。若出家受大戒。則令佛法",
    "X41n0730_006:0412c09": "不久。譬如有長者家男少女多。則知其家衰微。又",
    "X41n0730_006:0412c10": "如好稻田。而被霜雹。即時破壞。阿難復白佛言。摩",
    "X41n0730_006:0412c11": "訶波闍波提於佛有大恩德。佛母命過。乳養世尊",
    "X41n0730_006:0412c12": "長大。佛言。如是如是。我亦於彼有大恩。若有人因",
    "X41n0730_006:0412c13": "他得知佛法僧。因他得歸三寶。受持五戒。知苦集",
    "X41n0730_006:0412c14": "滅道。於此四諦。無有狐疑。若得須陀洹果。斷諸惡",
    "X41n0730_006:0412c15": "趣。得決定入正道。如是種種恩。一一非四事可能",
    "X41n0730_006:0412c16": "報。我出世令摩訶波闍波提知三寶。歸佛法僧。乃",
    "X41n0730_006:0412c17": "至決定得入正道亦如是。阿難復白世尊。若女人",
    "X41n0730_006:0412c18": "於佛法中。出家受大戒。歸須陀洹果。乃至阿羅漢",
    "X41n0730_006:0412c19": "果者。願佛聽出家受大戒。阿難如是三請已。佛告",
    "X41n0730_006:0412c20": "阿難。今為女人。制八敬法。盡形壽不可違。若能行",
    "X41n0730_006:0412c21": "者。即是受戒。何等為八。一雖百歲比丘尼。見初受",
    "X41n0730_006:0412c22": "戒比丘。應起迎逆禮拜。與敷淨座請令坐。第二比",
    "X41n0730_006:0412c23": "丘尼不應罵詈比丘呵責。不應誹謗言破戒破見",
    "X41n0730_006:0412c24": "破威儀。第三比丘尼不應為比丘作舉。作憶念。作",
    "X41n0730_006:0413a01": "自言。不應遮他覓罪。遮說戒。遮自恣。比丘尼不應",
    "X41n0730_006:0413a02": "呵比丘。比丘應呵比丘尼。第四式叉摩那學戒已",
    "X41n0730_006:0413a03": "從比丘僧。乞受大戒。第五比丘尼犯僧殘罪。應在",
    "X41n0730_006:0413a04": "二部僧中。半月行摩那埵。第六比丘尼半月從僧",
    "X41n0730_006:0413a05": "乞教授。第七比丘尼不應在無比丘處夏安居。第",
    "X41n0730_006:0413a06": "八比丘尼僧安居竟。應比丘僧中求三事。自恣見",
    "X41n0730_006:0413a07": "聞疑。如是八法。一一應尊重恭敬讚歎。盡形壽不",
    "X41n0730_006:0413a08": "可違。阿難依教傳宣。大愛道等一一頂受奉行。尼",
    "X41n0730_006:0413a09": "部自斯建立。故云八敬比丘尼也。阿難於佛成道",
    "X41n0730_006:0413a10": "十二年後。大目犍連方勸化出家。今阿難請佛度",
    "X41n0730_006:0413a11": "尼。在出家二年間矣。善來比丘尼及破結使比",
    "X41n0730_006:0413a12": "丘尼。此二同比丘授中。唯異尼也。羯磨受中有",
    "X41n0730_006:0413a13": "遣信比丘尼者。按薩婆多論云。佛遣阿難。與大愛",
    "X41n0730_006:0413a14": "道。八敬受具戒已。於十四年後。制白四受具。故云",
    "X41n0730_006:0413a15": "羯磨受中。律云。時有舍夷拘黎諸比丘尼。將欲受",
    "X41n0730_006:0413a16": "大戒者。詣僧伽藍。道路遇賊毀犯。比丘尼語諸比",
    "X41n0730_006:0413a17": "丘。諸比丘白佛。佛聽遣使受具。此法准律續後。",
    "X41n0730_006:0413a18": "十歲曾嫁比丘尼十八童女二歲學戒者。下正授",
    "X41n0730_006:0413a19": "法是。二十眾比丘尼者。中國尼受具戒。二部僧",
    "X41n0730_006:0413a20": "各十人。少一不得。授者治罪。下文二部羯磨自顯。",
    "X41n0730_006:0413a21": "邊方義立十眾比丘尼者。邊國五人受具。緣起",
    "X41n0730_006:0413a22": "比丘故開。尼居邊國。開聽亦爾。二部各減其半故",
    "X41n0730_006:0413a23": "云邊方義立十眾比丘尼也。",
    "X41n0730_006:0413a24": "○乞畜眾法",
    "X41n0730_006:0413b01": "佛言。尼滿十二歲。欲度人者。應具修威儀。禮諸尼",
    "X41n0730_006:0413b02": "僧足。如大僧法。三乞已。文同故不出。其度沙彌尼",
    "X41n0730_006:0413b03": "式叉尼大戒尼。並須別乞。以年年度弟子犯罪故。",
    "X41n0730_006:0413b04": "或捨畜眾法等故。",
    "X41n0730_006:0413b05": "釋　准尼戒相。於一百七十八單墮法中。自一百",
    "X41n0730_006:0413b06": "二十一度小年童女受具。乃至一百三十三乞授",
    "X41n0730_006:0413b07": "具。愚癡不聽謗。共十二戒。皆緣非法授具所制。故",
    "X41n0730_006:0413b08": "云以年年度弟子犯罪故。或捨畜眾等法故。是故",
    "X41n0730_006:0413b09": "比丘尼若欲度沙彌尼式叉尼大戒尼。並須別別",
    "X41n0730_006:0413b10": "乞法可也。",
    "X41n0730_006:0413b11": "○與畜眾法",
    "X41n0730_006:0413b12": "佛言。尼僧當觀此人堪能教授。二歲學戒。二事攝",
    "X41n0730_006:0413b13": "取者。當與羯磨。文亦如上。若不堪教授攝取者。羯",
    "X41n0730_006:0413b14": "磨非法也。",
    "X41n0730_006:0413b15": "○正授戒前具八緣。一明請和尚。",
    "X41n0730_006:0413b16": "佛言。若十歲曾嫁。二歲學戒。年滿十二。若十八童",
    "X41n0730_006:0413b17": "女。二歲學戒。年滿二十者。應與受戒。具修威儀。教",
    "X41n0730_006:0413b18": "言。",
    "X41n0730_006:0413b19": "釋　十歲曾嫁者。本律云。小年曾嫁年十歲。二歲",
    "X41n0730_006:0413b20": "學戒。年滿十二。應與受具足戒。薩婆多論云。男聽",
    "X41n0730_006:0413b21": "年二十。因不耐寒苦十事。尼十二得者。為夫家所",
    "X41n0730_006:0413b22": "使。任忍眾苦。加厭本事也。按一切有部百一云。若",
    "X41n0730_006:0413b23": "是曾嫁女。生年十二應與六法。二年令學。若問障",
    "X41n0730_006:0413b24": "遮時云。汝年滿十四未也。若是童女諸部皆以十",
    "X41n0730_006:0413c01": "八歲為限。今附百一。以便應機無疑。例前十誦僧",
    "X41n0730_006:0413c02": "祇。令受戒尼。先詣尼僧中。教使次第一一頭面禮",
    "X41n0730_006:0413c03": "僧足。然後請之。當偏袒右肩。脫革屣。兩膝著地。合",
    "X41n0730_006:0413c04": "掌教如是請言。",
    "X41n0730_006:0413c05": "大姊一心念。我(某甲)求阿姨為和尚。願阿姨為我作",
    "X41n0730_006:0413c06": "和尚。我依阿姨故。得受大戒。慈愍故。",
    "X41n0730_006:0413c07": "三請已。答言可爾。乃至請二闍黎七證戒人亦爾",
    "X41n0730_006:0413c08": "也。",
    "X41n0730_006:0413c09": "釋　阿者謂大也。姨者母之姊妹也。此乃尼部中",
    "X41n0730_006:0413c10": "最尊之稱。",
    "X41n0730_006:0413c11": "△二佛言。當安受戒人。離聞著見處立。",
    "X41n0730_006:0413c12": "釋　有部百一云。安已。教一心合掌。向眾虔誠而",
    "X41n0730_006:0413c13": "立。意令渴仰。不起餘覺也。",
    "X41n0730_006:0413c14": "△三差教師法",
    "X41n0730_006:0413c15": "是中戒師應問言。誰能與(某甲)作教授師。有者答",
    "X41n0730_006:0413c16": "言。我(某甲)能。應作白差如是言也。",
    "X41n0730_006:0413c17": "釋　此中作前方便答等。一一准前。受比丘戒法",
    "X41n0730_006:0413c18": "無異。",
    "X41n0730_006:0413c19": "大姊僧聽。彼(某甲)從和尚尼(某甲)求受大戒。若僧時",
    "X41n0730_006:0413c20": "到僧忍聽。(某甲)為教授師白如是。",
    "X41n0730_006:0413c21": "△四教師出眾問法",
    "X41n0730_006:0413c22": "當起禮尼僧足已。往受戒者所。語言。",
    "X41n0730_006:0413c23": "妹此是安陀會。此鬱多羅僧。此僧伽黎。此僧祇支。此",
    "X41n0730_006:0413c24": "覆肩衣。此鉢多羅。此衣鉢。是汝有不。(答言)是。",
    "X41n0730_006:0414a01": "釋　百一中尼五衣者。第四厥蘇洛迦。即尼之下",
    "X41n0730_006:0414a02": "裙長四肘寬二肘。兩頭縫合入中。抬上過臍後掩",
    "X41n0730_006:0414a03": "繫以腰絛。第五僧脚[止*奇](譯為掩腋襯衣)。長五肘寬二肘。用",
    "X41n0730_006:0414a04": "掩肩腋。佛制恐汙三衣。先用通覆兩肩。然後於上",
    "X41n0730_006:0414a05": "披法服。繞頸令急級[巾*勾]。紐於肩頭。其衣拘與衫[巾*勾]",
    "X41n0730_006:0414a06": "相似。衣總覆身。元不露膊。雙手不出。斂在胸前。同",
    "X41n0730_006:0414a07": "阿育王像。乃至敬禮三寶。及受食之儀。曾不許露",
    "X41n0730_006:0414a08": "出胸膊肩。在寺時法皆如是。僧亦同此。然受食禮",
    "X41n0730_006:0414a09": "敬之時。僧便露膊。五天皆然。本律以僧祇支謂裙。",
    "X41n0730_006:0414a10": "更名覆肩衣。此方儀失雖久。然制法著用宜應知",
    "X41n0730_006:0414a11": "之。",
    "X41n0730_006:0414a12": "妹聽。今是真誠時。實語時。我今問汝。實當言實。不實",
    "X41n0730_006:0414a13": "當言不實。汝不犯邊罪不。(〔答〕)無(〔若答無者應語言〕)汝應不",
    "X41n0730_006:0414a14": "識此罪名。謂曾受五戒八戒十戒犯四重已。及受大",
    "X41n0730_006:0414a15": "戒犯八重。已還俗訖。今重來者。名邊罪人。汝不有耶",
    "X41n0730_006:0414a16": "(應答云)不犯。",
    "X41n0730_006:0414a17": "下難遮。並准上問。以彼此不解者。非問答故。",
    "X41n0730_006:0414a18": "汝犯淨行比丘不。(答)無。汝非賊心受戒不。(答)非",
    "X41n0730_006:0414a19": "汝不破內外道不。(答)無。汝非黃門不。(答)非(女黃門五種。謂",
    "X41n0730_006:0414a20": "螺筋鼓角脉也)。汝非弑父不。(答)無。汝非弑母不。(答)無",
    "X41n0730_006:0414a21": "汝非弑阿羅漢不。(答)無。汝非破和合僧不。(答)無",
    "X41n0730_006:0414a22": "汝非惡心出佛身血不。(答)無。汝非非人不。(答)非",
    "X41n0730_006:0414a23": "汝非畜生不。(答)非。汝非二根不。(答)非。汝字何等",
    "X41n0730_006:0414a24": "(答某甲)。和尚字誰。(答)上(某)下(某)。年歲滿不。(答)滿。",
    "X41n0730_006:0414b01": "衣鉢具不。(答)具。父母夫主聽不。(答)聽(隨當時有者言之。不",
    "X41n0730_006:0414b02": "得兩牒。若無言無)。汝不負債不。(答)無。汝非婢不。(答)非",
    "X41n0730_006:0414b03": "汝是女人不。(答)是。女人有如是諸病。癲癰疽白癩",
    "X41n0730_006:0414b04": "乾痟顛狂二形二道合道小。常漏大小便。涕唾常流",
    "X41n0730_006:0414b05": "出。汝有如此病不。(答)無(並答言無者。又應告言)。如我向問汝事",
    "X41n0730_006:0414b06": "僧中亦當如是問。如汝向者答我。眾僧中亦當如是",
    "X41n0730_006:0414b07": "答。",
    "X41n0730_006:0414b08": "△五喚入眾法",
    "X41n0730_006:0414b09": "佛言。彼教授師問已。來至眾中。舒手相及處立已。",
    "X41n0730_006:0414b10": "應作白召言。",
    "X41n0730_006:0414b11": "大姊僧聽。彼(某甲)從和尚尼(某甲)求受大戒。若僧時",
    "X41n0730_006:0414b12": "到僧忍聽。我已教授竟。聽使來。白如是。",
    "X41n0730_006:0414b13": "即遙語言。汝來。來已為捉衣鉢。令入僧中也。",
    "X41n0730_006:0414b14": "△六明乞戒法",
    "X41n0730_006:0414b15": "當禮僧足。在戒師前。兩膝著地合掌。教師教乞言。",
    "X41n0730_006:0414b16": "大姊僧聽。我(某甲)從和尚尼(某甲)求受大戒。我(某甲)",
    "X41n0730_006:0414b17": "今從眾僧。乞受大戒。和尚尼(某甲)。願僧濟度我。慈愍",
    "X41n0730_006:0414b18": "故(如是三乞)。",
    "X41n0730_006:0414b19": "△七戒師白和尚法",
    "X41n0730_006:0414b20": "彼戒師應白言。",
    "X41n0730_006:0414b21": "大姊僧聽。此(某甲)從和尚尼(某甲)求受大戒。此(某甲)",
    "X41n0730_006:0414b22": "今從眾僧。乞受大戒。和尚尼(某甲)。若僧時到僧忍聽。",
    "X41n0730_006:0414b23": "我問諸難事。白如是。",
    "X41n0730_006:0414b24": "△八對眾問法",
    "X41n0730_006:0414c01": "彼戒師應問言。",
    "X41n0730_006:0414c02": "汝諦聽。今是真誠時。我今問汝。有當言有。無當言無。",
    "X41n0730_006:0414c03": "汝不犯邊罪耶。(答)無。汝不犯比丘耶。(答)無。汝非",
    "X41n0730_006:0414c04": "賊心受戒耶。(答)非。汝非破內外道耶。(答)無。汝非",
    "X41n0730_006:0414c05": "黃門耶。(答)非。汝不弑父耶。(答)無。汝不弑母耶。(答)",
    "X41n0730_006:0414c06": "無。汝不弑阿羅漢耶。(答)無。汝不破和合僧耶。(答)",
    "X41n0730_006:0414c07": "無。汝不惡心出佛身血耶。(答)無。汝非非人耶。(答)",
    "X41n0730_006:0414c08": "非。汝非畜生耶。(答)非。汝非二形耶。(答)非。汝字",
    "X41n0730_006:0414c09": "何等。(答某甲)。和尚字誰。(答)上(某)下(某)。年歲滿不",
    "X41n0730_006:0414c10": "(答)。滿。衣鉢具不。(答)具。父母夫主聽汝不。(答)聽",
    "X41n0730_006:0414c11": "汝不負人債不。(答)無。汝非婢不。(答)非。汝是女人",
    "X41n0730_006:0414c12": "不。(答)是。女人有如是諸病。癩癰疽白癩乾痟顛狂。",
    "X41n0730_006:0414c13": "二形二道合道小。常漏大小便。涕唾常流出。汝有如",
    "X41n0730_006:0414c14": "是病不。(答)無。",
    "X41n0730_006:0414c15": "○正授本法羯磨文",
    "X41n0730_006:0414c16": "彼和尚當隨機示導。令發增上心。便具本法已。戒",
    "X41n0730_006:0414c17": "師應白言。",
    "X41n0730_006:0414c18": "大姊僧聽。此(某甲)從和尚尼(某甲)求受大戒。此(某甲)",
    "X41n0730_006:0414c19": "今從眾僧。乞受大戒。和尚尼(某甲某甲)自說清淨。無",
    "X41n0730_006:0414c20": "諸難事。年歲已滿。衣鉢具足。若僧到時僧忍聽。今與",
    "X41n0730_006:0414c21": "(某甲)受大戒。和尚尼(某甲)。白如是。",
    "X41n0730_006:0414c22": "釋　此間如前大僧受具中。准僧祇律。作白及羯",
    "X41n0730_006:0414c23": "磨皆問答成就不。",
    "X41n0730_006:0414c24": "大姊僧聽。此(某甲)從和尚尼(某甲)求受大戒。此(某甲)",
    "X41n0730_006:0415a01": "今從眾僧乞受大戒。和尚尼(某甲某甲)自說清淨。無",
    "X41n0730_006:0415a02": "諸難事。年歲已滿。衣鉢具足。僧今為(某甲)受大戒。和",
    "X41n0730_006:0415a03": "尚尼(某甲)誰諸大姊。忍僧今為(某甲)受大戒。和尚尼",
    "X41n0730_006:0415a04": "(某甲)者默然。誰不忍者說。是初羯磨(第二第三亦如是說)。僧已",
    "X41n0730_006:0415a05": "忍。與(某甲)受大戒竟。和尚尼(某甲)。僧忍默然故。是事",
    "X41n0730_006:0415a06": "如是持。",
    "X41n0730_006:0415a07": "○本法尼往大僧中受戒法",
    "X41n0730_006:0415a08": "五分律云。彼和尚阿闍黎復集十比丘尼僧。往比",
    "X41n0730_006:0415a09": "丘僧中。在羯磨師前小遠。兩膝著地。乞受戒等。義",
    "X41n0730_006:0415a10": "准尼僧。自結大界。護別眾過等。",
    "X41n0730_006:0415a11": "釋　本律云。彼受戒者與比丘尼僧。俱至比丘僧",
    "X41n0730_006:0415a12": "中。五分律云。復集十比丘尼僧。往比丘僧中。宣祖",
    "X41n0730_006:0415a13": "研義。謂此准尼僧。自結大界。護別眾過等。本律云。",
    "X41n0730_006:0415a14": "俱至比丘僧中者。謂盡界內尼僧同往。此則眾多",
    "X41n0730_006:0415a15": "不應時機。恐譯筆之誤俱也。故引五分。為便事法。",
    "X41n0730_006:0415a16": "今加儀以明復集。然理無默往。若作本法竟。或當",
    "X41n0730_006:0415a17": "日或次朝鳴槌集界內尼僧。彼和尚尼應通白云。",
    "X41n0730_006:0415a18": "世尊為我等。制八敬法。第四云。式叉摩那學戒已。",
    "X41n0730_006:0415a19": "從比丘僧。乞受大戒。當尊重恭敬。盡形壽不可違。",
    "X41n0730_006:0415a20": "今有某甲十歲曾嫁二歲學戒年滿十二(或年十二曾嫁",
    "X41n0730_006:0415a21": "二歲學戒。年滿十四　或十八童女。二歲學戒。年滿二十)。遵律問難。羯磨本部",
    "X41n0730_006:0415a22": "作法受竟。我等作法。十比丘尼將彼受具者。同至",
    "X41n0730_006:0415a23": "大僧中。乞受大戒。大姊僧和合忍不。眾尼僧應齊",
    "X41n0730_006:0415a24": "答言可爾。如是復集通白而往。故云義准尼僧自",
    "X41n0730_006:0415b01": "結大界護別眾過也。文云等者。謂非特此律制。一",
    "X41n0730_006:0415b02": "切僧法皆不得別眾故。此乃二十眾比丘尼受具",
    "X41n0730_006:0415b03": "戒法。若邊方雖開減半。其復集同往。准此無異。",
    "X41n0730_006:0415b04": "○請羯磨師法",
    "X41n0730_006:0415b05": "律無正文。准前具有。應教言(所具禮儀並同前受)。",
    "X41n0730_006:0415b06": "大德一心念。我(某甲)今請大德。為羯磨阿闍黎。願大",
    "X41n0730_006:0415b07": "德。為我作羯磨阿闍黎。我依大德故。得受大戒。慈愍",
    "X41n0730_006:0415b08": "故(三請已師應答言)。可爾。",
    "X41n0730_006:0415b09": "○乞受戒法",
    "X41n0730_006:0415b10": "佛言。彼受戒者禮僧足。兩膝著地。合掌教乞言。",
    "X41n0730_006:0415b11": "大德僧聽。我(某甲)從和尚尼(某甲)求受大戒。我(某甲)",
    "X41n0730_006:0415b12": "今從大僧乞受大戒。和尚尼(某甲)。願僧拔濟我。慈愍",
    "X41n0730_006:0415b13": "故。",
    "X41n0730_006:0415b14": "三說已。尼教授師當復本座。",
    "X41n0730_006:0415b15": "釋　當復本座者。理應加儀。尼眾統受戒者。到僧",
    "X41n0730_006:0415b16": "中已。比丘應鳴槌集眾僧如前。僧中禮足。乞請羯",
    "X41n0730_006:0415b17": "磨師畢。十眾大僧同十尼僧。至授戒所。禮敬畢。大",
    "X41n0730_006:0415b18": "僧上座。尼僧列座。尼教授師教乞戒已。當復本座。",
    "X41n0730_006:0415b19": "○戒師和尚問法",
    "X41n0730_006:0415b20": "此中戒師應索欲問答訖。應如是白言。",
    "X41n0730_006:0415b21": "大德僧聽。此(某甲)從和尚尼(某甲)求受大戒。此(某甲)",
    "X41n0730_006:0415b22": "今從大僧乞受大戒。和尚尼(某甲)。若僧時到僧忍聽。",
    "X41n0730_006:0415b23": "我問諸難事。白如是。",
    "X41n0730_006:0415b24": "○正問遮難法",
    "X41n0730_006:0415c01": "應安慰法如上已。便悟言。",
    "X41n0730_006:0415c02": "釋　安慰法如上者。准前五分律云。族姓女。汝莫",
    "X41n0730_006:0415c03": "恐怖。須臾間令汝得清淨大戒。成比丘尼入僧數",
    "X41n0730_006:0415c04": "也。",
    "X41n0730_006:0415c05": "汝諦聽。今是真誠時。我今問汝。有當言有。無當言無。",
    "X41n0730_006:0415c06": "汝不犯邊罪耶。(答)無。汝不犯比丘耶。(答)無。汝非",
    "X41n0730_006:0415c07": "賊心為道耶。(答)非。汝非壞二道耶。(答)非。汝非黃",
    "X41n0730_006:0415c08": "門耶。(答)非。汝非弑父耶。(答)無。汝非弑母耶。(答)無。",
    "X41n0730_006:0415c09": "汝非弑阿羅漢耶。(答)無。汝非破和合僧耶。(答)無。",
    "X41n0730_006:0415c10": "汝非惡心出佛身血耶。(答)無。汝非非人耶。(答)非。",
    "X41n0730_006:0415c11": "汝非畜生耶。(答)非。汝非二根耶。(答)非(並令識相分明顯答",
    "X41n0730_006:0415c12": "以不解故。無由得戒也)。汝字何等。(答某甲)。和尚字誰。(答)上",
    "X41n0730_006:0415c13": "(某)下(某)。年歲滿不。(答)滿。衣鉢具足不。(答)具。父",
    "X41n0730_006:0415c14": "母夫主聽汝不。(答)聽。汝不負人債不。(答)無。汝非",
    "X41n0730_006:0415c15": "婢不。(答)非。汝是女人不。(答)是。女人有如是諸病。",
    "X41n0730_006:0415c16": "癩癰疽白癩乾痟顛狂。二根二道合道小。大小便涕",
    "X41n0730_006:0415c17": "唾常出。汝無如是諸病不。(答)無。汝學戒未(即應答言)。已",
    "X41n0730_006:0415c18": "學戒(復應問言)。清淨不(復重答言)。清淨(復應問餘尼言)(某甲)。已學戒未",
    "X41n0730_006:0415c19": "(餘尼答言)。已學戒(重問言)。清淨未(餘尼答言)。清淨。",
    "X41n0730_006:0415c20": "○正授戒體法",
    "X41n0730_006:0415c21": "戒師應略說發戒方便。如大僧受戒中所說。以得",
    "X41n0730_006:0415c22": "戒在大僧。理須知正法。羯磨云。",
    "X41n0730_006:0415c23": "大德僧聽。此(某甲)從和尚尼(某甲)求受大戒。此(某甲)",
    "X41n0730_006:0415c24": "今從大僧。乞受大戒。和尚尼(某甲某甲)。所說清淨。無",
    "X41n0730_006:0416a01": "諸難事。年歲已滿。衣鉢具足已。學戒清淨。若僧時到",
    "X41n0730_006:0416a02": "僧忍聽。僧今為(某甲)受大戒和尚尼(某甲)。白如是。",
    "X41n0730_006:0416a03": "大德僧聽。此(某甲)從和尚尼(某甲)求受大戒。此(某甲)",
    "X41n0730_006:0416a04": "今從大僧。乞受大戒。和尚尼(某甲)。(某甲)所說清淨。無",
    "X41n0730_006:0416a05": "諸難事。年歲已滿。衣鉢具足。已學戒清淨。僧今為(某",
    "X41n0730_006:0416a06": "甲)受大戒。和尚尼(某甲)。誰諸長老。忍僧與(某甲)受大",
    "X41n0730_006:0416a07": "戒。和尚尼(某甲)者默然。誰不忍者說。是初羯磨(三說如上",
    "X41n0730_006:0416a08": "問成就已應言)。僧已忍為(某甲)受大戒竟。和尚尼(某甲)。僧忍",
    "X41n0730_006:0416a09": "默然故。是事如是持。",
    "X41n0730_006:0416a10": "受已亦如上為說。記春夏冬時節。示語言。",
    "X41n0730_006:0416a11": "釋　所以本法羯磨但作方便。未示語時節者。非",
    "X41n0730_006:0416a12": "正受具故。二部僧不滿二十眾故。",
    "X41n0730_006:0416a13": "○次受戒相",
    "X41n0730_006:0416a14": "族姓女聽。此是如來無所著等正覺。說八波羅夷法。",
    "X41n0730_006:0416a15": "犯者非比丘尼。非釋種女。",
    "X41n0730_006:0416a16": "釋　族姓女者。史記云。天子賜姓命氏。諸候命族。",
    "X41n0730_006:0416a17": "族者氏之別名也。今文云。族姓女謂大族大姓家",
    "X41n0730_006:0416a18": "之女。乃美稱之辭。",
    "X41n0730_006:0416a19": "不得作不淨行行婬欲法。若比丘尼意樂作不淨行。",
    "X41n0730_006:0416a20": "行婬欲法乃至共畜生。此非比丘尼。非釋種女。汝是",
    "X41n0730_006:0416a21": "中盡形壽不得犯。能持不。(〔答〕)能持。",
    "X41n0730_006:0416a22": "不得盜乃至草葉。若比丘尼偷人五錢。若過五錢。若",
    "X41n0730_006:0416a23": "自取教人取。若自斷教人斷。若自破教人破。若燒。若",
    "X41n0730_006:0416a24": "埋。若壞色。彼非比丘尼。非釋種女。汝是中盡形壽不",
    "X41n0730_006:0416b01": "得犯。能持不。(〔答〕)能持。",
    "X41n0730_006:0416b02": "不得故斷眾生命乃至蟻子。若比丘尼故自手斷人",
    "X41n0730_006:0416b03": "命。若持刀與人教死。讚死。若與非藥。若復墮人胎。厭",
    "X41n0730_006:0416b04": "禱呪詛殺。若自作教人作。彼非比丘尼。非釋種女。汝",
    "X41n0730_006:0416b05": "是中盡形壽不得犯。能持不。(〔答〕)能持。",
    "X41n0730_006:0416b06": "不得妄語乃至戲笑。若比丘尼非真實。非己有。自稱",
    "X41n0730_006:0416b07": "言我得上人法。我得禪。得解脫三昧正受。須陀洹果",
    "X41n0730_006:0416b08": "斯陀含果阿那含果阿羅漢果。天來。龍來。鬼神來。供",
    "X41n0730_006:0416b09": "養我。此非比丘尼。非釋種女。汝是中盡形壽不得犯。",
    "X41n0730_006:0416b10": "能持不。(〔答〕)能持。",
    "X41n0730_006:0416b11": "不得身相觸乃至共畜生。若比丘尼有染汙心。與染",
    "X41n0730_006:0416b12": "汙心男子身相觸。從腋以下膝以上。若捺若摩。若牽",
    "X41n0730_006:0416b13": "若推。若逆摩順摩。若舉若下。若捉若急捺。此非比丘",
    "X41n0730_006:0416b14": "尼。非釋種女。汝是中盡形壽不得犯。能持不。(〔答〕)能",
    "X41n0730_006:0416b15": "持。",
    "X41n0730_006:0416b16": "不得犯八事乃至共畜生。若比丘尼受染污心男子",
    "X41n0730_006:0416b17": "捉手捉衣。入屏處共立共語共行。身相近共期。犯此",
    "X41n0730_006:0416b18": "八事。彼非比丘尼。非釋種女。犯八事故。汝是中盡形",
    "X41n0730_006:0416b19": "壽不得犯。能持不。(〔答〕)能持。",
    "X41n0730_006:0416b20": "釋　律云。彼此有染污心捉手乃至共行。以為樂。",
    "X41n0730_006:0416b21": "以身相倚。一一偷蘭遮。於七事中。若不發露懺悔。",
    "X41n0730_006:0416b22": "罪未除。若犯第八事共期者。即犯波羅夷。不共住。",
    "X41n0730_006:0416b23": "不得覆藏他罪乃至突吉羅惡說。若比丘尼知他比",
    "X41n0730_006:0416b24": "丘尼犯波羅夷罪。若不自舉。不白僧。若眾多人後於",
    "X41n0730_006:0416c01": "異時。此比丘尼若罷道。若滅擯。若遮不共僧事。若入",
    "X41n0730_006:0416c02": "外道。後便作是說。我先知有如是如是事。彼非比丘",
    "X41n0730_006:0416c03": "尼。非釋種女。覆藏重罪故。汝是中盡形壽不得犯。能",
    "X41n0730_006:0416c04": "持不。(〔答〕)能持。",
    "X41n0730_006:0416c05": "不得隨舉比丘乃至守園人及沙彌。若比丘尼知比",
    "X41n0730_006:0416c06": "丘為僧所舉。如法如律如佛所教。不隨順。不懺悔。僧",
    "X41n0730_006:0416c07": "未與作共住而隨順。是比丘尼諫是比丘尼言。汝妹",
    "X41n0730_006:0416c08": "知不。今僧舉此比丘。如法如律如佛所教。不隨順。不",
    "X41n0730_006:0416c09": "懺悔。僧未與作共住。汝莫隨順。是比丘尼諫是比丘",
    "X41n0730_006:0416c10": "尼時堅持不捨。是比丘尼當三諫。捨此事故。乃至三",
    "X41n0730_006:0416c11": "諫捨者善。不捨者彼非比丘尼非釋種女。由隨舉故。",
    "X41n0730_006:0416c12": "汝是中盡形壽不得犯。能持不。(〔答〕)能持。",
    "X41n0730_006:0416c13": "五分律云。說八重已。總說四譬。應如是告言。",
    "X41n0730_006:0416c14": "族姓女聽。如來無所著。已說八波羅夷。又說四種譬",
    "X41n0730_006:0416c15": "喻。若犯八重。如斷人頭已不可復起。又如截多羅樹",
    "X41n0730_006:0416c16": "心不更生長。又如針鼻缺不堪復用。又如析大石分",
    "X41n0730_006:0416c17": "為二分不可還合。若比丘尼犯八重已。不得還成比",
    "X41n0730_006:0416c18": "丘尼行。汝是中盡形壽不得犯。能持不。(〔答〕)能持。",
    "X41n0730_006:0416c19": "○次說四依法(又應告言)",
    "X41n0730_006:0416c20": "族姓女聽。如來無所著等正覺。說四依法。比丘尼依",
    "X41n0730_006:0416c21": "此得出家。受大戒。成比丘尼法。",
    "X41n0730_006:0416c22": "依糞掃衣得出家。受大戒。成比丘尼法。汝是中盡形",
    "X41n0730_006:0416c23": "壽能持不。(〔答〕)能持。",
    "X41n0730_006:0416c24": "若得長利檀越施衣割壞衣得受。",
    "X41n0730_006:0417a01": "依乞食得出家。受大戒。成比丘尼法。汝是中盡形壽",
    "X41n0730_006:0417a02": "能持不。(〔答〕)能持。",
    "X41n0730_006:0417a03": "若得長利若僧差食。檀越送食。月八日食。十四日食。",
    "X41n0730_006:0417a04": "十五日食。若月初日食。若眾僧常食。若檀越請食應",
    "X41n0730_006:0417a05": "受。",
    "X41n0730_006:0417a06": "依樹下坐。得出家。受大戒。成比丘尼法。汝是中盡形",
    "X41n0730_006:0417a07": "壽能持不。(〔答〕)能持。",
    "X41n0730_006:0417a08": "若得長利別房尖頭屋小房石室兩房一戶得受。",
    "X41n0730_006:0417a09": "依腐爛藥。得出家。受大戒。成比丘尼法。汝是中盡形",
    "X41n0730_006:0417a10": "壽能持不。(〔答〕)能持。",
    "X41n0730_006:0417a11": "若得長利酥油生酥蜜石密應受。",
    "X41n0730_006:0417a12": "釋　律中因比丘尼獨住阿蘭。若有難事起。佛已",
    "X41n0730_006:0417a13": "遮不聽樹下坐。今仍依舊文。俾知四依也。此竝下",
    "X41n0730_006:0417a14": "文略釋。皆准前比丘受具中。",
    "X41n0730_006:0417a15": "汝已受大戒竟。白四羯磨如法成就。得處所。和尚如",
    "X41n0730_006:0417a16": "法。阿闍黎如法。二部僧具足滿。汝當善受教法。應勸",
    "X41n0730_006:0417a17": "化作福治塔。供養眾僧。若和尚阿闍黎。一切如法教",
    "X41n0730_006:0417a18": "授。不得違逆。應學問誦經勤求方便。於佛法中。得須",
    "X41n0730_006:0417a19": "陀洹果斯陀含果阿那含果阿羅漢果。汝始發心出",
    "X41n0730_006:0417a20": "家。功不唐捐。果報不絕。餘所未知。當問和尚阿闍黎。",
    "X41n0730_006:0417a21": "應令受戒人在前。餘尼在後而去也。",
    "X41n0730_006:0417a22": "釋　前授比丘戒緣文云。今解二種羯磨。具足五",
    "X41n0730_006:0417a23": "緣。方成此比丘尼。受大戒。乃第二種羯磨也。此",
    "X41n0730_006:0417a24": "中羯磨皆為人作所屬。是私並明非相。俱准大僧。",
    "X41n0730_006:0417b01": "受具無異。故不重出。第三諸戒受法篇竟。",
    "X41n0730_006:0417b03": "毗尼作持續釋卷六"
}