{
    "X67n1306_001:0447b05": "焭絕老人天奇直註天童覺和尚頌",
    "X67n1306_001:0447b06": "古上",
    "X67n1306_001:0447b08": "金臺慈仁沙門性福編集",
    "X67n1306_001:0447b09": "菩曇後學沙門淨深重梓",
    "X67n1306_001:0447b10": "世尊一日陞座(當央直示)。文殊白槌云(大用驚眾)。諦觀法王法。",
    "X67n1306_001:0447b11": "法王法如是(盡情註解)。世尊下座(見殊漏泄。不免拂迹)",
    "X67n1306_001:0447b12": "○(主意直示。旨明大用)總結(師資唱和)。",
    "X67n1306_001:0447b13": "一段真風見也麼(人人具足一段真風。世尊親呈。天童問你諸人。還見真風麼)。",
    "X67n1306_001:0447b14": "綿綿化母理機梭。織成古錦含春象(世尊放出春風和氣。文殊",
    "X67n1306_001:0447b15": "便乃葉綻花開。二人又如經緯交羅織成一錦。此言一人作頭一人作尾方得完全而已)。無奈",
    "X67n1306_001:0447b16": "東君漏泄何(文殊白槌世尊下座。只知拂迹不知漏泄。故曰無奈)。",
    "X67n1306_001:0447b17": "梁武帝問達磨大師。如何是聖諦第一義(撥却真俗直問中道。",
    "X67n1306_001:0447b18": "呈解驗主)。磨云廓然無聖(了無一法何安聖諦。一拈二截)。帝云對朕者誰",
    "X67n1306_001:0447b19": "(不領其旨。逐句返追)。磨云不識(當頭一截不容對待)。帝不契(權實不投)。渡江至",
    "X67n1306_001:0447b20": "魏○(主意拈情。旨明向上)總結(不遇知音)。",
    "X67n1306_001:0447b21": "廓然無聖。來機逕庭(言不相讓徑直而拈)。得非犯鼻而揮斤",
    "X67n1306_001:0447b22": "(聖諦如鼻端之存泥。廓然似揮斤之削泥)。失不回頭而墮甑(意不相契如甑之破。",
    "X67n1306_001:0447b23": "武帝復趕磨不回頭)。寥寥冷坐。少林默默。全提正令(非是冷坐無言。",
    "X67n1306_001:0447b24": "乃是全提正令)。秋清月轉。霜輪河淡。斗垂夜柄(秋清不犯今時。月轉",
    "X67n1306_001:0447c01": "不犯劫外。當央直示不存毫髮。故曰斗垂夜柄)。繩繩衣鉢付兒孫。從此人",
    "X67n1306_001:0447c02": "天成藥病(祖乃覿面相呈尚不領旨。于今只去口傳心受衣鉢相傳。豈不慙惶。天童非言",
    "X67n1306_001:0447c03": "武帝。痛戒後來)。",
    "X67n1306_001:0447c04": "東印土國王請二十七祖般若多羅齋。王問云何不",
    "X67n1306_001:0447c05": "看經(尊者當央直示王疑。默坐不念)。祖云貧道入息不居陰界(暗不坐正)。",
    "X67n1306_001:0447c06": "出息不涉眾緣(明不坐偏。此註上機當央直示)。常轉如是經百千萬",
    "X67n1306_001:0447c07": "意卷(出入無拘。正偏自在。不落有無。故曰常轉)",
    "X67n1306_001:0447c08": "○(主意當央直示。旨明句裏呈機)總結(明暗不落)。",
    "X67n1306_001:0447c09": "雲犀玩月燦含暉(不居陰界。暗中獨露)。木馬遊春駿不覉(不涉",
    "X67n1306_001:0447c10": "眾緣。明中絕相)。眉底一雙寒碧眼(尊者雙眼圓明故曰含暉不覉)。看經那",
    "X67n1306_001:0447c11": "到透牛皮(貶他大眾空鑽故紙。如皮裹眼何時得透)明白心。超曠劫(五蘊",
    "X67n1306_001:0447c12": "空也。心之虗明空而獨顯)。英雄力。破重圍(力之威嚴境中縱橫)。妙圓樞口",
    "X67n1306_001:0447c13": "轉靈機(機轉靈樞左右無拘)。寒山忘却來時路(十年忘却來時路。此言眾",
    "X67n1306_001:0447c14": "僧昧己逐緣也)。拾得相將携手歸(閭丘胤逢拾得把手入門。尊者於王於眾未歸",
    "X67n1306_001:0447c15": "令歸未出令出。忒殺婆心)。",
    "X67n1306_001:0447c16": "世尊於眾行手指地云。此處宜建梵剎(當央直示。恐失再試)。帝",
    "X67n1306_001:0447c17": "釋將一莖草插於地上云建梵剎已竟(對面親呈。亦塞來意)。世",
    "X67n1306_001:0447c18": "尊微笑(大用深賞)○(主意探竿在手。旨明大用親呈)總結(作家相見)。",
    "X67n1306_001:0447c19": "百草頭上無邊春。信手拈來用得親(帝釋信手拈來。如春遍地",
    "X67n1306_001:0447c20": "無揀)。丈六金身功德。聚等閒携手入紅塵(世尊婆心。全身落草)。",
    "X67n1306_001:0447c21": "塵中能作主(四心無量為十界主)。化外自來賓(道彌寰宇。阿誰不來歸向)。",
    "X67n1306_001:0447c22": "觸處生涯隨分足(世尊帝釋皆隨其分)。未嫌伎倆不如人(未嫌",
    "X67n1306_001:0447c23": "我之德行。未有不如於天下)。",
    "X67n1306_001:0447c24": "僧問清源如何是佛法大意(請益)。源云廬陵米作麼生",
    "X67n1306_001:0448a01": "價(隔身反點)○(主意拈轉話頭。旨明當機一截)總結(法窟爪牙)。",
    "X67n1306_001:0448a02": "太平治業無象(四夷不侵萬民樂業。漠無功位何象之示)。野老家風至",
    "X67n1306_001:0448a03": "淳。只管村歌社飲。那知舜德堯仁(堯舜之道至治無為。野老郊外",
    "X67n1306_001:0448a04": "之民。只知村歌社飲不知無為之化。此言清源饑飡渴飲不知佛法世法)。",
    "X67n1306_001:0448a05": "僧問馬祖。離四句。絕百非(有句無句非有非無句非非有非非無句。四句一離",
    "X67n1306_001:0448a06": "百非自絕)。請師直指西來意(心倖驗主)。祖云。我今日勞倦不能",
    "X67n1306_001:0448a07": "為汝說(全機直指不妨葢覆)。問取智藏去(推惡去己)。僧問藏。藏云何",
    "X67n1306_001:0448a08": "不問和尚(照用同時)。僧云和尚教來問(具供)。藏云。我今日頭",
    "X67n1306_001:0448a09": "痛不能為汝說。問取海兄去(非父不生其子)。僧問海。海云我",
    "X67n1306_001:0448a10": "到這裏不會(只知盡法不管無民)。僧舉馬祖。祖云。藏頭白。海頭",
    "X67n1306_001:0448a11": "黑(當央直指)○(主意直指。旨明絕待)總結(權衡在手)。",
    "X67n1306_001:0448a12": "藥之作病鑑乎前聖(離四天下之藥。此僧為病反驗)。病之作醫必",
    "X67n1306_001:0448a13": "也其誰(勞倦頭痛。天下為病。父子為醫。藥之於病。且道是誰)白頭黑頭兮克",
    "X67n1306_001:0448a14": "家之子(白頭智藏黑頭智海。二子克家善能荷負)。有句無句兮截流之",
    "X67n1306_001:0448a15": "機(有句大師父子。無句維摩一默。用在當時俱皆截流)。堂堂坐斷舌頭路(堂者",
    "X67n1306_001:0448a16": "明也。父子有言)。應笑毗耶老古錐(笑他把住不如放行)。",
    "X67n1306_001:0448a17": "藥山久不陞座。院主白云。大眾久思示誨。請和尚為",
    "X67n1306_001:0448a18": "眾說法(仁義之心)。山令打鐘(就事行令)。眾方集(見二失一)。山陞座(當央",
    "X67n1306_001:0448a19": "直示)。良久便下座(只知拂跡不知獨露)。歸方丈。主隨後問云。和尚",
    "X67n1306_001:0448a20": "適來許為眾說法。云何不垂一言(不知自失反怪不說)。山云經",
    "X67n1306_001:0448a21": "有經師。論有論師。爭怪得老僧(一點二拈)",
    "X67n1306_001:0448a22": "○(主意當央直示。旨明大用全提)總結(向上)。",
    "X67n1306_001:0448a23": "癡兒刻意止啼錢(出口入耳盡是止啼黃葉。癡子反為黃金)。良駟追風",
    "X67n1306_001:0448a24": "顧影鞭(外道問佛不問有無。世尊良久。外道大悟。比言東土衲子不如西天外道)。雲掃",
    "X67n1306_001:0448b01": "長空巢月鶴。寒清入骨不成眠(雲掃長空纖塵不立。月明鶴白十分",
    "X67n1306_001:0448b02": "明白。反怪不言。而豈成眠)。",
    "X67n1306_001:0448b03": "百丈上堂。常有一老人聽法。大眾散去一日不去。丈",
    "X67n1306_001:0448b04": "問立者何人。老云某甲於過去迦葉佛時曾住此山。",
    "X67n1306_001:0448b05": "有學人問大修行底人還落因果也無。對他道不落",
    "X67n1306_001:0448b06": "因果。墮野狐身五百生(見師越格逾常之手。所以捨己從人。出前希後之請)。今",
    "X67n1306_001:0448b07": "請和尚代一轉語。丈云不昧因果(前之撥無。後之拈轉。使他直下免滯",
    "X67n1306_001:0448b08": "空無)。老人言下大悟(果爾英俊不負其旨)",
    "X67n1306_001:0448b09": "○(主意拈轉話頭。旨明機見而作)總結(隨緣得旨)。",
    "X67n1306_001:0448b10": "一尺水。一丈波(虗詐不實)。五百生前不奈何(因妄感報)。不落",
    "X67n1306_001:0448b11": "不昧商量也。依前撞入葛藤窩(曾有二僧講曰。不落何墮。不昧何脫。",
    "X67n1306_001:0448b12": "如此葛藤。總未勦絕。意須超羣。未出言思。故曰依前撞入)。阿呵呵。會也麼(天童出自",
    "X67n1306_001:0448b13": "胸襟。當央直示。問你諸人。這笑是不落是不昧。若向這裏會得。免去二邊奔競)。若是你洒",
    "X67n1306_001:0448b14": "洒落落(若是你不逐二邊自然酒落)。不妨我哆哆和和(此是嬰兒學語",
    "X67n1306_001:0448b15": "之貌。不落不昧總皆自在。先之雙奪二俱不存。後之雙縱二俱任意)。神歌社舞自成",
    "X67n1306_001:0448b16": "曲。拍手其間唱哩囉(若然如此。這邊那邊無可不可。自然隨緣無擇)。",
    "X67n1306_001:0448b17": "南泉一日兩堂爭猫。泉提起猫云。道得即不斬(全機垂釣)。",
    "X67n1306_001:0448b18": "眾無對(不妨截斷)。泉斬猫為兩段(凡聖不存)。南泉舉問趙州(疏通",
    "X67n1306_001:0448b19": "前旨)。州脫鞋戴出(親呈大用)。泉云子在救得猫兒(出身賞德)",
    "X67n1306_001:0448b20": "○(主意垂釣。旨明大用)總結(父子唱和)。",
    "X67n1306_001:0448b21": "兩堂雲水盡分拏(胡爭亂講)。王老師能騐正邪(王老提猫辨其",
    "X67n1306_001:0448b22": "凡聖)。利刀斬斷俱忘像。千古令人愛作家(全提正令。今古咸尊)。",
    "X67n1306_001:0448b23": "此道未喪。知音可嘉(既遇知音。便顯作家)。鑿山透海兮唯遵",
    "X67n1306_001:0448b24": "大禹(前之眾僧閉塞此道。今之王老重復開通。如其大禹獨顯神用)。鍊石補天兮",
    "X67n1306_001:0448c01": "獨賢女媧(見其先失。今之大補如乎女媧方得圓滿)。趙州老。有生涯。草",
    "X67n1306_001:0448c02": "鞋頭戴較些些(這些妙處須是不多。獨顯趙州具有手眼)。異中來也還",
    "X67n1306_001:0448c03": "明鑑。只個真金不混沙(金之異沙。州之異眾)。",
    "X67n1306_001:0448c04": "臺山路上有一婆子。凡有僧問臺山路向什麼處去",
    "X67n1306_001:0448c05": "(問本尋常)。婆云驀直去(當央直指)。僧纔行(知偏失正)。婆云。好個阿師。",
    "X67n1306_001:0448c06": "又恁麼去(點失當央)。僧舉似趙州(有疑故舉)。州云待與勘過(須聞",
    "X67n1306_001:0448c07": "其事。未見其的)。州云臺山路向什麼處去(探竿在手)。婆云驀直去",
    "X67n1306_001:0448c08": "(對面親指)。州便行(就計陷計)。婆云好個阿師又恁麼去(只言點他。不知",
    "X67n1306_001:0448c09": "自失)。州上堂。我與汝勘破婆子了也(一呈一釣)",
    "X67n1306_001:0448c10": "○(主意方便為人。旨明以見陷見)總結(心倖)。",
    "X67n1306_001:0448c11": "年老成精不謬傳(婆子善能為人。賞他成精不謬)。趙州古佛嗣南",
    "X67n1306_001:0448c12": "泉(南泉的子。天下明師)。刳龜喪命因圖象(點婆子被趙州換却眼睛。如龜之刳",
    "X67n1306_001:0448c13": "腸)。良駟追風累纏牽(點趙州被婆子之抽牽。如穆王追風之馬不免受繮)。勘",
    "X67n1306_001:0448c14": "破了(點州休誇)。老婆禪(點婆休逞)。說向人前不直錢(二人不必誇俊。",
    "X67n1306_001:0448c15": "總被天童看破)。",
    "X67n1306_001:0448c16": "雲門大師云。光不透脫有兩般病(標題)。一切處不明。面",
    "X67n1306_001:0448c17": "前有物。是一(靈光混物。光物不辨。故曰不明)。透得一切法空。隱隱地",
    "X67n1306_001:0448c18": "似有個物相似。亦是光不透脫(靈光出有又混於無。似有覺知不能了無。",
    "X67n1306_001:0448c19": "故曰隱隱)。又法身亦有兩般病(標題)。得到法身。為法執不忘。",
    "X67n1306_001:0448c20": "己見猶存。墮在法身邊。是一(出過前之有無。忽悟法身。執之不捨。所以己見",
    "X67n1306_001:0448c21": "唯存)。直饒透得。放過即不可(法身撒手不住大功。脫落無依又住無功)。子細",
    "X67n1306_001:0448c22": "點檢將來。有甚氣息。亦是病(若住無功。無功亦病。更須檢點。忽然看破。一場",
    "X67n1306_001:0448c23": "笑具)○(主意拈情破執。旨明不落堦級)總結(老婆心切)。",
    "X67n1306_001:0448c24": "森羅萬象許崢嶸。透脫無方礙眼睛(直下明宗。乾坤總是欲要",
    "X67n1306_001:0449a01": "了脫。反被境礙)。掃彼門庭誰有力。隱人胸次自成情(誰能掃除",
    "X67n1306_001:0449a02": "萬物方得真空。只是隱人自生空見)。船橫野渡涵秋碧(纜船死水永無那移。得到",
    "X67n1306_001:0449a03": "法身執法不捨)。棹入蘆花照雪明(撥轉船頭又入蘆花。不住法身又坐明白)。串",
    "X67n1306_001:0449a04": "錦老漁懷舊市。飄飄一葉浪頭行(錦破一色。漁破死水。市破孤峰。",
    "X67n1306_001:0449a05": "此明轉位就功。入&#;垂手)。",
    "X67n1306_001:0449a06": "地藏問修山主甚處來(就事藏〔峰〕)。修云南方來(直供)。藏云南",
    "X67n1306_001:0449a07": "方近日佛法如何(藏鋒)。修云商量浩浩地(直供)。藏云爭如",
    "X67n1306_001:0449a08": "我這裏種田賻飯喫(若然如此。不如種田)。修云爭奈三界何(只討",
    "X67n1306_001:0449a09": "飯喫。三界何出)藏云你喚什麼作三界(見他外奔。就鼻一拽)",
    "X67n1306_001:0449a10": "○(主意探竿在手。旨明句裏呈機)總結(權衡在手)。",
    "X67n1306_001:0449a11": "宗說般般盡強為。流傳耳口便支離(出口入耳之流。說甚宗通",
    "X67n1306_001:0449a12": "說通)。種田賻飯家常事。不是飽參人不知(若是滿懷風月。方見",
    "X67n1306_001:0449a13": "平實一道)。參飽明知無所求。子房終不貴封候(封侯者外紹也。",
    "X67n1306_001:0449a14": "子房不貴大功不宰。所以知不在他)。忘機歸去同魚鳥(忘機絕慮不住偏方。同魚",
    "X67n1306_001:0449a15": "同鳥不坐正位。便見平懷常實之道)。濯足滄浪烟水秋(然後却乃觀其時變隨緣",
    "X67n1306_001:0449a16": "赴感。如乎漁父詞曰。清則濯纓。濁則濯足。地藏之才。猶如斯之用也)。",
    "X67n1306_001:0449a17": "臨濟將示滅。囑三聖云。吾遷化後不得滅却吾正法",
    "X67n1306_001:0449a18": "眼藏(一則日用中不得忘失。二要接續也)。聖云爭敢滅却和尚正法眼",
    "X67n1306_001:0449a19": "藏(既為佛子豈不奉重)。濟云忽有人問汝作麼生對(恐有未的。故又騐過)",
    "X67n1306_001:0449a20": "聖便喝(當央直呈)。濟云誰知吾正法眼藏向這瞎驢邊滅",
    "X67n1306_001:0449a21": "却(見其勦絕所以大賞)○(主意探竿在手。旨明全提大用)總結(老婆心切)。",
    "X67n1306_001:0449a22": "信衣半夜付盧能。攪攪黃梅七百僧(黃梅七百未有明旨。暗傳",
    "X67n1306_001:0449a23": "六祖大小分爭)。臨濟一枝正法眼。瞎驢滅却得人憎(三聖之俊。",
    "X67n1306_001:0449a24": "恨不有如)。心心相印。祖祖傳燈(以心印心今古不絕)。夷平海岳。變",
    "X67n1306_001:0449b01": "化鯤鯨(絕高低。轉聖凡。三聖一喝無不夷平變化)。只個名言難比擬。大",
    "X67n1306_001:0449b02": "都手段解翻騰(正眼一絕。如何有比。愿其十方聖流。悉如三聖之用)。",
    "X67n1306_001:0449b03": "廓侍者問德山。從上諸聖向什麼處去(騐主)。山云作麼",
    "X67n1306_001:0449b04": "作麼(全身擔荷。照用同時)。廓云勑點飛龍馬。跛鼈出頭來(只言奉勑",
    "X67n1306_001:0449b05": "點過之馬。元來却是一個跛鼈)。山便休去(跛鼈飛龍兩手回還。不妨德山一毫不受)。來日",
    "X67n1306_001:0449b06": "山浴出。廓過茶(當央直示)。山撫廓背一下(正令一截)。廓云這老",
    "X67n1306_001:0449b07": "漢今日方始瞥地(今方穩當)。山又休去(看他還得穩當也無。此名德山兩處",
    "X67n1306_001:0449b08": "陷虎)○(主意探竿影草。旨明機鋒互換)總結(心倖)。",
    "X67n1306_001:0449b09": "覿面來時作者知(當央直問非英不達)。可中石火電光遲(答處",
    "X67n1306_001:0449b10": "迅速非見可及)。輸機謀主有深意(兩次之休大有作略)。欺敵兵家無",
    "X67n1306_001:0449b11": "遠思(只知量作不妨遭陷)。發必中(撫背如發箭。瞥地如受箭)。更瞞誰(眾見難瞞)。",
    "X67n1306_001:0449b12": "腦後見腮兮人難觸犯(侍者之機人難當堵)。眉低着眼兮[仁-二+渠]",
    "X67n1306_001:0449b13": "得便宜(仔細觀看無出其師)。",
    "X67n1306_001:0449b14": "溈山問仰山甚處來(就事藏鋒)。仰云田中來(就事呈機)。山云田",
    "X67n1306_001:0449b15": "中多少人(恐落今時)。仰插下鍬义手而立(大用親呈)。山云南山",
    "X67n1306_001:0449b16": "大有人刈茆(恐落孤危當頭一點)。仰拈鍬便行(截斷兩頭。逈然不立)",
    "X67n1306_001:0449b17": "○(主意養子之緣。旨明不落二邊)總結(老婆心切)。",
    "X67n1306_001:0449b18": "老覺情多念子孫(恐落動靜故令得力)。而今慚愧起家門(已知",
    "X67n1306_001:0449b19": "羞恥不落羣方)。是須記取南山語。鏤骨銘肌共報恩(此策後人",
    "X67n1306_001:0449b20": "將南山語記在心上。如鏤於骨使無忘也)。",
    "X67n1306_001:0449b21": "麻谷持錫到章敬。遶床三帀。振錫一下。卓然而立(呈機",
    "X67n1306_001:0449b22": "校勘)。敬云是是(照用同時)。師着語云錯(恐陷其是。故乃拈之)。谷又到南",
    "X67n1306_001:0449b23": "泉。遶床三帀。振錫一下。卓然而立。泉云不是不是(照用",
    "X67n1306_001:0449b24": "同時)。師着語云錯(恐陷不是。故乃拈之)。谷云。章敬道是。和尚為甚",
    "X67n1306_001:0449c01": "道不是(逐句雙疑)。泉云。章敬是。是汝不是。此是風力所轉。",
    "X67n1306_001:0449c02": "終成敗壞(過在於汝。非干師事。情逐於境。豈不喪真)",
    "X67n1306_001:0449c03": "○(主意辨騐。旨明拈情)總結(權衡在手)。",
    "X67n1306_001:0449c04": "是與不是。好看裷[袖-由+貴](二師之言總是套索)。似抑似揚。難兄難",
    "X67n1306_001:0449c05": "弟(章敬放而有收。南泉奪而有縱。似有差殊。本無彼此)。縱也彼既臨時。奪也",
    "X67n1306_001:0449c06": "我何特地(皆在臨時。明無安排)。金錫一振太孤標(覿面相呈更無回互)。",
    "X67n1306_001:0449c07": "繩床三帀閑遊戲(東西往返葢是尋常)。叢林擾擾是非生。想",
    "X67n1306_001:0449c08": "像髑髏前見鬼(天下之人只在是非之上奔競。豈不眼前見鬼)。",
    "X67n1306_001:0449c09": "法眼問修山主。毫釐有差天地懸隔。汝作麼生會(向上",
    "X67n1306_001:0449c10": "之機以為探㧞)。修云毫釐有差天地懸隔(須乃順言呈自情見。言須一般意有",
    "X67n1306_001:0449c11": "正偏)。眼云恁麼又爭得(點他情見若恁何奇)。修云。某只如此。和尚",
    "X67n1306_001:0449c12": "如何(屈己從人)。眼云毫釐有差天地懸隔(以見出見。當央直截)。修便",
    "X67n1306_001:0449c13": "禮拜(方見自過已謝錯認)○(主意探竿。旨明拈情)總結(權衡在手)。",
    "X67n1306_001:0449c14": "秤頭蠅坐便欹傾(一毫之差如蠅在秤)。萬世權衡照不平(進之",
    "X67n1306_001:0449c15": "必過。退之不及。直要具中。方為恰好。今古權衡只為不平)。斤兩錙銖見端的(斤兩",
    "X67n1306_001:0449c16": "為建化。絲髮分明未出今時)。終歸輸我定盤星(定盤為實際。故曰輸我)。",
    "X67n1306_001:0449c17": "僧問趙州。狗子還有佛性也無(借事請益)。州云有(當央直指)。僧",
    "X67n1306_001:0449c18": "云。既有。為甚撞入這皮袋(逐句反問)。州云為他知而故犯",
    "X67n1306_001:0449c19": "(就見一點)。又僧問。狗子還有佛性也無(逐事生疑)。州云無(當央直指)。",
    "X67n1306_001:0449c20": "僧云。一切眾生皆有佛性。狗子因甚却無(逐語迷情)。州云",
    "X67n1306_001:0449c21": "為伊有業識在(就見一點)○(主意直下明宗。旨明言思無路)總結(權衡在手)。",
    "X67n1306_001:0449c22": "狗子佛性有。狗子佛性無(拈上公案)。直鈎元釣負命魚",
    "X67n1306_001:0449c23": "(直無委曲。情絕方領)。逐氣尋香雲水客。嘈嘈雜雜作分疎(迷真",
    "X67n1306_001:0449c24": "逐妄如狗咽骨)。平展演。大鋪舒。莫怪儂家不慎初(廣大平實。當央",
    "X67n1306_001:0450a01": "捧出。故曰不慎)。指點瑕疵還奪璧。秦王不識藺相如(兩次捧出",
    "X67n1306_001:0450a02": "兩次點罰。又如相如獻璧於秦。末後還奪)。",
    "X67n1306_001:0450a03": "僧問雲門。不起一念還有過也無(呈功決擇)。門云須彌山",
    "X67n1306_001:0450a04": "(當央直指)○(主意拈轉話頭。旨明無有意路)總結(轉位就功)。",
    "X67n1306_001:0450a05": "不起一念須彌山(拈案)。韶陽法施意非慳。肯來兩手",
    "X67n1306_001:0450a06": "相分付(直下領旨便是分付)。擬去千尋不可攀(纔生異見。不勞相見)。滄",
    "X67n1306_001:0450a07": "海濶。白雲閒(海濶雲閒。一昧平實)。莫將毫髮着其間(雲門先破孤危。",
    "X67n1306_001:0450a08": "天童今破平實)。假雞聲韻難瞞我。未肯糢糊放過關(孤危平實",
    "X67n1306_001:0450a09": "皆非本分。今已說破。再犯不容)。",
    "X67n1306_001:0450a10": "地藏問法眼。上座何往(就事行事)。眼云迤邐行脚(大事不明豈肯",
    "X67n1306_001:0450a11": "死住)。藏云行脚事作麼生(就見一拶)。眼云不知(直供)。藏云不知",
    "X67n1306_001:0450a12": "最親切(這個不知更無別有)。眼乃豁然大悟(方悟向上)",
    "X67n1306_001:0450a13": "○(主意就見用見。旨明急處一提)總結(老婆心切)。",
    "X67n1306_001:0450a14": "而今參飽似當時(于今大悟之時。似舊卜度如何)。脫盡廉纖到不",
    "X67n1306_001:0450a15": "知(絕毫絕釐方悟不知)。任短任長休剪綴。隨高隨下自平持",
    "X67n1306_001:0450a16": "(一切諸法本來現成。不須穿鑿自然恰好)。家門豐儉臨時用(應用皆在臨時。何必",
    "X67n1306_001:0450a17": "預先安排)。田地優游信步移(家風穩密無不自然)。三十年前行脚",
    "X67n1306_001:0450a18": "事。分明辜負一雙眉(方知從前一切錯用)。",
    "X67n1306_001:0450a19": "雲巖掃地。道吾云太區區生(點動失動)。巖云須知有不區",
    "X67n1306_001:0450a20": "區者(在動無動)。吾云恁麼則有第二月(點靜失靜)。巖提起掃箒",
    "X67n1306_001:0450a21": "云這個是第幾月(在靜無靜)。吾便休去(見他據令所以回互)。玄沙云",
    "X67n1306_001:0450a22": "正是第二月(怪不行令。)雲門云奴見婢慇懃(亦怪放過)",
    "X67n1306_001:0450a23": "○(主意探竿在手。旨明不落二邊)總結(作家相見)。",
    "X67n1306_001:0450a24": "借來聊爾了門頭。得用隨宜即便休(雲巖提處坐斷兩頭。道吾",
    "X67n1306_001:0450b01": "知奇所乃不犯)。象骨巖前弄蛇手。兒時做處老知羞(三人在象",
    "X67n1306_001:0450b02": "骨巖。豈不是奴兒婢子之見。今不知羞又來誇設)。",
    "X67n1306_001:0450b03": "巖頭到德山。跨門便問是凡是聖(藏鋒辨主)。山便喝(正令一截)。",
    "X67n1306_001:0450b04": "頭禮拜(一謝二點)。洞山聞云。若不是奯公。大難承當(不是奯公",
    "X67n1306_001:0450b05": "必行其令)。頭云。洞山老漢不識好惡。我當時一手擡一手",
    "X67n1306_001:0450b06": "搦(只知我放。不知我收。不妨供出)○(主意探竿在手。旨明正令全提)總結(心倖)。",
    "X67n1306_001:0450b07": "挫來機總權柄(三人折挫皆有權柄)。事有必行之威(山喝)。國有",
    "X67n1306_001:0450b08": "不犯之令(頭拜)。賓尚奉而主驕(洞山奉之。巖頭驕恣)。君忌諫而",
    "X67n1306_001:0450b09": "臣佞(君忌德山。不容臣佞。岩頭多語)底意巖頭問德山。一擡一搦",
    "X67n1306_001:0450b10": "看心倖(總結三人一並令看)。",
    "X67n1306_001:0450b11": "魯祖凡見僧來便面壁(當央直示)。南泉聞云。我尋常向他",
    "X67n1306_001:0450b12": "道。空劫已前承當。佛未出世時會取(隔身傍通)。尚不得一",
    "X67n1306_001:0450b13": "個半個。他恁麼。驢年去(責他孤峻)○(主意直示。旨明向上)總結(作家唱和)。",
    "X67n1306_001:0450b14": "淡中有味(淡是本味。用明本體)。妙超情謂(出過言思。)綿綿若存兮",
    "X67n1306_001:0450b15": "象先(空劫絕形故曰綿綿)。兀兀如愚兮道貴(今時絕情故曰兀兀)。玉琢",
    "X67n1306_001:0450b16": "文以喪淳(南泉無名立名。如玉無文琢文。)珠在淵而自媚(魯祖無言十分",
    "X67n1306_001:0450b17": "深密。珠之在淵無人能見)。十分爽氣兮清磨暑秋(具足幽清古今不改)。一",
    "X67n1306_001:0450b18": "片閑雲兮遠分天水(本忘上下却被雲分)。",
    "X67n1306_001:0450b19": "雪峰示眾云。南山有條鱉鼻蛇。汝等諸人切須好看",
    "X67n1306_001:0450b20": "(禪者之病多困孤危。今之雪老故示平實)。長慶云。今日堂中大有人喪身",
    "X67n1306_001:0450b21": "失命(點其眾僧。莫道究用連本已失)。僧舉似玄沙。沙云須是稜兄始",
    "X67n1306_001:0450b22": "得。然須如是。我即不與麼(搦人顯己)。僧云和尚作麼生(就見",
    "X67n1306_001:0450b23": "追見)。沙云用南山作麼(以見一拈)。雲門以拄杖攛向雪峰面",
    "X67n1306_001:0450b24": "前作怕勢(理事雙彰照用同時)○(主意拈轉話頭。旨明全提大用)總結(父子唱和)。",
    "X67n1306_001:0450c01": "玄沙太剛(拈却南山)。長慶少勇(隨風倒柁)。南山鱉鼻死無用",
    "X67n1306_001:0450c02": "(本是死物有何用處)。風雲際會頭角生(諸師聚會手眼各顯。)果見韶陽",
    "X67n1306_001:0450c03": "下手弄。下手弄。激電光中看變動(大用隨宜韶陽果別)。在我",
    "X67n1306_001:0450c04": "也能呼能遣。在彼也有擒有縱(呼遣擒縱彼我無拘)。底事如",
    "X67n1306_001:0450c05": "今付阿誰。冷口傷人不知痛(天童先使月鈎雲餌。今乃當頭點罰)。",
    "X67n1306_001:0450c06": "鹽官一日喚侍者。與我過犀牛扇子來(言中有響)。者云扇",
    "X67n1306_001:0450c07": "子破也(具供)。官云。扇子既。破還我犀牛兒來(法空追人)。者無",
    "X67n1306_001:0450c08": "對(忙然失所)。資福畵一圓相。於中書一牛字(大用全彰)",
    "X67n1306_001:0450c09": "○(主意就事明宗。旨明句裏呈機)總結(作家唱和)。",
    "X67n1306_001:0450c10": "扇子破。索犀牛(句活無滯)。棬攣中字有來由(大用當央。豈同小小)。",
    "X67n1306_001:0450c11": "誰知桂轂千年魄(天童甚巧。引其全虧之月不露圭角。用明不住偏方)妙作",
    "X67n1306_001:0450c12": "通明一點秋(引其全圓之月飽體獨明。可門不坐正位。資福天童屈盡其妙)。",
    "X67n1306_001:0450c13": "仰山指雪獅子云。還有過此色者麼(一色者純一無雜。雪色至白還",
    "X67n1306_001:0450c14": "有過否)。雲門云當時便與推倒(恐住一色)。雪竇云只解推倒",
    "X67n1306_001:0450c15": "不解扶起(恐住無色)○(主意鈎垂四海。旨明不住二邊)總結(作家唱和)。",
    "X67n1306_001:0450c16": "一倒(雲門)一起(雪竇)。雪庭獅子(仰山)。慎於犯而懷仁。勇於",
    "X67n1306_001:0450c17": "為而見義(指雪忌白故令不犯。三人懷仁勇為見義)。清光照眼似迷家",
    "X67n1306_001:0450c18": "(一色映眼迷其本位)。明白轉身還墮位(不住一色又住正中)。衲僧家。了",
    "X67n1306_001:0450c19": "無寄。同死同生。何彼何此(不居尊位平和一律)。暖信破梅兮",
    "X67n1306_001:0450c20": "春到寒枝。凉飈脫葉兮秋澄潦水(天童慈悲恐成三段。使其圓融",
    "X67n1306_001:0450c21": "互顯。故言暖信破梅處凉飈脫葉。秋澄潦水處春到寒枝)。",
    "X67n1306_001:0450c22": "法眼一手指簾(當央直示)。二僧同去捲簾(昧己逐緣)。眼云一得",
    "X67n1306_001:0450c23": "一失(當央一點)○(主意直下明宗。旨明大用全提)總結(空示無承)。",
    "X67n1306_001:0450c24": "松直棘曲。鶴長鳧短(松棘鶴鳧因有天地。心境凡聖因有佛祖)。羲皇世",
    "X67n1306_001:0451a01": "人。俱忘治亂(未有天地本無曲直長短。未有佛祖本無迷悟得失)。其安也潛",
    "X67n1306_001:0451a02": "龍在淵。其逸也翔鳥脫絆(法眼天童道純德熟。處之如龍在淵。出之似鳥",
    "X67n1306_001:0451a03": "飛空)。無何祖禰西來。裏許得失相半(得失者今時之取捨。無何者劫",
    "X67n1306_001:0451a04": "外之絕相。欲了今時之妄。須明劫外之真)。蓬隨風而轉空(若看其簾如蓬逐風。)船",
    "X67n1306_001:0451a05": "截流而到岸(倘達其指如船到岸)。個中伶俐衲僧。看取清凉",
    "X67n1306_001:0451a06": "手段(告報諸方俱着眼看)。",
    "X67n1306_001:0451a07": "僧問護國。鶴立枯松時如何(借事呈解)。國云地下底一場",
    "X67n1306_001:0451a08": "懡[怡-台+羅](點執拈情)。僧云滴水滴凍時如何(借事騐主)。國云日出時",
    "X67n1306_001:0451a09": "一場懡[怡-台+羅](點執拈情)。僧云。會昌沙汰。護法善神向甚麼處",
    "X67n1306_001:0451a10": "去(武宗滅僧名為沙汰)。國云三門頭兩個一場懡[怡-台+羅](見外求護所以點罰)",
    "X67n1306_001:0451a11": "○(主意破執。旨明拈情)總結(法窟爪牙)。",
    "X67n1306_001:0451a12": "壯士稜稜鬢未秋。男兒不憤不封侯(未得見性。須如班超取功",
    "X67n1306_001:0451a13": "封侯)。翻思清白傳家客。洗耳溪邊不飲牛(既已見性。須如楊震",
    "X67n1306_001:0451a14": "巢父許由清白不飲)。",
    "X67n1306_001:0451a15": "風穴郢州衙內上堂云。祖師心印狀似鐵牛之機(搖撼",
    "X67n1306_001:0451a16": "不動亦無縫罅)。去即印住(不令逐境)。住即印破(不令立玄)。只如不去不",
    "X67n1306_001:0451a17": "住。印即是不印即是(不住二邊。正當恁麼又作麼生。)盧陂長老出問。",
    "X67n1306_001:0451a18": "某有鐵牛之機。請師不搭印(識句拈情)。穴云慣釣鯨鯢沉",
    "X67n1306_001:0451a19": "巨浸。却嗟蛙步[馬*展]泥沙(慣釣巨鯢豈怕青蛙)。陂佇思(失情)。穴喝云",
    "X67n1306_001:0451a20": "長老何不進語(你道不搭。因何無路)。陂疑議(進退無門)。穴打一拂子",
    "X67n1306_001:0451a21": "云。還記得話頭麼(提前逼後。)陂擬開口(左右絕路)。穴又打(當央直截)。",
    "X67n1306_001:0451a22": "牧主云。佛法與王法一般(傍觀者哂)。穴云見個甚麼(審他見處)。",
    "X67n1306_001:0451a23": "主云當斷不斷反招其亂(合行不行。合止不止)。穴下座(非只盧陂。亦有",
    "X67n1306_001:0451a24": "風穴。故就拂迹)○(主意大用全提。旨意攙旗奪皷)總結(權衡在手)。",
    "X67n1306_001:0451b01": "鐵牛之機。印住印破(拈前公案)。透出毗盧頂上行(透出頂上。",
    "X67n1306_001:0451b02": "住即印破)。却來化佛舌頭坐(坐斷舌頭。去即印住。)風穴當衡(權衡在手)。",
    "X67n1306_001:0451b03": "盧陂負墮(不免受降)。棒頭喝下。電光石火(正令全提聖凡不容)。歷",
    "X67n1306_001:0451b04": "歷分明珠在盤(活脫如珠捉挐不住)。眨起眉毛還蹉過(直饒眼似",
    "X67n1306_001:0451b05": "流星。依舊當面蹉過)。",
    "X67n1306_001:0451b06": "僧問大隋。劫火洞然大千俱壞。未審這個壞不壞。隋",
    "X67n1306_001:0451b07": "云壞。僧云恁麼則隨他去。隋云隨他去。僧問龍濟。劫",
    "X67n1306_001:0451b08": "火洞然大千俱壞。未審這個壞不壞。濟云不壞(呈機一截)。",
    "X67n1306_001:0451b09": "僧云為什麼不壞(逐句生疑)。濟云為同大千(於世無二。拈前發後)",
    "X67n1306_001:0451b10": "○(主意不住二邊。旨明句裏呈機)總結(作家拈提)。",
    "X67n1306_001:0451b11": "壞不壞。隨他去也大千界(雙標問答。一例同行)。句裏了無鈎",
    "X67n1306_001:0451b12": "鎻機(言言直指。何有崎嶇)。脚頭多被葛藤礙(若逐言句。盡成鈎鎻)。會不",
    "X67n1306_001:0451b13": "會(雙審前機)。分明底事丁寧殺(現成之事何須苦苦)。知心拈出勿",
    "X67n1306_001:0451b14": "商量。輸我當行相買賣(若是知心。如買賣當行。何用商量)。",
    "X67n1306_001:0451b15": "雲門垂語云。古佛與露柱相交是第幾機(佛喻性。柱喻形。性形",
    "X67n1306_001:0451b16": "相交且道是誰)。自代云。南山起雲。北山下雨(當央直指)",
    "X67n1306_001:0451b17": "○(主意垂釣。旨明絕待)總結(不存玄解)。",
    "X67n1306_001:0451b18": "一道神光。初不覆藏(此段靈光在空不混其空。在有不混其有。何藏之也)。超",
    "X67n1306_001:0451b19": "見緣也。是而無是(外超其見。何有是非)。出情量也。當而無當",
    "X67n1306_001:0451b20": "(內出其情。何有取捨)。岩花之粉兮蜂房成蜜。野草之滋兮麝",
    "X67n1306_001:0451b21": "臍作香(偏中得正。何境不心。花自成蜜。草自成香)。隨類三尺一丈六。明",
    "X67n1306_001:0451b22": "明觸處露堂堂(正中得偏。何心不境。三尺丈六。隨類何分)。",
    "X67n1306_001:0451b23": "仰山問僧甚處人(就事探㧞)。僧云幽州人(就事呈見)。山云汝還",
    "X67n1306_001:0451b24": "思彼中麼(以見騐見。了無空缺)。僧云常思(豈可有忘)。山云。能思是心。",
    "X67n1306_001:0451c01": "所思是境。彼中山河大地樓臺殿閣人畜等物。反思",
    "X67n1306_001:0451c02": "思底心還有許多般麼(情乃還心。物乃還境。心非是境。汝觀此心還有境否)。某",
    "X67n1306_001:0451c03": "甲到這裏總不見有(外境不見。內心又存)。山云。信位即是。人位",
    "X67n1306_001:0451c04": "未是(信即法泯存人。人即本來尊貴)。僧云莫別有指示否(除此之外可更有否)。",
    "X67n1306_001:0451c05": "山云。別有別無即不中。據汝見處只得一玄(道非有無故曰",
    "X67n1306_001:0451c06": "不中。只得一玄有體無用)。得坐披衣向後自有(去功至位故曰得坐。去位入[厂@(邱-丘+(田/坴))]故曰",
    "X67n1306_001:0451c07": "披衣。不住二邊方知我說)○(主意拈情。旨明絕待)總結(〔□〕落堦級)。",
    "X67n1306_001:0451c08": "無外而容(一切即一。何境不心)。無礙而冲(一即一切。何心不境)。門墻岸",
    "X67n1306_001:0451c09": "岸。關鎻重重(心境兩分。內外成隔)。酒常酣而臥客。飯雖飽而",
    "X67n1306_001:0451c10": "頹農(貪食必傷。戀法必陷)。突出虗空兮風摶妙翅。踏翻滄海",
    "X67n1306_001:0451c11": "兮雷送遊龍(脫出功位。龍離大海。鳥出高巢。豈不縱橫)。",
    "X67n1306_001:0451c12": "三聖問雪峰。透網金鱗未審以何為食(借事呈解。出過凡聖以何",
    "X67n1306_001:0451c13": "為道)。峰云待汝出網來即向汝道(就見一陷。反追來趣)。聖云一千",
    "X67n1306_001:0451c14": "五百人善知識。話頭也不識(法窟爪牙。當央一點)。峰云老僧住",
    "X67n1306_001:0451c15": "持事繁(不辯賢愚。退已一陷)○(主意回換。旨明心倖)總結(作家相見)。",
    "X67n1306_001:0451c16": "浪級初昇。雲雷相送(三聖浪裏翻身。雪峰雲中激電)。騰躍稜稜看",
    "X67n1306_001:0451c17": "大用(令人着眼)。燒尾分明度禹門。華鱗未肯淹虀瓮(既透",
    "X67n1306_001:0451c18": "禹門必弘大用。不受籠罩故曰未肯)。老成人。不驚眾。慣臨大敵初無",
    "X67n1306_001:0451c19": "恐(慣便作家只當尋常)。泛泛端如五兩輕。堆堆何啻千鈞重",
    "X67n1306_001:0451c20": "(輕如五兩恰似尋常。重若千鈞十分利害)。高名四海復誰同(三聖之後。四海絕類)。",
    "X67n1306_001:0451c21": "介立八風吹不動(雪峰之奇八風安動)。",
    "X67n1306_001:0451c22": "風穴垂語云。若立一塵家國興盛(纖塵不立。一性圓明)。不立一",
    "X67n1306_001:0451c23": "塵家國喪亡(機盡情忘。杳無依倚)。師拈拄杖云。還有同生同死",
    "X67n1306_001:0451c24": "底衲僧麼(未有得者我與你立)○(主意垂釣。旨明無住)總結(大功不宰)。",
    "X67n1306_001:0452a01": "皤然渭水起垂綸(建立大功。如何子牙扶持周國)。何似首陽清餓",
    "X67n1306_001:0452a02": "人(休息本位。如乎夷齊餓死首陽)只在一塵分變態。高名勛業兩",
    "X67n1306_001:0452a03": "難泯(興如子牙立周。喪如夷齊去國。變態雙存。故曰難泯)。",
    "X67n1306_001:0452a04": "洛浦參夾山。山云。雞棲鳳巢。非同其類(雞占山坡。鳳飛高漢。形似",
    "X67n1306_001:0452a05": "行別。故曰非類。濟下只得轉功就位。不能轉位就功。故有如此之拈)。浦云。自遠趨風。乞",
    "X67n1306_001:0452a06": "師一接(見示爪牙。不免軟計)。山云。目前無闍黎。此間無老僧(接則",
    "X67n1306_001:0452a07": "主賓對待。名為今時。不接主賓絕待。獨明向上。一截二拈。三乃紅綿套索)。浦便喝(洞下則要回互。",
    "X67n1306_001:0452a08": "濟下只明當央。所以不同)。山云。住住。且莫草草怱怱(戒其倉卒不斟來言)。須",
    "X67n1306_001:0452a09": "知雲月是同。溪山各異(雲月溪山皆同一空。因何雲暗月明溪流山止。臨濟曹洞",
    "X67n1306_001:0452a10": "本是一宗。濟下全提正令。洞下機貴回互。古云涅槃心易曉。差別智難明是也)。截斷天下人",
    "X67n1306_001:0452a11": "舌頭即不無。爭教無舌人解語(此言只解把住。不解放行之過)。浦無",
    "X67n1306_001:0452a12": "對(知過方伏)。山便打(全提正令)○(主意拈轉話頭。旨明轉位就功)總結(權衡在手)。",
    "X67n1306_001:0452a13": "搖頭擺尾赤稍鱗。徹底無依解轉身(一喝之活。如魚在水)。截",
    "X67n1306_001:0452a14": "斷舌頭饒有術。拽回鼻孔妙通神(直饒轉功就位。更要轉位就功)。",
    "X67n1306_001:0452a15": "夜明簾外兮風月如晝。枯木巖前兮花卉長春(夜明",
    "X67n1306_001:0452a16": "枯木皆是正位。風月花卉總是偏方。兩段雙示。故令撒手)。無舌人。無舌人(前拈孤危。",
    "X67n1306_001:0452a17": "後拈平實。直下坐斷。方見向上)。正令全提一句親(若會上句方是正令全提)。獨",
    "X67n1306_001:0452a18": "步寰中明了了。任從天下樂忺忻(果到此地。非但寰中獨具。任行",
    "X67n1306_001:0452a19": "天下縱橫)。",
    "X67n1306_001:0452a20": "馬祖不安。院主問和尚。近日尊候如何(仁義之問)。祖云日",
    "X67n1306_001:0452a21": "面佛。月面佛(養子之心)○(主意直下明宗。旨明無有意路)總結(問以人情。答以直指)。",
    "X67n1306_001:0452a22": "日面月面。星流電卷(直下無私。不容擬議)。鏡對象而無私(公正",
    "X67n1306_001:0452a23": "無拘)。珠在盤而自轉(活脫無礙)。君不見。鉗鎚前百鍊之金",
    "X67n1306_001:0452a24": "(金之百鍊。在乎作家)。刀尺下一機之絹(絹之一機。在乎二巧)。",
    "X67n1306_001:0452b01": "溈山問仰山。忽有一人問一切眾生但有業識茫茫",
    "X67n1306_001:0452b02": "無本可據。子作麼生騐(養子之心)。仰云。若有僧來即召云",
    "X67n1306_001:0452b03": "某甲(便示己見)。僧回首。乃云是什麼。待伊疑議。向他道非",
    "X67n1306_001:0452b04": "唯識業茫茫亦乃無本可據(擒縱殺活。呈師可證)。山云。善哉善",
    "X67n1306_001:0452b05": "哉(符心印可)○(主意探竿在手。旨明法窟爪牙)總結(老婆心切)。",
    "X67n1306_001:0452b06": "一喚回頭識我否。依稀蘿月又成鈎(一喚回頭你還識否。稍有",
    "X67n1306_001:0452b07": "疑議如乎認月為鈎。豈不顛倒也)。千金之子纔流落。漠漠窮途有",
    "X67n1306_001:0452b08": "許愁(真如之理本來現成。纔失無門。千金之子本來尊貴。纔然流落。如阮藉窮途而哭回)。",
    "X67n1306_001:0452b09": "臨濟示眾云。有一無位真人。常在面門出入。初心未",
    "X67n1306_001:0452b10": "證據者看看(真人只在面門。未明急須着眼)。僧問如何是無位真人",
    "X67n1306_001:0452b11": "(聞示故追)。濟下禪床擒住(大用親提)。僧疑議(空示不領)。濟托開云無",
    "X67n1306_001:0452b12": "位真人是甚乾屎橛(恐生情見。故爾拂迹)",
    "X67n1306_001:0452b13": "○(主意垂釣為人。旨明大用全提)總結(權衡在手)。",
    "X67n1306_001:0452b14": "迷悟相返。妙傳而簡(逐事曰迷。契理曰悟。迷悟直下。妙傳而簡)。春拆百",
    "X67n1306_001:0452b15": "花兮一吹。力回九牛兮一挽(百花一吹便開。九牛一挽倒回。空示大用。",
    "X67n1306_001:0452b16": "嘆不領旨)。無奈泥沙撥不開。分明塞斷甘泉眼(泉眼不開。泥沙",
    "X67n1306_001:0452b17": "之塞。道眼不開。情見所閉)。忽然突出四橫流。復云險(天童出脫。此僧忽然",
    "X67n1306_001:0452b18": "大悟。誰敢當鋒曰險)。",
    "X67n1306_001:0452b19": "僧問趙州。學人乍入叢林。乞師指示(自稱大悟。徹細未决借事呈解)。",
    "X67n1306_001:0452b20": "州云喫了粥也未(悟了也未)。僧云喫粥了(已悟了也)。州云洗鉢",
    "X67n1306_001:0452b21": "去(令他除悟)○(主意借事明宗。旨明句裏呈機)總結(入就藏鋒)。",
    "X67n1306_001:0452b22": "粥罷令教洗鉢盂。豁然心地自相符(聞此清訓。忽了前悟)。而",
    "X67n1306_001:0452b23": "今參飽叢林客。且道其間有悟無(天童審你諸方。果是有悟無悟)。",
    "X67n1306_001:0452b24": "雲門問乾峰請師答話(探竿在手)。峰云到老僧也未(影草隨身)。",
    "X67n1306_001:0452c01": "門云恁麼則某甲在遲(輸己陷人)。峰云恁麼那恁麼那(一點",
    "X67n1306_001:0452c02": "二拈)。門云。將謂侯白。更有侯黑(自稱為絕。不妨更勝)",
    "X67n1306_001:0452c03": "○(主意探竿影草。旨明鋒機回互)總結(作家相見)。",
    "X67n1306_001:0452c04": "弦筈相銜(雲門之見鋒不可觸)。網珠相對(乾峰之用一多無礙)。發百中",
    "X67n1306_001:0452c05": "而箭箭不虗(如箭不空)。攝眾景而光光無礙(似珠交映)。得言",
    "X67n1306_001:0452c06": "句之總持(舉一知諸)。住遊戲之三昧(隨緣自在)。妙其間也。宛",
    "X67n1306_001:0452c07": "轉偏圓(理事互用)。必如是也。縱橫自在(出入無拘)。",
    "X67n1306_001:0452c08": "洛浦臨終示眾云。今有一事問你諸人。這個若是。即",
    "X67n1306_001:0452c09": "頭上安頭(誰敢立是)。若道不是。斬頭覓活(誰敢立非)。首座云。青",
    "X67n1306_001:0452c10": "山常舉足(有山則行不立非也)。白日不挑燈(日不加燈不立是也)。浦云是",
    "X67n1306_001:0452c11": "什麼時節作這個說話(點他逐句)。彥從云。去此二途請師",
    "X67n1306_001:0452c12": "不問(拈師之見)。浦云未在更道(撥前追後)。從云某甲道不盡(向上",
    "X67n1306_001:0452c13": "非言)。浦云我不管你道盡道不盡(不許技捂)。從云某甲無侍",
    "X67n1306_001:0452c14": "者。祗對和尚(至微絕待。安有祗陪)。浦休去(回互當頭)。至晚喚從上座。",
    "X67n1306_001:0452c15": "今日祗對甚有來由。合體得先師道目前無法意在",
    "X67n1306_001:0452c16": "目前(目前無法。心境雙收。意在目前。心境雙放)。他不是目前法。非耳目所",
    "X67n1306_001:0452c17": "到(本無心境。見之不到)。且道那句是賓那句是主(本無賓主。以賓主騐)。若",
    "X67n1306_001:0452c18": "揀得出。分付鉢袋子(合旨付宗)。從云不會(直供)。浦喝(正令當行)云。",
    "X67n1306_001:0452c19": "苦哉苦哉(嘆不遇人)。僧云和尚尊意如何(見不相投故乃請益)。浦云",
    "X67n1306_001:0452c20": "慈舟不棹清波上。劍峽徒勞放木鵝(嘆滯死水故曰不棹。不遇知音",
    "X67n1306_001:0452c21": "故曰徒勞)○(主意探竿。旨明垂釣)總結(婆心空切)。",
    "X67n1306_001:0452c22": "餌雲鈎月釣清津。年老心孤未得鱗(空垂其釣不獲錦鱗)。一",
    "X67n1306_001:0452c23": "曲離騷歸去後。汨羅江上獨醒人(抱妙不活故不分付。如屈原[怡-台+(廿/?)]",
    "X67n1306_001:0452c24": "分至死而不草草)。",
    "X67n1306_001:0453a01": "僧問忠國師。如何是本身盧舍那(請益)。師云與我過淨",
    "X67n1306_001:0453a02": "瓶來(句裏呈機)。僧將淨瓶到(兀兀不知)。師云却安舊處(忒殺婆心)。僧",
    "X67n1306_001:0453a03": "復問如何是本身盧舍那。師云古佛過去久矣(點他蹉過)",
    "X67n1306_001:0453a04": "○(主意急處一提。旨明句裏呈機)總結(空示無知)。",
    "X67n1306_001:0453a05": "鳥之行空。魚之在水。江湖相忘。雲大得志(鳥得志於空而",
    "X67n1306_001:0453a06": "不知空。魚得志於水而不知水。人之日承佛力而不知佛)。擬心一絲。對面千里",
    "X67n1306_001:0453a07": "(一絲之差。千里之隔)。知恩報恩。人間幾幾(背親向疎不知承順)。",
    "X67n1306_001:0453a08": "羅山問巖頭。起滅不停時如何(呈妄求除)。頭咄(大用全提)云。是",
    "X67n1306_001:0453a09": "誰起滅(一點一提)○(主意當央一指。旨明大用全提)總結(老婆心切)。",
    "X67n1306_001:0453a10": "斫斷老葛藤。打破狐窩窟(一喝如刀如鎚。僧疑如藤如窟)。豹披霧",
    "X67n1306_001:0453a11": "而變文。龍乘雷而喚骨(一喝如霧如雷。其僧如豹如龍。承此大機。變文換骨",
    "X67n1306_001:0453a12": "之比)。咄(截前示後)。起滅紛紛是何物(垂釣審奇)。",
    "X67n1306_001:0453a13": "僧問興陽剖和尚。娑竭出海乾坤震。覿面相呈事如",
    "X67n1306_001:0453a14": "何(借事明妙)。陽云。妙翅鳥王當宇宙。個中誰是出頭人(其鳥",
    "X67n1306_001:0453a15": "食龍所以據令)。僧云忽遇出頭時又作麼生(不解回互。抗拒反追)。陽云",
    "X67n1306_001:0453a16": "似鶻提鳩(傍註上令)君不覺。御樓前騐始知真(如乎不信。似趙勝懸",
    "X67n1306_001:0453a17": "美人頭於樓前始信)。僧云恁麼則叉手當胸退身三步(須解回互亦不",
    "X67n1306_001:0453a18": "作家)。陽云。須彌座下烏龜子。莫待重教點額回(一點二拈)",
    "X67n1306_001:0453a19": "○(主意據令。旨明爪牙)總結(權衡在手)。",
    "X67n1306_001:0453a20": "絲綸降。號令分。寰中天子。塞外將軍(天子絲綸。將軍號令。兩段",
    "X67n1306_001:0453a21": "俱分。君臣定位)。不待雷驚出蟄(點他強勉)。那知風遏行雲(妙翅當頭",
    "X67n1306_001:0453a22": "不能回互)。機底連綿兮自有金針玉線(若論今時。君臣之道分開結合。",
    "X67n1306_001:0453a23": "又如經緯交羅。織成一錦之文)印前恢廓兮元無鳥篆蟲文(若論劫外。",
    "X67n1306_001:0453a24": "本無賓主。如玉未印。何有文章)。",
    "X67n1306_001:0453b01": "圓覺經云。居一切時不起妄念(於妄無妄。故曰不起)。於諸妄心",
    "X67n1306_001:0453b02": "亦不息滅(於心無心。故曰不息)。住妄想境。不加了知(於境無境。故曰不了)。",
    "X67n1306_001:0453b03": "於無了知。不辯真實(於真無真。故曰不辯)",
    "X67n1306_001:0453b04": "○(主意當體無分。旨明剎塵不二)總結(一理渾然)。",
    "X67n1306_001:0453b05": "巍巍堂堂。磊磊落落(大人之相。法法無覊)。閙處刺頭(境之於妄。混入",
    "X67n1306_001:0453b06": "無分)。穩處下脚(心之於真。圓融無別)。脚下線斷我自由(四法無分。乾坤",
    "X67n1306_001:0453b07": "一律)。鼻端泥盡君休斵(四法情盡。佛生莫論)。莫動著(恐有未悟。不許動着。",
    "X67n1306_001:0453b08": "倘肯直下。四法無餘)。千年故紙中合藥(若然會得。經旨須舊。法令唯新。故曰中合)。",
    "X67n1306_001:0453b09": "德山上堂云。及盡去也。直得三世諸佛口挂壁上(聖凡",
    "X67n1306_001:0453b10": "一絕。言思無路)。猶有一人。呵呵大笑。若識此人。參學事畢(且道",
    "X67n1306_001:0453b11": "笑他做個什麼。把定死蛇頭。何年得活脫。若解翻身。大千無不自在)",
    "X67n1306_001:0453b12": "○(主意拈情破執。旨明大功不宰)總結(不落二邊)。",
    "X67n1306_001:0453b13": "收。把斷襟喉(凡聖情盡。性相見滅)。風磨雲拭。水冷天秋(前存大功",
    "X67n1306_001:0453b14": "恐滯此地。壞劫之風吹盡世間。恐滯無功。更將風磨雲拭。方到水冷天秋)。錦鱗莫謂無",
    "X67n1306_001:0453b15": "滋味。釣盡滄浪月一鈎(到此之時。方無佛法世法。忽然看破。不妨一場懡[怡-台+羅])。",
    "X67n1306_001:0453b16": "僧問趙州。如何是祖師西來意。州云庭前栢樹子(當央",
    "X67n1306_001:0453b17": "直指)○(主意直指。旨明絕待)總結(直下明宗)。",
    "X67n1306_001:0453b18": "岸眉橫雪(眉白老也)。河目含秋(眼碧明也)。海口鼓浪(能成能壞)。航",
    "X67n1306_001:0453b19": "舌駕流(任徃任來)。撥亂之手(令人生情)。太平之籌(便人知歸)。老趙",
    "X67n1306_001:0453b20": "州。老趙州。攪攪叢林卒未休(能迷能悟。至今不了)。徒費工夫",
    "X67n1306_001:0453b21": "也造車合轍(諸方穿鑿。故曰徒勞)。本無伎倆也塞壑填溝(如此",
    "X67n1306_001:0453b22": "行持。到他分上只中填溝)。",
    "X67n1306_001:0453b23": "維摩詰問文殊師利。何等是菩薩入不二法門(探竿)。殊",
    "X67n1306_001:0453b24": "云。如我意者。於一切法無言無說(言語不通)。無示無識(示識",
    "X67n1306_001:0453c01": "不及)離諸問答(問答皆離)。是為入不二法門(以無遣有。一切掃蕩)。於是",
    "X67n1306_001:0453c02": "文殊問維摩。我等各自說已(三十二法各說法已)。仁者當說何",
    "X67n1306_001:0453c03": "等是菩薩入不二法門(返請其佳)。維摩默然(當央直示)",
    "X67n1306_001:0453c04": "○(主向探意。旨明向上)總結(遞相演揚)。",
    "X67n1306_001:0453c05": "曼殊問疾老毗耶(廣嚴城也)。不二門開看作家(三十二士必有",
    "X67n1306_001:0453c06": "英俏)。珉表粹中誰賞鑑(維摩默然如石含玉)。忘前失後莫咨嗟",
    "X67n1306_001:0453c07": "(前後斷續中處自孤)。區區投璞兮楚庭臏士(文殊只言無示無識。不知滿口",
    "X67n1306_001:0453c08": "歌揚。又如卞和獻玉。不知刖足)。燦燦報珠兮隋城斷蛇(只知盡情吐出。不知",
    "X67n1306_001:0453c09": "反恩為讐。如蛇吐珠。反遭劍斬)。休點破。絕疵瑕(維摩直示文殊漏泄。如玉無瑕反成",
    "X67n1306_001:0453c10": "其瑕)。俗氣渾無却較些(須居塵全為俗)。",
    "X67n1306_001:0453c11": "洞山供養雲巖真。舉前邈真話。僧問雲巖。只這是意",
    "X67n1306_001:0453c12": "旨如何(借事請益)。山云我當時幾錯會先師意(直供)。僧云未",
    "X67n1306_001:0453c13": "審雲巖還知有也無(知有是偏。名為奉重。借事决疑)。山云。若不知有",
    "X67n1306_001:0453c14": "爭解恁麼道(因其知有。故乃提持)。若知有爭肯恁麼道(因其不知。故無",
    "X67n1306_001:0453c15": "回互)○(主意宛轉回互。旨明兼帶叶通)總結(敲唱並行)。",
    "X67n1306_001:0453c16": "爭解恁麼道。五更雞唱家林曉(雞唱漏洩玄風。乃明正中之偏)爭",
    "X67n1306_001:0453c17": "肯恁麼道。千年鶴宿雲松老(鶴宿得其位也。乃明偏中之正)。寶鑑",
    "X67n1306_001:0453c18": "澄明騐正偏(鏡有背面。須分偏正)。玉機轉側看兼到(經緯交羅。正偏",
    "X67n1306_001:0453c19": "通貫)。門風大振兮規步綿綿。父子變通兮聲光浩浩",
    "X67n1306_001:0453c20": "(父子規矩大行天下。十方道者無不慕仰)。",
    "X67n1306_001:0453c21": "雪峰住菴。二僧來拜。峰見兩手托門放身出云是什",
    "X67n1306_001:0453c22": "麼(當央直示。恐蹉再提。)僧云是什麼(失見悟問)。峰低頭歸菴(全提向上)。僧",
    "X67n1306_001:0453c23": "到巖頭。頭問什麼處來(就事藏鋒)。僧云嶺南來(具實)。頭云曾",
    "X67n1306_001:0453c24": "到雪峰麼(不見來歷所以再勘)。僧云曾到(同前)。頭云有何言句(細辯",
    "X67n1306_001:0454a01": "來源)。僧舉前話(依舊不達)。他道什麼(審其始終)。僧云他無語低頭",
    "X67n1306_001:0454a02": "歸菴(只知供欵不知着賊)。頭云。噫(嘆峰不遇知音。點僧當面蹉過)。我當初悔不",
    "X67n1306_001:0454a03": "向他道末後句。若向他道。天下人不奈雪老何(隔身傍註)。",
    "X67n1306_001:0454a04": "僧至夏末再舉前話請益(始終未决)。頭云何不早問(賊打不防)。",
    "X67n1306_001:0454a05": "僧云未敢容易(實供)。頭云。雪峰與我同條生。不與我同",
    "X67n1306_001:0454a06": "條死(隔身點罰)。要識末後句。只這是(竭力提持)",
    "X67n1306_001:0454a07": "○(主意當央直示。旨明句裏藏機)總結(不遇知音)。",
    "X67n1306_001:0454a08": "切磋琢磨。變態誵訛(二師謀略。活脫無拘)。葛陂化龍之杖(雪老",
    "X67n1306_001:0454a09": "如杖)。陶家居蟄之梭(其僧如梭)。同條生兮有數。同條死兮",
    "X67n1306_001:0454a10": "無多(生死明暗。且道是誰。不會有數。會得無多)。末後句。只這是(和盤托出)。風",
    "X67n1306_001:0454a11": "舟載月浮秋水(載月同生於天下。何偏不有。浮秋同死於空前。何正不具)。",
    "X67n1306_001:0454a13": "焭絕老人天奇直註天童珏和尚頌古上"
}