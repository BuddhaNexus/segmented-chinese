{
    "X16n0308_010:0318b13": "楞嚴經指掌疏卷第十",
    "X16n0308_010:0318b14": "京都拈華寺賢宗後學達天通理敬述",
    "X16n0308_010:0318b15": "嗣法門人(興宗祖旺謄清懷仁祖毓較字)",
    "X16n0308_010:0318b16": "四行陰魔相四。一始修未破行陰。二終破顯露",
    "X16n0308_010:0318b17": "妄源。三中間所現魔相。四總結以示警囑。初。",
    "X16n0308_010:0318b18": "阿難。彼善男子修三摩提想陰盡者。是人平常夢想",
    "X16n0308_010:0318b19": "銷滅寤寐恒一。覺明虗靜猶如晴空。無復麤重前塵",
    "X16n0308_010:0318b20": "影事。觀諸世間大地山河如鏡鑑明來無所粘。過無",
    "X16n0308_010:0318b21": "蹤跡。虗受照應了罔陳習惟一精真。生滅根元從此",
    "X16n0308_010:0318b22": "披露。見諸十方十二眾生畢殫其類。雖未通其各命",
    "X16n0308_010:0318b23": "由緒。見同生基。猶如野馬熠熠清擾。為浮根塵究竟",
    "X16n0308_010:0318b24": "樞穴。此則名為行陰區宇。",
    "X16n0308_010:0318c01": "彼善男子。亦指透過前境人也。或始終不起愛求。",
    "X16n0308_010:0318c02": "常住性定。或魔來便能覺知。無壞本修。故仍云修",
    "X16n0308_010:0318c03": "三摩提。此中修三摩提。望想陰為終修。望行陰為",
    "X16n0308_010:0318c04": "初修也。三摩增進。動念既銷。而浮想亦除。名為想",
    "X16n0308_010:0318c05": "陰盡者。想陰既盡。則晝既無想。夜亦無夢。故曰夢",
    "X16n0308_010:0318c06": "想銷滅。灌頂云。晝想夜夢。皆獨頭意識。故後云寤",
    "X16n0308_010:0318c07": "即想心。寐為諸夢。今既無夢無想。則寤時常同寐",
    "X16n0308_010:0318c08": "時。寐時常同寤時。故曰寤寐恒一。以寤時無想如",
    "X16n0308_010:0318c09": "寐之靜。寐時無夢如寤之覺故。覺明指第八本識。",
    "X16n0308_010:0318c10": "已離想陰。則前六空寂。故曰虗靜。既虗且靜。故以",
    "X16n0308_010:0318c11": "晴空喻之。麤重前塵指色等性境。影事指法塵獨",
    "X16n0308_010:0318c12": "影。言無復者。謂塵依識現。識既空寂。塵亦與識而",
    "X16n0308_010:0318c13": "俱空俱寂也。然識之與塵既俱空俱寂。自是惟以",
    "X16n0308_010:0318c14": "覺明本識。觀諸世間大地山河。雖萬象俱現而無",
    "X16n0308_010:0318c15": "所分別。故曰如鏡鑑明。來則影現鏡中而鏡本無",
    "X16n0308_010:0318c16": "所[米*古]取。過則影滅鏡中而鏡亦無有踪跡。據此則",
    "X16n0308_010:0318c17": "境現識中不過虗受照應。境滅識中了然無有陳",
    "X16n0308_010:0318c18": "習。虗受照應故。絕六塵之雜染。了無陳習故。揀六",
    "X16n0308_010:0318c19": "識之偽妄。故曰唯一精真。蓋是對六說一。對雜說",
    "X16n0308_010:0318c20": "精。對妄說真。其實惟是第八本識。非究竟也。生滅",
    "X16n0308_010:0318c21": "根元。即第八識中所含七識種子。以有微細生滅",
    "X16n0308_010:0318c22": "名為根本行陰。一切行陰皆依此起故。前以動相",
    "X16n0308_010:0318c23": "所覆。雖有不見。故後文稱為幽隱妄想。今以想陰",
    "X16n0308_010:0318c24": "既盡。動相已銷。顯出七種。故云生滅根元從此披",
    "X16n0308_010:0319a01": "露。十方十二類生。生生滅滅。不出乎此。故皆能見。",
    "X16n0308_010:0319a02": "且能畢殫其類。畢猶罄。殫猶盡也。各命由緒。即是",
    "X16n0308_010:0319a03": "識陰。尚為行陰所覆。故曰未通。同生基。仍指七種。",
    "X16n0308_010:0319a04": "以是生滅根元。十二類生一切行陰莫不由此。故",
    "X16n0308_010:0319a05": "云同生基也。猶如野馬者。野馬乃田間游氣。春晴",
    "X16n0308_010:0319a06": "伏地可見。莊生呼為野馬。佛經多云陽燄。渴鹿認",
    "X16n0308_010:0319a07": "以為水。而實非水也。熠熠者。光如焰。以是七識種",
    "X16n0308_010:0319a08": "故。清擾者。狀如水。以有微細生滅義故。為浮根塵",
    "X16n0308_010:0319a09": "究竟樞穴者。浮根塵即眾生身也。以浮根乃四塵",
    "X16n0308_010:0319a10": "所成故。十二類生各各不同。轉變之機唯依行陰。",
    "X16n0308_010:0319a11": "故為究竟樞穴。灌頂云。樞謂門軸。穴謂停軸之處。",
    "X16n0308_010:0319a12": "開閉轉動之機盡在乎此。與彼行陰義相似故。此",
    "X16n0308_010:0319a13": "相不盡。生死難脫。故為行陰區宇。",
    "X16n0308_010:0319a14": "二終破顯露妄源。",
    "X16n0308_010:0319a15": "若此清擾熠熠元性性入元澄一澄元習。如波瀾滅",
    "X16n0308_010:0319a16": "化為純水名行陰盡。是人則能超眾生濁。觀其所由",
    "X16n0308_010:0319a17": "幽隱妄想以為其本。",
    "X16n0308_010:0319a18": "按定行陰為生滅根元。故曰若此清擾熠熠元性。",
    "X16n0308_010:0319a19": "性入元澄者。謂定力轉深。生滅根元之性。無復清",
    "X16n0308_010:0319a20": "擾熠熠。入於元本澄清之際。後文所謂湛不搖處",
    "X16n0308_010:0319a21": "是也。一澄元習者。謂作入元澄。猶有無始生滅妄",
    "X16n0308_010:0319a22": "習。名為元習。若更一澄清。則元習亦無。唯餘第八",
    "X16n0308_010:0319a23": "識海澄停湛寂。故云如波瀾滅化為純水。是蓋以",
    "X16n0308_010:0319a24": "微波喻元習。泛瀾喻元性也。此相一現。則是超出",
    "X16n0308_010:0319b01": "行陰。故曰名行陰盡。按耳根圓通。此當空所空滅。",
    "X16n0308_010:0319b02": "(言前於覺所覺空時。宛爾有箇能空心生。所空覺滅。仍屬微細流注。即是第八識中七種。名為生滅根元。",
    "X16n0308_010:0319b03": "今於行陰盡時。性習都盡。故能空與所空而俱滅矣。所以不能復真者。以猶為識陰所覆故)超眾",
    "X16n0308_010:0319b04": "生濁者。本經生濁。以想行相織妄成諸趣為體。如",
    "X16n0308_010:0319b05": "前云知見每欲留於世間。業運每常遷於國土。相",
    "X16n0308_010:0319b06": "織妄成。名眾生濁。今以想陰先空。行陰後除。無復",
    "X16n0308_010:0319b07": "相織。故能超越。超越之後。回觀行陰之所由生。蓋",
    "X16n0308_010:0319b08": "即第八識中七種。幽深隱微。生滅妄想。故曰幽隱",
    "X16n0308_010:0319b09": "妄想以為其本。三中間所現魔相十。一於圓",
    "X16n0308_010:0319b10": "元中起計相。二於圓常中起計相。三於自他中起",
    "X16n0308_010:0319b11": "計相。四於分位中起計相。五於知見中起計相。六",
    "X16n0308_010:0319b12": "於無盡流起計相。七於先除滅起計相。八於存滅",
    "X16n0308_010:0319b13": "中起計相。九於後後無起計相。十於後後有起計",
    "X16n0308_010:0319b14": "相。初三。一標由示墜。二分條詳釋。三結成外",
    "X16n0308_010:0319b15": "論。初。",
    "X16n0308_010:0319b16": "阿難當知。是得正知奢摩他中諸善男子凝明正心。",
    "X16n0308_010:0319b17": "十類天魔不得其便。方得精研窮生類本。於本類中",
    "X16n0308_010:0319b18": "生元露者。觀彼幽清圓擾動元。於圓元中起計度者。",
    "X16n0308_010:0319b19": "是人墜入二無因論。",
    "X16n0308_010:0319b20": "當知者。警令覺知也。已破想陰。得正知見。故曰是",
    "X16n0308_010:0319b21": "得正知。不立知見。仍修深止。故曰奢摩他中。凡能",
    "X16n0308_010:0319b22": "到此地位。俱有決定善根丈夫之志。故稱諸善男",
    "X16n0308_010:0319b23": "子。定慧相資。不起十種邪求。故曰凝明正心。十類",
    "X16n0308_010:0319b24": "天魔無隙可乘。故曰不得其便。魔事不擾。圓通乃",
    "X16n0308_010:0319c01": "可增修。故曰方得精研。精心研究妙明本體。奈為",
    "X16n0308_010:0319c02": "行陰所障。故須徧窮。先於異生類中。究其行陰深",
    "X16n0308_010:0319c03": "本。次於本類之中。求其生滅根元。若生滅之根元",
    "X16n0308_010:0319c04": "露者。則是行陰現矣。行陰既現。不起妄計。一味精",
    "X16n0308_010:0319c05": "研。自可進破。今云觀彼幽清等。乃依行陰而起妄",
    "X16n0308_010:0319c06": "計。故致心魔作孽。而墮無因論也。言幽清者。對前",
    "X16n0308_010:0319c07": "想陰而言。謂想陰分別。顯而濁。行陰任運。幽而清",
    "X16n0308_010:0319c08": "故。圓擾者。為同生基。圓含諸動。動元者。為諸行本。",
    "X16n0308_010:0319c09": "是生滅元。如是觀察。執為勝性。故云起計度者。既",
    "X16n0308_010:0319c10": "唯於圓擾動元起計。則不擾不動處全無所知。以",
    "X16n0308_010:0319c11": "是墜入二無因論。正脈云。二無因論。乃先世外道",
    "X16n0308_010:0319c12": "修心邪解所立。違理背正之惡見。今行現之解。適",
    "X16n0308_010:0319c13": "與彼同。故曰墜入。如後車蹈前車之覆轍。同墮一",
    "X16n0308_010:0319c14": "坑壍也。二分條詳釋二。一計本無因。二計末",
    "X16n0308_010:0319c15": "無因。初。",
    "X16n0308_010:0319c16": "一者是人見本無因。何以故。是人既得生機全破。乘",
    "X16n0308_010:0319c17": "於眼根八百功德見八萬劫所有眾生。業流灣環死",
    "X16n0308_010:0319c18": "此生彼。只見眾生輪迴其處。八萬劫外冥無所觀。便",
    "X16n0308_010:0319c19": "作是解。此等世間十方眾生八萬劫來無因自有。由",
    "X16n0308_010:0319c20": "此計度亡正徧知。墮落外道惑菩提性。",
    "X16n0308_010:0319c21": "文具標徵釋結四意。一者句標也。是人者即指於",
    "X16n0308_010:0319c22": "圓元中起計度者。計此為勝。尚不見於識陰。何況",
    "X16n0308_010:0319c23": "本覺。故曰見本無因。謂見此行陰。從本已來無有",
    "X16n0308_010:0319c24": "因起故。何以句徵。是人下釋也。生機即是行陰。破",
    "X16n0308_010:0320a01": "者。即是露義。前文所謂生滅根元從此披露是也。",
    "X16n0308_010:0320a02": "亦可破字即是披字。譯後謄寫誤耳。乘於眼根等",
    "X16n0308_010:0320a03": "者。謂想盡行現之時。更加研究欲窮其本。因而眼",
    "X16n0308_010:0320a04": "根清淨。獲得八百功德。乘此極盡其量。見於八萬",
    "X16n0308_010:0320a05": "劫也。所有眾生等。即八萬劫中所有行陰之境。業",
    "X16n0308_010:0320a06": "流者。業行遷流。灣環者。灣轉循環。死此生彼者。死",
    "X16n0308_010:0320a07": "而在此。生而趣彼。所謂業運每常遷於國土是也。",
    "X16n0308_010:0320a08": "只見眾生輪迴其處者。惟見在八萬劫中之處。八",
    "X16n0308_010:0320a09": "萬劫外冥無所觀者。見性未至極圓。分量只如是",
    "X16n0308_010:0320a10": "耳。豈知如來見量。竪入三世而無礙。橫通十方而",
    "X16n0308_010:0320a11": "無盡乎。便作是解等者。不知業相成立。轉現角分。",
    "X16n0308_010:0320a12": "於同分中即有生界相現。謬謂八萬劫外無因自",
    "X16n0308_010:0320a13": "有。拘舍離等。昧為冥諦。即同此見。由此下結也。由",
    "X16n0308_010:0320a14": "此計度。不達惟心所現。故非正知。謬謂八萬劫外",
    "X16n0308_010:0320a15": "無有生界。故非徧知。立無因論。佛道之所不攝。故",
    "X16n0308_010:0320a16": "云墮落外道。妄謂佛果菩提亦無有因。故曰惑菩",
    "X16n0308_010:0320a17": "提性。二計末無因。",
    "X16n0308_010:0320a18": "二者是人見末無因。何以故。是人於生既見其根。知",
    "X16n0308_010:0320a19": "人生人悟鳥生鳥。烏從來黑鵠從來白。人天本竪畜",
    "X16n0308_010:0320a20": "生本橫。白非洗成黑非染造。從八萬劫無復改移。今",
    "X16n0308_010:0320a21": "盡此形亦復如是。而我本來不見菩提云何更有成",
    "X16n0308_010:0320a22": "菩提事。當知今日一切物象皆本無因。由此計度亡",
    "X16n0308_010:0320a23": "正徧知。墮落外道惑菩提性。",
    "X16n0308_010:0320a24": "初句標也。謂由昔本無因。例知今後末亦無因。又",
    "X16n0308_010:0320b01": "立此見。故云見末無因。何以句徵。是人下釋也。於",
    "X16n0308_010:0320b02": "生既見其根者。謂於眾生窮八萬劫。既見其根無",
    "X16n0308_010:0320b03": "因自有故。由此執為自然。故曰知人生人悟鳥生",
    "X16n0308_010:0320b04": "鳥等。此邪知謬悟。不信有隨緣轉變義也。恐有難",
    "X16n0308_010:0320b05": "云。何以知其人還生人鳥還生鳥等。故此證云。但",
    "X16n0308_010:0320b06": "見烏從來黑。鵠從來白。人天本竪。畜生本橫。從八",
    "X16n0308_010:0320b07": "萬劫無復改移。足見其各各自生。無有異因。以此",
    "X16n0308_010:0320b08": "為例。則知我今盡此形命。還生於我。故云亦復如",
    "X16n0308_010:0320b09": "是。依於是義。則知如來教我修因成菩提道是為",
    "X16n0308_010:0320b10": "妄語。何以故。而我本來不見菩提。云何更有成菩",
    "X16n0308_010:0320b11": "提事。此外道破內宗法也。既破內宗。還欲成立外",
    "X16n0308_010:0320b12": "宗。故曰當知今日一切物象從昔已來皆本無因。",
    "X16n0308_010:0320b13": "既昔本無因。自今而後。枝末豈有因乎。此以本例",
    "X16n0308_010:0320b14": "末。不言可知。故謂見末無因。從外道等執為自然",
    "X16n0308_010:0320b15": "者。即同此見。由此下結也。破菩提為無有。故曰惑",
    "X16n0308_010:0320b16": "菩提性。餘俱准前可知。分條詳釋竟。",
    "X16n0308_010:0320b17": "三結成外論。",
    "X16n0308_010:0320b18": "是則名為第一外道立無因論。",
    "X16n0308_010:0320b19": "想陰已盡。行陰未破。兩楹中間。首言此類。故曰是",
    "X16n0308_010:0320b20": "則名為第一等也。立無因論者。成立二種無因之",
    "X16n0308_010:0320b21": "義而造彼論。灌頂云。於諸見中。邪見所攝。諸論師",
    "X16n0308_010:0320b22": "中。口力論師。無因見論等。如瑜伽唯識清涼等說。",
    "X16n0308_010:0320b23": "於圓元中起計相竟。二於圓常中起計相(上科重在",
    "X16n0308_010:0320b24": "元字。以初云於圓元中起計度者。次云生機全破。次云既見其根。皆元義也。此科重在常字。以初云於圓",
    "X16n0308_010:0320c01": "常中起計度者。次云咸皆循環。次云咸皆體恒。次云本來常住。次云成不生滅。皆常義也。是知圓字是行",
    "X16n0308_010:0320c02": "陰通體。以圓含諸動故。元常二字是行陰別義。以隨人所見。起計不同故)三。一標由",
    "X16n0308_010:0320c03": "示墜。二分條詳釋。三結成外論。初。",
    "X16n0308_010:0320c04": "阿難。是三摩中諸善男子凝明正心魔不得便。窮生",
    "X16n0308_010:0320c05": "類本。觀彼幽清常擾動元。於圓常中起計度者是人",
    "X16n0308_010:0320c06": "墜入四徧常論。",
    "X16n0308_010:0320c07": "上科云奢摩中。此云三摩中。尤見其定慧相資也。",
    "X16n0308_010:0320c08": "凝即是定。明即是慧。不起邪求。名為正心。魔不得",
    "X16n0308_010:0320c09": "便。則想陰破矣。想陰既破。欲窮行陰。須於十二類",
    "X16n0308_010:0320c10": "生中一類一類究其根元。故曰窮生類本。行陰既",
    "X16n0308_010:0320c11": "現。不起妄計。一味精研妙明。自可盡破。今云觀彼",
    "X16n0308_010:0320c12": "幽清等。乃復依行陰而起徧常之計。故致墜入四",
    "X16n0308_010:0320c13": "徧常論。二分條詳釋二。一別為分釋。二總出",
    "X16n0308_010:0320c14": "其過。初四。一計二性常。二計四性常。三計三",
    "X16n0308_010:0320c15": "性常。四計一性常。初。",
    "X16n0308_010:0320c16": "一者是人窮心境性二處無因。修習能知二萬劫中",
    "X16n0308_010:0320c17": "十方眾生所有生滅。咸皆循環不曾散失計以為常。",
    "X16n0308_010:0320c18": "是人欲窮行陰。不欲詳於十二類生一一研究。但",
    "X16n0308_010:0320c19": "約心之與境。以求行陰之性。故曰窮心境性。窮至",
    "X16n0308_010:0320c20": "無所觀處。則謂二處無因。按是人研究既略。而依",
    "X16n0308_010:0320c21": "之修習。唯知二萬劫中。則二萬劫外。當冥無所觀",
    "X16n0308_010:0320c22": "矣。十方眾生等。即二萬劫中現前所知分齊。所有",
    "X16n0308_010:0320c23": "生滅。兼心與境言之。以心境皆屬行陰所遷。皆有",
    "X16n0308_010:0320c24": "生滅故。然生滅正是無常。而彼但見其生滅滅生。",
    "X16n0308_010:0321a01": "循環不失。遂計心境二性以為是常。",
    "X16n0308_010:0321a02": "二計四性常。",
    "X16n0308_010:0321a03": "二者是人窮四大元四性常住。修習能知四萬劫中",
    "X16n0308_010:0321a04": "十方眾生所有生滅。咸皆體恒不曾散失計以為常。",
    "X16n0308_010:0321a05": "是人欲窮行陰。以逐類研究為過詳。以心境研究",
    "X16n0308_010:0321a06": "為過略。故唯以內外四大研究。究至冥無所見處。",
    "X16n0308_010:0321a07": "遂以為行陰之元。而又目其為四大之性。又以不",
    "X16n0308_010:0321a08": "見其生滅故。名為常住。按是人研究之功。既均於",
    "X16n0308_010:0321a09": "詳略。而依之修習。能知四萬劫中。則四萬劫外。便",
    "X16n0308_010:0321a10": "冥無所觀矣。十方眾生等。即四萬劫中現前所知",
    "X16n0308_010:0321a11": "分齊。所有生滅。亦兼四大言之。以內四大為眾生",
    "X16n0308_010:0321a12": "身根。外四大為眾生器界。皆為行陰所遷。皆有生",
    "X16n0308_010:0321a13": "滅故。然生滅正是無常。而彼但以四萬劫外體恒",
    "X16n0308_010:0321a14": "不失。遂計四大之性以為是常。蓋上科以現前循",
    "X16n0308_010:0321a15": "環不失為常。似約用言。而此科以過去不見生滅",
    "X16n0308_010:0321a16": "為常。似約體言。此二計不同也。三計三性常。",
    "X16n0308_010:0321a17": "三者是人窮盡六根末那執受心意識中本元由處",
    "X16n0308_010:0321a18": "性常恒故。修習能知八萬劫中一切眾生循環不失",
    "X16n0308_010:0321a19": "本來常住。窮不失性計以為常。",
    "X16n0308_010:0321a20": "是人已破想陰。欲究行陰。乃於六根末那執受中",
    "X16n0308_010:0321a21": "一一推求。故曰窮盡六根等也。不言六識而言六",
    "X16n0308_010:0321a22": "根者。以已破想陰。六識行相不顯。唯覺根性湛然。",
    "X16n0308_010:0321a23": "即於六根中求故。末那即是七識。此云思量。恒審",
    "X16n0308_010:0321a24": "思量故。執受即是八識。執持根器種子。領以為境。",
    "X16n0308_010:0321b01": "令生覺受故。心意識三字。乃重牒上之三法。據常",
    "X16n0308_010:0321b02": "途以集起名心。集諸種子起現行故。指第八識。今",
    "X16n0308_010:0321b03": "即以六根中性為心。思量名意。恒審思量我相隨",
    "X16n0308_010:0321b04": "故。正對末那。了別為識。各能了別自分境故。常途",
    "X16n0308_010:0321b05": "指前六識。今乃以第八為識。以是諸識之本。故獨",
    "X16n0308_010:0321b06": "得識名。言所謂窮盡末那執受者。蓋即於此心意",
    "X16n0308_010:0321b07": "識中究其本元由處也。要知六根末那。尚是八識",
    "X16n0308_010:0321b08": "現起。何況其中行陰豈更有元由。故知行陰元由。",
    "X16n0308_010:0321b09": "惟在第八識中。良以第八識中七種。即是根本行",
    "X16n0308_010:0321b10": "陰。一切行陰皆依此故。如是研窮。窮至無所覺處。",
    "X16n0308_010:0321b11": "不覺生滅。便謂性常恒故。此謬計過去體常也。依",
    "X16n0308_010:0321b12": "於此體。更加研究。名曰修習。功用既深於前。自能",
    "X16n0308_010:0321b13": "遠知八萬劫中。但見八萬劫中一切眾生生滅滅",
    "X16n0308_010:0321b14": "生。便謂循環不失。此謬計現在用常也。然是人既",
    "X16n0308_010:0321b15": "執過去本來常住。又於現在窮不失性。遂計心意",
    "X16n0308_010:0321b16": "識中三性俱常。蓋上二計常。一單約用。二單約體。",
    "X16n0308_010:0321b17": "此兼約體用。又上二。一單約現在。二單約過去。此",
    "X16n0308_010:0321b18": "兼約二際言也。四計一性常。",
    "X16n0308_010:0321b19": "四者是人既盡想元。生理更無流止運轉。生滅想心",
    "X16n0308_010:0321b20": "今已永滅。理中自然成不生滅。因心所度計以為常。",
    "X16n0308_010:0321b21": "既盡想元者。謂根本想陰已盡。然根本想陰。即是",
    "X16n0308_010:0321b22": "第八識中動相。動相既銷。露出行元。呼為生理。不",
    "X16n0308_010:0321b23": "知其更有微細流注。謬謂更無流止運轉。其意葢",
    "X16n0308_010:0321b24": "以生滅想心今已永滅。而行元生理自然成不生",
    "X16n0308_010:0321c01": "滅。殊不知行陰正是七種。實非真理。體是微細流",
    "X16n0308_010:0321c02": "注。實非真不生滅。不過因其心之所度。謬計行性",
    "X16n0308_010:0321c03": "為常。所謂似比量而非真比量也。正脈云。斯人於",
    "X16n0308_010:0321c04": "想盡行現之後。無復窮研之力。便計為常。比之第",
    "X16n0308_010:0321c05": "一尚為淺劣。何況二三。故不復立能知劫量。度其",
    "X16n0308_010:0321c06": "所知。必不逮於二萬劫矣。愚謂。上三似屬彼之鈍",
    "X16n0308_010:0321c07": "根。不能直觀行陰。故於心境四大及六根末那執",
    "X16n0308_010:0321c08": "受中漸次推窮。因隨其功用詳略處中而分所知",
    "X16n0308_010:0321c09": "劫量。此一似屬彼之利根。直觀行陰。無多推求。故",
    "X16n0308_010:0321c10": "不立劫量。只為計常。則墮外論矣。別為分釋竟。",
    "X16n0308_010:0321c11": "二總出其過。",
    "X16n0308_010:0321c12": "由此計常亡正徧知。墮落外道惑菩提性。",
    "X16n0308_010:0321c13": "不達行陰唯心所現。則亡正知。行陰所覆不見真",
    "X16n0308_010:0321c14": "心。則亡徧知。邊執見中常見所攝。故云墮落外道。",
    "X16n0308_010:0321c15": "執此為常。不信別有真常菩提。故云惑菩提性。分",
    "X16n0308_010:0321c16": "條詳釋竟。三結成外論。",
    "X16n0308_010:0321c17": "是則名為第二外道立圓常論。",
    "X16n0308_010:0321c18": "想陰已盡。行陰未破。兩楹中間。次言此類。故曰此",
    "X16n0308_010:0321c19": "則名為第二等也。立圓常論者。謂成立四種圓常",
    "X16n0308_010:0321c20": "之義。而造彼論。灌頂云。唯識論邊執見中。前際四",
    "X16n0308_010:0321c21": "徧常論。具如瑜伽清涼疏明。於圓常中起計相竟",
    "X16n0308_010:0321c22": "三於自他中起計相三。一標由示墜。二分條詳",
    "X16n0308_010:0321c23": "釋。三結成外論。初。",
    "X16n0308_010:0321c24": "又三摩中諸善男子堅凝正心魔不得便。窮生類本。",
    "X16n0308_010:0322a01": "觀彼幽清常擾動元。於自他中起計度者是人墜入",
    "X16n0308_010:0322a02": "四顛倒見一分無常一分常論。",
    "X16n0308_010:0322a03": "前二皆云凝明。顯定慧相資。此一乃云堅凝。似偏",
    "X16n0308_010:0322a04": "屬於定。雖似偏屬於定。亦由慧力資發。故得定益",
    "X16n0308_010:0322a05": "深而堅且凝也。堅而且凝。邪求不作。故曰正心。心",
    "X16n0308_010:0322a06": "既正而魔無由入。故不得便。窮生類本者。謂窮盡",
    "X16n0308_010:0322a07": "眾生十二種類。以求行陰之深本也。深本既現。一",
    "X16n0308_010:0322a08": "味精研妙明。自可進破。而乃觀彼深本。幽而不顯。",
    "X16n0308_010:0322a09": "清而不濁。但見其常時清擾。為諸動之根元。既為",
    "X16n0308_010:0322a10": "諸動之根元。則自他身心依正等皆依之而建立。",
    "X16n0308_010:0322a11": "由此於自他法中起諸妄計。墜入四種顛倒見也。",
    "X16n0308_010:0322a12": "四種顛倒見中。皆有一分無常一分常義。合轍云。",
    "X16n0308_010:0322a13": "平等性中。本無自他而妄計自他。中道了義。逈絕",
    "X16n0308_010:0322a14": "二邊而謬執斷常。非倒見而何哉。二分條詳釋",
    "X16n0308_010:0322a15": "二。一別為分釋。二總出其過。初四。一觀自",
    "X16n0308_010:0322a16": "觀他起二計。二捨自觀他起二計。三捨他觀自起",
    "X16n0308_010:0322a17": "二計。四不分自他起二計。初。",
    "X16n0308_010:0322a18": "一者是人觀妙明心徧十方界。湛然以為究竟神我。",
    "X16n0308_010:0322a19": "從是則計我徧十方凝明不動。一切眾生於我心中",
    "X16n0308_010:0322a20": "自生自死。則我心性名之為常。彼生滅者真無常性。",
    "X16n0308_010:0322a21": "不知幽清常擾。為諸動元。正是根本行陰。謬謂妙",
    "X16n0308_010:0322a22": "明真心。不出乎此。故即依此觀妙明心。由觀力故。",
    "X16n0308_010:0322a23": "運想此心廣大周徧。想久觀成。故見此心徧十方",
    "X16n0308_010:0322a24": "界。且以清擾不覺。妄謂湛然。徧即無礙曰神。湛即",
    "X16n0308_010:0322b01": "不動曰我。自計最勝曰究竟。此即外道所計二十",
    "X16n0308_010:0322b02": "五諦中最後一諦也。彼謂從冥生覺大。覺大生我",
    "X16n0308_010:0322b03": "心。我心生五微。五微生五大。五大生十一根。最後",
    "X16n0308_010:0322b04": "立一神我。謬計冥性為能生。中間二十三法為所",
    "X16n0308_010:0322b05": "生。神我為能受用。中間二十三法為所受用。如彼",
    "X16n0308_010:0322b06": "論云。神我有知。能思慮故。我以思為性。受用大等",
    "X16n0308_010:0322b07": "二十三法。蓋是以第八識中所含七識種子為神",
    "X16n0308_010:0322b08": "我也。既立神我。乃復依神我而起徧常之計。故曰",
    "X16n0308_010:0322b09": "從是則計等。我徧十方者。以有徧界義故。凝明不",
    "X16n0308_010:0322b10": "動者。以有湛然義故。湛然者。如水澄成映。故計凝",
    "X16n0308_010:0322b11": "明。雖水澄成映。而不見動相。故計不動。不動即常",
    "X16n0308_010:0322b12": "義也。既徧且常。乃為真常。此觀我而起常計。一切",
    "X16n0308_010:0322b13": "眾生等。乃轉依徧常而進觀眾生也。我既徧於十",
    "X16n0308_010:0322b14": "方。則十方一切眾生。皆在我之心中。我既凝然不",
    "X16n0308_010:0322b15": "動。則一切眾生皆是自生自死。此觀生而起無常",
    "X16n0308_010:0322b16": "之計。則我心性等。乃雙承自他以分結常無常義。",
    "X16n0308_010:0322b17": "二捨自觀他起二計。",
    "X16n0308_010:0322b18": "二者是人不觀其心。徧觀十方恒沙國土。見劫壞處",
    "X16n0308_010:0322b19": "名為究竟無常種性。劫不壞處名究竟常。",
    "X16n0308_010:0322b20": "是人者。仍指前人。前於自心已知是常。故不更觀",
    "X16n0308_010:0322b21": "其心。前於他法。但知眾生無常。國土常否猶未能",
    "X16n0308_010:0322b22": "知。故此惟觀國土。蓋觀者即運心觀想義也。想久",
    "X16n0308_010:0322b23": "觀成。實能徧見。然所見十方沙土有成有壞。彼但",
    "X16n0308_010:0322b24": "見劫壞之處。不知壞後有成。便名其為究竟無常",
    "X16n0308_010:0322c01": "種性。若見劫成暫爾不壞之處。不知究竟有壞。便",
    "X16n0308_010:0322c02": "名其為究竟真常種性。要知界性無二。成壞隨緣。",
    "X16n0308_010:0322c03": "若因有壞而執無常。則菩薩灰嚴土之心。若因不",
    "X16n0308_010:0322c04": "壞而執真常。則凡夫增戀世之志。邪見誤人。不可",
    "X16n0308_010:0322c05": "不知。三捨他觀自起二計。",
    "X16n0308_010:0322c06": "三者是人別觀我心精細微密猶如微塵。流轉十方",
    "X16n0308_010:0322c07": "性無移改。能令此身即生即滅。其不壞性名我性常。",
    "X16n0308_010:0322c08": "一切死生從我流出名無常性。",
    "X16n0308_010:0322c09": "此中別觀。對上二科應有三義。且近對第二。謂捨",
    "X16n0308_010:0322c10": "他依報。別觀我之正報。我之正報。有心有身。別觀",
    "X16n0308_010:0322c11": "我心等。觀心也。能令此身等。觀身也。若對第一。即",
    "X16n0308_010:0322c12": "具二義。一謂外計我相有三。前觀神我徧界。是廣",
    "X16n0308_010:0322c13": "大我。此則別觀微細我及大小不定我也。二者前",
    "X16n0308_010:0322c14": "觀正報是我心及眾生身。此則別觀我心及與我",
    "X16n0308_010:0322c15": "身。亦捨他唯觀於自也。言精細微密者。即指根本",
    "X16n0308_010:0322c16": "行陰。是七識種故曰精。藏於賴耶故曰細。若有若",
    "X16n0308_010:0322c17": "無故曰微。麤心不見故曰密。前文所謂幽隱妄想",
    "X16n0308_010:0322c18": "是也。取喻微塵者。以微塵為世界種。其細無內。其",
    "X16n0308_010:0322c19": "體最微。倦眼莫覩。義相似故。若惟約此義。即是微",
    "X16n0308_010:0322c20": "細我也。依此運用。起惑造業。流轉十方而性無移",
    "X16n0308_010:0322c21": "改。此大小不定我也。雖性無移改。而業運常遷。能",
    "X16n0308_010:0322c22": "令此身剎那變壞。故云即生即滅。其不壞性等。乃",
    "X16n0308_010:0322c23": "雙承心之與身以分結常無常義。",
    "X16n0308_010:0322c24": "四不分自他起二計。",
    "X16n0308_010:0323a01": "四者是人知想陰盡見行陰流。行陰常流計為常性。",
    "X16n0308_010:0323a02": "色受想等今已滅盡名為無常。",
    "X16n0308_010:0323a03": "所以不分自他者。以自方他。大率如是。故知凡有",
    "X16n0308_010:0323a04": "想陰盡者。必見行陰遷流。此一定莫易耳。行陰常",
    "X16n0308_010:0323a05": "流等。亦雙承上二分結常無常義。以常流則相續",
    "X16n0308_010:0323a06": "不斷。故計為常。滅盡則現前無有。故計無常。別為",
    "X16n0308_010:0323a07": "分釋竟。二總出其過。",
    "X16n0308_010:0323a08": "由此計度一分無常一分常故。墮落外道惑菩提性。",
    "X16n0308_010:0323a09": "雖四計不同。總不出一分無常一分常義。墮落外",
    "X16n0308_010:0323a10": "道者。灌頂云。如僧佉論師等。智論云。諸法不應執",
    "X16n0308_010:0323a11": "常。常即無罪無福。無所傷殺。亦無施命。無縛無解。",
    "X16n0308_010:0323a12": "則無涅槃。若執無常。即是斷滅。亦無罪福。亦無增",
    "X16n0308_010:0323a13": "損功業因緣。果報亦失。是皆足以惑菩提性。分條",
    "X16n0308_010:0323a14": "詳釋竟。三結成外論。",
    "X16n0308_010:0323a15": "是則名為第三外道一分常論。",
    "X16n0308_010:0323a16": "想盡行現之中。三言此類。故名第三。而言一分者。",
    "X16n0308_010:0323a17": "意顯餘有一分為無常論故。又偏言一分者。二分",
    "X16n0308_010:0323a18": "論中以常為勝。顯獨重故。灌頂云。唯識論邊執見",
    "X16n0308_010:0323a19": "中所攝。清涼云。外道於諸邊執見中。有我及世間",
    "X16n0308_010:0323a20": "半常半無常四種論。於自他中起計相竟。",
    "X16n0308_010:0323a21": "四於分位中起計相三。一標由示墜。二分條詳",
    "X16n0308_010:0323a22": "釋。三結成外論。初。",
    "X16n0308_010:0323a23": "又三摩中諸善男子堅凝正心魔不得便。窮生類本。",
    "X16n0308_010:0323a24": "觀彼幽清常擾動元。於分位中生計度者是人墜入",
    "X16n0308_010:0323b01": "四有邊論。",
    "X16n0308_010:0323b02": "堅凝正心等同前。然幽清常擾。既為諸動之元。則",
    "X16n0308_010:0323b03": "一切時分方位。皆依之而建立。由此於時分方位。",
    "X16n0308_010:0323b04": "起諸妄計。墜入四有邊論。按下四計中前二約時",
    "X16n0308_010:0323b05": "分起計。後二約方位起計。至下自見。不言無邊論",
    "X16n0308_010:0323b06": "者。以彼計無邊屬自悟境。有邊屬他迷境。其意蓋",
    "X16n0308_010:0323b07": "為化迷成悟。偏重有邊。二分條詳釋二。一別",
    "X16n0308_010:0323b08": "為分釋。二總出其過。初四。一於心時分起二",
    "X16n0308_010:0323b09": "計。二於境時分起二計。三於知方位起二計。四於",
    "X16n0308_010:0323b10": "見方位起二計。初。",
    "X16n0308_010:0323b11": "一者是人心計生元流用不息。計過未者名為有邊。",
    "X16n0308_010:0323b12": "計相續心名為無邊。",
    "X16n0308_010:0323b13": "心計生元等者。謂欲窮行陰。窮至初生心相。遂計",
    "X16n0308_010:0323b14": "為生滅之元。自爾已來。直至一報終盡。中間遷流",
    "X16n0308_010:0323b15": "之甲。曾不停息。生前盡後。曾不見遷流之用。不知",
    "X16n0308_010:0323b16": "但是自己心力不及。遂計過未無相續用者。名為",
    "X16n0308_010:0323b17": "有邊。現在有相續之心。名為無邊。其意蓋欲令人",
    "X16n0308_010:0323b18": "捨過未有邊之心。前因後果。以并撥無。取現在無",
    "X16n0308_010:0323b19": "邊之心。果非酧因。因不招果。依此論者。將必捨因",
    "X16n0308_010:0323b20": "緣而墮自然之計矣。二於境時分起二計。",
    "X16n0308_010:0323b21": "二者是人觀八萬劫則見眾生。八萬劫前寂無聞見。",
    "X16n0308_010:0323b22": "無聞見處名為無邊。有眾生處名為有邊。",
    "X16n0308_010:0323b23": "為窮行陰。至八萬劫。觀彼以為生滅之元。自爾則",
    "X16n0308_010:0323b24": "見眾生生滅滅生。至八萬劫前。則寂無聞見。彼但",
    "X16n0308_010:0323c01": "見無聞見處。冥然莫辨。邈無涯涘。不知惟是自己",
    "X16n0308_010:0323c02": "見聞所不能及。遂名其為無邊之性。又但見有眾",
    "X16n0308_010:0323c03": "生處。生滅滅生。宛有分際。不知惟是眾生業緣虗",
    "X16n0308_010:0323c04": "妄現起。遂名其為有邊之性。其意蓋欲令人捨現",
    "X16n0308_010:0323c05": "前有邊之性。離於生滅。取劫前無邊之性。證於真",
    "X16n0308_010:0323c06": "常。依此論者。將必怖生死而入斷滅之見矣。",
    "X16n0308_010:0323c07": "三於知方位起二計。",
    "X16n0308_010:0323c08": "三者是人計我徧知得無邊性。彼一切人現我知中",
    "X16n0308_010:0323c09": "我曾不知彼之知性。名彼不得無邊之心但有邊性。",
    "X16n0308_010:0323c10": "欲窮行陰。徧十二類。一倫生死。首尾圓照。故計我",
    "X16n0308_010:0323c11": "能徧知。由徧知故。自覺心量徧於一切。遂謬稱我",
    "X16n0308_010:0323c12": "得無邊之性。豈知夫惟滅與生。猶在行陰邊際中",
    "X16n0308_010:0323c13": "乎。又見彼一切人。現於我知之中。我唯知其死此",
    "X16n0308_010:0323c14": "生彼。各有方位。曾不能知彼之無方位知性。以是",
    "X16n0308_010:0323c15": "之故。名彼不得無邊之心。以設若能得。我自能知。",
    "X16n0308_010:0323c16": "我既不知。而彼但是有邊之性。且現見其死此生",
    "X16n0308_010:0323c17": "彼。各有方位。其為有邊可知。豈知夫行陰虗妄。本",
    "X16n0308_010:0323c18": "非因緣非自然性乎。作是計者。蓋欲令人捨彼有",
    "X16n0308_010:0323c19": "邊之性。離於方位。取我無邊之性。成正徧知。依此",
    "X16n0308_010:0323c20": "論者。將必違同體而墮增上慢矣。",
    "X16n0308_010:0323c21": "四於見方位起二計。",
    "X16n0308_010:0323c22": "四者是人窮行陰空以其所見心路籌度。一切眾生",
    "X16n0308_010:0323c23": "一身之中計其咸皆半生半滅。明其世界一切所有",
    "X16n0308_010:0323c24": "一半有邊。一半無邊。",
    "X16n0308_010:0324a01": "窮行陰空者。謂想陰既盡。覺行陰流。以三昧力。窮",
    "X16n0308_010:0324a02": "之欲空也。以其所見等者。謂正在三昧時。覺行陰",
    "X16n0308_010:0324a03": "滅。出離三昧時。覺行陰生。不知其是功用未純。但",
    "X16n0308_010:0324a04": "以其所見。用妄想心路籌度。謬謂眾生身中咸皆",
    "X16n0308_010:0324a05": "半生半滅。以一例諸。明其世界所有。皆一半有邊。",
    "X16n0308_010:0324a06": "一半無邊。以生時則覺有邊。滅時則覺無邊故。依",
    "X16n0308_010:0324a07": "此論者。將必惑於對生立滅。而墮閉目想空見矣。",
    "X16n0308_010:0324a08": "別為分釋竟。二總出其過。",
    "X16n0308_010:0324a09": "由此計度有邊無邊。墮落外道惑菩提性。",
    "X16n0308_010:0324a10": "由此四種計度。而立有邊無邊。數論師等。為其伴",
    "X16n0308_010:0324a11": "侶。故云墮落外道。菩提以中道為體。邊則非中。故",
    "X16n0308_010:0324a12": "惑之也。分條詳釋竟。三結成外論。",
    "X16n0308_010:0324a13": "是則名為第四外道立有邊論。",
    "X16n0308_010:0324a14": "是則句可知。不言無邊。如前已明。灌頂云。此亦邊",
    "X16n0308_010:0324a15": "邪見攝。於分位中起計相竟。",
    "X16n0308_010:0324a16": "五於知見中起計相三。一標由示墜。二分條詳",
    "X16n0308_010:0324a17": "釋。三結成外論。初。",
    "X16n0308_010:0324a18": "又三摩中諸善男子堅凝正心魔不得便。窮生類本。",
    "X16n0308_010:0324a19": "觀彼幽清常擾動元。於知見中生計度者是人墜入",
    "X16n0308_010:0324a20": "四種顛倒不死矯亂徧計虗論。",
    "X16n0308_010:0324a21": "行陰既為諸動根元。而於諸動之中。隨時隨處。所",
    "X16n0308_010:0324a22": "知所見不同。由此計度。墜入四種顛倒之見。言不",
    "X16n0308_010:0324a23": "死者。資中引婆沙論云。外道計天常住。名為不死。",
    "X16n0308_010:0324a24": "計不亂答。得生彼天。若實不知而輙答者。恐成矯",
    "X16n0308_010:0324b01": "亂。故有問時。答言秘密言詞不應皆說。或不定答。",
    "X16n0308_010:0324b02": "佛法訶云。此真矯亂。真際云。外道計無想天為不",
    "X16n0308_010:0324b03": "死天。欲生彼天。輙答恐成矯亂。殊不知強言秘密。",
    "X16n0308_010:0324b04": "不應皆說。混以不定而答。正墮矯亂論議。灌頂云。",
    "X16n0308_010:0324b05": "邪分別性。故名徧計。都無實義。故名虗論。",
    "X16n0308_010:0324b06": "二分條詳釋二。一別為分釋。二總出其過。初",
    "X16n0308_010:0324b07": "四。一於四對義生矯亂。二於單無義生矯亂。三",
    "X16n0308_010:0324b08": "於單有義生矯亂。四於有無義生矯亂。初。",
    "X16n0308_010:0324b09": "一者是人觀變化元。見遷流處名之為變。見相續處",
    "X16n0308_010:0324b10": "名之為恒。見所見處名之為生。不見見處名之為滅。",
    "X16n0308_010:0324b11": "相續之因性不斷處名之為增。正相續中中所離處",
    "X16n0308_010:0324b12": "名之為減。各各生處名之為有。互互亡處名之為無。",
    "X16n0308_010:0324b13": "以理都觀用心別見。有求法人來問其義。答言我今",
    "X16n0308_010:0324b14": "亦生亦滅亦有亦無亦增亦減。於一切時皆亂其語。",
    "X16n0308_010:0324b15": "令彼前人遺失章句。",
    "X16n0308_010:0324b16": "觀變化元者。想陰既盡。行陰披露。進觀行陰為變",
    "X16n0308_010:0324b17": "化之元也。既為變化之元。其體即是遷流。故曰見",
    "X16n0308_010:0324b18": "遷流處。有遷流即有變更。故即名之為變。雖有變",
    "X16n0308_010:0324b19": "更。而却前後相續。故曰見相續處。有相續則無斷",
    "X16n0308_010:0324b20": "絕。故即名之為恒。此變恒對也。見所見處名之為",
    "X16n0308_010:0324b21": "生者。謂八萬劫內。能見所見處。似有眾生生。故即",
    "X16n0308_010:0324b22": "名之為生。不見見處名之為滅者。謂八萬劫外。不",
    "X16n0308_010:0324b23": "見所見處。似是眾生滅。故即名之為滅。此生滅對",
    "X16n0308_010:0324b24": "也。相續之因者。有眾生即有生滅。此又於眾生生",
    "X16n0308_010:0324c01": "滅中別起中間有因之計。如前陰之行陰已滅。後",
    "X16n0308_010:0324c02": "陰之行陰未生。中間必有相續之因。然相續之因",
    "X16n0308_010:0324c03": "即中陰身。其體即是識陰。以彼不知行陰之外別",
    "X16n0308_010:0324c04": "有識陰。但見其性不斷處。似多出一法。名之為增。",
    "X16n0308_010:0324c05": "正相續中。即指中陰相續中也。然中陰相續之中。",
    "X16n0308_010:0324c06": "亦有微細行陰。以彼心麤不見。但見其中所離處。",
    "X16n0308_010:0324c07": "似少一行。名之為減。此增減對也。各各生處者。有",
    "X16n0308_010:0324c08": "眾生即有差別。此又於眾生差別中別起各有生",
    "X16n0308_010:0324c09": "處之計。如人還生人。鳥還生鳥。一類一類各有相",
    "X16n0308_010:0324c10": "生之處。雖各各相生。其間亦有改形易報。以彼不",
    "X16n0308_010:0324c11": "知。妄謂各類定有生處。以是義故。名之為有。互互",
    "X16n0308_010:0324c12": "亡處者。如人不生鳥。鳥不生人。雖人不生鳥。人中",
    "X16n0308_010:0324c13": "亦有鳥性。雖鳥不生人。鳥中亦有人性。以彼不知。",
    "X16n0308_010:0324c14": "妄謂彼此定是互亡。以是義故。名之為無。此有無",
    "X16n0308_010:0324c15": "對也。初對猶是以行陰之理。總相觀察。故云以理",
    "X16n0308_010:0324c16": "都觀。但不偏執。即成正見。以於遷變處而見恒常",
    "X16n0308_010:0324c17": "之性。恒常處而見遷變之相故。後三對乃是用妄",
    "X16n0308_010:0324c18": "想心。各別異見。若更偏執。則展轉支離。以於正見",
    "X16n0308_010:0324c19": "中而生邪見。邪見中仍生偏執之見故。有求法人",
    "X16n0308_010:0324c20": "者。欲求佛法。以修三摩人也。來問其義者。問其所",
    "X16n0308_010:0324c21": "修所證之義。答以各別異見。恐墮偏執。故言亦生",
    "X16n0308_010:0324c22": "亦滅等。蓋亦者持疑兩可。意顯不墮偏執。殊不知",
    "X16n0308_010:0324c23": "中無主宰。正墮矯亂論議。不言亦變亦恒者。以別",
    "X16n0308_010:0324c24": "代總故。又四對中初對猶為近理。而反遺之。正見",
    "X16n0308_010:0325a01": "其中無主耳。於一切時者。牒上凡有人問之時。皆",
    "X16n0308_010:0325a02": "亂其語者。牒上持疑兩可之言。令彼前人者。指現",
    "X16n0308_010:0325a03": "前來問之人。言答者既惟蒙混。聽者意自含糊。過",
    "X16n0308_010:0325a04": "耳成空。豈有章句可憶。故曰遺失。又遺失章句者。",
    "X16n0308_010:0325a05": "不唯遺失現聞。乃并彼以向所習章句亦皆遺失。",
    "X16n0308_010:0325a06": "是不惟無益。而反有損也。二於單無義生矯亂",
    "X16n0308_010:0325a07": "(此與下科。乃是於前有無對中。轉生偏執。此正所謂展轉支離者也)。",
    "X16n0308_010:0325a08": "二者是人諦觀其心互互無處。因無得證。有人來問。",
    "X16n0308_010:0325a09": "唯答一字但言其無。除無之餘無所言說。",
    "X16n0308_010:0325a10": "諦觀其心者。謂於生類中。諦觀其行陰心也。但見",
    "X16n0308_010:0325a11": "人不生鳥。鳥不生人等。遂於互互無處。謬謂自心",
    "X16n0308_010:0325a12": "無異類性。且自謂因無得證。當知彼之所謂證者。",
    "X16n0308_010:0325a13": "是非理謬證。非入理實證也。有人來問惟答一字",
    "X16n0308_010:0325a14": "者。恐招難問。不敢多說故。又欲欺人以秘密言詞。",
    "X16n0308_010:0325a15": "不應皆說故。但言其無者。即就其自所謬見。含糊",
    "X16n0308_010:0325a16": "而答之也。除無之餘無所言說者。亦不言因何說",
    "X16n0308_010:0325a17": "無。無是何義。正見其為矯強混亂語耳。",
    "X16n0308_010:0325a18": "三於單有義生矯亂。",
    "X16n0308_010:0325a19": "三者是人諦觀其心各各有處。因有得證。有人來問。",
    "X16n0308_010:0325a20": "唯答一字但言其是。除是之餘無所言說。",
    "X16n0308_010:0325a21": "諦觀其心同上。但見人還生人。鳥還生鳥等。遂於",
    "X16n0308_010:0325a22": "各各有處。謬謂自心中有自類性。且自謂因有得",
    "X16n0308_010:0325a23": "證。亦謬證非實證也。惟答一字。亦同上說。但言其",
    "X16n0308_010:0325a24": "是者。言既各各有性。則人自是人。鳥自是鳥。例言",
    "X16n0308_010:0325b01": "我自是我。故但言是。却又不敢明明說出。是為何",
    "X16n0308_010:0325b02": "義。因何說是。故除是無說。益見其為矯亂論議。",
    "X16n0308_010:0325b03": "四於有無義生矯亂(此是於上有中見無。無中見有。不敢說異。不敢說一。無理",
    "X16n0308_010:0325b04": "可據。矯強亂說者也)。",
    "X16n0308_010:0325b05": "四者是人有無俱見。其境枝故其心亦亂。有人來問。",
    "X16n0308_010:0325b06": "答言亦有即是亦無。亦無之中不是亦有。一切矯亂",
    "X16n0308_010:0325b07": "無容窮詰。",
    "X16n0308_010:0325b08": "有無俱見者。謂於類生中。見其改形易報。如人變",
    "X16n0308_010:0325b09": "為鳥。鳥轉為人等。人變為鳥。則人中無人性有鳥",
    "X16n0308_010:0325b10": "性。鳥轉為人。則鳥中無鳥性有人性。由是於一一",
    "X16n0308_010:0325b11": "類中。有無俱見。豈知夫性本無二。轉變隨緣義乎。",
    "X16n0308_010:0325b12": "其境枝故者。謂於一性中計有計無。如一本岐而",
    "X16n0308_010:0325b13": "為二枝也。其心亦亂者。不敢定執為有。以有無義",
    "X16n0308_010:0325b14": "故。不敢定執為無。以有有義故。是名為亂。有人來",
    "X16n0308_010:0325b15": "問答言有即是無者。以彼不知轉變隨緣。強以一",
    "X16n0308_010:0325b16": "體答也。又言無不是有者。以彼不知性本無二。強",
    "X16n0308_010:0325b17": "以異體答也。設有難言。以何義故而說有即是無。",
    "X16n0308_010:0325b18": "將必答言。亦無即是亦有。設又難言。云何無不是",
    "X16n0308_010:0325b19": "有。將必答言。亦有之中不是亦無。總是強說。無非",
    "X16n0308_010:0325b20": "混言。故云一切矯亂。無理可據。無義可憑。故亦無",
    "X16n0308_010:0325b21": "容窮詰。別為分釋竟。二總出其過。",
    "X16n0308_010:0325b22": "由此計度矯亂虗無。墮落外道惑菩提性。",
    "X16n0308_010:0325b23": "由此計度者。總相唯是四種計度。詳分則有四對。",
    "X16n0308_010:0325b24": "兩單一複。矯亂者矯強混亂。虗無者虗妄無據。變",
    "X16n0308_010:0325c01": "恒生滅有無增減一異俱不俱等。皆屬外計。此既",
    "X16n0308_010:0325c02": "同彼。故云墮落外道。菩提心。以如來藏心為體。離",
    "X16n0308_010:0325c03": "一切相。即一切法。離即離非。是即非即。言語道斷。",
    "X16n0308_010:0325c04": "心行處滅。此既異彼。故云惑菩提性。分條詳釋竟。",
    "X16n0308_010:0325c05": "三結成外論。",
    "X16n0308_010:0325c06": "是則名為第五外道四顛倒性不死矯亂徧計虗論。",
    "X16n0308_010:0325c07": "第四之次。名為第五。迷正知見。立邪知見。故曰四",
    "X16n0308_010:0325c08": "顛倒性。同彼外道。計生不死之天。不定答人。故曰",
    "X16n0308_010:0325c09": "不死矯亂。觀前種種異計。不惟如麻上生繩。仍復",
    "X16n0308_010:0325c10": "如繩上生蛇。故云徧計虗論。於知見中起計相竟",
    "X16n0308_010:0325c11": "六於無盡流起計相三。一標由示墜。二釋相出",
    "X16n0308_010:0325c12": "過。三結成外論。初。",
    "X16n0308_010:0325c13": "又三摩中諸善男子堅凝正心魔不得便。窮生類本。",
    "X16n0308_010:0325c14": "觀彼幽清常擾動元。於無盡流生計度者是人墜入",
    "X16n0308_010:0325c15": "死後有相發心顛倒。",
    "X16n0308_010:0325c16": "初同前。然既曰常擾。則遷流無盡。由是於無盡流",
    "X16n0308_010:0325c17": "中而生計度。計無別計。即計此遷流為諸動之元。",
    "X16n0308_010:0325c18": "將來能生諸動。既將來能生諸動。則現前已滅者。",
    "X16n0308_010:0325c19": "將來必生。故曰是人墜入死後有相。由此死後有",
    "X16n0308_010:0325c20": "相。轉計煩惱菩提二性俱常。迷唯識轉染成淨之",
    "X16n0308_010:0325c21": "正論。違起信不變隨緣之妙旨。故曰發心顛倒。",
    "X16n0308_010:0325c22": "二釋相出過二。一別釋其相。二總出其過。初。",
    "X16n0308_010:0325c23": "或自固身云色是我。或見我圓含徧國土云我有色。",
    "X16n0308_010:0325c24": "或彼前緣隨我迴復云色屬我。或復我依行中相續",
    "X16n0308_010:0326a01": "云我在色。皆計度言死後有相。如是循環有十六相。",
    "X16n0308_010:0326a02": "從此或計畢竟煩惱。畢竟菩提。兩性並驅各不相觸。",
    "X16n0308_010:0326a03": "或自固身者。因見行陰無盡而身有盡。或自存想",
    "X16n0308_010:0326a04": "保愛。而欲堅固其身。是先雖已超見濁。而習未盡",
    "X16n0308_010:0326a05": "亡。遇緣則身見仍熾也。然有身必有色。是先雖已",
    "X16n0308_010:0326a06": "破色陰。而習未盡亡。遇緣則色陰復發也。由是依",
    "X16n0308_010:0326a07": "色立我。而云色是我。是先雖已得人空。而習未盡",
    "X16n0308_010:0326a08": "亡。遇緣則我執仍起也。此與外計四句中即色是",
    "X16n0308_010:0326a09": "我見同。據此則前之所謂破陰超濁。及五卷中所",
    "X16n0308_010:0326a10": "謂此根初解先得人空者。皆是理由頓悟乘悟併",
    "X16n0308_010:0326a11": "銷。若不歷事造修因次第盡。遇境瞥起。鮮有不墜",
    "X16n0308_010:0326a12": "入邪知謬解者矣。受想二陰等。准此可知。不應以",
    "X16n0308_010:0326a13": "三陰既盡。何得更執為難。或計我圓含徧國土者。",
    "X16n0308_010:0326a14": "妄計我性廣大。非實悟心包太虗量周沙界也。云",
    "X16n0308_010:0326a15": "我有色者。無我則色無由立故。此與外計四句中",
    "X16n0308_010:0326a16": "我大色小色在我中見同。或彼前緣隨我迴復者。",
    "X16n0308_010:0326a17": "前緣即是塵境。亦屬色陰。妄計隨我迴轉往復。運",
    "X16n0308_010:0326a18": "用使作。非實能轉物同佛。於色自在也。云色屬我",
    "X16n0308_010:0326a19": "者。色非我而為我所用故。此與外計四句中離色",
    "X16n0308_010:0326a20": "是我見同。或復我依行中相續者。行字應是色字。",
    "X16n0308_010:0326a21": "言此中所計之我。即以行陰為體。以相續為相。而",
    "X16n0308_010:0326a22": "却依於色陰。故云我依色中相續。如是而釋。方合",
    "X16n0308_010:0326a23": "下句云我在色。今言依行者。或相沿誤書耳。若曲",
    "X16n0308_010:0326a24": "順行字釋者。則是另有我體依於行中相續。行託",
    "X16n0308_010:0326b01": "色顯。我亦隨行而在於色。故得言云我在色。改釋",
    "X16n0308_010:0326b02": "則於義暢達。不改則於經珍重。知之可耳。此與外",
    "X16n0308_010:0326b03": "計四句中色大我小我在色中見同。皆計度言死",
    "X16n0308_010:0326b04": "後有相者。以行陰常流。又為諸動之元。將來必生",
    "X16n0308_010:0326b05": "諸動。故計此四我。皆應死後有相。對色四相既爾。",
    "X16n0308_010:0326b06": "對受想識亦然。故曰如是循環有十六相。言循環",
    "X16n0308_010:0326b07": "者謂四種我相。週而復始。對四陰故。(問。行陰未破。識陰未顯。何",
    "X16n0308_010:0326b08": "能對識立四句義耶。答。雖曰行陰未破。識陰未顯。不過未見其體。豈亦不聞其名。設許聞名。誰禁其比度",
    "X16n0308_010:0326b09": "而立。如今之談識陰者。豈盡行陰已破者哉)此上是正計後有。自下乃",
    "X16n0308_010:0326b10": "轉計二常。從此或計畢竟煩惱等者。意以我有善",
    "X16n0308_010:0326b11": "惡二性。惡則煩惱性。善則菩提性。然我既死後有",
    "X16n0308_010:0326b12": "相。則煩惱性畢竟還是煩惱。菩提性畢竟還是菩",
    "X16n0308_010:0326b13": "提。煩惱性日進於惡。菩提性日進於善。故云兩性",
    "X16n0308_010:0326b14": "並驅。驅猶進也。各不相觸者。謂惡性圓滿。自然墮",
    "X16n0308_010:0326b15": "獄。善性圓滿。自然成佛。彼此不相妨故。信此計者。",
    "X16n0308_010:0326b16": "則惡性終不能盡。善性終不能純。墮獄者成有。成",
    "X16n0308_010:0326b17": "佛則未必然耳。(問。古釋十六句。多以神我對前四陰。如云色是我。受是我。想是我。行",
    "X16n0308_010:0326b18": "是我是也。今疏對前三後一。而不言對行。其意何居。答。古釋外道。八識為神我。其本體即是識陰。自應",
    "X16n0308_010:0326b19": "對前四而立十六句義。今疏約圓通行人。以七識計我相。其體即是行陰。故應對前三後一而立十六句",
    "X16n0308_010:0326b20": "義。外道與行人所見。固自各異。不必強同)別釋其相竟",
    "X16n0308_010:0326b21": "二總出其過。",
    "X16n0308_010:0326b22": "由此計度死後有故。墮落外道惑菩提性。",
    "X16n0308_010:0326b23": "計死後有。即墮邊見之中常見一分。故云墮落外",
    "X16n0308_010:0326b24": "道。況計二性各常。不信轉染成淨。豈非惑菩提性",
    "X16n0308_010:0326c01": "耶。釋相出過竟。三結成外論。",
    "X16n0308_010:0326c02": "是則名為第六外道立五陰中死後有相心顛倒論。",
    "X16n0308_010:0326c03": "能對我相。體是行陰。并所對前三後一。皆言後有。",
    "X16n0308_010:0326c04": "故曰立五陰中死後有相。又行陰為能有。以其性",
    "X16n0308_010:0326c05": "常擾是動元故。四陰為所有。依於行陰相續生故。",
    "X16n0308_010:0326c06": "能所合論。故總言死後有相。要知五陰不實。猶若",
    "X16n0308_010:0326c07": "空華。言華滅空。已是顛倒。況計更生。顛倒特甚。依",
    "X16n0308_010:0326c08": "斯立論。從心顛倒。豈真有天魔波旬為之惑亂者",
    "X16n0308_010:0326c09": "哉。於無盡流起計相竟。七於先除滅起計相三。",
    "X16n0308_010:0326c10": "一標由示墜。二釋相出過。三結成外論。初。",
    "X16n0308_010:0326c11": "又三摩中諸善男子堅凝正心魔不得便。窮生類本。",
    "X16n0308_010:0326c12": "觀彼幽清常擾動元。於先除滅色受想中生計度者",
    "X16n0308_010:0326c13": "是人墜入死後無相發心顛倒。",
    "X16n0308_010:0326c14": "初同上可思。但見行陰常擾。不見前三。遂於先已",
    "X16n0308_010:0326c15": "除滅之前三陰中而生計度。蓋謂三陰先有而今",
    "X16n0308_010:0326c16": "已滅無。例知行陰現有。將來亦應滅無。因計捨報",
    "X16n0308_010:0326c17": "之後。終歸斷滅。故曰是人墜入死後無相。由此死",
    "X16n0308_010:0326c18": "後無相。轉計一切皆空。立外道毀常為斷之妄論。",
    "X16n0308_010:0326c19": "違佛教修因證果之誠言。故曰發心顛倒(正脈云。此與上",
    "X16n0308_010:0326c20": "科敵體相番。蓋上覩未滅之行陰。見其無盡。而因計前三并萬法皆當無盡。此覩已滅之前三。見其無相。",
    "X16n0308_010:0326c21": "而因計行陰并萬法皆當無相也)。二釋相出過二。一別釋其",
    "X16n0308_010:0326c22": "相。二總出其過。初。",
    "X16n0308_010:0326c23": "見其色滅形無所因。觀其想滅心無所繫。知其受滅",
    "X16n0308_010:0326c24": "無復連綴。陰性銷散。縱有生理而無受想與草木同。",
    "X16n0308_010:0327a01": "此質現前猶不可得。死後云何更有諸相。因之勘校",
    "X16n0308_010:0327a02": "死後相無。如是循環有八無相。從此或計涅槃因果",
    "X16n0308_010:0327a03": "一切皆空。徒有名字究竟斷滅。",
    "X16n0308_010:0327a04": "形謂身形。因色而有。今見色陰已滅。則知形無所",
    "X16n0308_010:0327a05": "因。此計無身也。心謂心識。繫想而有。今觀想陰已",
    "X16n0308_010:0327a06": "滅。則擬心無所繫。此計無心也。連綴者。領納前境。",
    "X16n0308_010:0327a07": "補益身心。今知受陰已滅。則謂身心無復連綴。此",
    "X16n0308_010:0327a08": "計縱有身心。亦不能以自全也。據此則三陰之性。",
    "X16n0308_010:0327a09": "皆已銷散。縱有行陰。以為能生之理。而所生者唯",
    "X16n0308_010:0327a10": "餘識陰。然既無有受想。則識陰亦與草木同體。以",
    "X16n0308_010:0327a11": "識陰假受想為用故。此質者。不惟指於色質。蓋指",
    "X16n0308_010:0327a12": "五陰和合而成幻質也。前三已滅。後一無用。是此",
    "X16n0308_010:0327a13": "質現前猶不可得。況復死後。而云何更有諸相。是",
    "X16n0308_010:0327a14": "決言其無有意也。因之勘校者。因已滅而勘辨未",
    "X16n0308_010:0327a15": "滅。因現前而比校將來。自謂死後相無。理極成矣。",
    "X16n0308_010:0327a16": "如是循環者。從色陰而至識陰。對生前及與死後。",
    "X16n0308_010:0327a17": "有循環義故。八無相者。前三已滅無相。後一無用",
    "X16n0308_010:0327a18": "無相。生前死後。理合有八。唯除行陰者。以行陰現",
    "X16n0308_010:0327a19": "見。言無有過。但辨其四陰俱無。則行陰無所依託。",
    "X16n0308_010:0327a20": "不待言無而自諭耳。此上是正計後無。自下乃轉",
    "X16n0308_010:0327a21": "計皆空。言現前質空。無修因者。死後相無。無證果",
    "X16n0308_010:0327a22": "者。故曰從此或計涅槃因果一切皆空。既一切皆",
    "X16n0308_010:0327a23": "空。則所稱涅槃因果等者。乃徒有名字。若循名責",
    "X16n0308_010:0327a24": "實。實無當名之義。故曰究竟斷滅。二總出其過。",
    "X16n0308_010:0327b01": "由此計度死後無故。墮落外道惑菩提性。",
    "X16n0308_010:0327b02": "計死後無。即墮邊見之中斷見一分。故云墮落外",
    "X16n0308_010:0327b03": "道。況計因果皆空。不信涅槃。斷果既其不立。智果",
    "X16n0308_010:0327b04": "豈能獨存。故曰惑菩提性。釋相出過竟。",
    "X16n0308_010:0327b05": "三結成外論。",
    "X16n0308_010:0327b06": "是則名為第七外道立五陰中死後無相心顛倒論。",
    "X16n0308_010:0327b07": "色受想滅。識陰無用。縱有行陰。無所依託不久自",
    "X16n0308_010:0327b08": "盡。故曰立五陰中死後無相。又前三見無。識陰比",
    "X16n0308_010:0327b09": "無。行陰待無。故五陰皆無也。要知世相常住。物皆",
    "X16n0308_010:0327b10": "無遷。若離相求常。即物說遷。已為顛倒。況計斷滅。",
    "X16n0308_010:0327b11": "顛倒太煞。真為邪見覆心。依斯立論。從心顛倒。由",
    "X16n0308_010:0327b12": "善因而招惡果。緣覺路而撲火輪。良可愍嘆。修禪",
    "X16n0308_010:0327b13": "者亦知鑑夫。於先除滅起計相竟。",
    "X16n0308_010:0327b14": "八於存滅中起計相三。一標由示墜。二釋相出",
    "X16n0308_010:0327b15": "過。三結成外論。初。",
    "X16n0308_010:0327b16": "又三摩中諸善男子堅凝正心魔不得便。窮生類本。",
    "X16n0308_010:0327b17": "觀彼幽清常擾動元。於行存中兼受想滅。雙計有無",
    "X16n0308_010:0327b18": "自體相破。是人墜入死後俱非起顛倒論。",
    "X16n0308_010:0327b19": "正脈云。於行存中者。見行陰未滅。區宇宛在也。兼",
    "X16n0308_010:0327b20": "受想滅者。見前三已滅。當體全空也。雙計有無者。",
    "X16n0308_010:0327b21": "於存計有。於滅計無也。自體相破者。以行陰之有。",
    "X16n0308_010:0327b22": "破前三之無。以前三之無。破行陰之有也。末言墜",
    "X16n0308_010:0327b23": "俱非者。以破無則成非無。破有則成非有也。此釋",
    "X16n0308_010:0327b24": "易明。若以愚意。與正脈稍異。言雙計有無者。謂於",
    "X16n0308_010:0327c01": "已滅色受想中。計先有今無。於現存行陰中。計今",
    "X16n0308_010:0327c02": "有先無。正以先有者今無。例知今有者先時必亦",
    "X16n0308_010:0327c03": "是無。是則四陰中各具有無二義。故雙計也。自體",
    "X16n0308_010:0327c04": "相破者。謂已滅之前三。與現存之行陰。各有自體",
    "X16n0308_010:0327c05": "相破之義。如已滅之前三。既各俱有無。若以自體",
    "X16n0308_010:0327c06": "之有。破自體之無。則無非真無。以有有義故。若以",
    "X16n0308_010:0327c07": "自體之無。破自體之有。則有非真有。以有無義故。",
    "X16n0308_010:0327c08": "已滅三陰既爾。現存行陰亦然。現在既爾。當來亦",
    "X16n0308_010:0327c09": "然。故曰是人墜入死後俱非。二釋相出過二。",
    "X16n0308_010:0327c10": "一別釋其相。二總出其過。初。",
    "X16n0308_010:0327c11": "色受想中見有非有。行遷流內觀無不無。如是循環",
    "X16n0308_010:0327c12": "窮盡陰界八俱非相。隨得一緣皆言死後有相無相。",
    "X16n0308_010:0327c13": "又計諸行性遷訛故心發通悟。有無俱非。虗實失措。",
    "X16n0308_010:0327c14": "色受想中見有非有者。謂色受想現在是無。當來",
    "X16n0308_010:0327c15": "必有。雖當來必有。而亦非有。行遷流內觀無不無",
    "X16n0308_010:0327c16": "者。謂行陰現在是有。當來必無。雖當來必無。而亦",
    "X16n0308_010:0327c17": "非無。如是則從有而無者。無已還有。從無而有者。",
    "X16n0308_010:0327c18": "有已還無。有往復義。故曰循環。界者分齊義。言窮",
    "X16n0308_010:0327c19": "盡陰界者。謂如是有無無有。往復循環。從色陰而",
    "X16n0308_010:0327c20": "至行陰。從生前而至死後。是為窮盡四陰分趣。然",
    "X16n0308_010:0327c21": "生前四陰。已有四箇俱非。死後四陰。還應有四箇",
    "X16n0308_010:0327c22": "俱非。故成八俱非相。由是於四陰之中。隨得一陰",
    "X16n0308_010:0327c23": "為所緣時。皆言死後有相無相。據此則所計八俱",
    "X16n0308_010:0327c24": "非者。乃是以生前俱非。例出死後。其意重在死後。",
    "X16n0308_010:0328a01": "故後結言死後俱非。此上是正計八相。自下乃轉",
    "X16n0308_010:0328a02": "計一切。行者作為義。又計諸行者。謂轉計一切有",
    "X16n0308_010:0328a03": "作有為法也。遷者有無迭遷。謂從有至無。從無至",
    "X16n0308_010:0328a04": "有。訛者彼此混淆。謂有既非有。無亦非無。妄計性",
    "X16n0308_010:0328a05": "自爾故。增廣邪知謬解。故曰心發通悟。執定有無",
    "X16n0308_010:0328a06": "俱非。設有人問。孰虗孰實。然亦莫能施對。故曰失",
    "X16n0308_010:0328a07": "措。二總出其過。",
    "X16n0308_010:0328a08": "由此計度死後俱非後際昏瞢無可道故。墮落外道",
    "X16n0308_010:0328a09": "惑菩提性。",
    "X16n0308_010:0328a10": "由此計度等。通指已上所計以為成過之由。後際",
    "X16n0308_010:0328a11": "即當來也。有無不辨曰昏。虗實失措曰瞢。無正理",
    "X16n0308_010:0328a12": "之可說。故云無可道故。唯邪見之是長。故曰墮落",
    "X16n0308_010:0328a13": "外道。菩提之性。不墮有無。不離有無。今既有無俱",
    "X16n0308_010:0328a14": "非。故云惑也。釋相出過竟。三結成外論。",
    "X16n0308_010:0328a15": "是則名為第八外道立五陰中死後俱非心顛倒論。",
    "X16n0308_010:0328a16": "已滅之三陰既爾。未滅之行陰亦然。已露之行陰",
    "X16n0308_010:0328a17": "既爾。未露之識陰亦然。生前既爾。死後亦然。故曰",
    "X16n0308_010:0328a18": "立五陰中死後俱非。不言生前俱非者。此執不續。",
    "X16n0308_010:0328a19": "不成過故。蓋由續起後執。乃致惑菩提性。故前言",
    "X16n0308_010:0328a20": "其意重在死後。要知真空不礙妙有。妙有不礙真",
    "X16n0308_010:0328a21": "空。言語道斷。心行處滅。今計有無俱非。真是從心",
    "X16n0308_010:0328a22": "顛倒。依此立論。違佛正說。自悞悞人。為害非細。於",
    "X16n0308_010:0328a23": "存滅中起計相竟。九於後後無起計相三。一",
    "X16n0308_010:0328a24": "標由示墜。二釋相出過。三結成外論。初。",
    "X16n0308_010:0328b01": "又三摩中諸善男子堅凝正心魔不得便。窮生類本。",
    "X16n0308_010:0328b02": "觀彼幽清常擾動元。於後後無起計度者是人墜入",
    "X16n0308_010:0328b03": "七斷滅論。",
    "X16n0308_010:0328b04": "常擾則念念遷流。遷流則不住。不住則或近或遠。",
    "X16n0308_010:0328b05": "一定有滅。由此於後後無而生計度。謂計此報即",
    "X16n0308_010:0328b06": "斷。再報還斷。乃至後之又後。畢竟有盡也。七斷滅",
    "X16n0308_010:0328b07": "論者。清涼鈔合而為三。一執我有色。麤四大種所",
    "X16n0308_010:0328b08": "造為性。死後斷滅。見身死後有而無故。二我欲界",
    "X16n0308_010:0328b09": "天死後斷滅。三我色空天死後斷滅。初該獄鬼人",
    "X16n0308_010:0328b10": "畜為四。二即欲天。三即色空二天。三天合四趣為",
    "X16n0308_010:0328b11": "七。皆斷滅故。名七斷滅。論量此義名斷滅論。",
    "X16n0308_010:0328b12": "二釋相出過二。一別釋其相。二總出其過。初。",
    "X16n0308_010:0328b13": "或計身滅。或欲盡滅。或苦盡滅。或極樂滅。或極捨滅。",
    "X16n0308_010:0328b14": "如是循環窮盡七際現前銷滅滅已無復。",
    "X16n0308_010:0328b15": "或計身滅者。妄計獄鬼人畜前身而住。身死則滅。",
    "X16n0308_010:0328b16": "或欲盡滅者。妄計欲天以六欲為生因。欲盡則滅。",
    "X16n0308_010:0328b17": "或苦盡滅者。妄計初禪以厭苦為生因。苦盡則滅。",
    "X16n0308_010:0328b18": "或極樂滅者。妄計二禪以欣樂為生因。極樂則滅。",
    "X16n0308_010:0328b19": "或極捨滅者。妄計三禪以極樂為報形。極捨則滅。",
    "X16n0308_010:0328b20": "其次應云或空處滅。或識處滅等。蓋四禪以極捨",
    "X16n0308_010:0328b21": "為報形。妄計空處則滅。空處計識處滅等准知。今",
    "X16n0308_010:0328b22": "不俱言而云如是等者。乃超略而總言之。如是循",
    "X16n0308_010:0328b23": "環者。謂如是前滅後生。生滅展轉。有循環義故。自",
    "X16n0308_010:0328b24": "身滅以至捨滅。自捨滅以至非非想滅。名為窮盡",
    "X16n0308_010:0328c01": "七際。(謂獄鬼人畜及三天七種邊際也)現前銷滅滅已無復者。謂",
    "X16n0308_010:0328c02": "現報已滅。滅已則轉受他報。無復更有此報。是此",
    "X16n0308_010:0328c03": "報則成斷滅。如現前四趣身滅。滅已轉受欲天之",
    "X16n0308_010:0328c04": "報。無復更有四趣之報。則四趣成斷滅矣。餘可例",
    "X16n0308_010:0328c05": "知。阿含亦云。有沙門婆羅門。於末劫中起斷滅論。",
    "X16n0308_010:0328c06": "或計我身從因緣生。必歸磨滅。(一)或計我於欲天",
    "X16n0308_010:0328c07": "斷滅。(二)或計我於色天斷滅。(三)或計我於無色空",
    "X16n0308_010:0328c08": "處斷。(四)或計我於識處斷。(五)不用處斷。(六)非想處",
    "X16n0308_010:0328c09": "斷。(七)與本經開合少異。二總出其過。",
    "X16n0308_010:0328c10": "由此計度死後斷滅。墮落外道惑菩提性。",
    "X16n0308_010:0328c11": "死後斷滅者。謂現報已盡。將來轉受他報。不復再",
    "X16n0308_010:0328c12": "受此報。遂於此報生斷滅想。如末伽梨等。故云墮",
    "X16n0308_010:0328c13": "落外道。窮盡七際。畢竟斷滅。不復見有成菩提者。",
    "X16n0308_010:0328c14": "故云惑菩提性。釋相出過竟。三結成外論。",
    "X16n0308_010:0328c15": "是則名為第九外道立五陰中死後斷滅心顛倒論。",
    "X16n0308_010:0328c16": "四陰皆為行陰所遷。行陰且斷。四陰豈能常住。故",
    "X16n0308_010:0328c17": "曰立五陰中死後斷滅。要知自性無定。隨業緣轉。",
    "X16n0308_010:0328c18": "人固可以為天。天亦可以為人。餘趣亦然。若執一",
    "X16n0308_010:0328c19": "報即斷。已為顛倒。況夫惑菩提性。畢竟無有。是不",
    "X16n0308_010:0328c20": "惟言論顛倒。乃從心顛倒而起論也。於後後無起",
    "X16n0308_010:0328c21": "計相竟。十於後後有起計相三。一標由示墜。",
    "X16n0308_010:0328c22": "二釋相出過。三結成外論。初。",
    "X16n0308_010:0328c23": "又三摩中諸善男子堅凝正心魔不得便。窮生類本。",
    "X16n0308_010:0328c24": "觀彼幽清常擾動元。於後後有生計度者是人墜入",
    "X16n0308_010:0329a01": "五涅槃論。",
    "X16n0308_010:0329a02": "此與上科同一常擾。而異見不同。前以常擾則念",
    "X16n0308_010:0329a03": "念遷流。遷流則不住。不住則一定有滅。故於後後",
    "X16n0308_010:0329a04": "無而生計度。此以常擾則念念相續。相續則不斷。",
    "X16n0308_010:0329a05": "不斷則一定是有。故於後後有而生計度。言後後",
    "X16n0308_010:0329a06": "有者。謂此報即有再報還有。乃至後之又後。畢竟",
    "X16n0308_010:0329a07": "常住也。五涅槃論者。清涼鈔云。一見現在受若天",
    "X16n0308_010:0329a08": "若人諸五欲樂。便謂涅槃。二厭五欲故。現住初禪",
    "X16n0308_010:0329a09": "以為涅槃。三厭尋伺故。現住二禪以為涅槃。四厭",
    "X16n0308_010:0329a10": "諸尋伺喜故。現住三禪以為涅槃。五厭喜樂乃至",
    "X16n0308_010:0329a11": "出入息。現住四禪以為涅槃等。論量此義。故云五",
    "X16n0308_010:0329a12": "涅槃論。二釋相出過二。一別釋其相。二總出",
    "X16n0308_010:0329a13": "其過。初。",
    "X16n0308_010:0329a14": "或以欲界為正轉依觀見圓明生愛慕故。或以初禪",
    "X16n0308_010:0329a15": "性無憂故。或以二禪心無苦故。或以三禪極悅隨故。",
    "X16n0308_010:0329a16": "或以四禪苦樂二亡不受輪迴生滅性故。迷有漏天",
    "X16n0308_010:0329a17": "作無為解。五處安隱為勝淨依。如是循環五處究竟。",
    "X16n0308_010:0329a18": "或以欲界為正轉依者。謂見四趣苦極欲天樂。遂",
    "X16n0308_010:0329a19": "計轉四趣而依欲天。即是轉死生而依涅槃。不復",
    "X16n0308_010:0329a20": "更轉。縱再有所轉。而此性不壞。故名為正。以何義",
    "X16n0308_010:0329a21": "故作如是計。觀見圓明生愛慕故。言圓明者。四王",
    "X16n0308_010:0329a22": "隣於日月。忉利超日月明。況夫兜。",
    "X16n0308_010:0329a23": "率上升精微。化樂生越化地。他化出超化無化境。",
    "X16n0308_010:0329a24": "其光明益圓可知。不知其未超欲界。樂是苦因。擬",
    "X16n0308_010:0329b01": "之上界。光若螢火。便爾觀見生愛。羨慕無已。而計",
    "X16n0308_010:0329b02": "為正轉依也。或以初禪性無憂故者。謂見欲界苦。",
    "X16n0308_010:0329b03": "深以為憂。遂計初禪以為涅槃。以何義故作如是",
    "X16n0308_010:0329b04": "計。性無憂故。言無憂者。以下界麤重苦惱所不能",
    "X16n0308_010:0329b05": "動。不知其未出覺觀。猶帶憂懸。便謂無憂。以無憂",
    "X16n0308_010:0329b06": "故。計為涅槃。或以二禪心無苦故者。謂見初禪憂",
    "X16n0308_010:0329b07": "懸。猶有覺觀之苦。遂計二禪以為涅槃。以何義故",
    "X16n0308_010:0329b08": "作如是計。心無苦故。言無苦者。以初禪憂懸所不",
    "X16n0308_010:0329b09": "能逼。不知其待有說無。無非真無。便謂無苦。以無",
    "X16n0308_010:0329b10": "苦故。計為涅槃(正脈云。按前色界天中。初禪苦惱不逼。二禪憂懸不逼。苦重憂輕。序",
    "X16n0308_010:0329b11": "之宜也。今初禪無憂。二禪無苦。決是譯人誤顛倒也。愚謂有憂必有苦。有苦必有憂但各有輕重。無妨互",
    "X16n0308_010:0329b12": "出。故今疏唯隨文銷釋。然可通則已耳)或以三禪極悅隨故者。謂見",
    "X16n0308_010:0329b13": "二禪待苦為樂。其樂未極。遂計三禪以為涅槃。以",
    "X16n0308_010:0329b14": "何義故作如是計。極悅隨故。言極悅隨者。少淨天",
    "X16n0308_010:0329b15": "具大隨順。是隨而未悅。無量淨身心安隱。是悅而",
    "X16n0308_010:0329b16": "未極。徧淨天得無量樂。乃極歡悅。極隨順。不知其",
    "X16n0308_010:0329b17": "但是有為。便謂極樂。以極樂故。名為涅槃。或以四",
    "X16n0308_010:0329b18": "禪苦樂二亡等者。謂見三禪樂非常住。久必壞生。",
    "X16n0308_010:0329b19": "遂計四禪以為涅槃。以何義故作如是計。苦樂二",
    "X16n0308_010:0329b20": "亡不受輪迴生滅性故。言苦樂二亡者。以一切世",
    "X16n0308_010:0329b21": "間諸苦樂境所不能動故。言不受輪迴生滅性者。",
    "X16n0308_010:0329b22": "蓋彼以有苦有樂。即有欣厭。有欣厭即有輪迴生",
    "X16n0308_010:0329b23": "滅。今既苦樂二亡。欣厭不生。即是不受輪迴生滅",
    "X16n0308_010:0329b24": "之常住真性。不知其但是有所得心。功用純熟。正",
    "X16n0308_010:0329c01": "在生滅。便謂不受輪迴。以不受故。計為涅槃。古德",
    "X16n0308_010:0329c02": "云。或者不定之詞。顯非一人徧計五處。愚謂應是",
    "X16n0308_010:0329c03": "一人。但隨其修習時分。前後改計不定。故置或言。",
    "X16n0308_010:0329c04": "如初則以四趣為苦。遂計欲天為涅槃。及修習功",
    "X16n0308_010:0329c05": "深。又覺欲天為苦。遂計初禪為涅槃等。故初以欲",
    "X16n0308_010:0329c06": "界為正轉依。顯餘皆展轉改計。非正也。又通計五",
    "X16n0308_010:0329c07": "處皆為涅槃。但前後勝劣異故。迷謂無知。作謂誤",
    "X16n0308_010:0329c08": "認。言諸天本屬有漏。涅槃乃是無為。今既以諸天",
    "X16n0308_010:0329c09": "為涅槃。都緣不知有漏。誤作無為。以五處為安隱",
    "X16n0308_010:0329c10": "之鄉。乃最勝清淨者之所依住。是不唯計五處為",
    "X16n0308_010:0329c11": "有餘無餘。亦且計自己為羅漢為菩薩為如來耳。",
    "X16n0308_010:0329c12": "如是循環者。由劣向勝。生滅不停。有循環義。自欲",
    "X16n0308_010:0329c13": "天以至四禪。各計最勝。名為五處究竟。",
    "X16n0308_010:0329c14": "二總出其過。",
    "X16n0308_010:0329c15": "由此計度五現涅槃。墮落外道惑菩提性。",
    "X16n0308_010:0329c16": "五現涅槃者。現字有二義。一者顯現。謂同一涅槃",
    "X16n0308_010:0329c17": "之性。五時顯現異故。二者現前。謂五種涅槃。各就",
    "X16n0308_010:0329c18": "現前說故。依法起見。邪見所攝。故云墮落外道。既",
    "X16n0308_010:0329c19": "已認妄為真。將必以真為妄。故云惑菩提性。釋相",
    "X16n0308_010:0329c20": "出過意。三結成外論。",
    "X16n0308_010:0329c21": "是則名為第十外道立五陰中五現涅槃心顛倒論。",
    "X16n0308_010:0329c22": "行陰魔中。此居最後。故名第十外道。色受想識。皆",
    "X16n0308_010:0329c23": "依行陰遷流。行陰既常。四陰亦爾。已滅者自應還",
    "X16n0308_010:0329c24": "生。未滅者自應常住。是計五陰性常。即涅槃性。但",
    "X16n0308_010:0330a01": "隨五時顯現。各就現前說為最勝。故曰立五陰中",
    "X16n0308_010:0330a02": "五現涅槃。豈知迷有漏天。作無為解。其猶認雹為",
    "X16n0308_010:0330a03": "珠。徒勞珍藏。瓶破水傾。空遺浩歎。況復依此立論。",
    "X16n0308_010:0330a04": "從心顛倒。自誤誤他。可弗辨哉。結上中間所現魔",
    "X16n0308_010:0330a05": "相竟。四總結以示警囑二。一結由警惕。二囑",
    "X16n0308_010:0330a06": "令傳護。初。",
    "X16n0308_010:0330a07": "阿難。如是十種禪那狂解。皆是行陰用心交互故現",
    "X16n0308_010:0330a08": "斯悟。眾生頑迷不自忖量。逢此現前以迷為解。自言",
    "X16n0308_010:0330a09": "登聖。大妄語成墮無間獄。",
    "X16n0308_010:0330a10": "前三陰皆有所現魔境。故十種皆言現境。而此陰",
    "X16n0308_010:0330a11": "唯是邪悟顛狂。故十種皆言狂解。行陰未破之間",
    "X16n0308_010:0330a12": "妄念正念。間雜而起。故曰用心交互。以妄亂正。則",
    "X16n0308_010:0330a13": "正念無力。依正起妄。則妄念有力。故致現斯邪悟。",
    "X16n0308_010:0330a14": "若自能知覺忖量。雖逢此現前。亦不過如光如影。",
    "X16n0308_010:0330a15": "不久自銷。其奈眾生頑迷。不自忖量。逢此現前。以",
    "X16n0308_010:0330a16": "迷為解。既以迷為解。必至自言登聖。由此大妄語",
    "X16n0308_010:0330a17": "成而墮無間獄矣。二囑令傳護。",
    "X16n0308_010:0330a18": "汝等必須將如來語於我滅後傳示末法。徧令眾生",
    "X16n0308_010:0330a19": "覺了斯義。無令心魔自起深孽。○保持覆護消息邪",
    "X16n0308_010:0330a20": "見。教其身心開覺真義。於無上道不遭枝岐。勿令心",
    "X16n0308_010:0330a21": "祈得少為足。作大覺王清淨標指。",
    "X16n0308_010:0330a22": "初傳示令勿著邪。覺了斯義者。謂覺了前來十種",
    "X16n0308_010:0330a23": "邪解義也。既能覺了。自能辨識。妄念纔萌。即當以",
    "X16n0308_010:0330a24": "正念拒之。故曰無令心魔自起深孽。蓋妄念即是",
    "X16n0308_010:0330b01": "心魔。以能害正知見故。邪解即是深孽。以能為地",
    "X16n0308_010:0330b02": "獄因故。書曰天作孽。猶可違。自作孽。不可活。今云",
    "X16n0308_010:0330b03": "自起者。正是自作孽耳。○保持下保護令勿滯小。",
    "X16n0308_010:0330b04": "言如我上說。已能保持覆護。消息邪見。而為破行",
    "X16n0308_010:0330b05": "陰。還須教以身心體驗。於行陰遷流處。開覺乎藏",
    "X16n0308_010:0330b06": "海常住之真義也。枝岐者。旁出別徑。喻小乘及魔",
    "X16n0308_010:0330b07": "外等。言既能開覺真義。自是以不生滅為因心。直",
    "X16n0308_010:0330b08": "趣佛果。如長安通途。故云於無上道不遭枝岐。雖",
    "X16n0308_010:0330b09": "曰不遭枝岐。但識陰未超。仍須防範。故曰勿令心",
    "X16n0308_010:0330b10": "祈得少為足。意者以心祈速證。得少為足。則纔出",
    "X16n0308_010:0330b11": "行陰。又墮識陰區宇中矣。誓期成佛。故云作大覺",
    "X16n0308_010:0330b12": "王。還度眾生。故云清淨標指。言清淨者。謂掃清魔",
    "X16n0308_010:0330b13": "外。淨治修途。標指者謂標榜人天。指示真義。皆還",
    "X16n0308_010:0330b14": "度眾生義也。總結行陰魔相竟。",
    "X16n0308_010:0330b15": "五識陰魔相四。一始修未破識陰。二終破顯露",
    "X16n0308_010:0330b16": "妄源。三中間所現魔相四總結以示警囑。初。",
    "X16n0308_010:0330b17": "阿難。彼善男子修三摩提行陰盡者。諸世間性幽清",
    "X16n0308_010:0330b18": "擾動同分生機倐然隳裂沉細綱紐。補特伽羅酬業",
    "X16n0308_010:0330b19": "深脈。感應懸絕。於涅槃天將大明悟。如鷄後鳴。瞻顧",
    "X16n0308_010:0330b20": "東方已有精色。六根虗靜無復馳逸。內外湛明入無",
    "X16n0308_010:0330b21": "所入。深達十方十二種類受命元由。觀由執元諸類",
    "X16n0308_010:0330b22": "不召。於十方界已獲其同。精色不沉發現幽秘。此則",
    "X16n0308_010:0330b23": "名為識陰區宇。",
    "X16n0308_010:0330b24": "彼善男子。指超出前相人也。或始終不起妄念。或",
    "X16n0308_010:0330c01": "邪解便能覺知。常住性定。無壞本修。故仍云修三",
    "X16n0308_010:0330c02": "摩提。此中修三摩提。望行陰為終修。望識陰為初",
    "X16n0308_010:0330c03": "修也。三摩增進。熠熠清擾者。性入元澄。名為行陰",
    "X16n0308_010:0330c04": "盡者。諸世間性。謂枝末行陰。以凡屬世間有為之",
    "X16n0308_010:0330c05": "法。皆依行陰遷流。而行陰即世間中性故。幽清擾",
    "X16n0308_010:0330c06": "動。指根本行陰。深隱賴耶曰幽。離於想陰曰清。微",
    "X16n0308_010:0330c07": "細流注曰擾。生滅不停曰動。其體即是賴耶中七",
    "X16n0308_010:0330c08": "識種也。一切枝末行陰。皆依此起。故曰同分生機。",
    "X16n0308_010:0330c09": "前曰基此曰機者。前表生之根。此表動之始故。倐",
    "X16n0308_010:0330c10": "忽也。隳裂者破壞義。言行陰既盡。則諸世間性及",
    "X16n0308_010:0330c11": "幽清擾動之同分生機。皆忽然隳裂破壞。是本末",
    "X16n0308_010:0330c12": "俱盡也。沉細綱紐。指第八識。親依無明曰沉。凡小",
    "X16n0308_010:0330c13": "不見曰細。為六性之總曰綱。是結解之元曰紐。受",
    "X16n0308_010:0330c14": "生先來曰補特伽羅。謂中陰身數取趣也。捨報後",
    "X16n0308_010:0330c15": "去曰酬業深脈。謂業未盡脈不斷也。(脈即是命。深脈謂命根也)",
    "X16n0308_010:0330c16": "行陰既銷。而業不成感。空存八識。而用無所應。故",
    "X16n0308_010:0330c17": "曰感應懸絕。盡破此識。即是第一義天。而為涅槃",
    "X16n0308_010:0330c18": "之體。故曰於涅槃天將大明悟。言將者。謂纔有明",
    "X16n0308_010:0330c19": "悟前相。故向下說喻以形容之。如鷄後鳴等者。溫",
    "X16n0308_010:0330c20": "陵曰。涅槃性天。為五陰所覆。昏如長夜。前三陰盡。",
    "X16n0308_010:0330c21": "如鷄初二三鳴。雖為曙兆。未見精色。行陰所覆。未",
    "X16n0308_010:0330c22": "見識精如之。此行陰盡。如鷄後鳴瞻顧東方已有",
    "X16n0308_010:0330c23": "精明之色。(俗云東方發亮是也)識陰已露。妙性將現如之。故",
    "X16n0308_010:0330c24": "前文以識精為第二月。惟多一揑。放手即是第一",
    "X16n0308_010:0331a01": "月耳。六根虗靜等。通約四陰盡相言之。以受盡故",
    "X16n0308_010:0331a02": "虗。無領納故。想盡故靜。離分別故。行盡故無復馳",
    "X16n0308_010:0331a03": "逸。絕遷流故。內之六性既已湛然明淨。況夫色陰",
    "X16n0308_010:0331a04": "先盡。而外之六塵豈更昏擾。如是則內根外境。同",
    "X16n0308_010:0331a05": "歸湛明之一體也。既唯一體。內外相盡。故曰入無",
    "X16n0308_010:0331a06": "所入。謂十二入皆無所入之相。惟顯有八識為類",
    "X16n0308_010:0331a07": "生之命根。故曰深達十方十二種類。受命元由。若",
    "X16n0308_010:0331a08": "知此是無明幻起。離於依計。則識陰自可頓超。其",
    "X16n0308_010:0331a09": "奈行人至此。觀此為受命元由。執此為本元真心。",
    "X16n0308_010:0331a10": "遂致識陰終不可破耳。雖不可破。而行陰已盡。果",
    "X16n0308_010:0331a11": "報不牽。故云諸類不召。以無行則無業。諸類果報",
    "X16n0308_010:0331a12": "不能召牽。唯見十方世界同一識性。故云於十方",
    "X16n0308_010:0331a13": "界已獲其同。精色不沉者。謂識精元明。常得現前。",
    "X16n0308_010:0331a14": "如東方之精色不復更沉也。發現幽秘者。謂因識",
    "X16n0308_010:0331a15": "精元明常得現前。已能少見佛性。但如羅縠觀月。",
    "X16n0308_010:0331a16": "故曰幽曰秘。如東方精色不沉。曙光漸露也。住於",
    "X16n0308_010:0331a17": "此境。猶為頂墮細障。故曰此則名為識陰區宇。",
    "X16n0308_010:0331a18": "二終破顯露妄源。",
    "X16n0308_010:0331a19": "若於羣召已獲同中銷磨六門合開成就。見聞通隣",
    "X16n0308_010:0331a20": "互用清淨。十方世界及與身心如吠琉璃內外明徹。",
    "X16n0308_010:0331a21": "名識陰盡。是人則能超越命濁。觀其所由罔象虗無",
    "X16n0308_010:0331a22": "顛倒妄想以為其本。",
    "X16n0308_010:0331a23": "羣召者。羣類果報。皆有召牽八識義故。但前此行",
    "X16n0308_010:0331a24": "陰已盡。無業運故。雖召不召。已獲同體識性。今謂",
    "X16n0308_010:0331b01": "若於此中。永不見於根性。名為銷磨六門。(問。前於受陰盡",
    "X16n0308_010:0331b02": "時。已齊聞所聞盡。一根既爾。餘五亦然。應即銷磨六門。何至此乃云然耶答。色盡塵亡。受滅根盡。皆為暫",
    "X16n0308_010:0331b03": "現。非可常保。至前云內外湛明。入無所入。乃行盡識現之時。前境益覺增明。至此又是識陰將開。究竟脫",
    "X16n0308_010:0331b04": "落之相。良以根性即是識性。識若不盡。任說根盡。終是依鏡拂塵。難保其不復更有。要必至本無一物。方",
    "X16n0308_010:0331b05": "可云無處惹塵埃耳)六既非六。合時成就全體。一亦非一。開",
    "X16n0308_010:0331b06": "時成就大用。故云合開成就。合時成就全體。故見",
    "X16n0308_010:0331b07": "聞通隣。見聞者六性舉二。通隣者通開隣相。以既",
    "X16n0308_010:0331b08": "惟一體。則隣相不復有故。開時成就大用。故互用",
    "X16n0308_010:0331b09": "清淨。互用者六根齊照。清淨者過而不留。以既含",
    "X16n0308_010:0331b10": "多用。則境界不復留故。境界既其不留。妙性自爾",
    "X16n0308_010:0331b11": "圓湛。外器內根。全是自己心光。世界身心。蕩然不",
    "X16n0308_010:0331b12": "復更有。故云如吠琉璃內外明徹。至此則一念不",
    "X16n0308_010:0331b13": "生。和合相滅。故云名識陰盡。按耳根圓通此當寂",
    "X16n0308_010:0331b14": "滅現前。(言前於空所空滅時。宛爾有箇能滅之心。即是第八本識。然此乃是對生言滅。滅非",
    "X16n0308_010:0331b15": "真滅。正是識陰。今於識陰盡處。對生言滅之滅。亦復俱滅。故是寂滅現前時也)超越命濁",
    "X16n0308_010:0331b16": "者。此經命濁。以一識六用。同異相織為體。如前命",
    "X16n0308_010:0331b17": "濁文云。汝等見聞元無異性。(一識也)眾塵隔越。無狀",
    "X16n0308_010:0331b18": "異生。(六用也)性中相知。用中相背。同異失準。(同中有異。異中",
    "X16n0308_010:0331b19": "有同)相織妄成(同異相識虗妄成立。眾生不知。執為命根)名為命濁。今以",
    "X16n0308_010:0331b20": "合開成就一六俱亡。無復相織。故能超越。超越之",
    "X16n0308_010:0331b21": "後。回觀識陰之所由生。蓋即真如體上一念無明",
    "X16n0308_010:0331b22": "妄動。故曰罔象。(罔象者。暗昧不明之相。即無明也)真妄和合。非一",
    "X16n0308_010:0331b23": "非異。故曰虗無。(既非一。又非異。明知其為虗而無也)凡夫執為命根。",
    "X16n0308_010:0331b24": "外道認為自性。無而為有。虗而為實。故曰顛倒妄",
    "X16n0308_010:0331c01": "想。無邊識陰。皆依乎此。故曰以為其本。三中間",
    "X16n0308_010:0331c02": "所現魔相十。一立所得心成果相。二立能為心",
    "X16n0308_010:0331c03": "成果相。三立因依心成果相。四計圓知心成果相。",
    "X16n0308_010:0331c04": "五計著崇事成果相。六圓虗無心成果相。七執著",
    "X16n0308_010:0331c05": "命元成果相。八發邪思因成果相。九圓精應心成",
    "X16n0308_010:0331c06": "果相。十圓覺淴心成果相。初四。一行盡識現。",
    "X16n0308_010:0331c07": "二乍現勝相。三謬解成咎。四出名警覺。初。",
    "X16n0308_010:0331c08": "阿難當知。是善男子窮諸行空。於識還元已滅生滅",
    "X16n0308_010:0331c09": "而於寂滅精妙未圓。",
    "X16n0308_010:0331c10": "掘井九仞。而不及泉。殊為可惜。故教以當知以示",
    "X16n0308_010:0331c11": "警覺意也。透過前之十心。不壞本定。清擾自息。故",
    "X16n0308_010:0331c12": "元窮諸行空。前云熠熠元性。性入元澄是也。於識",
    "X16n0308_010:0331c13": "還元者。行陰既盡。前七轉識。皆悉反本還元。以前",
    "X16n0308_010:0331c14": "七轉識。皆依行陰遷流而得成故。據此則凡有生",
    "X16n0308_010:0331c15": "滅之心。皆已滅盡。故曰已滅生滅。顯唯有第八本",
    "X16n0308_010:0331c16": "識為所依耳。此識不盡。涅槃天未大明悟。故云而",
    "X16n0308_010:0331c17": "於寂滅精妙未圓。寂滅即涅槃體。法身德。精即涅",
    "X16n0308_010:0331c18": "槃相。解脫德。妙即涅槃用。般若德。亦可云寂即常",
    "X16n0308_010:0331c19": "德。離生死故。滅即淨德。滅煩惱故。精即我德。有真",
    "X16n0308_010:0331c20": "體故。妙即樂德。具神用故。總為一涅槃也。蓋必透",
    "X16n0308_010:0331c21": "過識陰。始得圓滿。二乍現勝相。",
    "X16n0308_010:0331c22": "能令己身根隔合開。亦與十方諸類通覺。覺知通淴",
    "X16n0308_010:0331c23": "能入圓元。",
    "X16n0308_010:0331c24": "己身者。自己身也。若禪觀精明。不見根相。則似根",
    "X16n0308_010:0332a01": "隔乍合。若稍涉昏住。根相宛然。又是根隔乍開。非",
    "X16n0308_010:0332a02": "同上之銷磨六門。永不見於根相。以彼乃識陰將",
    "X16n0308_010:0332a03": "開。此則正在區宇中也。雖在區宇。而諸類不召。故",
    "X16n0308_010:0332a04": "亦能與十方諸類通一覺知。前云已獲其同是也。",
    "X16n0308_010:0332a05": "覺知通淴淴字。字書不載。或曰元是泯字。此經譯",
    "X16n0308_010:0332a06": "於唐。避太宗諱。故易其半。近本或作腦字。蓋通泯",
    "X16n0308_010:0332a07": "者。泯為一體。亦腦合義。此句乃重牒上義以起下",
    "X16n0308_010:0332a08": "句。言覺知既已通淴。自能證入圓滿識性而為諸",
    "X16n0308_010:0332a09": "類之根元耳。正脈云。大凡起執。必覩大定中殊勝",
    "X16n0308_010:0332a10": "之相以發其端。此科是也。後皆準知。",
    "X16n0308_010:0332a11": "三謬解成咎。",
    "X16n0308_010:0332a12": "若於所歸立真常因生勝解者是人則墮因所因執。",
    "X16n0308_010:0332a13": "娑毗迦羅所歸冥諦成其伴侶。迷佛菩提亡失知見。",
    "X16n0308_010:0332a14": "歸即入義。上云能入圓元。蓋即以圓滿識性為所",
    "X16n0308_010:0332a15": "歸處也。因猶依也。計識真常。堪可依住。故曰立真",
    "X16n0308_010:0332a16": "常因。其計已成。作殊勝解。名為生勝解者。既作殊",
    "X16n0308_010:0332a17": "勝之解。將必執我為能依人。識性為所依果。故曰",
    "X16n0308_010:0332a18": "是人則墮因所因執。娑毗迦羅。黃髮外道。以我為",
    "X16n0308_010:0332a19": "能歸。以冥諦為所歸。與此相類。況彼所計冥諦。乃",
    "X16n0308_010:0332a20": "冥然莫辨之境。而此所計圓元。亦罔象虗無之心。",
    "X16n0308_010:0332a21": "是不惟事義相類。而道理亦相類。故曰成其伴侶。",
    "X16n0308_010:0332a22": "又前云非色非空。拘舍黎等昧為冥諦。然計此者。",
    "X16n0308_010:0332a23": "非止一人。前後異出耳。迷佛二句。言彼既以識性",
    "X16n0308_010:0332a24": "為所依。自不知別有佛果菩提之可歸。既以外道",
    "X16n0308_010:0332b01": "為其伴。自不知本有正知正見之可守也。",
    "X16n0308_010:0332b02": "四出名警覺。",
    "X16n0308_010:0332b03": "是名第一立所得心成所歸果。違遠圓通背涅槃城",
    "X16n0308_010:0332b04": "生外道種。",
    "X16n0308_010:0332b05": "識陰十相。此居其首。故曰是名第一。乍見根隔合",
    "X16n0308_010:0332b06": "開。遂立此識以為所得之心。纔得覺知通淴。遂計",
    "X16n0308_010:0332b07": "此識以為所歸之果。毫釐之差。千里之謬。故曰違",
    "X16n0308_010:0332b08": "遠圓通。因地不真。果招紆曲。故曰背涅槃城。自是",
    "X16n0308_010:0332b09": "迷佛菩提。亡失知見。故曰生外道種。合轍云。向也",
    "X16n0308_010:0332b10": "根隔合開。圓通將近。今則圓者偏通者隔。反違遠",
    "X16n0308_010:0332b11": "矣。向也於涅槃天將大明悟。今則背涅槃城而不",
    "X16n0308_010:0332b12": "見矣。向也覺心欲發將為佛子。今則反成外道種",
    "X16n0308_010:0332b13": "矣。此如來所以出名而警惕也。立所得心成果相",
    "X16n0308_010:0332b14": "竟。二立能為心成果相三。一行盡識現。二謬",
    "X16n0308_010:0332b15": "解成咎。三出名警覺。初。",
    "X16n0308_010:0332b16": "阿難。又善男子窮諸行空。已滅生滅而於寂滅精妙",
    "X16n0308_010:0332b17": "未圓。",
    "X16n0308_010:0332b18": "行空則無遷流。無遷流則無生滅。故凡一切有為",
    "X16n0308_010:0332b19": "生滅識心。皆已俱滅。故云已滅生滅。寂滅精妙等。",
    "X16n0308_010:0332b20": "如前所釋。此下亦當有乍現勝相之科。今不具者。",
    "X16n0308_010:0332b21": "准上可知故。二謬解成咎。",
    "X16n0308_010:0332b22": "若於所歸覽為自體。盡虗空界十二類內所有眾生",
    "X16n0308_010:0332b23": "皆我身中一類流出生勝解者是人則墮能非能執。",
    "X16n0308_010:0332b24": "摩醯首羅現無邊身成其伴侶。迷佛菩提亡失知見。",
    "X16n0308_010:0332c01": "此下九種。皆是依前乍現勝相而起異計。此科亦",
    "X16n0308_010:0332c02": "是以識性為所歸也。但前科於所歸識。立真常因。",
    "X16n0308_010:0332c03": "尚有能依所依。此科則於所歸識覽為自體。蓋是",
    "X16n0308_010:0332c04": "忘身觀識。久久觀成。唯見識體無邊。不見有身。故",
    "X16n0308_010:0332c05": "即以識心為自體也。觀行稍虧。漸見類生。遂計盡",
    "X16n0308_010:0332c06": "空界十二類內所有眾生。皆我生中流出。而言一",
    "X16n0308_010:0332c07": "類者。由漸見故。轉計流不頓流。出不頓出。乃一類",
    "X16n0308_010:0332c08": "一類漸漸流出耳。此計已成。作殊勝解。名為生勝",
    "X16n0308_010:0332c09": "解者。既作勝解。將必以我能生彼。而彼不能生我。",
    "X16n0308_010:0332c10": "故曰是人則墮能非能執。摩醯首羅。此云大自在。",
    "X16n0308_010:0332c11": "即色界頂大自在天也。經律異相云。過五淨居而",
    "X16n0308_010:0332c12": "有八處。形有八臂。騎大白牛。資中云。三目八臂。外",
    "X16n0308_010:0332c13": "道所宗。竺法蘭云。西域梵志。常修梵行。事首羅天",
    "X16n0308_010:0332c14": "以為天尊。今云現無邊身者。謂大自在天。自計於",
    "X16n0308_010:0332c15": "我身中能現無邊眾生之身。而此識陰行人。計我",
    "X16n0308_010:0332c16": "生彼十二類內所有眾生。與彼計同。故云成其伴",
    "X16n0308_010:0332c17": "侶。不信別有因果。自應迷佛菩提。妄計彼天為勝。",
    "X16n0308_010:0332c18": "自應亡失正見。三出名警覺。",
    "X16n0308_010:0332c19": "是名第二立能為心成能事果。違遠圓通背涅槃城",
    "X16n0308_010:0332c20": "生大慢天我徧圓種。",
    "X16n0308_010:0332c21": "識陰十相。此居其次。故名第二。乍見識體圓元。能",
    "X16n0308_010:0332c22": "含能生。遂立為能為因心。依此為觀。久久觀成。覽",
    "X16n0308_010:0332c23": "為自體。計其能為生眾生事。遂謂成就能事之果。",
    "X16n0308_010:0332c24": "亡失本修。故曰違遠圓通。終沉生死。故云背涅槃",
    "X16n0308_010:0333a01": "城。大慢天即大自在天也。自計能生一切。起祖先",
    "X16n0308_010:0333a02": "慢。故以大慢為名。又計自體周徧虗空。圓含一切。",
    "X16n0308_010:0333a03": "故以徧圓目我。今行人計既同彼。故生於彼之種",
    "X16n0308_010:0333a04": "類。非實能生彼天也。(正脈問。此計識為自體。流出一切。何異佛。說萬法唯識。答",
    "X16n0308_010:0333a05": "佛說萬法惟識。緣生如幻。生即無生。此計實生。安得一轍。又唯識正明無他心外之法。此計能生他法。宛",
    "X16n0308_010:0333a06": "爾顛倒何。疑之有。灌頂云。唯識無我執。此天執我能生。則違唯識矣)立能為心成果",
    "X16n0308_010:0333a07": "相竟。三立因依心成果相三。一行盡識現。二",
    "X16n0308_010:0333a08": "謬解成咎。三出名警覺。初。",
    "X16n0308_010:0333a09": "又善男子窮諸行空。已滅生滅而於寂滅精妙未圓。",
    "X16n0308_010:0333a10": "義亦准上。二謬解成咎。",
    "X16n0308_010:0333a11": "若於所歸有所歸依自疑身心從彼流出。十方虗空",
    "X16n0308_010:0333a12": "咸其生起。即於都起所宣流地作真常身無生滅解。",
    "X16n0308_010:0333a13": "在生滅中。早計常住。既惑不生亦迷生滅。安住沉迷",
    "X16n0308_010:0333a14": "生勝解者是人則墮常非常執。計自在天成其伴侶。",
    "X16n0308_010:0333a15": "迷佛菩提亡失知見。",
    "X16n0308_010:0333a16": "上科於所歸識。覽為自體。此科於所歸識。有所歸",
    "X16n0308_010:0333a17": "依。亦是亡身觀識。久久觀成。惟見有識。不見有身。",
    "X16n0308_010:0333a18": "遂計自身歸入識中。是我實有所歸依處也。觀行",
    "X16n0308_010:0333a19": "稍虧。還復見身及虗空等。遂自疑身心從彼流出。",
    "X16n0308_010:0333a20": "十方虗空咸其生起。況諸一切在虗空者。不待言",
    "X16n0308_010:0333a21": "矣。即於都起等。又轉計識陰為真常身也。地字亦",
    "X16n0308_010:0333a22": "是處義。然彼既以虗空等咸其生起。以生心等從",
    "X16n0308_010:0333a23": "其流出。故即以識陰為虗空等所都起處。為身心",
    "X16n0308_010:0333a24": "等所宣流處也。作真常身無生滅解者。初於觀成",
    "X16n0308_010:0333b01": "之時。不見有身。宛若身心滅於識中。觀行稍虧。還",
    "X16n0308_010:0333b02": "復見身。宛若身心生於識中。有滅有生。定是無常。",
    "X16n0308_010:0333b03": "而彼所歸識陰。始終不見生滅。故即於彼作真常",
    "X16n0308_010:0333b04": "身作無生滅解也。在生滅中早計常住者。言識陰",
    "X16n0308_010:0333b05": "既由無明轉變。依然屬於微細生滅。如急流水。望",
    "X16n0308_010:0333b06": "如恬靜。流急不見。非是無流。蓋必識陰盡處。乃稱",
    "X16n0308_010:0333b07": "常住真心。今識陰未盡。即作無生滅解。是在生滅",
    "X16n0308_010:0333b08": "識中早計常住。如彼見卵而求時夜。見彈而思鴞",
    "X16n0308_010:0333b09": "炙。不亦惑乎。此正不了常住真心不生滅性。故云",
    "X16n0308_010:0333b10": "既惑不生。兼亦不了識陰。猶屬微細生滅。故云亦",
    "X16n0308_010:0333b11": "迷生滅。真妄俱昧。故曰沉迷。恬不知誤。故曰安住。",
    "X16n0308_010:0333b12": "而反於彼作殊勝想。名為生勝解者。既作勝解。將",
    "X16n0308_010:0333b13": "必以識陰為常。而我身心為非常。故曰是人則墮",
    "X16n0308_010:0333b14": "常非常執。自在天。即欲界頂魔王天也。涅槃經迦",
    "X16n0308_010:0333b15": "旃延說。一切眾生。悉是自在天作。楞伽經塗灰外",
    "X16n0308_010:0333b16": "道。計自在天為萬物因。今既以識陰為都起所宣",
    "X16n0308_010:0333b17": "流地。與彼計自在天為萬物因者相似。故云成其",
    "X16n0308_010:0333b18": "伴侶。既惑不生滅性。自應迷佛菩提。以不生滅性",
    "X16n0308_010:0333b19": "即菩提體故。既迷生滅識陰。自應亡失知見。以認",
    "X16n0308_010:0333b20": "妄為真即墮邪知見故。三出名警覺。",
    "X16n0308_010:0333b21": "是名第三立因依心成妄計果。違遠圓通背涅槃城",
    "X16n0308_010:0333b22": "生倒圓種。",
    "X16n0308_010:0333b23": "計識能生我之身心為因。計識是我之所歸處為",
    "X16n0308_010:0333b24": "依。故曰立因依心。作真常身。無生滅解。故曰成妄",
    "X16n0308_010:0333c01": "計果。流入邪見。自與圓通違遠。死從淪溺。自與涅",
    "X16n0308_010:0333c02": "槃相背。未得圓滿真心。顛倒妄計為圓。故曰生倒",
    "X16n0308_010:0333c03": "圓種。倒圓種即計自在天之類也。立因依心成果",
    "X16n0308_010:0333c04": "相竟。四計圓知心成果相三。一行盡識現。二",
    "X16n0308_010:0333c05": "謬解成咎。三出名警覺。初。",
    "X16n0308_010:0333c06": "又善男子窮諸行空。已滅生滅而於寂滅精妙未圓。",
    "X16n0308_010:0333c07": "准上。二謬解成咎。",
    "X16n0308_010:0333c08": "若於所知知徧圓故因知立解。十方草木皆稱有情",
    "X16n0308_010:0333c09": "與人無異。草木為人人死還成十方草樹。無擇徧知",
    "X16n0308_010:0333c10": "生勝解者是人則墮知無知執。婆吒霰尼執一切覺",
    "X16n0308_010:0333c11": "成其伴侶。迷佛菩提亡失知見。",
    "X16n0308_010:0333c12": "准第一相中乍現勝相文云。覺知通淴。能入圓元。",
    "X16n0308_010:0333c13": "入即是歸。上三同於所歸起計。而計各不同。此科",
    "X16n0308_010:0333c14": "乃於覺知通淴而起計也。謂乍見覺知通淴。不知",
    "X16n0308_010:0333c15": "其是識陰區宇。又進觀此知。能徧知諸法。遂於所",
    "X16n0308_010:0333c16": "知之境而計知能徧圓。故云知徧圓故。知徧則無",
    "X16n0308_010:0333c17": "法不在。知圓則有物皆含。由此因於徧圓之知而",
    "X16n0308_010:0333c18": "立謬解。十方草木本屬無情。以謬解故。皆稱有情",
    "X16n0308_010:0333c19": "與人無異。以是知所在知所含故。法界觀云。情與",
    "X16n0308_010:0333c20": "無情共一體。處處皆同真法界。今計無情與有情",
    "X16n0308_010:0333c21": "無異。亦略似有理。但又計草木為人。人死還成草",
    "X16n0308_010:0333c22": "樹。則真為邪說矣。即此二語。魔形畢露。而從古諸",
    "X16n0308_010:0333c23": "德。各設問難。恐濫內教唯心唯識之旨。同根同體",
    "X16n0308_010:0333c24": "之說。似不必也。無擇徧知者。以既執互為互成。自",
    "X16n0308_010:0334a01": "應無所揀擇。徧謂有知故。自謂深悟。名為生勝解",
    "X16n0308_010:0334a02": "者。既作勝解。將必以此理惟我能知。餘無知者。故",
    "X16n0308_010:0334a03": "曰是人則墮知無知執。婆吒霰尼。二外道名。婆吒",
    "X16n0308_010:0334a04": "亦云婆私吒。名義集云。跋闍。此翻避去。善見律云。",
    "X16n0308_010:0334a05": "初為牧童。毗舍離王未登位時。共相遊戲。童為王",
    "X16n0308_010:0334a06": "蹋。泣訴父母。父母曰。汝應避去。因此立名。霰尼或",
    "X16n0308_010:0334a07": "云先尼。名義集云西尼迦。此翻有軍。立名之意未",
    "X16n0308_010:0334a08": "詳。執一切覺者。彼二外道。同執一切有情無情皆",
    "X16n0308_010:0334a09": "有覺知。此計草木與人無異。見同於彼。故曰成其",
    "X16n0308_010:0334a10": "伴侶。既與外道為侶。自應迷佛菩提。既以邪知為",
    "X16n0308_010:0334a11": "知。自應亡失知見。三出名警覺。",
    "X16n0308_010:0334a12": "是名第四計圓知心成虗謬果。違遠圓通背涅槃城",
    "X16n0308_010:0334a13": "生倒知種。",
    "X16n0308_010:0334a14": "於所知境。計知徧圓。以此為心。故云計圓知心。不",
    "X16n0308_010:0334a15": "言徧知者。以圓攝徧故。又上云無擇徧知。此云計",
    "X16n0308_010:0334a16": "圓知心。蓋圓徧互具。影略言之也。誤為聖證。不免",
    "X16n0308_010:0334a17": "輪迴。故云成虗謬果。已墮邪見。前功盡棄。故云違",
    "X16n0308_010:0334a18": "遠圓通。凡有所修。咸資魔業。故云背涅槃城。現前",
    "X16n0308_010:0334a19": "既非正知。將來不出其倫。故曰生倒知種。蓋彼計",
    "X16n0308_010:0334a20": "無擇徧知。自以為知。即顛倒知。凡有類此者。皆其",
    "X16n0308_010:0334a21": "種也。計圓知心成果相竟。五計著崇事成果相",
    "X16n0308_010:0334a22": "三。一行盡識現。二謬解成咎。三出名警覺。初。",
    "X16n0308_010:0334a23": "又善男子窮諸行空。已滅生滅而於寂滅精妙未圓。",
    "X16n0308_010:0334a24": "二謬解成咎。",
    "X16n0308_010:0334b01": "若於圓融根互用中。已得隨順。便於圓化一切發生。",
    "X16n0308_010:0334b02": "求火光明。樂水清淨。愛風周流。觀塵成就。各各崇事。",
    "X16n0308_010:0334b03": "以此羣塵發作本因立常住解。是人則墮生無生執。",
    "X16n0308_010:0334b04": "諸迦葉波并婆羅門勤心役身事火崇水求出生死",
    "X16n0308_010:0334b05": "成其伴侶。迷佛菩提亡失知見。",
    "X16n0308_010:0334b06": "准第一相中。乍現勝相文云。能令己身根隔合開。",
    "X16n0308_010:0334b07": "(疏云己身者。自己身也。若禪觀精明。不見根相。則似根隔乍合。若稍涉昏住。根相宛然。又是根隔乍開。非",
    "X16n0308_010:0334b08": "同上之銷磨六門。永不見於根相)今此科云。根互用中已得隨順。",
    "X16n0308_010:0334b09": "正根隔乍合乍開義也。故環師云。識陰盡者。銷磨",
    "X16n0308_010:0334b10": "六門。諸根互用。今此未盡。則纔得隨順而已。正脈",
    "X16n0308_010:0334b11": "云。此解極是。觀中之一字。足見互用之妙。含之未",
    "X16n0308_010:0334b12": "發也。蓋隨者依而不背。順者向而不逆。乃略具互",
    "X16n0308_010:0334b13": "用之相。而未能顯著之稱。便於圓化一切發生者。",
    "X16n0308_010:0334b14": "圓化二字。即指根隔合開。以根隔合開。以略具圓",
    "X16n0308_010:0334b15": "融變化義故。妙計圓融變化發生。非止一緣。故云",
    "X16n0308_010:0334b16": "一切。蓋暗指地水火風為一切也。既能發生圓化。",
    "X16n0308_010:0334b17": "自應各具勝性。故云求火光明等。其意以光明為",
    "X16n0308_010:0334b18": "火之勝性。一切光明相皆依之而發生。以清淨為",
    "X16n0308_010:0334b19": "水之勝性。一切清淨相皆依之而發生。以周流為",
    "X16n0308_010:0334b20": "風之勝性。一切周流相皆依之而發生。以成就為",
    "X16n0308_010:0334b21": "塵之勝性。(塵即是地。眾塵成故。能生一切。有成就義)一切成就相皆依",
    "X16n0308_010:0334b22": "之而發生。所以求之樂之愛之觀之者。為欲增進",
    "X16n0308_010:0334b23": "其圓化之妙故。灌頂云。各各崇事者。尊尚曰崇。供",
    "X16n0308_010:0334b24": "奉曰事。或盛一爐火。或裝一盆水。或竪一幡風。或",
    "X16n0308_010:0334c01": "掬一杯土。四面圍繞。八方禮敬也。以此羣塵等。乃",
    "X16n0308_010:0334c02": "出其所以崇事之故。以此塵為發生造作本因(羣塵",
    "X16n0308_010:0334c03": "二字。通指地水火風皆前塵故)一切所作。皆屬無常。惟此常住。故",
    "X16n0308_010:0334c04": "即於此立常住解。既立此為常。將必以此為無生。",
    "X16n0308_010:0334c05": "既以他非常。將必以他為有生。故曰是人則墮生",
    "X16n0308_010:0334c06": "無生執。諸迦葉波。即指優樓頻螺等。其先事火。後",
    "X16n0308_010:0334c07": "歸佛化。并婆羅門。總該事水等諸外道也。勤心役",
    "X16n0308_010:0334c08": "身者。勤勞其心。役使其身。事火崇水者。供奉於火。",
    "X16n0308_010:0334c09": "尊尚於水。不言事風崇土者。可例知故。彼為求出",
    "X16n0308_010:0334c10": "生死。此為增進圓化。所為雖異。崇事無別。故曰成",
    "X16n0308_010:0334c11": "其伴侶。所立既非真常。所修寧有實果。故曰迷佛",
    "X16n0308_010:0334c12": "菩提。崇事無情。立常住解。故曰亡失知見。",
    "X16n0308_010:0334c13": "三出名警覺。",
    "X16n0308_010:0334c14": "是名第五計著崇事迷心從物立妄求因求妄冀果。",
    "X16n0308_010:0334c15": "違遠圓通背涅槃城生顛化種。",
    "X16n0308_010:0334c16": "正脈云。計著邪惑也。崇事邪業也。迷心者迷己一",
    "X16n0308_010:0334c17": "真靈覺之心。從物者從彼四大無知之物。妄求因",
    "X16n0308_010:0334c18": "者不當求而求。非因計因也。妄冀果者不當冀而",
    "X16n0308_010:0334c19": "冀。非果計果也。非因計因。不得圓通因心。故曰違",
    "X16n0308_010:0334c20": "遠。非果計果。不得涅槃實證。故曰背也。灌頂云。顛",
    "X16n0308_010:0334c21": "化種者。言佛說三界唯心。萬法唯識。是知惟識唯",
    "X16n0308_010:0334c22": "心。為能生能化。三界萬法。為所生所化。是為生化",
    "X16n0308_010:0334c23": "正理。今既顛倒化理。執羣塵為發作本因。崇水事",
    "X16n0308_010:0334c24": "火。祠土祝風。故將來必墮顛化種中。如精神化為",
    "X16n0308_010:0335a01": "土木金石者之類。計著崇事成果相竟。",
    "X16n0308_010:0335a02": "六圓虗無心成果相三。一行盡識現。二謬解成",
    "X16n0308_010:0335a03": "咎。三出名警覺。初。",
    "X16n0308_010:0335a04": "又善男子窮諸行空。已滅生滅而於寂精妙未圓。",
    "X16n0308_010:0335a05": "二謬解成咎。",
    "X16n0308_010:0335a06": "若於圓明計明中虗非滅羣化。以永滅依為所歸依",
    "X16n0308_010:0335a07": "生勝解者是人則墮歸無歸執。無想天中諸舜若多",
    "X16n0308_010:0335a08": "成其伴侶。迷佛菩提亡失知見。",
    "X16n0308_010:0335a09": "此與上科所依境同。上科云根互用中已得隨順。",
    "X16n0308_010:0335a10": "即略具圓融照了之義。此科云圓明。亦圓融照了",
    "X16n0308_010:0335a11": "義也。但上科依於此境。計一切發生。此則計明中",
    "X16n0308_010:0335a12": "虗。是為異耳。言明中虗者。謂雖曰圓明不過乍開",
    "X16n0308_010:0335a13": "乍合。於乍開時。則計以為明。乍合時。則計以為虗",
    "X16n0308_010:0335a14": "故。不唯計明中虗。且計明從虗發。以虗為勝。反欲",
    "X16n0308_010:0335a15": "非滅其羣根中變化之性。令其永滅。其意以永滅",
    "X16n0308_010:0335a16": "所依諸根。唯餘罔象虗無之識為所歸依處。此正",
    "X16n0308_010:0335a17": "所謂迷妙用而墮虗無者也。本屬謬解。自以為勝。",
    "X16n0308_010:0335a18": "故曰生勝解者。既作勝解。將必以我入中虗為有",
    "X16n0308_010:0335a19": "歸。彼在正明為無歸。故曰是人則墮歸無歸執。無",
    "X16n0308_010:0335a20": "想天即四禪天中諸外道天也。諸外道天。類多窮",
    "X16n0308_010:0335a21": "空不歸。故又以舜若多名之。以舜若多翻為空故。",
    "X16n0308_010:0335a22": "雖所趣之空不同。而同計虗無為所歸依處。故曰",
    "X16n0308_010:0335a23": "成其伴侶。既墮虗無。自應迷佛菩提。既侶無想。自",
    "X16n0308_010:0335a24": "應亡失知見。三出名警覺。",
    "X16n0308_010:0335b01": "是名第六圓虗無心成空亡果。違遠圓通背涅槃城",
    "X16n0308_010:0335b02": "生斷滅種。",
    "X16n0308_010:0335b03": "於圓明中計為虗無。依此起心。冀得真果。故云圓",
    "X16n0308_010:0335b04": "虗無心。窮空不歸。迷漏無聞。便入輪轉。故曰成空",
    "X16n0308_010:0335b05": "亡果。所謂縱若修到非非想天。報盡還來散入諸",
    "X16n0308_010:0335b06": "趣是也。專計虗無。則違遠圓通。終落空亡。則背涅",
    "X16n0308_010:0335b07": "槃城。現在既以斷滅居心。將來必墮斷滅之種。如",
    "X16n0308_010:0335b08": "迦旃延毗羅胝子。妄計死後斷滅之類。(正脈問。此與後之第",
    "X16n0308_010:0335b09": "九第十何別。答。棄有取空。見解志願皆同。但先心各別。此凡外種。伏惑取空。彼聖性種。斷惑證空。世出世",
    "X16n0308_010:0335b10": "間異也)圓虗無心成果相竟",
    "X16n0308_010:0335b11": "七執著命元成果相三。一行盡識現。二謬解成",
    "X16n0308_010:0335b12": "咎。三出名警覺。初。",
    "X16n0308_010:0335b13": "又善男子窮諸行空。已滅生滅而於寂滅精妙未圓。",
    "X16n0308_010:0335b14": "二謬解成咎。",
    "X16n0308_010:0335b15": "若於圓常固身常住。同於精圓長不傾逝生勝解者",
    "X16n0308_010:0335b16": "是人則墮貪非貪執。諸阿私陀求長命者成其伴侶。",
    "X16n0308_010:0335b17": "迷佛菩提亡失知見。",
    "X16n0308_010:0335b18": "上科既以識陰為所歸依處。自計識陰為圓為常。",
    "X16n0308_010:0335b19": "以是眾類所歸故圓。以是各命由緒故常。既圓且",
    "X16n0308_010:0335b20": "常。妄計得此者可以保形。可以永年。是又於圓常",
    "X16n0308_010:0335b21": "中轉生固身常住計也。固身常住。亦同識精圓常。",
    "X16n0308_010:0335b22": "內外相保。色心連持。如山如海。故云長不傾逝。傾",
    "X16n0308_010:0335b23": "猶頹。逝猶往也。自以此計為是。故云生勝解者。既",
    "X16n0308_010:0335b24": "作勝解。將必以此為可貪。餘皆非可貪求。故曰是",
    "X16n0308_010:0335c01": "人則墮貪非貪執。阿私陀。此云無比。長壽仙名也。",
    "X16n0308_010:0335c02": "而言諸者。以仙非一人。凡壽命極長。世無能比者。",
    "X16n0308_010:0335c03": "皆可稱之。彼既貪求長命。與此相類。故曰成其伴",
    "X16n0308_010:0335c04": "侶。識陰所覆。不知更求真常。故曰迷佛菩提。愛戀",
    "X16n0308_010:0335c05": "久生。渾忘此身如寄。故曰亡失知見。",
    "X16n0308_010:0335c06": "三出名警覺。",
    "X16n0308_010:0335c07": "是名第七執著命元立固妄因趣長勞果。違遠圓通。",
    "X16n0308_010:0335c08": "背涅槃城生妄延種。",
    "X16n0308_010:0335c09": "計識陰為各命由緒。故曰執著命元。以此為因。在",
    "X16n0308_010:0335c10": "愚者謂之堅固。在智者謂之虗妄。故曰立固妄因",
    "X16n0308_010:0335c11": "依此趣果。在迷者謂之長壽。在悟者謂之徒勞。故",
    "X16n0308_010:0335c12": "云趣長勞果。亡失本修。故曰違遠圓通。不出生死。",
    "X16n0308_010:0335c13": "故曰背涅槃城。現在既以固形為務。將來必墮妄",
    "X16n0308_010:0335c14": "延種中。妄延者。不依正覺修三摩提。別修妄念。存",
    "X16n0308_010:0335c15": "想固形。如前所說十種仙者是也。執著命元成果",
    "X16n0308_010:0335c16": "相竟。八發邪思因成果相三。一行盡識現。二",
    "X16n0308_010:0335c17": "謬解成咎。三出名警覺。初。",
    "X16n0308_010:0335c18": "又善男子窮諸行空。已滅生滅而於寂滅精妙未圓。",
    "X16n0308_010:0335c19": "二謬解成咎。",
    "X16n0308_010:0335c20": "觀命互通却留塵勞恐其銷盡。便於此際坐蓮華宮",
    "X16n0308_010:0335c21": "廣化七珍多增寶媛恣縱其心生勝解者是人則墮",
    "X16n0308_010:0335c22": "真無真執。吒枳迦羅成其伴侶。迷佛菩提亡失知見。",
    "X16n0308_010:0335c23": "准前第一相中。乍現勝相文云。能令己身根隔合",
    "X16n0308_010:0335c24": "開。亦與十方諸類通覺。此上三科。前二皆以根隔",
    "X16n0308_010:0336a01": "合開起計。而異執不同。後一仍依第二展轉生起。",
    "X16n0308_010:0336a02": "今此科乃以諸類通覺而起計也。因見我與諸類",
    "X16n0308_010:0336a03": "通一覺知。然覺知即是識陰。前文呼為各命由緒。",
    "X16n0308_010:0336a04": "故曰觀命互通。若於此更加研究。而識陰自可進",
    "X16n0308_010:0336a05": "破。乃却退留住於塵勞煩惱。不復盡窮。蓋恐其銷",
    "X16n0308_010:0336a06": "盡識陰。彼此命根皆斷也。便於此際等。正却留塵",
    "X16n0308_010:0336a07": "勞之相。言塵勞以貪欲為本。欲貪五欲。先須莊嚴",
    "X16n0308_010:0336a08": "依報。故即於此際坐蓮華宮。宮以蓮華名者。取其",
    "X16n0308_010:0336a09": "莊嚴美麗。微妙香潔。此亦約有大福德。假禪那而",
    "X16n0308_010:0336a10": "修邪道者言之。若不然者。蓮華宮豈易致哉。廣化",
    "X16n0308_010:0336a11": "者。神通變現。七珍即是七寶。媛美女也。世間無比。",
    "X16n0308_010:0336a12": "稱之為寶。然既能廣化七珍。使眾寶羅列於華宮",
    "X16n0308_010:0336a13": "之內。又能多增寶媛俾美色牽眷於左右之際。則",
    "X16n0308_010:0336a14": "窮奢極欲。沉酣於無明煩惱可知。是則始而欲留",
    "X16n0308_010:0336a15": "塵勞。終至陷溺其中。寶覺全身。從此而隳。不幾可",
    "X16n0308_010:0336a16": "惜乎哉。(問。菩薩留惑潤生。與此何異答。留惑潤生。原為教化眾生起見。却留塵勞。乃以識盡",
    "X16n0308_010:0336a17": "命斷是恐。迷悟攸分。縛解自辨)恣縱二句。正見其沉溺而不覺也。",
    "X16n0308_010:0336a18": "是人則墮真無真執者。謬謂必欲求真。則識盡命",
    "X16n0308_010:0336a19": "斷而反無真矣。吒枳迦羅。天魔之異名也。梵語吒",
    "X16n0308_010:0336a20": "枳。此云結縛。梵語迦羅。此云我所作。其人自謂三",
    "X16n0308_010:0336a21": "界結縛。唯我能作。以能變化欲境。結縛眾生故。今",
    "X16n0308_010:0336a22": "之却留塵勞。略同彼計。故云成其伴侶。不知別有",
    "X16n0308_010:0336a23": "無上菩提佛知佛見。故曰迷曰亡失也。",
    "X16n0308_010:0336a24": "三出名警覺。",
    "X16n0308_010:0336b01": "是名第八發邪思因立熾塵果。違遠圓通背涅槃城",
    "X16n0308_010:0336b02": "生天魔種。",
    "X16n0308_010:0336b03": "不知識盡真現。反恐命根斷絕。故云發邪思因。坐",
    "X16n0308_010:0336b04": "蓮華宮。窮奢極欲。故曰立熾塵果。圓通因心。自此",
    "X16n0308_010:0336b05": "永迷。涅槃妙果。緣茲永失。故曰違曰背也。不斷欲",
    "X16n0308_010:0336b06": "而修禪。必落魔道。故曰生天魔種。所謂上品魔王",
    "X16n0308_010:0336b07": "中品魔民下品魔女是也。發邪思因成果相竟。",
    "X16n0308_010:0336b08": "九圓精應心成果相三。一行盡識現。二謬解成",
    "X16n0308_010:0336b09": "咎。三出名警覺。初。",
    "X16n0308_010:0336b10": "又善男子窮諸行空。已滅生而於寂滅精妙未圓。",
    "X16n0308_010:0336b11": "二謬解成咎。",
    "X16n0308_010:0336b12": "於命明中分別精麤疏決真偽。因果相酬唯求感應。",
    "X16n0308_010:0336b13": "背清淨道。所謂見苦斷集證滅修道。居滅已休更不",
    "X16n0308_010:0336b14": "前進生勝解者是人則墮定性聲聞。諸無聞僧增上",
    "X16n0308_010:0336b15": "慢者成其伴侶。迷佛菩提亡失知見。",
    "X16n0308_010:0336b16": "上科既觀命互通。則一切凡聖邪正。皆依命根發",
    "X16n0308_010:0336b17": "明。此則於命根發明中而起分別等計也。然同一",
    "X16n0308_010:0336b18": "命根發明。而聖位則精。(謂變易精微故)凡位則粗。(謂分段粗顯故)",
    "X16n0308_010:0336b19": "故須分析辨別精粗之所由生也。又同一命根發",
    "X16n0308_010:0336b20": "明。而聖道則真。(無後有故)外道則偽。(無實果故)故須疏通決",
    "X16n0308_010:0336b21": "擇真偽之所由異也。因果相酬者。精粗真偽。皆是",
    "X16n0308_010:0336b22": "以因感果。自相酬答。既知自相酬答。而欲易粗為",
    "X16n0308_010:0336b23": "精。捨偽從真。故云惟求感應。感應速成。滯窒小果。",
    "X16n0308_010:0336b24": "故云背清淨道。清淨道指佛道也。所謂見苦等。躡",
    "X16n0308_010:0336c01": "上所求感應之事而指釋之。苦集是世間果因。滅",
    "X16n0308_010:0336c02": "道是出世果因。見之與斷者。厭果除因。證之與修",
    "X16n0308_010:0336c03": "者。依果立因。所謂惟求感應者以此。居滅已休者。",
    "X16n0308_010:0336c04": "止息化城也。更不前進者。不求寶所也。得少為足。",
    "X16n0308_010:0336c05": "故生勝解。於菩薩法。不生一念好樂。故墮定性聲",
    "X16n0308_010:0336c06": "聞。所謂不迴心鈍阿羅漢是也。四禪無聞比丘。非",
    "X16n0308_010:0336c07": "果計果。佛會增上慢流。未得謂得。略同此計。故曰",
    "X16n0308_010:0336c08": "成其伴侶。佛果菩提。抱迷絕分。滯寂沈空。灰知泯",
    "X16n0308_010:0336c09": "見。故曰迷曰亡失也。三出名警覺。",
    "X16n0308_010:0336c10": "是名第九圓精應心成趣寂果。違遠圓通背涅槃城",
    "X16n0308_010:0336c11": "生纏空種。",
    "X16n0308_010:0336c12": "圓觀四諦。精誠以求感應。事與願遂。故曰圓精應",
    "X16n0308_010:0336c13": "心。居滅已休。不進而作勝解。甘墮灰泯。故曰成趣",
    "X16n0308_010:0336c14": "寂果。識陰所覆。不得圓通因心。故曰違遠。偏空所",
    "X16n0308_010:0336c15": "蔽。莫臻究竟斷果。故云背也。現前既為敗種。灰身",
    "X16n0308_010:0336c16": "必墮焦芽。故曰生纏空種。謂永纏於空。而無超脫",
    "X16n0308_010:0336c17": "之志也。圓精應心成果相竟。",
    "X16n0308_010:0336c18": "十圓覺[泳-永+曶]心成果相三。一行盡識現。二謬解成",
    "X16n0308_010:0336c19": "咎。三出名警覺。初。",
    "X16n0308_010:0336c20": "又善男子窮諸行空。已滅生滅而於寂滅精妙未圓。",
    "X16n0308_010:0336c21": "二謬解成咎。",
    "X16n0308_010:0336c22": "若於圓融清淨覺明發研深妙。即立涅槃而不前進",
    "X16n0308_010:0336c23": "生勝解者是人則墮定性辟支。諸緣獨倫不迴心者",
    "X16n0308_010:0336c24": "成其伴侶。迷佛菩提亡失知見。",
    "X16n0308_010:0337a01": "覺明即是識陰。如前云覺明真識。蓋識境至此科",
    "X16n0308_010:0337a02": "已極。故特舉所依覺明以顯勝也。前云能令己身",
    "X16n0308_010:0337a03": "根隔合開。即略具圓融之義。又云亦與十方諸類",
    "X16n0308_010:0337a04": "通覺。覺知通[泳-永+曶]。即略具清淨之義。發研深妙者。不",
    "X16n0308_010:0337a05": "知其猶是識陰區宇。依於二義。發心研究。以悟二",
    "X16n0308_010:0337a06": "種深妙。一者依於圓融而悟緣生無性之理。(以六根本",
    "X16n0308_010:0337a07": "屬緣生之法。今見其乍開乍合。因悟緣生無性理也)二者依於清淨而悟紛",
    "X16n0308_010:0337a08": "擾寂靜之義。(以諸類原屬紛擾之法。今見其覺知通[泳-永+曶]。遂悟紛擾寂靜義也)即立",
    "X16n0308_010:0337a09": "涅槃者。本修圓通。忽逢岐悟。謬計深妙。故即立為",
    "X16n0308_010:0337a10": "涅槃。不知更求性海圓融緣起無礙。及真如不動",
    "X16n0308_010:0337a11": "寂滅場地。故云而不前進。此正所謂中途作證。故",
    "X16n0308_010:0337a12": "云生勝解者。以緣生無性而立涅槃。計同緣覺。以",
    "X16n0308_010:0337a13": "紛擾寂靜而立涅槃。計同獨覺。故云是人則墮定",
    "X16n0308_010:0337a14": "性辟支。以辟支梵言。具含緣獨二覺義故。又以其",
    "X16n0308_010:0337a15": "不復前進。目為定性。諸緣獨倫者。緣謂緣覺。稟教",
    "X16n0308_010:0337a16": "觀緣之倫。獨謂獨覺。無師自悟之倫。二倫皆有不",
    "X16n0308_010:0337a17": "迴心者。然彼係依類直修。此是圓通誤證。因雖有",
    "X16n0308_010:0337a18": "異。果乃正等。故云成其伴侶。末二句准上聲聞可",
    "X16n0308_010:0337a19": "知。三出名警覺。",
    "X16n0308_010:0337a20": "是名第十圓覺[泳-永+曶]心成湛明果。違遠圓通背涅槃城",
    "X16n0308_010:0337a21": "生覺圓明不化圓種。",
    "X16n0308_010:0337a22": "根隔合開曰圓。覺知通[泳-永+曶]曰[泳-永+曶]。曰覺曰心皆指識",
    "X16n0308_010:0337a23": "陰。謂結根名覺。有覺知故。當體名心。能集起故。成",
    "X16n0308_010:0337a24": "湛明果者。寂靜名湛。即獨覺果。無性曰明。即緣覺",
    "X16n0308_010:0337b01": "果也。違遠二句亦準上聲聞可知。現前既爾。將來",
    "X16n0308_010:0337b02": "亦然。故曰生覺圓明不化圓種。覺即緣覺獨覺。二",
    "X16n0308_010:0337b03": "理圓。二智明。故曰覺曰圓曰明也。自計圓滿果德",
    "X16n0308_010:0337b04": "而不能化。依然為定性種耳。(問。此上十境。前八外道天仙。繫綴行人。沈",
    "X16n0308_010:0337b05": "溺生死。可說為魔。後二聲聞辟支。皆為佛教正乘。縱是定性。亦能超出分段。若一例判為魔境。令人不敢",
    "X16n0308_010:0337b06": "修習。倘遇鈍根。有失接引。豈慈悲心者之所為乎。答准華嚴經。忘失菩提心。修諸善根。乃至云志意狹劣。",
    "X16n0308_010:0337b07": "不求諸佛大菩提法等。皆為魔業。況今云違遠圓通。背涅槃城。非魔業而何哉。要知此中。意在推重圓通。",
    "X16n0308_010:0337b08": "但凡與圓通而作留難者。皆為魔業。若原依別門脩習者。不在此例。如涅槃無性闡提。悉許成佛。法華微",
    "X16n0308_010:0337b09": "因散善。同為助顯。本經若順若逆。聖性互通。若執辭害意。不惟他經有礙。而今前後。亦有所不能通矣)",
    "X16n0308_010:0337b10": "中間所現魔相竟。四總結以示警囑二。一出",
    "X16n0308_010:0337b11": "由警惕。二囑令宣護。初。",
    "X16n0308_010:0337b12": "阿難。如是十種禪那中途成狂因依迷惑。於未足中。",
    "X16n0308_010:0337b13": "生滿足證。皆是識陰用心交互故生斯位。○眾生頑",
    "X16n0308_010:0337b14": "迷不自忖量。逢此現前各以所愛先習迷心而自休",
    "X16n0308_010:0337b15": "息。將為畢竟所歸寧地。自言滿足無上菩提。大妄語",
    "X16n0308_010:0337b16": "成外道邪魔所感業終墮無間獄。聲聞緣覺不成增",
    "X16n0308_010:0337b17": "進。",
    "X16n0308_010:0337b18": "初躡前出由。如是十種。魔未起時。總屬禪那善境。",
    "X16n0308_010:0337b19": "故先以禪那稱之。未及圓通。皆為中途。魔境一起。",
    "X16n0308_010:0337b20": "即是成狂。謂成就顛狂知見也。因依顛狂知見。不",
    "X16n0308_010:0337b21": "自覺知。故曰迷惑。由迷惑故。得少為足。故曰於未",
    "X16n0308_010:0337b22": "足中生滿足證。若究其所以成狂之故。非實有外",
    "X16n0308_010:0337b23": "魔來擾。故云皆是識陰等。謂識陰將開未開時也。",
    "X16n0308_010:0337b24": "用心交互者。謂用心不純。妄念與正念交互而起。",
    "X16n0308_010:0337c01": "由斯所以中途作證。故云故生斯位。位猶證也。○",
    "X16n0308_010:0337c02": "眾生下警惕顯害。而言眾生頑迷不自忖量者。警",
    "X16n0308_010:0337c03": "以凡有境界現前。當自忖量也。又云逢此現前。各",
    "X16n0308_010:0337c04": "以所愛而取。由於先習迷心者。警以凡遇此境。當",
    "X16n0308_010:0337c05": "憶本修。勿任餘習也。今既不自忖量。又以先習迷",
    "X16n0308_010:0337c06": "心。不復更研妙明。故曰而自休息。此復有二。前八",
    "X16n0308_010:0337c07": "種於自所計果。擬是畢竟所歸寧地。如第一所歸",
    "X16n0308_010:0337c08": "果。乃至第八熾塵果是也。後二種於自所證果。自",
    "X16n0308_010:0337c09": "言滿足無上菩提。如第九趣寂果。及與第十湛明",
    "X16n0308_010:0337c10": "果是也。此等皆為未得謂得。未證言證。故云大妄",
    "X16n0308_010:0337c11": "語成。雖皆為妄語。而害有重輕。如前八種外道邪",
    "X16n0308_010:0337c12": "魔。現前福德。皆以有漏業感。所有感業既終。報盡",
    "X16n0308_010:0337c13": "必當墮無間獄。此約害之重者言之。若後二種。聲",
    "X16n0308_010:0337c14": "聞辟支。現前果證不屬有漏業感。報終不墮。惟是",
    "X16n0308_010:0337c15": "不成增進。此約害之輕者言之。雖害有重輕。而於",
    "X16n0308_010:0337c16": "三摩提中皆為魔障。以能為圓通作留難故。",
    "X16n0308_010:0337c17": "二屬令宣護。",
    "X16n0308_010:0337c18": "汝等存心秉如來道。將此法門於我滅後傳示末世。",
    "X16n0308_010:0337c19": "普令眾生覺了斯義。無令見魔自作沈孽。保綏哀救",
    "X16n0308_010:0337c20": "銷息邪緣。令其身心入佛知見。從始成就不遭岐路。",
    "X16n0308_010:0337c21": "汝等存心者。教以留意。勿得疎忽也。秉如來道句。",
    "X16n0308_010:0337c22": "教以自利。以秉持如來破魔之道。則圓通可成故。",
    "X16n0308_010:0337c23": "於我滅後等。教以利他。良以佛滅度後。末法之世。",
    "X16n0308_010:0337c24": "正道衰微。邪見競興。較之如來住世。正像流行之",
    "X16n0308_010:0338a01": "時。猶在可愍故。普令眾生覺了斯義者。謂覺了此",
    "X16n0308_010:0338a02": "中途成狂十種差別義也。既已覺了。則顛狂知見。",
    "X16n0308_010:0338a03": "不復更生。故云無令見魔自作沈孽。言沈孽者。謂",
    "X16n0308_010:0338a04": "沈重罪孽。如外道邪魔。報終墮獄。聲聞辟支。智隳",
    "X16n0308_010:0338a05": "化城者皆是也。由狂見興。並非外來。故云自作。保",
    "X16n0308_010:0338a06": "綏者。保綏禪定。哀救者。哀救行人。銷息邪緣者。銷",
    "X16n0308_010:0338a07": "息邪見之緣。令其身心等。現前成就圓通。以成就",
    "X16n0308_010:0338a08": "圓通。自能轉眾生知見而入佛知見故。既已入佛",
    "X16n0308_010:0338a09": "知見。則隨所發行安立聖位。從此為始。漸次成就。",
    "X16n0308_010:0338a10": "直至成佛不遭岐路。所謂終始地位中間永無諸",
    "X16n0308_010:0338a11": "委曲相也。總結辨相令識竟。三遵古結勸二。",
    "X16n0308_010:0338a12": "一別申三勸。二總以結囑。初三。一勸以取修。",
    "X16n0308_010:0338a13": "二勸以辨魔。三勸以用呪。初。",
    "X16n0308_010:0338a14": "如是法門。先過去世恒沙劫中。微塵如來乘此心開",
    "X16n0308_010:0338a15": "得無上道。識陰若盡則汝現前諸根互用。○從互用",
    "X16n0308_010:0338a16": "中能入菩薩金剛乾慧。圓明精心於中發化。如淨琉",
    "X16n0308_010:0338a17": "璃內含寶月。如是乃超十信十住十行十迴向四加",
    "X16n0308_010:0338a18": "行心菩薩所行金剛十地等覺圓明。入於如來妙莊",
    "X16n0308_010:0338a19": "嚴海。圓滿菩提歸無所得。",
    "X16n0308_010:0338a20": "初舉古示勸。如是法門句。雖近承識陰。而義兼前",
    "X16n0308_010:0338a21": "之四陰。以四陰先開。識陰後盡。識陰盡則知前四",
    "X16n0308_010:0338a22": "盡故。先過去世恒沙劫中。遠指多劫也。微塵如來",
    "X16n0308_010:0338a23": "者。極言其佛之多故。前云此是微塵佛。一路涅槃",
    "X16n0308_010:0338a24": "門。此云微塵如來乘此心開得無上道。良以此之",
    "X16n0308_010:0338b01": "盡魔。即是彼之解結。同一圓通法門也。識陰若盡。",
    "X16n0308_010:0338b02": "則一六俱亡。真性現前。一即一切。一切即一。故令",
    "X16n0308_010:0338b03": "諸根互相為用。言此正見其識陰之當盡耳。○從",
    "X16n0308_010:0338b04": "互下顯勝當修。金剛乾慧。不如正脈所說。蓋即指",
    "X16n0308_010:0338b05": "信前初乾慧地。良以耳根圓通。名為金剛三昧。乾",
    "X16n0308_010:0338b06": "慧親依此立。故特標金剛之名。而言從互用中能",
    "X16n0308_010:0338b07": "入者。以互用則智慧強勝。欲愛始乾枯也。圓明精",
    "X16n0308_010:0338b08": "心。即指乾慧位體。六根互用曰圓明。欲愛乾枯曰",
    "X16n0308_010:0338b09": "精心。言既入其位。必具其體也。體必兼用。故云於",
    "X16n0308_010:0338b10": "中發化。謂即於此圓明精心中發起神通變化。所",
    "X16n0308_010:0338b11": "謂獲二勝而發三用也。如淨二句約喻言之。言圓",
    "X16n0308_010:0338b12": "明精心。性具神化。不礙發揮運用。如淨琉璃。內含",
    "X16n0308_010:0338b13": "寶月。不礙洞照近遠。論悟證已齊佛果。故云如是",
    "X16n0308_010:0338b14": "乃超十信十住等。其意以乾慧為能超。中間諸位",
    "X16n0308_010:0338b15": "為所超。亦即以乾慧為能入。妙莊嚴為所入。與華",
    "X16n0308_010:0338b16": "嚴大同小異。以華嚴信前不立乾慧。故曰十信滿",
    "X16n0308_010:0338b17": "心。攝位證覺。是以信位為能超。今經十信。乃從乾",
    "X16n0308_010:0338b18": "慧開出。故并信位亦為所超。此小異也。大抵圓頓",
    "X16n0308_010:0338b19": "行人。總以最初一位即為能超。王子出胎。足為明",
    "X16n0308_010:0338b20": "喻。此大同也。正脈云。於地特言所行者。意表入地",
    "X16n0308_010:0338b21": "乃真修聖位耳。皆以金剛利智修斷。(愚謂此金剛與前乾慧位",
    "X16n0308_010:0338b22": "中金剛二字不同。彼指耳根圓通。是諸位通依。故置",
    "X16n0308_010:0338b23": "十地之首)故言金剛十地。於等覺而復言圓明者。見始",
    "X16n0308_010:0338b24": "終唯此一心。但至等覺則發化之極也。(據此則交師已知等",
    "X16n0308_010:0338c01": "覺位中。仍是乾慧之心。但始得圓明耳。何故前於等覺位後。強開乾慧。全似不達始獲乾慧之語。所謂慣",
    "X16n0308_010:0338c02": "騎馬。慣跌脚者。其交師之謂歟。愚於前文既已改釋。此則復因交師之語。而附辨之)如來稱",
    "X16n0308_010:0338c03": "妙莊嚴海者。以萬德莊嚴。各盡其妙。皆依性海緣",
    "X16n0308_010:0338c04": "起。一多無礙。重重無盡故。圓滿二句乃申明能超",
    "X16n0308_010:0338c05": "能入之義。言縱是歷位造脩。乃至圓滿菩提。亦不",
    "X16n0308_010:0338c06": "過圓滿乾慧位中所有功德。究無一法從新來者。",
    "X16n0308_010:0338c07": "故云歸無所得。由此所以能超能入。",
    "X16n0308_010:0338c08": "二勸以辨魔。",
    "X16n0308_010:0338c09": "此是過去先佛世尊奢摩他中毗婆舍那覺明分析",
    "X16n0308_010:0338c10": "微細魔事。魔境現前汝能諳識。心垢洗除不落邪見。",
    "X16n0308_010:0338c11": "○陰魔銷滅。天魔摧碎。大方鬼神褫魄逃逝。魑魅魑",
    "X16n0308_010:0338c12": "魎無復出生。直至菩提無諸少乏。下劣增進於大涅",
    "X16n0308_010:0338c13": "槃心不迷悶。",
    "X16n0308_010:0338c14": "初舉古示勸。過去先佛。魔境中過來人也。奢摩云",
    "X16n0308_010:0338c15": "止。毗婆云觀。謂先佛世尊。於奢摩他止定之中。以",
    "X16n0308_010:0338c16": "毗婆舍那覺觀明慧。分析辨別微細魔事。歷有成",
    "X16n0308_010:0338c17": "證。則今之所說。亦唯遵先佛儀範。非創作也。若果",
    "X16n0308_010:0338c18": "能如我所說。則魔境現前。汝能諳識矣。既能諳識。",
    "X16n0308_010:0338c19": "不作聖解。則心垢洗除。魔不得便。自不落於邪見",
    "X16n0308_010:0338c20": "網中。言此正見其魔境之當識耳。○陰魔下顯益",
    "X16n0308_010:0338c21": "當辨。陰魔者。指禪那現境。如色陰中之身能出礙",
    "X16n0308_010:0338c22": "等十。受陰中之得大光耀等十。想陰中之圓定發",
    "X16n0308_010:0338c23": "明等十。行陰中之幽清擾動等十。識陰中之根隔",
    "X16n0308_010:0338c24": "合開覺知通[泳-永+曶]等十。雖是善境。亦能致魔。正眼觀",
    "X16n0308_010:0339a01": "之。即是陰魔也。行人若能正觀分明。不久自歇。即",
    "X16n0308_010:0339a02": "是陰魔銷滅。陰魔既已銷滅。則觀智益精益明。縱",
    "X16n0308_010:0339a03": "有天魔。莫當其照。自應摧壞其心而殞碎其膽也。",
    "X16n0308_010:0339a04": "大力鬼神者。魔之臣屬。褫猶喪也。言天魔尚爾摧",
    "X16n0308_010:0339a05": "碎。何況大力鬼神。自應褫喪其魄。逃逝於十二由",
    "X16n0308_010:0339a06": "旬外矣。王臣既爾。至於魑魅魍魎諸小鬼神。又為",
    "X16n0308_010:0339a07": "魔所驅使。自應潛形晦跡。故云無復出生。據此則",
    "X16n0308_010:0339a08": "內障外障。以併潛銷。所以能超出諸位。直至菩提。",
    "X16n0308_010:0339a09": "雖曰超出直至。而於諸位功德無諸少乏。謂一悟",
    "X16n0308_010:0339a10": "一切悟。一證一切證故。縱是下劣二乘。如識陰魔",
    "X16n0308_010:0339a11": "之後二。亦能化其定性。勵志增進。於大涅槃心不",
    "X16n0308_010:0339a12": "迷悶。則辨魔一事。豈可輕忽乎哉。三勸以用呪。",
    "X16n0308_010:0339a13": "若諸末世愚鈍眾生。未識禪那不知說法。樂脩三昧。",
    "X16n0308_010:0339a14": "汝恐同邪。一心勸令持我佛頂陀羅尼呪。若未能誦。",
    "X16n0308_010:0339a15": "寫於禪堂或帶身上。一切諸魔所不能動。",
    "X16n0308_010:0339a16": "正法之際。佛道方盛。人多現量體悟。縱有魔事。不",
    "X16n0308_010:0339a17": "能為礙。像季之時。佛道漸衰。人猶此量倣傚。魔事",
    "X16n0308_010:0339a18": "雖繁。無足深憂。故特約末世言之。愚鈍者末世眾",
    "X16n0308_010:0339a19": "生。愚迷頑鈍。智不明而根不利也。智既不明。未識",
    "X16n0308_010:0339a20": "禪那中差別境相。根既不利。不知佛所說辨魔法",
    "X16n0308_010:0339a21": "門。自力法力。二緣俱缺。而乃樂修三昧。其猶貨賷",
    "X16n0308_010:0339a22": "眾寶。經過險路。自無兵杖。外絕救援。不能不為親",
    "X16n0308_010:0339a23": "厚者所擔憂耳。汝恐同邪者。恐其不能辨識。誤入",
    "X16n0308_010:0339a24": "魔隊。即同於邪也。教以一心勸者。無煩更用他術。",
    "X16n0308_010:0339b01": "但以此勸。即是却魔之第一法門。良以此呪既稱",
    "X16n0308_010:0339b02": "佛頂。則最尊最勝。既稱陀羅尼。則總一切法。持無",
    "X16n0308_010:0339b03": "最義故。若未能誦者。謂設有眾生。至愚至鈍。無誦",
    "X16n0308_010:0339b04": "讀性。故教以寫於禪堂。帶於身上。示以諸魔不動",
    "X16n0308_010:0339b05": "者。以此呪常有金剛藏王菩薩種族。并其眷屬。晝",
    "X16n0308_010:0339b06": "夜隨侍。又有此呪地。十二由旬。成結界地故。別申",
    "X16n0308_010:0339b07": "三勸竟。二總以結囑。",
    "X16n0308_010:0339b08": "汝當恭欽十方如來究竟修進最後垂範。",
    "X16n0308_010:0339b09": "既示辨魔之法。又申結勸之義。末復教以汝當恭",
    "X16n0308_010:0339b10": "欽。則如來反覆叮嚀之意已深切矣。然教以恭欽",
    "X16n0308_010:0339b11": "者。有二義。一者此是十方如來。從始至終。究竟修",
    "X16n0308_010:0339b12": "進之法。當恭敬欽承而修習之。此囑以依法成自",
    "X16n0308_010:0339b13": "利行也。二者此是十方如來。憐愍最後末世。垂留",
    "X16n0308_010:0339b14": "儀範。當恭敬欽承而宣傳之。此囑以依教成利他",
    "X16n0308_010:0339b15": "行也。通結詳辨五魔以破三摩中障竟。",
    "X16n0308_010:0339b16": "三重明五陰以破禪那中障。(禪那分中。開示菩薩萬行。重在事脩。恐彼",
    "X16n0308_010:0339b17": "圓頓行人。溺於理由頓悟。乘悟併銷。不耐漸脩。欲廢萬行。則成禪那中障。今假阿難請問。重明五陰邊際。",
    "X16n0308_010:0339b18": "末復示之以事非頓除。因次第盡。既知因次第盡。則不廢萬行。而禪那中障可破矣)三。一阿",
    "X16n0308_010:0339b19": "難領旨再問。二如來因問重答。三結勸開通傳示。",
    "X16n0308_010:0339b20": "初。",
    "X16n0308_010:0339b21": "阿難即從座起。聞佛示誨頂禮欽奉憶持無失。○於",
    "X16n0308_010:0339b22": "大眾中重復白佛。如佛所言五陰相中五種虗妄為",
    "X16n0308_010:0339b23": "本想心。我等平常未蒙如來微細開示。又此五陰為",
    "X16n0308_010:0339b24": "併銷除為次第盡。如是五重詣何為界。○唯願如來",
    "X16n0308_010:0339c01": "發宣大慈。為此大眾清明心目。以為末世一切眾生",
    "X16n0308_010:0339c02": "作將來眼。",
    "X16n0308_010:0339c03": "初領旨奉持。辯魔之玄音方罷。當機之神會自形。",
    "X16n0308_010:0339c04": "故阿難從座起也。聞佛示誨。五陰之盡相宛然。五",
    "X16n0308_010:0339c05": "魔之行相歷然。故當機頂禮如來。欽奉法旨。願領",
    "X16n0308_010:0339c06": "以自脩也。憶持無失者。謂現在憶念執持。當來無",
    "X16n0308_010:0339c07": "忘無失。願領以度世也。○於大下重申三問。雖領",
    "X16n0308_010:0339c08": "猶疑。故重復白佛。所疑無別。惟是請益前語。故云",
    "X16n0308_010:0339c09": "如佛所言。五陰中五妄者。如色陰中堅固妄想。受",
    "X16n0308_010:0339c10": "陰中虗明妄想。想陰中融通妄想。行陰中幽隱妄",
    "X16n0308_010:0339c11": "想。識陰中虗無妄想。依此五種。能生枝末。故曰為",
    "X16n0308_010:0339c12": "本想心。三十年前曾不開演。縱有所說。亦不過略",
    "X16n0308_010:0339c13": "出名相。故云我等平常未蒙微細開示。此第一問",
    "X16n0308_010:0339c14": "請細說妄源也。又再問也。併銷者已得圓通。乘悟",
    "X16n0308_010:0339c15": "併銷。當體全空故。次盡者漸歷諸位。以事磨煉。次",
    "X16n0308_010:0339c16": "第修治故。二為字有自意未決。請示於佛之意。此",
    "X16n0308_010:0339c17": "第二問請定示頓漸也。如是五重者即指五陰。詣",
    "X16n0308_010:0339c18": "到也。問以詣何為界者是欲知銷到何等地位為",
    "X16n0308_010:0339c19": "色陰邊際。乃至銷到何等地位為識陰邊際。此第",
    "X16n0308_010:0339c20": "三問請因界淺深也。○唯願下請利現未。如上三",
    "X16n0308_010:0339c21": "問。皆為救世急要。修證關鍵。故求如來發宣大慈",
    "X16n0308_010:0339c22": "而進示之。聞之而備悉妄源。不墮理障。不滯中途。",
    "X16n0308_010:0339c23": "故曰清明心目。以心地清明。則前程不誤。如目能",
    "X16n0308_010:0339c24": "辨道也。既得清明心目。乘願入彼末法之中。將如",
    "X16n0308_010:0340a01": "來語。傳示後世。故云作將來眼。",
    "X16n0308_010:0340a02": "二如來因問重答。(答中二三。與問中二三。前後交互。佛語隨便耳)三。一",
    "X16n0308_010:0340a03": "答五陰妄源。二答因界淺深。三答理不廢事。初",
    "X16n0308_010:0340a04": "三。一總顯由妄。二別以取驗。三指元結示。初",
    "X16n0308_010:0340a05": "三。一一切由妄。二五陰例知。三防問結示。初。",
    "X16n0308_010:0340a06": "佛告阿難。精真妙明本覺圓淨。非留死生及諸塵垢。",
    "X16n0308_010:0340a07": "○乃至虗空皆因妄想之所生起。",
    "X16n0308_010:0340a08": "初真本無法。精真者不變之體。妙明者隨緣之用。",
    "X16n0308_010:0340a09": "此約真心體用言之。具此體用在迷不迷。名曰本",
    "X16n0308_010:0340a10": "覺。彌滿清淨。中不容他。是為圓淨。本無眾生及諸",
    "X16n0308_010:0340a11": "器界。故云非留死生及諸塵垢。死生即眾生果。塵",
    "X16n0308_010:0340a12": "垢即是惑業。為眾生因。此既不留。則真中無眾生",
    "X16n0308_010:0340a13": "矣。無器界義。下文意含。○乃至下法由妄生。乃至",
    "X16n0308_010:0340a14": "二字。超略微塵世界。以微塵為器界因。世界為器",
    "X16n0308_010:0340a15": "界果故。言真中既無眾生。則死生塵垢。皆因妄想。",
    "X16n0308_010:0340a16": "不唯死生塵垢。即微塵世界。乃至所依虗空。皆因",
    "X16n0308_010:0340a17": "妄想生起。據此則五陰由妄不待言矣。",
    "X16n0308_010:0340a18": "二五陰例知。",
    "X16n0308_010:0340a19": "斯元本覺妙明真精妄以發生諸器世間。如演若多",
    "X16n0308_010:0340a20": "迷頭認影。妄元無因。於妄想中立因緣性。迷因緣者",
    "X16n0308_010:0340a21": "稱為自然。彼虗空性猶實幻生。因緣自然皆是眾生",
    "X16n0308_010:0340a22": "妄心計度。",
    "X16n0308_010:0340a23": "斯指五陰。言既一切皆由妄想。況夫五陰。故曰斯",
    "X16n0308_010:0340a24": "元本覺妙明等也。本覺同上。上言精真妙明。此言",
    "X16n0308_010:0340b01": "妙明真精。意顯體用互融。非一非異之義。此其所",
    "X16n0308_010:0340b02": "依之真也。既元一真。五陰何有。蓋始由一念妄動。",
    "X16n0308_010:0340b03": "真妄和合而成阿賴耶識。依於此識。轉出能見見",
    "X16n0308_010:0340b04": "分。依於能見見分。轉出所見相分。相分之中。空界",
    "X16n0308_010:0340b05": "先形。故曰妄以發生諸器世間。如是空見不分。色",
    "X16n0308_010:0340b06": "陰與劫濁並起。性摶四大。受陰與見濁並起。根塵",
    "X16n0308_010:0340b07": "織識。想陰與惱濁並起。知見欲留。業運常遷。行陰",
    "X16n0308_010:0340b08": "與生濁並起。體中相知。用中相背。識陰與命濁並",
    "X16n0308_010:0340b09": "起。總以不了惟心。用諸妄想。於境取相。展轉妄成。",
    "X16n0308_010:0340b10": "故曰如演若多迷頭認影。蓋是以演若迷頭。喻眾",
    "X16n0308_010:0340b11": "生不了唯心。認影狂走。喻其間用諸妄想。於境取",
    "X16n0308_010:0340b12": "相。展轉而起陰濁相也。然諸器世間。既曰妄以發",
    "X16n0308_010:0340b13": "生。則本無所有。豈有能生之者。故曰妄元無因。是",
    "X16n0308_010:0340b14": "知現前五陰。唯是妄想。二乘不知。謬計因緣。故云",
    "X16n0308_010:0340b15": "於妄想中立因緣性。至於外道邪見。撥無因果。名",
    "X16n0308_010:0340b16": "為迷因緣者。既迷因緣。將必謬計自然而有。故曰",
    "X16n0308_010:0340b17": "稱為自然。其實因緣自然。皆為戲論。故約彼虗空",
    "X16n0308_010:0340b18": "性而況顯之。前云空生大覺中。如海一漚發。是知",
    "X16n0308_010:0340b19": "虗空猶實幻妄所生。況復世界眾生。乃至現前五",
    "X16n0308_010:0340b20": "陰。又在虗空之中。豈有真實。故知說因緣。說自然。",
    "X16n0308_010:0340b21": "皆是眾生妄心計度。如前所謂但有言說都無實",
    "X16n0308_010:0340b22": "義是也。三防問結示。",
    "X16n0308_010:0340b23": "阿難。知妄所起說妄因緣。若妄元無。說妄因緣元無",
    "X16n0308_010:0340b24": "所有。何況不知推自然者。○是故如來與汝發明五",
    "X16n0308_010:0340c01": "陰本因同是妄想。",
    "X16n0308_010:0340c02": "初防問。(恐承上問云。現前五陰。既以妄想而有。若說妄想以為因緣。似屬有理。何故因緣自",
    "X16n0308_010:0340c03": "然。二俱排擯。故世尊以此防之)佛意以若知妄想有所起處。可說",
    "X16n0308_010:0340c04": "妄想以為因緣。若妄想元無起處。則當體全空。若",
    "X16n0308_010:0340c05": "更說此妄想為因緣者。則元無所有矣。因緣自教。",
    "X16n0308_010:0340c06": "尚無所有。何況外宗不知因緣推自然者。益見其",
    "X16n0308_010:0340c07": "妄之至也。○是故下結示。(前於五陰文中。發明五陰為五妄想成。恐未深",
    "X16n0308_010:0340c08": "信。故就此結示)謂以是因緣自然。二俱非是之故。所以如",
    "X16n0308_010:0340c09": "來前來與汝發明五陰本因。雖有堅固虗明等五",
    "X16n0308_010:0340c10": "種異稱。而同是妄想。杳無實體可跟究也。總顯由",
    "X16n0308_010:0340c11": "妄竟。二別以取驗。(前明五重妄想。皆約根本細相言之。但細相深遠。人所難",
    "X16n0308_010:0340c12": "知。今因阿難重請微細開示。乃取現前易知者為例。而驗證之)五。一驗色由妄。",
    "X16n0308_010:0340c13": "二驗受由妄。三驗想由妄。四驗行由妄。五驗識由",
    "X16n0308_010:0340c14": "妄。初。",
    "X16n0308_010:0340c15": "汝體先因父母想生。汝心非想則不能來想中傳命。",
    "X16n0308_010:0340c16": "○如我先言。心想酢味口中涎生。心想登高足心酸",
    "X16n0308_010:0340c17": "起。懸崖不有酢物未來。汝體必非虗妄通倫口水如",
    "X16n0308_010:0340c18": "何因談酢出。○是故當知汝現色身名為堅固第一",
    "X16n0308_010:0340c19": "妄想。",
    "X16n0308_010:0340c20": "初示體由想。佛意以根本色陰。微細難知。且約現",
    "X16n0308_010:0340c21": "前色陰言之。故曰汝體。以體是有質可見。即色陰",
    "X16n0308_010:0340c22": "也。先惟父精母血。赤白和合。故是因於父母想生。",
    "X16n0308_010:0340c23": "如前云。心著行婬。男女二根自然流液。即其驗也。",
    "X16n0308_010:0340c24": "汝心非想等者。言父精母血。所以能攬為自體者。",
    "X16n0308_010:0341a01": "亦由自己想心與父母想心。感應和合。傳續命根。",
    "X16n0308_010:0341a02": "設若自己無想。有應無感。則不能續命。赤白將潰。",
    "X16n0308_010:0341a03": "而自體不能成矣。如前云。異見成憎。同想成愛。留",
    "X16n0308_010:0341a04": "愛為種。納想為胎。即其驗也。○如我下引喻顯妄。",
    "X16n0308_010:0341a05": "如我先言者。先於想陰中曾舉此喻。今復引之也。",
    "X16n0308_010:0341a06": "言上雖由想傳命。猶有赤白可攬。若言其妄。似為",
    "X16n0308_010:0341a07": "難知。故復引想酢涎生想高酸起二喻以比例之。",
    "X16n0308_010:0341a08": "蓋上以易知而例難知。此又以至易知者。而例上",
    "X16n0308_010:0341a09": "之易知者也。心想酢味。喻由想傳命。口中涎生。喻",
    "X16n0308_010:0341a10": "攬滴成體。心想二句例知。然懸崖不有。知足酸之",
    "X16n0308_010:0341a11": "是虗。酢物未來。信口水之唯妄。以此為例。則現前",
    "X16n0308_010:0341a12": "色體。亦與口水足酸至虗至妄。通為一倫。故以必",
    "X16n0308_010:0341a13": "非等而反難之。謂設若汝體。必不與口水足酸虗",
    "X16n0308_010:0341a14": "妄通倫者。汝體由想。口水足酸不應由想。足酸且",
    "X16n0308_010:0341a15": "置。口水如何因談酢出。是知口水由想。既同汝體。",
    "X16n0308_010:0341a16": "汝體虗妄。亦應同於口水。現前之色陰既爾。而前",
    "X16n0308_010:0341a17": "之根本色陰。例此可知。○是故下指色結名。佛意",
    "X16n0308_010:0341a18": "原以根本色陰難知。舉現前色體為例。又恐色體",
    "X16n0308_010:0341a19": "難知。復引二喻為例。既已喻明。即就色體結之。是",
    "X16n0308_010:0341a20": "故當知者。承上色體口水虗妄通倫之故。結示阿",
    "X16n0308_010:0341a21": "難教以當知也。汝現色身。指現前色體言之。元無",
    "X16n0308_010:0341a22": "所有。舉體惟是妄想所成。故直名妄想。居五陰之",
    "X16n0308_010:0341a23": "首。故名第一。而言堅固者。澄凝不化之義。根本色",
    "X16n0308_010:0341a24": "陰。亦猶是也。二驗受由妄。",
    "X16n0308_010:0341b01": "即此所說臨高想心能令汝形真受酸澁。○由因受",
    "X16n0308_010:0341b02": "生能動色體。○汝今現前順益違損二現驅馳名為",
    "X16n0308_010:0341b03": "虗明第二妄想。",
    "X16n0308_010:0341b04": "初就喻顯妄。上科先舉易知。次引最易知者為喻。",
    "X16n0308_010:0341b05": "此科承上義便。即就最易知者為能例。次以易知",
    "X16n0308_010:0341b06": "者為所例。總以比例發明。顯其虗妄。而文勢各別",
    "X16n0308_010:0341b07": "也。即此所說者。謂即就此上所說之喻為能例故。",
    "X16n0308_010:0341b08": "二喻之中。單取心想登高之喻。故曰臨高想心。謂",
    "X16n0308_010:0341b09": "本未臨高。唯是想心。喻受陰中本無實境。唯是受",
    "X16n0308_010:0341b10": "心也。唯是想心。能令汝形真受酸澁。喻唯是受心",
    "X16n0308_010:0341b11": "能動色體。現於違順苦樂中庸等相。是知違順苦",
    "X16n0308_010:0341b12": "樂中庸等相。一同酸澁。惟是虗妄。下文自見。○由",
    "X16n0308_010:0341b13": "因下以法貼合。由因受生者。謂受陰中本無實境。",
    "X16n0308_010:0341b14": "推其由因。惟是有受心生。此合臨高想心。能動色",
    "X16n0308_010:0341b15": "體者。謂於色體上現於違順苦樂中庸等相。此合",
    "X16n0308_010:0341b16": "能令汝形真受酸澁。○汝今下指受結名。順與益。",
    "X16n0308_010:0341b17": "現前樂受也。違與損。現前苦受也。二現者。苦樂二",
    "X16n0308_010:0341b18": "種現行。驅馳者。來往相交之相。蓋苦樂相交。即中",
    "X16n0308_010:0341b19": "庸受也。例彼酸澁。元無所有。其體唯是妄想所成。",
    "X16n0308_010:0341b20": "故以妄想名之。居色陰之次。名為第二。言虗明者。",
    "X16n0308_010:0341b21": "離身無有。唯是覺知虗明。根本受陰。亦若是也。",
    "X16n0308_010:0341b22": "三驗想由妄。",
    "X16n0308_010:0341b23": "由汝念慮使汝色身。○身非念倫。汝身何因隨念所",
    "X16n0308_010:0341b24": "使種種取像。心生形取與念相應。寤即想心。寐為諸",
    "X16n0308_010:0341c01": "夢。○則汝想念搖動妄情名為融通第三妄想。",
    "X16n0308_010:0341c02": "初融即未分。前明根本想陰。屬於賴耶中六識種",
    "X16n0308_010:0341c03": "子。前文所謂動念是也。微細難知。故今唯約現前",
    "X16n0308_010:0341c04": "想陰言之。現前想陰。即是六識中念慮。前文所謂",
    "X16n0308_010:0341c05": "浮想是也。念慮一動。五根俱馳。故曰由汝念慮使",
    "X16n0308_010:0341c06": "汝色身。此且言融即未分之時。唯是虗妄念慮。無",
    "X16n0308_010:0341c07": "實體也。○身非下體通諸識。身屬色法。念屬心法。",
    "X16n0308_010:0341c08": "故曰身非念倫。既非念倫。不應隨念。故難以汝身",
    "X16n0308_010:0341c09": "何因隨念所使。種種下乃約體通諸識以釋之也。",
    "X16n0308_010:0341c10": "想以取像為性。隨境生取。其像非一。故云種種取",
    "X16n0308_010:0341c11": "像。由種種取像。能令種種心生。如隨其所取之像。",
    "X16n0308_010:0341c12": "生起眼識緣色。耳識緣聲等。此體通五識也。心既",
    "X16n0308_010:0341c13": "生已。根亦隨之趣境。故曰形取。由此能令色身時",
    "X16n0308_010:0341c14": "常與念慮相應。所謂隨念所使者以此。又此念慮。",
    "X16n0308_010:0341c15": "寤即想像之心。此乃通於散位獨頭。寐即為夢之",
    "X16n0308_010:0341c16": "念。此又通於夢中獨頭。不言通於隨念者。攝於五",
    "X16n0308_010:0341c17": "識之中。以五識既生。明了隨念。亦與之而俱生故。",
    "X16n0308_010:0341c18": "不言通於定中獨頭者。以此經三摩。非思惟影像",
    "X16n0308_010:0341c19": "之定。獨頭不現行故。○則汝下指想結名。則汝想",
    "X16n0308_010:0341c20": "念者。約現前想陰融即未分言之。搖動妄情者。約",
    "X16n0308_010:0341c21": "現前想陰體通諸識言之。同一虗妄念慮。無有實",
    "X16n0308_010:0341c22": "體。故名妄想。居受陰之次。名為第三。言融通者。即",
    "X16n0308_010:0341c23": "以其融即未分體通諸識故也。根本想陰。雖在第",
    "X16n0308_010:0341c24": "八識中。其融即未分體通諸識之義亦若是焉。又",
    "X16n0308_010:0342a01": "此與上二。雖同名妄想。而義有少異。言上二陰以",
    "X16n0308_010:0342a02": "妄想所成名妄。此想陰以體即是妄名妄也。",
    "X16n0308_010:0342a03": "四驗行由妄。",
    "X16n0308_010:0342a04": "化理不住運運密移。甲長髮生氣銷容皺日夜相代",
    "X16n0308_010:0342a05": "曾無覺悟。○阿難。此若非汝云何體遷。如必是真汝",
    "X16n0308_010:0342a06": "何無覺。○則汝諸行念念不停名為幽隱第四妄想。",
    "X16n0308_010:0342a07": "初示相幽隱。根本行陰。微細難知。今約現前行陰",
    "X16n0308_010:0342a08": "驗之。故云化理不住。化理指現前行陰。以是現前",
    "X16n0308_010:0342a09": "身中遷流變化之理性故。體屬生滅。故云不住。雖",
    "X16n0308_010:0342a10": "云不住。而前滅後生。亦唯運運密移。非顯然可見",
    "X16n0308_010:0342a11": "者也。既非顯然可見。何以知有。以有相可驗。如人",
    "X16n0308_010:0342a12": "初生之時。甲漸漸長。髮漸漸生。及乎垂老之年。氣",
    "X16n0308_010:0342a13": "漸漸銷。容漸漸皺。誰其使之。殆行陰為之也。日夜",
    "X16n0308_010:0342a14": "相代者。一日一夜之間。生滅滅生。迭相更代。曾無",
    "X16n0308_010:0342a15": "覺悟者。從古及今。習矣不察。如波斯云。變化密移",
    "X16n0308_010:0342a16": "我誠不覺。梵志云。吾猶昔人非昔人耶。皆斯意耳。",
    "X16n0308_010:0342a17": "○阿難下顯體虗妄。此若二句謂此行陰設若不",
    "X16n0308_010:0342a18": "是汝心。彼應自遷。無關於汝。云何能令汝體遷變。",
    "X16n0308_010:0342a19": "如必二句謂如果必謂是真汝心。既能遷變汝體。",
    "X16n0308_010:0342a20": "即應自覺。汝今云何無有覺知。是知是汝非汝。二",
    "X16n0308_010:0342a21": "俱叵得。則徹體虗妄明矣。○則汝下指行結名。則",
    "X16n0308_010:0342a22": "汝諸行。即指現前行陰。念念不停。是其相也。仁王",
    "X16n0308_010:0342a23": "云。一念之中有九十剎那。一剎那中有九百生滅。",
    "X16n0308_010:0342a24": "則念念不停可知。徹體虗妄。故以妄想名之。又以",
    "X16n0308_010:0342b01": "其密移不覺。故冠以幽隱之號。根本行陰。亦復如",
    "X16n0308_010:0342b02": "是。五驗識由妄三。一由本標末。二辨定非真。",
    "X16n0308_010:0342b03": "三指識結名。初。",
    "X16n0308_010:0342b04": "又汝精明湛不搖處名恒常者。於身不出見聞覺知。",
    "X16n0308_010:0342b05": "離於諸想曰精明。無復生滅曰湛不搖。是乃於想",
    "X16n0308_010:0342b06": "行盡後。別覺有箇精明湛不搖處。所謂根本識陰",
    "X16n0308_010:0342b07": "是也。體通如來藏性。眾生位中。離此無別真體。故",
    "X16n0308_010:0342b08": "權宗目為恒常。而今經前亦暫許。亦以其微細難",
    "X16n0308_010:0342b09": "知。指在現前。故曰於身不出見聞覺知。所謂元以",
    "X16n0308_010:0342b10": "一精明分成六和合也。然此固以根本難知。指在",
    "X16n0308_010:0342b11": "現前。亦是以凡夫小乘。不知見聞覺知。與識精同",
    "X16n0308_010:0342b12": "體。故依本標末。乃曲為引進意也。二辨定非真。",
    "X16n0308_010:0342b13": "若實精真不容習妄。何因汝等曾於昔年覩一奇物。",
    "X16n0308_010:0342b14": "經歷年歲憶忘俱無。於後忽然覆覩前異記憶宛然",
    "X16n0308_010:0342b15": "曾不遺失。○則此精了湛不搖中念念受熏有何籌",
    "X16n0308_010:0342b16": "算。阿難當知。此湛非真。如急流水望如恬靜。流急不",
    "X16n0308_010:0342b17": "見非是無流。○若非想元寧受妄習。非汝六根互用",
    "X16n0308_010:0342b18": "開合此之妄想無時得滅。",
    "X16n0308_010:0342b19": "初縱許反難。承上既名恒常。必計精真。故就此縱",
    "X16n0308_010:0342b20": "許。若實是精而不雜。真而無妄之性者。自不容習",
    "X16n0308_010:0342b21": "種妄染。於中積聚。此定理也。何因者。反難之詞。昔",
    "X16n0308_010:0342b22": "年者。遠指往日。覩親見也。奇異之物。親見必偏留",
    "X16n0308_010:0342b23": "心。是習種已納識田中矣。經歷年歲者謂轉更經",
    "X16n0308_010:0342b24": "歷多年多歲。初時猶憶。久而便忘。又久之則憶忘",
    "X16n0308_010:0342c01": "俱無。渾然置之於無何有矣。於後者即於憶忘俱",
    "X16n0308_010:0342c02": "無之後。前異者。仍指昔年奇異之物。忽然覆覩者。",
    "X16n0308_010:0342c03": "不料而又見也。記憶宛然者。習氣內熏力故。曾不",
    "X16n0308_010:0342c04": "遺失者。種子依然在故。據此則受熏持種。似非精",
    "X16n0308_010:0342c05": "真。故以何因等而反難之。○則此下顯妄非真。精",
    "X16n0308_010:0342c06": "了即是精明。亦即現前見聞覺知。同一無分別性。",
    "X16n0308_010:0342c07": "名湛不搖。然既許同體。無妨即約根本言之。念念",
    "X16n0308_010:0342c08": "受熏者。謂前念後念。受熏持種。無有停已也。分劑",
    "X16n0308_010:0342c09": "頭數。無量無邊。故云有何籌算。據此則決非精真。",
    "X16n0308_010:0342c10": "故特呼阿難之名而教以當知此湛非真也。如急",
    "X16n0308_010:0342c11": "流水者。正脈云。須取無波平流之急水。恬安也。望",
    "X16n0308_010:0342c12": "如恬靜者。以其無波浪之參差。無飛湍之上下故。",
    "X16n0308_010:0342c13": "流急二句明其正因流急。故不可見。非真無流。喻",
    "X16n0308_010:0342c14": "意蓋謂阿賴耶識。所以名恒常者。但是以凡小粗",
    "X16n0308_010:0342c15": "心望之。其實念念受熏。微細生滅。無暫停寧。只緣",
    "X16n0308_010:0342c16": "其中分劑頭數。不可籌算。似若不動。非真恒常。以",
    "X16n0308_010:0342c17": "妄想根元猶未盡故。○若非下示以應修。若非想",
    "X16n0308_010:0342c18": "元等者。謂設若此中無有妄想根元。寧受妄習所",
    "X16n0308_010:0342c19": "熏。此決言其猶有微細妄想故也。欲盡此想。須待",
    "X16n0308_010:0342c20": "寂滅現前。六根互用。合開成就。一六俱亡之時。故",
    "X16n0308_010:0342c21": "約非汝等而反顯之。正以見圓通應修。六結須解",
    "X16n0308_010:0342c22": "耳。三指識結名。",
    "X16n0308_010:0342c23": "故汝現在見聞覺知中串習幾則湛了內罔象虗無",
    "X16n0308_010:0342c24": "第五顛倒微細精想。",
    "X16n0308_010:0343a01": "佛承上而告之曰。未得六根互用。不盡想元。故汝",
    "X16n0308_010:0343a02": "阿難。亦未盡想元人也。何以見其未盡想元。如汝",
    "X16n0308_010:0343a03": "現在見聞覺知性中。能串穿習幾。(習謂習氣。幾微也。即是種子。以",
    "X16n0308_010:0343a04": "微而未顯故)令不遺失者。則是湛然明了之賴耶識內",
    "X16n0308_010:0343a05": "一分無明。故曰罔象。蓋是以賴耶中無明為能串。",
    "X16n0308_010:0343a06": "六根中習幾為所串耳。和合真如。非一非異。故曰",
    "X16n0308_010:0343a07": "虗無。居四陰之後。故曰第五。凡夫計為命根。二乘",
    "X16n0308_010:0343a08": "認作涅槃。無而為有。虗而作實。故曰顛倒。對前四",
    "X16n0308_010:0343a09": "行相粗顯。故曰微細。雖非妙精明心。如第二月。故",
    "X16n0308_010:0343a10": "曰精想。據此則識陰盡者。但盡其妄。不盡其真。經",
    "X16n0308_010:0343a11": "初首取根性。良有以也。總結別以取驗竟。",
    "X16n0308_010:0343a12": "三指元結示。",
    "X16n0308_010:0343a13": "阿難。是五受陰五妄想成。",
    "X16n0308_010:0343a14": "通名五受陰者。隨業所感。受此五陰。陰覆真性故。",
    "X16n0308_010:0343a15": "又依此五種。受現世報。酬前世業。作將來因。自相",
    "X16n0308_010:0343a16": "陰覆。難出離故。亦名五取蘊。謂取以為身。假集聚",
    "X16n0308_010:0343a17": "故。又依此五種取境起業。集聚有為無為漏無漏",
    "X16n0308_010:0343a18": "種。為來世因故。所以五陰不盡。不出輪迴。觀其所",
    "X16n0308_010:0343a19": "由。五種妄想以為其本。故曰五妄想成。此酬阿難",
    "X16n0308_010:0343a20": "細說妄源請也。答五陰妄源竟。二答因界淺深。",
    "X16n0308_010:0343a21": "汝今欲知因界淺深。○唯色與空是色邊際。唯觸與",
    "X16n0308_010:0343a22": "離是受邊際。唯記與忘是想邊際。唯滅與生是行邊",
    "X16n0308_010:0343a23": "際。湛入合湛歸識邊際。",
    "X16n0308_010:0343a24": "初按定問意。意謂汝今既問如是五重詣何為界。",
    "X16n0308_010:0343b01": "意是欲知從識至色。相因界限。及其中淺深義耶。",
    "X16n0308_010:0343b02": "○唯色下依次而說。正脈云。有相為色。無相為空。",
    "X16n0308_010:0343b03": "是知但盡乎色名淺。兼盡於空名深。若離色守空。",
    "X16n0308_010:0343b04": "祖家謂之墮一色邊。唯識謂為空一顯色。猶未出",
    "X16n0308_010:0343b05": "乎色陰邊際。故凡一切空忍皆非究竟。蓋必空色",
    "X16n0308_010:0343b06": "俱亡。乃為色陰盡也。觸兼苦樂二受。離即捨受。是",
    "X16n0308_010:0343b07": "知但盡於觸名淺。兼盡於離名深。若斷觸守離。如",
    "X16n0308_010:0343b08": "梵志以不受為宗。猶未出乎受陰邊際。故凡一切",
    "X16n0308_010:0343b09": "背捨皆非究竟。蓋必觸離俱亡。乃為受陰盡也。有",
    "X16n0308_010:0343b10": "想為記。無記為忘。是知但盡於記名淺。兼盡於忘",
    "X16n0308_010:0343b11": "名深。若捨記認忘。祖家謂之無心猶隔一重關。尚",
    "X16n0308_010:0343b12": "未出乎想陰邊際。故凡一切無想。皆非究竟。蓋必",
    "X16n0308_010:0343b13": "記忘俱捨。乃為想陰盡也。散心粗行為生。定心細",
    "X16n0308_010:0343b14": "行為滅。是知但盡於生名淺。兼盡於滅名深。若離",
    "X16n0308_010:0343b15": "生住滅。本經謂之熠熠清擾。猶如野馬。尚未出乎",
    "X16n0308_010:0343b16": "行陰邊際。故凡一切滅定。皆非究竟。蓋必生滅俱",
    "X16n0308_010:0343b17": "亡。乃為行陰盡也。湛即第八本識。前云湛不搖處",
    "X16n0308_010:0343b18": "是也。言湛入者。謂依此第八本識。旋有念而入無",
    "X16n0308_010:0343b19": "念。乃由湛而入故。合湛者謂守於無念。住於第八",
    "X16n0308_010:0343b20": "本識。乃合湛而住故。是知由湛而入。但盡有念為",
    "X16n0308_010:0343b21": "淺。不復住於合湛。兼盡無念為深。若由湛而入。即",
    "X16n0308_010:0343b22": "合於湛。古德謂之最後頂墮。猶未出乎識陰邊際。",
    "X16n0308_010:0343b23": "故凡異熟未空。皆非究竟。蓋必由湛而入而不合",
    "X16n0308_010:0343b24": "於湛。乃為識陰盡也。據此則五陰各有邊際。盡除",
    "X16n0308_010:0343c01": "仍分淺深。及其淺而即住。果終不圓。盡其際而不",
    "X16n0308_010:0343c02": "知。功或浪施。道眼貴在無翳。果覺必期圓證。此阿",
    "X16n0308_010:0343c03": "難所以問以詣何為界。而如來兼以淺深答之。",
    "X16n0308_010:0343c04": "三答理不廢事。",
    "X16n0308_010:0343c05": "此五陰元重疊生起。生因識有。滅從色除。理則頓悟",
    "X16n0308_010:0343c06": "乘悟併銷。事非頓除因次第盡。○我已示汝劫波巾",
    "X16n0308_010:0343c07": "結。何所不明再此詢問。",
    "X16n0308_010:0343c08": "初正答。此五陰元。仍指根本五陰。以是現前五陰",
    "X16n0308_010:0343c09": "之元故。重疊生起者。謂因無明不覺而有識。識即",
    "X16n0308_010:0343c10": "有作名行。行必有動名想。由動則有見分虗明名",
    "X16n0308_010:0343c11": "受。由見則有空色相形名色。乃一重一重相疊而",
    "X16n0308_010:0343c12": "生起也。據此則生因識有。從細向粗以至於色。如",
    "X16n0308_010:0343c13": "人著衣。必從內向外而漸著故。滅從色除。由粗及",
    "X16n0308_010:0343c14": "細而至於識。如人脫衣。必由外及內而漸脫故。已",
    "X16n0308_010:0343c15": "得圓通。即齊佛果。故曰理則頓悟。五陰妄想頓然",
    "X16n0308_010:0343c16": "俱空。故曰乘悟併銷。但無始習氣。遇事便興。要必",
    "X16n0308_010:0343c17": "令遇事不興。非可頓除。是須安立聖位。歷事造修。",
    "X16n0308_010:0343c18": "方可除滅。故曰因次第盡。知此意者。自然不滯妙",
    "X16n0308_010:0343c19": "悟。不撥禪那聖位。而解行俱圓矣。○我已下斥問。",
    "X16n0308_010:0343c20": "據前綰巾以示倫次文云。六結不同。一巾所造。令",
    "X16n0308_010:0343c21": "其雜亂。終不得成。是結解定有倫次。今陰盡亦然。",
    "X16n0308_010:0343c22": "以陰盡即在結解中故。前所已說。故云我已示汝",
    "X16n0308_010:0343c23": "劫波巾結。前阿難亦云。是結本以次第綰生。今日",
    "X16n0308_010:0343c24": "當須次第而解。於彼既知。於此即應理會。故責以",
    "X16n0308_010:0344a01": "何所不明再此詢問。(問。前示六結在圓通以前。此答漸修在圓通以後。何故仍",
    "X16n0308_010:0344a02": "取前之六結為喻。答。五陰行相。即在六結之中。六結既解。五陰斯盡矣。三摩中如是而悟。禪那中如是而",
    "X16n0308_010:0344a03": "修。次第正等。故無妨仍取六結為喻。但三摩中盡除。唯用定力研磨。禪那中盡除。兼用事行修治。定力研",
    "X16n0308_010:0344a04": "磨。唯是伏妄達空。事行修治。實能斷妄證真。此前後異也。若剋就聖位而論五陰盡相者。色陰盡。應在信",
    "X16n0308_010:0344a05": "滿入住之時。以信滿入住。離幻色。生佛家故。受陰盡。應在住滿入行之時。謂住滿入行。離妄受。趣真修故。",
    "X16n0308_010:0344a06": "想陰盡。應在行滿入向之時。謂行滿入向。離妄想。向三處故。行陰盡。應在由加入地之時。謂由加入地。數",
    "X16n0308_010:0344a07": "量銷滅。漸入不動地故。識陰盡。應在出地等妙之間。謂出地入等。猶有微細念相。至金剛道後。則異熟識",
    "X16n0308_010:0344a08": "空。而入妙覺位矣。細詳本經文義。理合如是。要知圓頓教乘。前後位次。淺深開合。不得全同。不可以他經",
    "X16n0308_010:0344a09": "及古德所判為難也)如來因問重答竟。三結勸開通傳示。",
    "X16n0308_010:0344a10": "汝應將此妄想根元心得開通。傳示將來末法之中",
    "X16n0308_010:0344a11": "諸修行者。令識虗妄深厭自生。知有涅槃不戀三界。",
    "X16n0308_010:0344a12": "現前五陰。以五重妄想為根元。根元不除。五陰終",
    "X16n0308_010:0344a13": "不能盡。故教以汝應將此妄想根元等也。心得開",
    "X16n0308_010:0344a14": "通者。了知唯心所現惟識所生。離心無體。離識無",
    "X16n0308_010:0344a15": "性也。自修有據。應思利他。故教以傳示將來。偏言",
    "X16n0308_010:0344a16": "末法者。以末法執重。五陰難除故。唯及脩行人者。",
    "X16n0308_010:0344a17": "以不知修行。不足以語此故。令識虗妄者。令識唯",
    "X16n0308_010:0344a18": "心無體。唯識無性也。根元既唯虗妄。枝末豈是真",
    "X16n0308_010:0344a19": "實。認妄為真。浩劫流轉。知而不隨。故曰深厭自生。",
    "X16n0308_010:0344a20": "五陰既盡。不生滅性現前。即是涅槃真體。故曰知",
    "X16n0308_010:0344a21": "有。自是隨所發行。安立聖位。進求無上菩提。故曰",
    "X16n0308_010:0344a22": "不戀三界。重明五陰。意在斯焉。自阿難請談七趣",
    "X16n0308_010:0344a23": "以來。至此說法。復為一周。名破障銷礙周。即總前",
    "X16n0308_010:0344a24": "三分。為一首楞嚴王也。按常途首楞嚴。翻為究竟",
    "X16n0308_010:0344b01": "堅固。以不動不壞為義。今經精研七趣。唯是自業",
    "X16n0308_010:0344b02": "所招。詳辨五魔。都緣邪思所致。重明五陰。總以妄",
    "X16n0308_010:0344b03": "想為根。自業所招。七趣成而密因壞。邪思所致。五",
    "X16n0308_010:0344b04": "魔起而了義亡。妄想為根。五陰覆而萬行頹。密因",
    "X16n0308_010:0344b05": "壞則正信不堅。了義亡則正解不固。萬行頺而真",
    "X16n0308_010:0344b06": "修必墜。是始終不堅而有壞也。今知自業所招。業",
    "X16n0308_010:0344b07": "不造而七趣空。邪思所致。思無邪而五魔遁。妄想",
    "X16n0308_010:0344b08": "為根。想離妄而五陰銷。七趣空則密因本具。而正",
    "X16n0308_010:0344b09": "信堅矣。五魔遁則了義現前。而正解固矣。五陰銷",
    "X16n0308_010:0344b10": "則萬行無滯。而真修成矣。真修既成。妙證必剋。據",
    "X16n0308_010:0344b11": "此則生信發解起行證果從始至終。究竟堅固。不",
    "X16n0308_010:0344b12": "動不壞。題中首楞嚴三字。義統乎此。自阿難請定",
    "X16n0308_010:0344b13": "以來。歷談至此。為正宗分。",
    "X16n0308_010:0344b14": "三流通分(正宗既畢。現前之利益已成。真教當傳。未來之津梁須寄。俾法海以分流。引利水而",
    "X16n0308_010:0344b15": "通潤。恩沾沙界。化滿塵方。功在流通。故殿於後焉。又序分如首。正宗如身。流通如足。觀其首則生平可品。",
    "X16n0308_010:0344b16": "辨其身則膂力堪評。無足不行。身首空備。敘正既釋。流通宜詳也)三。一較量化",
    "X16n0308_010:0344b17": "他功德。二顯示自修利益。三時眾領教喜散。初",
    "X16n0308_010:0344b18": "三。一舉例問福。二答以無盡。三較顯化功。初。",
    "X16n0308_010:0344b19": "阿難。若復有人徧滿十方所有虗空盈滿七寶。持以",
    "X16n0308_010:0344b20": "奉上微塵諸佛。承事供養心無虗度。於意云何。是人",
    "X16n0308_010:0344b21": "以此施佛因緣得福多不。",
    "X16n0308_010:0344b22": "如上開通傳示。功德自應無盡。故承言若復有人。",
    "X16n0308_010:0344b23": "謂設若更有一等人也。一方虗空。尚不可以思量。",
    "X16n0308_010:0344b24": "況復滿十方空。則空之無盡可知。如是虗空。各有",
    "X16n0308_010:0344c01": "七寶。縱使不盈。亦不可算數。況復盈滿七寶。則寶",
    "X16n0308_010:0344c02": "之無邊可知。以此珍寶。但奉一佛。其施已廣。況復",
    "X16n0308_010:0344c03": "持奉微塵諸佛。則財施之廣大可知。於此諸佛。但",
    "X16n0308_010:0344c04": "能以身承事。以財供養。已為甚難。況復心無虗度。",
    "X16n0308_010:0344c05": "則施之外盡其儀。內竭其誠可知。欲假此福以較",
    "X16n0308_010:0344c06": "流通功德。故問以於意云何。以此施佛因緣福德",
    "X16n0308_010:0344c07": "不可思議。佛不自說。欲借當機之口以曉諭會眾。",
    "X16n0308_010:0344c08": "故問以得福多不。二答以無盡。",
    "X16n0308_010:0344c09": "阿難答言。虗空無盡。珍寶無邊。○昔有眾生施佛七",
    "X16n0308_010:0344c10": "錢捨身猶獲轉輪王位。○況復現前虗空既窮佛土",
    "X16n0308_010:0344c11": "充徧皆施珍寶。窮劫思議尚不能及。是福云何更有",
    "X16n0308_010:0344c12": "邊際。",
    "X16n0308_010:0344c13": "初按定前施。前云滿十方空。故虗空無盡。又云盈",
    "X16n0308_010:0344c14": "滿七寶。故珍寶無邊。○昔有下另引劣例。施佛七",
    "X16n0308_010:0344c15": "錢獲輪王位者。如達磨顯宗論云。無滅尊者。(即阿那律)",
    "X16n0308_010:0344c16": "昔於殊勝福田。(諸福田中唯佛為勝)因以七錢施設食供。後",
    "X16n0308_010:0344c17": "異熟報。七返生於三十三天。七生人中為輪轉王。",
    "X16n0308_010:0344c18": "最後生在大貴釋種。餘於阿含等經。茲不俱引。○",
    "X16n0308_010:0344c19": "況復下況顯福多。言昔有眾生。所供者唯一佛。所",
    "X16n0308_010:0344c20": "施者唯七錢。較前最為微劣。捨身之後。猶獲轉輪",
    "X16n0308_010:0344c21": "王位。況復現前有人。虗空既已窮盡十方。佛土又",
    "X16n0308_010:0344c22": "復充徧虗空。於中皆施珍寶。若論其所施。雖窮劫",
    "X16n0308_010:0344c23": "思之議之。尚不能及其分量。如是之福。云何更有",
    "X16n0308_010:0344c24": "邊際。此決言其福無邊而德無際也。",
    "X16n0308_010:0345a01": "三較顯化功。",
    "X16n0308_010:0345a02": "佛告阿難。諸佛如來語無虗妄。○若復有人身具四",
    "X16n0308_010:0345a03": "重十波羅夷。瞬息即經此方他方阿鼻地獄。乃至窮",
    "X16n0308_010:0345a04": "盡十方無間靡不經歷。○能以一念將此法門於末",
    "X16n0308_010:0345a05": "劫中開示未學。○是人罪障應念銷滅。變其所受地",
    "X16n0308_010:0345a06": "獄苦因成安樂國。○得福超越前之施人百倍千倍",
    "X16n0308_010:0345a07": "千萬億倍。如是乃至算數譬喻所不能及。",
    "X16n0308_010:0345a08": "初示說應信。因下弘經之功甚少。滅罪獲福勝前。",
    "X16n0308_010:0345a09": "人所難信。故預示佛語無虗。顯應信也。○若復下",
    "X16n0308_010:0345a10": "舉人障重。若復有人等者。謂設若更有此人。一身",
    "X16n0308_010:0345a11": "具足小乘四種重罪。大乘十波羅夷罪也。此是罪",
    "X16n0308_010:0345a12": "之極重。於中犯一一罪。即應墮獄。況復俱犯。自應",
    "X16n0308_010:0345a13": "速墮。故云瞬息即經此方他方阿鼻地獄等。謂先",
    "X16n0308_010:0345a14": "生此方阿鼻。具足一劫。劫盡更生他方阿鼻。如是",
    "X16n0308_010:0345a15": "從一方至一方展轉更生。故云乃至窮盡十方無",
    "X16n0308_010:0345a16": "間。無間者即阿鼻之華言也。靡不經歷者顯十方",
    "X16n0308_010:0345a17": "俱經。諸獄備歷。總不離地獄中故。○能以下明持",
    "X16n0308_010:0345a18": "功少。能以一念者謂於臨墮之時。一念頓悟此法",
    "X16n0308_010:0345a19": "門也。既已頓悟。又願將此法門。於末劫中。開示未",
    "X16n0308_010:0345a20": "學禪定者。令其同己。據此則續佛慧命。端賴此人。",
    "X16n0308_010:0345a21": "若但論其化迹。則其功為甚少。以時惟一念。經唯",
    "X16n0308_010:0345a22": "一法。開示者惟未學故。○是人下轉苦為樂。罪障",
    "X16n0308_010:0345a23": "者即指如上所說四重十棄。應念者應其頓悟一",
    "X16n0308_010:0345a24": "念。言正當頓悟之時。是心作佛。是心是佛。何障不",
    "X16n0308_010:0345b01": "銷。何罪不滅。所謂百劫積集罪。一念頓蕩除。如火",
    "X16n0308_010:0345b02": "焚枯草。滅盡無有餘也。變其所受等者。言不唯自",
    "X16n0308_010:0345b03": "銷罪障。且能將此法門。開示未學。轉魔界為佛界。",
    "X16n0308_010:0345b04": "故曰變地獄因。成安樂國。○得福下得福勝前。前",
    "X16n0308_010:0345b05": "之施人。即指滿空珍寶奉上塵佛人也。此人但以",
    "X16n0308_010:0345b06": "一念。將此一法。開示未學。似乎得福無多。而乃云",
    "X16n0308_010:0345b07": "超越前人者。略有三義。一約佛不以奉己為喜。惟",
    "X16n0308_010:0345b08": "以度生為喜故。二約行不以自利為重。唯以利他",
    "X16n0308_010:0345b09": "為重故。三約福前是有漏之福。此是無漏之福故。",
    "X16n0308_010:0345b10": "譬如一顆如意。勝似海寶千般。一粒還丹。壓倒醫",
    "X16n0308_010:0345b11": "方萬品。則超越前福。無足異也。百倍千倍等者。言",
    "X16n0308_010:0345b12": "超越前福。不但一倍二倍。若少說則超越百倍千",
    "X16n0308_010:0345b13": "倍。若處中而說。則超越萬倍億倍。如是展轉多說。",
    "X16n0308_010:0345b14": "乃至算數所不及倍。譬喻所不及倍。總言前人之",
    "X16n0308_010:0345b15": "福。任說無邊無際。逈不能及於此福之少分耳。又",
    "X16n0308_010:0345b16": "此中更有言外況顯之意。言極重罪人。一念弘經。",
    "X16n0308_010:0345b17": "尚能滅罪獲福如此。況復輕罪無罪長時流通者。",
    "X16n0308_010:0345b18": "其福德詎可思議。總結較量化他功德竟。",
    "X16n0308_010:0345b19": "二顯示自修利益。",
    "X16n0308_010:0345b20": "阿難。若有眾生能誦此經能持此呪。如我廣說窮劫",
    "X16n0308_010:0345b21": "不盡。○依我教言如教行道。直成菩提無復魔業。",
    "X16n0308_010:0345b22": "初誦持利益。如上較量。已知化他功勝。故此復約",
    "X16n0308_010:0345b23": "自誦自持者言之。能誦此經者。文義雙持。能持此",
    "X16n0308_010:0345b24": "呪者。心口相應。古德云。法音經耳。功報彌劫。一句",
    "X16n0308_010:0345c01": "染神。咸資彼岸。況夫顯經則文義雙持。密呪則心",
    "X16n0308_010:0345c02": "口相應。成究竟堅固之因。總徹法底源之奧。以因",
    "X16n0308_010:0345c03": "驗果。功德難思。故曰如我廣說窮劫不盡。○依我",
    "X16n0308_010:0345c04": "下出其所以。言既能文義雙持。心口相應。自能依",
    "X16n0308_010:0345c05": "我教言。起自利行。如教行道。成化他功德。則顯密",
    "X16n0308_010:0345c06": "雙修。自他兩利。如風帆揚於順水。若獅弦奏於羣",
    "X16n0308_010:0345c07": "音。自然直成菩提。無復魔業。此功德所以無盡。而",
    "X16n0308_010:0345c08": "稱讚所以靡窮也。三時眾領教喜散。",
    "X16n0308_010:0345c09": "佛說此經已。比丘比丘尼優婆塞優婆夷。一切世間",
    "X16n0308_010:0345c10": "天人阿修羅。及諸他方菩薩二乘聖仙童子。并初發",
    "X16n0308_010:0345c11": "心大力鬼神。皆大歡喜作禮而去。",
    "X16n0308_010:0345c12": "佛說經已者。以自阿難請定已來。如來歷談四分。",
    "X16n0308_010:0345c13": "仍復較量化功。稱讚持福。以示結勸流通之意。所",
    "X16n0308_010:0345c14": "謂所應說者皆已說訖故。然其中亦有諸佛作證",
    "X16n0308_010:0345c15": "而說。及諸菩薩助化而說。捨伴從主。故通言佛說",
    "X16n0308_010:0345c16": "也。四眾之中敘分唯列比丘。餘三或是後來。今則",
    "X16n0308_010:0345c17": "俱出者。以如來凡說法處。必有四眾為內護故。天",
    "X16n0308_010:0345c18": "人脩羅。八部舉三。餘亦應有。以如來凡說法處。必",
    "X16n0308_010:0345c19": "有八部為外護故。敘分不出者。非所急也。至觀百",
    "X16n0308_010:0345c20": "靈護呪中有梵釋四王。藥义大將等。其必具可見。",
    "X16n0308_010:0345c21": "他方菩薩。敘分中咨決先來眾。及音感後至眾也。",
    "X16n0308_010:0345c22": "不言此土菩薩者。以此土菩薩。類皆分身無數。徧",
    "X16n0308_010:0345c23": "十方剎。攝在他方中故。他方二乘。乘通隨喜。揀非",
    "X16n0308_010:0345c24": "此土常隨。此土常隨。攝在四眾中故。聖仙童子者。",
    "X16n0308_010:0346a01": "內證聖道。外現仙跡。不壞童真。或因隨喜面來。或",
    "X16n0308_010:0346a02": "因護呪而至。故敘分不例。初發心大力鬼神者。已",
    "X16n0308_010:0346a03": "發菩提之心。乘大神力。降魔制外。而為外護之眾",
    "X16n0308_010:0346a04": "故。皆大歡喜者。既聞正宗。而知佛道可成。喜非尋",
    "X16n0308_010:0346a05": "常。深生慶幸也。作禮而去者。又聞嘉讚。而知付囑",
    "X16n0308_010:0346a06": "有在。去不徒去。作禮領命也。總結流通分竟。",
    "X16n0308_010:0346a07": "迴向偈曰。",
    "X16n0308_010:0346a08": "　究竟堅固最勝法　　如佛所說隨分釋",
    "X16n0308_010:0346a09": "　見聞隨喜作正因　　銷我億劫顛倒罪",
    "X16n0308_010:0346a11": "大佛頂首楞嚴經指掌疏卷第十(終)",
    "X16n0308_010:0346a18": "夫惟楞嚴指掌一疏。拈華古剎達老和尚愍念後昆",
    "X16n0308_010:0346a19": "愚暗。大慈悲心之所註疏。而命名指掌者。示世界悉",
    "X16n0308_010:0346a20": "檀之益。楞嚴經方等部攝。五教並談。斷證歷三漸次",
    "X16n0308_010:0346a21": "等位。生酥毒發轉成醍醐妙味。上根利機徹底擔荷。",
    "X16n0308_010:0346a22": "尠有愚暗難領家珍。老人徹底悲心。發揮實際理地。",
    "X16n0308_010:0346a23": "如是玄奧關節處。一一剖劂發揮顯露。文辭明淺。義",
    "X16n0308_010:0346a24": "理奧深。命名指掌者。指其明淺。掌其奧深。指者指示。",
    "X16n0308_010:0346b01": "掌者掌握。經文七處徵心八還辯見示其明指也。非",
    "X16n0308_010:0346b02": "汝而誰示其知掌握也。法身本具。報身修顯。掌握性",
    "X16n0308_010:0346b03": "德本具法身。非生非滅。亦不一異。不變隨緣。隨緣不",
    "X16n0308_010:0346b04": "變。眼見耳聞。動手抬足。俱是涅槃妙心根本實智性",
    "X16n0308_010:0346b05": "德法身之所顯露。楞嚴王三昧無記化化禪之所妙",
    "X16n0308_010:0346b06": "用也。指明知覺立知則生死無明根。知掌握知覺無",
    "X16n0308_010:0346b07": "覺斯即涅槃果德。此理人人本具。各各不無。自家屋",
    "X16n0308_010:0346b08": "內親生母。當人未能承當識認。反向他家拜異娘。老",
    "X16n0308_010:0346b09": "人發揮指明。因地不真。老人與　釋迦老子同一。鼻",
    "X16n0308_010:0346b10": "孔出氣。指示述明。不生不滅為本。修因用始覺之智。",
    "X16n0308_010:0346b11": "還復本覺之理。掌握圓成果覺也。疏立十門。通入華",
    "X16n0308_010:0346b12": "屋一門。經談二十五聖方便多門。掌握皈源居士不",
    "X16n0308_010:0346b13": "二法門。設三觀漸次去泥純水。示十因六報四重明",
    "X16n0308_010:0346b14": "誨。因戒生定。因定發慧。決定階次。五十種陰魔示其",
    "X16n0308_010:0346b15": "邪正真偽。去邪去偽。掌正握真。楞嚴經出塵之寶筏。",
    "X16n0308_010:0346b16": "佛果之規範。當會阿難尊者。大權示現。鑒末劫之機。",
    "X16n0308_010:0346b17": "離此法範。無有出塵之期。　釋迦老子。大圓鏡智。徹",
    "X16n0308_010:0346b18": "照無量劫。以此無緣大慈。愍念當來愚暗眾生。示其",
    "X16n0308_010:0346b19": "有所掌握也。迷其指。失其掌。無聞比丘生限地獄。明",
    "X16n0308_010:0346b20": "其指。觀其掌。阿難尊者不歷僧祇獲法身。不信其指。",
    "X16n0308_010:0346b21": "不識其掌。寶蓮香比丘尼淫火燃身。順其指。睹其掌。",
    "X16n0308_010:0346b22": "性比丘尼見佛即證須陀洹果。時有學釋居士道眼",
    "X16n0308_010:0346b23": "圓明。讀此註疏而悟因果由心造。向(余)嘆曰。達者通",
    "X16n0308_010:0346b24": "徹理具法身體大。天者天然性德實相理諦。達天老",
    "X16n0308_010:0346c01": "人以名召德。非此達天老和尚未能述此疏。非此疏",
    "X16n0308_010:0346c02": "未能發揮此經。非此經未能識此西來大義。非明西",
    "X16n0308_010:0346c03": "來義焉能認得本人本具主人公也。指示本來人掌",
    "X16n0308_010:0346c04": "握主人翁而命此名也。楞嚴註述疏演最多。文富義",
    "X16n0308_010:0346c05": "奧。上根利智尚且蚊齩鐵橛。況愚暗之流。藥無貴賤",
    "X16n0308_010:0346c06": "應病者。良老人以文字般若指示觀照般若。以觀照",
    "X16n0308_010:0346c07": "般若掌握實相般若。真為末劫良劑。寔應愚暗之輩。",
    "X16n0308_010:0346c08": "指掌一疏實是開楞嚴經之鑰。楞嚴經是開我愚暗",
    "X16n0308_010:0346c09": "輩之鑰。理雖頓悟。事必漸除。躐等皆為邪偽魔眷。菩",
    "X16n0308_010:0346c10": "提道果無因。三塗有分。生遭王難。死墮地獄。我佛釋",
    "X16n0308_010:0346c11": "迦金口印定也。指掌註疏不可不多分布於世。儒釋",
    "X16n0308_010:0346c12": "俱能讀誦。上上根逢關即過。下下根亦能臻其域。(余)",
    "X16n0308_010:0346c13": "聞布施中法施最為第一。因自揣力有未足。不得不",
    "X16n0308_010:0346c14": "布聞同志儒釋善男信女。輕金重法。捐助印刷。流通",
    "X16n0308_010:0346c15": "此疏。汪洋大海無縫寶塔。(超)述此跋以為開指掌之",
    "X16n0308_010:0346c16": "鑰云爾。時在",
    "X16n0308_010:0346c17": "大清光緒二十有八年歲次壬寅清和月八日都城",
    "X16n0308_010:0346c18": "通明寺四蓮室愚暗沙門了凡真超氏沐手虔跋"
}