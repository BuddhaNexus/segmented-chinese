{
    "T12n0374_040:0597b22": "大般涅槃經卷第四十",
    "T12n0374_040:0597b24": "北涼天竺三藏曇無讖譯",
    "T12n0374_040:0597b25": "憍陳如品第十三之二",
    "T12n0374_040:0597b26": "犢子梵志復作是言：「瞿曇！我今欲問，能見",
    "T12n0374_040:0597b27": "聽不？」如來默然。第二、第三亦復如是。犢子復",
    "T12n0374_040:0597b28": "言：「瞿曇！我久與汝共為親友，汝之與我義無",
    "T12n0374_040:0597b29": "有二，我欲諮問，何故默然？」爾時世尊作是思",
    "T12n0374_040:0597c01": "惟：「如是梵志，其性儒雅，純善質直，常為知故",
    "T12n0374_040:0597c02": "而來諮啟，不為惱亂。彼若問者，當隨意答。」佛",
    "T12n0374_040:0597c03": "言：「犢子！善哉，善哉！隨所疑問，吾當答之。」犢子",
    "T12n0374_040:0597c04": "言：「瞿曇！世有善耶？」「如是。梵志！」「有不善耶？」「如",
    "T12n0374_040:0597c05": "是。梵志！」「瞿曇！願為我說，令我得知善、不善法。」",
    "T12n0374_040:0597c06": "佛言：「善男子！我能分別廣說其義，今當為汝",
    "T12n0374_040:0597c07": "簡略說之。善男子！欲名不善，解脫欲者，名之",
    "T12n0374_040:0597c08": "為善，瞋恚愚癡亦復如是。殺名不善，不殺名",
    "T12n0374_040:0597c09": "善，乃至邪見亦復如是。善男子！我今為汝已",
    "T12n0374_040:0597c10": "說三種善不善法，及說十種善不善法。若我",
    "T12n0374_040:0597c11": "弟子能作如是分別三種善不善法，乃至十",
    "T12n0374_040:0597c12": "種善不善法，當知是人，能盡貪欲、瞋恚、愚癡、",
    "T12n0374_040:0597c13": "一切諸漏，斷一切有。」梵志言：「瞿曇！是佛法中",
    "T12n0374_040:0597c14": "頗有一比丘能盡如是貪欲瞋癡、一切諸漏、一",
    "T12n0374_040:0597c15": "切有不？」佛言：「善男子！是佛法中非一二三乃",
    "T12n0374_040:0597c16": "至五百，乃有無量諸比丘等，能盡如是貪欲",
    "T12n0374_040:0597c17": "恚癡、一切諸漏、一切諸有。」「瞿曇！置一比丘，是",
    "T12n0374_040:0597c18": "佛法中頗有一比丘尼能盡如是貪欲瞋癡、一",
    "T12n0374_040:0597c19": "切諸漏、一切有不？」佛言：「善男子！是佛法中非",
    "T12n0374_040:0597c20": "一二三乃至五百，乃有無量諸比丘尼，能斷",
    "T12n0374_040:0597c21": "如是貪欲瞋癡、一切諸漏、一切諸有。」犢子言：",
    "T12n0374_040:0597c22": "「瞿曇！置一比丘、一比丘尼，是佛法中頗有一",
    "T12n0374_040:0597c23": "優婆塞，持戒精勤，梵行清淨，度疑彼岸，斷於",
    "T12n0374_040:0597c24": "疑網不？」佛言：「善男子！我佛法中非一二三乃",
    "T12n0374_040:0597c25": "至五百，乃有無量諸優婆塞，持戒精勤梵行",
    "T12n0374_040:0597c26": "清淨，斷五下結，得阿那含，度疑彼岸，斷於疑",
    "T12n0374_040:0597c27": "網。」犢子言：「瞿曇！置一比丘、一比丘尼、一優婆",
    "T12n0374_040:0597c28": "塞，是佛法中頗有一優婆夷，持戒精勤梵行",
    "T12n0374_040:0597c29": "清淨度疑彼岸斷疑網不？」佛言：「善男子！我佛",
    "T12n0374_040:0598a01": "法中非一二三乃至五百，乃有無量諸優婆",
    "T12n0374_040:0598a02": "夷，持戒精勤梵行清淨斷五下結，得阿那含，",
    "T12n0374_040:0598a03": "度疑彼岸，斷於疑網。」犢子言：「瞿曇！置一比丘、",
    "T12n0374_040:0598a04": "一比丘尼盡一切漏，一優婆塞、一優婆夷持",
    "T12n0374_040:0598a05": "戒精勤梵行清淨斷於疑網。是佛法中頗有",
    "T12n0374_040:0598a06": "優婆塞受五欲樂，心無疑網不？」佛言：「善男子！",
    "T12n0374_040:0598a07": "是佛法中，非一二三乃至五百，乃有無量諸",
    "T12n0374_040:0598a08": "優婆塞斷於三結，得須陀洹；薄貪恚癡，得斯",
    "T12n0374_040:0598a09": "陀含。如優婆塞，優婆夷亦如是。」「世尊！我於今",
    "T12n0374_040:0598a10": "者樂說譬喻。」佛言：「善哉！樂說便說。」「世尊！譬如",
    "T12n0374_040:0598a11": "難陀、婆難陀龍王等降大雨，如來法雨亦復",
    "T12n0374_040:0598a12": "如是，平等雨於優婆塞、優婆夷。世尊！若諸外",
    "T12n0374_040:0598a13": "道欲來出家，不審如來幾月試之？」佛言：「善男",
    "T12n0374_040:0598a14": "子！皆四月試，不必一種。」「世尊！若不一種，唯",
    "T12n0374_040:0598a15": "願大慈聽我出家。」爾時世尊告憍陳如：「聽是",
    "T12n0374_040:0598a16": "犢子出家受戒。」時憍陳如受佛勅已，立眾僧",
    "T12n0374_040:0598a17": "中為作羯磨，於出家後滿十五日，得須陀洹",
    "T12n0374_040:0598a18": "果。既得果已，復作是念：「若有智慧從學得者，",
    "T12n0374_040:0598a19": "我今已得，堪任見佛。」即往佛所，頭面作禮，修",
    "T12n0374_040:0598a20": "敬已畢，却住一面白佛言：「世尊！諸有智慧從",
    "T12n0374_040:0598a21": "學得者，我今已得。唯願為我重分別說，令我",
    "T12n0374_040:0598a22": "獲得無學智慧。」佛言：「善男子！汝勤精進修",
    "T12n0374_040:0598a23": "習二法：一奢摩他、二毘婆舍那。善男子！若",
    "T12n0374_040:0598a24": "有比丘欲得須陀洹果，亦當勤修如是二法。",
    "T12n0374_040:0598a25": "若復欲得斯陀含果、阿那含果、阿羅漢果，亦",
    "T12n0374_040:0598a26": "當修習如是二法。善男子！若有比丘欲得四",
    "T12n0374_040:0598a27": "禪、四無量心、六神通、八背捨、八勝處、無諍智、",
    "T12n0374_040:0598a28": "頂智、畢竟智、四無礙智、金剛三昧盡智、無生",
    "T12n0374_040:0598a29": "智，亦當修習如是二法。善男子！若欲得十",
    "T12n0374_040:0598b01": "住地、無生法忍、無相法忍、不可思議法忍、聖行、",
    "T12n0374_040:0598b02": "梵行、天行、菩薩行、虛空三昧、智印三昧、空無",
    "T12n0374_040:0598b03": "相無作三昧、地三昧、不退三昧、首楞嚴三昧；",
    "T12n0374_040:0598b04": "金剛三昧，阿耨多羅三藐三菩提、佛行，亦當",
    "T12n0374_040:0598b05": "修習如是二法。」犢子聞已，禮拜而出，在娑羅",
    "T12n0374_040:0598b06": "林中修是二法，不久即得阿羅漢果。是時復",
    "T12n0374_040:0598b07": "有無量比丘欲往佛所，犢子見已問言：「大德！",
    "T12n0374_040:0598b08": "欲何所至？」諸比丘言：「欲往佛所。」犢子復言：「諸",
    "T12n0374_040:0598b09": "大德！若至佛所，願為宣啟，犢子梵志修二法",
    "T12n0374_040:0598b10": "已，得無學智，今報佛恩，入般涅槃。」時諸比丘",
    "T12n0374_040:0598b11": "至佛所已，白佛言：「世尊！犢子比丘，寄我等語：",
    "T12n0374_040:0598b12": "『世尊！犢子梵志，修習二法得無學智，今報",
    "T12n0374_040:0598b13": "佛恩，入於涅槃。』」佛言：「善男子！犢子梵志得阿",
    "T12n0374_040:0598b14": "羅漢果，汝等可往供養其身。」時諸比丘受佛",
    "T12n0374_040:0598b15": "勅已，還其尸所，大設供養。",
    "T12n0374_040:0598b16": "納衣梵志復作是言：「瞿曇！如瞿曇所說無",
    "T12n0374_040:0598b17": "量世中作善、不善，未來還得善不善身。是義",
    "T12n0374_040:0598b18": "不然。何以故？如瞿曇說，因煩惱故，獲得是身。",
    "T12n0374_040:0598b19": "若因煩惱獲得身者，身為在先？煩惱在先？若",
    "T12n0374_040:0598b20": "煩惱在先，誰之所作？住在何處？若身在先，云",
    "T12n0374_040:0598b21": "何說言因煩惱得？是故若言煩惱在先，是亦",
    "T12n0374_040:0598b22": "不可；若身在先，是亦不可；若言一時，是亦不",
    "T12n0374_040:0598b23": "可。先、後、一時，義俱不可，是故我說一切諸法",
    "T12n0374_040:0598b24": "皆有自性，不從因緣。",
    "T12n0374_040:0598b25": "「復次瞿曇！堅是地性、濕是水性、熱是火性、動",
    "T12n0374_040:0598b26": "是風性、無所罣礙是虛空性，是五大性非因",
    "T12n0374_040:0598b27": "緣有，若使世間有一法性非因緣有，一切法",
    "T12n0374_040:0598b28": "性亦應如是非因緣有。若有一法從於因緣，",
    "T12n0374_040:0598b29": "何因緣故，五大之性不從因緣？瞿曇！眾生善",
    "T12n0374_040:0598c01": "身及不善身獲得解脫，皆是自性，不從因緣。",
    "T12n0374_040:0598c02": "是故我說一切諸法自性故有，非因緣生。",
    "T12n0374_040:0598c03": "「復次瞿曇！世間之法有定用處。譬如工匠，云",
    "T12n0374_040:0598c04": "如是木任作車輿，如是任作門戶、床机。亦如",
    "T12n0374_040:0598c05": "金師，所可造作，在額上者名之為鬘，在頸下",
    "T12n0374_040:0598c06": "者名之為瓔，在臂上者名之為釧，在指上",
    "T12n0374_040:0598c07": "者名之為環，用處定故名為定性。瞿曇！一切",
    "T12n0374_040:0598c08": "眾生亦復如是，有五道性故，有地獄、餓鬼、畜",
    "T12n0374_040:0598c09": "生、人、天，若如是者，云何說言從於因緣？",
    "T12n0374_040:0598c10": "「復次瞿曇！一切眾生其性各異，是故名為一",
    "T12n0374_040:0598c11": "切自性。瞿曇！如龜陸生，自能入水。犢子生已，",
    "T12n0374_040:0598c12": "能自飲乳。魚見鉤餌，自然吞食。毒蛇生已，自",
    "T12n0374_040:0598c13": "然食土。如是等事，誰有教者？如刺生已，自然",
    "T12n0374_040:0598c14": "頭尖，飛鳥毛羽自然色別。世間眾生亦復如",
    "T12n0374_040:0598c15": "是，有利有鈍、有富有貧、有好有醜、有得解脫、",
    "T12n0374_040:0598c16": "有不得解脫，是故當知一切法中各有自",
    "T12n0374_040:0598c17": "性。",
    "T12n0374_040:0598c18": "「復次瞿曇！如瞿曇說，貪欲瞋癡從因緣生，如",
    "T12n0374_040:0598c19": "是三毒，因緣五塵，是義不然。何以故？眾生",
    "T12n0374_040:0598c20": "睡時遠離五塵，亦復生於貪欲瞋癡。在胎亦",
    "T12n0374_040:0598c21": "爾，初出胎時未能分別五塵、好醜，亦復生於",
    "T12n0374_040:0598c22": "貪欲瞋癡。諸仙賢聖，處在寂處，無有五塵，亦",
    "T12n0374_040:0598c23": "能生於貪欲瞋癡。亦復有人因於五塵，生於",
    "T12n0374_040:0598c24": "不貪、不瞋、不癡，是故不必從於因緣，生一切",
    "T12n0374_040:0598c25": "法，以自性故。",
    "T12n0374_040:0598c26": "「復次瞿曇！我見世人五根不具，多饒財寶，得",
    "T12n0374_040:0598c27": "大自在。有根具足，貧窮下賤，不得自在，為人",
    "T12n0374_040:0598c28": "僕使。若有因緣，何故如是？是故諸法各有自",
    "T12n0374_040:0598c29": "性，不由因緣。瞿曇！世間小兒，亦復未能分別",
    "T12n0374_040:0599a01": "五塵，或笑、或啼，笑時知喜，啼時知愁，是故當",
    "T12n0374_040:0599a02": "知一切諸法各有自性。復次瞿曇！世法有二：",
    "T12n0374_040:0599a03": "一者有、二者無。有即虛空，無即兔角。如是二",
    "T12n0374_040:0599a04": "法，一是有故不從因緣，二是無故亦非因緣，",
    "T12n0374_040:0599a05": "是故諸法有自性故，不從因緣。」",
    "T12n0374_040:0599a06": "佛言：「善男子！如汝所言，如五大性，一切諸法",
    "T12n0374_040:0599a07": "亦應如是，是義不然。何以故？善男子！汝法",
    "T12n0374_040:0599a08": "中以五大是常，何因緣故一切諸法悉不是",
    "T12n0374_040:0599a09": "常？若世間物是無常者，是五大性，何因緣故",
    "T12n0374_040:0599a10": "不是無常？若五大常，世間之物亦應是常。是",
    "T12n0374_040:0599a11": "故汝說五大之性，有自性故不從因緣，令一",
    "T12n0374_040:0599a12": "切法同五大者，無有是處。",
    "T12n0374_040:0599a13": "「善男子！汝言用處定故有自性者，是義不然。",
    "T12n0374_040:0599a14": "何以故？皆從因緣得名字故。若從因得名，亦",
    "T12n0374_040:0599a15": "從因得義。云何名為從因得名？如在額上名",
    "T12n0374_040:0599a16": "之為鬘、在頸名瓔、在臂名釧、在車名輪，火",
    "T12n0374_040:0599a17": "在草木，名草木火。善男子！樹初生時，無箭矟",
    "T12n0374_040:0599a18": "性，從因緣故，工造為箭，從因緣故，工造為",
    "T12n0374_040:0599a19": "矟，是故不應說一切法有自性也。善男子！",
    "T12n0374_040:0599a20": "汝言如龜陸生，性自入水。犢子生已，性能飲",
    "T12n0374_040:0599a21": "乳。是義不然。何以故？若言入水非因緣者，俱",
    "T12n0374_040:0599a22": "非因緣，何不入火？犢子生已，性能𠲿乳，不從",
    "T12n0374_040:0599a23": "因緣者，俱非因緣，何不𠲿角？善男子！若言",
    "T12n0374_040:0599a24": "諸法悉有自性，不須教習，無有增長，是義不",
    "T12n0374_040:0599a25": "然。何以故？今見有教，緣教增長，是故當知無",
    "T12n0374_040:0599a26": "有自性。善男子！若一切法有自性者，諸婆羅",
    "T12n0374_040:0599a27": "門一切不應為清淨身殺羊祠祀，若為身祠，",
    "T12n0374_040:0599a28": "是故當知無有自性。「善男子！世間語法凡有",
    "T12n0374_040:0599a29": "三種：一者欲作、二者作時、三者作已。若一切",
    "T12n0374_040:0599b01": "法有自性者，何故世中有是三語？有三語故，",
    "T12n0374_040:0599b02": "故知一切無有自性。善男子！若言諸法有自",
    "T12n0374_040:0599b03": "性者，當知諸法各有定性，若有定性，甘蔗一",
    "T12n0374_040:0599b04": "物，何緣作漿、作蜜石、蜜酒、苦酒等？若有一性，",
    "T12n0374_040:0599b05": "何緣乃出如是等味？若一物中出如是等，當",
    "T12n0374_040:0599b06": "知諸法不得一定，各有一性。善男子！若一切",
    "T12n0374_040:0599b07": "法有定性者，聖人何故飲甘蔗漿、石蜜、黑蜜，",
    "T12n0374_040:0599b08": "酒時不飲，後為苦酒復還得飲，是故當知無",
    "T12n0374_040:0599b09": "有定性。若無定性，云何不因因緣而有？善男",
    "T12n0374_040:0599b10": "子！汝說一切法有自性者，云何說喻？若有喻",
    "T12n0374_040:0599b11": "者，當知諸法無有自性。若有自性，當知無喻。",
    "T12n0374_040:0599b12": "世間智者皆說譬喻，當知諸法無有自性、無",
    "T12n0374_040:0599b13": "有一性。「善男子！汝言身為在先、煩惱在先者，",
    "T12n0374_040:0599b14": "是義不然。何以故？若我當說身在先者，汝可",
    "T12n0374_040:0599b15": "難言，汝亦同我身不在先，何因緣故而作是",
    "T12n0374_040:0599b16": "難？善男子！一切眾生身及煩惱俱無先、後，一",
    "T12n0374_040:0599b17": "時而有，雖一時有，要因煩惱而得有身，終不",
    "T12n0374_040:0599b18": "因身有煩惱也。汝意若謂如人二眼，一時而",
    "T12n0374_040:0599b19": "得，不相因待，左不因右，右不因左；煩惱及身，",
    "T12n0374_040:0599b20": "亦如是者。是義不然。何以故？善男子！世間眼",
    "T12n0374_040:0599b21": "見炷之與明，雖復一時，明要因炷，終不因明",
    "T12n0374_040:0599b22": "而有炷也。「善男子！汝意若謂身不在先，故知",
    "T12n0374_040:0599b23": "無因，是義不然。何以故？若以身先無因緣",
    "T12n0374_040:0599b24": "故名為無者，汝不應說，一切諸法皆有因緣。",
    "T12n0374_040:0599b25": "若言不見故不說者，今見瓶等從因緣出，何",
    "T12n0374_040:0599b26": "故不說如瓶，身先因緣亦復如是？善男子！若",
    "T12n0374_040:0599b27": "見、不見一切諸法，皆從因緣，無有自性。善男",
    "T12n0374_040:0599b28": "子！若言一切法悉有自性，無因緣者，汝何因",
    "T12n0374_040:0599b29": "緣說於五大？是五大性即是因緣。善男子！五",
    "T12n0374_040:0599c01": "大因緣雖復如是，亦不應說諸法皆同五大",
    "T12n0374_040:0599c02": "因緣。如世人說一切出家精勤持戒，旃陀羅",
    "T12n0374_040:0599c03": "等亦應如是精勤持戒。「善男子！汝言五大有",
    "T12n0374_040:0599c04": "定堅性，我觀是性轉故不定。善男子！酥䗶",
    "T12n0374_040:0599c05": "胡膠，於汝法中名之為地，是地不定，或同於",
    "T12n0374_040:0599c06": "水，或同於地，故不得說自性故堅。善男子！白",
    "T12n0374_040:0599c07": "鑞鉛錫、銅鐵金銀，於汝法中名之為火，是火",
    "T12n0374_040:0599c08": "四性，流時水性，動時風性，熱時火性，堅時地",
    "T12n0374_040:0599c09": "性，云何說言定名火性？善男子！水性名流，若",
    "T12n0374_040:0599c10": "水凍時，不名為地，故名水者，何因緣故，波動",
    "T12n0374_040:0599c11": "之時不名為風？若動不名風，凍時亦應不名",
    "T12n0374_040:0599c12": "為水，若是二義從因緣者，何故說言一切諸",
    "T12n0374_040:0599c13": "法不從因緣？「善男子！若言五根性能見、聞、覺、",
    "T12n0374_040:0599c14": "知、觸故，皆是自性不從因緣，是義不然。何以",
    "T12n0374_040:0599c15": "故？善男子！自性之性性不可轉，若言眼性見",
    "T12n0374_040:0599c16": "者常應能見，不應有見、有不見時，是故當知",
    "T12n0374_040:0599c17": "從因緣見，非無因緣。善男子！汝言非因五塵",
    "T12n0374_040:0599c18": "生貪解脫，是義不然。何以故？善男子！生貪解",
    "T12n0374_040:0599c19": "脫，雖復不同五塵因緣，惡覺觀故則生貪欲，",
    "T12n0374_040:0599c20": "善覺觀故則得解脫。善男子！內因緣故生貪",
    "T12n0374_040:0599c21": "解脫，外因緣故則能增長。是故汝言一切諸",
    "T12n0374_040:0599c22": "法各有自性，不因五塵生貪解脫，無有是處。",
    "T12n0374_040:0599c23": "「善男子！汝言具足諸根乏於財物不得自在，",
    "T12n0374_040:0599c24": "諸根殘缺多饒財寶得大自在，因此以明有",
    "T12n0374_040:0599c25": "自性故，不從因緣者。是義不然。何以故？",
    "T12n0374_040:0599c26": "善男子！眾生從業而有果報，如是果報則有",
    "T12n0374_040:0599c27": "三種：一者現報、二者生報、三者後報。貧窮、",
    "T12n0374_040:0599c28": "巨富，根具、不具，是業各異，若有自性具諸根",
    "T12n0374_040:0599c29": "者，應饒財寶，饒財寶者應具諸根。今則不爾，",
    "T12n0374_040:0600a01": "是故定知無有自性，皆從因緣。如汝所言，世",
    "T12n0374_040:0600a02": "間小兒未能分別五塵因緣，亦啼亦笑，是故",
    "T12n0374_040:0600a03": "一切有自性者，是義不然。何以故？若自性者，",
    "T12n0374_040:0600a04": "笑應常笑、啼應常啼，不應一笑、一啼。若一笑",
    "T12n0374_040:0600a05": "一啼當知一切悉從因緣，是故不應說一切",
    "T12n0374_040:0600a06": "法有自性故，不從因緣。」梵志言：「世尊！若一切",
    "T12n0374_040:0600a07": "法從因緣有，如是身者從何因緣？」佛言：「善男",
    "T12n0374_040:0600a08": "子！是身因緣，煩惱與業。」梵志言：「世尊！如其是",
    "T12n0374_040:0600a09": "身從煩惱業，是煩惱業，可斷不耶？」佛言：「如是，",
    "T12n0374_040:0600a10": "如是。」梵志復言：「世尊！唯願為我分別解說，令",
    "T12n0374_040:0600a11": "我聞已，不移是處悉得斷之。」佛言：「善男子！若",
    "T12n0374_040:0600a12": "知二邊，中間無礙，是人則能斷煩惱業。」「世尊！",
    "T12n0374_040:0600a13": "我已知解，得正法眼。」佛言：「汝云何知？」「世尊！二",
    "T12n0374_040:0600a14": "邊即色及色解脫，中間即是八正道也。受想",
    "T12n0374_040:0600a15": "行識亦復如是。」佛言：「善哉，善哉！善男子！善知",
    "T12n0374_040:0600a16": "二邊，斷煩惱業。」「世尊！唯願聽我出家受戒。」佛",
    "T12n0374_040:0600a17": "言：「善來比丘。」即時斷除三界煩惱，得阿羅漢",
    "T12n0374_040:0600a18": "果。",
    "T12n0374_040:0600a19": "爾時復有一婆羅門名曰弘廣，復作是言：「瞿",
    "T12n0374_040:0600a20": "曇！知我今所念不？」佛言：「善男子！涅槃是常，有",
    "T12n0374_040:0600a21": "為無常，曲即邪見，直即聖道。」婆羅門言：「瞿曇！",
    "T12n0374_040:0600a22": "何因緣故作如是說？」「善男子！汝意每謂乞食",
    "T12n0374_040:0600a23": "是常，別請無常，曲是戶鑰，直是帝幢。是故我",
    "T12n0374_040:0600a24": "說涅槃是常，有為無常，曲謂邪見，直謂八正，",
    "T12n0374_040:0600a25": "非如汝先所思惟也。」婆羅門言：「瞿曇實知我",
    "T12n0374_040:0600a26": "心，是八正道，悉令眾生得盡滅不？」",
    "T12n0374_040:0600a27": "爾時世尊默然不答。婆羅門言：「瞿曇！已知我",
    "T12n0374_040:0600a28": "心，我今所問，何故默然而不見答？」時憍陳如",
    "T12n0374_040:0600a29": "即作是言：「大婆羅門！若有問世有邊、無邊，",
    "T12n0374_040:0600b01": "如來常爾默然不答。八聖是直，涅槃是常，若",
    "T12n0374_040:0600b02": "修八聖即得滅盡，若不修習則不能得。大婆",
    "T12n0374_040:0600b03": "羅門！譬如大城，其城四壁，都無孔竅，唯有一",
    "T12n0374_040:0600b04": "門。其守門者聰明有智能善分別，可放則放，",
    "T12n0374_040:0600b05": "可遮則遮，雖不能知出入多少，定知一切有",
    "T12n0374_040:0600b06": "入出者皆由此門。善男子！如來亦爾，城喻涅",
    "T12n0374_040:0600b07": "槃，門喻八正，守門之人喻於如來。善男子！如",
    "T12n0374_040:0600b08": "來今者雖不答汝盡與不盡，其有盡者，要當",
    "T12n0374_040:0600b09": "修習是八正道。」婆羅門言：「善哉，善哉！大德",
    "T12n0374_040:0600b10": "憍陳如！如來善能說微妙法，我今實欲知城",
    "T12n0374_040:0600b11": "知道，自作守門。」憍陳如言：「善哉，善哉！汝婆羅",
    "T12n0374_040:0600b12": "門能發無上廣大之心。」佛言：「止，止！憍陳如！是",
    "T12n0374_040:0600b13": "婆羅門非適今日發是心也。憍陳如！乃往過",
    "T12n0374_040:0600b14": "去過無量劫有佛世尊，名普光明如來、應供、",
    "T12n0374_040:0600b15": "正遍知、明行足、善逝、世間解、無上士、調御丈夫、",
    "T12n0374_040:0600b16": "天人師、佛、世尊，是人先已於彼佛所發阿耨",
    "T12n0374_040:0600b17": "多羅三藐三菩提心，此賢劫中當得作佛，久",
    "T12n0374_040:0600b18": "已通達了知法相，為眾生故現處外道，示無",
    "T12n0374_040:0600b19": "所知。以是因緣，汝憍陳如不應讚言，善哉，善",
    "T12n0374_040:0600b20": "哉，汝今能發如是大心。」",
    "T12n0374_040:0600b21": "爾時世尊知已即告憍陳如言：「阿難比丘今",
    "T12n0374_040:0600b22": "為所在？」憍陳如言：「世尊！阿難比丘在娑羅林",
    "T12n0374_040:0600b23": "外，去此大會十二由旬，而為六萬四千億魔",
    "T12n0374_040:0600b24": "之所嬈亂。是諸魔眾悉自變身為如來像，或",
    "T12n0374_040:0600b25": "有宣說一切諸法從因緣生、或有說言一切",
    "T12n0374_040:0600b26": "諸法不從因生，或有說言一切因緣皆是常",
    "T12n0374_040:0600b27": "法、從緣生者悉是無常，或有說言五陰是實、",
    "T12n0374_040:0600b28": "或說虛假入界亦爾，或有說言有十二因緣、",
    "T12n0374_040:0600b29": "或有說言正有四緣，或說諸法如幻如化如",
    "T12n0374_040:0600c01": "熱時焰，或有說言因聞得法、或有說言因思",
    "T12n0374_040:0600c02": "得法、或有說言因修得法，或復有說不淨觀",
    "T12n0374_040:0600c03": "法、或復有說出息入息、或復有說四念處觀、",
    "T12n0374_040:0600c04": "或復有說三種觀義七種方便、或復有說煖",
    "T12n0374_040:0600c05": "法頂法忍法世間第一法學無學地菩薩初",
    "T12n0374_040:0600c06": "住乃至十住，或有說空無相無作，或復有說",
    "T12n0374_040:0600c07": "修多羅、祇夜、毘伽羅、那伽陀、憂陀那、尼陀",
    "T12n0374_040:0600c08": "那、阿波陀那、伊帝目多伽、闍陀伽、毘佛略、阿浮",
    "T12n0374_040:0600c09": "陀達摩、優波提舍、或說四念處、四正勤、四",
    "T12n0374_040:0600c10": "如意足、五根、五力、七覺分、八聖道，或說內空、",
    "T12n0374_040:0600c11": "外空、內外空、有為空、無為空、無始空、性空、遠離",
    "T12n0374_040:0600c12": "空、散空、自相空、無相空、陰空、入空、界空、善空、不",
    "T12n0374_040:0600c13": "善空、無記空、菩提空、道空、涅槃空、行空、得空、",
    "T12n0374_040:0600c14": "第一義空、空空、大空，或有示現神通變化身",
    "T12n0374_040:0600c15": "出水火、或身上出水身下出火、身下出水身",
    "T12n0374_040:0600c16": "上出火、左脇在下右脇出水、右脇在下左脇",
    "T12n0374_040:0600c17": "出水、一脇震雷一脇降雨，或有示現諸佛世",
    "T12n0374_040:0600c18": "界、或復示現菩薩初生行至七步、處在深宮",
    "T12n0374_040:0600c19": "受五欲時、初始出家修苦行時、往菩提樹坐",
    "T12n0374_040:0600c20": "三昧時、壞魔軍眾轉法輪時、示大神通入涅",
    "T12n0374_040:0600c21": "槃時。世尊！阿難比丘見是事已，作是念言：『如",
    "T12n0374_040:0600c22": "是神變，昔來未見，誰之所作？將非世尊釋迦",
    "T12n0374_040:0600c23": "作耶？』欲起欲語都不從意，阿難比丘入魔羂",
    "T12n0374_040:0600c24": "故，復作是念：『諸佛所說各各不同，我於今者",
    "T12n0374_040:0600c25": "當受誰語？』世尊！阿難今者極受大苦，雖念如",
    "T12n0374_040:0600c26": "來，無能救者，以是因緣，不來至此大眾之中。」",
    "T12n0374_040:0600c27": "爾時文殊師利菩薩摩訶薩白佛言：「世尊！此",
    "T12n0374_040:0600c28": "大眾中有諸菩薩，已於一生發阿耨多羅三藐",
    "T12n0374_040:0600c29": "三菩提心至無量生發菩提心，已能供養無",
    "T12n0374_040:0601a01": "量諸佛，其心堅固，具足修行檀波羅蜜乃至",
    "T12n0374_040:0601a02": "般若波羅蜜，成就功德，久已親近無量諸佛，",
    "T12n0374_040:0601a03": "淨修梵行，得不退轉菩提之心，得不退忍，不",
    "T12n0374_040:0601a04": "退轉持，得如法忍，首楞嚴等無量三昧，如是",
    "T12n0374_040:0601a05": "等輩，聞大乘經終不生疑，善能分別宣說三",
    "T12n0374_040:0601a06": "寶同一性相，常住不變，聞不思議不生驚怪，",
    "T12n0374_040:0601a07": "聞種種空心不怖懅，了了通達一切法性，能",
    "T12n0374_040:0601a08": "持一切十二部經廣解其義，亦能受持無量",
    "T12n0374_040:0601a09": "諸佛十二部經，何憂不能受持如是大涅槃",
    "T12n0374_040:0601a10": "典？何因緣故，問憍陳如阿難所在？」爾時世尊",
    "T12n0374_040:0601a11": "告文殊師利：「諦聽，諦聽，善男子！我成佛已，過",
    "T12n0374_040:0601a12": "二十年住王舍城，爾時我告諸比丘言：『諸比",
    "T12n0374_040:0601a13": "丘！今此眾中誰能為我受持如來十二部經，",
    "T12n0374_040:0601a14": "供給左右所須之事，亦使不失自身善利？』時",
    "T12n0374_040:0601a15": "憍陳如在彼眾中來白我言：『我能受持十二",
    "T12n0374_040:0601a16": "部經，供給左右，不失所作自利益事。』我言：『憍",
    "T12n0374_040:0601a17": "陳如！汝已朽邁，當須使人，云何方欲為我給",
    "T12n0374_040:0601a18": "使？』時舍利弗復作是言：『我能受持佛一切語，",
    "T12n0374_040:0601a19": "供給所須，不失所作自利益事。』我言：『舍利弗！",
    "T12n0374_040:0601a20": "汝已朽邁，當須使人，云何方欲為我給使？』乃",
    "T12n0374_040:0601a21": "至五百諸阿羅漢皆亦如是，佛悉不受。爾時",
    "T12n0374_040:0601a22": "目連在大眾中作是思惟：『如來今者，不受五",
    "T12n0374_040:0601a23": "百比丘給使，佛意為欲令誰作耶？』思惟是已，",
    "T12n0374_040:0601a24": "即便入定，見如來心在阿難許，如日初出，光",
    "T12n0374_040:0601a25": "照西壁。見是事已，即從定起，語憍陳如：『大德！",
    "T12n0374_040:0601a26": "我觀如來欲令阿難給事左右。』爾時憍陳如",
    "T12n0374_040:0601a27": "與五百阿羅漢，往阿難所，作如是言：『阿難！汝",
    "T12n0374_040:0601a28": "今當為如來給使，請受是事。』阿難言：『諸大德！",
    "T12n0374_040:0601a29": "我實不堪給事如來。何以故？如來尊重，如師",
    "T12n0374_040:0601b01": "子王、如龍、如火，我今穢弱，云何能辦？』諸比丘",
    "T12n0374_040:0601b02": "言：『阿難！汝受我語，給事如來，得大利益。』第二、",
    "T12n0374_040:0601b03": "第三亦復如是。阿難言：『諸大德！我亦不求大",
    "T12n0374_040:0601b04": "利益事，實不堪任奉給左右。』時目犍連復作",
    "T12n0374_040:0601b05": "是言：『阿難！汝今未知。』阿難言：『大德！唯願說",
    "T12n0374_040:0601b06": "之。』目犍連言：『如來先日僧中求使，五百羅",
    "T12n0374_040:0601b07": "漢皆求為之，如來不聽。我即入定，見如來意",
    "T12n0374_040:0601b08": "欲令汝為，汝今云何反更不受？』阿難聞已，合",
    "T12n0374_040:0601b09": "掌長跪，作如是言：『諸大德！若有是事，如來世",
    "T12n0374_040:0601b10": "尊與我三願，當順僧命，給事左右。』目犍連",
    "T12n0374_040:0601b11": "言：『何等三願？』阿難言：『一者如來設以故衣",
    "T12n0374_040:0601b12": "賜我，聽我不受。二者如來設受檀越別請，聽",
    "T12n0374_040:0601b13": "我不往。三者聽我出入，無有時節。如是三事，",
    "T12n0374_040:0601b14": "佛若聽者，當順僧命，奉給如來。』時憍陳如五",
    "T12n0374_040:0601b15": "百比丘，還來我所作，如是言：『我等已勸阿難",
    "T12n0374_040:0601b16": "比丘，唯求三願，若佛聽者，當順僧命。』文殊師",
    "T12n0374_040:0601b17": "利！我於爾時讚阿難言：『善哉，善哉！阿難比丘！",
    "T12n0374_040:0601b18": "具足智慧，預見譏嫌。何以故？當有人言汝為",
    "T12n0374_040:0601b19": "衣食奉給如來，是故先求不受故衣、不隨別",
    "T12n0374_040:0601b20": "請。憍陳如！阿難比丘具足智慧，入出有時，即",
    "T12n0374_040:0601b21": "不能得廣作利益四部之眾，是故求欲出入",
    "T12n0374_040:0601b22": "無時。憍陳如！我為阿難開是三事，隨其意願。』",
    "T12n0374_040:0601b23": "時目犍連還阿難所，語阿難言：『吾已為汝啟",
    "T12n0374_040:0601b24": "請三事，如來大慈皆已聽許。』阿難言：『大德！若",
    "T12n0374_040:0601b25": "佛聽者，請往給侍。』",
    "T12n0374_040:0601b26": "「文殊師利！阿難事我二十餘年，具足八種不",
    "T12n0374_040:0601b27": "可思議。何等為八？一者事我已來二十餘年",
    "T12n0374_040:0601b28": "初不隨我受別請食。二者事我已來初不受",
    "T12n0374_040:0601b29": "我陳故衣服。三者自事我來至我所時終不",
    "T12n0374_040:0601c01": "非時。四者自事我來，具足煩惱，隨我入出諸",
    "T12n0374_040:0601c02": "王剎利、豪貴大姓，見諸女人及天、龍女，不生",
    "T12n0374_040:0601c03": "欲心。五者自事我來，持我所說十二部經一",
    "T12n0374_040:0601c04": "經於耳曾不再問，如寫瓶水置之一瓶，唯除",
    "T12n0374_040:0601c05": "一問。善男子！琉璃太子殺諸釋氏，壞迦毘羅",
    "T12n0374_040:0601c06": "城，阿難爾時心懷愁惱，發聲大哭，來至我所，",
    "T12n0374_040:0601c07": "作如是言：『我與如來俱生此城同一釋種，云",
    "T12n0374_040:0601c08": "何如來光顏如常，我則憔悴？』我時答言：『阿難！",
    "T12n0374_040:0601c09": "我修空定，故不同汝。』過三年已，還來問我：『世",
    "T12n0374_040:0601c10": "尊！我往於彼迦毘羅城，曾聞如來修空三昧，",
    "T12n0374_040:0601c11": "是事虛實。』我言：『阿難！如是，如是，如汝所說。』六",
    "T12n0374_040:0601c12": "者自事我來，雖未獲得知他心智，常知如來",
    "T12n0374_040:0601c13": "所入諸定。七者自事我來，未得願智，而能了",
    "T12n0374_040:0601c14": "知如是眾生到如來所，現在能得四沙門果、",
    "T12n0374_040:0601c15": "有後得者、有得人身、有得天身。八者自事我",
    "T12n0374_040:0601c16": "來，如來所有祕密之言悉能了知。善男子！阿",
    "T12n0374_040:0601c17": "難比丘具足如是八不思議，是故我稱阿難",
    "T12n0374_040:0601c18": "比丘為多聞藏。善男子！阿難比丘具足八法，",
    "T12n0374_040:0601c19": "能具足持十二部經。何等為八？一者信根堅",
    "T12n0374_040:0601c20": "固、二者其心質直、三者身無病苦、四者常勤",
    "T12n0374_040:0601c21": "精進、五者具足念心、六者心無憍慢、七者成",
    "T12n0374_040:0601c22": "就定慧、八者具足從聞生智。文殊師利！毘",
    "T12n0374_040:0601c23": "婆尸佛侍者弟子名阿叔迦，亦復具足如是",
    "T12n0374_040:0601c24": "八法。尸棄如來侍者弟子名差摩迦羅，毘舍",
    "T12n0374_040:0601c25": "浮佛侍者弟子名優波扇陀，迦羅鳩村馱佛",
    "T12n0374_040:0601c26": "侍者弟子名曰跋提，迦那含牟尼佛侍者",
    "T12n0374_040:0601c27": "弟子名曰蘇坻，迦葉佛侍者弟子名葉婆蜜",
    "T12n0374_040:0601c28": "多，皆亦具足如是八法。我今阿難亦復如",
    "T12n0374_040:0601c29": "是具足八法，是故我稱阿難比丘為多聞藏。",
    "T12n0374_040:0602a01": "善男子！如汝所說，此大眾中雖有無量無邊",
    "T12n0374_040:0602a02": "菩薩，是諸菩薩皆有重任，所謂大慈大悲。如",
    "T12n0374_040:0602a03": "是慈悲之因緣故，各各怱務調伏眷屬莊嚴",
    "T12n0374_040:0602a04": "自身。以是因緣，我涅槃後不能宣通十二部",
    "T12n0374_040:0602a05": "經。若有菩薩或時能說，人不信受。文殊師利！",
    "T12n0374_040:0602a06": "阿難比丘是吾之弟，給事我來二十餘年，所",
    "T12n0374_040:0602a07": "可聞法具足受持，喻如寫水置之一器，是故",
    "T12n0374_040:0602a08": "我今顧問，阿難為何所在？欲令受持是涅槃",
    "T12n0374_040:0602a09": "經。善男子！我涅槃後阿難比丘所未聞者，弘",
    "T12n0374_040:0602a10": "廣菩薩當能流布，阿難所聞自能宣通。文殊",
    "T12n0374_040:0602a11": "師利！阿難比丘今在他處，去此會外十二由",
    "T12n0374_040:0602a12": "延，而為六萬四千億魔之所惱亂，汝可往彼",
    "T12n0374_040:0602a13": "發大聲言：『一切諸魔，諦聽，諦聽。如來今說大",
    "T12n0374_040:0602a14": "陀羅尼，一切天、龍、乾闥婆、阿修羅、迦樓羅、緊",
    "T12n0374_040:0602a15": "那羅、摩睺羅伽、人與非人，山神、樹神、河神、海",
    "T12n0374_040:0602a16": "神、舍宅等神，聞是持名，無不恭敬受持之者。",
    "T12n0374_040:0602a17": "是陀羅尼十恒河沙諸佛世尊所共宣說，能",
    "T12n0374_040:0602a18": "轉女身，自識宿命。若受五事：一者梵行、二者",
    "T12n0374_040:0602a19": "斷肉、三者斷酒、四者斷辛、五者樂在寂靜，受",
    "T12n0374_040:0602a20": "五事已，至心信受、讀誦書寫是陀羅尼，當知",
    "T12n0374_040:0602a21": "是人即得超越七十七億弊惡之身。』」爾時世",
    "T12n0374_040:0602a22": "尊，即便說之：",
    "T12n0374_040:0602a23": "「阿摩󰖊　毘摩󰖊　涅磨󰖊瞢伽󰖊醯摩",
    "T12n0374_040:0602a24": "羅若竭鞞　三曼多跋提󰖊　娑婆羅他娑檀",
    "T12n0374_040:0602a25": "尼　婆羅磨他娑檀尼　磨那斯阿步提　毘",
    "T12n0374_040:0602a26": "羅氏　菴摩賴低　婆嵐彌　婆嵐摩莎󰖊",
    "T12n0374_040:0602a27": "　富囉泥富囉那摩奴賴綈」",
    "T12n0374_040:0602a28": "爾時文殊師利從佛受是陀羅尼已，至阿難",
    "T12n0374_040:0602a29": "所，在魔眾中作如是言：「諸魔眷屬諦聽，我說",
    "T12n0374_040:0602b01": "所從佛受陀羅尼呪。」魔王聞是陀羅尼已，悉",
    "T12n0374_040:0602b02": "發阿耨多羅三藐三菩提心，捨於魔業，即放",
    "T12n0374_040:0602b03": "阿難。文殊師利與阿難俱來至佛所，阿難見",
    "T12n0374_040:0602b04": "佛，至心禮敬，却住一面，佛告阿難：「是娑羅林",
    "T12n0374_040:0602b05": "外，有一梵志名須跋陀，其年極老，已百二十。",
    "T12n0374_040:0602b06": "雖得五通，未捨憍慢，獲得非想非非想定，生",
    "T12n0374_040:0602b07": "一切智起涅槃想。汝可往彼，語須跋言：『如來",
    "T12n0374_040:0602b08": "出世如優曇花，於今中夜當般涅槃，若有所",
    "T12n0374_040:0602b09": "作可及時作，莫於後日而生悔心。』阿難！汝之",
    "T12n0374_040:0602b10": "所說，彼定信受。何以故？汝曾往昔五百世中，",
    "T12n0374_040:0602b11": "作須跋陀子，其人愛心習猶未盡，以是因緣",
    "T12n0374_040:0602b12": "信受汝語。」爾時阿難受佛勅已，往須跋所，作",
    "T12n0374_040:0602b13": "如是言：「仁者！當知如來出世如優曇花，於今",
    "T12n0374_040:0602b14": "中夜當般涅槃，欲有所作可及時作，莫於後",
    "T12n0374_040:0602b15": "日生悔心也。」須跋言：「善哉，阿難！我今當往",
    "T12n0374_040:0602b16": "至如來所。」爾時阿難與須跋陀還至佛所，",
    "T12n0374_040:0602b17": "時須跋陀到已問訊，作如是言：「瞿曇！我今欲",
    "T12n0374_040:0602b18": "問，隨我意答。」佛言：「須跋！今正是時，隨汝所",
    "T12n0374_040:0602b19": "問，我當方便隨汝意答。」「瞿曇！有諸沙門婆羅",
    "T12n0374_040:0602b20": "門等作如是言：『一切眾生受苦樂報，皆隨往",
    "T12n0374_040:0602b21": "日本業因緣，是故若有持戒精進、受身心苦，",
    "T12n0374_040:0602b22": "能壞本業，本業既盡，眾苦盡滅，眾苦盡滅即",
    "T12n0374_040:0602b23": "得涅槃。』是義云何？」佛言：「善男子！若有沙門、婆",
    "T12n0374_040:0602b24": "羅門等作是說者，我為憐愍，常當往來如",
    "T12n0374_040:0602b25": "是人所，既至彼已，我當問之：『仁者！實作如",
    "T12n0374_040:0602b26": "是說不？』彼若見答：『我如是說。』『何以故？』『瞿曇！我",
    "T12n0374_040:0602b27": "見眾生習行諸惡，多饒財寶，身得自在；又見",
    "T12n0374_040:0602b28": "修善，貧窮多乏，不得自在；又見有人多役力用",
    "T12n0374_040:0602b29": "求不能得；又見不求自然得之；又見有人慈",
    "T12n0374_040:0602c01": "心不殺反更中夭；又見憙殺終保年壽；又見",
    "T12n0374_040:0602c02": "有人淨修梵行精勤持戒，有得解脫、有不得",
    "T12n0374_040:0602c03": "者；是故我說一切眾生受苦樂報，皆由往日",
    "T12n0374_040:0602c04": "本業因緣。』須跋！我復當問：『仁者！實見過去業",
    "T12n0374_040:0602c05": "不？若有是業，為多少耶？現在苦行能破多少",
    "T12n0374_040:0602c06": "耶？能知是業已盡、不盡耶？是業既盡，一切盡",
    "T12n0374_040:0602c07": "耶？』彼若見答：『我實不知。』我便當為彼人引喻：",
    "T12n0374_040:0602c08": "『譬如有人身被毒箭，其家眷屬為請醫師令",
    "T12n0374_040:0602c09": "拔是箭，既拔箭已身得安隱。其後十年是人",
    "T12n0374_040:0602c10": "猶憶，了了分明，是醫為我拔出毒箭，以藥塗",
    "T12n0374_040:0602c11": "拊，令我得差，安隱受樂。仁既不知過去本業，",
    "T12n0374_040:0602c12": "云何能知現在苦行定能破壞過去業耶？』彼",
    "T12n0374_040:0602c13": "若復言：『瞿曇！汝今亦有過去本業，何故獨責",
    "T12n0374_040:0602c14": "我過去業？瞿曇經中亦作是說，若見有人豪",
    "T12n0374_040:0602c15": "貴自在，當知是人先世好施，如是不名過去",
    "T12n0374_040:0602c16": "業耶？』我復答言：『仁者！如是知者，名為比知，不",
    "T12n0374_040:0602c17": "名真知。我佛法中，或有從因知果、或有從果",
    "T12n0374_040:0602c18": "知因。我佛法中有過去業、有現在業。汝則不",
    "T12n0374_040:0602c19": "爾，唯有過去業，無現在業。汝法不從方便斷",
    "T12n0374_040:0602c20": "業，我法不爾，從方便斷。汝業盡已，則得苦盡，",
    "T12n0374_040:0602c21": "我即不爾，煩惱盡已，業苦則盡，是故我今責",
    "T12n0374_040:0602c22": "汝過去業。』彼人若言：『瞿曇！我實不知，從師受",
    "T12n0374_040:0602c23": "之，師作是說，我實無咎。』我言：『仁者！汝師是誰？』",
    "T12n0374_040:0602c24": "彼若見答：『是富蘭那。』我復言曰：『汝昔何不一",
    "T12n0374_040:0602c25": "一諮啟，大師實知過去業不？汝師若言我不",
    "T12n0374_040:0602c26": "知者，汝復云何受是師語？若言我知，復應問",
    "T12n0374_040:0602c27": "言，下苦因緣受中、上、苦不？中苦因緣受下、上",
    "T12n0374_040:0602c28": "苦不？上苦因緣受中、下、苦不？若言不者，復應",
    "T12n0374_040:0602c29": "問言，師云何說苦樂之報，唯過去業，非現在",
    "T12n0374_040:0603a01": "耶？復應問言，是現在苦，過去有不？若過去",
    "T12n0374_040:0603a02": "有，過去之業悉已都盡，若都盡者，云何復受",
    "T12n0374_040:0603a03": "今日之身？若過去無，唯現在有，云何復言眾",
    "T12n0374_040:0603a04": "生苦樂皆過去業？仁者！若知現在苦行能壞",
    "T12n0374_040:0603a05": "過去業，現在苦行復以何破？如其不破，苦即",
    "T12n0374_040:0603a06": "是常；苦若是常，云何說言得苦解脫？若更有",
    "T12n0374_040:0603a07": "行壞苦行者，過去已盡，云何有苦？仁者！如是",
    "T12n0374_040:0603a08": "苦行，能令樂業受苦果不？復令苦業受樂果",
    "T12n0374_040:0603a09": "不？能令無苦無樂業作不受果不？能令現報",
    "T12n0374_040:0603a10": "作生報不？能令生報作現報不？令是二報作",
    "T12n0374_040:0603a11": "無報不？能令定報作無報不？能令無報作定",
    "T12n0374_040:0603a12": "報不？』彼若復言：『瞿曇！不能。』我復當言：『仁者！如",
    "T12n0374_040:0603a13": "其不能，何因緣故受是苦行？仁者！當知定",
    "T12n0374_040:0603a14": "有過去業，現在因緣，是故我言因煩惱生業，",
    "T12n0374_040:0603a15": "因業受報。仁者！當知一切眾生有過去業，有",
    "T12n0374_040:0603a16": "現在因。眾生雖有過去壽業，要賴現在飲食",
    "T12n0374_040:0603a17": "因緣。仁者！若說眾生受苦受樂，定由過去本",
    "T12n0374_040:0603a18": "業因緣，是事不然。何以故？仁者！譬如有人為",
    "T12n0374_040:0603a19": "王除怨，以是因緣多得財寶，因是財寶受現",
    "T12n0374_040:0603a20": "在樂。如是之人現作樂因，現受樂報。譬如有",
    "T12n0374_040:0603a21": "人殺王愛子，以是因緣喪失身命，如是之人",
    "T12n0374_040:0603a22": "現作苦因現受苦報。仁者！一切眾生現在因",
    "T12n0374_040:0603a23": "於四大、時節、土地、人民，受苦受樂，是故我說",
    "T12n0374_040:0603a24": "一切眾生不必盡因過去本業受苦樂也。仁",
    "T12n0374_040:0603a25": "者！若以斷業因緣力故得解脫者，一切聖人",
    "T12n0374_040:0603a26": "不得解脫。何以故？一切眾生過去本業無始",
    "T12n0374_040:0603a27": "終故，是故我說修聖道時，是道能遮無始終",
    "T12n0374_040:0603a28": "業。仁者！若受苦行便得道者，一切畜生悉應",
    "T12n0374_040:0603a29": "得道。是故先當調伏其心，不調伏身，以是因",
    "T12n0374_040:0603b01": "緣，我經中說，斫伐此林，莫斫伐樹。何以故？從",
    "T12n0374_040:0603b02": "林生怖，不從樹生。欲調伏身，先當調心。心喻",
    "T12n0374_040:0603b03": "於林，身喻於樹。』」須跋陀言：「世尊！我已先調",
    "T12n0374_040:0603b04": "伏心。」佛言：「善男子！汝今云何能先調心？」須",
    "T12n0374_040:0603b05": "跋陀言：「世尊！我先思惟，欲是無常、無樂、無淨。",
    "T12n0374_040:0603b06": "觀色即是常樂清淨。作是觀已，欲界結斷，獲",
    "T12n0374_040:0603b07": "得色處，是故名為先調伏心。次復觀色，色是",
    "T12n0374_040:0603b08": "無常，如癰、如瘡、如毒、如箭，見無色常、清淨、寂",
    "T12n0374_040:0603b09": "靜。如是觀已，色界結盡，得無色處，是故名為",
    "T12n0374_040:0603b10": "先調伏心。次復觀想，即是無常、癰瘡、毒箭。如",
    "T12n0374_040:0603b11": "是觀已，獲得非想非非想處。是非想非非想",
    "T12n0374_040:0603b12": "處，即一切智、寂靜、清淨，無有墮墜，常恒不變，",
    "T12n0374_040:0603b13": "是故我能調伏其心。」佛言：「善男子！汝云何能",
    "T12n0374_040:0603b14": "調伏心耶？汝今所得非想非非想定，猶名為",
    "T12n0374_040:0603b15": "想。涅槃無想，汝云何言獲得涅槃？善男子！汝",
    "T12n0374_040:0603b16": "已先能呵責麁想，今者云何愛著細想，不知",
    "T12n0374_040:0603b17": "呵責？如是非想非非想處，故名為想，如癰、如瘡、",
    "T12n0374_040:0603b18": "如毒、如箭。善男子！汝師欝頭藍弗利根聰明，",
    "T12n0374_040:0603b19": "尚不能斷如是非想非非想處，受於惡身，況",
    "T12n0374_040:0603b20": "其餘者？」「世尊！云何能斷一切諸有？」佛言：「善男",
    "T12n0374_040:0603b21": "子！若觀實相，是人能斷一切諸有。」須跋陀",
    "T12n0374_040:0603b22": "言：「世尊！云何名為實相？」「善男子！無相之相，名",
    "T12n0374_040:0603b23": "為實相。」「世尊！云何名為無相之相？」「善男子！一",
    "T12n0374_040:0603b24": "切法無自相、他相及自他相，無無因相、無作",
    "T12n0374_040:0603b25": "相、無受相、無作者相、無受者相、無法非法相、",
    "T12n0374_040:0603b26": "無男女相、無士夫相、無微塵相、無時節相、無",
    "T12n0374_040:0603b27": "為自相、無為他相、無為自他相、無有相、無無",
    "T12n0374_040:0603b28": "相、無生相、無生者相、無因相、無因因相、無果",
    "T12n0374_040:0603b29": "相、無果果相、無晝夜相、無明闇相、無見相、無",
    "T12n0374_040:0603c01": "見者相、無聞相、無聞者相、無覺知相、無覺知",
    "T12n0374_040:0603c02": "者相、無菩提相、無得菩提者相、無業相、無業",
    "T12n0374_040:0603c03": "主相、無煩惱相、無煩惱主相。善男子！如是",
    "T12n0374_040:0603c04": "等相，隨所滅處，名真實相。善男子！一切諸法",
    "T12n0374_040:0603c05": "皆是虛假，隨其滅處，是名為實，是名實相、是",
    "T12n0374_040:0603c06": "名法界、名畢竟智、名第一義諦、名第一義空。",
    "T12n0374_040:0603c07": "善男子！是相、法界、畢竟智、第一義諦、第一",
    "T12n0374_040:0603c08": "義空，下智觀故，得聲聞菩提；中智觀故，得緣",
    "T12n0374_040:0603c09": "覺菩提；上智觀故，得無上菩提。」說是法時，十",
    "T12n0374_040:0603c10": "千菩薩得一生實相，萬五千菩薩得二生法",
    "T12n0374_040:0603c11": "界，二萬五千菩薩得畢竟智，三萬五千菩薩",
    "T12n0374_040:0603c12": "悟第一義諦，是第一義諦亦名第一義空，亦",
    "T12n0374_040:0603c13": "名首楞嚴三昧。四萬五千菩薩得虛空三昧，",
    "T12n0374_040:0603c14": "是虛空三昧亦名廣大三昧，亦名智印三昧。",
    "T12n0374_040:0603c15": "五萬五千菩薩得不退忍，是不退忍亦名如",
    "T12n0374_040:0603c16": "法忍，亦名如法界。六萬五千菩薩得陀羅尼，",
    "T12n0374_040:0603c17": "是陀羅尼亦名大念心，亦名無礙智。七萬五",
    "T12n0374_040:0603c18": "千菩薩得師子吼三昧，是師子吼三昧亦名",
    "T12n0374_040:0603c19": "金剛三昧，亦名五智印三昧。八萬五千菩薩",
    "T12n0374_040:0603c20": "得平等三昧，是平等三昧亦名大慈大悲。無",
    "T12n0374_040:0603c21": "量恒河沙等眾生發阿耨多羅三藐三菩提",
    "T12n0374_040:0603c22": "心，無量恒河沙等眾生發緣覺心，無量恒河",
    "T12n0374_040:0603c23": "沙等眾生發聲聞心。人女、天女二萬億人，現",
    "T12n0374_040:0603c24": "轉女身得男子身，須跋陀羅得阿羅漢果。",
    "T12n0374_040:0603c25": "大般涅槃經卷第四十",
    "T12n0374_040:0603c26": "阿摩隸一　毘磨隷二　涅磨隷三　瞢伽隷四　醯",
    "T12n0374_040:0603c27": "磨羅若竭捭五　三曼那跋提六　娑婆陀　裟檀",
    "T12n0374_040:0603c28": "尼七　波羅磨他　娑檀尼八　摩那斯九　阿拙啼十",
    "T12n0374_040:0603c29": "　毘羅祇十一　菴摩賴󰐂十二　婆嵐彌十三　婆嵐摩十四　莎",
    "T12n0374_040:0603c30": "隸富泥富那十五　摩奴賴綈十六",
    "T12n0374_040:0604a01": "　　　高野山出涅槃經梵文斷片",
    "T12n0374_040:0604a02": "　　　　　　　　　　　　【表】",
    "T12n0374_040:0604a03": "1. 1. mama śrāvakā mahāyānnakāṃkṣitās tadā ṣaḍrasavan mahābhojanam iva ma-",
    "T12n0374_040:0604a04": "　　　hāparinivvāṇaṃ mahāsūtraṃ deśayāmi.",
    "T12n0374_040:0604a05": "1. 2. tatra katame ṣaḍrasā duḥkham āṃvlam [āmlam][a-]nityaṃ lavaṇam anātma-",
    "T12n0374_040:0604a06": "　　　kaṃ kaṭukaṃ sukhaṃ madhuraṃ sātmakaṃ kaṣāyaṃ nityan ti-",
    "T12n0374_040:0604a07": "1. 3. ktam iti ime ṣaḍrasāḥ kleśendhanena māyā-agninā paripācitaṃ bhojanaṃ",
    "T12n0374_040:0604a08": "　　　mahāparinirvvāṇaṃ tatvānnamṛṣṭaṃ",
    "T12n0374_040:0604a09": "1. 4. mama śrāvakā bhuñjante. punar aparaṃ bhagini yathā yūyaṃ parāmantraṇena",
    "T12n0374_040:0604a10": "　　　paracūḍākaraṇanimittena vā",
    "T12n0374_040:0604a11": "1. 5. paragrāmaṃ gantukāmā duṣputrān utsṛjya satputrāṇāṃ guhyābhinidhānāni",
    "T12n0374_040:0604a12": "　　　darśayasi. āma bhagavan duṣ-",
    "T12n0374_040:0604a13": "1. 6. putrā anācārāḥ anarthabhāginas teṣāṃ mityarthaṃ na darśayāmi. satputrās",
    "T12n0374_040:0604a14": "　　　tu kuladharāḥ kulanissarakāḥ",
    "T12n0374_040:0604a15": "1. 7. te dravyārhāḥ teṣāṃ darśayāmi. evam ahaṃ bhagini mahāparinirvvāṇa-gama-",
    "T12n0374_040:0604a16": "　　　nakriyāṃ yadā karomi, tadā tathā-",
    "T12n0374_040:0604a17": "　　　　　　　　　　　　【裏】",
    "T12n0374_040:0604a18": "1. 1. gatavividhaguhyaṃ sandhāvacanaṃ śrāvakebhyo niravaśeṣaṃ kathayiṣyāmi. adya",
    "T12n0374_040:0604a19": "　　　putrebhyaś cchandaṃ dāsyāmi yathā tvāṃ bhagi-",
    "T12n0374_040:0604a20": "1. 2. ni pravāsagatāṃ duṣputrā mṛteti kalpayanti na cāpi mṛtā āma bhagavan punar",
    "T12n0374_040:0604a21": "　　　apy āgatānte paśyanti evam e-",
    "T12n0374_040:0604a22": "1. 3. va bhagini mayā mā 'nitya-saṃjñā kārṣīt. adya tathāgataḥ parinirvvāsyatīti",
    "T12n0374_040:0604a23": "　　　nevaṃ kalpayitavyaṃ mṛtasaṃjñā-",
    "T12n0374_040:0604a24": "1. 4. vat ye sadā nityodbruvaḥ śāśvataḥ tathāgata iti dhārayanti teṣaṃ tathāgato",
    "T12n0374_040:0604a25": "　　　gṛhe tiṣṭhati. eṣa",
    "T12n0374_040:0604a26": "1. 5. parāddhyāśayo [adhyāśsya*] nāma pṛcchāvaśā nāma iha kaścit tathāgatam arh-",
    "T12n0374_040:0604a27": "　　　antaṃ samyaksambuddhaṃ paripṛcchet katham a-",
    "T12n0374_040:0604a28": "1. 6. haṃ bhagavan kīrttiṃ prāpnuyāt loke dāyako viśruta iti na ca dadyāt kasmiṃś",
    "T12n0374_040:0604a29": "　　　cit[ta] tathāgatam evam vadet niḥ-",
    "T12n0374_040:0604a30": "1. 7. saṃgam pravāraya dāsīdāsaparigraheṇa atyantabrahmacāriṇaṃ kumārīdānena",
    "T12n0374_040:0604a31": "　　　amāṃsa-bhojinaṃ māṃsabha"
}