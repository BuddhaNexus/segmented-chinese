{
    "T25n1507_002:0033b09": "分別功德論卷第二",
    "T25n1507_002:0033b11": "失譯人名附後漢錄",
    "T25n1507_002:0033b12": "◎彌勒稱善者，以其集此六度大法為一分，",
    "T25n1507_002:0033b13": "此即菩薩藏也。斷結者，斷諸望見結使也。",
    "T25n1507_002:0033b14": "成道果，大乘薩云然事也。阿難但云聞不云",
    "T25n1507_002:0033b15": "見者，豈可不見如來說法也？所以言見為非",
    "T25n1507_002:0033b16": "者，為將來四部故，不得言見也。設言見者，後",
    "T25n1507_002:0033b17": "四部眾復承阿難言見者則為虛妄也。以是",
    "T25n1507_002:0033b18": "故但稱聞不言見耳。初說法度阿若拘隣等",
    "T25n1507_002:0033b19": "五人，摩竭國降三迦葉。釋翅即迦毘羅衛。若",
    "T25n1507_002:0033b20": "不得說經處，但稱在舍衛者，以佛在舍衛經",
    "T25n1507_002:0033b21": "二十五年比，在諸國最久。所以久者，以其國",
    "T25n1507_002:0033b22": "最妙多諸珍奇，人民熾盛最有義理，祇樹精",
    "T25n1507_002:0033b23": "舍有異神驗。當眾僧在講集時，諸獼猴有數",
    "T25n1507_002:0033b24": "千來，在左右觀聽寂寞無聲，及諸飛鳥普皆",
    "T25n1507_002:0033b25": "來集。眾僧正罷各還所止，揵搥適鳴已復",
    "T25n1507_002:0033b26": "來集。此由國多仁慈故，異類影附。佛或能",
    "T25n1507_002:0033b27": "暫行受請、或能神力適化尋還本所，是以但",
    "T25n1507_002:0033b28": "稱舍衛足知其要也。所以別稱祇洹、孤獨",
    "T25n1507_002:0033b29": "二人名者，此二人先亡今在天上，亦集諸天",
    "T25n1507_002:0033c01": "說法教化。時心念言：「我等本是眾僧檀越，初",
    "T25n1507_002:0033c02": "不復稱我等名字耶？」欲適彼所念故，復別稱",
    "T25n1507_002:0033c03": "二人名耳。云當修一法者，亦非次第說。若",
    "T25n1507_002:0033c04": "按初成說法，當從波羅奈鹿野苑說四諦為",
    "T25n1507_002:0033c05": "始，次至摩竭降三迦葉。因稱其精舍主名，便",
    "T25n1507_002:0033c06": "云當修一法者，以其一法之與四法其理味",
    "T25n1507_002:0033c07": "不異故也。一法亦斷結、四法亦斷結，俱至涅",
    "T25n1507_002:0033c08": "槃，殊途同歸耳。都結二十一，演為三十六。",
    "T25n1507_002:0033c09": "數雖盈縮，俱為是結。凡事有百一舒，復為八",
    "T25n1507_002:0033c10": "萬四千，是以一法之與千萬，同是至道之徑",
    "T25n1507_002:0033c11": "耳。猶師子殺象之殺兔同是一死耳。以其",
    "T25n1507_002:0033c12": "理趣不異故，便從一法始。無放逸者，一法之",
    "T25n1507_002:0033c13": "宗也。或問曰：戒應在前，先當持戒然後念",
    "T25n1507_002:0033c14": "三尊。或曰：此為新學者，先念三尊，即三自",
    "T25n1507_002:0033c15": "歸，運意在佛法眾以次受戒。以是言之，戒應",
    "T25n1507_002:0033c16": "第四息念後解。云閑靜身苦念者，謂觀身三",
    "T25n1507_002:0033c17": "十六物不淨惡露，以自覺悟，可以成道。何以",
    "T25n1507_002:0033c18": "明之？昔有比丘作阿練若行乞食，逢一長",
    "T25n1507_002:0033c19": "者女從乞食。比丘女人俱端正，女見比丘便",
    "T25n1507_002:0033c20": "起欲想，比丘見女亦起欲意，意動手掉，投飯",
    "T25n1507_002:0033c21": "於鉢錯注於地。女自怪笑。比丘見女齒白，即",
    "T25n1507_002:0033c22": "自覺悟曰：「女人口中鈍是骨耳。如佛語：『人",
    "T25n1507_002:0033c23": "身中有三百二十骨，有六百節，七十萬脈，九",
    "T25n1507_002:0033c24": "十萬毛孔。一孔入、九孔出，泄漏不淨，無一可",
    "T25n1507_002:0033c25": "貪。』」諦觀女身三十六物，慘然毛竪，專自惟察，",
    "T25n1507_002:0033c26": "即解身空，得須陀洹道。復自念曰：「我因女",
    "T25n1507_002:0033c27": "見法，則是我善知識。今當報恩。」即復為女說",
    "T25n1507_002:0033c28": "向所解觀身法。女即心開，亦得須陀洹道。以",
    "T25n1507_002:0033c29": "是言之，身念為勝也。死念者，念人福盡命",
    "T25n1507_002:0034a01": "終時見地獄瑞驚恐失糞。若見餓鬼、若見畜",
    "T25n1507_002:0034a02": "生，隨行所墮，見皆恐怖。意欲捨去，反為對",
    "T25n1507_002:0034a03": "所牽。若當生人，緣父母會。若受男胎，愛彼女",
    "T25n1507_002:0034a04": "人；若受女胎，愛彼男子。除其疾難，三事不差，",
    "T25n1507_002:0034a05": "便得入胎。既受，又認以為己有，七日一變巧",
    "T25n1507_002:0034a06": "風刻割，至三十八七乃成其形。若生天上，天",
    "T25n1507_002:0034a07": "樂來迎，不勝喜悅即失小便。此五道瑞各有",
    "T25n1507_002:0034a08": "所見。此之死應行者，已為明戒深惟無常，",
    "T25n1507_002:0034a09": "命速若電若雲過庭，老病死來無不逝喪。常",
    "T25n1507_002:0034a10": "念此變以自覺悟，故曰死念也。前十念，佛自",
    "T25n1507_002:0034a11": "說，未有問者故不解。後十念，比丘問，佛更為",
    "T25n1507_002:0034a12": "演說，一一析解。尊弟子者，謂五百羅漢各",
    "T25n1507_002:0034a13": "有所便，或智慧第一，或神足、或辯才、或福",
    "T25n1507_002:0034a14": "德、或守戒、或知足、或說法，各據第一。欲論",
    "T25n1507_002:0034a15": "先兄而後弟者，以阿若拘隣最長，以須跋為",
    "T25n1507_002:0034a16": "最小，此佛法階次之大要。若以聰哲博達為",
    "T25n1507_002:0034a17": "元首者，此乃是婆羅門法也。云千二百五十",
    "T25n1507_002:0034a18": "者，舉其常侍從者。或云五百人者，佛受阿",
    "T25n1507_002:0034a19": "耨達請時，簡五百人可者尋從至龍王宮。何",
    "T25n1507_002:0034a20": "者？此阿耨達泉，非有漏閡形所可周旋也。",
    "T25n1507_002:0034a21": "阿難出經時集八萬四千羅漢，以是言之，數",
    "T25n1507_002:0034a22": "不可計也。此經今正出百人，第一通四部眾，",
    "T25n1507_002:0034a23": "二百二十各第一。其餘者，豈復可計耶！其人",
    "T25n1507_002:0034a24": "云：此經本有百事，阿難囑優多羅。《增一阿",
    "T25n1507_002:0034a25": "鋡》出，經後十二年，阿難便般涅槃。時諸比",
    "T25n1507_002:0034a26": "丘各習坐禪，不復誦習，云佛有三業坐禪第",
    "T25n1507_002:0034a27": "一，遂各廢諷誦。經十二年，優多羅比丘復般",
    "T25n1507_002:0034a28": "涅槃，由是此經失九十事。外國法師徒相傳，",
    "T25n1507_002:0034a29": "以口授相付不聽載文。時所傳者盡十一事",
    "T25n1507_002:0034b01": "而已。自爾相承正有今現文耳。雖然薩婆",
    "T25n1507_002:0034b02": "多家無序及後十一事，經流浪經久，所遺轉",
    "T25n1507_002:0034b03": "多。所以偏囑累此弟子增一者，以其人乃從",
    "T25n1507_002:0034b04": "七佛以來偏綜習《增一阿鋡》，前聖亦皆囑及",
    "T25n1507_002:0034b05": "此經，是以能仁時轉復勤及此比丘。時優多",
    "T25n1507_002:0034b06": "羅弟子名善覺，從師受誦《增一》，正得十一事，",
    "T25n1507_002:0034b07": "優多羅便般涅槃。外國今現三藏者，盡善覺",
    "T25n1507_002:0034b08": "所傳，師徒相授于今不替。所以迦葉每謂阿",
    "T25n1507_002:0034b09": "難為小兒者，故以累世已來父意相加故也。",
    "T25n1507_002:0034b10": "於時阿難妹為比丘尼，聞迦葉語大用嫌恨：",
    "T25n1507_002:0034b11": "「阿難者聰明博達，眾人所瞻望。而尊謂為小",
    "T25n1507_002:0034b12": "兒耶？」迦葉謂比丘尼曰：「大妹！阿難有二事",
    "T25n1507_002:0034b13": "可恥。何所為恨也？正坐阿難勸佛度母人，使",
    "T25n1507_002:0034b14": "佛法減千年，是一也。阿難有六十弟子，近",
    "T25n1507_002:0034b15": "日三十比丘還為白衣。佛教度弟子法，若在",
    "T25n1507_002:0034b16": "家有信來求道者，當試之七日。若外學來求",
    "T25n1507_002:0034b17": "道者，當試之四月。何以不等也？以外道家",
    "T25n1507_002:0034b18": "或以惡心欲求長短，是以先試知為至誠。不",
    "T25n1507_002:0034b19": "然，阿難來便度之，是可恥二。此三十比丘所",
    "T25n1507_002:0034b20": "以還者，聞阿難於九十六種道中等智第一，",
    "T25n1507_002:0034b21": "從阿難求度者欲請等智。然阿難不與說等",
    "T25n1507_002:0034b22": "智，是以不合本心，於是而還。還必誹謗阿",
    "T25n1507_002:0034b23": "難，謂無等智。度弟子喻若魚生子千億萬，若",
    "T25n1507_002:0034b24": "心念者便生，不念者即爛壞。弟子亦如是，若",
    "T25n1507_002:0034b25": "留心教詔者便成就，不留心者即退還。此豈",
    "T25n1507_002:0034b26": "非可恥耶！」此比丘尼以恚心向迦葉故，即現",
    "T25n1507_002:0034b27": "身入地獄。以阿難有此闕故，迦葉謂為小兒",
    "T25n1507_002:0034b28": "耳。阿難白引往昔為轉輪聖王，名曰長壽。",
    "T25n1507_002:0034b29": "受父大王之遺教，登位治化。將欲出家，復囑",
    "T25n1507_002:0034c01": "太子善觀，委以國政。展轉相授未曾暫替。",
    "T25n1507_002:0034c02": "昔以父子相承，今以師徒相紹。昔尚不失有",
    "T25n1507_002:0034c03": "漏之教，況今當失至真妙法耶。故引自證，明",
    "T25n1507_002:0034c04": "其必堪受遺典也。於法當念敬者。上偈中已",
    "T25n1507_002:0034c05": "判三藏、四阿鋡。長行中復云，一偈中乃可具",
    "T25n1507_002:0034c06": "三藏諸法，況復增一而不具諸法乎？所以復",
    "T25n1507_002:0034c07": "有此一段偈說者，以諸天子心中生念：「阿難",
    "T25n1507_002:0034c08": "不能作偈說法乎？何以復作此謾說耶？」阿難",
    "T25n1507_002:0034c09": "知諸天子心中所念，語諸天子：「正使八萬四",
    "T25n1507_002:0034c10": "千象所載經皆作偈頌者，我盡能作偈頌。」況",
    "T25n1507_002:0034c11": "復阿難此少法而不能作耶？欲適諸天意故。",
    "T25n1507_002:0034c12": "復以偈頌諸法，勸喻諸天及利根眾生應",
    "T25n1507_002:0034c13": "聞偈得解者。法即上章：諸惡莫作、諸善奉行、",
    "T25n1507_002:0034c14": "自淨其意、是諸佛教法也。言此法能成三乘、",
    "T25n1507_002:0034c15": "斷三惡趣、具諸果實、二世受報。以才有優劣",
    "T25n1507_002:0034c16": "故，設誘進之。頌云：上者持三藏，其次四阿",
    "T25n1507_002:0034c17": "含，或能受律藏，即是如來寶。所以云寶者，喻",
    "T25n1507_002:0034c18": "若王有寶藏不使外人知，唯有內臣與王同",
    "T25n1507_002:0034c19": "心者乃使典掌耳。戒律亦如是，若能持二",
    "T25n1507_002:0034c20": "百五十及與五百事者乃授其人，不可使外",
    "T25n1507_002:0034c21": "部清信士女所可瞻翫，故喻王寶也。設力不",
    "T25n1507_002:0034c22": "及二藏，但持阿毘曇者，便可降伏外道，九十",
    "T25n1507_002:0034c23": "六逕靡不歸宗。何者？此無比妙慧，能決上微",
    "T25n1507_002:0034c24": "滯，使豁爾齊直。雖復五通住劫，未免四駛",
    "T25n1507_002:0034c25": "之所制，是故外學莫敢闚[門@俞]。阿難唱此十偈",
    "T25n1507_002:0034c26": "之妙勸者，正為此三萬天人也。昔佛始成道，",
    "T25n1507_002:0034c27": "在波羅奈鹿野苑中，為阿若拘隣等五人轉",
    "T25n1507_002:0034c28": "四諦法輪者，佛言：「拘隣！當知苦諦、苦習諦、",
    "T25n1507_002:0034c29": "苦盡諦、苦出要諦。」直說此四諦，拘隣滯有來",
    "T25n1507_002:0035a01": "久，聞說智慧意猶不悟，便為說空：「拘隣！當",
    "T25n1507_002:0035a02": "知四慧所滯，一切皆空亦復無常。喻若幻化，",
    "T25n1507_002:0035a03": "非真非有。」拘隣即解，得見道迹。四人未解，如",
    "T25n1507_002:0035a04": "來復觀心本，二人病在想著更樂，思憶在家",
    "T25n1507_002:0035a05": "五慾自恣，戀著不捨。應病投藥，便說無想",
    "T25n1507_002:0035a06": "三昧：「卿所想者皆歸滅盡，故為馳心放在",
    "T25n1507_002:0035a07": "所樂也？」所想即解，二復得道迹。餘二人心常",
    "T25n1507_002:0035a08": "願生梵天於梵作王，所滯不釋復以為累。如",
    "T25n1507_002:0035a09": "來見心所在，復為說無願：「汝所願求梵天王",
    "T25n1507_002:0035a10": "者，不能出要，皆歸磨滅，無常存者。可捨所求，",
    "T25n1507_002:0035a11": "出要為先。」即復得解，成於道迹。五人所滯各",
    "T25n1507_002:0035a12": "異，所解不同。所謂三轉四諦者，空無相願",
    "T25n1507_002:0035a13": "中皆有四諦。諦即觀也，定則止也。止觀雙",
    "T25n1507_002:0035a14": "行，共治陰、持、入中癡愛病也。十二者，破十二",
    "T25n1507_002:0035a15": "因緣也。昔佛在世時，為四部說法，或說四",
    "T25n1507_002:0035a16": "諦、或說六度，隨前眾生所應聞者各為敷演，",
    "T25n1507_002:0035a17": "無有常量。或有國王、長者、梵志、居士，或請供",
    "T25n1507_002:0035a18": "養、或來請問。諸可所說者，阿難問曰：「云何名",
    "T25n1507_002:0035a19": "之？當言聞耶？當言見耶？」佛告阿難：「後在將",
    "T25n1507_002:0035a20": "來四部說法時，當言聞，不得言見。若言見者",
    "T25n1507_002:0035a21": "則為虛妄。何以故？聞已過去，見者現在。如",
    "T25n1507_002:0035a22": "過去七佛正可言聞，不得言見也。汝於將來",
    "T25n1507_002:0035a23": "亦復如是。」故曰聞如是也。我所以慇懃囑累",
    "T25n1507_002:0035a24": "阿難者，過去諸佛雖有侍者，無如阿難知",
    "T25n1507_002:0035a25": "佛意趣，曩昔已曾供養二十億佛常為侍",
    "T25n1507_002:0035a26": "者不求盡漏，常願得等智知佛意趣。以是",
    "T25n1507_002:0035a27": "故今獲其報，覩目達意不失宜則。諸佛之",
    "T25n1507_002:0035a28": "中勇猛精進無過釋迦文者，兄弟之中彌勒",
    "T25n1507_002:0035a29": "應在前，今反在後。何者？昔三十劫前，時有三",
    "T25n1507_002:0035b01": "菩薩共在山上遊行。時見有餓虎欲食其子。",
    "T25n1507_002:0035b02": "一人念曰：「此虎既為畜生，復食其子，死有",
    "T25n1507_002:0035b03": "痛苦，母復不慈。我今身者，四大合成會當歸",
    "T25n1507_002:0035b04": "死，便當以身救彼子命。」二人不肯，方欲詣",
    "T25n1507_002:0035b05": "市買肉用代子命。一人思惟曰：「若此往返，子",
    "T25n1507_002:0035b06": "命不全。且當投身於山下，濟其子命耳。」即從",
    "T25n1507_002:0035b07": "山上投身來下，趣彼虎口。身則安隱，虎不敢",
    "T25n1507_002:0035b08": "食。所以爾者，夫入慈三昧者，物莫能害也。故",
    "T25n1507_002:0035b09": "以竹自刺，使虎得食。曰是勇猛，即超九劫，今",
    "T25n1507_002:0035b10": "在彌勒前。以是言之，道無前後，意決為先。是",
    "T25n1507_002:0035b11": "故我今成佛，故以遺典委付阿難。汝於當來",
    "T25n1507_002:0035b12": "稱聞如是。何以復言一時也。為是日月數？",
    "T25n1507_002:0035b13": "為是人名耶？答：亦是時節數，亦是在人名。或",
    "T25n1507_002:0035b14": "曰復有二名，或剎帝利、或婆羅門。復有二",
    "T25n1507_002:0035b15": "名，或長者種、或居士種。或在天上、或在人",
    "T25n1507_002:0035b16": "間。如是諸或，非是一處，故曰一時也。婆伽婆",
    "T25n1507_002:0035b17": "者，世尊之稱也。結使都盡，無能過者，故稱為",
    "T25n1507_002:0035b18": "尊。三界諸天皆來師仰，八部鬼神亦所宗",
    "T25n1507_002:0035b19": "敬，故稱世尊。能降伏魔，即復是尊。如是所稱",
    "T25n1507_002:0035b20": "不可計量，故號世尊也。祇樹給孤獨園。祇陀",
    "T25n1507_002:0035b21": "太子者，波斯匿王之嫡子也。有園田八十頃，",
    "T25n1507_002:0035b22": "地平木茂，多諸禽獸日來相集。祇心存佛，常",
    "T25n1507_002:0035b23": "欲上佛作精舍。未周之頃，須達長者復來請",
    "T25n1507_002:0035b24": "買。祇少與長者親善，每喜調戲，戲言許可。須",
    "T25n1507_002:0035b25": "達得決，意甚欣悅，顧謂侍者：「速嚴駕象載金",
    "T25n1507_002:0035b26": "布地。」即負金出隨集布地，須臾滿四十頃。祇",
    "T25n1507_002:0035b27": "曰：「止止。我戲言相可，不須復布。」須達即與",
    "T25n1507_002:0035b28": "太子共至王所，啟白此意。王曰：「法無二言。許",
    "T25n1507_002:0035b29": "決已定，理無容悔。」祇曰：「吾取樹分，卿便取",
    "T25n1507_002:0035c01": "地。」二人會可共立精舍，有七十二講堂、千二",
    "T25n1507_002:0035c02": "百五十房舍。其中平正果木豐茂，流泉浴池",
    "T25n1507_002:0035c03": "寒溫調適，四望清顯冬夏不改。嚴治都訖共",
    "T25n1507_002:0035c04": "請世尊，世尊即與千二百五十比丘遊止其",
    "T25n1507_002:0035c05": "中，檀越供養四事無乏。阿難邠坘，以是國",
    "T25n1507_002:0035c06": "臣故高讓在先，是故諸經每稱祇為首。以",
    "T25n1507_002:0035c07": "功德相連故名，亦不得相離故，常合以為稱",
    "T25n1507_002:0035c08": "耳。",
    "T25n1507_002:0035c09": "佛告諸比丘者。何以不告清信士女，但告比",
    "T25n1507_002:0035c10": "丘者，於四部眾比丘為元首；又復是破惡之",
    "T25n1507_002:0035c11": "主，以無漏法斷諸有漏，以是故先告。比丘亦",
    "T25n1507_002:0035c12": "名沙門。沙門者，心得休息，息移有欲寂然無",
    "T25n1507_002:0035c13": "著。亦名除饉，世人飢饉於色欲，比丘者除",
    "T25n1507_002:0035c14": "此愛饉之飢想。世尊說法，比丘能受，斷除生",
    "T25n1507_002:0035c15": "死至涅槃門，是故告比丘耳。當修行一法",
    "T25n1507_002:0035c16": "者，謂念佛也。念佛何等事？佛身金剛無有諸",
    "T25n1507_002:0035c17": "漏，若行時足離地四寸，千輻相文跡現於",
    "T25n1507_002:0035c18": "地。足下諸蟲蟻七日安隱，若其命終者皆得",
    "T25n1507_002:0035c19": "生天上。昔有一惡比丘，本是外道，欲假服",
    "T25n1507_002:0035c20": "誹謗。逐如來行，多殺飛蟲著佛跡處，言蹈蟲",
    "T25n1507_002:0035c21": "殺也。然蟲雖死，遇佛跡處尋還得活。若入城",
    "T25n1507_002:0035c22": "邑足蹈門閾，天地大動，百種音樂不鼓自鳴，",
    "T25n1507_002:0035c23": "諸聾盲瘖瘂癃殘百疾自然除愈。三十二相",
    "T25n1507_002:0035c24": "八十種好，其有覩者隨行得度。功德所濟不",
    "T25n1507_002:0035c25": "可稱計，慧明所照豈可訾哉。佛者諸法之主，",
    "T25n1507_002:0035c26": "總會萬行以載運為先。所謂念佛，其義如",
    "T25n1507_002:0035c27": "此。念法云何？法者謂無漏法、無欲法、道法、無",
    "T25n1507_002:0035c28": "為法也；從欲至無欲也。佛者諸法之主，法",
    "T25n1507_002:0035c29": "者結使之主。或問曰，法為在先？佛為在先？",
    "T25n1507_002:0036a01": "答：法在先。何以知之？經曰？法出諸佛、法生",
    "T25n1507_002:0036a02": "佛道。以是言之，法為在先。又曰：若然者，何",
    "T25n1507_002:0036a03": "以不先念法，而先念佛耶？答曰：法雖微妙，無",
    "T25n1507_002:0036a04": "能知者。猶若地中伏藏珍寶無處不有，而人",
    "T25n1507_002:0036a05": "貧困乏於資用。有神通人指示處所，得以自",
    "T25n1507_002:0036a06": "供濟於窮乏。或問曰：寶為勝耶？人為勝耶？曰：",
    "T25n1507_002:0036a07": "人勝也。何以言勝？伏藏雖多，非神通不覩；由",
    "T25n1507_002:0036a08": "人得資生，豈寶藏自貴於地中耶？法亦如是，",
    "T25n1507_002:0036a09": "理雖玄妙，非如來不辯、非世尊不暢、是以",
    "T25n1507_002:0036a10": "念佛在先，以法為次。云何念僧？僧者謂四",
    "T25n1507_002:0036a11": "雙八輩十二賢士，捨世貪諍、開福導首，天人",
    "T25n1507_002:0036a12": "路通莫不由之，則是眾生良祐福田也。何以",
    "T25n1507_002:0036a13": "明眾僧為良福田也？昔有薄福比丘名梵摩",
    "T25n1507_002:0036a14": "達，在千二百五十眾中，令眾僧不得食。莫",
    "T25n1507_002:0036a15": "知誰咎，佛便分為二部。在一部中，復令一",
    "T25n1507_002:0036a16": "部不得食。復分此一部為半，令從其半，復令",
    "T25n1507_002:0036a17": "此半不得食。如是展轉分半，乃至二人，亦",
    "T25n1507_002:0036a18": "不得食。遂至獨身，乃知無福。所在行食，次至",
    "T25n1507_002:0036a19": "在鉢，自然消化。佛愍其厄，自手授食在於鉢",
    "T25n1507_002:0036a20": "中，神力所制不復化去。佛欲令現身得福故，",
    "T25n1507_002:0036a21": "令二滅盡比丘在左右，以食施此二滅盡比",
    "T25n1507_002:0036a22": "丘。凡滅盡三昧，皆即時得福。次復令入慈",
    "T25n1507_002:0036a23": "三昧比丘在左右，次以二悲，次以二喜，次以",
    "T25n1507_002:0036a24": "二護，各各遍代令終四等。時波斯匿王聞",
    "T25n1507_002:0036a25": "此比丘薄福，佛愍與食。「我今亦當為其設福。」",
    "T25n1507_002:0036a26": "即遣使人[米*乍]米。時有一烏飛來銜一粒米去，",
    "T25n1507_002:0036a27": "使人呵曰：「王為梵摩達設福，汝何以持去耶？」",
    "T25n1507_002:0036a28": "烏即持還本處。所以爾者，此比丘以蒙眾僧",
    "T25n1507_002:0036a29": "福力，是以鳥獸所不能侵害也。用是證故，知",
    "T25n1507_002:0036b01": "眾僧為良福田也。既已自度，復能度人至三",
    "T25n1507_002:0036b02": "乘道，念眾之法其義如此。",
    "T25n1507_002:0036b03": "次念戒者，其義云何？從五戒、十戒、二百五十",
    "T25n1507_002:0036b04": "至五百戒，皆以禁制身口撿諸邪非，歛御",
    "T25n1507_002:0036b05": "六情斷諸欲念，中表清淨乃應戒性。昔有",
    "T25n1507_002:0036b06": "二比丘共至佛所，路經廣澤頓乏漿水。時",
    "T25n1507_002:0036b07": "有小池汪水，眾蟲滿中。一比丘深思禁律，以",
    "T25n1507_002:0036b08": "無犯為首：「若飲此水，殺生甚多。我寧全戒殞",
    "T25n1507_002:0036b09": "命，沒無以恨。」於是命終即生天上。一比丘自",
    "T25n1507_002:0036b10": "念：「宜當飲水全命，可至佛所。焉知死後當",
    "T25n1507_002:0036b11": "生何趣？」即飲蟲水，害蟲大多。雖得見佛，去",
    "T25n1507_002:0036b12": "教甚遠，啼泣向佛自云：「同伴命終。」佛指上天",
    "T25n1507_002:0036b13": "曰：「汝識此天不？此是汝伴。以全戒功即生天",
    "T25n1507_002:0036b14": "上，今來在此。卿雖見我，去我大遠。彼雖喪",
    "T25n1507_002:0036b15": "命，常在我所。卿今來見我者，正可覩我肉",
    "T25n1507_002:0036b16": "形耳，豈識至真妙戒乎？」以是言之，持戒不",
    "T25n1507_002:0036b17": "犯，所願者得。十念中戒在前，六度言之施在",
    "T25n1507_002:0036b18": "前。所以前却不等者，十念戒者聲聞家戒也，",
    "T25n1507_002:0036b19": "弟子法以撿身為先，是以在前。大士法以惠",
    "T25n1507_002:0036b20": "施為重。何者？夫大士者，生天人中心存濟",
    "T25n1507_002:0036b21": "益，濟益之要非施不救。夫眾生存命者以衣",
    "T25n1507_002:0036b22": "食為先，故以財施先救其形，然後以法攝御",
    "T25n1507_002:0036b23": "其神，故大士以施為先。夫戒有二：有俗戒、",
    "T25n1507_002:0036b24": "有道戒。五戒、十善為俗戒，三三昧為道戒。二",
    "T25n1507_002:0036b25": "百五十戒至五百戒亦是俗戒，四諦妙慧為",
    "T25n1507_002:0036b26": "道戒也。但行安戒不出三界，以慧御戒使成",
    "T25n1507_002:0036b27": "無漏乃合道戒。聲聞家戒，喻若膝上花，動則",
    "T25n1507_002:0036b28": "解散。大士戒者，喻若頭插花，行止不動。何",
    "T25n1507_002:0036b29": "者？小乘撿形，動則越儀。大士領心，不拘外軌",
    "T25n1507_002:0036c01": "也。大小範異故，以形心為殊，內外雖殊，俱",
    "T25n1507_002:0036c02": "至涅槃，故曰念戒也。念施所以得至涅槃者，",
    "T25n1507_002:0036c03": "以施有財施、法施也。因財施得達法施，成檀",
    "T25n1507_002:0036c04": "度無極故，得至涅槃也。念天者，欲界、色界",
    "T25n1507_002:0036c05": "至無色界天也。天有二種：有受福天、有道德",
    "T25n1507_002:0036c06": "天。欲界諸須陀洹天，永離三惡趣，進昇道",
    "T25n1507_002:0036c07": "堂。色界空界八淨居天，增修止觀，進成無",
    "T25n1507_002:0036c08": "漏，即彼涅槃不還世間。凡夫天者，十善四",
    "T25n1507_002:0036c09": "禪四空，於彼受福，福盡還墮，流轉不已。所謂",
    "T25n1507_002:0036c10": "念天者，念彼諸得道者，專心効彼慕其所",
    "T25n1507_002:0036c11": "行，意不馳散亦至涅槃，故曰念天也。",
    "T25n1507_002:0036c12": "念休息者，謂心意想息，五欲不起寂然永定，",
    "T25n1507_002:0036c13": "故云息也。凡息亦有二種：外道梵志歛形求",
    "T25n1507_002:0036c14": "福，亦云息也；沙門四果眾結永消，乃是真息。",
    "T25n1507_002:0036c15": "何以知其然？昔有比丘名曰須羅陀，至舍",
    "T25n1507_002:0036c16": "衛城周行教化。時舍衛城西鴦掘魔可殺人",
    "T25n1507_002:0036c17": "處，其地平博多諸樹木。時有一梵志在樹下",
    "T25n1507_002:0036c18": "坐禪，不食五穀但食果蓏，若無果便噉草菜",
    "T25n1507_002:0036c19": "以續精氣。身著樹葉衣，形體羸瘦，裁自支拄。",
    "T25n1507_002:0036c20": "時須羅陀行過逢見，謂是道士，坐禪試觀其",
    "T25n1507_002:0036c21": "心知為定不？見其心本乃求作此國王。念曰：",
    "T25n1507_002:0036c22": "「此乃是大賊耶？」正欲捨去，恐後墮罪；正欲教",
    "T25n1507_002:0036c23": "化，必不隨我語。「當設方便度此人耳。」即便",
    "T25n1507_002:0036c24": "就一樹下坐禪，相去不遠，乃經七日不動不",
    "T25n1507_002:0036c25": "搖。過七日後起至梵志前，彈指覺曰：「同伴！體",
    "T25n1507_002:0036c26": "中何如也？」梵志良久徐乃舉頭答曰：「貧儉無",
    "T25n1507_002:0036c27": "以相遺，如何？」比丘又曰：「我今當遺君一物。」",
    "T25n1507_002:0036c28": "即化作一雞。「君可殺此雞噉。」梵志驚曰：「我尚",
    "T25n1507_002:0036c29": "不殺蟣虱，況當殺鷄耶？」比丘曰：「汝本心乃欲",
    "T25n1507_002:0037a01": "殺無數人，可殺此雞何足言。」梵志復曰：「我",
    "T25n1507_002:0037a02": "云何殺無數人耶？」比丘曰：「汝本在此坐禪時，",
    "T25n1507_002:0037a03": "乃欲求作此國王。王者治化，日可殺幾人，而",
    "T25n1507_002:0037a04": "言不殺也。此雞即是汝心中識。雞乃可得無",
    "T25n1507_002:0037a05": "為大道，何用國王為？」即便思惟：「此比丘乃",
    "T25n1507_002:0037a06": "知我心中所念。必是聖人耶！當從其教。」重為",
    "T25n1507_002:0037a07": "說法，即得道迹。此梵志身形雖靜，心不休息",
    "T25n1507_002:0037a08": "也。自得殺識雞已，乃可名為休息耳。故後",
    "T25n1507_002:0037a09": "解曰：心意想息也。念身者，觀身三十六",
    "T25n1507_002:0037a10": "物惡露不淨，諦念不亂，亦得涅槃。何以知之？",
    "T25n1507_002:0037a11": "昔有比丘作阿練若，常行乞食，於江水邊食，",
    "T25n1507_002:0037a12": "食訖澡鉢。時上流岸邊塚間有新死女人，風",
    "T25n1507_002:0037a13": "吹頭髮忽然墮鉢中。比丘手執此髮，諦視之，",
    "T25n1507_002:0037a14": "甚妙好，心口獨語：「若是馬尾，此復太細。若",
    "T25n1507_002:0037a15": "是男子髮，復太軟細。若繫不解者，必是女",
    "T25n1507_002:0037a16": "人髮。」即便繫之不解。便生想念：「此髮如是，人",
    "T25n1507_002:0037a17": "必妙好，面如桃花色、眼如明珠、鼻如截筒、口",
    "T25n1507_002:0037a18": "如含丹、眉如蚰蜓。」作是分別已便起欲心，順",
    "T25n1507_002:0037a19": "水尋求，想見顏色。追求不已，見一女人狐狼",
    "T25n1507_002:0037a20": "已噉其半，身形臭爛其髮猶存，執髮比之長",
    "T25n1507_002:0037a21": "短相似，向者欲想釋然自解。復重觀之分別",
    "T25n1507_002:0037a22": "惟察：「此人生時形容嚴好，今者壞敗令人得",
    "T25n1507_002:0037a23": "見。我向所起想者，但欲貪身愛欲，故而生斯",
    "T25n1507_002:0037a24": "念耳。彼身如是，我復何異。諦計我身四大",
    "T25n1507_002:0037a25": "合成，福盡緣離自然解散。」覩變心悟，即達",
    "T25n1507_002:0037a26": "道迹。以是言之，念身者獲沙門果也。念死",
    "T25n1507_002:0037a27": "者，行人念：「命逝不停，諸根散壞如腐敗木，命",
    "T25n1507_002:0037a28": "根斷絕。」當念非常以自覺悟。昔有比丘名婆",
    "T25n1507_002:0037a29": "吉梨，坐禪行道經歷年歲而有漏不除，自患",
    "T25n1507_002:0037b01": "己身以為大累。每思自害：「人所以不得至道",
    "T25n1507_002:0037b02": "者，正坐此身纏綿流轉何時可息？」即以手執",
    "T25n1507_002:0037b03": "刀將欲自刎，復重思惟：「世尊有教誡，諸弟子",
    "T25n1507_002:0037b04": "不得自殘。雖爾，我今欲求涅槃。涅槃中無身，",
    "T25n1507_002:0037b05": "是故先除身取無為。」正爾便舉刀自刎，頭亦",
    "T25n1507_002:0037b06": "墮心亦徹，即得阿羅漢。佛知已得道，勅諸",
    "T25n1507_002:0037b07": "比丘闍維其屍。是故念死亦得涅槃也。前十",
    "T25n1507_002:0037b08": "念佛總說，為利根眾生。後更說者，為鈍根",
    "T25n1507_002:0037b09": "眾生析解其義也。名譽者，後得轉輪聖王。得",
    "T25n1507_002:0037b10": "大果報者，後得天帝釋。諸善普至者，後獲梵",
    "T25n1507_002:0037b11": "天報。得甘露味者，後得辟支佛。至無為處者，",
    "T25n1507_002:0037b12": "後獲阿羅漢果。上說十念無此五句，今所以",
    "T25n1507_002:0037b13": "益諸報者，欲明念佛之義其理深妙。佛說：",
    "T25n1507_002:0037b14": "諸弟子般涅槃，皆以宿緣償對因取涅槃。目",
    "T25n1507_002:0037b15": "連被打、身子下腸，如是五百弟子，各以宿",
    "T25n1507_002:0037b16": "緣取滅度。唯有阿難最善取涅槃。阿難將",
    "T25n1507_002:0037b17": "欲涅槃時，先現光瑞。有梵志從阿難學算術，",
    "T25n1507_002:0037b18": "見阿難顏色發明，告阿闍世王曰：「阿難顏色",
    "T25n1507_002:0037b19": "異常，將欲取涅槃耶？」王即遣人追尋阿難。阿",
    "T25n1507_002:0037b20": "難已將五百弟子至中路恒水岸上，上船欲",
    "T25n1507_002:0037b21": "度。適至水半，王以至岸。毘舍離承阿難來，",
    "T25n1507_002:0037b22": "亦遣五百童子迎。欲適二國意故，以神力制",
    "T25n1507_002:0037b23": "船令住中流。時度弟子：一名摩禪提、二名摩",
    "T25n1507_002:0037b24": "呻提。告摩禪提：「汝至羯賓興顯佛法。彼土未",
    "T25n1507_002:0037b25": "有佛法，好令流布。」告摩呻提曰：「汝至師子",
    "T25n1507_002:0037b26": "渚國興隆佛法。」囑累訖作十八變，出火燒",
    "T25n1507_002:0037b27": "身，中分舍利，令二家各得供養。此由念佛之",
    "T25n1507_002:0037b28": "力，故得自在也。",
    "T25n1507_002:0037b29": "分別功德論卷第二"
}