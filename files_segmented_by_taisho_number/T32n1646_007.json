{
    "T32n1646_007:0289a16": "成實論卷第七",
    "T32n1646_007:0289a18": "訶梨跋摩造",
    "T32n1646_007:0289a19": "姚秦三藏鳩摩羅什譯",
    "T32n1646_007:0289a20": "94 不相應行品不相應行品第九十四",
    "T32n1646_007:0289a21": "心不相應行，謂得、不得、無想定、滅盡定、無想",
    "T32n1646_007:0289a22": "處、命根、生、滅、住、異、老、死、名眾、句眾、字眾、凡夫法",
    "T32n1646_007:0289a23": "等。得者，諸法成就，為眾生故有得。眾生成",
    "T32n1646_007:0289a24": "就現在世五陰名為得。又過去世中善不善",
    "T32n1646_007:0289a25": "業未受果報眾生成就是法，如經中說：是",
    "T32n1646_007:0289a26": "人成就善法亦成就不善法。問曰：有人言，",
    "T32n1646_007:0289a27": "過去善不善身口業成就，如出家人成就過",
    "T32n1646_007:0289a28": "去戒律儀。是事云何？答曰：是皆成就。所以者",
    "T32n1646_007:0289a29": "何？經中說：若人為罪福，即是已所有二事",
    "T32n1646_007:0289b01": "常追其身，猶影隨形。又經中說：殃福不朽，",
    "T32n1646_007:0289b02": "謂能得果。若不成就罪福業者不應得",
    "T32n1646_007:0289b03": "果，則失諸業。問曰：過去律儀不應成就。",
    "T32n1646_007:0289b04": "所以者何？汝言過去法滅、未來未有、現在",
    "T32n1646_007:0289b05": "不能常有善心。云何成就戒律儀耶？答曰：",
    "T32n1646_007:0289b06": "是人現在律儀成就，非過去也，如以現染",
    "T32n1646_007:0289b07": "故染。如是以現在戒故名為持戒，不以過",
    "T32n1646_007:0289b08": "去。但以先受不捨，故名成就過去。問曰：有",
    "T32n1646_007:0289b09": "論師言，眾生成就未來世中善不善心。是事",
    "T32n1646_007:0289b10": "云何？答曰：不成就。所以者何？未作業已得",
    "T32n1646_007:0289b11": "故，是故未來不成就。是名為得。無別有心",
    "T32n1646_007:0289b12": "不相應法名為得，與此相違名為不得，亦",
    "T32n1646_007:0289b13": "無別有不得法也。無想定者，無此定法。所",
    "T32n1646_007:0289b14": "以者何？凡夫不能滅心心數法，後當說。",
    "T32n1646_007:0289b15": "是心心數法微細難覺，故名無想。無想處亦",
    "T32n1646_007:0289b16": "如是。滅盡定者，心滅無行故名滅盡，無有",
    "T32n1646_007:0289b17": "別法猶如泥洹。命根者，以業因緣故，五陰",
    "T32n1646_007:0289b18": "相續名命。是命以業為根，故說命根。生者，",
    "T32n1646_007:0289b19": "五陰在現在世名生，捨現在世名滅，相續",
    "T32n1646_007:0289b20": "故住，是住變故名為住異，非別有法名",
    "T32n1646_007:0289b21": "生住滅。又佛法深義，謂眾緣和合有諸法",
    "T32n1646_007:0289b22": "生，是故無法能生異法。又說眼色等是眼",
    "T32n1646_007:0289b23": "識因緣，是中不說有生，是故無生無咎。又",
    "T32n1646_007:0289b24": "說生法等一時生，若法一時生即滅，是中",
    "T32n1646_007:0289b25": "生等何所為耶？應思是事。又十二因緣中，",
    "T32n1646_007:0289b26": "佛自說生義，諸眾生處處生，受諸陰名為",
    "T32n1646_007:0289b27": "生。是故現在世中初得諸陰名生。亦說",
    "T32n1646_007:0289b28": "五陰退沒名死，亦說諸陰衰壞名老，無別",
    "T32n1646_007:0289b29": "有老死法。名眾者，從字生名，如言某人隨",
    "T32n1646_007:0289c01": "字成義名句、諸字名字。有人言，名句字眾",
    "T32n1646_007:0289c02": "是心不相應行。此事不然，是法名聲性，法入",
    "T32n1646_007:0289c03": "所攝。問曰：凡夫法是心不相應行，是事云何？",
    "T32n1646_007:0289c04": "答曰：凡夫法不異凡夫，若別有凡夫法，亦",
    "T32n1646_007:0289c05": "應受別有瓶法等。又數量、一異、合離、好醜等",
    "T32n1646_007:0289c06": "法，皆應別有。外瓶書中說瓶異瓶法異、因",
    "T32n1646_007:0289c07": "瓶法知是瓶色異色法異。是事不然。所以",
    "T32n1646_007:0289c08": "者何？法名自體。若汝謂凡夫法異，則色自",
    "T32n1646_007:0289c09": "無體，應待色法故有。是事不然，是故汝不",
    "T32n1646_007:0289c10": "深思，故說別有凡夫法。有諸論師習外典",
    "T32n1646_007:0289c11": "故造阿毘曇，說別有凡夫法等。亦有餘論",
    "T32n1646_007:0289c12": "師說別有如、法性、真際、因緣等諸無為法，故",
    "T32n1646_007:0289c13": "應深思此理，勿隨文字。苦諦聚竟。",
    "T32n1646_007:0289c14": "集諦聚業論95 業相品集諦聚業論中業相品第九十五",
    "T32n1646_007:0289c15": "論者言：已說苦諦竟，集諦今當說。集諦者，",
    "T32n1646_007:0289c16": "諸業及煩惱，是業有三種，身業、口業、意業。身",
    "T32n1646_007:0289c17": "業者，身所作名身業。是業三種，奪命等不善，",
    "T32n1646_007:0289c18": "起迎禮拜等善，斷草等無記。問曰：若身所作",
    "T32n1646_007:0289c19": "名身業者，瓶等物亦應是身業，身所作故。",
    "T32n1646_007:0289c20": "答曰：瓶等是身業果，非是身業，因果異故。",
    "T32n1646_007:0289c21": "問曰：不應有身業。所以者何？身所動作名",
    "T32n1646_007:0289c22": "為身業，有為法念念滅故不應有動。答曰：",
    "T32n1646_007:0289c23": "是事念念滅品中已答，所謂法於餘處生時",
    "T32n1646_007:0289c24": "損益他，是名身業。問曰：若爾者，身即身業，",
    "T32n1646_007:0289c25": "以餘處生故，非身所作名為身業。答曰：身",
    "T32n1646_007:0289c26": "是作業之具，身於餘處生時集罪福名為",
    "T32n1646_007:0289c27": "業，是故身非業也。問曰：集罪福是無作，",
    "T32n1646_007:0289c28": "身作云何？答曰：身餘處生時有所造作，名",
    "T32n1646_007:0289c29": "為身作。問曰：是身作或善或不善，而身不",
    "T32n1646_007:0290a01": "然，是故非身所作。答曰：隨心力故，身餘",
    "T32n1646_007:0290a02": "處生時能集業，是故集名善不善，非直是",
    "T32n1646_007:0290a03": "身。口業亦爾，非直音聲語言，以心力隨音",
    "T32n1646_007:0290a04": "聲語言所集善惡，是名口業。意業亦如是，",
    "T32n1646_007:0290a05": "若決定心我殺是眾生，爾時集罪福亦",
    "T32n1646_007:0290a06": "如是。問曰：如從身口別有業，意與意業",
    "T32n1646_007:0290a07": "為即為異？答曰：二種，或意即意業、或從意",
    "T32n1646_007:0290a08": "生業。若決定意殺眾生，是不善意，亦是意",
    "T32n1646_007:0290a09": "業，是業能集罪勝身口業。若未決定心，是",
    "T32n1646_007:0290a10": "意則與業異。問曰：已知作相從作生，異",
    "T32n1646_007:0290a11": "集業何者為相？答曰：是即名無作。問曰：但",
    "T32n1646_007:0290a12": "身口有無作，意無無作。答曰：不然。所以者",
    "T32n1646_007:0290a13": "何？是中無有因緣，但身口業有無作，而意",
    "T32n1646_007:0290a14": "無無作。又經中說二種業，若思、若思已。思",
    "T32n1646_007:0290a15": "即是意業，思已三種，從思集業及身口業。",
    "T32n1646_007:0290a16": "是意業最重，後當說。從重業所集名無作，",
    "T32n1646_007:0290a17": "常相續生，故知意業亦有無作。",
    "T32n1646_007:0290a18": "96 無作品無作品第九十六",
    "T32n1646_007:0290a19": "問曰：何法名無作？答曰：因心生罪福、睡眠、",
    "T32n1646_007:0290a20": "悶等，是時常生，是名無作。如經中說：若種",
    "T32n1646_007:0290a21": "樹園林造井橋梁等，是人所為福，晝夜常增",
    "T32n1646_007:0290a22": "長。問曰：有人言，作業現可見，若布施禮拜",
    "T32n1646_007:0290a23": "殺害等是應有，無作業不可見故無，應明",
    "T32n1646_007:0290a24": "此義。答曰：若無無作，則無離殺等法。問曰：",
    "T32n1646_007:0290a25": "離名不作，不作則無法。如人不語時，無不",
    "T32n1646_007:0290a26": "語法生；如不見色時，亦無不見法。答曰：",
    "T32n1646_007:0290a27": "因離殺等得生天上，若無法，云何為因？",
    "T32n1646_007:0290a28": "問曰：不以離故生天，以善心故。答曰：不",
    "T32n1646_007:0290a29": "然。經中說：精進人隨壽得福多，故久受",
    "T32n1646_007:0290b01": "天樂。若但善心，云何能有多福？是人不能",
    "T32n1646_007:0290b02": "常有善心故。又說：種樹等福德，晝夜常增",
    "T32n1646_007:0290b03": "長。又說：持戒堅固。若無無作，云何當說福",
    "T32n1646_007:0290b04": "常增長及堅持戒？又非作即是殺生，作次第",
    "T32n1646_007:0290b05": "殺生法生，然後得殺罪。如教人殺，隨殺時，",
    "T32n1646_007:0290b06": "教者得殺罪，故知有無作。又意無戒律儀。",
    "T32n1646_007:0290b07": "所以者何？若人在不善無記心、若無心，亦",
    "T32n1646_007:0290b08": "名持戒。故知爾時有無作，不善律儀亦如",
    "T32n1646_007:0290b09": "是。問曰：已知有無作法非心，今為是色、",
    "T32n1646_007:0290b10": "為是心不相應行？答曰：是行陰所攝。所以者",
    "T32n1646_007:0290b11": "何？作起相名行，無作是作起相故。色是惱壞",
    "T32n1646_007:0290b12": "相，非作起相。問曰：經中說六思眾名行陰，",
    "T32n1646_007:0290b13": "不說心不相應行。答曰：是事先以明，謂有",
    "T32n1646_007:0290b14": "心不相應罪福。問曰：若無作是色相有何咎？",
    "T32n1646_007:0290b15": "答曰：色聲香味觸五法非罪福性故，不以",
    "T32n1646_007:0290b16": "色性為無作。又佛說：色是惱壞相。是無作",
    "T32n1646_007:0290b17": "中惱壞相不可得，故非色性。問曰：無作是",
    "T32n1646_007:0290b18": "身口業性，身口業即是色。答曰：是無作但名",
    "T32n1646_007:0290b19": "為身口業，實非身口所作，以因身口意業",
    "T32n1646_007:0290b20": "生故，說身口意業性。又或但從意生無作，",
    "T32n1646_007:0290b21": "是無作云何名色性？又無色中亦有無作，",
    "T32n1646_007:0290b22": "無色中云何當有色耶？問曰：何等作能生",
    "T32n1646_007:0290b23": "無作？答曰：從善不善作業能生無作，非無",
    "T32n1646_007:0290b24": "記，以力劣故。問曰：幾時從作生無作？答",
    "T32n1646_007:0290b25": "曰：從第二心生。隨善惡心強則能久住，若",
    "T32n1646_007:0290b26": "心弱則不久住，如受一日戒則住一日，",
    "T32n1646_007:0290b27": "如受盡形則盡形住。",
    "T32n1646_007:0290b28": "97 故不故品故不故品第九十七",
    "T32n1646_007:0290b29": "問曰：經中說故作業、不故作業。云何名故不",
    "T32n1646_007:0290c01": "故耶？答曰：先知而作名為故作，與此相違",
    "T32n1646_007:0290c02": "名不故作。問曰：若不故作不名為業。答曰：",
    "T32n1646_007:0290c03": "有是業，但心故作業則有報。又決定心作",
    "T32n1646_007:0290c04": "業名故，不決定心作名不故，如卒語名",
    "T32n1646_007:0290c05": "不故，不卒語是名故。如經中說：汝有過",
    "T32n1646_007:0290c06": "失，我當數。若卒語我則不數，乃至三問。若",
    "T32n1646_007:0290c07": "先無作心而作，如人行時踐蹈殺虫，是名",
    "T32n1646_007:0290c08": "不故。是不故業，以不集故不能生報。業有",
    "T32n1646_007:0290c09": "四種，有作不集、有集不作、有亦作亦集、",
    "T32n1646_007:0290c10": "有不作不集。作不集者，如作殺等業，後",
    "T32n1646_007:0290c11": "則心悔；作施等業，後亦心悔。又起作業，心",
    "T32n1646_007:0290c12": "不復憶，是名作非集。集不作者，若他作",
    "T32n1646_007:0290c13": "殺等則心生喜，他作施等心亦生喜。亦作",
    "T32n1646_007:0290c14": "亦集者，若作殺等罪、施等福亦心生喜。不",
    "T32n1646_007:0290c15": "作不集者，亦不作亦不生喜。於是中，亦作",
    "T32n1646_007:0290c16": "亦集是必受報，如經中說：若業亦作亦集，",
    "T32n1646_007:0290c17": "是業必受果報。是故作集業，若現受報、若",
    "T32n1646_007:0290c18": "生受報、若後受報。問曰：若故作集業必受",
    "T32n1646_007:0290c19": "報者，則無解脫。答曰：業雖故作，得真智",
    "T32n1646_007:0290c20": "故不復更集，譬如焦種不能復生。問曰：佛",
    "T32n1646_007:0290c21": "《鹽兩經》中說：有人造地獄報業，現世輕受。",
    "T32n1646_007:0290c22": "答曰：若重惡業能現輕受，何故不能令都",
    "T32n1646_007:0290c23": "盡耶？若人不能具修真智，則惡業得便，故",
    "T32n1646_007:0290c24": "現在世少受果報。問曰：阿羅漢雖具修真",
    "T32n1646_007:0290c25": "智，亦受惡報。答曰：深修善法則障不善，是",
    "T32n1646_007:0290c26": "故若人於百千世集戒等善業，則不善業",
    "T32n1646_007:0290c27": "不能得起，猶如諸佛一切智人；餘人不能",
    "T32n1646_007:0290c28": "如是，故為不善業所得便，故阿羅漢雖",
    "T32n1646_007:0290c29": "具修真智，以宿業故亦受惡報。問曰：經",
    "T32n1646_007:0291a01": "中亦說佛受謗等不善業報。答曰：佛一切智",
    "T32n1646_007:0291a02": "人無惡業報，以斷一切不善法根本故，但",
    "T32n1646_007:0291a03": "以無量神通方便現為佛事不可思議，如",
    "T32n1646_007:0291a04": "《增一阿含》中說有五事不可思議。業有二",
    "T32n1646_007:0291a05": "種，定報、不定報。定報業者，若多若少必當受",
    "T32n1646_007:0291a06": "報；不定業者可令都盡。問曰：云何名定報",
    "T32n1646_007:0291a07": "業？何等是不定報業？答曰：經中說五逆罪是",
    "T32n1646_007:0291a08": "定報業。問曰：但五逆罪是定報業？更有餘",
    "T32n1646_007:0291a09": "耶？答曰：餘業中亦有定報分，但不可得示。",
    "T32n1646_007:0291a10": "或以事重故有定報，如於佛及佛弟子",
    "T32n1646_007:0291a11": "若供養、若輕毀。或以心重故有定報，如人",
    "T32n1646_007:0291a12": "以深厚纏殺害虫蟻，重於殺人，如是等",
    "T32n1646_007:0291a13": "餘業亦有定報。問曰：若五逆罪可令薄者，",
    "T32n1646_007:0291a14": "何故不能使都盡耶？答曰：此罪法爾，不",
    "T32n1646_007:0291a15": "可都盡。如須陀洹雖至懈怠，不到八生。",
    "T32n1646_007:0291a16": "又五逆罪以堅重故不可都盡，如王法中",
    "T32n1646_007:0291a17": "有重罪者，可得令輕，不可全捨。",
    "T32n1646_007:0291a18": "98 輕重罪品輕重罪品第九十八",
    "T32n1646_007:0291a19": "問曰：經中說有輕重罪業。何謂輕重？答曰：",
    "T32n1646_007:0291a20": "若業能得阿鼻地獄報，是名重罪。問曰：何",
    "T32n1646_007:0291a21": "等業能得此報？答曰：若業破僧必受此報。",
    "T32n1646_007:0291a22": "所以者何？別離三寶，令僧寶離佛寶亦",
    "T32n1646_007:0291a23": "礙法寶。又生上邪見，故能起是業。亦深",
    "T32n1646_007:0291a24": "嫉恚佛故起此業。亦久集惡性、深貪利養",
    "T32n1646_007:0291a25": "故，故起此業。又此人說非法是法時，障多",
    "T32n1646_007:0291a26": "眾生行諸善法，故名重罪。問曰：但破僧罪",
    "T32n1646_007:0291a27": "得阿鼻地獄報？更有餘耶？答曰：餘業亦有。",
    "T32n1646_007:0291a28": "若言無罪無福、供養父母及諸善人無有",
    "T32n1646_007:0291a29": "果報，是等邪見亦得此報。又使他人墮此",
    "T32n1646_007:0291b01": "邪見，令多眾生造諸惡故，亦受此報。又能",
    "T32n1646_007:0291b02": "作如是邪見經書，如富蘭那等諸邪見師，",
    "T32n1646_007:0291b03": "害正見故，開多眾生為惡因緣。又謗賢聖",
    "T32n1646_007:0291b04": "罪亦得此報，如說八萬四千歲一脅受苦。",
    "T32n1646_007:0291b05": "又如法句中說，聖人以法壽，以此法教化，",
    "T32n1646_007:0291b06": "鈍根依惡見，違逆如是語；如刺竹結實，",
    "T32n1646_007:0291b07": "則自害其形，是人墮地獄，首下足在上。以",
    "T32n1646_007:0291b08": "惡心惡口，誹謗賢聖者，是人墮十萬尼羅",
    "T32n1646_007:0291b09": "浮地獄，三十六及五阿浮陀地獄。又殺生",
    "T32n1646_007:0291b10": "等若事重心重，是罪亦墮阿鼻地獄。與重相",
    "T32n1646_007:0291b11": "違，是名為輕。於炙大炙等諸淺地獄、畜生、",
    "T32n1646_007:0291b12": "餓鬼及人天中受不善報，是名輕罪。",
    "T32n1646_007:0291b13": "99 大小利業品大小利業品第九十九",
    "T32n1646_007:0291b14": "問曰：經中說有大小利業。何者為大利業？",
    "T32n1646_007:0291b15": "答曰：隨以何業能致阿耨多羅三藐三菩",
    "T32n1646_007:0291b16": "提，是名最大利報業，次業能得辟支佛道，",
    "T32n1646_007:0291b17": "次業得聲聞道。次業得有頂報壽八萬大",
    "T32n1646_007:0291b18": "劫，是生死中最大業報。次業得無所有處",
    "T32n1646_007:0291b19": "壽六萬劫，如是次第乃至梵世壽命半劫，次",
    "T32n1646_007:0291b20": "欲界他化自在天受天數萬六千歲，乃至四",
    "T32n1646_007:0291b21": "天王受天數五百歲，如是人中四天下各隨",
    "T32n1646_007:0291b22": "業受報，如是畜生、餓鬼、地獄，亦有小利業。",
    "T32n1646_007:0291b23": "問曰：何等業能得阿耨多羅三藐三菩提等？",
    "T32n1646_007:0291b24": "答曰：檀等六波羅蜜具足，能得阿耨多羅三",
    "T32n1646_007:0291b25": "藐三菩提。從此善業次第轉薄，得辟支佛菩",
    "T32n1646_007:0291b26": "提，轉薄得聲聞菩提。若行增上四無量心，",
    "T32n1646_007:0291b27": "得生有頂。行四無量次第轉薄，次生下地。",
    "T32n1646_007:0291b28": "行四無量心小轉薄，及隨定戒因緣故生",
    "T32n1646_007:0291b29": "色界。以布施持戒修善因緣，故生欲界。是",
    "T32n1646_007:0291c01": "施等業，隨福田厚薄故有差別。若於諸佛",
    "T32n1646_007:0291c02": "福田中行是則最勝，次於辟支佛等福田",
    "T32n1646_007:0291c03": "中行，次第轉少。問曰：為智福田勝、斷福田",
    "T32n1646_007:0291c04": "勝？答曰：若智能達法相，謂必竟空，此則為",
    "T32n1646_007:0291c05": "勝。所以者何？如佛以智故，於弟子中勝，不",
    "T32n1646_007:0291c06": "以斷故。如雜藏中說，若掃僧房地如一閻",
    "T32n1646_007:0291c07": "浮提，不如掃佛塔猶如一掌處。有一切",
    "T32n1646_007:0291c08": "智慧皆為斷故，若諸菩薩久處生死皆為",
    "T32n1646_007:0291c09": "善斷。善斷者，謂自斷結亦斷眾生。是諸結",
    "T32n1646_007:0291c10": "皆以智漸斷，故知智慧福田於斷為勝。",
    "T32n1646_007:0291c11": "問曰：若利根須陀洹、鈍根斯陀含，是二福田",
    "T32n1646_007:0291c12": "何者為勝？答曰：利根者勝，非鈍根也。問曰：",
    "T32n1646_007:0291c13": "此語不然，如經中說：供養百須陀洹，不如",
    "T32n1646_007:0291c14": "供養一斯陀含。又說：稊稗害禾，貪欲穢心。",
    "T32n1646_007:0291c15": "是故施無欲人應得福多。斯陀含能薄三",
    "T32n1646_007:0291c16": "毒，須陀洹未，何故言勝？答曰：是經名不了",
    "T32n1646_007:0291c17": "義。何以知之？即此經中說：施畜生得百倍",
    "T32n1646_007:0291c18": "利。而實施鵽鳥等所得果報，勝施外道五",
    "T32n1646_007:0291c19": "神通人，是故此經應辯其義。此經從多故",
    "T32n1646_007:0291c20": "說，除利智慧人。須陀洹以智力故，雖受",
    "T32n1646_007:0291c21": "諸欲亦名福田，非斷欲凡夫乃至能得有",
    "T32n1646_007:0291c22": "頂定者。有多聞智在達分中尚勝，非有",
    "T32n1646_007:0291c23": "頂定不通達分。又彌勒菩薩雖未得佛，為",
    "T32n1646_007:0291c24": "阿羅漢之所禮敬。又但能空發菩提心者，",
    "T32n1646_007:0291c25": "以為羅漢所敬。如一沙彌擔持衣鉢逐",
    "T32n1646_007:0291c26": "阿羅漢行，是沙彌發無上心，阿羅漢即取",
    "T32n1646_007:0291c27": "衣鉢自擔隨其後行，如喻中廣說。故知智",
    "T32n1646_007:0291c28": "慧福田為勝。",
    "T32n1646_007:0291c29": "100 三業品三業品第一百",
    "T32n1646_007:0292a01": "問曰：經中說三業，善、不善、無記業。何等是善",
    "T32n1646_007:0292a02": "業？答曰：隨以何業能與他好事，是業名善。",
    "T32n1646_007:0292a03": "是善業從布施、持戒、慈等法生，非洗浴等。",
    "T32n1646_007:0292a04": "問曰：何名為好？答曰：令他得樂是名為好，",
    "T32n1646_007:0292a05": "亦名為善，亦名為福。問曰：若令他得樂名",
    "T32n1646_007:0292a06": "為福者，令他得苦應當有罪。如良醫針",
    "T32n1646_007:0292a07": "灸令他生苦，是應得罪。答曰：良醫針灸為",
    "T32n1646_007:0292a08": "與樂故，不得罪也。問曰：若為與樂便得",
    "T32n1646_007:0292a09": "福者，如婬他妻令其生樂，亦應得福。答",
    "T32n1646_007:0292a10": "曰：婬欲名決定不善。若人令他行不善法，",
    "T32n1646_007:0292a11": "是則為苦，非為樂也。樂名今樂、後樂，非現",
    "T32n1646_007:0292a12": "在少樂，以此因緣後得大苦。問曰：有人飲",
    "T32n1646_007:0292a13": "食因緣生他人樂，或飲食不消令人至死，",
    "T32n1646_007:0292a14": "是施食人應得罪得福。答曰：是人好心施",
    "T32n1646_007:0292a15": "食、無惡心，故但得福德，不得罪也。問曰：",
    "T32n1646_007:0292a16": "婬他妻者亦復如是，但為樂故亦應得",
    "T32n1646_007:0292a17": "罪得福。答曰：此事先答，謂婬欲是決定不",
    "T32n1646_007:0292a18": "善，生大苦故。又布施飲食中有福德分。",
    "T32n1646_007:0292a19": "所以者何？得飲食者不必盡死。眾生皆貪",
    "T32n1646_007:0292a20": "染心故而受婬欲，全非福因，云何得福？問",
    "T32n1646_007:0292a21": "曰：有人以殺生故利益多人，如人破賊則",
    "T32n1646_007:0292a22": "國無患，若殺毒獸則利人民，是等可以殺",
    "T32n1646_007:0292a23": "生而得福乎？或有人，劫盜因緣供養父母，",
    "T32n1646_007:0292a24": "婬欲因緣生好兒息，妄語因緣或與壽命，",
    "T32n1646_007:0292a25": "以惡口等令他得利，是皆十惡所攝，云何",
    "T32n1646_007:0292a26": "以此而得福乎？答曰：是人得福得罪，為利",
    "T32n1646_007:0292a27": "他故得福，以損他故得罪。問曰：是醫亦初",
    "T32n1646_007:0292a28": "與他苦，後令得樂，何故不得罪得福而",
    "T32n1646_007:0292a29": "但得福耶？答曰：是醫以善心針炙，無有惡",
    "T32n1646_007:0292b01": "意。若業為善惡故起，則罪福並得。問曰：殺",
    "T32n1646_007:0292b02": "等皆是得福。所以者何？以殺因緣得所欲",
    "T32n1646_007:0292b03": "事，如為王殺賊得富貴，以福因緣得隨",
    "T32n1646_007:0292b04": "所欲，云何殺生不名為福？又人能殺則得",
    "T32n1646_007:0292b05": "名聞，名聞是人之所樂，人之所樂是福德",
    "T32n1646_007:0292b06": "果。又以殺故得喜樂，喜樂亦是福德果報。",
    "T32n1646_007:0292b07": "又經書說若逆陣死得生天上，如偈說：若",
    "T32n1646_007:0292b08": "人戰陣死，天女諍為夫。又說雖善富貴人，",
    "T32n1646_007:0292b09": "為賊而逕前，能殺則無罪，不殺則得罪。又",
    "T32n1646_007:0292b10": "世法經說有四品人，婆羅門、剎利、毘舍、首陀",
    "T32n1646_007:0292b11": "羅。是四品人各自有法，婆羅門有六法、剎",
    "T32n1646_007:0292b12": "利四法、毘舍三法、首陀羅一法。六法者，一自",
    "T32n1646_007:0292b13": "作天祠、二作天祠師、三自讀違馱、四亦",
    "T32n1646_007:0292b14": "教他人、五布施、六受施。四法者，一自作",
    "T32n1646_007:0292b15": "天祠不作師、二從他受違馱不教他、",
    "T32n1646_007:0292b16": "三布施不受施、四守護人民。三法者，作天",
    "T32n1646_007:0292b17": "祠不作師、自讀違馱不教他、自布施",
    "T32n1646_007:0292b18": "不受施。一法者，謂供給上三品人。若剎利",
    "T32n1646_007:0292b19": "為守護人民故奪他命，有福無罪。又違",
    "T32n1646_007:0292b20": "馱經說，殺生得福，所謂以違馱語呪殺",
    "T32n1646_007:0292b21": "羊，羊死生天。違馱經是世間所信。又說",
    "T32n1646_007:0292b22": "若實應死者，殺之則無罪，如五通仙能呪",
    "T32n1646_007:0292b23": "殺人，不可言神仙有罪。罪人云何能成此",
    "T32n1646_007:0292b24": "事？故知殺生得福。又或有心力能奪命得",
    "T32n1646_007:0292b25": "福、施命得罪，若人以善心殺生欲令得",
    "T32n1646_007:0292b26": "樂，云何有罪？如屠兒等畜養牛羊，雖施而",
    "T32n1646_007:0292b27": "罪，如盜等事中亦有福德。答曰：汝言殺",
    "T32n1646_007:0292b28": "生得所欲故名福德者，是事不然。所以者",
    "T32n1646_007:0292b29": "何？由福德故得隨所欲，是所欲事緣殺生",
    "T32n1646_007:0292c01": "得。所以然者，以先世造不淨福故。如經",
    "T32n1646_007:0292c02": "中說：劫奪殺害得財用施，令他悲泣及不",
    "T32n1646_007:0292c03": "淨施，如是等施名曰不淨，要由惡緣而得",
    "T32n1646_007:0292c04": "受報。又此人先世有福，亦有殺生業緣，是",
    "T32n1646_007:0292c05": "故今身因殺受報。亦有眾生應償財命，故",
    "T32n1646_007:0292c06": "由殺害得隨所欲。又非一切眾生皆以殺",
    "T32n1646_007:0292c07": "生而得富貴，如世間言：是人薄福，多作無",
    "T32n1646_007:0292c08": "獲。名聞喜樂亦如是，皆以福德因緣故得",
    "T32n1646_007:0292c09": "名聞身力及樂。但是福不淨，故由殺而得。問",
    "T32n1646_007:0292c10": "曰：師子虎狼等所得身力皆從罪生，夜叉",
    "T32n1646_007:0292c11": "羅剎等得身力樂亦從罪生。答曰：是事先",
    "T32n1646_007:0292c12": "答，亦由不淨福，故以罪緣得。汝言經書中",
    "T32n1646_007:0292c13": "說，若逆陣死得生天上。是事不然。所以者",
    "T32n1646_007:0292c14": "何？是經以此邪語誘導愚人令其有勇。何",
    "T32n1646_007:0292c15": "以知之？要由福生福、由罪生罪。是中都無",
    "T32n1646_007:0292c16": "福因，何由得福？汝言四品眾生各自有法，",
    "T32n1646_007:0292c17": "剎利為護人故殺無罪者，此如家法如屠",
    "T32n1646_007:0292c18": "兒等世世家法常應殺生亦不免罪。剎利",
    "T32n1646_007:0292c19": "亦爾，雖是王法亦故得罪。若剎利以王",
    "T32n1646_007:0292c20": "法故殺生無罪，則屠獵等亦應無罪。但",
    "T32n1646_007:0292c21": "剎利以憐愍心為民除患，由此得福；若奪",
    "T32n1646_007:0292c22": "他命，此則有罪。如人劫奪他財以養父",
    "T32n1646_007:0292c23": "母，是人則罪福並得。問曰：是人劫盜以養",
    "T32n1646_007:0292c24": "父母，不應得罪。如世法經說，若乏食七日，",
    "T32n1646_007:0292c25": "從首陀羅奪取無罪。若命欲斷，得從婆羅",
    "T32n1646_007:0292c26": "門取。是人雖以惡業活命，不名為破戒",
    "T32n1646_007:0292c27": "人，以急難故。猶如虛空塵垢不污，是人亦",
    "T32n1646_007:0292c28": "爾，罪所不染。答曰：即梵志法中說，若劫奪",
    "T32n1646_007:0292c29": "時財主來護，梵志爾時應當籌量，若使財",
    "T32n1646_007:0293a01": "主功德不如則應殺之。所以者何？我是勝",
    "T32n1646_007:0293a02": "人，能以種種悔法除滅此罪。若功德與等，自",
    "T32n1646_007:0293a03": "殺殺他其罪亦等，以此罪重難除滅故。若",
    "T32n1646_007:0293a04": "財主德勝，應自捨身，以此中罪不可除故。",
    "T32n1646_007:0293a05": "如是分別劫奪，殺中亦應如是。有言以惡",
    "T32n1646_007:0293a06": "業活命，是中有惡業故，云何名福？汝言若",
    "T32n1646_007:0293a07": "人逕前殺則無罪，不殺得罪。是言已壞。所以",
    "T32n1646_007:0293a08": "者何？若前人德勝，自應捨身。若無罪者，",
    "T32n1646_007:0293a09": "何故爾耶？汝言違馱經說殺生得福，是",
    "T32n1646_007:0293a10": "語先答，謂殺無福。汝言人實應死殺無罪",
    "T32n1646_007:0293a11": "者，則殺怨賊亦應無罪。有一切眾生皆",
    "T32n1646_007:0293a12": "是罪人，以起作業受陰身故。然則殺生無",
    "T32n1646_007:0293a13": "罪者，是事不可。問曰：若眾生先世自造殺",
    "T32n1646_007:0293a14": "緣，今殺，何故得罪？劫盜等業亦皆如是。答",
    "T32n1646_007:0293a15": "曰：若爾，則無罪福。所以者何？是人前世造",
    "T32n1646_007:0293a16": "殺緣故殺之無罪，故離此殺生亦無福",
    "T32n1646_007:0293a17": "德。如是若施他人亦應無福，以受者先世",
    "T32n1646_007:0293a18": "自行施業，今自得報。而實不可無罪福故，",
    "T32n1646_007:0293a19": "當知眾生雖自造殺業，殺者亦皆得罪，以",
    "T32n1646_007:0293a20": "起貪恚癡諸煩惱故。此諸煩惱名邪顛倒，",
    "T32n1646_007:0293a21": "邪倒心生尚應得罪，況當故起身口業乎，",
    "T32n1646_007:0293a22": "故令生死無窮。若不爾者，則諸神仙起貪",
    "T32n1646_007:0293a23": "恚等諸煩惱時，不應便失神通。若此非罪，",
    "T32n1646_007:0293a24": "復與何法相違故名福德？當知眾生雖復",
    "T32n1646_007:0293a25": "先世自造殺緣，殺者亦應有罪。汝雖言罪",
    "T32n1646_007:0293a26": "人無所能成，是事不然，栴陀羅等亦能以",
    "T32n1646_007:0293a27": "呪術殺人，仙人亦爾，以惡心故，隨語能",
    "T32n1646_007:0293a28": "成。又此人福力故能成，以奪命故得罪。汝",
    "T32n1646_007:0293a29": "言或有心力從奪命生福、施命得罪。是",
    "T32n1646_007:0293b01": "事不然。所以者何？要由心力及福因緣故，",
    "T32n1646_007:0293b02": "能得福非但由心。若以善心婬於師妻、",
    "T32n1646_007:0293b03": "殺婆羅門，可得福耶？安息等邊地人以福",
    "T32n1646_007:0293b04": "德心婬母姊等復有福耶？故知從福因緣",
    "T32n1646_007:0293b05": "有福德生，非但心也，劫盜等亦如是。故知",
    "T32n1646_007:0293b06": "殺等皆是不善。有此殺等非為利他，故名",
    "T32n1646_007:0293b07": "不善。雖於現世少時得樂，後受大苦，以損",
    "T32n1646_007:0293b08": "他故名不善相。又現見多有眾生行殺等",
    "T32n1646_007:0293b09": "法，亦多在三塗及人道中受諸苦惱，當知",
    "T32n1646_007:0293b10": "苦惱是殺等果，果似因故。又三惡道中罪苦",
    "T32n1646_007:0293b11": "尤劇，故知以殺等因緣生於此中。問曰：天",
    "T32n1646_007:0293b12": "人中亦如是，諸天亦常與阿修羅戰共相殺",
    "T32n1646_007:0293b13": "害，人中亦以坑埳綱毒殺害眾生。答曰：",
    "T32n1646_007:0293b14": "人天中有離殺等法，三惡道無，當知此中",
    "T32n1646_007:0293b15": "罪苦尤甚。又人殺等因緣，則失壽等利樂。",
    "T32n1646_007:0293b16": "上古時人有無量壽命，光從身出明如日",
    "T32n1646_007:0293b17": "月，飛行自在，地皆自然生隨意物自然粳",
    "T32n1646_007:0293b18": "米，皆以殺等罪故失如是事，後轉更失，至",
    "T32n1646_007:0293b19": "十歲人時，酥油石蜜稻粟麥等一切皆無，故",
    "T32n1646_007:0293b20": "知殺等是不善業。又若離殺等，還得利樂，",
    "T32n1646_007:0293b21": "壽命增長，如壽年八萬，諸欲隨意。故知殺",
    "T32n1646_007:0293b22": "名不善。又今欝單曰土有自然粳米，衣從",
    "T32n1646_007:0293b23": "樹生，皆由離殺等故。取要言之，眾生所",
    "T32n1646_007:0293b24": "有一切樂具，皆從離殺等生，故知殺等是",
    "T32n1646_007:0293b25": "不善業也。又殺等法善人所捨，若諸佛、菩薩、",
    "T32n1646_007:0293b26": "緣覺、聲聞及餘功德人，皆亦捨離，故知不善。",
    "T32n1646_007:0293b27": "問曰：是殺生等善人亦聽，違馱經中為",
    "T32n1646_007:0293b28": "天祠故聽令殺羊。答曰：此非善人，善人者",
    "T32n1646_007:0293b29": "常求利他，修慈悲心怨親同等。如是人者，",
    "T32n1646_007:0293c01": "豈當聽殺生也？是人貪恚濁心故造此經，",
    "T32n1646_007:0293c02": "求生天上呪他眾生，以福力故能成是",
    "T32n1646_007:0293c03": "事。又此殺等得解脫者之所不為，故知不",
    "T32n1646_007:0293c04": "善。問曰：得解脫者亦不作餘事，謂過中食",
    "T32n1646_007:0293c05": "等，是事亦可是不善耶？答曰：是罪因緣，故善",
    "T32n1646_007:0293c06": "人亦捨；若法無過，不應捨離。過中食等能",
    "T32n1646_007:0293c07": "害梵行，是故亦捨。有法以體性不善故捨，",
    "T32n1646_007:0293c08": "如殺盜等。有法為不善因緣故亦捨，如",
    "T32n1646_007:0293c09": "飲酒、過中食等。故知殺生體性不善。又殺生",
    "T32n1646_007:0293c10": "者多人憎惡，如師子虎狼及諸怨賊旃陀羅",
    "T32n1646_007:0293c11": "等。若以此法因緣人所憎惡，豈非不善？",
    "T32n1646_007:0293c12": "又若不殺者，為多人所愛，如行慈悲諸賢",
    "T32n1646_007:0293c13": "聖人。故知殺為不善。問曰：有殺生者，",
    "T32n1646_007:0293c14": "以勇健故為人所愛，如人為王殺諸怨",
    "T32n1646_007:0293c15": "賊則為王所愛。答曰：以因緣故，非深愛",
    "T32n1646_007:0293c16": "也。如說若人以惡業令主心歡喜，主若生",
    "T32n1646_007:0293c17": "厭心，反還疑此人。若以惡事生疑，云何名",
    "T32n1646_007:0293c18": "愛？又行不善者，尚不自愛，況他人乎。故知",
    "T32n1646_007:0293c19": "殺生是不善法。又殺等法是打害繫縛等諸",
    "T32n1646_007:0293c20": "苦惱因，故知不善。問曰：不殺等法亦有苦",
    "T32n1646_007:0293c21": "因，如王勅人令殺怨賊，若不殺者王必",
    "T32n1646_007:0293c22": "害之。答曰：若以不殺便被害者，諸不殺者",
    "T32n1646_007:0293c23": "皆當應死，是人自以違王教故。若知此",
    "T32n1646_007:0293c24": "人深心不殺，則不加害反應供養。故知殺",
    "T32n1646_007:0293c25": "等是苦因緣，非不殺等。又行殺者死時生",
    "T32n1646_007:0293c26": "悔，故知不善。又行殺等故人所不信，於",
    "T32n1646_007:0293c27": "同類中尚不相信，何況善人。有行殺等者",
    "T32n1646_007:0293c28": "尚為同類所譏，況餘人乎。有行殺等者，",
    "T32n1646_007:0293c29": "善人捨遠如旃陀羅屠獵師等。有行殺等",
    "T32n1646_007:0294a01": "者不名樂人，如屠獵者終不以此業而",
    "T32n1646_007:0294a02": "得尊貴。又善人為功捨離殺等，若非不善，",
    "T32n1646_007:0294a03": "何故為功勤求捨離？又現見殺等有不愛",
    "T32n1646_007:0294a04": "果，當知來世亦得苦報。又若殺等非不善",
    "T32n1646_007:0294a05": "者，更有何法名不善耶？問曰：若殺等法是",
    "T32n1646_007:0294a06": "不善者，則無好身。所以者何？無有不殺生",
    "T32n1646_007:0294a07": "時。若來若去舉足下足時，恒常傷殺細微眾",
    "T32n1646_007:0294a08": "生，亦常以我相而取他物，亦隨自想而",
    "T32n1646_007:0294a09": "為妄語，是故終無好身。答曰：故作則罪，非",
    "T32n1646_007:0294a10": "不故也。如經中說：實有眾生於中生眾",
    "T32n1646_007:0294a11": "生想，有欲殺心，殺已得殺罪。盜等亦爾。問",
    "T32n1646_007:0294a12": "曰：如人食毒，故與不故俱能殺人。有如",
    "T32n1646_007:0294a13": "蹈火，知與不知俱能燒人，刺等亦爾。當知",
    "T32n1646_007:0294a14": "殺生，故與不故俱應得罪。答曰：此喻不",
    "T32n1646_007:0294a15": "然，毒以害身故死，罪福在心，何得為喻？又",
    "T32n1646_007:0294a16": "火刺等若不覺不能生苦，是故此喻不然。",
    "T32n1646_007:0294a17": "若無識則不覺痛、有識則覺，如是若無故",
    "T32n1646_007:0294a18": "心，作業不成，有心則成。此喻應爾，有故",
    "T32n1646_007:0294a19": "則有罪，不故則無。諸業皆以心差別故有",
    "T32n1646_007:0294a20": "上有下，若無故心，云何當有上下？如醫",
    "T32n1646_007:0294a21": "與非醫俱生人苦，以心力故罪福差別。又",
    "T32n1646_007:0294a22": "如兒捉母乳則不得罪，以無染心故；若",
    "T32n1646_007:0294a23": "染心捉，則便有罪。當知罪福皆由心生。又",
    "T32n1646_007:0294a24": "若不故心而有罪者，得解脫人亦有不故",
    "T32n1646_007:0294a25": "而惱眾生，是應得罪，則無有解脫，以諸罪",
    "T32n1646_007:0294a26": "人無解脫故。又若不故而有罪福，則一業便",
    "T32n1646_007:0294a27": "應是善不善。如人為福業時，誤殺眾生，此",
    "T32n1646_007:0294a28": "業則名亦罪亦福。是事不然，當知不故不",
    "T32n1646_007:0294a29": "應有罪有福。又若無心而有業者，云何",
    "T32n1646_007:0294b01": "分別此善、此不善、此無記耶？皆以心故，有",
    "T32n1646_007:0294b02": "是差別。如有三人俱行繞塔，一為念佛功",
    "T32n1646_007:0294b03": "德、二為盜竊、三為清涼，雖身業是同，而有",
    "T32n1646_007:0294b04": "善、不善、無記差別，當知在心。有業定報、有",
    "T32n1646_007:0294b05": "不定報，有上中下，有現報、生報、後報等，若",
    "T32n1646_007:0294b06": "不由心而得罪福，云何當有如是差別？又",
    "T32n1646_007:0294b07": "若離心有業，則非眾生數亦應有罪福，如",
    "T32n1646_007:0294b08": "風頹山惱害眾生，風應有罪；若吹香花來",
    "T32n1646_007:0294b09": "墮塔寺，便應得福。是則不可，故知離心無",
    "T32n1646_007:0294b10": "罪福也。有外道說，行斷食法、臥於灰土",
    "T32n1646_007:0294b11": "刺蕀等上、投淵赴火、自墜高崖等，以苦",
    "T32n1646_007:0294b12": "因緣而有福德。智者難言：若爾，則地獄眾生",
    "T32n1646_007:0294b13": "常被燒炙、餓鬼飢渴、飛蛾投火、魚鼇處水、",
    "T32n1646_007:0294b14": "猪羊犬等常臥糞土，是等亦應得福。是人",
    "T32n1646_007:0294b15": "答言：要以故心受此苦惱則有福德，非不",
    "T32n1646_007:0294b16": "故也，地獄等不以福心受燒等苦。若不",
    "T32n1646_007:0294b17": "以故心故無福者，亦以無故心是故無",
    "T32n1646_007:0294b18": "罪。若以不故心而有福者，地獄等中亦應",
    "T32n1646_007:0294b19": "有福。有如是過。又若不故心而有罪福，則",
    "T32n1646_007:0294b20": "無善人。所以者何？於四威儀中常殺眾生，",
    "T32n1646_007:0294b21": "此事不可，當知不故則無罪福。又無得好",
    "T32n1646_007:0294b22": "生處常為罪故，而實有梵王等諸妙好身，",
    "T32n1646_007:0294b23": "故知不故無罪福業。又汝等法中食不淨食",
    "T32n1646_007:0294b24": "則皆有罪，若深思惟一切飲食皆是不淨",
    "T32n1646_007:0294b25": "食，不淨食皆應得罪，如是觸酒等則非",
    "T32n1646_007:0294b26": "婆羅門。若不見聞以淨心食便無罪者，當",
    "T32n1646_007:0294b27": "知離心則無罪福。又於天祠中以福心故",
    "T32n1646_007:0294b28": "殺羊，令羊生天，以福心殺故則有福德。",
    "T32n1646_007:0294b29": "若不爾者，一切殺生皆得福得罪。又婆羅",
    "T32n1646_007:0294c01": "門言：或有劫盜無罪，如乏食七日，得從首",
    "T32n1646_007:0294c02": "陀羅取；若命欲斷，得從婆羅門取之。亦",
    "T32n1646_007:0294c03": "為生好兒故婬欲無罪。若不以故心，則",
    "T32n1646_007:0294c04": "不應有此等差別。故知若人不故與他人",
    "T32n1646_007:0294c05": "毒，何由得罪？若故與他毒，毒反消病，則應",
    "T32n1646_007:0294c06": "得福。如施人食，是食不消令人死者，是",
    "T32n1646_007:0294c07": "應得罪。若不故而有罪福，是法則亂。又世",
    "T32n1646_007:0294c08": "間人一切事中皆信於心，如即一言能生喜",
    "T32n1646_007:0294c09": "怒，椎打等亦如是，故知諸業皆由於心。",
    "T32n1646_007:0294c10": "又意業最勝，後品當說。故知諸業在心。又",
    "T32n1646_007:0294c11": "若智慧人，雖處五欲而不得罪，皆是意力。",
    "T32n1646_007:0294c12": "所以者何？智者見色不起妄想，故無著色",
    "T32n1646_007:0294c13": "之過。聲等亦爾。若不起妄想而有罪者，一",
    "T32n1646_007:0294c14": "切見聞盡應有罪。然則意業無用，智者以",
    "T32n1646_007:0294c15": "智慧為首，雖受五欲不生貪著，五欲雖",
    "T32n1646_007:0294c16": "在以心厭故而能不染，是非意業力耶？是",
    "T32n1646_007:0294c17": "故無有不故而得罪福。問曰：汝說善不善",
    "T32n1646_007:0294c18": "相謂損益他。是事不然。所以者何？若人",
    "T32n1646_007:0294c19": "自將養身而行福業，是人自食亦有福德。",
    "T32n1646_007:0294c20": "又塔寺非眾生灑掃亦得福。又禮敬等於他",
    "T32n1646_007:0294c21": "無益，但損他功德，不應有福。又非但發",
    "T32n1646_007:0294c22": "心故有福德，隨以衣食利益他人爾時",
    "T32n1646_007:0294c23": "得福，如是行慈悲者不應有福。又若塔",
    "T32n1646_007:0294c24": "寺等非眾生數，若奪財物、若加毀壞，不應",
    "T32n1646_007:0294c25": "有罪。又不現前惡口罵他，不應有罪，",
    "T32n1646_007:0294c26": "以不聞故，何所損減？又於他人但生惡心，",
    "T32n1646_007:0294c27": "不起身口，復何所損？此皆不應得罪。又",
    "T32n1646_007:0294c28": "或自罵、或自殺身、或自邪行亦或得罪，是",
    "T32n1646_007:0294c29": "故善不善相非但由損益他。答曰：汝言",
    "T32n1646_007:0295a01": "自將養身有福德者，是事不然，若自供養",
    "T32n1646_007:0295a02": "有福德者，則無有人應供養他，而實求",
    "T32n1646_007:0295a03": "福德者供養他人。又隨自為己，其福轉薄，",
    "T32n1646_007:0295a04": "故知自為不應有福。又汝言自食為行福",
    "T32n1646_007:0295a05": "業，若自養身為饒益他，從是心邊能生福",
    "T32n1646_007:0295a06": "德，不由自養而得福也。汝言塔寺非眾生",
    "T32n1646_007:0295a07": "灑掃亦得福者，是人念佛功德於眾生中",
    "T32n1646_007:0295a08": "尊，是故灑掃，此事亦由眾生故得福耳。問",
    "T32n1646_007:0295a09": "曰：已滅度佛不名眾生。又經中說：佛非有、",
    "T32n1646_007:0295a10": "非無、亦非有無、亦非非有非非無。云何名",
    "T32n1646_007:0295a11": "眾生耶？答曰：若以滅度不名眾生，是人",
    "T32n1646_007:0295a12": "念佛未滅度時而為供養者，是故得福，",
    "T32n1646_007:0295a13": "如人祭祠父母念生存時。若不爾者，不名",
    "T32n1646_007:0295a14": "供養父母，此事亦爾。汝言禮敬等於他無",
    "T32n1646_007:0295a15": "益，是事不然。所以者何？以禮敬等種種利",
    "T32n1646_007:0295a16": "他，令他尊貴人所恭敬，是名利益。亦令他",
    "T32n1646_007:0295a17": "人隨學恭敬，亦得福德。又禮敬他時，自破",
    "T32n1646_007:0295a18": "憍慢，以破不善分故多所利益，亦以顯",
    "T32n1646_007:0295a19": "他功德禮敬等有如是利。又汝言禮敬等",
    "T32n1646_007:0295a20": "損他功德，是事不然，以好心禮敬，非如外",
    "T32n1646_007:0295a21": "道為損他故而行禮敬。又如布施，若他不",
    "T32n1646_007:0295a22": "消亦損他功德，然則布施亦不應有福，故",
    "T32n1646_007:0295a23": "禮敬等應深思惟有益則行。如經說：有一",
    "T32n1646_007:0295a24": "比丘於浴室中手摩他身，佛語諸比丘：此",
    "T32n1646_007:0295a25": "供養者是阿羅漢，受供養者是破戒人。汝等",
    "T32n1646_007:0295a26": "當學，無以師子供養狐等。汝言不但發",
    "T32n1646_007:0295a27": "心故得福者，心是一切功德之本。若人利他，",
    "T32n1646_007:0295a28": "已利、今利、當利，皆以善心為本。若人損他，",
    "T32n1646_007:0295a29": "已損、今損、當損，皆以不善心為本。又行慈",
    "T32n1646_007:0295b01": "者，以慈心果報饒益一切，謂風雨隨時、日",
    "T32n1646_007:0295b02": "月星宿不失常度、大海不溢、大火不燒、大風",
    "T32n1646_007:0295b03": "不壞，此皆慈果報力。如經中說：若一切世",
    "T32n1646_007:0295b04": "間皆行慈心，則所欲自然。汝言劫奪塔寺",
    "T32n1646_007:0295b05": "不應罪者，是人以眾生心而劫奪之，隨是",
    "T32n1646_007:0295b06": "何塔為劫奪此，以是因緣故，若能為損、若",
    "T32n1646_007:0295b07": "不能為損，皆為主故得罪。若汝心謂於",
    "T32n1646_007:0295b08": "佛不能生惱故無罪者，以惡口等加阿",
    "T32n1646_007:0295b09": "羅漢，不能生苦亦應無罪。汝言不現前",
    "T32n1646_007:0295b10": "罵應無罪者，是事不然，是人以惡心加",
    "T32n1646_007:0295b11": "彼，以惡心故彼雖不聞，若聞必當生苦，",
    "T32n1646_007:0295b12": "是以得罪。汝言若生惡心不起身口不",
    "T32n1646_007:0295b13": "應有罪者，是亦不然，是濁惡心為惱他",
    "T32n1646_007:0295b14": "故生，若他覺知必生苦惱。如賊來奪人物，",
    "T32n1646_007:0295b15": "雖不覺知亦為惱人故。汝言自殺自罵亦",
    "T32n1646_007:0295b16": "得罪者，是事不然，若自苦身而得罪者，則",
    "T32n1646_007:0295b17": "無有人得生好處。所以者何？人於四威儀",
    "T32n1646_007:0295b18": "中常苦其身，然則一切常應得罪，如惱",
    "T32n1646_007:0295b19": "他人，是故無有得生好處。此事不然，當",
    "T32n1646_007:0295b20": "知不從自身有罪福也。為道因緣故，比",
    "T32n1646_007:0295b21": "尼中結此戒，若人惡心自殺，以煩惱故得",
    "T32n1646_007:0295b22": "罪。無記業者，若業非善不善，於他眾生無",
    "T32n1646_007:0295b23": "益無損，是名無記。問曰：何故名無記？答",
    "T32n1646_007:0295b24": "曰：此是業名字。若業非善非不善者，名",
    "T32n1646_007:0295b25": "曰無記。又善不善業皆能得報，此業不能",
    "T32n1646_007:0295b26": "生報，故名無記。所以者何？善不善業堅強，",
    "T32n1646_007:0295b27": "是業力劣弱，譬如敗種不能生牙。又報",
    "T32n1646_007:0295b28": "有二種，善得愛報、不善得不愛報，無記無報。",
    "T32n1646_007:0295b29": "問曰：有此中取非愛非憎，是無記報，有何",
    "T32n1646_007:0295c01": "咎？答曰：佛說報有二種，邪身行得不愛報，",
    "T32n1646_007:0295c02": "正身行得愛報，不說有中。有福德果報",
    "T32n1646_007:0295c03": "得愛念如意，罪則與此相違。又苦樂是罪福",
    "T32n1646_007:0295c04": "報，不苦不樂亦是善行果報，故知無記無",
    "T32n1646_007:0295c05": "報。",
    "T32n1646_007:0295c06": "101 邪行品邪行品第一百一",
    "T32n1646_007:0295c07": "佛說三邪行，身邪行、口邪行、意邪行。身所造",
    "T32n1646_007:0295c08": "惡名身邪行，是邪行有二種：一、十不善道所",
    "T32n1646_007:0295c09": "攝，如殺、盜、邪婬；二、不攝，如鞭杖繫縛、自婬",
    "T32n1646_007:0295c10": "妻等及不善道前後惡業。問曰：是殺生等三",
    "T32n1646_007:0295c11": "不善業，但是身業性耶？答曰：殺罪名殺不善",
    "T32n1646_007:0295c12": "業，是罪身亦可造，隨以自身殺害眾生；口",
    "T32n1646_007:0295c13": "亦可造，隨教勅人令殺眾生，或以呪殺；",
    "T32n1646_007:0295c14": "心亦可造，有人發心能令他死。盜婬罪亦",
    "T32n1646_007:0295c15": "如是。但自作得具足罪。又身不善業，或以",
    "T32n1646_007:0295c16": "身為相、或口為相、或發心他則知，以此因",
    "T32n1646_007:0295c17": "緣亦得造殺等罪。但以多是身所作故，通",
    "T32n1646_007:0295c18": "名身業。口邪行亦如是，口所造惡業名口",
    "T32n1646_007:0295c19": "邪行，是中亦有二種。若人決定問時現前誑",
    "T32n1646_007:0295c20": "他，是不善道所攝；餘名不攝。貪、恚、邪見等",
    "T32n1646_007:0295c21": "是意邪行。問曰：何故十不善道中說邪見，",
    "T32n1646_007:0295c22": "三不善根中說癡耶？答曰：邪見是癡之異名，",
    "T32n1646_007:0295c23": "是癡增長堅固名為邪見，癡更無別相，但",
    "T32n1646_007:0295c24": "以顛倒貪著故名為癡。問曰：經中說諸邪",
    "T32n1646_007:0295c25": "行得不愛報、正行得愛報。是愛不愛相不",
    "T32n1646_007:0295c26": "決定，如即一色而有愛不愛，是故應辯其",
    "T32n1646_007:0295c27": "相。答曰：樂是愛相，如經中說：福報名樂。",
    "T32n1646_007:0295c28": "苦是不愛相，如經中說：汝等於罪應生怖",
    "T32n1646_007:0295c29": "畏，以是苦因緣故。問曰：若樂是愛相者，",
    "T32n1646_007:0296a01": "猪犬等以食糞為樂，是福德果耶？答曰：是",
    "T32n1646_007:0296a02": "不淨福果。如《業經》說：若非時施、不淨施、輕",
    "T32n1646_007:0296a03": "心、濁心、非福田中，如是等施得此果報。問",
    "T32n1646_007:0296a04": "曰：若經中說正行得愛報，何故復說以正",
    "T32n1646_007:0296a05": "行因緣得生天上？答曰：有邪行者亦生天",
    "T32n1646_007:0296a06": "上，或謂生天是邪行報，故經中更說正行",
    "T32n1646_007:0296a07": "因緣生於是中。又邪行正行能得善惡道身，",
    "T32n1646_007:0296a08": "受身已於中受苦樂，如邪行因緣惡道中",
    "T32n1646_007:0296a09": "受苦，正行因緣天人中受樂。",
    "T32n1646_007:0296a10": "102 正行品正行品第一百二",
    "T32n1646_007:0296a11": "身所作善名身正行，口意亦爾。離殺生等三",
    "T32n1646_007:0296a12": "不善業名身正行，離口四過名口正行，離",
    "T32n1646_007:0296a13": "意三不善名意正行。是離三種律儀所攝，",
    "T32n1646_007:0296a14": "所謂戒、定、無漏律儀。又所有禮敬布施等善",
    "T32n1646_007:0296a15": "身業，皆名身正行；所謂實語軟語等皆名",
    "T32n1646_007:0296a16": "口正行；不貪等意業皆名意正行，是名三正",
    "T32n1646_007:0296a17": "行。問曰：外道神仙無報得解脫戒，是人能",
    "T32n1646_007:0296a18": "得戒律儀不？答曰：是諸外道從心生律儀",
    "T32n1646_007:0296a19": "戒，或亦口受。又諸餘人等亦能得戒律儀",
    "T32n1646_007:0296a20": "所攝正行，如壽十歲人受不殺法故，生子",
    "T32n1646_007:0296a21": "壽二十歲。問曰：經中說正行、淨行、寂滅行，",
    "T32n1646_007:0296a22": "有何差別？答曰：又論師言，凡夫善身口意",
    "T32n1646_007:0296a23": "業名為正行。學人已斷結故，即此正行名",
    "T32n1646_007:0296a24": "為淨行。無學人斷結，從無結生語，故名寂",
    "T32n1646_007:0296a25": "滅行。又無學人必竟不起不善業，故名寂",
    "T32n1646_007:0296a26": "滅行，如說身寂滅、口寂滅、意寂滅。有人言，",
    "T32n1646_007:0296a27": "此三種行，義一而異名。但美其質直故稱",
    "T32n1646_007:0296a28": "正，離諸煩惱故曰淨，離諸不善故名寂",
    "T32n1646_007:0296a29": "滅，故雖三名其義不異。問曰：有論師言，",
    "T32n1646_007:0296b01": "但心是寂滅行，非思。是義云何？答曰：是三",
    "T32n1646_007:0296b02": "種行皆但是心。所以者何？離心無思、無身",
    "T32n1646_007:0296b03": "口業。問曰：經中說見正行成就人則為見",
    "T32n1646_007:0296b04": "天。若見天數，非一切正行者皆生天上，何",
    "T32n1646_007:0296b05": "故如是決定說耶？答曰：言天數故，是事已",
    "T32n1646_007:0296b06": "明。正行者雖不必生天，若生尊貴處則與",
    "T32n1646_007:0296b07": "天相似，故言見天數。諸正行者皆應生天，",
    "T32n1646_007:0296b08": "或以餘緣所壞是故不生，所謂邪正雜行邪",
    "T32n1646_007:0296b09": "行強故不得生天。如經中佛語阿難：我",
    "T32n1646_007:0296b10": "見有人行三正行而生惡道，是人先世邪",
    "T32n1646_007:0296b11": "行果熟，今雖正行未具足故，又臨命終",
    "T32n1646_007:0296b12": "時起邪見心，故墮惡道。邪行生善處亦如",
    "T32n1646_007:0296b13": "是。故凡夫法不可信也，當知隨強力業受",
    "T32n1646_007:0296b14": "生差別。",
    "T32n1646_007:0296b15": "103 繫業品繫業品第一百三",
    "T32n1646_007:0296b16": "問曰：經說有三種業，欲界繫業、色界繫業、",
    "T32n1646_007:0296b17": "無色界繫業。何者是耶？答曰：若業從地獄",
    "T32n1646_007:0296b18": "至他化自在天於中受報，名欲界繫業。從",
    "T32n1646_007:0296b19": "梵世至阿迦尼吒天受報，名色界繫業。從",
    "T32n1646_007:0296b20": "虛空處至非有想非無想處受報，名無色",
    "T32n1646_007:0296b21": "界繫業。問曰：無記業及不定報業不在此",
    "T32n1646_007:0296b22": "三種中耶？答曰：是業及果報皆名欲界繫。",
    "T32n1646_007:0296b23": "所以者何？此法是欲界業果報故。問曰：欲界",
    "T32n1646_007:0296b24": "法非一切盡是業報，是故不然。答曰：一切",
    "T32n1646_007:0296b25": "欲界法盡是欲界繫業報。問曰：若爾，則是外",
    "T32n1646_007:0296b26": "道邪論，謂一切所受苦樂皆是先業因緣。又",
    "T32n1646_007:0296b27": "失業果報，謂善不善業有報非報。又精進",
    "T32n1646_007:0296b28": "之功則無所用，若皆是業報，復何勞功耶？",
    "T32n1646_007:0296b29": "及若諸煩惱及業皆是業報，則無得解脫，",
    "T32n1646_007:0296c01": "以業報不可盡故。答曰：汝言是外道邪論，",
    "T32n1646_007:0296c02": "是事不然，外道說苦樂好醜但是先業果報，",
    "T32n1646_007:0296c03": "然則不應復假現在因緣，而實見萬物從",
    "T32n1646_007:0296c04": "現在緣生如種子等，故不得言一切皆從",
    "T32n1646_007:0296c05": "先業因緣。又從因從緣萬物得生，如以種",
    "T32n1646_007:0296c06": "為因、地水空時等為緣，眼識以業為因、眼",
    "T32n1646_007:0296c07": "色等為緣，是故不同外道邪論。汝言先業",
    "T32n1646_007:0296c08": "果報，是事不然，現見從果有異果相",
    "T32n1646_007:0296c09": "續生，如從穀生穀。如是從報生報，有何",
    "T32n1646_007:0296c10": "咎耶？又如不能男人及鳥雀鴛鴦等欲、毒蛇",
    "T32n1646_007:0296c11": "等瞋，當知皆是先業果報。問曰：若從報生",
    "T32n1646_007:0296c12": "報，是則無窮。答曰：我說業報三種，善、不善、",
    "T32n1646_007:0296c13": "無記，從善不善生報，無記不生，故非無窮。",
    "T32n1646_007:0296c14": "如從穀生穀，於是中從種子生牙，不",
    "T32n1646_007:0296c15": "從䴬等生。如是從善不善報有異報生，",
    "T32n1646_007:0296c16": "不從無記報生。汝言不勞功者，雖從業",
    "T32n1646_007:0296c17": "生報要須加功然後得成，如從得穀業",
    "T32n1646_007:0296c18": "有穀生，然要須種等爾乃得成。汝言無",
    "T32n1646_007:0296c19": "得解脫，是事不然，得真智故諸業滅盡，猶",
    "T32n1646_007:0296c20": "如種燋不能復生，故無解脫過。又諸所",
    "T32n1646_007:0296c21": "生法皆以業為本，若無業本，云何能生？又",
    "T32n1646_007:0296c22": "萬法之生各有定分，如此法必從是人身",
    "T32n1646_007:0296c23": "生，不在餘身。若無業本，云何如是決定",
    "T32n1646_007:0296c24": "差別？問曰：若法但從因生，如從豆生豆，有",
    "T32n1646_007:0296c25": "何咎耶？答曰：是事亦以業為本，以得豆業",
    "T32n1646_007:0296c26": "因緣故從豆生豆。何以知之？上古時人行",
    "T32n1646_007:0296c27": "善行故粳米自生，故知業為本，故從豆生",
    "T32n1646_007:0296c28": "豆。問曰：是眾生數物則從先業生。答曰：",
    "T32n1646_007:0296c29": "不然，非眾生數物亦以業為本。一切眾生",
    "T32n1646_007:0297a01": "有共業報果，謂得住處，以業因緣故有",
    "T32n1646_007:0297a02": "地等，以得明業因緣故有日月等，當知物",
    "T32n1646_007:0297a03": "生皆以業為本。問曰：若生法皆以業為本：",
    "T32n1646_007:0297a04": "有為無漏云何？答曰：亦以業為本。所以者",
    "T32n1646_007:0297a05": "何？皆是先世有布施持戒等力之所由，是",
    "T32n1646_007:0297a06": "故亦從業等生。問曰：若無漏法亦從業生，",
    "T32n1646_007:0297a07": "是亦名繫法，是則不可，以經中說有不繫",
    "T32n1646_007:0297a08": "受故。答曰：無漏法以真智為因、以業為",
    "T32n1646_007:0297a09": "緣，因力大故名為不繫。問曰：何業受欲界",
    "T32n1646_007:0297a10": "報？何業受色界報、無色界報？答曰：若在欲",
    "T32n1646_007:0297a11": "色無色界起十不善業，則於欲界受報。問",
    "T32n1646_007:0297a12": "曰：若在色無色界，亦能起不善業耶？答曰：",
    "T32n1646_007:0297a13": "彼中能起不善業，經說彼中有邪見，邪見",
    "T32n1646_007:0297a14": "非不善乎？問曰：彼中邪見是無記，非不善",
    "T32n1646_007:0297a15": "也。答曰：非無記。何以知之？佛經中說：邪見",
    "T32n1646_007:0297a16": "是苦惱因。邪見人所起身口意業，有所造",
    "T32n1646_007:0297a17": "作皆為苦報，猶如苦瓠所有四大盡為苦",
    "T32n1646_007:0297a18": "味。如欲界邪見不善，色界無色界亦以此",
    "T32n1646_007:0297a19": "相故名不善，以相同故。如婆伽梵志語諸",
    "T32n1646_007:0297a20": "梵言：汝等勿詣瞿曇沙門，我於此間能度",
    "T32n1646_007:0297a21": "脫汝。是心口不善在色界起。又餘梵天於",
    "T32n1646_007:0297a22": "彼難佛如是等。又人在色無色界，謂是",
    "T32n1646_007:0297a23": "泥洹，臨命盡時見欲色中陰即生邪見，謂",
    "T32n1646_007:0297a24": "無泥洹，謗無上法故，云何非不善耶？以",
    "T32n1646_007:0297a25": "此等故，當知彼中有不善業。問曰：若於彼",
    "T32n1646_007:0297a26": "中起不善業，是業為何處繫？答曰：是不善",
    "T32n1646_007:0297a27": "業受欲界報故，繫在欲界。善業有上中",
    "T32n1646_007:0297a28": "下，下者受欲界報，中者色界報，上者無色界",
    "T32n1646_007:0297a29": "報。又有人言，四禪所攝善業受色界報，四",
    "T32n1646_007:0297b01": "無色定所攝受無色界報，餘散心起業受",
    "T32n1646_007:0297b02": "欲界報。問曰：云何彼中起善業欲界受果",
    "T32n1646_007:0297b03": "報？答曰：如此間攝心起善業、彼間受報，如",
    "T32n1646_007:0297b04": "是彼中散心起善業、此間受報。又如色無",
    "T32n1646_007:0297b05": "色界起不善業、欲界中受報，彼中善業亦如",
    "T32n1646_007:0297b06": "是。問曰：若在色無色界，不能起欲界繫善",
    "T32n1646_007:0297b07": "業。答曰：是中無此因緣。若在欲界能起色",
    "T32n1646_007:0297b08": "無色善業，在色無色界不能起欲界善業",
    "T32n1646_007:0297b09": "耶？又汝等說在色界中能生欲界無記心，",
    "T32n1646_007:0297b10": "若能生無記心，何故不能生善心耶？又",
    "T32n1646_007:0297b11": "經中佛語手天子：當念住心受麁相。麁相",
    "T32n1646_007:0297b12": "即是欲界繫心，是人隨以善心聽法禮佛，",
    "T32n1646_007:0297b13": "皆是欲界繫心，若不爾者不名麁相。又是",
    "T32n1646_007:0297b14": "中求念財福，如說世尊我於三事無厭足",
    "T32n1646_007:0297b15": "故，此間命終生無熱天。謂見佛聽法供養",
    "T32n1646_007:0297b16": "僧，求念財福是欲界繫心。又此中有念佛",
    "T32n1646_007:0297b17": "等非財福故，當知有欲界繫善。",
    "T32n1646_007:0297b18": "成實論卷第七"
}