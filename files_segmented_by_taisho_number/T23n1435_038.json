{
    "T23n1435_038:0271c09": "十誦律卷第三十八(第六誦之三)",
    "T23n1435_038:0271c11": "後秦北印度三藏弗若多羅譯",
    "T23n1435_038:0271c12": "明雜法之三",
    "T23n1435_038:0271c13": "佛遊波伽國人間教化，有一處，名失守羅，",
    "T23n1435_038:0271c14": "毘師藍蜜伽藍。是失守羅處，菩伽王子家有",
    "T23n1435_038:0271c15": "新堂成，名鳩摩羅，未有沙門、婆羅門入中坐",
    "T23n1435_038:0271c16": "者。爾時王子聞佛遊波伽國人間教化，在失",
    "T23n1435_038:0271c17": "守羅處毘師藍蜜伽藍教化：「我今有新堂，名",
    "T23n1435_038:0271c18": "鳩摩羅，成來未久，修飾畵治訖亦未久，未有",
    "T23n1435_038:0271c19": "沙門、婆羅門入中坐者。若世尊與眾僧，先入",
    "T23n1435_038:0271c20": "我舍者，我大得利。何以故？佛入我舍故，佛入",
    "T23n1435_038:0271c21": "已我當後入。」菩伽王子即喚薩若瞿妬路摩",
    "T23n1435_038:0271c22": "牢，向作是語：「我聞世尊遊波伽國人間教化，",
    "T23n1435_038:0271c23": "在失守羅處毘師藍蜜伽藍遊行教化。我今",
    "T23n1435_038:0271c24": "有新堂，名鳩摩羅，新成未有沙門、婆羅門入",
    "T23n1435_038:0271c25": "中坐者，若佛先入者我得大利，佛入已我當",
    "T23n1435_038:0271c26": "後入。薩若瞿妬路摩牢！汝往世尊所，以我語",
    "T23n1435_038:0271c27": "白佛言：『世尊！菩伽王子頭面禮佛足，問訊世",
    "T23n1435_038:0271c28": "尊作是言：「菩伽王子有新成堂，名鳩摩羅，未",
    "T23n1435_038:0271c29": "有沙門、婆羅門入者，菩伽王子請佛及僧。」』」時",
    "T23n1435_038:0272a01": "薩若瞿妬路摩牢受王子語已，往世尊所作",
    "T23n1435_038:0272a02": "如是言：「世尊！菩伽王子，頭面禮足問訊世尊！",
    "T23n1435_038:0272a03": "少病少惱安樂住不？我有新成堂，名鳩摩羅，",
    "T23n1435_038:0272a04": "成來未久，修飾畫治訖亦未久，請佛及僧明",
    "T23n1435_038:0272a05": "日食。」佛言：「使是王子常得安樂。」佛語薩若瞿",
    "T23n1435_038:0272a06": "妬路摩牢：「天人常求樂，諸龍、夜叉、乾闥婆、阿",
    "T23n1435_038:0272a07": "修羅、迦留羅、緊那羅、摩睺羅伽及餘眾生亦皆",
    "T23n1435_038:0272a08": "求樂。」佛說已默然。時薩若瞿妬路摩牢見佛",
    "T23n1435_038:0272a09": "默然，右遶而去，到菩伽王子所，作如是言：「瞿",
    "T23n1435_038:0272a10": "曇沙門已受王子請，隨王子意。」爾時菩伽王",
    "T23n1435_038:0272a11": "子，竟夜辦具種種多美飲食，辦已晨朝敷坐",
    "T23n1435_038:0272a12": "處，以衣布地，莊嚴鳩摩羅堂及階。陛莊嚴竟，",
    "T23n1435_038:0272a13": "即語薩若瞿妬路摩牢：「往世尊所，白言時到。」",
    "T23n1435_038:0272a14": "薩若瞿妬路摩牢受語已，即往世尊所白言：",
    "T23n1435_038:0272a15": "「時到。」爾時世尊中前著衣持鉢大眾圍遶，到",
    "T23n1435_038:0272a16": "菩伽王子舍。爾時王子約勅家內，一切大小",
    "T23n1435_038:0272a17": "皆出門外。時王子遙見世尊來，即從坐起叉",
    "T23n1435_038:0272a18": "手在一面立，作如是言：「善來世尊！」王子前詣",
    "T23n1435_038:0272a19": "佛所，頭面禮足迎世尊到鳩摩羅堂。王子在",
    "T23n1435_038:0272a20": "階道邊立，佛及僧往至階頭立住。爾時菩伽",
    "T23n1435_038:0272a21": "王子叉手白佛言：「世尊！願前堂上，從敷[疊*毛]",
    "T23n1435_038:0272a22": "處上，令我等長夜安隱。」時長老阿難在佛後",
    "T23n1435_038:0272a23": "以扇扇佛，佛語阿難：「隨法約勅王子。」爾時阿",
    "T23n1435_038:0272a24": "難語菩伽王子：「却地所敷衣被，床上者置。」王",
    "T23n1435_038:0272a25": "子不肯，阿難語王子：「佛憐愍後來眾生故，且",
    "T23n1435_038:0272a26": "却。」時菩伽王子即却地所敷衣被，爾時王子",
    "T23n1435_038:0272a27": "叉手白佛言：「已却地敷，願佛上堂，令我等常",
    "T23n1435_038:0272a28": "得安隱。」佛即上堂敷坐具，在諸比丘前坐。爾",
    "T23n1435_038:0272a29": "時王子自行水已，下種種飲食，僧得飽滿。食",
    "T23n1435_038:0272b01": "已攝鉢行水，行水時王子執澡盤承水竟，聽",
    "T23n1435_038:0272b02": "佛說法。佛為說種種法示教利喜，示教利喜",
    "T23n1435_038:0272b03": "已從坐起去。時佛食後集比丘僧，語諸比",
    "T23n1435_038:0272b04": "丘：「若地敷衣，不應在上行。在上行者，突吉羅。」",
    "T23n1435_038:0272b05": "佛在舍衛國，有一婆羅門，大富多饒財寶、田",
    "T23n1435_038:0272b06": "宅、牛羊，唯少一種，無有兒息。求一切天神，",
    "T23n1435_038:0272b07": "所謂水神、樹神，為求兒故，窮極不能得。有一",
    "T23n1435_038:0272b08": "比丘尼，常出入其舍。後日來時，婆羅門婦有",
    "T23n1435_038:0272b09": "不淨現，時比丘尼語婦人言：「汝不清淨，我",
    "T23n1435_038:0272b10": "曾聞：『取阿羅漢行跡處物浣，取汁洗浴便得",
    "T23n1435_038:0272b11": "有兒。』此中除佛及弟子眾，餘處更無。世尊若",
    "T23n1435_038:0272b12": "來入汝舍者，可得生兒。」時婆羅門婦聞已：「云",
    "T23n1435_038:0272b13": "何方便令佛入舍？」便以方便語婆羅門：「我曾",
    "T23n1435_038:0272b14": "聞：『取阿羅漢行跡處物浣，取汁洗浴便得有",
    "T23n1435_038:0272b15": "兒。』除佛及弟子眾，餘處更無。若佛入舍者，可",
    "T23n1435_038:0272b16": "得生兒。」時婆羅門不信是語，以求兒故，答言：",
    "T23n1435_038:0272b17": "「隨意。」婦言：「汝往請佛。」時婆羅門往世尊所，一",
    "T23n1435_038:0272b18": "面坐問訊世尊。佛為種種說法示教利喜已",
    "T23n1435_038:0272b19": "默然。婆羅門言：「願佛及僧，明日受我請。」佛默",
    "T23n1435_038:0272b20": "然受。知佛受已，從坐起右遶而去，到自舍通",
    "T23n1435_038:0272b21": "夜辦種種多美飲食。辦已晨朝敷坐處，以種",
    "T23n1435_038:0272b22": "種物布地乃至外門，往白佛言：「時到，食具已",
    "T23n1435_038:0272b23": "辦，佛自知時。」諸比丘往婆羅門舍，佛自住房",
    "T23n1435_038:0272b24": "迎食分。爾時諸比丘自却地敷前入其舍，時",
    "T23n1435_038:0272b25": "婆羅門心念：「入時不行地敷上，出時當在上",
    "T23n1435_038:0272b26": "行。」諸比丘坐已，自行澡水下食，僧飽滿食已，",
    "T23n1435_038:0272b27": "攝鉢洗手呪願。呪願已從上座次第，却地",
    "T23n1435_038:0272b28": "敷而出。時婆羅門心意不樂：「是沙門斷種",
    "T23n1435_038:0272b29": "人，破我婆羅門行，我有所為作是供養，而常",
    "T23n1435_038:0272c01": "不果。」諸比丘食後到佛所，頭面禮足在一面",
    "T23n1435_038:0272c02": "坐。諸佛常法，食後比丘來，以是語勞問諸比",
    "T23n1435_038:0272c03": "丘：「飲食多美僧飽滿不？」佛即以是語勞問諸",
    "T23n1435_038:0272c04": "比丘：「飲食多美僧飽滿不？」諸比丘言：「飲食多",
    "T23n1435_038:0272c05": "美眾僧飽滿。」以上因緣向佛廣說。佛以是事",
    "T23n1435_038:0272c06": "集比丘僧，集僧已種種因緣讚戒、讚持戒，讚",
    "T23n1435_038:0272c07": "戒、讚持戒已，語諸比丘：「從今憐愍眾生故，聽",
    "T23n1435_038:0272c08": "汝等地敷上行。」時諸比丘尼聞佛聽地敷上",
    "T23n1435_038:0272c09": "行，以婆羅門因緣故，先往婆羅門家，比丘",
    "T23n1435_038:0272c10": "尼便往語婆羅門婦言：「佛先結戒，不聽比丘",
    "T23n1435_038:0272c11": "地敷上行，以是因緣故聽，汝可更請令蹈上",
    "T23n1435_038:0272c12": "過。」時婆羅門婦，以方便語夫：「佛先結戒，不聽",
    "T23n1435_038:0272c13": "比丘行地敷上，以是因緣故聽，今可更請。」婆",
    "T23n1435_038:0272c14": "羅門心亦不喜，以為兒故，答言：「隨意。」婦語夫",
    "T23n1435_038:0272c15": "言：「可往請佛。」婆羅門往到世尊所，一面坐問",
    "T23n1435_038:0272c16": "訊世尊。佛為婆羅門說種種法示教利喜，示",
    "T23n1435_038:0272c17": "教利喜已默然。婆羅門白佛言：「願受我明日",
    "T23n1435_038:0272c18": "請。」佛默然受。婆羅門知佛受，已從坐起去。竟",
    "T23n1435_038:0272c19": "夜辦種種多美飲食，晨朝以種種物布地乃至",
    "T23n1435_038:0272c20": "外門，往白佛：「時到，食具已辦。」爾時世尊著衣",
    "T23n1435_038:0272c21": "持鉢，諸比丘僧前後圍遶，到舍就座坐已，自",
    "T23n1435_038:0272c22": "行澡水下食。食已攝鉢行澡水，婆羅門在佛",
    "T23n1435_038:0272c23": "前聽說法，聽說法已白佛言：「世尊！我家當生",
    "T23n1435_038:0272c24": "兒不？」佛言：「生，生已當出家，第二生者亦當出",
    "T23n1435_038:0272c25": "家，第三生者亦當出家，次後生者當在家。」佛",
    "T23n1435_038:0272c26": "自恣後遊行教化，有一比丘，手捉鉢、藥草、革",
    "T23n1435_038:0272c27": "屣而行。佛見此比丘，知而故問：「汝何以捉",
    "T23n1435_038:0272c28": "鉢、藥草、革屣遊行？」答言：「我更無著處。」佛言：「從",
    "T23n1435_038:0272c29": "今聽畜三種囊：鉢囊、藥草囊、革屣囊。」佛在王",
    "T23n1435_038:0273a01": "舍城。爾時六群比丘，所受持坐具置一處已",
    "T23n1435_038:0273a02": "餘處宿，佛言：「從今日所受坐具不應離宿。",
    "T23n1435_038:0273a03": "犯者，突吉羅。」佛在舍衛國。憍薩羅國有阿練",
    "T23n1435_038:0273a04": "兒處，有二比丘在彼住：一人犯戒、一人淨持",
    "T23n1435_038:0273a05": "戒。此二比丘未曾見佛，欲共往見佛，道中值",
    "T23n1435_038:0273a06": "有虫水。破戒者語持戒者言：「可共飲是水。」持",
    "T23n1435_038:0273a07": "戒者言：「水中有虫，云何可飲？」犯戒者言：「我若",
    "T23n1435_038:0273a08": "不飲便死，不得見佛聞法及僧。」持戒者言：「至",
    "T23n1435_038:0273a09": "死不飲。」時犯戒者便飲，持戒者不飲便死，即",
    "T23n1435_038:0273a10": "生三十三天上，得天身具足，先到佛所頭面",
    "T23n1435_038:0273a11": "禮足在一面立。在一面立已，佛為種種說法，",
    "T23n1435_038:0273a12": "得法眼淨。即時禮佛足言：「歸依佛、歸依法、歸",
    "T23n1435_038:0273a13": "依僧，我盡形壽為優婆塞。」佛更為說法已默",
    "T23n1435_038:0273a14": "然，時天禮佛已忽然不現。時飲水者後到佛",
    "T23n1435_038:0273a15": "所，佛為無量眾圍遶說法，佛見此比丘來到",
    "T23n1435_038:0273a16": "佛所，佛時披憂多羅僧示金色身：「汝癡人！",
    "T23n1435_038:0273a17": "欲見我肉身為？不如持戒者先見我法身。」佛",
    "T23n1435_038:0273a18": "說偈言：",
    "T23n1435_038:0273a19": "「心不善觀察，　　見則不審諦；",
    "T23n1435_038:0273a20": "　愚如蛾投火，　　而貪觀我身。",
    "T23n1435_038:0273a21": "　色身但不淨，　　汝欲見何為？",
    "T23n1435_038:0273a22": "　肉有脂血肉，　　外為薄皮覆。",
    "T23n1435_038:0273a23": "　彼為渴所燒，　　猶行恭敬戒，",
    "T23n1435_038:0273a24": "　至死護我教，　　彼見我非汝。」",
    "T23n1435_038:0273a25": "佛說是偈已告諸比丘：「從今不持漉水囊不",
    "T23n1435_038:0273a26": "聽行。若不持行者，突吉羅。不犯者，有清流",
    "T23n1435_038:0273a27": "水、或大河、或泉水、從此寺至彼寺二十里內，",
    "T23n1435_038:0273a28": "不犯。」爾時比丘聚落中有緣事，無漉水囊故",
    "T23n1435_038:0273a29": "不去，若不去者此事不成，以是事白佛。佛言：",
    "T23n1435_038:0273b01": "「若一比丘有漉水囊，便得共去。」爾時六群比",
    "T23n1435_038:0273b02": "丘，聚落中有緣事，往語知識比丘：「我有緣事",
    "T23n1435_038:0273b03": "可共至聚落。」是比丘言：「我無漉水囊。」六群比",
    "T23n1435_038:0273b04": "丘言：「我有，可共俱往。」答言：「可爾。」行時道中共",
    "T23n1435_038:0273b05": "諍，值有虫水，六群比丘以漉水囊自漉水飲，",
    "T23n1435_038:0273b06": "彼比丘索不與，是比丘極渴急垂死。以是因",
    "T23n1435_038:0273b07": "緣白佛，佛言：「若比丘先不共諍，無嫌心者",
    "T23n1435_038:0273b08": "應共行，有嫌心者不應共去。」",
    "T23n1435_038:0273b09": "佛在王舍城。爾時六群比丘木上食，佛言：「從",
    "T23n1435_038:0273b10": "今不聽木上食。若用食者，突吉羅。」爾時六群",
    "T23n1435_038:0273b11": "比丘，自畜木橙食、或畜床子食、或畜盤食，佛",
    "T23n1435_038:0273b12": "言：「不聽畜木橙、木床、木槃食。若用食者，突吉",
    "T23n1435_038:0273b13": "羅。」佛在王舍城。爾時六群比丘，二人共一",
    "T23n1435_038:0273b14": "鉢食，佛言：「不得共鉢食。若共鉢食，突吉羅。",
    "T23n1435_038:0273b15": "不犯者，食休已過與不犯。」",
    "T23n1435_038:0273b16": "佛在王舍城。六群比丘不著袈裟食，佛言：「不",
    "T23n1435_038:0273b17": "聽不著袈裟食。不著食者，突吉羅。」",
    "T23n1435_038:0273b18": "佛在王舍城。爾時六群比丘露形揩，佛言：",
    "T23n1435_038:0273b19": "「不得露形揩。犯者，突吉羅。」又六群比丘揩露",
    "T23n1435_038:0273b20": "形者，佛言：「不聽揩露形者，犯者，突吉羅。」有",
    "T23n1435_038:0273b21": "二比丘俱露形相揩，佛言：「若露形相揩者，",
    "T23n1435_038:0273b22": "俱突吉羅。」",
    "T23n1435_038:0273b23": "佛在舍衛國。有比丘名疑離越，小豆羹中得",
    "T23n1435_038:0273b24": "生小豆，便出著地。此豆可生芽葉華實，是",
    "T23n1435_038:0273b25": "比丘語諸比丘：「此羹不淨不應食。」諸比丘以",
    "T23n1435_038:0273b26": "是事白佛，佛知故問疑離越：「汝實羹中得生",
    "T23n1435_038:0273b27": "小豆，出著地可生芽葉華實，語諸比丘：『此羹",
    "T23n1435_038:0273b28": "不淨不應食耶？』」答言：「實爾。世尊！」佛種種因緣",
    "T23n1435_038:0273b29": "讚戒、讚持戒，讚戒、讚持戒已，語諸比丘：「此羹",
    "T23n1435_038:0273c01": "若未熟者，應更煮。若先生者，應作淨已",
    "T23n1435_038:0273c02": "煮。」",
    "T23n1435_038:0273c03": "佛在舍衛國。諸比丘作淨地羯磨，佛言：「從今",
    "T23n1435_038:0273c04": "不聽作淨地。若作者，突吉羅。」佛在舍衛國，有",
    "T23n1435_038:0273c05": "比丘名牛呞，食已更呞。諸比丘見非時嚼食，",
    "T23n1435_038:0273c06": "各相謂言：「是比丘過中食。」聞已心愁不樂，是",
    "T23n1435_038:0273c07": "事白佛。佛以是因緣集比丘僧，語諸比丘：「莫",
    "T23n1435_038:0273c08": "謂是比丘過中食。何以故？是比丘先五百世",
    "T23n1435_038:0273c09": "時常生牛中，是比丘雖得人身，餘習故在。」佛",
    "T23n1435_038:0273c10": "言：「若更有如是呞食者，應在屏覆處，不應",
    "T23n1435_038:0273c11": "眾人前呞。」",
    "T23n1435_038:0273c12": "佛在波伽國。爾時菩伽王子請佛及僧明日",
    "T23n1435_038:0273c13": "食，佛默然受。王子知佛受已從坐起去，還家",
    "T23n1435_038:0273c14": "竟夜辦種種多美飲食，晨朝敷坐處，往白",
    "T23n1435_038:0273c15": "佛：「時到，食具已辦，唯聖知時。」爾時佛與諸比",
    "T23n1435_038:0273c16": "丘前後圍遶，至菩伽王子家就座而坐。其家",
    "T23n1435_038:0273c17": "大小多不信佛，或是婆羅門、或邊地人，行食",
    "T23n1435_038:0273c18": "不如法，半著鉢中、半棄在地，是諸比丘不知",
    "T23n1435_038:0273c19": "云何得食？是事白佛，佛言：「食墮所受草葉上",
    "T23n1435_038:0273c20": "者應食。若有土著者，吹土却而食；或有多",
    "T23n1435_038:0273c21": "土著者，水洗得食。」佛在王舍城。爾時六群比",
    "T23n1435_038:0273c22": "丘，銅杅中食。諸居士呵責言：「諸沙門釋子",
    "T23n1435_038:0273c23": "自言：『善好有德。』銅杅中食加婆羅門。」佛言：",
    "T23n1435_038:0273c24": "「不聽銅杅中食。犯者，突吉羅。」佛在王舍城。",
    "T23n1435_038:0273c25": "爾時六群比丘，洗脚處洗脚，洗脚時並共人",
    "T23n1435_038:0273c26": "語。餘比丘見吐悶，佛言：「從今不得洗脚時共",
    "T23n1435_038:0273c27": "他語。犯者，突吉羅。」佛自恣後遊行教化，有比",
    "T23n1435_038:0273c28": "丘手捉革屣行，佛見是比丘，知而故問：「汝何",
    "T23n1435_038:0273c29": "以手捉革屣行？」答言：「革屣嚙脚。脚中痒悶，",
    "T23n1435_038:0274a01": "無揩脚物。」佛言：「聽畜揩脚木用，除脚痒故。」",
    "T23n1435_038:0274a02": "佛在王舍城。爾時有檀越施僧扇，諸比丘不",
    "T23n1435_038:0274a03": "受：「佛未聽我等畜扇。」是事白佛，佛言：「聽畜。",
    "T23n1435_038:0274a04": "僧得畜，一人亦得畜。」復有人施僧拂，諸比丘",
    "T23n1435_038:0274a05": "不受：「佛未聽我等畜拂。」是事白佛，佛言：「聽",
    "T23n1435_038:0274a06": "畜。僧得畜，一人亦得畜。」時有人施僧犛牛尾",
    "T23n1435_038:0274a07": "拂，諸比丘不受，不知何所用？是事白佛，佛",
    "T23n1435_038:0274a08": "言：「聽受用，拂佛塔及諸阿羅漢塔。」爾時有人",
    "T23n1435_038:0274a09": "以摩尼珠作拂柄施比丘，諸比丘不受，不知",
    "T23n1435_038:0274a10": "云何用？是事白佛，佛言：「聽受用，拂佛塔及阿",
    "T23n1435_038:0274a11": "羅漢塔。」爾時有檀越施僧多羅樹葉，諸比丘",
    "T23n1435_038:0274a12": "言：「佛未聽我等畜多羅樹葉。」是事白佛，佛言：",
    "T23n1435_038:0274a13": "「僧得受，一人亦得受。」",
    "T23n1435_038:0274a14": "佛在王舍城。爾時六群比丘，自持蓋入他舍。",
    "T23n1435_038:0274a15": "諸居士訶責言：「云何名比丘，持蓋入他舍，如",
    "T23n1435_038:0274a16": "王如大臣？」是事白佛，佛言：「不聽持蓋入他舍。",
    "T23n1435_038:0274a17": "犯者，突吉羅。不犯者，若解若置門外。」",
    "T23n1435_038:0274a18": "佛在舍衛國。有二婆羅門：一名瞿婆、二名",
    "T23n1435_038:0274a19": "夜婆，於佛法中篤信出家，本誦外道四圍",
    "T23n1435_038:0274a20": "陀書，出家已以是音聲誦佛經。時一人死，一",
    "T23n1435_038:0274a21": "人獨在所誦佛經忘不通利，更求伴不得，心",
    "T23n1435_038:0274a22": "愁不樂，是事白佛，佛言：「從今以外書音聲誦",
    "T23n1435_038:0274a23": "佛經者，突吉羅。」",
    "T23n1435_038:0274a24": "佛在舍衛國。有比丘捨修多羅、阿毘曇、捨毘",
    "T23n1435_038:0274a25": "尼，誦外書文章兵法，遠離佛經，佛言：「從今諸",
    "T23n1435_038:0274a26": "比丘，若有學誦外書文章兵法者，突吉羅。」佛",
    "T23n1435_038:0274a27": "未制是戒時，長老舍利弗、目連處高座上，為",
    "T23n1435_038:0274a28": "諸新比丘沙彌說法，教學誦外書，為破外道",
    "T23n1435_038:0274a29": "論故。制是戒已，長老舍利弗、目連便不處高",
    "T23n1435_038:0274b01": "座為新比丘沙彌說法教學外書。爾時諸外",
    "T23n1435_038:0274b02": "道，聞沙門瞿曇不聽弟子學誦外書，是婆羅",
    "T23n1435_038:0274b03": "門便往語諸信佛優婆塞言：「可共往到諸比",
    "T23n1435_038:0274b04": "丘所。」答言：「隨意。」外道到已，與新比丘沙彌共",
    "T23n1435_038:0274b05": "論議。諸新比丘沙彌皆不能答，以二事故：一",
    "T23n1435_038:0274b06": "者新入道，二者佛制不聽學故。時諸外道輕",
    "T23n1435_038:0274b07": "弄諸優婆塞言：「汝之大師汝所供養，汝所尊",
    "T23n1435_038:0274b08": "重上坐先食者，正如是耶？」諸優婆塞聞是事",
    "T23n1435_038:0274b09": "心愁不樂，以是事白佛。佛言：「從今聽為破外",
    "T23n1435_038:0274b10": "道故誦讀外道書。」佛在舍衛國。爾時長老迦",
    "T23n1435_038:0274b11": "留陀夷，放火燒諸草木，以放燒故，多殺種種",
    "T23n1435_038:0274b12": "虫。佛言：「從今比丘不得放火燒。若放火燒者，",
    "T23n1435_038:0274b13": "隨所殺得罪。」",
    "T23n1435_038:0274b14": "佛在舍衛國。有看病人，未滿五臘，為病人出",
    "T23n1435_038:0274b15": "行，離依止入聚落，求藥不得。爾時心念佛制",
    "T23n1435_038:0274b16": "戒，不得離依止一夜別宿，即於彼處便求依",
    "T23n1435_038:0274b17": "止。依止師復病，是人心念：「彼依止師病，此依",
    "T23n1435_038:0274b18": "止師亦病。我今當作何等？」是事白佛，佛言：",
    "T23n1435_038:0274b19": "「從今聽若五夜、若六夜無依止不犯。」結此戒",
    "T23n1435_038:0274b20": "已，六群比丘聞佛聽故，便五夜不求依止。何",
    "T23n1435_038:0274b21": "以故？若得依止者，須我供給。諸比丘以是事",
    "T23n1435_038:0274b22": "白佛，佛言：「從今有好依止師者，乃至一夜不",
    "T23n1435_038:0274b23": "依止，突吉羅。若比丘無依止，乃至不得取僧",
    "T23n1435_038:0274b24": "洗脚水用。」佛在舍衛國。爾時長老迦留陀夷",
    "T23n1435_038:0274b25": "反著俱執，諸比丘見已怖畏。是事白佛，佛言：",
    "T23n1435_038:0274b26": "「從今不得反著俱執。犯者，突吉羅。自舍內覆",
    "T23n1435_038:0274b27": "身不犯。」佛在舍衛國。爾時有人持表裏[卄/毦]",
    "T23n1435_038:0274b28": "俱執，施長老須菩提。須菩提言：「佛未聽受表",
    "T23n1435_038:0274b29": "裏[卄/毦]俱執。」是事白佛，佛言：「從今聽畜表裏",
    "T23n1435_038:0274c01": "[卄/毦]俱執，眾得畜，一人亦得畜。」復有人施長",
    "T23n1435_038:0274c02": "老須菩提俱執，半成色半不成色。時須菩提",
    "T23n1435_038:0274c03": "不受，作是言：「佛未聽我等受半成色、半不成",
    "T23n1435_038:0274c04": "色俱執。」是事白佛，佛言：「從今聽畜半成色、半",
    "T23n1435_038:0274c05": "不成色俱執。眾僧得受，一人亦得受。」佛在舍",
    "T23n1435_038:0274c06": "衛國，有五比丘，得長五肘、廣三肘衣，著是衣",
    "T23n1435_038:0274c07": "入聚落乞食。衣長曳地土所污，脚躡頭墮地",
    "T23n1435_038:0274c08": "著不周正。是事白佛，佛言：「聽長衣施[革*玄]紐",
    "T23n1435_038:0274c09": "施近緣。」故衣曳地土污，脚躡墮地著不周正，",
    "T23n1435_038:0274c10": "佛言：「從今聽反攝上著。」爾時佛自施[革*玄]紐，",
    "T23n1435_038:0274c11": "前去緣四指施[革*玄]，後八指施紐，語諸比丘：",
    "T23n1435_038:0274c12": "「應如是作。」",
    "T23n1435_038:0274c13": "佛在舍衛國。有比丘不繫泥洹僧入聚落，於",
    "T23n1435_038:0274c14": "聚落中墮地，是比丘大慚愧。是事白佛，佛言：",
    "T23n1435_038:0274c15": "「從今不繫泥洹僧入聚落者，突吉羅。」有比丘",
    "T23n1435_038:0274c16": "一匝繫泥洹僧，入聚落時啑故，帶斷墮地。是",
    "T23n1435_038:0274c17": "事白佛，佛言：「從今不聽一匝繫泥洹僧入聚",
    "T23n1435_038:0274c18": "落。犯者，突吉羅。」爾時有人施長老須菩提細",
    "T23n1435_038:0274c19": "縷繫腰帶，須菩提不受作是言：「佛未聽我",
    "T23n1435_038:0274c20": "受細縷繫腰帶。」是事白佛，佛言：「聽畜三種",
    "T23n1435_038:0274c21": "帶：一者細縷帶、二者索繩、三者編帶。」帶時",
    "T23n1435_038:0274c22": "泥洹僧喜破，佛言：「應施環。」六群比丘如兩耳",
    "T23n1435_038:0274c23": "著泥洹僧，細襵著泥洹僧，釿頭著泥洹僧，參",
    "T23n1435_038:0274c24": "差著泥洹僧，著細生疎泥洹僧，佛言：「不得如",
    "T23n1435_038:0274c25": "兩耳著泥洹僧、細襵著泥洹僧、釿頭著泥洹",
    "T23n1435_038:0274c26": "僧、參差著泥洹僧、著細生疎泥洹僧。著者，突",
    "T23n1435_038:0274c27": "吉羅。」佛在王舍城。爾時六群比丘，手摩鬚髮，",
    "T23n1435_038:0274c28": "如牛舌舐。是事白佛，佛言：「從今不聽手摩鬚",
    "T23n1435_038:0274c29": "髮。犯者，突吉羅。」",
    "T23n1435_038:0275a01": "佛在王舍城。爾時六群比丘，二人共床臥。是",
    "T23n1435_038:0275a02": "事白佛，佛言：「從今不聽二人共一床臥。犯",
    "T23n1435_038:0275a03": "者，突吉羅。若一人坐、一人臥不犯。」爾時六群",
    "T23n1435_038:0275a04": "比丘，二人共地敷臥，佛言：「從今不聽二人",
    "T23n1435_038:0275a05": "共一敷臥。犯者，突吉羅。各自別有敷具不",
    "T23n1435_038:0275a06": "犯。」爾時六群比丘，二人共一覆衣中臥，佛言：",
    "T23n1435_038:0275a07": "「從今不得共一覆衣中臥。犯者，突吉羅。不犯",
    "T23n1435_038:0275a08": "者，各別有襯身衣。」佛在王舍城，爾時六群",
    "T23n1435_038:0275a09": "比丘著俗人衣，諸居士呵責言：「沙門釋子自",
    "T23n1435_038:0275a10": "言：『善好有德。』著俗衣，與白衣何異？」是事白",
    "T23n1435_038:0275a11": "佛，佛言：「從今不得著俗衣。犯者，突吉羅。」",
    "T23n1435_038:0275a12": "佛在王舍城。爾時六群比丘，抄襞泥洹僧，如",
    "T23n1435_038:0275a13": "相撲人又似作人。是事白佛，佛言：「從今不得",
    "T23n1435_038:0275a14": "抄襞衣著。犯者，突吉羅。不犯者，登梯覆屋泥",
    "T23n1435_038:0275a15": "屋。」佛在王舍城，爾時六群比丘負擔行，如似",
    "T23n1435_038:0275a16": "驢牛負馱。是事白佛，佛言：「從今不聽負擔行。",
    "T23n1435_038:0275a17": "犯者，突吉羅。」",
    "T23n1435_038:0275a18": "佛在舍衛國。爾時憍薩羅國有邊聚落，是中",
    "T23n1435_038:0275a19": "常畏賊。聚落人民畏賊故，捨此處去。爾時有",
    "T23n1435_038:0275a20": "比丘從憍薩羅國向舍衛國，是比丘捉瓦鉢",
    "T23n1435_038:0275a21": "捉杖，所經聚落中人遙見來作是念：「此是",
    "T23n1435_038:0275a22": "賊來，捉矟捉楯。」見已怖畏還入樓閣。比丘漸",
    "T23n1435_038:0275a23": "漸來近，知是沙門，問言：「汝是何沙門？」答言：",
    "T23n1435_038:0275a24": "「釋子沙門。」言：「汝失沙門法、壞沙門法，令我等",
    "T23n1435_038:0275a25": "怖畏。」是比丘不知云何？是事白佛，佛言：「從",
    "T23n1435_038:0275a26": "今行時不聽捉杖捉絡囊。犯者，突吉羅。」佛自",
    "T23n1435_038:0275a27": "恣後人間遊行，有一羸瘦比丘，手捉鉢行。佛",
    "T23n1435_038:0275a28": "知故問：「汝何以手捉鉢行？」答言：「無物可盛。」佛",
    "T23n1435_038:0275a29": "言：「從今羸瘦老病比丘，僧羯磨聽杖絡囊盛",
    "T23n1435_038:0275b01": "鉢行。應如是作。一心和合僧，是老病比丘從",
    "T23n1435_038:0275b02": "坐起，偏袒右肩、脫革屣、胡跪合掌，作是言：『大",
    "T23n1435_038:0275b03": "德僧聽！我某甲老病比丘，從僧乞捉杖絡囊",
    "T23n1435_038:0275b04": "盛鉢行。僧憐愍故，聽我老病比丘捉杖絡囊",
    "T23n1435_038:0275b05": "盛鉢行。』如是三乞。僧應聽實。是比丘若言：",
    "T23n1435_038:0275b06": "『老病。』實不老病，不應聽。若言：『老病。』實老病，應",
    "T23n1435_038:0275b07": "聽。一比丘僧中唱言：『大德僧聽！某甲比丘老",
    "T23n1435_038:0275b08": "病，從僧乞捉杖絡囊盛鉢行。若僧時到僧忍",
    "T23n1435_038:0275b09": "聽，與是老病比丘捉杖絡囊盛鉢行。如是白。』",
    "T23n1435_038:0275b10": "白二羯磨。『僧與是老病比丘捉杖絡囊盛鉢",
    "T23n1435_038:0275b11": "行竟，僧忍，默然故，是事如是持！』」",
    "T23n1435_038:0275b12": "佛在舍衛國，佛與大眾前後圍繞說法。爾時",
    "T23n1435_038:0275b13": "憍薩羅王波斯匿在會中坐，有比丘噉蒜遠",
    "T23n1435_038:0275b14": "大眾行，是比丘作是念：「莫使佛及王聞臭。」佛",
    "T23n1435_038:0275b15": "遙見是比丘，佛為王說種種法示教利喜，王",
    "T23n1435_038:0275b16": "聞法已心大歡喜。佛說法已默然，王右遶佛",
    "T23n1435_038:0275b17": "而去。爾時長老阿難，佛後以扇扇佛。王去不",
    "T23n1435_038:0275b18": "久，佛知故問阿難：「此比丘何以遠大眾行？」答",
    "T23n1435_038:0275b19": "言：「此比丘噉蒜，恐佛及王聞臭，不敢近佛。」",
    "T23n1435_038:0275b20": "佛知故問阿難：「比丘噉如是比相食耶？」答言：",
    "T23n1435_038:0275b21": "「噉。」「若噉如是比相食失法利。」佛言：「此比丘",
    "T23n1435_038:0275b22": "若入眾中，聞我法應得正見。」語諸比丘：「是事",
    "T23n1435_038:0275b23": "不應作。」佛告諸比丘：「比丘不得噉蒜。若噉者，",
    "T23n1435_038:0275b24": "突吉羅。」",
    "T23n1435_038:0275b25": "佛在舍衛國。爾時長老舍利弗得風病，藥師",
    "T23n1435_038:0275b26": "教言：「乳中煮蒜噉。」舍利弗言：「佛未聽乳中",
    "T23n1435_038:0275b27": "煮蒜噉。」是事白佛，佛言：「聽乳煮蒜噉，隨噉蒜",
    "T23n1435_038:0275b28": "法行。云何隨法行？噉蒜者，不應近佛乃至",
    "T23n1435_038:0275b29": "和上阿闍梨、一切上座、佛塔、聲聞塔、溫室、講",
    "T23n1435_038:0275c01": "堂、僧食厨下，不得近僧坊外門立、不得入僧",
    "T23n1435_038:0275c02": "廁大小便、不得入僧浴室、不得入眾人坐處，",
    "T23n1435_038:0275c03": "當於屏房住。若急大小便者，應使人掘地作",
    "T23n1435_038:0275c04": "處。若無淨人，應就遠屏處大小便。若病差",
    "T23n1435_038:0275c05": "已，應掃灑所住處塗地，臥具床席更應抖",
    "T23n1435_038:0275c06": "擻，故有臭者應洗浣。是比丘從房出，閉戶下",
    "T23n1435_038:0275c07": "撢，下撢已去。」",
    "T23n1435_038:0275c08": "佛在王舍城。爾時六群比丘，自取訶梨勒果",
    "T23n1435_038:0275c09": "與淨人已從受噉。是事白佛，佛語諸比丘：「不",
    "T23n1435_038:0275c10": "應自手取訶梨勒果與淨人更從受噉。犯者，",
    "T23n1435_038:0275c11": "突吉羅。餘一切果亦如是。」佛在舍衛國，有比",
    "T23n1435_038:0275c12": "丘名難提，是比丘作與淨學沙彌，如先所",
    "T23n1435_038:0275c13": "說。佛在舍衛國，爾時長老畢陵伽婆蹉眼痛，",
    "T23n1435_038:0275c14": "時藥師教言：「和藥作丸著火上燒服烟。」優波",
    "T23n1435_038:0275c15": "離問佛：「用何物作藥？」佛言：「但除青木香藥和",
    "T23n1435_038:0275c16": "合，餘一切香著火中手接取烟而咽。」時以手",
    "T23n1435_038:0275c17": "接烟不得，佛言：「作筒。」時筒太長不得烟，佛",
    "T23n1435_038:0275c18": "言：「莫長作。」又復短作便燒手，佛言：「莫太短。」",
    "T23n1435_038:0275c19": "又時丸藥在一處、筒在一處，取時難得，佛",
    "T23n1435_038:0275c20": "言：「應畜囊盛。」盛時筒破藥丸，佛言：「中應施",
    "T23n1435_038:0275c21": "鬲。」施鬲已不繫頭筒墮地，佛言：「應繫頭。」佛",
    "T23n1435_038:0275c22": "在舍衛國。有病比丘，蘇油塗身不洗痒悶。",
    "T23n1435_038:0275c23": "是事白佛，佛言：「應用澡豆洗。」優波離問佛：「用",
    "T23n1435_038:0275c24": "何物作澡豆？」佛言：「以大豆、小豆、摩沙豆、豌豆、",
    "T23n1435_038:0275c25": "迦提婆羅草、梨頻陀子作。」佛在舍衛國。長老",
    "T23n1435_038:0275c26": "舍利弗患熱血病，時藥師教言：「以娑摩尼水",
    "T23n1435_038:0275c27": "洗。」優波離問佛：「用何物作娑摩尼？」佛言：「除",
    "T23n1435_038:0275c28": "毒樹，取餘一切樹華葉作。」佛在舍衛國。長老",
    "T23n1435_038:0275c29": "畢陵伽婆蹉患眼痛，時藥師教言：「應脂灌",
    "T23n1435_038:0276a01": "鼻。」時比丘以指渧鼻中，或以毳取而渧，渧",
    "T23n1435_038:0276a02": "時不便流入，眼更增痛劇。是事白佛，佛言：「作",
    "T23n1435_038:0276a03": "筒灌。」作筒大，鼻不受；復小作，溢失不中用。是",
    "T23n1435_038:0276a04": "事白佛，佛言：「莫大莫小作，得受一波羅、若一",
    "T23n1435_038:0276a05": "波羅半，欲唾以手承取。」以手承取故便欲",
    "T23n1435_038:0276a06": "吐，佛言：「聽用弊衲承取。」",
    "T23n1435_038:0276a07": "佛在舍衛國。爾時長老畢陵伽婆蹉患眼痛，",
    "T23n1435_038:0276a08": "時親里遣乘來喚，答言：「佛未聽乘乘。」是事白",
    "T23n1435_038:0276a09": "佛，佛言：「病者聽乘車輿。」爾時佛不聽乘輦，是",
    "T23n1435_038:0276a10": "事白佛，佛言：「聽乘輦。」是比丘乘輦時垂脚，佛",
    "T23n1435_038:0276a11": "言：「應攝脚在板上。」攝脚己身不安，佛言：「聽捉",
    "T23n1435_038:0276a12": "木格。」爾時有少樂比丘，捉木格手痛，佛言：",
    "T23n1435_038:0276a13": "「以物纏木。」坐時日照面，佛言：「應施軒。若一切",
    "T23n1435_038:0276a14": "乘上所須莊嚴物，皆聽作。」佛在舍衛國。爾時",
    "T23n1435_038:0276a15": "諸比丘，祇桓中處處大便，密迹執金剛神",
    "T23n1435_038:0276a16": "諸非人皆瞋呵責言：「此中應作不淨耶？」佛",
    "T23n1435_038:0276a17": "語諸比丘：「不應處處大便，當在一處作。」一",
    "T23n1435_038:0276a18": "處作已大聚糞，佛言：「除却。」除却時諸比丘",
    "T23n1435_038:0276a19": "吐悶，佛言：「掘地作坑。」作坑已坑邊有大便，污",
    "T23n1435_038:0276a20": "比丘脚，佛言：「應施安脚處。」優波離問佛：「用",
    "T23n1435_038:0276a21": "何等物作安脚處？」佛言：「以木石塼作。」大便",
    "T23n1435_038:0276a22": "時露地無障，人見，佛言：「應作障。」時兩相見，",
    "T23n1435_038:0276a23": "佛言：「應施鬲。」施鬲已出入時故相見，佛言：",
    "T23n1435_038:0276a24": "「應別施戶。」時有老比丘，上廁時憙倒，欲起",
    "T23n1435_038:0276a25": "時便却偃，佛言：「應施格令得企。」起時須水",
    "T23n1435_038:0276a26": "洗大便處，佛言：「應畜水器。」又無土洗手，佛",
    "T23n1435_038:0276a27": "言：「應安土。」土或少，佛言：「大器盛。」是時平地",
    "T23n1435_038:0276a28": "著器，或畜生牛馬、麞鹿、獼猴、狗來蹈壞，佛",
    "T23n1435_038:0276a29": "言：「應鑿地安器。」又不覆上，有毒蛇、蛆[虫*賴]、蜈",
    "T23n1435_038:0276b01": "蚣百足，入中齧比丘，佛言：「應覆上。」又洗手",
    "T23n1435_038:0276b02": "時，地大作泥污脚，佛言：「應作安脚處。」長老",
    "T23n1435_038:0276b03": "優波離問佛：「用何物作安脚處？」佛言：「用木石",
    "T23n1435_038:0276b04": "塼作。」諸比丘洗時露現，佛言：「應施障。」或二",
    "T23n1435_038:0276b05": "三人俱洗相見，佛言：「應施鬲。」又出入時相",
    "T23n1435_038:0276b06": "見，佛言：「應別施戶。」",
    "T23n1435_038:0276b07": "佛在舍衛國。祇桓中諸比丘處處小便，金剛",
    "T23n1435_038:0276b08": "神諸非人皆瞋呵責：「此中應作不淨耶？」是事",
    "T23n1435_038:0276b09": "白佛，佛言：「不得處處小便，應在一處作。」一",
    "T23n1435_038:0276b10": "處已如渠流，佛言：「應安瓮。」瓮滿，佛言：「應",
    "T23n1435_038:0276b11": "棄。」棄時比丘吐悶，佛言：「瓮下作孔令出。」瓮久",
    "T23n1435_038:0276b12": "便臭，佛言：「應蓋上。」比丘却蓋時小便臭劇，",
    "T23n1435_038:0276b13": "佛言：「蓋上開小孔令臭氣出。」時瓮四邊小便",
    "T23n1435_038:0276b14": "流污脚，佛言：「應作安脚處。」優波離問佛：「用何",
    "T23n1435_038:0276b15": "物作？」佛言：「應用木石塼作。」諸比丘小便時",
    "T23n1435_038:0276b16": "露現，佛言：「應施障。」小便時兩相見，佛言：「應",
    "T23n1435_038:0276b17": "施鬲。」施鬲已出入時故相見，佛言：「應施戶。」",
    "T23n1435_038:0276b18": "佛在舍衛國。爾時有人施僧瓦瓨，諸比丘不",
    "T23n1435_038:0276b19": "受，不知何所用？是事白佛，佛言：「應受用，盛",
    "T23n1435_038:0276b20": "水取水浴室中用。」",
    "T23n1435_038:0276b21": "佛在芻摩國，與大比丘僧說五陰法，所謂色",
    "T23n1435_038:0276b22": "受想行識。爾時佛啑，遍五百比丘一時同聲",
    "T23n1435_038:0276b23": "言：「老壽。」佛語諸比丘：「以汝等言『老壽』故，便得",
    "T23n1435_038:0276b24": "老壽耶？」「不也。世尊！」佛言：「從今不得稱老壽。稱",
    "T23n1435_038:0276b25": "老壽者，得突吉羅。」",
    "T23n1435_038:0276b26": "佛在舍衛國。諸比丘入舍衛城乞食，時檀越",
    "T23n1435_038:0276b27": "施種種好食：乳、酪、生酥、熟酥、油、蜜、魚、肉脯，",
    "T23n1435_038:0276b28": "諸比丘不取，將無是乞美食耶？是事白佛，佛",
    "T23n1435_038:0276b29": "言：「不乞而得應受。」（初二十法竟。中二十法",
    "T23n1435_038:0276c01": "上）",
    "T23n1435_038:0276c02": "佛在王舍城。爾時跋提長者，作大僧坊種種",
    "T23n1435_038:0276c03": "莊嚴，不覆上房舍漏。是事白佛，佛言：「應覆。」",
    "T23n1435_038:0276c04": "覆已脊上漏，佛言：「更厚覆。」厚覆已風發，佛",
    "T23n1435_038:0276c05": "言：「應釘撅。」釘撅已撅孔頭漏，佛言：「應施",
    "T23n1435_038:0276c06": "瓫覆。」覆已瓫喜墮地，佛言：「應穿底作孔釘。」",
    "T23n1435_038:0276c07": "釘已水入，佛言：「應釘上安覆釜。」安覆釜已風",
    "T23n1435_038:0276c08": "吹撅動搖作聲，佛言：「應以草葉樹皮纏頭，",
    "T23n1435_038:0276c09": "纏頭已安覆釜。」佛在舍衛國。爾時比丘畜貴",
    "T23n1435_038:0276c10": "價火浣衣，時諸比丘二、三人共抖擻，抖擻時",
    "T23n1435_038:0276c11": "衣褰縮不正，佛言：「應細杖打塵土。」打時土",
    "T23n1435_038:0276c12": "入長條中，佛言：「更以小杖打。」打時土入短條",
    "T23n1435_038:0276c13": "中，佛言：「更以小杖打。」",
    "T23n1435_038:0276c14": "佛在舍衛國。爾時比丘新成染衣，以掃篲掃",
    "T23n1435_038:0276c15": "却染滓，是衣色壞衣上成道。是事白佛，佛",
    "T23n1435_038:0276c16": "言：「應以新手巾却滓。」",
    "T23n1435_038:0276c17": "佛在王舍城。爾時跋提長者作僧坊，極廣大",
    "T23n1435_038:0276c18": "種種莊嚴，多人來看。無地覆故，多塵土出坌",
    "T23n1435_038:0276c19": "僧坊內。諸比丘心念：「若佛聽地覆者善。」是事",
    "T23n1435_038:0276c20": "白佛，佛言：「應安地覆。」佛在舍衛國。諸比丘無",
    "T23n1435_038:0276c21": "[打-丁+鳥]藥物，是事白佛，佛言：「應石上磨。」",
    "T23n1435_038:0276c22": "佛在王舍城。爾時瓶沙王，於竹園中起五百",
    "T23n1435_038:0276c23": "僧坊，有成者有未成者。時王命終，王阿闍世",
    "T23n1435_038:0276c24": "到竹園中看，見是房舍即問：「此為誰作？」比丘",
    "T23n1435_038:0276c25": "答言：「大王！是父王所作。有成者、有未成者，王",
    "T23n1435_038:0276c26": "便命終。」王問比丘：「何不成竟？」答言：「無直。」王",
    "T23n1435_038:0276c27": "言：「我當與直。」時房舍成竟，無隥道故，無人",
    "T23n1435_038:0276c28": "在上住。王問諸比丘：「是房中有人不？」答言：「無。」",
    "T23n1435_038:0276c29": "「何以故？」答言：「以無隥道故。」王言：「我當作。」比",
    "T23n1435_038:0277a01": "丘答言：「佛未聽作。」是事白佛，佛言：「聽作。」時長",
    "T23n1435_038:0277a02": "老優波離問佛：「用何物作隥道？」佛言：「用木",
    "T23n1435_038:0277a03": "石塼作。」佛住王舍城。時僧坊極大，一切時",
    "T23n1435_038:0277a04": "多有客比丘來。初夜中夜後夜來者，有持大",
    "T23n1435_038:0277a05": "床去、有持繩床去者、有持大褥去者、有持座",
    "T23n1435_038:0277a06": "褥去者，夜即彼間宿，明日棄去。爾時陀驃摩",
    "T23n1435_038:0277a07": "羅子知僧臥具，後日處處持床褥來時極苦，",
    "T23n1435_038:0277a08": "作是念：「佛聽以鍼綴床褥者善。」是事白佛，佛",
    "T23n1435_038:0277a09": "言：「聽綴，綴時床褥中央不綴。」持床東西時，",
    "T23n1435_038:0277a10": "毳并聚一處，即作是念：「佛聽我綴中央者善。」",
    "T23n1435_038:0277a11": "是事白佛，佛言：「聽以鍼綴。」長老優波離問佛：",
    "T23n1435_038:0277a12": "「用何物作鍼？」佛言：「以鐵作、銅作、木作。」",
    "T23n1435_038:0277a13": "佛在舍衛國。爾時長老舍利弗熱血病，藥師",
    "T23n1435_038:0277a14": "教言：「燒石著乳中飲。」答言：「佛未聽燒石著",
    "T23n1435_038:0277a15": "乳中飲。」是事白佛，佛言：「聽燒石著乳中飲。」燒",
    "T23n1435_038:0277a16": "石時諸比丘或以草木葉、若破瓦捻著乳中，",
    "T23n1435_038:0277a17": "灰土污乳。是事白佛，佛言：「從今聽以銅鐵",
    "T23n1435_038:0277a18": "作支安鎖，以石著中燒，舉鎖抖擻，去灰著乳",
    "T23n1435_038:0277a19": "中。」",
    "T23n1435_038:0277a20": "佛在舍衛國。有人持火爐施長老須菩提，須",
    "T23n1435_038:0277a21": "菩提言：「佛未聽受。」是事白佛，佛言：「得受。」時",
    "T23n1435_038:0277a22": "然薪火焦墮地，比丘以手舉燒手，佛言：「聽作",
    "T23n1435_038:0277a23": "抄火物。」",
    "T23n1435_038:0277a24": "佛在舍衛國。爾時長老舍利弗風病，藥師教",
    "T23n1435_038:0277a25": "言：「以煖水洗。」答言：「佛未聽煖水洗。」是事白",
    "T23n1435_038:0277a26": "佛，佛言：「聽煖水洗。」洗時或用鉢、揵鎡煖水，水",
    "T23n1435_038:0277a27": "少不足。是事白佛，佛言：「聽釜中煖。」諸比丘",
    "T23n1435_038:0277a28": "盛滿釜水著露地，四邊著薪然時釜破。是事",
    "T23n1435_038:0277a29": "白佛，佛言：「應施三碣。」時碣上安釜下然火，薪",
    "T23n1435_038:0277b01": "難然。是事白佛，佛言：「應以斧破薪然。」",
    "T23n1435_038:0277b02": "佛在阿羅毘國。時寺門楣破，佛見已知而故",
    "T23n1435_038:0277b03": "問阿難：「是寺門楣何以破耶？」答言：「木師忙",
    "T23n1435_038:0277b04": "懅不得作。」佛語阿難：「求木作具來。」阿難受",
    "T23n1435_038:0277b05": "佛教，求木取作具來與佛。佛取以自手治塔",
    "T23n1435_038:0277b06": "門楣，治已語諸比丘：「從今聽一切木作具應",
    "T23n1435_038:0277b07": "畜，隨比丘能治者治。」佛在阿羅毘國。時覆",
    "T23n1435_038:0277b08": "僧坊，比丘在地立授草不及，佛言：「應施橙。」施",
    "T23n1435_038:0277b09": "橙已故不及，佛言：「應施梯。」施梯已不遍，佛",
    "T23n1435_038:0277b10": "言：「應施棚。」施棚已不知云何施？佛言：「栿",
    "T23n1435_038:0277b11": "上應釘橛，以繩繫橛隨意移棚。」佛在舍衛",
    "T23n1435_038:0277b12": "國。有比丘患男根腫，膿血污衣。是事白佛，",
    "T23n1435_038:0277b13": "佛言：「應以物纏裹。」佛在舍衛國。有比丘病，看",
    "T23n1435_038:0277b14": "病人歲小，立抱病比丘，久立迷悶躄地垂死。",
    "T23n1435_038:0277b15": "是事白佛，佛言：「年少看病比丘得共病人",
    "T23n1435_038:0277b16": "坐，病人憐愍故。」",
    "T23n1435_038:0277b17": "佛在舍衛國。諸比丘著新染色衣，入舍衛城",
    "T23n1435_038:0277b18": "乞食值雨。時比丘襞衣著一處濕故色異。是",
    "T23n1435_038:0277b19": "事白佛，佛言：「應曬，曬時敷地曬。」曬已土著，",
    "T23n1435_038:0277b20": "佛言：「應以牛屎塗地曬。」應已衣不時乾，佛",
    "T23n1435_038:0277b21": "言：「繩上曬。」故不時乾，佛言：「應施曲橛。」施曲",
    "T23n1435_038:0277b22": "橛已故不時乾，佛言：「應床上曬。」曬已故不時",
    "T23n1435_038:0277b23": "乾，佛言：「應施架。」施架時妨行處，佛言：「應并",
    "T23n1435_038:0277b24": "一處。」并一處已近壁土污，佛言：「應離壁。」離壁",
    "T23n1435_038:0277b25": "已故不時乾，佛言：「應高懸曬。」佛在阿羅毘國。",
    "T23n1435_038:0277b26": "時諸比丘辦浴具，有比丘浴時脫衣著空地",
    "T23n1435_038:0277b27": "入浴室洗，有毒蛇、蛆[虫*賴]、百足入衣中，比丘著",
    "T23n1435_038:0277b28": "衣時為虫所螫，佛言：「施衣架安衣已入浴室",
    "T23n1435_038:0277b29": "洗。」佛在舍衛國。爾時末利夫人入祇桓聽",
    "T23n1435_038:0277c01": "法，諸比丘闇中說法。末利夫人語諸比丘：「何",
    "T23n1435_038:0277c02": "不然燈？」答言：「無燈。」夫人言：「我與燈。」答言：「佛",
    "T23n1435_038:0277c03": "未聽我等然燈。」是事白佛，佛言：「聽。」",
    "T23n1435_038:0277c04": "佛在舍衛國。時末利夫人施僧高座，諸比丘",
    "T23n1435_038:0277c05": "言：「佛未聽我等受。」是事白佛，佛言：「聽受。」末利",
    "T23n1435_038:0277c06": "夫人心念：「佛聽我畫此高座者善。」佛言：「除",
    "T23n1435_038:0277c07": "男女交會像，餘者聽畫。」",
    "T23n1435_038:0277c08": "佛在舍衛城。爾時六群比丘嚼長楊枝，時諸",
    "T23n1435_038:0277c09": "居士見已呵責言：「諸沙門釋子自言：『善好有",
    "T23n1435_038:0277c10": "德。』云何嚼長楊枝？」有比丘少欲知足行頭陀，",
    "T23n1435_038:0277c11": "聞是事心不喜，是事白佛。佛以是事集比丘",
    "T23n1435_038:0277c12": "僧，知而故問六群比丘：「汝實作是事不？」答言：",
    "T23n1435_038:0277c13": "「實作。世尊！」佛種種呵責六群比丘：「云何名比",
    "T23n1435_038:0277c14": "丘，嚼長楊枝？」佛言：「從今不得嚼長楊枝。犯者，",
    "T23n1435_038:0277c15": "突吉羅。」時諸比丘嚼短楊枝，佛是處經行，諸",
    "T23n1435_038:0277c16": "比丘遙見佛來，恭敬故即咽是楊枝，塞咽不",
    "T23n1435_038:0277c17": "下垂死，是事白佛。佛以是事集比丘僧，語諸",
    "T23n1435_038:0277c18": "比丘：「從今聽用三種楊枝：上、中、下。上者長十",
    "T23n1435_038:0277c19": "二指、下者長六指，此二中間名中。」佛在舍衛",
    "T23n1435_038:0277c20": "國。時有比丘度兒作共行弟子，弟子不如法，",
    "T23n1435_038:0277c21": "餘比丘言：「此弟子不如法，何不驅去？」答言：「此",
    "T23n1435_038:0277c22": "是我子弟子，云何驅去？」比丘不知云何？是",
    "T23n1435_038:0277c23": "事白佛，佛言：「若兒、若弟子不如法者，應驅去。」",
    "T23n1435_038:0277c24": "佛在舍衛國。爾時沙彌羅睺羅，違逆師迦留",
    "T23n1435_038:0277c25": "陀夷，時迦留陀夷驅出寺。時沙彌羅睺羅，在",
    "T23n1435_038:0277c26": "祇桓門外啼泣。佛從外來入祇桓，時見羅",
    "T23n1435_038:0277c27": "睺羅啼泣，佛知故問：「何故啼耶？」羅睺羅向",
    "T23n1435_038:0277c28": "佛廣說是事，佛語諸比丘：「從今不得驅沙彌",
    "T23n1435_038:0277c29": "出僧伽藍，應驅出房舍。」",
    "T23n1435_038:0278a01": "佛在舍衛國。時諸比丘唾淨地，地發壞。是事",
    "T23n1435_038:0278a02": "白佛，佛言：「從今不得唾淨地。犯者，突吉羅。」時",
    "T23n1435_038:0278a03": "諸比丘不知唾何處？是事白佛，佛言：「應以",
    "T23n1435_038:0278a04": "手承唾。」承唾時心中吐悶，佛言：「應畜唾器。」",
    "T23n1435_038:0278a05": "時唾器滿，佛言：「應棄。」棄時復欲吐，佛言：「唾",
    "T23n1435_038:0278a06": "器中著灰、著沙、著焦物令消唾。」",
    "T23n1435_038:0278a07": "佛在王舍城，時長老迦葉從耆闍崛山出，上",
    "T23n1435_038:0278a08": "下時日炙，面污入眼，眼痛。是事白佛，佛言：",
    "T23n1435_038:0278a09": "「聽畜手巾拭。」",
    "T23n1435_038:0278a10": "佛在舍衛國。長老跋提行頭陀，入浴室洗時",
    "T23n1435_038:0278a11": "不聽他人揩摩，作是念：「若佛聽我編繩自揩",
    "T23n1435_038:0278a12": "身者善。」是事白佛，佛言：「聽用編繩。」長老優波",
    "T23n1435_038:0278a13": "離問佛：「以何物作？」佛言：「以毳、蒭摩、劫貝、文",
    "T23n1435_038:0278a14": "闍草、麻婆娑草。」舍利弗病患脊痛，作是念：",
    "T23n1435_038:0278a15": "「佛聽我著禪帶坐者善。」是事白佛，佛言：「聽著",
    "T23n1435_038:0278a16": "禪帶坐。」優波離問佛：「以何物作禪帶？」佛言：",
    "T23n1435_038:0278a17": "「用毳、蒭摩、劫貝、文闍草及婆娑草皮作。」佛在",
    "T23n1435_038:0278a18": "舍衛國。時世尊患風脊痛，時藥師教言：「酥",
    "T23n1435_038:0278a19": "油塗身塗身已，槽盛煖水入中臥。」佛語阿難：",
    "T23n1435_038:0278a20": "「煖水著槽中持來。」阿難受教，槽盛煖水來。時",
    "T23n1435_038:0278a21": "佛酥油塗身入中臥，臥已病得除愈。佛以是",
    "T23n1435_038:0278a22": "事集比丘僧，語諸比丘：「從今聽若有風病，以",
    "T23n1435_038:0278a23": "酥油塗身煖水中臥。」佛在阿羅毘國。諸比丘",
    "T23n1435_038:0278a24": "辦臥具，時暮多有客比丘來，僧敷具少，諸比",
    "T23n1435_038:0278a25": "丘不知云何？是事白佛，佛言：「從今應上座次",
    "T23n1435_038:0278a26": "第與，不得敷具者與草與葉，各令自敷臥具",
    "T23n1435_038:0278a27": "臥。」佛在舍衛國憍薩羅國阿練兒處，有一",
    "T23n1435_038:0278a28": "比丘住，是比丘以頗梨珠出火。時賊住彼",
    "T23n1435_038:0278a29": "處，見比丘珠中出火，作是念：「必是毘琉璃珠。」",
    "T23n1435_038:0278b01": "賊即語比丘：「與我此琉璃珠。」比丘答言：「善人！",
    "T23n1435_038:0278b02": "我無琉璃珠。」時賊心念：「是比丘不肯正爾與",
    "T23n1435_038:0278b03": "我，我當殺此比丘。」即殺比丘已覓珠，於鍼",
    "T23n1435_038:0278b04": "線囊中乃得頗梨珠，是賊相語言：「乃以此頗",
    "T23n1435_038:0278b05": "梨珠故，殺此比丘。」時賊仰臥死比丘，還以頗",
    "T23n1435_038:0278b06": "梨珠著其臍中便去。時諸比丘食後經行，見",
    "T23n1435_038:0278b07": "是死比丘，各相謂言：「以此珠故，為人所害。」",
    "T23n1435_038:0278b08": "諸比丘不知云何？是事白佛。佛以是事集比",
    "T23n1435_038:0278b09": "丘僧已，語諸比丘：「從今不得畜月珠、日珠。",
    "T23n1435_038:0278b10": "若畜者，突吉羅。」",
    "T23n1435_038:0278b11": "佛在王舍城。時諸比丘以大價火浣衣石上",
    "T23n1435_038:0278b12": "浣，浣已破壞。佛言：「應著板上手揉浣。」",
    "T23n1435_038:0278b13": "佛在舍衛國。時末利夫人作一講堂種種莊",
    "T23n1435_038:0278b14": "嚴施僧，諸比丘言：「佛未聽我等受種種莊嚴",
    "T23n1435_038:0278b15": "講堂在中出入。」諸比丘不知云何？是事白佛，",
    "T23n1435_038:0278b16": "佛言：「此堂清淨，可受在中出入。」時有鵝、鴛鴦、",
    "T23n1435_038:0278b17": "孔雀、俱舍羅鳥、烏耆羅命、命飛鷰諸鳥入出",
    "T23n1435_038:0278b18": "作聲，妨諸比丘坐禪誦經。是事白佛，佛言：「應",
    "T23n1435_038:0278b19": "施欄楯。」施已故來入，佛言：「應施網。」時優波離",
    "T23n1435_038:0278b20": "問佛：「以何物作網？」佛言：「以毳、以蒭摩、劫貝、",
    "T23n1435_038:0278b21": "文闍草、麻、龍鬚皮等作。」作已喜爛壞，佛言：「應",
    "T23n1435_038:0278b22": "施雀目。」諸鳥故得來，佛言：「應懸簾。」懸簾時",
    "T23n1435_038:0278b23": "闇，佛言：「應施繩牽上。」佛在阿羅毘國，新作僧",
    "T23n1435_038:0278b24": "伽藍無掃地物，諸比丘不知云何？是事白佛，",
    "T23n1435_038:0278b25": "佛言：「應作掃篲。」",
    "T23n1435_038:0278b26": "佛在舍衛國，時長老畢陵伽婆蹉眼痛，心念：",
    "T23n1435_038:0278b27": "「若聽我高處坐者善。」是事白佛，佛言：「聽高處",
    "T23n1435_038:0278b28": "坐。」在高處時畏墮地，作是念：「若佛聽我高處",
    "T23n1435_038:0278b29": "作欄楯者善。」是事白佛，佛言：「聽高處作欄楯。」",
    "T23n1435_038:0278c01": "佛在舍衛國。時僧坊無門，牛馬、獼猴、狗等來",
    "T23n1435_038:0278c02": "入。是事白佛，佛言：「應作門。」佛在舍衛國。時諸",
    "T23n1435_038:0278c03": "比丘不知何處著鍼？佛言：「應作鍼筒。」",
    "T23n1435_038:0278c04": "佛在舍衛國。諸比丘不知何處著藥草？是事",
    "T23n1435_038:0278c05": "白佛，佛言：「應畜盛藥物。」諸比丘無曬藥物，是",
    "T23n1435_038:0278c06": "事白佛，佛言：「應作曬藥物。」佛在舍衛國。給孤",
    "T23n1435_038:0278c07": "獨居士施僧褥，諸比丘言：「佛未聽受褥。」是事",
    "T23n1435_038:0278c08": "白佛，佛言：「聽僧畜，私亦得畜。」時諸比丘不自",
    "T23n1435_038:0278c09": "畜褥覆壞僧臥具，露身坐上起時毛著身。是",
    "T23n1435_038:0278c10": "事白佛，佛言：「應自畜褥覆著僧褥上。若不自",
    "T23n1435_038:0278c11": "敷者，突吉羅。」",
    "T23n1435_038:0278c12": "佛在阿羅毘國。比丘露地翹一脚洗，便倒地",
    "T23n1435_038:0278c13": "垂死。是事白佛，佛言：「應畜洗脚物。」長老優波",
    "T23n1435_038:0278c14": "離問佛：「用何物作洗脚物？」佛言：「用木石塼",
    "T23n1435_038:0278c15": "作。」佛在阿羅毘國，作新僧伽藍，時天久旱地",
    "T23n1435_038:0278c16": "乾焦，後便大雨地皆發壞。諸比丘行出入",
    "T23n1435_038:0278c17": "時，脚蹈地壞，佛言：「應施脚蹈處。」長老優波離",
    "T23n1435_038:0278c18": "問佛：「用何物作蹈處？」佛言：「應用木石塼作。」",
    "T23n1435_038:0278c19": "彼僧伽藍多房舍，時諸比丘各自房前作脚",
    "T23n1435_038:0278c20": "蹈處，佛言：「應周匝行行作蹈處者好。」佛在舍",
    "T23n1435_038:0278c21": "衛國。諸比丘從憍薩羅國向舍衛國，中道有",
    "T23n1435_038:0278c22": "流水渠，諸比丘到渠岸邊住，脫革屣已兩屣",
    "T23n1435_038:0278c23": "相拍。相拍時塵出，諸天神皆瞋，呵責比丘：「此",
    "T23n1435_038:0278c24": "中不應作是。」諸比丘不知云何？是事白佛，佛",
    "T23n1435_038:0278c25": "言：「從今不得道中拍革屣。犯者，突吉羅。若道",
    "T23n1435_038:0278c26": "中行革屣有土時，應用軟羊皮拭。」佛在舍衛",
    "T23n1435_038:0278c27": "國。爾時龍子信樂佛法，來入祇桓，為聽法",
    "T23n1435_038:0278c28": "故。有比丘以繩繫咽棄無人處。時龍子向母",
    "T23n1435_038:0278c29": "啼泣，母言：「汝何以啼泣？」答言：「我為聽法入",
    "T23n1435_038:0279a01": "祇桓中，有一比丘以繩羂我項棄無人處。」",
    "T23n1435_038:0279a02": "龍母大瞋，往詣佛所向佛言諸比丘。時佛為",
    "T23n1435_038:0279a03": "大眾圍遶說法，佛遙見龍來，佛以慈心三",
    "T23n1435_038:0279a04": "昧力滅彼毒心，龍母到佛所在一面立白佛",
    "T23n1435_038:0279a05": "言：「是諸比丘弊惡不善，我子信心故，來入祇",
    "T23n1435_038:0279a06": "桓聽法。諸比丘以繩羂咽遠著無人處，龍子",
    "T23n1435_038:0279a07": "在彼被繩羂者，是大不好，如被擯棄。」爾時佛",
    "T23n1435_038:0279a08": "種種因緣，為龍母說法示教利喜已默然。時",
    "T23n1435_038:0279a09": "龍母聞法已，禮佛右遶而去。龍母去不久，佛",
    "T23n1435_038:0279a10": "以是事集比丘僧，語諸比丘：「從今不得羂蛇",
    "T23n1435_038:0279a11": "棄。犯者，突吉羅。聽以器盛覆頭遠著無人處，",
    "T23n1435_038:0279a12": "不得畜押蛇羂。犯者，突吉羅。」",
    "T23n1435_038:0279a13": "佛在舍衛國。時放馬人有緣事，來至舍衛城，",
    "T23n1435_038:0279a14": "為僧作種種䴵，盛滿器施僧。諸比丘言：「佛未",
    "T23n1435_038:0279a15": "聽我受怛鉢那。」是事白佛，佛言：「是淨食應受。」",
    "T23n1435_038:0279a16": "佛在舍衛國，諸比丘無物浸衣，是事白佛，佛",
    "T23n1435_038:0279a17": "言：「應畜槽杅盆浸衣。」佛在舍衛國。諸比丘",
    "T23n1435_038:0279a18": "無物浣衣，是事白佛，佛言：「應畜槽杅盆浣",
    "T23n1435_038:0279a19": "衣。」佛在舍衛國。時跋提長者作大僧坊，青",
    "T23n1435_038:0279a20": "赤白黑種種莊嚴施僧，作是念：「若佛聽我以",
    "T23n1435_038:0279a21": "青赤白黑色莊嚴房施僧者善。」是事白佛，佛",
    "T23n1435_038:0279a22": "言：「聽汝以青赤白黑色莊嚴房施僧。」",
    "T23n1435_038:0279a23": "佛在舍衛國。憂伽長者，持牛頭旃檀器直十",
    "T23n1435_038:0279a24": "萬兩金及閻浮敷具，持到佛所白佛言：「世尊！",
    "T23n1435_038:0279a25": "此牛頭栴檀器直十萬兩金及閻浮敷具，",
    "T23n1435_038:0279a26": "願佛受之。若佛得風病，以此栴檀器盛油塗",
    "T23n1435_038:0279a27": "身。」佛默然受。時長者見佛默然受已，即持牛",
    "T23n1435_038:0279a28": "頭栴檀器與佛已，頭面作禮右遶而去。是長",
    "T23n1435_038:0279a29": "者去不久，佛以是事集比丘僧，語諸比丘：「今",
    "T23n1435_038:0279b01": "憂伽長者，施牛頭栴檀器直十萬兩金及閻",
    "T23n1435_038:0279b02": "浮敷具，從今若有如是病比丘，不求自與應",
    "T23n1435_038:0279b03": "受用。」佛在舍衛國。有人施僧種種和香，諸比",
    "T23n1435_038:0279b04": "丘不受，不知何所用？是事白佛，佛言：「應受，",
    "T23n1435_038:0279b05": "用塗房舍。」時諸比丘塗舍外，多有眾人來看",
    "T23n1435_038:0279b06": "塔寺，眾人見此香塗舍外，謂是佛塔、聲聞塔。",
    "T23n1435_038:0279b07": "時多有人眾象馬牛車男女音聲，妨諸比丘",
    "T23n1435_038:0279b08": "坐禪讀經，諸比丘心不喜。是事白佛，佛言：「從",
    "T23n1435_038:0279b09": "今若得和香，應塗舍內、塗床、床髀、床脚、床",
    "T23n1435_038:0279b10": "板、床檔、衣橛、衣架、塗地四壁。如是塗者，坊",
    "T23n1435_038:0279b11": "舍得香，施者得福。」",
    "T23n1435_038:0279b12": "十誦律卷第三十八(雜誦卷第三)"
}