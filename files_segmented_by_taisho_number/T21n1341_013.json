{
    "T21n1341_013:0808c02": "大威德陀羅尼經卷第十三",
    "T21n1341_013:0808c04": "隋天竺三藏闍那崛多譯",
    "T21n1341_013:0808c05": "何者世間語言。謂色色處及色生處。是故名",
    "T21n1341_013:0808c06": "色。為老死生故。若作色及色處。所有作處彼",
    "T21n1341_013:0808c07": "無有物。言無物者彼無有性。是義不可說言",
    "T21n1341_013:0808c08": "如來有色。受想行識亦復如是。以盡色故。諸",
    "T21n1341_013:0808c09": "佛如來而得解脫。不生不滅非不生滅是亦",
    "T21n1341_013:0808c10": "無體。何者色盡。是色畢竟無性。彼何所盡。彼",
    "T21n1341_013:0808c11": "即盡體彼無生處。何者無生處。以無處可生",
    "T21n1341_013:0808c12": "故言無生。無生生處是悉無有。故言無生。是",
    "T21n1341_013:0808c13": "無生者即見如來。亦無生處亦無滅處。不優",
    "T21n1341_013:0808c14": "不劣。何故言不優不劣。諸佛如來不共世諍。",
    "T21n1341_013:0808c15": "而彼世間共如來諍。諸佛如來無有優劣。以",
    "T21n1341_013:0808c16": "是義名無優劣。言無優劣者。窮盡無明滿足",
    "T21n1341_013:0808c17": "明故。其明無種。若無種子即佛世尊。諸佛世",
    "T21n1341_013:0808c18": "尊無有渴愛。諸佛世尊已度彼岸。諸佛世尊",
    "T21n1341_013:0808c19": "穿徹通達。諸佛世尊不起鬪諍。諸佛世尊無",
    "T21n1341_013:0808c20": "可譏嫌。諸佛世尊無說惡處。諸佛世尊無害",
    "T21n1341_013:0808c21": "他處。諸佛世尊無有邊際。諸佛世尊本性寂",
    "T21n1341_013:0808c22": "靜。何者如來本性寂靜無真性。是名世尊本",
    "T21n1341_013:0808c23": "性寂靜。諸佛世尊窮盡寂靜故名寂靜。問曰。",
    "T21n1341_013:0808c24": "世尊。何因緣故名如來也。答言。如如如來",
    "T21n1341_013:0808c25": "故言如來。復問言。世尊。是義要略我不廣解。",
    "T21n1341_013:0808c26": "答言。阿難。汝言不解者是即此義。何以故。諸",
    "T21n1341_013:0808c27": "法難知難解。甚深難見難覺。何以故。諸佛世",
    "T21n1341_013:0808c28": "尊過心境界。諸佛世尊不可思議。諸佛世尊",
    "T21n1341_013:0808c29": "已度諸食。言過度者。謂過不善思念乃至取",
    "T21n1341_013:0809a01": "我者。諸佛世尊無意思想。是故如來不可名",
    "T21n1341_013:0809a02": "求。諸佛如來如如來無有來也。如來彼等",
    "T21n1341_013:0809a03": "諸法如如示現。何者如如。如如者無有變異",
    "T21n1341_013:0809a04": "猶如虛空。無有說處。無詐諂者。無言語者。",
    "T21n1341_013:0809a05": "無有濁者。無攀緣者。無有縛者。如來之體狀",
    "T21n1341_013:0809a06": "如虛空。不可以名字說。何以故。如前如來。未",
    "T21n1341_013:0809a07": "來亦然現在亦然。如來體性今如是說。其如",
    "T21n1341_013:0809a08": "來者三世平等。以是義故名為如來。亦無去",
    "T21n1341_013:0809a09": "處故名如來。復無處可來故名如來。為如來",
    "T21n1341_013:0809a10": "也。既無處來亦無處去故名如來。為如來也。",
    "T21n1341_013:0809a11": "如一切法如如。如是如來故名如來。過去世",
    "T21n1341_013:0809a12": "空。以過去世空故未來亦空。未來空故現在",
    "T21n1341_013:0809a13": "亦空。以現在空故過去亦爾。如彼過去未來",
    "T21n1341_013:0809a14": "亦爾現在亦然。而不捨作行。清淨常住無畏",
    "T21n1341_013:0809a15": "寂靜故名如來。無有異說。何者無異說。如四",
    "T21n1341_013:0809a16": "倒涅槃亦爾。是故阿難。如實說者何者不異",
    "T21n1341_013:0809a17": "說。凡所悕望無有異處遠離鬪諍。如來離故",
    "T21n1341_013:0809a18": "是則為智即是如如。以無識故即是如如。以",
    "T21n1341_013:0809a19": "有明故即是如如。即是虛妄無明如如。是無",
    "T21n1341_013:0809a20": "如如是無異體。是故如來名阿囉呵三藐三",
    "T21n1341_013:0809a21": "佛陀也。亦名無有黑闇。如如來無黑闇處不",
    "T21n1341_013:0809a22": "可得暗。亦不可得黑。如來既除如是黑暗故。",
    "T21n1341_013:0809a23": "阿囉呵三藐三佛陀。欲住恒河沙等劫不說",
    "T21n1341_013:0809a24": "語言。何以故。如來無有分別之處。既無分",
    "T21n1341_013:0809a25": "別亦無如如。既無如如亦無世間。諸佛世尊",
    "T21n1341_013:0809a26": "無和合處故名如如。阿難。此是少分譬喻。令",
    "T21n1341_013:0809a27": "證知義故。若汝等欲知者。亦不可以譬喻以",
    "T21n1341_013:0809a28": "說。令汝得知如來所說。為於汝等。雖然阿難。",
    "T21n1341_013:0809a29": "言恒河沙等劫者。所有恒沙。假使有爾所恒",
    "T21n1341_013:0809b01": "河所有沙數。若干劫中如來能住。而彼等劫",
    "T21n1341_013:0809b02": "以一彈指頃即能念知。何以故。如來之力無",
    "T21n1341_013:0809b03": "有長遠生死故。如來有智。如來長遠無有生",
    "T21n1341_013:0809b04": "死。如來無有度彼岸事。得真如體故名無食",
    "T21n1341_013:0809b05": "也。阿難。此第一食者。謂生死不斷故。所謂無",
    "T21n1341_013:0809b06": "明無明緣行。略說乃至生死。有如是苦惱聚",
    "T21n1341_013:0809b07": "集生起。言聚集者。阿難。何故聚集。言聚集",
    "T21n1341_013:0809b08": "者。阿難。此是迷惑眾生等法。若不聚集者。",
    "T21n1341_013:0809b09": "即是生已即是頭生白髮。彼既見已作如是",
    "T21n1341_013:0809b10": "言。我髮白耶告治鬚人言。以金鑷子拔此",
    "T21n1341_013:0809b11": "白髮著我右手。爾時彼治髭鬚人。即以金鑷",
    "T21n1341_013:0809b12": "拔彼白髮著摩訶提婆王隋云大天王右手中。爾",
    "T21n1341_013:0809b13": "時摩訶提婆王。說此偈言。",
    "T21n1341_013:0809b14": "今我頭上分　　如是生白髮",
    "T21n1341_013:0809b15": "故名為天使　　出家時到也",
    "T21n1341_013:0809b16": "阿難。於汝意云何。豈可一人頭上生天使已。",
    "T21n1341_013:0809b17": "餘人頭上亦天使乎。阿難。汝莫作是見。阿",
    "T21n1341_013:0809b18": "難。所言天使者謂渴愛也。阿難。若以頭生",
    "T21n1341_013:0809b19": "白髮為天使者。所有諸人以被衰老故而取",
    "T21n1341_013:0809b20": "命終。彼等一切應生天上。阿難。其摩訶提婆",
    "T21n1341_013:0809b21": "王生白髮者非天使也。阿難。彼摩訶提婆王。",
    "T21n1341_013:0809b22": "即於八萬四千歲中行於梵行。以善行梵行",
    "T21n1341_013:0809b23": "因緣故。時摩訶提婆王命終已。後生梵天",
    "T21n1341_013:0809b24": "宮。阿難。以是義故汝應當知。言渴愛者謂天",
    "T21n1341_013:0809b25": "使也。阿難。以分別故。言渴愛者天使也。阿",
    "T21n1341_013:0809b26": "難。其渴愛者生乾竭也。當生恐怖故名畏也。",
    "T21n1341_013:0809b27": "亦言現前為何現前。謂地獄現前。畜生閻摩",
    "T21n1341_013:0809b28": "羅世現前。故言渴愛為現前也。阿難。復言渴",
    "T21n1341_013:0809b29": "愛現前者。有二種身成就故。更無異體言無",
    "T21n1341_013:0809c01": "解脫。無解脫者謂流轉生死也。以是義故言",
    "T21n1341_013:0809c02": "染著也。故名不照也。亦名鬪諍。亦名上孔。亦",
    "T21n1341_013:0809c03": "名知者。亦名燒然。亦名惡生。阿難。略說所有",
    "T21n1341_013:0809c04": "諸苦皆緣渴愛。故名渴愛為恐怖也。阿難。何",
    "T21n1341_013:0809c05": "者為緣。謂妄語也。阿難。其妄語眾生說我作",
    "T21n1341_013:0809c06": "緣。彼觀察已。所有緣者彼是渴愛。若有緣",
    "T21n1341_013:0809c07": "者彼言緣滿足。阿難。怨者為一切眾生向種",
    "T21n1341_013:0809c08": "子處。言渴愛者趣向愛處。愛者以愛故有。於",
    "T21n1341_013:0809c09": "中以何因緣得名。以立名故行故故名名也。",
    "T21n1341_013:0809c10": "誰有有故具足阿羅漢。彼眾生能覆藏。以何",
    "T21n1341_013:0809c11": "事故彼可覆藏言信解脫。何者名信解脫。謂",
    "T21n1341_013:0809c12": "解脫也。何者名解脫。若自解脫已令他解脫。",
    "T21n1341_013:0809c13": "諸習滅故。以不見故名滅諸習。其滅諸習名",
    "T21n1341_013:0809c14": "無滅習。於中無法可得而可滅者。其外道等",
    "T21n1341_013:0809c15": "以我慢故。執著滅處而言有滅。彼如是說者。",
    "T21n1341_013:0809c16": "彼等所有果報之處。如來悉知。彼等有何果",
    "T21n1341_013:0809c17": "報。謂有地獄名為熱惱。是等生彼順邪見法。",
    "T21n1341_013:0809c18": "有何因緣名曰順法。隨順眠故趣向地獄。亦",
    "T21n1341_013:0809c19": "隨順眠故。趣向生死隨流順行。彼等眾生不",
    "T21n1341_013:0809c20": "能逆流行故名隨順也。若見如是隨順之法。",
    "T21n1341_013:0809c21": "彼等還復如是隨順而行隨順展轉。以是義",
    "T21n1341_013:0809c22": "故。彼癡人輩故名隨順法也。復以何故名行",
    "T21n1341_013:0809c23": "行也。彼無行行是離行行。墮失諸佛及諸聲",
    "T21n1341_013:0809c24": "聞。失戒定慧聚。是故彼等名非正人。故名",
    "T21n1341_013:0809c25": "集聚也。亦名墮迷。名墮迷者名曰失也。亦名",
    "T21n1341_013:0809c26": "人間諂也。阿難。所有眾生作諂濁者。彼等",
    "T21n1341_013:0809c27": "皆名妄語。從妄語起。何者妄語取得無物。何",
    "T21n1341_013:0809c28": "者名無物。所謂集滅。何者名法。謂無有集如",
    "T21n1341_013:0809c29": "來如是之法皆說邪見。其言集者謂能聚集。",
    "T21n1341_013:0810a01": "無有處來無處來者。亦不可來亦無來者。誰",
    "T21n1341_013:0810a02": "當為滅。若言有集即執有常。若言有滅彼即",
    "T21n1341_013:0810a03": "有斷。是等諸法無有執處。彼等如來之所宣",
    "T21n1341_013:0810a04": "說。所謂空曠。空曠是何言。空曠者所謂虛",
    "T21n1341_013:0810a05": "空本無所有。言虛空者謂上虛空無覆虛空。",
    "T21n1341_013:0810a06": "無覆虛空者更不可覆故名虛空。如來所說",
    "T21n1341_013:0810a07": "一切諸法猶如虛空。以第一義故更復宣說。",
    "T21n1341_013:0810a08": "不可得異。不得說者。不得智者。若異知者名",
    "T21n1341_013:0810a09": "為無智。言無智者謂言我得彼名外道。言外",
    "T21n1341_013:0810a10": "道者彼皆妄語無明所暗。若無明暗者。彼等",
    "T21n1341_013:0810a11": "以無明暗迷墮無明暗中。不可以名字說。此",
    "T21n1341_013:0810a12": "是阿字門初真如義。次第所言。阿字者即言",
    "T21n1341_013:0810a13": "生處亦言無智。如是言者是即當有生大食",
    "T21n1341_013:0810a14": "也。謂多無明。以何相故名為煩惱。所謂阿",
    "T21n1341_013:0810a15": "字名為無明。亦名為王亦名為行。亦名不",
    "T21n1341_013:0810a16": "墮落隨順不違諍論。於方便中。亦名婆耶",
    "T21n1341_013:0810a17": "斯迦黑闇當滿法間。為無染著法故。無上",
    "T21n1341_013:0810a18": "聖中不發精進故。彼等言無有朋友不得解",
    "T21n1341_013:0810a19": "脫。故名食也。求覓勝處起違背事。謗佛菩提",
    "T21n1341_013:0810a20": "遠離威儀無有正行。故名難共事。言難共事",
    "T21n1341_013:0810a21": "者。欺誑惡言不隨順教。所供養處不隨順取。",
    "T21n1341_013:0810a22": "行行雜穢失彼戒行。顏色麁澁觀不齊整墮",
    "T21n1341_013:0810a23": "他言中。言惡口者不捨疑惑疑惑積聚。所言",
    "T21n1341_013:0810a24": "疑者積聚疑心。又言至愚癡處。亦名使者以",
    "T21n1341_013:0810a25": "魔使故名惡語者。復當更造惡業之行。身口",
    "T21n1341_013:0810a26": "意中以是因緣。名為破者從何所破。於聖道",
    "T21n1341_013:0810a27": "中具非聖法。故名無聖行。亦名行者亦得名",
    "T21n1341_013:0810a28": "食。亦名造行亦名妄語。亦名渴愛亦名集聚。",
    "T21n1341_013:0810a29": "亦名無明亦名諸有。亦名無正住。如是一切",
    "T21n1341_013:0810b01": "法持受持隨眠起生住故名食也。",
    "T21n1341_013:0810b02": "阿難。又言食者是至患處。阿難。何者至患處。",
    "T21n1341_013:0810b03": "不捨行行作結縛處住墮落處。我慢增慢增",
    "T21n1341_013:0810b04": "造節縛。諂曲顛倒難與共事。貪求利養無有",
    "T21n1341_013:0810b05": "信行。語言優劣言語麁澁。現前麁語習獼猴",
    "T21n1341_013:0810b06": "禪。於四方中無有正行。恒常欲見婬逸之",
    "T21n1341_013:0810b07": "人。如是之等一切諸法。自之所作不隨他教。",
    "T21n1341_013:0810b08": "厚煩惱故是故名食。此廣縛根本。所謂五欲",
    "T21n1341_013:0810b09": "娛樂親近深著迷之受苦。以不證團食故",
    "T21n1341_013:0810b10": "隨眠三界。何者遠離團食。謂知五欲之事。",
    "T21n1341_013:0810b11": "所著渴愛。一切一切處。一切皆悉遠離。不熱",
    "T21n1341_013:0810b12": "不惱故。名盡渴愛也。滅彼得處。於第一義亦",
    "T21n1341_013:0810b13": "復不得。於中此滅所謂無得。何以故。其執著",
    "T21n1341_013:0810b14": "者有名字處彼可捨離。若無執處彼無可捨。",
    "T21n1341_013:0810b15": "若可得處應當捨離。若無得處亦無捨處。如",
    "T21n1341_013:0810b16": "出睒電眾生當知必有天雷。如是如是。有所",
    "T21n1341_013:0810b17": "得處佛世尊知當滿足食其睒不出。眾生即",
    "T21n1341_013:0810b18": "知不起電相。況復雷也。如是如是。既無得",
    "T21n1341_013:0810b19": "處亦無可滅。何以故。得處既無竟何所滅。其",
    "T21n1341_013:0810b20": "學人輩彼體生思想。是無智執。所有澄寂無",
    "T21n1341_013:0810b21": "實攀緣。於是之中無有學名。況復學人學寂",
    "T21n1341_013:0810b22": "滅者。若有䗍聲於先可捨。䗍名既無故無",
    "T21n1341_013:0810b23": "實聲。若有人言我眼見聲彼實無有。彼非善",
    "T21n1341_013:0810b24": "丈夫。即有妄言無有實處。如是如是。若有人",
    "T21n1341_013:0810b25": "言有我之者。即非成我即是無義。彼求我時",
    "T21n1341_013:0810b26": "理不可得。況復文字。若有我者即無我處既",
    "T21n1341_013:0810b27": "無有我。以是義故。一切諸法本無有我。譬",
    "T21n1341_013:0810b28": "如有一丈夫作如是言。斫頭亦無有人而可",
    "T21n1341_013:0810b29": "斫頭。亦無破傷亦不見人。誰被斫者耶。念",
    "T21n1341_013:0810c01": "刀刃故亦無刀刃。亦復無彼被斫頭者。如是",
    "T21n1341_013:0810c02": "語中。彼之丈夫豈不作彼妄語之乎。無有實",
    "T21n1341_013:0810c03": "言。如是如是。若言有我。如是言時豈不妄",
    "T21n1341_013:0810c04": "語。何以故。一切諸法皆悉無我。猶如有人作",
    "T21n1341_013:0810c05": "如是言。有彼風聚彼無有聚。如是言者。豈復",
    "T21n1341_013:0810c06": "非是妄語之乎。無有是處。如是如是。若如",
    "T21n1341_013:0810c07": "是言色是我耶。其色如聚。彼作是言。豈復非",
    "T21n1341_013:0810c08": "是妄語之耶。若言有彼色聚。但有譬喻不言",
    "T21n1341_013:0810c09": "是色如彼聚沫。不說是識猶如彼幻。其有因",
    "T21n1341_013:0810c10": "緣若言如幻。言幻者無實虛妄妄語之法。其",
    "T21n1341_013:0810c11": "涅槃者非妄語法。以是義故。其五陰聚言如",
    "T21n1341_013:0810c12": "彼幻。彼輩如實不知。是五陰聚猶如彼幻。所",
    "T21n1341_013:0810c13": "不知者彼即可說為姦猾也。亦名無實語也。",
    "T21n1341_013:0810c14": "名能幻化者是名幻師。若有作語言想彼名",
    "T21n1341_013:0810c15": "幻想也。彼名無正體。彼名戲論。彼名無定",
    "T21n1341_013:0810c16": "性。彼名為癡。無有智者彼至癡處。以是義",
    "T21n1341_013:0810c17": "故名為癡也。彼於何處受癡報也。謂地獄畜",
    "T21n1341_013:0810c18": "生閻摩羅世中。阿難。是故如來不與陰聚想",
    "T21n1341_013:0810c19": "者出家。亦不與具。如來曾作如是之說。若",
    "T21n1341_013:0810c20": "智人來不曲不諂無諸過患可與出家。阿難。",
    "T21n1341_013:0810c21": "何因何緣言有智者。有智有慧故言智者。何",
    "T21n1341_013:0810c22": "者名智。以解實故名之為智。何者解實。若知",
    "T21n1341_013:0810c23": "有世間妄語。彼如來教中言有智者。何者世",
    "T21n1341_013:0810c24": "間中知妄語耶。五陰聚如是言時。世間妄語",
    "T21n1341_013:0810c25": "諸界諸入無有。如是說時即是世間妄語。於",
    "T21n1341_013:0810c26": "聖教法中。諸界諸入皆悉不實。彼等諸法應",
    "T21n1341_013:0810c27": "如是知。彼於世中是則為實無有妄語。於諸",
    "T21n1341_013:0810c28": "聖中亦為實語。以是因緣故。如來作如是",
    "T21n1341_013:0810c29": "故。世間共我諍。我不共世間諍。況復別有",
    "T21n1341_013:0811a01": "陰聚也。別有世間也。阿難。汝莫作是見。諸行",
    "T21n1341_013:0811a02": "皆空。阿難。其福德者是為五陰聚義。是方",
    "T21n1341_013:0811a03": "便名能作有為諸行。故言作行耶。如是色",
    "T21n1341_013:0811a04": "受聚受想行識聚造作即言是色。何以故。誰",
    "T21n1341_013:0811a05": "有作者彼還受者。如是受想行識作者彼即",
    "T21n1341_013:0811a06": "受者。何以故。誰為作者還為受者。如來如",
    "T21n1341_013:0811a07": "是不得色受想行識。如來既不得者彼若當",
    "T21n1341_013:0811a08": "作。無有是處。以此因緣。如來說一切諸法無",
    "T21n1341_013:0811a09": "有諸行。諸法生時自生諸法滅時自滅。若有",
    "T21n1341_013:0811a10": "生者若有滅者。此是凡夫之所取著。如諸",
    "T21n1341_013:0811a11": "聖令所受取。於彼之中無生滅者。何以故。",
    "T21n1341_013:0811a12": "一切諸法畢竟悉空。一切諸法皆畢竟虛。若",
    "T21n1341_013:0811a13": "持諸法不實之者。彼等轉實於不實中轉。既",
    "T21n1341_013:0811a14": "為不實即無有食。無有倚處。不依十大故心",
    "T21n1341_013:0811a15": "亦不起受持財物。若識不淨意為前行故。是",
    "T21n1341_013:0811a16": "故一切諸法意為前行。以意持義故於後無",
    "T21n1341_013:0811a17": "恐畏。故言食也。阿難。雖然所言食者所欲得",
    "T21n1341_013:0811a18": "食。五十四種色為食想。是諸虫戶所生之食。",
    "T21n1341_013:0811a19": "八十蛆戶還以色為食。是諸人輩以業為食。",
    "T21n1341_013:0811a20": "為煩惱故。煩惱食者為受果報。果報者為諸",
    "T21n1341_013:0811a21": "法食。如是業果報以為意食。其意食者為",
    "T21n1341_013:0811a22": "諸善法。以受持故名之為食。色想乃至法",
    "T21n1341_013:0811a23": "想故。故言為食。有為之中畜生等輩各相食",
    "T21n1341_013:0811a24": "噉。其閻羅世及諸地獄。以鐵丸為食。諸等",
    "T21n1341_013:0811a25": "人輩有二十一心。功德為食。無明心為煩惱。",
    "T21n1341_013:0811a26": "其外諸仙意濁為食。以濁心故成就滿足不",
    "T21n1341_013:0811a27": "歡喜處。分別滿足。如是色聲香味觸乃至意。",
    "T21n1341_013:0811a28": "以法為食。有四種食染著者。說十二緣生為",
    "T21n1341_013:0811a29": "食。勤求禪定者。以寂滅歡喜為食。空相者以",
    "T21n1341_013:0811b01": "寂滅為食。無所念者以空為食。若於是身無",
    "T21n1341_013:0811b02": "彼物者。所有彼食何者為食。四正念處。四正",
    "T21n1341_013:0811b03": "斷。四如意足。四禪定。五根。五力。七菩提分。",
    "T21n1341_013:0811b04": "八聖道分。善逝明解脫。乃至略說。解脫想者",
    "T21n1341_013:0811b05": "解脫為食。復次乃至隨有彼想。若所隨想者。",
    "T21n1341_013:0811b06": "殺生者。不與取者。妄語者。乃至略說。邪見",
    "T21n1341_013:0811b07": "者邪見為食。於色渴愛。於聲香味觸法渴愛。",
    "T21n1341_013:0811b08": "以法渴愛為食。所有無明。以無明為食。所有",
    "T21n1341_013:0811b09": "不正念。以不正念為食。以有食故。生於三",
    "T21n1341_013:0811b10": "界求覓有者。復次如是等食如來所說。以有",
    "T21n1341_013:0811b11": "所愛以愛為食。有眼著處是為煩惱。非無",
    "T21n1341_013:0811b12": "煩惱處為煩惱所濁者。如來失念者。非不失",
    "T21n1341_013:0811b13": "念者。普失念者。非不普失念者。有取者。非不",
    "T21n1341_013:0811b14": "取者。何者是取。有四種取。欲取見取戒取我",
    "T21n1341_013:0811b15": "取。有何緣故取說我取。以欲因緣故說我取。",
    "T21n1341_013:0811b16": "何者是欲。若於欲縛著。何者欲體。事為欲體。",
    "T21n1341_013:0811b17": "及諸煩惱為欲體。於中所有若非事者。謂諸",
    "T21n1341_013:0811b18": "煩惱欲。何以故。所有煩惱事不可得故。於中",
    "T21n1341_013:0811b19": "所有煩惱欲體。彼非事欲。是故正有一欲無",
    "T21n1341_013:0811b20": "有二種。有事欲者彼即顛倒。若有顛倒彼即",
    "T21n1341_013:0811b21": "無實。若無實者彼是意法。復次若有彼意意",
    "T21n1341_013:0811b22": "之所生。彼即分別。一切分別悉為非善。以",
    "T21n1341_013:0811b23": "不正念故生。欲無住處何有事也。譬如有一",
    "T21n1341_013:0811b24": "丈夫作如是言。我作屋宅覆上虛空出入無",
    "T21n1341_013:0811b25": "礙。阿難。於汝意云何。彼丈夫所言之處可信",
    "T21n1341_013:0811b26": "以不。未安基址。於上空中能著覆不。阿難",
    "T21n1341_013:0811b27": "言。不也世尊。如是如是。阿難。無分別住處。",
    "T21n1341_013:0811b28": "豈可能生不正念分別也。不也世尊。阿難。其",
    "T21n1341_013:0811b29": "分別者諸聖聲聞知其不實。彼則不為分別",
    "T21n1341_013:0811c01": "所牽。以是義故。諸聖聲聞無有分別。是故名",
    "T21n1341_013:0811c02": "為無有他法之所牽攝。凡夫如是為諸煩惱",
    "T21n1341_013:0811c03": "之所牽攝。是故言不可牽攝。謂聖聲聞無有",
    "T21n1341_013:0811c04": "食也。是故不作三昧分別。更不著鎧。豈得復",
    "T21n1341_013:0811c05": "名須陀洹也。豈得復在須陀洹位。今已斷滅",
    "T21n1341_013:0811c06": "須陀洹道。於上不復更有修作。此等諸食為",
    "T21n1341_013:0811c07": "凡夫輩。以於生死迷惑流轉。住不正道故名",
    "T21n1341_013:0811c08": "凡夫。具足屍法常有所作。妄失正念業言諸",
    "T21n1341_013:0811c09": "法。執持刀劍詐為聖相。具煩惱濁隨順煩惱。",
    "T21n1341_013:0811c10": "多諸瞋恚心無定性。隨順憍慢為魔所使住",
    "T21n1341_013:0811c11": "無定處。面向將墜地獄畜生及閻羅世。空重",
    "T21n1341_013:0811c12": "未來所見之法。雖有皮覆無利壽命。譬如駛",
    "T21n1341_013:0811c13": "風吹兜羅毦。凡所得處即於中住。於彼生愛",
    "T21n1341_013:0811c14": "於彼生縛。未得解脫五種無間。所有作處常",
    "T21n1341_013:0811c15": "說有我。說有眾生。說有壽命。說富伽羅。彼等",
    "T21n1341_013:0811c16": "厭背不樂聖人大乘梵行。凡所作處多喜鬪",
    "T21n1341_013:0811c17": "諍。惡口罵詈猶如怨家可厭可離。如是凡夫",
    "T21n1341_013:0811c18": "煩惱之法成就具足。復此以上更有煩惱。故",
    "T21n1341_013:0811c19": "名凡夫為凡夫也。於中有何義說言凡夫也。",
    "T21n1341_013:0811c20": "各別有體。若駝面若牛面若驢面。世間種種",
    "T21n1341_013:0811c21": "因緣故。故言凡夫也。彼等各受身體各捨身",
    "T21n1341_013:0811c22": "故。故名凡夫也。無四種食非不離欲者。何以",
    "T21n1341_013:0811c23": "故。誰盡離欲彼亦欲盡。彼三界中是欲亦盡。",
    "T21n1341_013:0811c24": "何者三界。欲界色界無色界。食者於三界中",
    "T21n1341_013:0811c25": "滅。阿羅漢滅五種縛故。不樂食故。不為諸食",
    "T21n1341_013:0811c26": "之所牽攝。如是以食故當有諸食。如是等食。",
    "T21n1341_013:0811c27": "可歎地中別名種種食也。何者可歎地。謂無",
    "T21n1341_013:0811c28": "相想。何者為相。相有五種。何者為五。阿那",
    "T21n1341_013:0811c29": "般那念薰出息入息因緣。念我遊行我因緣。",
    "T21n1341_013:0812a01": "我行若干出入息。數息因緣身不濁垢。是身",
    "T21n1341_013:0812a02": "因緣。我應當得涅槃。涅槃因緣。此等五相以",
    "T21n1341_013:0812a03": "湛足故當生邪見。",
    "T21n1341_013:0812a04": "大威德陀羅尼經卷第十三"
}