{
    "T27n1545_075:0386a05": "阿毘達磨大毘婆沙論卷第七十",
    "T27n1545_075:0386a06": "五",
    "T27n1545_075:0386a08": "五百大阿羅漢等造",
    "T27n1545_075:0386a09": "三藏法師玄奘奉　詔譯",
    "T27n1545_075:0386a10": "5結蘊第二中十門納息第四之五",
    "T27n1545_075:0386a11": "五取蘊者。謂色取蘊受取蘊想取蘊行取蘊",
    "T27n1545_075:0386a12": "識取蘊。問何故作此論。答為欲分別契經",
    "T27n1545_075:0386a13": "義故。謂契經說。有五取蘊。謂色取蘊乃",
    "T27n1545_075:0386a14": "至識取蘊。契經雖作是說而不廣辯其",
    "T27n1545_075:0386a15": "義。經是此論所依根本。彼不說者今應分",
    "T27n1545_075:0386a16": "別故作斯論。問色取蘊云何。答若色有漏",
    "T27n1545_075:0386a17": "有取。彼色在過去未來現在。或起欲或起",
    "T27n1545_075:0386a18": "貪或起瞋或起癡或起怖。或復隨起一心",
    "T27n1545_075:0386a19": "所隨煩惱是名色取蘊。此中起欲起貪者",
    "T27n1545_075:0386a20": "謂起愛結。起瞋者謂起恚結。起癡者謂起",
    "T27n1545_075:0386a21": "無明結。起怖者有作是說。此中不應說或",
    "T27n1545_075:0386a22": "起怖。所以者何。怖即煩惱。若說煩惱即已",
    "T27n1545_075:0386a23": "說怖。問若爾此怖以何煩惱為自性。有作",
    "T27n1545_075:0386a24": "是說。以有身見為自性。所以者何。執有我",
    "T27n1545_075:0386a25": "者多怖畏故。若說有身見即已說怖。有餘",
    "T27n1545_075:0386a26": "師說。以愛為自性。所以者何。若有愛者多",
    "T27n1545_075:0386a27": "怖畏故。復有說者。以無智為自性。所以者",
    "T27n1545_075:0386a28": "何。諸無智者多怖畏故。若說無明即已說",
    "T27n1545_075:0386a29": "怖。評曰應作是說。此所起中應別說怖。所",
    "T27n1545_075:0386b01": "以者何。有別心所與心相應。是怖自性此即",
    "T27n1545_075:0386b02": "攝在。復有所餘如是類法與心相應心所",
    "T27n1545_075:0386b03": "法內非諸煩惱。問此怖自性於何處有。答",
    "T27n1545_075:0386b04": "在欲界有非上二界。問若怖自性色界中",
    "T27n1545_075:0386b05": "無。云何釋通契經所說。如契經說。苾芻當",
    "T27n1545_075:0386b06": "知。有極光淨先生。諸天見後生者覩劫火",
    "T27n1545_075:0386b07": "焰心生恐怖。而慰喻言。大仙勿怖大仙勿",
    "T27n1545_075:0386b08": "怖。我數曾見此劫火焰。燒空梵宮即於彼",
    "T27n1545_075:0386b09": "滅。伽他所說。復云何通。如說。",
    "T27n1545_075:0386b10": "聞說長壽天　　有妙色名譽",
    "T27n1545_075:0386b11": "深心懷厭怖　　如鹿對師子",
    "T27n1545_075:0386b12": "答經頌於厭以怖聲說。問若爾厭怖有何",
    "T27n1545_075:0386b13": "差別。答名即差別。謂彼名厭此名為怖。尊",
    "T27n1545_075:0386b14": "者世友作如是說。怖唯欲界厭通三界。復",
    "T27n1545_075:0386b15": "作是說。怖在煩惱品厭在善根品。復作是",
    "T27n1545_075:0386b16": "說。怖通染污無覆無記厭唯是善。大德說",
    "T27n1545_075:0386b17": "曰。於衰損事深心疑慮欲得遠離說名為",
    "T27n1545_075:0386b18": "怖。已得遠離深心憎惡說名為厭。如是名",
    "T27n1545_075:0386b19": "為厭怖差別。問異生聖者誰有怖耶。有作",
    "T27n1545_075:0386b20": "是說。異生有怖聖者無怖。所以者何。聖者",
    "T27n1545_075:0386b21": "已離五怖畏故。五怖畏者。一不活畏。二惡",
    "T27n1545_075:0386b22": "名畏。三怯眾畏。四命終畏。五惡趣畏。評曰",
    "T27n1545_075:0386b23": "應作是說。異生聖者二皆有怖。問聖者已",
    "T27n1545_075:0386b24": "離五種怖畏如何有怖。答聖者雖無五種",
    "T27n1545_075:0386b25": "大怖而有所餘暫時小怖。問何等聖者有餘",
    "T27n1545_075:0386b26": "小怖。為有學位無學位耶。有作是說。唯有",
    "T27n1545_075:0386b27": "學位有餘小怖。以怖唯是煩惱品故。評曰",
    "T27n1545_075:0386b28": "應作是說。學無學位皆容有怖。學謂預流",
    "T27n1545_075:0386b29": "一來不還者。無學謂阿羅漢獨覺除佛世尊。",
    "T27n1545_075:0386c01": "佛無恐怖毛竪等事。於一切法如實通達",
    "T27n1545_075:0386c02": "得無畏故。或復隨起一心所隨煩惱者。謂",
    "T27n1545_075:0386c03": "緣色生諸餘遍行及修所斷餘煩惱等",
    "T27n1545_075:0386c04": "問受取蘊云何。答若受有漏有取。彼受在過",
    "T27n1545_075:0386c05": "去未來現在。或起欲或起貪或起瞋或起",
    "T27n1545_075:0386c06": "癡或起怖。或復隨起一心所隨煩惱。是名",
    "T27n1545_075:0386c07": "受取蘊。此中廣釋如前。應知有差別者。謂",
    "T27n1545_075:0386c08": "隨起一隨煩惱中。緣此受生諸餘遍行及",
    "T27n1545_075:0386c09": "見所斷餘非遍行。",
    "T27n1545_075:0386c10": "如受取蘊如是想行及識取蘊廣說。應知",
    "T27n1545_075:0386c11": "是名取蘊自性我物自體相分本性。",
    "T27n1545_075:0386c12": "已說自性。所以今當說。問何故名取蘊。取",
    "T27n1545_075:0386c13": "蘊是何義。答此從取生復能生取故名取",
    "T27n1545_075:0386c14": "蘊。復次此從取轉復能轉取故名取蘊。復",
    "T27n1545_075:0386c15": "次此由取引復能引取故名取蘊。復次此",
    "T27n1545_075:0386c16": "由取長養復能長養取故名取蘊。復次此",
    "T27n1545_075:0386c17": "由取增廣復能增廣取故名取蘊。復次此",
    "T27n1545_075:0386c18": "由取流派復能流派取故名取蘊。復次此",
    "T27n1545_075:0386c19": "蘊屬取故名取蘊。如臣屬王故名王臣。諸",
    "T27n1545_075:0386c20": "有漏行都無有我。設有問言。汝屬於誰。應",
    "T27n1545_075:0386c21": "正答言。我屬於取。復次諸取於此應生時",
    "T27n1545_075:0386c22": "生。應住時住。應執時執。故名取蘊。復次諸",
    "T27n1545_075:0386c23": "取於此增長廣大故名取蘊。復次諸取於此",
    "T27n1545_075:0386c24": "長養攝受故名取蘊。復次諸取於此染著難",
    "T27n1545_075:0386c25": "捨。猶如塵垢染著衣服故名取蘊。復次諸",
    "T27n1545_075:0386c26": "取於此深生樂著。如魚鼈等樂著河池故",
    "T27n1545_075:0386c27": "名取蘊。復次此是諸取巢穴舍宅故名取蘊。",
    "T27n1545_075:0386c28": "謂依此故貪瞋癡慢見疑纏垢。皆得生長。",
    "T27n1545_075:0386c29": "應知此中依同分取立取蘊名。謂依欲界",
    "T27n1545_075:0387a01": "取名欲界取蘊。依色界取名色界取蘊。依",
    "T27n1545_075:0387a02": "無色界取名無色界取蘊。如依三界同分",
    "T27n1545_075:0387a03": "取立取蘊名。依九地取應知亦爾。此於界",
    "T27n1545_075:0387a04": "地無雜亂故。若於相續容有雜亂。謂依",
    "T27n1545_075:0387a05": "自取他蘊名取蘊亦依他取自蘊名取蘊。",
    "T27n1545_075:0387a06": "若於相續無雜亂者。一切外物應非取蘊。",
    "T27n1545_075:0387a07": "以外物中無諸取故。然諸外物依有情取",
    "T27n1545_075:0387a08": "立取蘊名互生長故。",
    "T27n1545_075:0387a09": "問蘊與取蘊有何差別。答名即差別彼名為",
    "T27n1545_075:0387a10": "蘊此名取蘊。復次蘊通有漏無漏。取蘊唯",
    "T27n1545_075:0387a11": "有漏。復次蘊攝三諦取蘊攝二諦。復次蘊",
    "T27n1545_075:0387a12": "攝十七界一界少分。取蘊攝十五界三界少",
    "T27n1545_075:0387a13": "分。復次蘊攝十一處一處少分。取蘊攝十處",
    "T27n1545_075:0387a14": "二處少分。復次蘊攝五蘊取蘊攝五蘊各",
    "T27n1545_075:0387a15": "少分。復次於蘊中有流轉者受訶責。有還",
    "T27n1545_075:0387a16": "滅者受讚歎。於取蘊中有流轉者受訶責。",
    "T27n1545_075:0387a17": "無還滅者受讚歎。蘊與取蘊是謂差別",
    "T27n1545_075:0387a18": "六界者。謂地界水界火界風界空界識界。問",
    "T27n1545_075:0387a19": "何故作此論。答是作論者意欲爾故。謂本論",
    "T27n1545_075:0387a20": "師隨自意欲而作此論不違法相故不應",
    "T27n1545_075:0387a21": "責。復次不應詰問此本論師。所以者何。世",
    "T27n1545_075:0387a22": "尊施設十八界已。復於此中略出少分施",
    "T27n1545_075:0387a23": "設六界。故此六界十八界中攝五界全四界",
    "T27n1545_075:0387a24": "少分。五界全者。謂前五識界。四界少分者。謂",
    "T27n1545_075:0387a25": "色觸意及意識界。此中空界攝色界少分。地",
    "T27n1545_075:0387a26": "水火風界攝觸界少分。識界攝意界意識界",
    "T27n1545_075:0387a27": "少分。以此二界通有漏無漏。識界唯攝有",
    "T27n1545_075:0387a28": "漏分故。由此六界十八界中攝五界全四",
    "T27n1545_075:0387a29": "界少分。問置本論師。世尊何故十八界中略",
    "T27n1545_075:0387b01": "出少分施設六界。答觀受化者所宜差別。",
    "T27n1545_075:0387b02": "謂有所化於所知境但愚少分。或有所化",
    "T27n1545_075:0387b03": "於所知境愚於一切。愚少分者為說六界。",
    "T27n1545_075:0387b04": "愚一切者為說十八界。復次世尊所化有",
    "T27n1545_075:0387b05": "利根者。有鈍根者。為利根者說六界。為鈍",
    "T27n1545_075:0387b06": "根者說十八界。復次世尊所化有開智者",
    "T27n1545_075:0387b07": "有說智者。為開智者說六界。為說智者。",
    "T27n1545_075:0387b08": "說十八界。復次世尊所化有樂略者有樂",
    "T27n1545_075:0387b09": "廣者。為樂略者說六界。為樂廣者說十",
    "T27n1545_075:0387b10": "八界。復次於十八界為略現門故說六界",
    "T27n1545_075:0387b11": "謂十八界中有是色有非色。若說前五界。",
    "T27n1545_075:0387b12": "當知已說諸是色界。若說識界。當知已說",
    "T27n1545_075:0387b13": "諸非色界。復次十八界中有有見有無見。",
    "T27n1545_075:0387b14": "若說空界。當知已說諸有見者若說餘五",
    "T27n1545_075:0387b15": "界。當知已說諸無見者。復次十八界中有",
    "T27n1545_075:0387b16": "有對有無對。若說前五界。當知已說諸有",
    "T27n1545_075:0387b17": "對者。若說識界。當知已說諸無對者。復次",
    "T27n1545_075:0387b18": "十八界中有相應有不相應。若說識界。當",
    "T27n1545_075:0387b19": "知已說諸相應者。若說餘五界。當知已說",
    "T27n1545_075:0387b20": "不相應者。如相應不相應。如是有所依無所",
    "T27n1545_075:0387b21": "依。有所緣無所緣。有行相無行相。有警覺無",
    "T27n1545_075:0387b22": "警覺。應知亦爾。復次由此六界能生能養",
    "T27n1545_075:0387b23": "能長有情色無色身故復施設。能生者。謂識",
    "T27n1545_075:0387b24": "界。能養者謂地水火風界。能長者謂空界。復",
    "T27n1545_075:0387b25": "次由此六界能引能持能增有情色無色",
    "T27n1545_075:0387b26": "身故復施設。能引者謂識界。能持者謂地水",
    "T27n1545_075:0387b27": "火風界。能增者謂空界。復次由此六界是根",
    "T27n1545_075:0387b28": "本有情事。是遍行有情事。是無始有情事。是",
    "T27n1545_075:0387b29": "無分別有分別有情事故復施設。根本有情",
    "T27n1545_075:0387c01": "事者。謂欲色界受生有情。從結生心乃至死",
    "T27n1545_075:0387c02": "有。無此六界無勢用時。遍行有情事者。謂",
    "T27n1545_075:0387c03": "欲色界一切有情從結生心乃至死有。無此",
    "T27n1545_075:0387c04": "六界不增上時。無始有情事者。謂不可知",
    "T27n1545_075:0387c05": "本際已來諸有情類。從結生心乃至死有。無",
    "T27n1545_075:0387c06": "此六界不作用時無分別有分別有情事者。",
    "T27n1545_075:0387c07": "謂有有情未可分別是男是女。如羯剌",
    "T27n1545_075:0387c08": "藍頞部曇閉尸揵南位。如是六界亦有勢用。",
    "T27n1545_075:0387c09": "或有有情已可分別是男是女鉢羅奢佉等",
    "T27n1545_075:0387c10": "位。如是六界亦有勢用。尊者妙音作如是",
    "T27n1545_075:0387c11": "說。由此六界得入母胎勢用增上故復施",
    "T27n1545_075:0387c12": "設。由如是等種種因緣故。佛世尊於十八",
    "T27n1545_075:0387c13": "界略出少分。施設如是六界差別。",
    "T27n1545_075:0387c14": "問地界云何。答堅性。雖此地界總是堅性。而",
    "T27n1545_075:0387c15": "此堅性差別無邊。謂內外分堅性各異。內分",
    "T27n1545_075:0387c16": "中堅性者。謂髮毛爪齒塵垢皮肉。筋骨脈心",
    "T27n1545_075:0387c17": "脾腎肝肺胃肚腸糞。生藏熟藏手足支節。如",
    "T27n1545_075:0387c18": "是等中所有堅性。此諸堅性有勝有劣。謂",
    "T27n1545_075:0387c19": "足堅性勝手堅性。若諸有情少時手行手",
    "T27n1545_075:0387c20": "皮血肉即便壞盡。若以足行盡眾同分足",
    "T27n1545_075:0387c21": "皮血肉都無損壞。由此故知內分堅性有",
    "T27n1545_075:0387c22": "勝有劣。外分中堅性者。謂地山礫石塼瓦草",
    "T27n1545_075:0387c23": "木。螺蜯䗾蛤銅鐵金銀白鑞鉛錫末尼真珠",
    "T27n1545_075:0387c24": "珊瑚琥珀珂貝璧玉。帝青大青末羅羯多。杵",
    "T27n1545_075:0387c25": "藏石藏颯頗胝迦。及紅頗黎吠琉璃等所有",
    "T27n1545_075:0387c26": "堅性。此內外分種種堅性。以相同故略為",
    "T27n1545_075:0387c27": "一聚總名地界。",
    "T27n1545_075:0387c28": "問水界云何。答濕性。雖此水界總是濕性。而",
    "T27n1545_075:0387c29": "此濕性差別無邊。謂內外分濕性各異。內分",
    "T27n1545_075:0388a01": "中濕性者。謂淚污涕唾肪膏髓腦涎膽痰癊",
    "T27n1545_075:0388a02": "膿血尿等所有濕性。外分中濕性者。謂江河",
    "T27n1545_075:0388a03": "池沼泉井溝渠四大海等所有濕性。此內外",
    "T27n1545_075:0388a04": "分種種濕性。以相同故略為一聚總名水",
    "T27n1545_075:0388a05": "界。",
    "T27n1545_075:0388a06": "問火界云何。答煖性。雖此火界總是煖性。而",
    "T27n1545_075:0388a07": "此煖性差別無邊。謂內外分煖性各異。內分",
    "T27n1545_075:0388a08": "中煖性者。謂身中熱等熱遍熱。由此所飲所",
    "T27n1545_075:0388a09": "食所噉。皆易消熟令身安隱。此若增時便",
    "T27n1545_075:0388a10": "成熱病。外分中煖性者。謂炬燈燭陶竈爐",
    "T27n1545_075:0388a11": "等火聚炎焰。燒諸城。村山林曠野。及諸藥",
    "T27n1545_075:0388a12": "草日輪未尼天龍宮殿所出光焰。并地獄等",
    "T27n1545_075:0388a13": "諸火煖性。應作是說。內火煖性熱於外火。",
    "T27n1545_075:0388a14": "所以者何。若以飲食置釜鑊中。下然熾火",
    "T27n1545_075:0388a15": "經一日夜。猶不能令形色變易。如在腹",
    "T27n1545_075:0388a16": "中經須臾頃。此內外分種種煖性以相同",
    "T27n1545_075:0388a17": "故。略為一聚總名火界。",
    "T27n1545_075:0388a18": "問風界云何。答輕等動性。雖此風界總是動",
    "T27n1545_075:0388a19": "性。而此動性差別無邊。謂內外分動性各異。",
    "T27n1545_075:0388a20": "內分中動性者。謂有上行風有下行風。有",
    "T27n1545_075:0388a21": "住脇風有住腹風。有住背風有如鍼風。有",
    "T27n1545_075:0388a22": "如刀風。有蓽茇羅風有婆呾瑟恥羅風。有",
    "T27n1545_075:0388a23": "婆呾寠拉摩風。有入息風有出息風。有隨",
    "T27n1545_075:0388a24": "身分支節行風所有動性。外分中動性者。",
    "T27n1545_075:0388a25": "謂有四方風。或有塵風。或無塵風。或毘濕縛",
    "T27n1545_075:0388a26": "風。或吠嵐婆風。或小風。或大風。或風輪風等",
    "T27n1545_075:0388a27": "所有動性。此內外分種種動性以相同故。略",
    "T27n1545_075:0388a28": "為一聚總名風界。",
    "T27n1545_075:0388a29": "問空界云何。答如契經說。有眼穴空。有耳",
    "T27n1545_075:0388b01": "穴空。有鼻穴空。有面門空。有咽喉空。有心",
    "T27n1545_075:0388b02": "中空有心邊空。有通飲食處空。有貯飲食",
    "T27n1545_075:0388b03": "處空。有棄飲食處空。有諸支節毛孔等空。",
    "T27n1545_075:0388b04": "是名空界。阿毘達磨作如是說。云何空界。",
    "T27n1545_075:0388b05": "謂隣礙色。礙謂積聚即牆壁等有色。近此名",
    "T27n1545_075:0388b06": "隣礙色。如牆壁間空。叢林間空。樹葉間空。窓",
    "T27n1545_075:0388b07": "牖間空。往來處空。指間等空。是名空界。有",
    "T27n1545_075:0388b08": "作是說此文應言云何空界謂隣難除色。",
    "T27n1545_075:0388b09": "然色有二種。一者易除謂有情數。二者難除",
    "T27n1545_075:0388b10": "謂無情數。此空界色多近非情牆壁樹等。而",
    "T27n1545_075:0388b11": "施設故名隣難除色。舊對法者及此國師。俱",
    "T27n1545_075:0388b12": "說空界處處皆有。謂骨肉筋脈皮血身分。晝",
    "T27n1545_075:0388b13": "夜明闇形顯等處皆有此色。問緣空界色",
    "T27n1545_075:0388b14": "眼識生不。有說緣此眼識不生。謂空界色",
    "T27n1545_075:0388b15": "雖眼識境而此眼識畢竟不生。復有說者。",
    "T27n1545_075:0388b16": "緣空界色眼識亦生。問若爾何故見不明",
    "T27n1545_075:0388b17": "了。答此空界色晝為明所覆。夜為闇所覆。",
    "T27n1545_075:0388b18": "故眼雖見而不明了。",
    "T27n1545_075:0388b19": "問虛空空界有何差別。答虛空非色空界是",
    "T27n1545_075:0388b20": "色。虛空無見空界有見。虛空無對空界有對。",
    "T27n1545_075:0388b21": "虛空無漏空界有漏。虛空無為空界有為。問",
    "T27n1545_075:0388b22": "若此虛空是無為者。契經所說當云何通。如",
    "T27n1545_075:0388b23": "契經說。世尊以手摩捫虛空告苾芻眾。豈",
    "T27n1545_075:0388b24": "佛以手摩捫無為而告弟子。答彼於空界",
    "T27n1545_075:0388b25": "說虛空聲。非謂虛空手可摩捫。餘經亦說。",
    "T27n1545_075:0388b26": "佛告苾芻。若有畫師或彼弟子持諸彩色",
    "T27n1545_075:0388b27": "來作是言。我能彩畫虛空。作種種文像有",
    "T27n1545_075:0388b28": "是事不。苾芻白佛無有是事。彼亦於空",
    "T27n1545_075:0388b29": "界說虛空聲又伽他說。",
    "T27n1545_075:0388c01": "獸歸林藪　　鳥歸虛空　　聖歸涅槃",
    "T27n1545_075:0388c02": "法歸分別",
    "T27n1545_075:0388c03": "彼亦於空界。說虛空聲。復有頌言。",
    "T27n1545_075:0388c04": "虛空無鳥跡　　外道無沙門",
    "T27n1545_075:0388c05": "愚夫樂戲論　　如來則無有",
    "T27n1545_075:0388c06": "彼亦於空界說虛空聲。有餘經說。鳥步虛",
    "T27n1545_075:0388c07": "空跡難可現亦不可尋。彼亦於空界說",
    "T27n1545_075:0388c08": "虛空聲。有處問虛空而答以空界。如品類",
    "T27n1545_075:0388c09": "足作如是言。云何虛空謂有虛空無障無",
    "T27n1545_075:0388c10": "礙色於中行周遍增長。問何故問虛空而答",
    "T27n1545_075:0388c11": "以空界。答虛空微細難可顯說。空界相麁",
    "T27n1545_075:0388c12": "易可開示。以麁顯細故作是說。",
    "T27n1545_075:0388c13": "問以何緣故知有虛空。尊者世友作如是",
    "T27n1545_075:0388c14": "說。以佛說故知有虛空。謂契經中。佛處處",
    "T27n1545_075:0388c15": "說虛空虛空。故知實有。問為但信教知有",
    "T27n1545_075:0388c16": "虛空。為此虛空亦現量得。答亦現量得。若",
    "T27n1545_075:0388c17": "無虛空一切有物應無容處。既有容受諸",
    "T27n1545_075:0388c18": "有物處知有虛空。復作是說。以有往來",
    "T27n1545_075:0388c19": "聚集處故知有虛空。若無彼因彼亦不有。",
    "T27n1545_075:0388c20": "言彼因者即是虛空。虛空是彼容受因故。復",
    "T27n1545_075:0388c21": "作是說。容有礙物知有虛空。若無虛空",
    "T27n1545_075:0388c22": "彼無容處。復作是說若無虛空應一切",
    "T27n1545_075:0388c23": "處皆有障礙。既現見有無障礙處故。知虛",
    "T27n1545_075:0388c24": "空決定實有。無障礙相是虛空故。大德說曰。",
    "T27n1545_075:0388c25": "虛空不可知非所知事故。所知事者色非",
    "T27n1545_075:0388c26": "色性虛空與彼俱不相應。所知事者謂此彼",
    "T27n1545_075:0388c27": "性虛空與彼俱不相應。此虛空名。但是世間",
    "T27n1545_075:0388c28": "分別假立。評曰應作是說。實有虛空非彼",
    "T27n1545_075:0388c29": "不知即謂非有由前教理實有虛空。",
    "T27n1545_075:0389a01": "問若爾虛空有何作用。答虛空無為無有作",
    "T27n1545_075:0389a02": "用。然此能與種種空界作近增上緣。彼種",
    "T27n1545_075:0389a03": "種空界能與種種大種作近增上緣。彼種種",
    "T27n1545_075:0389a04": "大種能與有對造色等作近增上緣。彼有對",
    "T27n1545_075:0389a05": "造色能與心心所法作近增上緣。若無虛",
    "T27n1545_075:0389a06": "空。如是展轉因果次第皆不成立。勿有此",
    "T27n1545_075:0389a07": "失。是故虛空體相實有不應撥無。",
    "T27n1545_075:0389a08": "問識界云何。答五識身及有漏意識。問何故",
    "T27n1545_075:0389a09": "無漏識不立識界耶。答與識界相不相應",
    "T27n1545_075:0389a10": "故。若法能長養諸有。攝益諸有。任持諸有",
    "T27n1545_075:0389a11": "者。立六界中。無漏意識。能損減諸有。散壞",
    "T27n1545_075:0389a12": "諸有。破滅諸有。是故不立在六界中。復次",
    "T27n1545_075:0389a13": "若法能令諸有相續生老病死流轉不絕者",
    "T27n1545_075:0389a14": "立六界中。無漏意識與此相違。是故不立",
    "T27n1545_075:0389a15": "在六界中。復次若法是趣苦集行亦是趣有",
    "T27n1545_075:0389a16": "世間生老病死集行者立六界中。無漏意識",
    "T27n1545_075:0389a17": "與此相違。是故不立在六界中。復次若法",
    "T27n1545_075:0389a18": "是有身見事。顛倒事愛事。隨眠事與貪瞋癡",
    "T27n1545_075:0389a19": "為安足處。有垢有毒有穢有刺。有過有濁",
    "T27n1545_075:0389a20": "墮在諸有苦集諦攝者立六界中。無漏意識",
    "T27n1545_075:0389a21": "與此相違。是故不立在六界中。尊者世友",
    "T27n1545_075:0389a22": "作是問言。此六界中何故不攝無漏意識。",
    "T27n1545_075:0389a23": "即自答言。如是六界從諸漏生。無漏意識",
    "T27n1545_075:0389a24": "不從漏生。復作是說。如是六界能生諸漏。",
    "T27n1545_075:0389a25": "無漏意識不生諸漏。復作是說。如是六界",
    "T27n1545_075:0389a26": "是我執緣。無漏意識非我執緣。復作是說。",
    "T27n1545_075:0389a27": "如是六界是有情依。無漏意識非有情依。復",
    "T27n1545_075:0389a28": "作是說。如是六界是異熟依。無漏意識非",
    "T27n1545_075:0389a29": "異熟依。復作是說如是六界是入胎緣。無",
    "T27n1545_075:0389b01": "漏意識非入胎緣。復作是說。如是六界無",
    "T27n1545_075:0389b02": "始來有。無漏意識非無始有。大德說曰。如",
    "T27n1545_075:0389b03": "是六界是自體分。無漏意識非。自體分。脇尊",
    "T27n1545_075:0389b04": "者言。如是六界是生死依。無漏意識非生死",
    "T27n1545_075:0389b05": "依。由如是等種種因緣無漏意識不立識",
    "T27n1545_075:0389b06": "界。",
    "T27n1545_075:0389b07": "問蘊取蘊界有何差別。答名即差別。謂名為",
    "T27n1545_075:0389b08": "蘊名為取蘊名為界故。復次於有為法施",
    "T27n1545_075:0389b09": "設蘊於有漏法施設取蘊。於有情數法施",
    "T27n1545_075:0389b10": "設界。復次蘊有流轉還滅作用。取蘊唯有流",
    "T27n1545_075:0389b11": "轉作用。界有結生入胎作用如是名為蘊",
    "T27n1545_075:0389b12": "取蘊界三種差別。",
    "T27n1545_075:0389b13": "有二法。謂有色無色法。問何故作此論。答",
    "T27n1545_075:0389b14": "為欲遮遣補特伽羅。及為顯示智殊勝故。",
    "T27n1545_075:0389b15": "為欲遮遣補特伽羅者。謂顯唯有有色無",
    "T27n1545_075:0389b16": "色法畢竟無實補特伽羅故。及為顯示智",
    "T27n1545_075:0389b17": "殊勝者。謂有聰慧殊勝智者。由此二法通",
    "T27n1545_075:0389b18": "達一切。此二遍攝一切法故。由此二緣故",
    "T27n1545_075:0389b19": "作斯論。問有色法云何。答謂十處一處少分。",
    "T27n1545_075:0389b20": "十處者。謂眼耳鼻舌身色聲香味觸處。一處",
    "T27n1545_075:0389b21": "少分者。謂法處少分。問無色法云何。答謂一",
    "T27n1545_075:0389b22": "處一處少分。一處者謂意處。一處少分者。謂",
    "T27n1545_075:0389b23": "法處少分。問此中何等名有色法無色法耶。",
    "T27n1545_075:0389b24": "答若法有色名體是色者名有色法。若法",
    "T27n1545_075:0389b25": "有非色名體非色者名無色法。或有法雖",
    "T27n1545_075:0389b26": "有色名而體非色。如契經說寂靜解脫超",
    "T27n1545_075:0389b27": "有色法。至無色法。應知此中有色法者即",
    "T27n1545_075:0389b28": "有色定。又契經說。身證色定具足而住。又如",
    "T27n1545_075:0389b29": "有言。我今正受如是色受。又如佛說。我以",
    "T27n1545_075:0389c01": "如是色經典句付屬汝等應正受持。如",
    "T27n1545_075:0389c02": "是等處雖有色名而體非色。若有色名體",
    "T27n1545_075:0389c03": "是色者名有色法。或色體有色用。或色用",
    "T27n1545_075:0389c04": "有色體。或體與相互相有故立有色名。復",
    "T27n1545_075:0389c05": "次若法體是四大種。或是四大種所造者名",
    "T27n1545_075:0389c06": "有色法。若法體非四大種。或非四大種所造",
    "T27n1545_075:0389c07": "者名無色法。復次若法大種為因及體是",
    "T27n1545_075:0389c08": "所造色者名有色法。若法非大種為因及",
    "T27n1545_075:0389c09": "體非所造色者名無色法。復次若法可種",
    "T27n1545_075:0389c10": "植可增長者名有色法。若法不可種植及",
    "T27n1545_075:0389c11": "不可增長者名無色法。尊者世友作如是",
    "T27n1545_075:0389c12": "說。有色相者名有色法。何等名有色相。謂",
    "T27n1545_075:0389c13": "有漸次積集相者名有色相。復作是說。若",
    "T27n1545_075:0389c14": "有漸次散壞相者名有色相。復作是說。若",
    "T27n1545_075:0389c15": "有形質可取相者名有色相。復作是說。若",
    "T27n1545_075:0389c16": "有方所可取相者名有色相。復作是說。若",
    "T27n1545_075:0389c17": "有大小所取相者名有色相。復作是說。若",
    "T27n1545_075:0389c18": "有障礙可取相者名有色相。復作是說。若",
    "T27n1545_075:0389c19": "有怨害可取相者名有色相。復作是說。若",
    "T27n1545_075:0389c20": "有損害可取相者名有色相。復作是說。若",
    "T27n1545_075:0389c21": "增益可取相者名有色相。復次若有三種",
    "T27n1545_075:0389c22": "色相可得名有色相。謂或有色有見有對。或",
    "T27n1545_075:0389c23": "復有色無見有對。或復有色無見無對。復作",
    "T27n1545_075:0389c24": "是說。若有牽來引去相者名有色相。復作",
    "T27n1545_075:0389c25": "是說。有變礙相名有色相。問若有變礙相",
    "T27n1545_075:0389c26": "名有色相者。過去未來極微無表既無變",
    "T27n1545_075:0389c27": "礙應無色相。若無色相體應非色。答彼亦",
    "T27n1545_075:0389c28": "是色得色相故。謂過去色雖今無變礙而",
    "T27n1545_075:0389c29": "曾有變礙。未來色雖今無變礙而當有變",
    "T27n1545_075:0390a01": "礙極微一一雖無變礙而多積集即有變",
    "T27n1545_075:0390a02": "礙。無表自體雖無變礙而彼所依有變礙",
    "T27n1545_075:0390a03": "故亦名變礙。所依者何謂四大種。所依有",
    "T27n1545_075:0390a04": "變礙故無表亦可說有變礙。如樹動時影",
    "T27n1545_075:0390a05": "亦隨動。復作是說。若有容受障礙相者名",
    "T27n1545_075:0390a06": "有色相。復作是說。若有大種為因相者名",
    "T27n1545_075:0390a07": "有色相。復作是說。無一切色同一色相。所",
    "T27n1545_075:0390a08": "以者何。眼處色相異乃至法處所攝色相異。",
    "T27n1545_075:0390a09": "大德說曰。若有能壞有對色相是有色相。",
    "T27n1545_075:0390a10": "與前所說色相相違名無色相。若法有此",
    "T27n1545_075:0390a11": "無色相者。名無色法。",
    "T27n1545_075:0390a12": "問墮法處色。何不攝在十色處中。答若色",
    "T27n1545_075:0390a13": "可以剎那極微而分析者立十色處。墮法",
    "T27n1545_075:0390a14": "處色雖有剎那可分析義。而無極微可分",
    "T27n1545_075:0390a15": "析義故不攝在十色處中。復次若色可作",
    "T27n1545_075:0390a16": "五識所依及所緣者立十色處。墮法處色",
    "T27n1545_075:0390a17": "不與五識作所依緣故不攝在十色處中。",
    "T27n1545_075:0390a18": "復次若色有障礙可立十色處。墮法處色",
    "T27n1545_075:0390a19": "既無障礙故不攝在十色處中。",
    "T27n1545_075:0390a20": "問為欲界色多色界色多耶。答若依處說欲",
    "T27n1545_075:0390a21": "界色多色界色少。所以者何。以欲界色攝二",
    "T27n1545_075:0390a22": "處全九處少分。色界色唯攝九處少分。若依",
    "T27n1545_075:0390a23": "體說色界色多欲界色少。所以者何。以色界",
    "T27n1545_075:0390a24": "身處俱廣大故。謂色界身形量廣大過於欲",
    "T27n1545_075:0390a25": "界。色界處所亦復如是。施設論說。如從此",
    "T27n1545_075:0390a26": "處至梵眾天。從梵眾天至梵輔天。其量亦",
    "T27n1545_075:0390a27": "爾。廣說乃至。如從此處至善見天。從善見",
    "T27n1545_075:0390a28": "天。至色究竟其量亦爾。故色界色多於欲",
    "T27n1545_075:0390a29": "界。",
    "T27n1545_075:0390b01": "復有二法。謂有見無見法。問何故作此論。",
    "T27n1545_075:0390b02": "答為欲遮遣補特伽羅。及為顯示智殊勝",
    "T27n1545_075:0390b03": "故。為欲遮遣補特伽羅者。謂顯唯有見",
    "T27n1545_075:0390b04": "無見法畢竟無實補特伽羅故。及為顯示",
    "T27n1545_075:0390b05": "智殊勝者。謂有聰慧殊勝智者。由此二法",
    "T27n1545_075:0390b06": "通達一切。此二遍攝一切法故。復次為止",
    "T27n1545_075:0390b07": "他宗顯正理故。謂或有執一切法皆是有",
    "T27n1545_075:0390b08": "見。如尊者妙音彼作是說。一切法皆是有",
    "T27n1545_075:0390b09": "見慧眼境故。為止彼意顯一切法。或是有",
    "T27n1545_075:0390b10": "見或是無見。由此三緣故作斯論。問有見",
    "T27n1545_075:0390b11": "法云何答。一處謂色處。問無見法云何。答十",
    "T27n1545_075:0390b12": "一處。謂餘十一處。問有見無見是何義耶。尊",
    "T27n1545_075:0390b13": "者世友作如是說。能現所現及可示現在",
    "T27n1545_075:0390b14": "此在彼是有見義。與此相違是無見義。大",
    "T27n1545_075:0390b15": "德說曰。是眼所照。是眼所行。是眼境界是有",
    "T27n1545_075:0390b16": "見義。與此相違是無見義。脇尊者言。若有",
    "T27n1545_075:0390b17": "影像明了可見是有見義。與此相違是無見",
    "T27n1545_075:0390b18": "義。問何故有色十一處中唯一色處說名有",
    "T27n1545_075:0390b19": "見。答唯一色處麁顯易了。廣說如前。十一",
    "T27n1545_075:0390b20": "色內唯一色處立色處名。此有見法有二十",
    "T27n1545_075:0390b21": "種。謂長短方圓正不正高下。青黃赤白影光",
    "T27n1545_075:0390b22": "明暗雲烟塵霧。復有說者。此有二十一。謂",
    "T27n1545_075:0390b23": "前二十種加空一顯色。問此二十色內。幾有",
    "T27n1545_075:0390b24": "顯無形幾有顯有形。答二十色內八有顯無",
    "T27n1545_075:0390b25": "形。謂青黃赤白影光明暗。餘十二色有顯有",
    "T27n1545_075:0390b26": "形。有說此中應作四句。或有色有顯無形。",
    "T27n1545_075:0390b27": "謂青黃赤白影光明暗。此八種色有顯可知",
    "T27n1545_075:0390b28": "無形可知故。或有色有形無顯。謂身表色此",
    "T27n1545_075:0390b29": "有形可知無顯可知故。或有色有顯有形。",
    "T27n1545_075:0390c01": "謂長短方圓正不正高下雲烟塵霧。此十二種",
    "T27n1545_075:0390c02": "有顯有形而可知故。或有色無顯無形。謂除",
    "T27n1545_075:0390c03": "前相。即空界色。問水鏡等中所有影像為是",
    "T27n1545_075:0390c04": "實有非實有耶。譬喻者說此非實有。所以",
    "T27n1545_075:0390c05": "者何。面不入鏡鏡不在面。如何鏡上有面",
    "T27n1545_075:0390c06": "像生。阿毘達磨諸論師言。此是實有是眼所",
    "T27n1545_075:0390c07": "見眼識所緣色處攝故。問面不入鏡鏡不在",
    "T27n1545_075:0390c08": "面。云何實有。答生色因緣有多種理非一",
    "T27n1545_075:0390c09": "種理故彼非難。如緣月光月愛珠器。得有",
    "T27n1545_075:0390c10": "水生非不實有。彼所生水有水用故。如",
    "T27n1545_075:0390c11": "緣日光及日愛珠牛糞末等。而有火生非",
    "T27n1545_075:0390c12": "不實有。彼所生火有火用故。如緣鑽燧及",
    "T27n1545_075:0390c13": "人功力。而有火生非不實有。彼所生火有",
    "T27n1545_075:0390c14": "火用故。如是緣水鏡等及人面等有影像",
    "T27n1545_075:0390c15": "生非不實有。所生影像能為所緣生覺念",
    "T27n1545_075:0390c16": "故。問世間所聞諸谷響等。為是實有非實",
    "T27n1545_075:0390c17": "有耶。譬喻者說。此非實有。所以者何。一切",
    "T27n1545_075:0390c18": "音聲剎那性故。於此處生即此處滅。剎那頃",
    "T27n1545_075:0390c19": "生自然即滅。如何能至谷等生響。阿毘達",
    "T27n1545_075:0390c20": "磨諸論師言。此是實有。是耳所聞耳識所緣",
    "T27n1545_075:0390c21": "聲處攝故。問聲剎那生即此處滅。如何能至",
    "T27n1545_075:0390c22": "谷等生響。答生聲因緣非一種理有多種",
    "T27n1545_075:0390c23": "理故彼非難。如緣脣齒舌齶喉等相擊出",
    "T27n1545_075:0390c24": "聲。彼所出聲非不實有。生耳識故。如是",
    "T27n1545_075:0390c25": "緣聲及緣谷等而有響生非不實有。能",
    "T27n1545_075:0390c26": "為所緣生覺念故。",
    "T27n1545_075:0390c27": "說一切有部發智大毘婆沙論卷第七十五"
}