{
    "T46n1911_004:0035c02": "摩訶止觀卷第四(上)",
    "T46n1911_004:0035c04": "隋天台智者大師說",
    "T46n1911_004:0035c05": "門人灌頂記",
    "T46n1911_004:0035c06": "◎第六明方便者。方便名善巧。善巧修行",
    "T46n1911_004:0035c07": "以微少善根。能令無量行成解發入菩薩",
    "T46n1911_004:0035c08": "位。大論云。能以少施少戒出過聲聞辟支",
    "T46n1911_004:0035c09": "佛上。即此義也。又方便者眾緣和合也。以能",
    "T46n1911_004:0035c10": "和合成因。亦能和合取果。大品經言。如來",
    "T46n1911_004:0035c11": "身者不從一因一緣生。從無量功德生如",
    "T46n1911_004:0035c12": "來身。顯此巧能故論方便。若依漸次即有",
    "T46n1911_004:0035c13": "四種方便。方便各有遠近。如阿毘曇明五",
    "T46n1911_004:0035c14": "停心為遠。四善根為近。通別方便例可意",
    "T46n1911_004:0035c15": "知。圓教以假名五品觀行等位去真猶遙。",
    "T46n1911_004:0035c16": "名遠方便。六根清淨相似隣真。名近方便。",
    "T46n1911_004:0035c17": "今就五品之前假名位中。復論遠近。二十五",
    "T46n1911_004:0035c18": "法為遠方便。十種境界為近方便。橫竪該羅",
    "T46n1911_004:0035c19": "十觀具足。成觀行位能發真似。名近方便。",
    "T46n1911_004:0035c20": "今釋遠方便略為五。一具五緣。二呵五欲。",
    "T46n1911_004:0035c21": "三棄五蓋。四調五事。五行五法。夫道不",
    "T46n1911_004:0035c22": "孤運弘之在人。人弘勝法假緣進道。所以",
    "T46n1911_004:0035c23": "須具五緣。緣力既具當割諸嗜欲。嗜欲外",
    "T46n1911_004:0035c24": "屏當內淨其心。其心若寂當調試五事。五",
    "T46n1911_004:0035c25": "事調已行於五法。必至所在。譬如陶師若",
    "T46n1911_004:0035c26": "欲得器。先擇良處。無砂無鹵草水豐便可",
    "T46n1911_004:0035c27": "立作所。次息餘際務。際務不靜安得就功。",
    "T46n1911_004:0035c28": "雖息外緣身內有疾云何執作。身雖康壯",
    "T46n1911_004:0035c29": "泥輪不調不成器物。上緣雖整不專於業。",
    "T46n1911_004:0036a01": "廢不相續永無辦理。止觀五緣亦復如是。",
    "T46n1911_004:0036a02": "有待之身必假資藉如彼好處。呵厭塵欲",
    "T46n1911_004:0036a03": "如斷外緣。棄絕五蓋如治內疾。調適五",
    "T46n1911_004:0036a04": "事如學輪繩。行於五法如作不廢。世間",
    "T46n1911_004:0036a05": "淺事非緣不合。何況出世之道。若無弄引",
    "T46n1911_004:0036a06": "何易可階。故歷二十五法約事為觀。調麁",
    "T46n1911_004:0036a07": "入細檢散令靜故為止觀遠方便也。此五",
    "T46n1911_004:0036a08": "法三科出大論。一種出禪經。一是諸禪師",
    "T46n1911_004:0036a09": "立。一具五緣者。一持戒清淨。二衣食具足。",
    "T46n1911_004:0036a10": "三閑居靜處。四息諸緣務。五得善知識。禪經",
    "T46n1911_004:0036a11": "云。四緣雖具足開導由良師。故用五法為",
    "T46n1911_004:0036a12": "入道梯隥。一闕則妨事。釋此具如次第禪",
    "T46n1911_004:0036a13": "門。○此中明持戒清淨。即四意。一列戒名。",
    "T46n1911_004:0036a14": "二明持戒。三明犯戒。四明懺淨。列名者。經",
    "T46n1911_004:0036a15": "論出處甚多。且依釋論有十種戒。所謂不",
    "T46n1911_004:0036a16": "缺。不破。不穿。不雜。隨道。無著。智所讚。自在。",
    "T46n1911_004:0036a17": "隨定。具足。此十通用性戒為根本。大論云。",
    "T46n1911_004:0036a18": "性戒者是尸羅身口等八種。謂身三口四更",
    "T46n1911_004:0036a19": "加不飲酒。是淨命防意地。又云。十善是尸",
    "T46n1911_004:0036a20": "羅。佛不出世世常有之。故名舊戒。佛不出",
    "T46n1911_004:0036a21": "世凡夫亦修八禪。故名舊定。外道邪見六",
    "T46n1911_004:0036a22": "十二等舊醫乳藥名為舊慧。常途云。無客",
    "T46n1911_004:0036a23": "定無漏導八禪耳。今難此語。亦應無漏導",
    "T46n1911_004:0036a24": "十善也。戒慧既有客法。定何獨無。今用三",
    "T46n1911_004:0036a25": "歸五戒二百五十。為客戒。根本十種得戒人",
    "T46n1911_004:0036a26": "者。如佛自言善來比丘。自然已得具足戒。",
    "T46n1911_004:0036a27": "如摩訶迦葉自誓因緣得具足戒。如憍陳",
    "T46n1911_004:0036a28": "如見諦故受具足戒。如波闍波提比丘尼。",
    "T46n1911_004:0036a29": "以八敬法受具足戒。如達磨提那比丘尼",
    "T46n1911_004:0036b01": "遣信受具足戒。如須陀耶沙彌論義受具",
    "T46n1911_004:0036b02": "足戒。如耶舍比丘等善來受具足戒。如跋",
    "T46n1911_004:0036b03": "陀羅波楞伽加三歸受具足戒。如邊地",
    "T46n1911_004:0036b04": "第五律師受具足戒。中國十人白四羯磨受",
    "T46n1911_004:0036b05": "具足戒。客戒人也。根本淨禪觀練熏。修為客",
    "T46n1911_004:0036b06": "定。四諦慧為客慧。佛出方有也。性戒者。莫",
    "T46n1911_004:0036b07": "問受與不受犯即是罪。受與不受持即是",
    "T46n1911_004:0036b08": "善。若受戒持生福。犯獲罪。不受無福。不",
    "T46n1911_004:0036b09": "受犯無罪。如伐草害畜罪。同。對首懺。二",
    "T46n1911_004:0036b10": "罪俱滅。大論解云。違無作罪同滅耳而償命",
    "T46n1911_004:0036b11": "猶在。故知受得之戒與性戒有異也。故四",
    "T46n1911_004:0036b12": "分問遮法云。不犯邊罪不。邊罪即性罪也。",
    "T46n1911_004:0036b13": "此罪障優婆塞戒。何況大戒。若性戒清淨。是",
    "T46n1911_004:0036b14": "戒度根本解脫初因。因此性戒。得有無作",
    "T46n1911_004:0036b15": "受得之戒。小乘明義無作戒即是第三聚。大",
    "T46n1911_004:0036b16": "乘中法鼓經。但明色心無第三聚。心無盡",
    "T46n1911_004:0036b17": "故戒亦無盡。若就律儀戒。論無作可解。定",
    "T46n1911_004:0036b18": "共戒無作者與定俱發。有人言。入定時有出",
    "T46n1911_004:0036b19": "定時無。有人言。無作依定。定在不失。定退",
    "T46n1911_004:0036b20": "即謝也。道共戒無作者。此無作依道。道無",
    "T46n1911_004:0036b21": "失故此戒亦無失。戒定道共。通是戒名說。",
    "T46n1911_004:0036b22": "通以性戒為本。故經云。依因此戒。能生禪",
    "T46n1911_004:0036b23": "定及滅苦智慧。即此意也。○二明持者。此十",
    "T46n1911_004:0036b24": "種戒攝一切戒。不缺戒者。即是持於性戒乃",
    "T46n1911_004:0036b25": "至四重。清淨守護如愛明珠。若毀犯者。如",
    "T46n1911_004:0036b26": "器已缺無所堪用。佛法邊人非沙門釋子。",
    "T46n1911_004:0036b27": "失比丘法故稱為缺。不破者。即是持於十",
    "T46n1911_004:0036b28": "三。無有破損故名不破。若毀犯者。如器破",
    "T46n1911_004:0036b29": "裂也。不穿者。是持波夜提等也。若有毀犯",
    "T46n1911_004:0036c01": "如器穿漏。不能受道故名為穿。不雜者。",
    "T46n1911_004:0036c02": "持定共戒也。雖持律儀念破戒事。名之",
    "T46n1911_004:0036c03": "為雜。定共持心欲念不起。故名不雜。如大",
    "T46n1911_004:0036c04": "經云。雖不與彼女人身合。而共言語嘲調。",
    "T46n1911_004:0036c05": "壁外釧聲見男女相追。皆污淨戒。十住婆",
    "T46n1911_004:0036c06": "沙云。雖制其事。而令女人洗拭按摩。染心",
    "T46n1911_004:0036c07": "共語相視。或限爾許日持戒。或期後世富",
    "T46n1911_004:0036c08": "樂天上自恣。皆名不淨。若持不雜戒。悉無",
    "T46n1911_004:0036c09": "此等念也。隨道者。隨順諦理能破見惑。無",
    "T46n1911_004:0036c10": "著戒者。即是見真成聖。於思惟惑無所染",
    "T46n1911_004:0036c11": "著也。以此兩戒約真諦持戒也。智所讚戒",
    "T46n1911_004:0036c12": "自在戒。則約菩薩化他。為佛所讚於世間",
    "T46n1911_004:0036c13": "中而得自在。是約俗諦論持戒也。隨定具",
    "T46n1911_004:0036c14": "足兩戒。即是隨首楞嚴定。不起滅定現諸",
    "T46n1911_004:0036c15": "威儀。示十法界像導利眾生。雖威儀起動",
    "T46n1911_004:0036c16": "而任運常靜。故名墮定戒。前來諸戒律儀防",
    "T46n1911_004:0036c17": "止。故名不具足。中道之戒無戒不備。故名",
    "T46n1911_004:0036c18": "具足。此是持中道第一義諦戒也。用中道",
    "T46n1911_004:0036c19": "慧遍入諸法。故經云。式叉。式叉名大乘戒",
    "T46n1911_004:0036c20": "也。涅槃明五支戒及十種戒。義勢略同。設諸",
    "T46n1911_004:0036c21": "經論更明戒相。終不出此十科。束前三種",
    "T46n1911_004:0036c22": "戒名律儀戒。秉善防惡。從初根本乃至不",
    "T46n1911_004:0036c23": "穿纖毫清淨。束名律儀戒。凡夫散心悉能持",
    "T46n1911_004:0036c24": "得此戒也。次不雜一戒。定法持心心不妄",
    "T46n1911_004:0036c25": "動。身口亦寂三業皎鏡。此是定共戒。入定時",
    "T46n1911_004:0036c26": "任運無雜。出定身口柔軟亦不雜。凡夫入",
    "T46n1911_004:0036c27": "定則能持得也。隨道戒初果見諦發真成",
    "T46n1911_004:0036c28": "聖。聖人所持非凡夫能持也。無著戒則三",
    "T46n1911_004:0036c29": "果人所持。亦非初果所持也。智讚自在。此",
    "T46n1911_004:0037a01": "乃菩薩利他須持此戒。則非二乘所持也。",
    "T46n1911_004:0037a02": "隨定具足。此是大根性所持。則非六度通教",
    "T46n1911_004:0037a03": "菩薩所能持也。況復凡夫二乘耶。向判位",
    "T46n1911_004:0037a04": "高下事義不同。理觀觀心論持戒者具能",
    "T46n1911_004:0037a05": "持得上十戒也。先束十戒為四意。前四戒。",
    "T46n1911_004:0037a06": "但是因緣所生法。通為觀境。次二戒。即是",
    "T46n1911_004:0037a07": "觀因緣生法即空。空觀持戒也。次兩戒。觀",
    "T46n1911_004:0037a08": "因緣即是假。假觀持戒也。次兩戒。觀因緣",
    "T46n1911_004:0037a09": "生法即是中。中觀持戒也。所言觀心為因緣",
    "T46n1911_004:0037a10": "生法者若觀一念心從惡緣起。即能破根",
    "T46n1911_004:0037a11": "本。乃至破不雜戒。與善相違故名為惡。今",
    "T46n1911_004:0037a12": "以善順之心防止惡心。能令根本乃至不",
    "T46n1911_004:0037a13": "雜等戒。善順成就得無毀損。故稱善心名",
    "T46n1911_004:0037a14": "為防止惡心既止身口亦然。防即是止善。順",
    "T46n1911_004:0037a15": "即是行善。行善即是觀。止善即是止。是名",
    "T46n1911_004:0037a16": "觀因緣所生心持四種戒也。次觀善惡因",
    "T46n1911_004:0037a17": "緣所生心即空者。如金剛般若云。若見法",
    "T46n1911_004:0037a18": "相者。名著我人眾生壽者。若見非法相者。",
    "T46n1911_004:0037a19": "亦著我人眾生壽者。不見法相不見非法",
    "T46n1911_004:0037a20": "相。如筏喻者。法尚應捨何況非法。故知法",
    "T46n1911_004:0037a21": "與非法二皆空寂。乃名持戒。今云法者。秖",
    "T46n1911_004:0037a22": "善惡兩心假實之法也。若見有善惡假名。即",
    "T46n1911_004:0037a23": "是著我人眾生壽者。若見善惡實法。亦是",
    "T46n1911_004:0037a24": "著我人眾生壽者。所言非法相者。若見善",
    "T46n1911_004:0037a25": "惡假名是無者。亦是著我人眾生壽者。若",
    "T46n1911_004:0037a26": "見善惡實法是無者。亦著我人眾生壽者。",
    "T46n1911_004:0037a27": "何以故。依無起見故不應著。乃至依非有",
    "T46n1911_004:0037a28": "非無起見。皆名著我人眾生壽者。觀如是",
    "T46n1911_004:0037a29": "等法與非法皆即是空。由此觀故能順無",
    "T46n1911_004:0037b01": "漏。防止有無六十二見。故名隨道戒。若重",
    "T46n1911_004:0037b02": "慮此觀思惟純熟。歷緣對境。於一切色聲",
    "T46n1911_004:0037b03": "皆悉即空。名無著戒。防止思惑善順真諦。",
    "T46n1911_004:0037b04": "是名觀因緣心即空持二種戒也。次觀因",
    "T46n1911_004:0037b05": "緣心即是假者。知心非心法亦非法。而不",
    "T46n1911_004:0037b06": "永滯非心非法。以道種方便。無所有中立",
    "T46n1911_004:0037b07": "心立法。拔出諸心數法。導利眾生為智所",
    "T46n1911_004:0037b08": "讚。雖廣分別無量心法。但有名字如虛空",
    "T46n1911_004:0037b09": "相。不生愛著惑相不拘。名為自在。如此",
    "T46n1911_004:0037b10": "假觀。防止無知善順俗理。防邊論止順邊",
    "T46n1911_004:0037b11": "論觀。即是假觀持兩戒也。次觀因緣生心",
    "T46n1911_004:0037b12": "即中者。觀於心性畢竟寂滅。心本非空亦",
    "T46n1911_004:0037b13": "復非假。非假故非世間。非空故非出世間。",
    "T46n1911_004:0037b14": "非賢聖法非凡夫法。二邊寂靜名為心性。",
    "T46n1911_004:0037b15": "能如是觀。名為上定。心在此定即首楞嚴。",
    "T46n1911_004:0037b16": "本寂不動。雙照二諦現諸威儀。隨如是",
    "T46n1911_004:0037b17": "定無不具足。如是觀心防止二邊無明諸",
    "T46n1911_004:0037b18": "惡。善順中道一實之理。防邊論止順邊論",
    "T46n1911_004:0037b19": "觀。此名即中而持兩戒也。故梵網云。戒名",
    "T46n1911_004:0037b20": "大乘名第一義光。非青黃赤白。戒名為孝",
    "T46n1911_004:0037b21": "孝名為順。孝即止善順即行善。如此戒者。",
    "T46n1911_004:0037b22": "本師所誦我亦如是誦。當知中道妙觀戒之",
    "T46n1911_004:0037b23": "正體。上品清淨究竟持戒。十住廣說云。若無",
    "T46n1911_004:0037b24": "我我所。遠離諸戲論一切無所有。是名上",
    "T46n1911_004:0037b25": "尸羅。故淨名云。罪性不在內亦不在外。亦",
    "T46n1911_004:0037b26": "不在兩中間。如其心然罪垢亦然。其能如",
    "T46n1911_004:0037b27": "是是名善解是名奉律。即此意也。復次觀",
    "T46n1911_004:0037b28": "心持戒即是五名。所以者何。防止是戒義。觀",
    "T46n1911_004:0037b29": "亦如是。三觀名能防三惑名所防。如此防",
    "T46n1911_004:0037c01": "止義遍法界。不局在身口(云云)。又毘尼名",
    "T46n1911_004:0037c02": "滅滅身口諸非。故今觀心亦名為滅。即空",
    "T46n1911_004:0037c03": "之觀能滅見思之非。即假觀能滅塵沙之",
    "T46n1911_004:0037c04": "非。即中觀能滅無明之非。如此論滅遍滅",
    "T46n1911_004:0037c05": "法界諸非。不止七支。故淨名云。當直除滅",
    "T46n1911_004:0037c06": "勿擾其心。即此意也。又波羅提木叉名保",
    "T46n1911_004:0037c07": "得解脫者。觀心亦爾。若不觀三諦之理三",
    "T46n1911_004:0037c08": "惑保不解脫。若見三諦三惑保脫。如此解",
    "T46n1911_004:0037c09": "脫遍法界脫。非止解脫三途及出生死而",
    "T46n1911_004:0037c10": "已。又誦者。背文闇持也。今觀心亦爾。三觀",
    "T46n1911_004:0037c11": "之名詮三諦理。即是其文。知名非名研心",
    "T46n1911_004:0037c12": "諦理。觀法相續。常自現前。不生妄念。名之",
    "T46n1911_004:0037c13": "為誦。如此誦者。遍法界誦非止八十誦",
    "T46n1911_004:0037c14": "也。又律者。詮量輕重分別犯非犯。觀心亦",
    "T46n1911_004:0037c15": "爾。分別見思麁惡滓重。界內無知小輕。塵沙",
    "T46n1911_004:0037c16": "客塵橫起。復為小重。根本微細。如上菩提",
    "T46n1911_004:0037c17": "心中已說。三觀觀三理是不犯。三惑障三",
    "T46n1911_004:0037c18": "理名為犯。三藥治三病。詮量無謬纖毫不",
    "T46n1911_004:0037c19": "差。又知持事戒有三品。上品得天報。中品",
    "T46n1911_004:0037c20": "得人報。下品得修羅報。犯上退天。犯中",
    "T46n1911_004:0037c21": "退人。犯下退修羅。入三惡道。惡道又三品。",
    "T46n1911_004:0037c22": "輕者入餓鬼道。次者入畜生道。重者入地",
    "T46n1911_004:0037c23": "獄道。中品又多種。上中下下下即四天下",
    "T46n1911_004:0037c24": "也。上品又多種。謂三界諸天各有品秩也。",
    "T46n1911_004:0037c25": "又持理戒空假中三品。各有上中下。即空",
    "T46n1911_004:0037c26": "三品者下品為聲聞。中品為緣覺。上品為",
    "T46n1911_004:0037c27": "通教菩薩。退則傳傳失也即假三品者。下品",
    "T46n1911_004:0037c28": "為三藏菩薩。中品為通教出假菩薩。上品",
    "T46n1911_004:0037c29": "為別教菩薩。即中三品者。下品為別教菩",
    "T46n1911_004:0038a01": "薩。中品圓教菩薩。上品是佛。唯佛一人具",
    "T46n1911_004:0038a02": "淨戒也。又下品為五品。中為六根清淨。上",
    "T46n1911_004:0038a03": "入初住。此略就觀心判其階差。中道觀心",
    "T46n1911_004:0038a04": "即是法界摩訶衍。遍攝一切法。可以意得。",
    "T46n1911_004:0038a05": "不復煩文也。私諮云。下中三品皆約發真。",
    "T46n1911_004:0038a06": "上品何意約真似為三品耶。答。前三道未",
    "T46n1911_004:0038a07": "合可得分張橫辯。即中既融宜約一道竪",
    "T46n1911_004:0038a08": "判。又亦得約橫者。別接通別圓三品(云云)。如",
    "T46n1911_004:0038a09": "此分別得失輕重。遍詮量法界。豈止煮燒",
    "T46n1911_004:0038a10": "覆障耶。觀心五名宛然可見。若事中恭謹精",
    "T46n1911_004:0038a11": "持四戒。而其心雜念。事亦不牢。猶如坯瓶。",
    "T46n1911_004:0038a12": "遇愛見惡則便破壞。若能觀心六種持戒。",
    "T46n1911_004:0038a13": "理觀分明妄念不動。設遇惡緣堅固不失。",
    "T46n1911_004:0038a14": "理既不動事任運成。故淨名云。其能如是。",
    "T46n1911_004:0038a15": "是名善解。是名奉律。正意在此也。三明犯",
    "T46n1911_004:0038a16": "戒相者。夫毀滅淨戒不出癡愛倒見。是戒",
    "T46n1911_004:0038a17": "怨家喻二羅剎。大經云。譬如有人帶持浮",
    "T46n1911_004:0038a18": "囊渡於大海。爾時海中有一羅剎來乞浮",
    "T46n1911_004:0038a19": "囊。初則全乞。乃至微塵悉皆不與。行人亦",
    "T46n1911_004:0038a20": "爾。發心秉戒誓渡生死大海。愛見羅剎乞",
    "T46n1911_004:0038a21": "戒浮囊。愛羅剎言。令汝安隱得入涅槃者。",
    "T46n1911_004:0038a22": "此以欲樂暢情稱為涅槃。如飢得食如貧",
    "T46n1911_004:0038a23": "得寶。獼猴得酒則得安樂。安樂名涅槃。誘",
    "T46n1911_004:0038a24": "誑行人。若隨愛轉毀破四重。是全棄浮囊。",
    "T46n1911_004:0038a25": "是名犯相。若愛心雖起不可全棄。何者。我",
    "T46n1911_004:0038a26": "今欲過生死大海。尸羅不淨還墮三途。禪",
    "T46n1911_004:0038a27": "定智慧皆不得發。思惟是已生大怖畏。故",
    "T46n1911_004:0038a28": "言。汝寧殺我浮囊叵得。是名持相。愛心復",
    "T46n1911_004:0038a29": "起摩觸快意。若隨愛觸是棄半浮囊。是名",
    "T46n1911_004:0038b01": "犯相。行人復念禁戒豈可輸半。論其果報",
    "T46n1911_004:0038b02": "地獄苦惱。論其即目下意治擯。甚可羞恥。",
    "T46n1911_004:0038b03": "豈應如此損毀大事。是故護惜不隨愛情。",
    "T46n1911_004:0038b04": "是名持相。愛心又起乞重方便。若毀犯者是",
    "T46n1911_004:0038b05": "乞手許。又毀波夜提是乞指許。又毀吉羅",
    "T46n1911_004:0038b06": "是乞微塵許。吉羅雖小開放逸門。微塵不",
    "T46n1911_004:0038b07": "多水當漸入沒海而死。是為愛心破律儀",
    "T46n1911_004:0038b08": "戒。貪攀覽五欲破定共戒。深著生死為有",
    "T46n1911_004:0038b09": "造業。破即空戒。不息世譏嫌無護他意。",
    "T46n1911_004:0038b10": "破即假戒。不信戒善與虛空等。不信此戒",
    "T46n1911_004:0038b11": "具足佛法。不信此戒畢竟清淨破中道戒。",
    "T46n1911_004:0038b12": "此例可解(云云)。次見羅剎乞浮囊者。若為財",
    "T46n1911_004:0038b13": "色而毀戒者。如前所說。觸人皆爾。此名已",
    "T46n1911_004:0038b14": "起之惡。為除斷故一心勤精進。若見心猛利",
    "T46n1911_004:0038b15": "於所計法而起罪過。此是解僻。名未生之",
    "T46n1911_004:0038b16": "惡。為不生故一心勤精進。此見雖未起。若",
    "T46n1911_004:0038b17": "修得少禪無好師友。即生念著而起過患。",
    "T46n1911_004:0038b18": "佛在世一比丘得四禪謂為四果。臨終見",
    "T46n1911_004:0038b19": "中陰起即謗佛云。羅漢不生今那得生。阿",
    "T46n1911_004:0038b20": "難問佛。此人命過今生何處。佛言。已墮地",
    "T46n1911_004:0038b21": "獄。雖持戒得有漏禪。是亦不可信。佛在世",
    "T46n1911_004:0038b22": "尚爾。況末代癡人罪著深重。故大虛空藏經",
    "T46n1911_004:0038b23": "云。若起惡見。名第三波羅夷。云何惡見。或",
    "T46n1911_004:0038b24": "得空解發少智慧。師心自樹謂證無生。見",
    "T46n1911_004:0038b25": "心既強。能破諸法無佛無眾生。撥世因果",
    "T46n1911_004:0038b26": "出世因果。法華云。或食人肉。或復噉狗。即",
    "T46n1911_004:0038b27": "此義也。破正見威儀淨命。起於平等無分別",
    "T46n1911_004:0038b28": "見。何者有罪。何者非罪。若有分別分別即",
    "T46n1911_004:0038b29": "礙。礙即非真。於貪欲中。莫生怖礙。無怖",
    "T46n1911_004:0038c01": "礙即是菩提。謂此是實餘皆妄語。又值",
    "T46n1911_004:0038c02": "惡師為說惡法見毒轉熾。邪鬼入心邪解更",
    "T46n1911_004:0038c03": "甚。猖狂顛倒無種不為。見慢峨嵯陵蔑一",
    "T46n1911_004:0038c04": "切。見行善者謂有所得。欺之如土。由是",
    "T46n1911_004:0038c05": "見故浮囊全去。設不全去者。即思惟言。理",
    "T46n1911_004:0038c06": "雖如此我未能見。何容頓棄惜猶不與。",
    "T46n1911_004:0038c07": "見心復起一切法空。豈有觸與不觸男女等",
    "T46n1911_004:0038c08": "相。即便把執歍抱是名半去。或重方便乃至",
    "T46n1911_004:0038c09": "吉羅。謂諸法空寂何用事相紛紜。既不存",
    "T46n1911_004:0038c10": "微塵空心轉盛。如小水漸漏無礙稍滑。一",
    "T46n1911_004:0038c11": "切戒律皆悉吞噉故浮囊永沒。當知見心大",
    "T46n1911_004:0038c12": "可怖畏。何以故。若謂四重及犯者皆空。而五",
    "T46n1911_004:0038c13": "逆亦空。何不造逆。空見既強亦無父母。若",
    "T46n1911_004:0038c14": "通若害皆不為礙。既無礙者。亦應不礙王",
    "T46n1911_004:0038c15": "及夫人。論其見心。實不謂有王及夫人。而",
    "T46n1911_004:0038c16": "自於己惜身惜命。若侵國王身碎命盡。如",
    "T46n1911_004:0038c17": "此癡空不空身命。惜己身命亦於王不",
    "T46n1911_004:0038c18": "空。既於己於王不能空者。那得獨欺父",
    "T46n1911_004:0038c19": "母輕忽佛教。而言四重五逆皆空耶。當知",
    "T46n1911_004:0038c20": "此人不能自見執空之過。近尚不見何況",
    "T46n1911_004:0038c21": "遠耶。既以惡空撥佛禁法。是破律儀戒。空",
    "T46n1911_004:0038c22": "見擾心破定共戒。堅執己見是破即空戒。",
    "T46n1911_004:0038c23": "污他善心破即假戒。不信見心與虛空",
    "T46n1911_004:0038c24": "等。即是佛法畢竟清淨。破即中戒。當知邪",
    "T46n1911_004:0038c25": "僻空心甚可怖畏。若墮此見長淪永沒。尚",
    "T46n1911_004:0038c26": "不能得人天涅槃。何況大般涅槃。故論云。",
    "T46n1911_004:0038c27": "大聖說空法本為治於有。若有著空者諸",
    "T46n1911_004:0038c28": "佛所不化。又經云。若於諸法生疑心者。",
    "T46n1911_004:0038c29": "能破煩惱如須彌山。若定起見則不可化。",
    "T46n1911_004:0039a01": "無行經云。貪欲即是道。僻取此語以證無",
    "T46n1911_004:0039a02": "礙。何不引無行貪著無礙法是人去佛",
    "T46n1911_004:0039a03": "遠。若有得空者。終不破於戒(云云)。是名見",
    "T46n1911_004:0039a04": "心羅剎毀禁戒也。大意如此(云云)。復次前一",
    "T46n1911_004:0039a05": "向論持。次一向論犯。今明十戒持犯不定。",
    "T46n1911_004:0039a06": "若通論動出悉名為乘。故有人天等五乘。",
    "T46n1911_004:0039a07": "通論防止悉名為戒。故有律儀定共道共",
    "T46n1911_004:0039a08": "等戒。若就別義。事戒三品名之為戒。戒即",
    "T46n1911_004:0039a09": "有漏不動不出。理戒三品名之為乘。乘是",
    "T46n1911_004:0039a10": "無漏。能動能出。約此乘戒四句分別。一乘",
    "T46n1911_004:0039a11": "戒俱急。二乘急戒緩。三戒急乘緩。四乘戒俱",
    "T46n1911_004:0039a12": "緩。一乘戒俱急者。如前持相。十種清淨事理",
    "T46n1911_004:0039a13": "無瑕。觀念相續。今生即應得道。若未得道",
    "T46n1911_004:0039a14": "此業最強強者先牽必升善處。若律儀戒急",
    "T46n1911_004:0039a15": "則為欲界人天所牽。若無雜戒急隨禪梵",
    "T46n1911_004:0039a16": "世。三品理乘何乘最急。若三品即中乘急。以",
    "T46n1911_004:0039a17": "人天身值彌勒佛。聞華嚴教利根得道。若",
    "T46n1911_004:0039a18": "上品出假乘急。以人天身值彌勒佛。於華",
    "T46n1911_004:0039a19": "嚴座作鈍根得道。若上中二品入空乘急。",
    "T46n1911_004:0039a20": "以人天身值彌勒佛。聞方等般若等教得",
    "T46n1911_004:0039a21": "三乘等道。若下品入空乘急。以人天身值",
    "T46n1911_004:0039a22": "彌勒佛。聞三藏經得道。得人天身。是持事",
    "T46n1911_004:0039a23": "戒力。見佛得道修乘觀力。事理俱持。諸",
    "T46n1911_004:0039a24": "行中最故不可緩也。二戒緩乘急者。是人德",
    "T46n1911_004:0039a25": "薄垢重煩惱所使。是諸事戒。皆為羅剎毀",
    "T46n1911_004:0039a26": "食。專守理戒觀行相續。如上覺意六蔽中",
    "T46n1911_004:0039a27": "用心。央掘示為其相。以事戒緩命終故。墮",
    "T46n1911_004:0039a28": "三惡道受於罪報。於諸乘中何乘最強。強",
    "T46n1911_004:0039a29": "者先牽。若析空乘強以三途身。值彌勒佛",
    "T46n1911_004:0039b01": "聞三藏經。乃可得道。若即空乘急以三途",
    "T46n1911_004:0039b02": "身。值彌勒佛聞般若方等得道。若即假乘",
    "T46n1911_004:0039b03": "急以三途身。值彌勒佛聞華嚴及聞餘教。",
    "T46n1911_004:0039b04": "作鈍根得道。若即中乘急以三途身。值彌",
    "T46n1911_004:0039b05": "勒佛聞華嚴經作利根得道。是故佛說漸",
    "T46n1911_004:0039b06": "頓諸經。龍鬼畜獸悉來會坐。即是其事。破事",
    "T46n1911_004:0039b07": "戒故受三惡身。持理觀故見佛得道。大經",
    "T46n1911_004:0039b08": "云。於戒緩者不名為緩。於乘緩者乃名為",
    "T46n1911_004:0039b09": "緩。正是此一句也。三戒急乘緩者。事戒嚴急",
    "T46n1911_004:0039b10": "纖毫不犯。三種觀心了不開解。以戒急故人",
    "T46n1911_004:0039b11": "天受生。或隨禪梵世。耽湎定樂。世雖有佛",
    "T46n1911_004:0039b12": "說法度人。而於其等全無利益。設得值遇",
    "T46n1911_004:0039b13": "不能開解。振丹一國不覺不知。舍衛三億",
    "T46n1911_004:0039b14": "不聞不見。樂著諸天及生難處不來聽",
    "T46n1911_004:0039b15": "受。是此意也。譬如繫人。或以財物求諸大",
    "T46n1911_004:0039b16": "力。申延日月冀逢恩赦。在人天中亦復如",
    "T46n1911_004:0039b17": "是。冀善知識。化導修乘即能得脫。若於人",
    "T46n1911_004:0039b18": "天不修乘者。果報若盡還墮三途。百千佛",
    "T46n1911_004:0039b19": "出終不得道。四事理俱緩者。如前十種皆",
    "T46n1911_004:0039b20": "犯永墜泥犁。失人天果報。神明昏塞無得",
    "T46n1911_004:0039b21": "道期。迴轉沈淪不可度脫。行者當自觀心。",
    "T46n1911_004:0039b22": "事理兩戒何戒緩急。於事三品何品最強。",
    "T46n1911_004:0039b23": "於理三品何品小弱。自知深淺亦識將來",
    "T46n1911_004:0039b24": "果報善惡。既自知已亦知他人。將此觀心",
    "T46n1911_004:0039b25": "亦識諸經列眾之意。亦識如來逗緣大小。",
    "T46n1911_004:0039b26": "故華嚴中。鬼神皆言住不思議解脫法門",
    "T46n1911_004:0039b27": "者。此是權來引實。令昔修不思議乘急者",
    "T46n1911_004:0039b28": "得道。涅槃列眾亦復如是。若細尋此意。廣",
    "T46n1911_004:0039b29": "歷四教乘戒緩急。以辯其因。後歷五味以",
    "T46n1911_004:0039c01": "明其果。皆使分明。凡如是等因果差降。升",
    "T46n1911_004:0039c02": "沈非一。云何難言理戒得道何用事戒耶。",
    "T46n1911_004:0039c03": "幸於人天受道。何意苦入三途。四明懺淨",
    "T46n1911_004:0039c04": "者。事理二犯俱障止觀定慧不發。云何懺",
    "T46n1911_004:0039c05": "悔令罪消滅不障止觀耶。若犯事中輕過。",
    "T46n1911_004:0039c06": "律文皆有懺法。懺法若成。悉名清淨。戒淨",
    "T46n1911_004:0039c07": "障轉止觀易明。若犯重者佛法死人。小乘",
    "T46n1911_004:0039c08": "無懺法。若依大乘許其懺悔。如上四種三",
    "T46n1911_004:0039c09": "昧中說下當更明。次理觀小僻不當諦者。",
    "T46n1911_004:0039c10": "此人執心若薄。不苟封滯。但用正觀心破",
    "T46n1911_004:0039c11": "其見著。慚愧有羞低頭自責。策心正轍罪",
    "T46n1911_004:0039c12": "障可消。能發止觀也。見若重者還於觀心",
    "T46n1911_004:0039c13": "中修懺。下當說也。若犯事中重罪。依四種",
    "T46n1911_004:0039c14": "三昧則有懺法。普賢觀云。端坐念實相是",
    "T46n1911_004:0039c15": "名第一懺。妙勝定云。四重五逆。若除禪定",
    "T46n1911_004:0039c16": "餘無能救。方等云。三歸五戒乃至二百五十",
    "T46n1911_004:0039c17": "戒。如是懺悔若不還生無有是處。請觀音",
    "T46n1911_004:0039c18": "云。破梵行人作十惡業。蕩除糞穢還得清",
    "T46n1911_004:0039c19": "淨。故知大乘許悔斯罪。罪從重緣生還從",
    "T46n1911_004:0039c20": "重心懺悔。可得相治。無殷重心徒懺無",
    "T46n1911_004:0039c21": "益。障若不滅止觀不明。若人現起重罪。苦",
    "T46n1911_004:0039c22": "到懺悔則易除滅。何以故。如迷路近故。過",
    "T46n1911_004:0039c23": "去重障必難迴轉迷深遠故。若欲懺悔二",
    "T46n1911_004:0039c24": "世重障行四種三昧者。當識順流十心明",
    "T46n1911_004:0039c25": "知過失。當運逆流十心以為對治。此二十",
    "T46n1911_004:0039c26": "心通為諸懺之本。順流十心者。一自從無",
    "T46n1911_004:0039c27": "始闇識昏迷。煩惱所醉妄計人我。計人我",
    "T46n1911_004:0039c28": "故起於身見。身見故妄想顛倒。顛倒故起貪",
    "T46n1911_004:0039c29": "瞋癡。癡故廣造諸業。業則流轉生死。二者",
    "T46n1911_004:0040a01": "內具煩惱外值惡友。扇動邪法勸惑我心。",
    "T46n1911_004:0040a02": "倍加隆盛。三者內外惡緣既具。能內滅善心",
    "T46n1911_004:0040a03": "外滅善事。又於他善都無隨喜。四者縱恣三",
    "T46n1911_004:0040a04": "業無惡不為。五者事雖不廣惡心遍布。六",
    "T46n1911_004:0040a05": "者惡心相續書夜不斷。七者覆諱過失不",
    "T46n1911_004:0040a06": "欲人知。八者魯扈底突不畏惡道。九者無",
    "T46n1911_004:0040a07": "慚無愧。十者撥無因果作一闡提。是為十",
    "T46n1911_004:0040a08": "種順生死流昏倒造惡。廁蟲樂廁不覺不",
    "T46n1911_004:0040a09": "知。積集重累不可稱計。四重五逆極至闡",
    "T46n1911_004:0040a10": "提。生死浩然而無際畔。今欲懺悔。應當逆",
    "T46n1911_004:0040a11": "此罪流。用十種心翻除惡法。先正信因果",
    "T46n1911_004:0040a12": "決定孱然。業種雖久久不敗亡。終無自作",
    "T46n1911_004:0040a13": "他人受果。精識善惡不生疑惑。是為深信",
    "T46n1911_004:0040a14": "翻破一闡提心。二者自愧剋責。鄙極罪人。無",
    "T46n1911_004:0040a15": "羞無恥。習畜生法。棄捨白淨第一莊嚴。咄",
    "T46n1911_004:0040a16": "哉。無鉤造斯重罪。天見我屏罪是故慚天。",
    "T46n1911_004:0040a17": "人知我顯罪是故愧人。以此翻破無慚無",
    "T46n1911_004:0040a18": "愧心。三者怖畏惡道。人命無常。一息不追",
    "T46n1911_004:0040a19": "千載長往。幽途綿邈無有資糧。苦海悠深船",
    "T46n1911_004:0040a20": "筏安寄。賢聖呵棄無所恃怙。年事稍去風",
    "T46n1911_004:0040a21": "刀不奢。豈可晏然坐待酸痛。譬如野干失",
    "T46n1911_004:0040a22": "耳尾牙詐眠望脫。忽聞斷頭心大驚怖。遭",
    "T46n1911_004:0040a23": "生老病尚不為急死事弗奢那得不怖。怖",
    "T46n1911_004:0040a24": "心起時如履湯火。五塵六欲不暇貪染。如",
    "T46n1911_004:0040a25": "阿輸柯王聞旃陀羅朝朝振鈴。一日已盡。六",
    "T46n1911_004:0040a26": "日當死。雖有五欲無一念愛。行者怖畏苦",
    "T46n1911_004:0040a27": "到懺悔。不惜身命。如彼野干決絕。無所思",
    "T46n1911_004:0040a28": "念如彼怖王。以此翻破不畏惡道心。四",
    "T46n1911_004:0040a29": "者當發露莫覆瑕疵。賊毒惡草急須除之。",
    "T46n1911_004:0040b01": "根露條枯源乾流竭。若覆藏罪是不良人。迦",
    "T46n1911_004:0040b02": "葉頭陀令大眾中發露。方等令向一人發",
    "T46n1911_004:0040b03": "露。其餘行法但以實心向佛像改革。如陰",
    "T46n1911_004:0040b04": "隱有癰覆諱不治則死。以此翻破覆藏罪",
    "T46n1911_004:0040b05": "心也五斷相續心者。若決果斷奠。畢故不",
    "T46n1911_004:0040b06": "造新。乃是懺悔。懺已更作者。如王法初犯",
    "T46n1911_004:0040b07": "得原。更作則重。初入道場罪則易滅。更",
    "T46n1911_004:0040b08": "作難除。已能吐之云何更噉。以此翻破常",
    "T46n1911_004:0040b09": "念惡事心。六發菩提心者。昔自安危人遍",
    "T46n1911_004:0040b10": "惱一切境。今廣起兼濟遍虛空界。利益於",
    "T46n1911_004:0040b11": "他。用此翻破遍一切處起惡心也。七修",
    "T46n1911_004:0040b12": "功補過者。昔三業作罪不計晝夜。今善身",
    "T46n1911_004:0040b13": "口意策勵不休。非移山岳安填江海。以",
    "T46n1911_004:0040b14": "此翻破縱恣三業心。八守護正法者。昔",
    "T46n1911_004:0040b15": "自滅善亦滅他善。不自隨喜亦不喜他。今",
    "T46n1911_004:0040b16": "守護諸善方便增廣不令斷絕。譬如全城",
    "T46n1911_004:0040b17": "之勳。勝鬘云。守護正法攝受正法。最為第",
    "T46n1911_004:0040b18": "一。此翻破無隨喜心。九念十方佛者。昔",
    "T46n1911_004:0040b19": "親狎惡友信受其言。今念十方佛念無礙",
    "T46n1911_004:0040b20": "慈作不請友。念無礙智作大導師。翻破",
    "T46n1911_004:0040b21": "順惡友心。十觀罪性空者。了達貪欲瞋癡",
    "T46n1911_004:0040b22": "之心皆是寂靜門。何以故。貪瞋若起在何",
    "T46n1911_004:0040b23": "處住。知此貪瞋住於妄念。妄念住於顛倒。",
    "T46n1911_004:0040b24": "顛倒住於身見。身見住於我見。我見則無",
    "T46n1911_004:0040b25": "住處。十方諦求我不可得。我心自空罪福無",
    "T46n1911_004:0040b26": "主。深達罪福相遍照於十方。今此空慧",
    "T46n1911_004:0040b27": "與心相應。譬如日出時朝露一時失。一切諸",
    "T46n1911_004:0040b28": "心皆是寂靜門。示寂靜故。此翻破無明昏",
    "T46n1911_004:0040b29": "闇。是為十種懺悔。順涅槃道逆生死流。能",
    "T46n1911_004:0040c01": "滅四重五逆之過若不解此十心。全不識",
    "T46n1911_004:0040c02": "是非。云何懺悔。設入道場。徒為苦行終無",
    "T46n1911_004:0040c03": "大益。涅槃云若言勤修苦行。是大涅槃近因",
    "T46n1911_004:0040c04": "緣者。無有是處。即此意也。是名懺悔事中",
    "T46n1911_004:0040c05": "重罪也。次懺見罪者。以見惑故順生死",
    "T46n1911_004:0040c06": "流。如前所說。向運十心附事為懺懺鈍",
    "T46n1911_004:0040c07": "使罪。今扶理懺見懺利使罪。然見心猛盛",
    "T46n1911_004:0040c08": "起重煩惱。應傍用事助。如服下藥。須加",
    "T46n1911_004:0040c09": "巴豆令黈瀉盡底。是故還約十法以明懺",
    "T46n1911_004:0040c10": "見。一翻破不信者。即點身見心。令識無",
    "T46n1911_004:0040c11": "明苦集。如欝頭藍弗得非想。定世人崇之",
    "T46n1911_004:0040c12": "如佛。不識苦集。報盡還墮。須跋陀羅得非",
    "T46n1911_004:0040c13": "想定。雖無麁想有細煩惱。長爪利智而受",
    "T46n1911_004:0040c14": "不受。高著外道尚未出見。非是涅槃。況麁",
    "T46n1911_004:0040c15": "淺者尚不逮藍弗。而言是真道豈非大僻。",
    "T46n1911_004:0040c16": "是人愛著觀空智慧。是事不知。名為無明。",
    "T46n1911_004:0040c17": "而起違從依見造行。見行依色即是名色。",
    "T46n1911_004:0040c18": "名色即是苦等。迷苦起於愛有。有生未來",
    "T46n1911_004:0040c19": "生死。流轉相續。豈是寂滅。若謂生死盡者。",
    "T46n1911_004:0040c20": "乃是漫語。呼無明見心為道。非道為道。非",
    "T46n1911_004:0040c21": "因計因。名為戒取豈非因盜。呼未來三途",
    "T46n1911_004:0040c22": "苦報為涅槃。此是見取。非果計果是為果",
    "T46n1911_004:0040c23": "盜。身邊邪見其事可知。如此見心。乃是苦",
    "T46n1911_004:0040c24": "集。非滅道也。尚非三藏道滅豈是摩訶衍",
    "T46n1911_004:0040c25": "道滅。若能如是即知世間因果。復識出世",
    "T46n1911_004:0040c26": "因果。故大品云。般若能示世間相。所謂示",
    "T46n1911_004:0040c27": "是道非道。是為深識見心苦集也。又深者",
    "T46n1911_004:0040c28": "非但知無明苦集。亦識三藏因果。亦識因",
    "T46n1911_004:0040c29": "緣生法即空四諦因果。又復深者。亦知因緣",
    "T46n1911_004:0041a01": "即假無量四諦因果。又復深者。亦知因緣即",
    "T46n1911_004:0041a02": "中無作四諦因果。於一見心具識一切因",
    "T46n1911_004:0041a03": "果。故大經云。於一念心悉能稱量無量生",
    "T46n1911_004:0041a04": "死。是名不可思議。故名深信破不信也。二",
    "T46n1911_004:0041a05": "生重慚愧者。不見我心中三諦之理名",
    "T46n1911_004:0041a06": "慚愧。且約理觀論人天者。慚乾慧性",
    "T46n1911_004:0041a07": "地之人。愧四果淨天。三十心人。十地義天。",
    "T46n1911_004:0041a08": "五品六根清淨之人。四十二位天。例如作意",
    "T46n1911_004:0041a09": "得報名為人。自然果報名為天。二種天人",
    "T46n1911_004:0041a10": "亦復如是。方便道名為人。真理顯名為天。",
    "T46n1911_004:0041a11": "見心造罪覆三諦理。不逮三種人天。是故",
    "T46n1911_004:0041a12": "慚愧。翻破無慚愧心也。三怖畏者。知見心",
    "T46n1911_004:0041a13": "造罪此過深重。大論云。諸佛說空義為離",
    "T46n1911_004:0041a14": "諸見故若復見有空諸佛所不化。我今由",
    "T46n1911_004:0041a15": "見而起大罪。此間劫盡他方獄生。此間劫成",
    "T46n1911_004:0041a16": "還來此處。如是展轉無量無邊。若說果報",
    "T46n1911_004:0041a17": "所受之身。當吐熱血死。故知見罪大重。既",
    "T46n1911_004:0041a18": "非無漏不出生死。煩惱潤業墮落何疑。一",
    "T46n1911_004:0041a19": "命不追永無出日。為是義故生大怖畏。翻",
    "T46n1911_004:0041a20": "破不畏惡道心也。四發露者。從來諸見而",
    "T46n1911_004:0041a21": "生愛著。覆此三諦不能決定生信。今知",
    "T46n1911_004:0041a22": "見過失。發却三疑無所隱諱。顯其諦性。",
    "T46n1911_004:0041a23": "是為發露翻破覆藏罪心也。五斷相續心",
    "T46n1911_004:0041a24": "者。三諦之觀勿令有間。以八正道治三惑",
    "T46n1911_004:0041a25": "心斷而不習。此翻破相續惡心也。六發",
    "T46n1911_004:0041a26": "菩提心者。即是緣三諦理皆如虛空。空則",
    "T46n1911_004:0041a27": "無邊愍傷一切普令度脫。昔迷此起惑有",
    "T46n1911_004:0041a28": "無邊故。罪亦無邊。今菩提心遍於法界。起",
    "T46n1911_004:0041a29": "無作善亦遍法界。翻破昔遍空無作惡也。",
    "T46n1911_004:0041b01": "奏師子琴餘絃斷絕。即此義也。七修功補",
    "T46n1911_004:0041b02": "過者。三諦道品。即是菩薩寶炬陀羅尼是行",
    "T46n1911_004:0041b03": "道法趣涅槃門。如此道品念念相續即是修",
    "T46n1911_004:0041b04": "功補過。昔執於見謂為涅槃。於見不動",
    "T46n1911_004:0041b05": "不修道品。設令動有入無。如屈步蟲。雖",
    "T46n1911_004:0041b06": "於見動亦不能修道品。今知有無是見",
    "T46n1911_004:0041b07": "不執為實。是名見動而不修道品。若破析",
    "T46n1911_004:0041b08": "諸見行於道品。是名見動而修道品。又體",
    "T46n1911_004:0041b09": "見即空即假即中。既言即者。於見不動而",
    "T46n1911_004:0041b10": "修三種道品。是為修功補於縱見之過也。",
    "T46n1911_004:0041b11": "八守護正法者。昔護見不令他破方便申",
    "T46n1911_004:0041b12": "通。今護三諦諸空不令見破。若有留滯善",
    "T46n1911_004:0041b13": "巧申弘。亡身存法猶如父母守護其子。此",
    "T46n1911_004:0041b14": "翻破毀善事也。九念十方佛者。昔服見",
    "T46n1911_004:0041b15": "毒常無厭足。如渴思飲。又遇惡師如加",
    "T46n1911_004:0041b16": "以鹹水。以苦捨苦我慢矜高。諂心不實。於",
    "T46n1911_004:0041b17": "千萬億劫不聞佛名字。今念三諦不來不",
    "T46n1911_004:0041b18": "去。即是佛。無生法即是佛。常為諦理所護。",
    "T46n1911_004:0041b19": "此翻破狎惡友心。十觀罪性空者。此三種",
    "T46n1911_004:0041b20": "惑本來寂靜。而我不了妄謂是非。如熱病人",
    "T46n1911_004:0041b21": "見諸龍鬼。今觀見如幻如化。來無所從",
    "T46n1911_004:0041b22": "去無足跡。亦復不至東西南北。一切罪福",
    "T46n1911_004:0041b23": "亦復如是。一空一切空。空即罪性罪性即空。",
    "T46n1911_004:0041b24": "此翻破顛倒心也。運此十懺時深觀三諦。",
    "T46n1911_004:0041b25": "又加事法。以殷重心不惜身命。名第二健",
    "T46n1911_004:0041b26": "兒。是名事理兩懺障道罪滅。尸羅清淨三昧",
    "T46n1911_004:0041b27": "現前。止觀開發。事戒淨故根本三昧現前。世",
    "T46n1911_004:0041b28": "智他心智開發。無生戒淨故真諦三昧現前。",
    "T46n1911_004:0041b29": "一切智開發。即假戒淨故俗諦三昧現前。道",
    "T46n1911_004:0041c01": "種智開發。即中戒淨故王三昧現前。一切種",
    "T46n1911_004:0041c02": "智開發。得此三諦三昧故名王三昧。一切",
    "T46n1911_004:0041c03": "三昧悉入其中。又能出生一切諸定。無不",
    "T46n1911_004:0041c04": "具足故名為止又能具足一切諸智故名",
    "T46n1911_004:0041c05": "為觀。故知持戒清淨懇惻懺悔。俱為止觀初",
    "T46n1911_004:0041c06": "緣。意在此也。○第二衣食具足者。衣以蔽形",
    "T46n1911_004:0041c07": "遮障醜陋。食以支命填彼飢瘡。身安道隆。",
    "T46n1911_004:0041c08": "道隆則本立。形命及道賴此衣食。故云。如來",
    "T46n1911_004:0041c09": "食已得阿耨三菩提。此雖小緣能辦大事。",
    "T46n1911_004:0041c10": "裸餒不安道法焉在。故須衣食具足也。衣",
    "T46n1911_004:0041c11": "者遮醜陋。遮寒熱遮蚊虻飾身體。衣有三",
    "T46n1911_004:0041c12": "種。雪山大士絕形深澗不涉人間。結草為",
    "T46n1911_004:0041c13": "席被鹿皮衣。無受持說淨等事。堪忍力成",
    "T46n1911_004:0041c14": "不須溫厚。不遊人間無煩支助。此上",
    "T46n1911_004:0041c15": "人也。十二頭陀但畜三衣不多不少。出聚",
    "T46n1911_004:0041c16": "入山。被服齊整故立三衣。此中士也。多寒",
    "T46n1911_004:0041c17": "國土聽百一助身要當說淨。趣足供事無",
    "T46n1911_004:0041c18": "得。多求。多求辛苦守護又苦。妨亂自行復",
    "T46n1911_004:0041c19": "擾檀越。少有所得即便知足。下士也。觀行",
    "T46n1911_004:0041c20": "為衣者。大經云。汝等比丘雖服袈裟。心猶",
    "T46n1911_004:0041c21": "未染大乘法服。如法華云。著如來衣。如來",
    "T46n1911_004:0041c22": "衣者柔和忍辱心是。此即寂滅忍。生死涅槃",
    "T46n1911_004:0041c23": "二邊麁獷與中道理不二不異。故名柔和",
    "T46n1911_004:0041c24": "安心中道故名為忍。離二喧故名寂。過",
    "T46n1911_004:0041c25": "二死故名滅。寂滅忍心覆二邊惡。名遮醜",
    "T46n1911_004:0041c26": "衣。除五住故名障熱。破無明見名為遮",
    "T46n1911_004:0041c27": "寒無生死動。亦無空亂意。捨二覺觀名遮",
    "T46n1911_004:0041c28": "蚊虻。此忍具一切法。如鏡有像。瓦礫不現中",
    "T46n1911_004:0041c29": "具諸相。但空則無。故云深達罪福相遍照",
    "T46n1911_004:0042a01": "於十方。微妙淨法身具相三十二。用莊嚴法",
    "T46n1911_004:0042a02": "身。寂忍一觀具足眾德。亦名為衣亦名嚴",
    "T46n1911_004:0042a03": "飾。非九七五割截所成也。三衣者。即三觀",
    "T46n1911_004:0042a04": "也。蔽三諦上醜遮三諦上見愛寒熱。却三",
    "T46n1911_004:0042a05": "覺蚊虻莊嚴三身。故以三觀為衣。即是伏",
    "T46n1911_004:0042a06": "忍柔順忍無生寂滅忍也。又起見名寒起愛",
    "T46n1911_004:0042a07": "名熱。修止觀得見諦解如煖。見則不生。",
    "T46n1911_004:0042a08": "得思惟解如涼。愛則不生。五根無惡即福",
    "T46n1911_004:0042a09": "德莊嚴。意地無惡即智慧莊嚴。餘二觀上衣",
    "T46n1911_004:0042a10": "例可解。百一長衣者。即是一切行行助道之",
    "T46n1911_004:0042a11": "法。助成三觀。共蔽諸惑嚴於三身。此是歷",
    "T46n1911_004:0042a12": "諸法修忍為衣也。食者三處論食。可以資",
    "T46n1911_004:0042a13": "身養道。一深山絕跡去遠人民。但資甘果",
    "T46n1911_004:0042a14": "美水一菜一果而已。或餌松柏以續精氣。",
    "T46n1911_004:0042a15": "如雪山甘香藕等。食已繫心思惟坐禪。更無",
    "T46n1911_004:0042a16": "餘事如是食者上士也。二阿蘭若處頭陀抖",
    "T46n1911_004:0042a17": "摟絕放牧聲。是修道處分衛自資。七佛皆明",
    "T46n1911_004:0042a18": "乞食法。方等般舟法華皆云乞食也。路徑",
    "T46n1911_004:0042a19": "若遠分衛勞妨。若近人物相喧。不遠不近乞",
    "T46n1911_004:0042a20": "食便易。是中士也。三既不能絕穀餌果。",
    "T46n1911_004:0042a21": "又不能頭陀乞食。外護檀越送食供養。亦",
    "T46n1911_004:0042a22": "可得受。又僧中如法結淨食亦可得受。下",
    "T46n1911_004:0042a23": "士也。若就觀心明食者。大經云。汝等比丘",
    "T46n1911_004:0042a24": "雖行乞食而未曾得大乘法食。法食者如",
    "T46n1911_004:0042a25": "來法喜禪悅也。此之法喜即是平等大慧。觀",
    "T46n1911_004:0042a26": "一切法無有障礙。淨名云。於食等者於法",
    "T46n1911_004:0042a27": "亦等。於法等者於食亦等。煩惱為薪智慧",
    "T46n1911_004:0042a28": "為火。以是因緣成涅槃食。令諸弟子悉皆",
    "T46n1911_004:0042a29": "甘嗜。此食資法身增智慧命。如食乳糜更",
    "T46n1911_004:0042b01": "無所須。即真解脫。真解脫者即是如來。用",
    "T46n1911_004:0042b02": "此法喜禪悅。歷一切法無不一味。一色一",
    "T46n1911_004:0042b03": "香無非中道。中道之法具一切法。即是飽",
    "T46n1911_004:0042b04": "義。無所須義。如彼深山上士。一草一果資",
    "T46n1911_004:0042b05": "身即足。頭陀乞食者。行人不能即事而中",
    "T46n1911_004:0042b06": "修實相慧者。當次第三觀調心而入中道。",
    "T46n1911_004:0042b07": "次第觀故名為乞食。亦見中道又名飽義。",
    "T46n1911_004:0042b08": "即中士也。檀越送食者。若人不能即事通",
    "T46n1911_004:0042b09": "達。又不能歷法作觀。自無食義。應須隨",
    "T46n1911_004:0042b10": "善知識能說般若者。善為分別。隨聞得解",
    "T46n1911_004:0042b11": "而見中道。是人根鈍從聞生解。名為得食。",
    "T46n1911_004:0042b12": "如人不能如上兩事。聽他送食。又僧中結",
    "T46n1911_004:0042b13": "淨食者。即是證得禪定支林功德。藉定得",
    "T46n1911_004:0042b14": "悟。名僧中食也。是故行者常當存念大乘",
    "T46n1911_004:0042b15": "法食。不念餘味也。◎",
    "T46n1911_004:0042b16": "摩訶止觀卷第四(上)",
    "T46n1911_004:0042b19": "摩訶止觀卷第四(下)",
    "T46n1911_004:0042b21": "隋天台智者大師說",
    "T46n1911_004:0042b22": "門人灌頂記",
    "T46n1911_004:0042b23": "◎第三閑居靜處者。雖具衣食住處云何。",
    "T46n1911_004:0042b24": "若隨自意觸處可安。三種三昧必須好處。",
    "T46n1911_004:0042b25": "好處有三。一深山遠谷。二頭陀抖摟。三蘭若",
    "T46n1911_004:0042b26": "伽藍。若深山遠谷途路艱險。永絕人蹤誰相",
    "T46n1911_004:0042b27": "惱亂。恣意禪觀念念在道。毀譽不起是處",
    "T46n1911_004:0042b28": "最勝。二頭陀抖摟。極近三里交往亦疎覺策",
    "T46n1911_004:0042b29": "煩惱。是處為次。三蘭若伽藍閑靜之寺。獨",
    "T46n1911_004:0042c01": "處一房不干事物。閉門靜坐正諦思惟。是",
    "T46n1911_004:0042c02": "處為下。若離三處餘則不可。白衣齋邑此",
    "T46n1911_004:0042c03": "招過來恥。市邊鬧寺復非所宜。安身入道",
    "T46n1911_004:0042c04": "必須選擇。慎勿率爾。若得好處不須數",
    "T46n1911_004:0042c05": "移(云云)。觀心處者。諦理是也。中道之法幽遠",
    "T46n1911_004:0042c06": "深邃。七種方便絕跡不到。名之為深。高廣",
    "T46n1911_004:0042c07": "不動名之為山。遠離二邊稱之為靜。不",
    "T46n1911_004:0042c08": "生不起稱之為閑。大品云。若千由旬外起",
    "T46n1911_004:0042c09": "聲聞心者。此人身雖遠離心不遠離。以憒",
    "T46n1911_004:0042c10": "鬧為不憒鬧。非遠離也。雖住城傍不起",
    "T46n1911_004:0042c11": "二乘心。是名遠離。即上品處也。頭陀處者。",
    "T46n1911_004:0042c12": "即是出假之觀。此觀與空相隣。如蘭若與",
    "T46n1911_004:0042c13": "聚落並。出假之觀安心俗諦。分別藥病抖",
    "T46n1911_004:0042c14": "擻無知。淨道種智。此次處也。閑寺一房者。",
    "T46n1911_004:0042c15": "即從假入空觀也。寺本眾鬧居處。而能安靜",
    "T46n1911_004:0042c16": "一室。假是囂塵能即假而空。當知真諦亦是",
    "T46n1911_004:0042c17": "處也。安三諦理是止觀處。實不遁影山林",
    "T46n1911_004:0042c18": "房隱密室(云云)。○第四息諸緣務者。緣務妨",
    "T46n1911_004:0042c19": "禪由來甚矣。蘭若比丘去喧就靜。云何營",
    "T46n1911_004:0042c20": "造緣務壞蘭若行。非所應也。緣務有四。一",
    "T46n1911_004:0042c21": "生活。二人事。三技能。四學問。一生活緣務",
    "T46n1911_004:0042c22": "者。經紀生方觸途紛糾。得一失一喪道亂",
    "T46n1911_004:0042c23": "心。若勤營眾事則隨自意攝。非今所論。二",
    "T46n1911_004:0042c24": "人事者。慶弔俯仰低昂造聘。此往彼來來往",
    "T46n1911_004:0042c25": "不絕。況復眾人交絡擾攘追尋。夫違親離",
    "T46n1911_004:0042c26": "師本求要道。更結三州還敦五郡。意欲何",
    "T46n1911_004:0042c27": "之。倒裳索領鑽火求水。非所應也。三技",
    "T46n1911_004:0042c28": "能者。醫方卜筮泥木彩畫。棊書呪術等是也。",
    "T46n1911_004:0042c29": "皮文美角膏煎鐸毀。己自害身。況修出世之",
    "T46n1911_004:0043a01": "道而當樹林招鳥腐氣來蠅。豈不摧折污",
    "T46n1911_004:0043a02": "辱乎。四學問者。讀誦經論問答勝負等是",
    "T46n1911_004:0043a03": "也。領持記憶心勞志倦。言論往復水濁珠昏。",
    "T46n1911_004:0043a04": "何暇更得修止觀耶。此事尚捨。況前三務",
    "T46n1911_004:0043a05": "(云云)。觀心生活者。愛是養業之法如水潤種。",
    "T46n1911_004:0043a06": "因愛有憂因憂有畏。若能斷愛名息生活",
    "T46n1911_004:0043a07": "緣務也。人事是業也。業生三界往來五道。",
    "T46n1911_004:0043a08": "以愛潤業處處受生。若無業者愛無所潤。",
    "T46n1911_004:0043a09": "諸業雖有力不逐不作者。不作故生死則",
    "T46n1911_004:0043a10": "斷。技術者未得聖道不得修通。虛妄之",
    "T46n1911_004:0043a11": "法障於般若。般若如虛空無戲論無文字。",
    "T46n1911_004:0043a12": "若得般若。如得如意珠。但一心修。何遽怱",
    "T46n1911_004:0043a13": "怱用神通為。習學者未得無生忍。而修世",
    "T46n1911_004:0043a14": "智辯聰種種分別。皆是瓦礫草木非真寶",
    "T46n1911_004:0043a15": "珠。若能停住水則澄清。下觀瑠璃安徐取",
    "T46n1911_004:0043a16": "寶。能知世間生滅法相。種種行類何物不",
    "T46n1911_004:0043a17": "知。以一切種智知以佛眼見。欲行大道",
    "T46n1911_004:0043a18": "不應從彼小徑中學也。○第五善知識者。",
    "T46n1911_004:0043a19": "是大因緣。所謂化導令得見佛。阿難說知",
    "T46n1911_004:0043a20": "識得道半因緣。佛言。不應爾。具足全因緣。",
    "T46n1911_004:0043a21": "知識有三種。一外護。二同行。三教授。若深",
    "T46n1911_004:0043a22": "山絕域無所資待。不假外護。若修三種三",
    "T46n1911_004:0043a23": "昧應仰勝緣。夫外護者不簡白黑。但能營",
    "T46n1911_004:0043a24": "理所須。莫見過。莫觸惱。莫稱歎。莫汎舉",
    "T46n1911_004:0043a25": "而致損壞。如母養兒。如虎銜子。調和得",
    "T46n1911_004:0043a26": "所。舊行道人乃能為耳。是名外護。二同行",
    "T46n1911_004:0043a27": "者。行隨自意及安樂行未必須伴。方等般",
    "T46n1911_004:0043a28": "舟行法決須好伴。更相策發不眠不散。日",
    "T46n1911_004:0043a29": "有其新切磋琢磨。同心齊志如乘一船。",
    "T46n1911_004:0043b01": "互相敬重如視世尊。是名同行。三教授者。",
    "T46n1911_004:0043b02": "能說般若示道非道。內外方便通塞妨障。",
    "T46n1911_004:0043b03": "皆能決了。善巧說法示教利喜。轉破人心。",
    "T46n1911_004:0043b04": "於諸方便自能決了。可得獨行。妨難未諳",
    "T46n1911_004:0043b05": "不宜捨也。經言。隨順善師學得見恒沙",
    "T46n1911_004:0043b06": "佛。是名教授。觀心知識者。大品云。佛菩薩",
    "T46n1911_004:0043b07": "羅漢是善知識。六波羅蜜三十七品是善知",
    "T46n1911_004:0043b08": "識。法性實際是善知識。若佛菩薩等威光覆",
    "T46n1911_004:0043b09": "育即外護也。六度道品是入道之門。即同行",
    "T46n1911_004:0043b10": "也。法性實際即是諦理諸佛所師。境能發",
    "T46n1911_004:0043b11": "智。即教授也。今各具三義。一如佛威神覆",
    "T46n1911_004:0043b12": "護。即是外護。二諸佛聖人亦脫瓔珞著弊垢",
    "T46n1911_004:0043b13": "衣。執除糞器和光利物。豈非同行。三諸佛",
    "T46n1911_004:0043b14": "菩薩。一音演法開發化導。各令得解。即是",
    "T46n1911_004:0043b15": "教授。此即具三義也。六度道品亦具三義。",
    "T46n1911_004:0043b16": "助道名護助助道發正道。即是外護。正助",
    "T46n1911_004:0043b17": "合故即是同行。依此正助不失規矩。通入",
    "T46n1911_004:0043b18": "三解脫門。即是教授。法性亦具三義。境是所",
    "T46n1911_004:0043b19": "師冥熏密益。即是外護。境智相應即是同行。",
    "T46n1911_004:0043b20": "未見理時如盲。諦法顯時如目智用無僻。",
    "T46n1911_004:0043b21": "經言。修我法者證乃自知。心無實行何用",
    "T46n1911_004:0043b22": "問為。即教授也。此則三三合九句。就前為",
    "T46n1911_004:0043b23": "十二句。前三次三是事知識。餘六句是理知",
    "T46n1911_004:0043b24": "識。若將此約三諦者。入空觀時眾聖為外",
    "T46n1911_004:0043b25": "護。即空道品為同行。真諦為教授。亦具六",
    "T46n1911_004:0043b26": "事六理。假中兩觀亦復如是。三諦合有三",
    "T46n1911_004:0043b27": "十六番十八事十八理。若歷四悉檀。即有眾",
    "T46n1911_004:0043b28": "多知識義也。若能了此知識法門。善財入法",
    "T46n1911_004:0043b29": "界意則可解。此等雖同是知識。依華嚴云。",
    "T46n1911_004:0043c01": "有善知識魔。三昧魔。菩提心魔。魔能使人",
    "T46n1911_004:0043c02": "捨善從惡。又能化人墮二乘地。若然者羅",
    "T46n1911_004:0043c03": "漢之人。但行真諦非善知識。若取內祕外",
    "T46n1911_004:0043c04": "現聲聞為知識者。菩薩亦作天龍引入實",
    "T46n1911_004:0043c05": "相。何獨羅漢。此義則通無非知識。今言魔",
    "T46n1911_004:0043c06": "者。取實羅漢令人至化城者。即非真善知",
    "T46n1911_004:0043c07": "識。但是半字知識。行半菩提道損半煩惱。",
    "T46n1911_004:0043c08": "奪與互明。或知識或魔也。別教若不得意不",
    "T46n1911_004:0043c09": "會中道。亦是知識魔也。圓教三種方是真善",
    "T46n1911_004:0043c10": "知識。三昧菩提心例此可解(云云)。◎第二",
    "T46n1911_004:0043c11": "呵五欲者。謂色聲香味觸。十住毘婆沙云。",
    "T46n1911_004:0043c12": "禁六情如縶狗鹿魚蛇猨鳥。狗樂聚落鹿",
    "T46n1911_004:0043c13": "樂山澤。魚樂池沼。蛇樂穴居。猨樂深林。鳥",
    "T46n1911_004:0043c14": "樂依空。六根樂六塵。非是凡夫淺智弱志",
    "T46n1911_004:0043c15": "所能降伏。唯有智慧堅心正念。乃能降伏。",
    "T46n1911_004:0043c16": "總喻六根。今私對之。眼貪色色有質像如",
    "T46n1911_004:0043c17": "聚落。眼如狗也。耳貪聲聲無質像如空澤。",
    "T46n1911_004:0043c18": "耳如鹿也。鼻貪香如魚也。舌引味如蛇也。",
    "T46n1911_004:0043c19": "身著觸如猨也。心緣法如鳥也。今除意",
    "T46n1911_004:0043c20": "但明於五塵。五塵非欲而其中有味。能生",
    "T46n1911_004:0043c21": "行人須欲之心。故言五欲。譬如陶師人客延",
    "T46n1911_004:0043c22": "請不得就功。五欲亦爾。常能牽人入諸",
    "T46n1911_004:0043c23": "魔境。雖具前緣攝心難立。是故須呵。色欲",
    "T46n1911_004:0043c24": "者所謂赤白長短明眸善睞。素頸翠眉皓齒",
    "T46n1911_004:0043c25": "丹脣。乃至依報紅黃朱紫諸珍寶物惑動人",
    "T46n1911_004:0043c26": "心。如禪門中所說。色害尤深令人狂醉。生",
    "T46n1911_004:0043c27": "死根本良由此也。如難陀為欲持戒。雖得",
    "T46n1911_004:0043c28": "羅漢習氣尚多。況復具縛者乎。國王耽荒無",
    "T46n1911_004:0043c29": "度。不顧宗廟社禝之重。為欲樂故身入怨",
    "T46n1911_004:0044a01": "國。此間上代亡國破家多從欲起。赫赫宗",
    "T46n1911_004:0044a02": "周褒姒滅之。即其事也。經云。眾生貪狼於",
    "T46n1911_004:0044a03": "財色。坐之不得道。觀經云。色使所使為恩",
    "T46n1911_004:0044a04": "愛奴。不得自在。若能知色過患則不為所",
    "T46n1911_004:0044a05": "欺。如是呵已。色欲即息。緣想不生。專心入",
    "T46n1911_004:0044a06": "定。聲欲者即是嬌媚妖詞。婬聲染語。絲竹",
    "T46n1911_004:0044a07": "絃管。環釧鈴珮等聲也。香欲者。即是欝茀氛",
    "T46n1911_004:0044a08": "氳。蘭馨麝氣。芬芳酷烈郁毓之物。及男女身",
    "T46n1911_004:0044a09": "分等香。味欲者。即是酒肉珍肴。肥膄津膩。",
    "T46n1911_004:0044a10": "甘甜酸辣。酥油鮮血等也。觸欲者。即是冷暖",
    "T46n1911_004:0044a11": "細滑。輕重強軟。名衣上服。男女身分等。此五",
    "T46n1911_004:0044a12": "過患者。色如熱金丸執之則燒。聲如毒塗",
    "T46n1911_004:0044a13": "鼓聞之必死。香如憋龍氣嗅之則病。味如",
    "T46n1911_004:0044a14": "沸蜜湯舌則爛。如蜜塗刀舐之則傷。觸如",
    "T46n1911_004:0044a15": "臥師子近之則齧。此五欲者得之無厭。惡",
    "T46n1911_004:0044a16": "心轉熾如火益薪。世世為害劇於怨賊。累",
    "T46n1911_004:0044a17": "劫已來。常相劫奪摧折色心。今方禪寂復相",
    "T46n1911_004:0044a18": "惱亂。深知其過貪染休息。事相具如禪門",
    "T46n1911_004:0044a19": "中(云云)。上代名僧詩云。遠之易為士近之",
    "T46n1911_004:0044a20": "難為情。香味頹高志聲色喪軀齡。○觀心",
    "T46n1911_004:0044a21": "呵五欲者。如色欲中滋味無量。謂常無常。",
    "T46n1911_004:0044a22": "我無我。淨不淨。苦樂空有。世第一義皆是滋",
    "T46n1911_004:0044a23": "味。故大論云。色中無味相凡夫不應著。若",
    "T46n1911_004:0044a24": "謂色是常是見依色。若色無常。亦常亦無",
    "T46n1911_004:0044a25": "常。非常非無常。是見皆依色。乃至非如去。",
    "T46n1911_004:0044a26": "非不如去。非邊非無邊等。是見皆依於色。悉",
    "T46n1911_004:0044a27": "是諍競執謂是實。戲論破智慧眼。互相是",
    "T46n1911_004:0044a28": "非。為色造業。適有此有即有生死。如是觀",
    "T46n1911_004:0044a29": "者增長於欲非是呵欲。今觀色有無等六",
    "T46n1911_004:0044b01": "十二見。皆依無明。無明無常生滅不住。速",
    "T46n1911_004:0044b02": "朽之法念念磨滅。無我無主寂滅涅槃。無明",
    "T46n1911_004:0044b03": "既爾。從無明生若有若無等。悉皆無常寂滅",
    "T46n1911_004:0044b04": "涅槃。既無主我。誰實誰虛。終不於色起生",
    "T46n1911_004:0044b05": "死業業謝果亡。是為呵色入空而得解脫。",
    "T46n1911_004:0044b06": "呵色既爾餘四亦然。是名三藏析法呵五",
    "T46n1911_004:0044b07": "欲也。中論指此云不善滅戲論也。若摩訶",
    "T46n1911_004:0044b08": "衍呵色欲者。體知諸見皆依無明。無明即",
    "T46n1911_004:0044b09": "空諸見亦即空。故金剛般若云。須陀洹者名",
    "T46n1911_004:0044b10": "為入流。實不入流。不入色聲香味觸故。所",
    "T46n1911_004:0044b11": "以者何。若有色可析可名入色。色即是空",
    "T46n1911_004:0044b12": "無色可入。故名不入。既無流可入即無業",
    "T46n1911_004:0044b13": "果。是名善滅戲論。呵色既爾餘四亦然。復",
    "T46n1911_004:0044b14": "次呵色即空者。但入色空不能分別種種",
    "T46n1911_004:0044b15": "色相。云何能度一切眾生。眾生於色起種",
    "T46n1911_004:0044b16": "種計。即是種種集招種種苦。苦集病多。道滅",
    "T46n1911_004:0044b17": "之藥亦復無量。若欲化他豈可證空而不",
    "T46n1911_004:0044b18": "觀察。是故知空非空。從空入假。恒沙佛",
    "T46n1911_004:0044b19": "法悉令通達。若不如此猶名受入色空。今",
    "T46n1911_004:0044b20": "深呵色空不受不入。廣分別色。雖復分",
    "T46n1911_004:0044b21": "別但有名字。名字即空故稱為假。呵色既",
    "T46n1911_004:0044b22": "爾。餘四亦然。又呵色二邊。如大品云。色中",
    "T46n1911_004:0044b23": "無味相凡夫不應著。色中無離相二乘不",
    "T46n1911_004:0044b24": "應離。破色無明有無等見。是呵其味。破其",
    "T46n1911_004:0044b25": "沈空是呵其離。若定有味不應有離若定",
    "T46n1911_004:0044b26": "有離不應有味。味不定故非味。離不定",
    "T46n1911_004:0044b27": "故非離。不著二邊即是非味非離顯色",
    "T46n1911_004:0044b28": "中道實相。故釋論云。二乘為禪故呵色事。",
    "T46n1911_004:0044b29": "不名波羅蜜。菩薩呵色即見色實相。見色",
    "T46n1911_004:0044c01": "實相即是見禪實相。故名波羅蜜到色彼",
    "T46n1911_004:0044c02": "岸。到色彼岸即是見色中道。分別色者即",
    "T46n1911_004:0044c03": "是見色俗。即色空者是見色真。如是呵色",
    "T46n1911_004:0044c04": "盡色源底。成三諦三昧發三種智慧。深呵",
    "T46n1911_004:0044c05": "於色為止觀方便。其意在此。呵色既然餘",
    "T46n1911_004:0044c06": "四亦爾。○第三棄五蓋者。所謂貪欲瞋恚睡",
    "T46n1911_004:0044c07": "眠掉悔疑。通稱蓋者。蓋覆纏綿。心神昏闇定",
    "T46n1911_004:0044c08": "慧不發故名為蓋。前呵五欲。乃是五根對",
    "T46n1911_004:0044c09": "現在五塵發五識。今棄五蓋。即是五識轉",
    "T46n1911_004:0044c10": "入意地。追緣過去逆慮未來五塵等法。為",
    "T46n1911_004:0044c11": "心內大障。喻如陶師身中有疾不能執作。",
    "T46n1911_004:0044c12": "蓋亦如是。為妨既深加之以棄如翦毒",
    "T46n1911_004:0044c13": "樹如檢偷賊。不可留也。大品云。離欲及",
    "T46n1911_004:0044c14": "惡法。離欲者五欲也。如前所呵。惡法者五",
    "T46n1911_004:0044c15": "蓋也。宜須急棄。此五蓋者。其相云何。貪欲",
    "T46n1911_004:0044c16": "蓋起追念昔時所更五欲。念淨潔色與眼",
    "T46n1911_004:0044c17": "作對。憶可愛聲髣髴在耳。思悅意香開",
    "T46n1911_004:0044c18": "結使門。想於美味甘液流口。憶受諸觸毛",
    "T46n1911_004:0044c19": "竪戰動。貪如此等麁弊五欲。思想計校心",
    "T46n1911_004:0044c20": "生醉惑忘失正念。或密作方便更望得",
    "T46n1911_004:0044c21": "之。若未曾得亦復推尋。或當求覓。心入塵",
    "T46n1911_004:0044c22": "境無有間念。麁覺蓋禪禪何由獲。是名貪",
    "T46n1911_004:0044c23": "欲蓋相。瞋恚蓋者。追想是人惱我惱我親",
    "T46n1911_004:0044c24": "稱歎我怨。三世九惱怨對結恨。心熱氣麁忿",
    "T46n1911_004:0044c25": "怒相續。百計伺候欲相中害危彼安身恣",
    "T46n1911_004:0044c26": "其毒忿暢情為快。如此瞋火燒諸功德。禪",
    "T46n1911_004:0044c27": "定支林豈得生長。此即瞋恚蓋相也。睡眠蓋",
    "T46n1911_004:0044c28": "者。心神昏昏為睡。六識闇塞四支倚放為",
    "T46n1911_004:0044c29": "眠。眠名增心數法。烏闇沈塞密來覆人",
    "T46n1911_004:0045a01": "難可防衛。五情無識猶如死人。但於片",
    "T46n1911_004:0045a02": "息名為小死。若喜眠者眠則滋多。薩遮經",
    "T46n1911_004:0045a03": "云。若人多睡眠懈怠妨有得。未得者不得",
    "T46n1911_004:0045a04": "已得者退失。若欲得勝道除睡疑放逸。精",
    "T46n1911_004:0045a05": "進策諸念離惡功德集。釋論云。眠為大闇",
    "T46n1911_004:0045a06": "無所見。日日欺誑奪人明。亦如臨陣白刃",
    "T46n1911_004:0045a07": "間。如共毒蛇同室居。如人被縛將去殺。爾",
    "T46n1911_004:0045a08": "時云何安可眠。眠之妨禪其過最重。是為",
    "T46n1911_004:0045a09": "睡眠蓋相。掉悔者。若覺觀偏起屬前蓋攝。",
    "T46n1911_004:0045a10": "今覺觀等起遍緣諸法。乍緣貪欲又想瞋",
    "T46n1911_004:0045a11": "恚及以邪癡。炎炎不停卓卓無住。乍起乍伏",
    "T46n1911_004:0045a12": "種種紛紜。身無趣遊行口無益談笑。是名",
    "T46n1911_004:0045a13": "為掉。掉而無悔則不成蓋。以其掉故心地",
    "T46n1911_004:0045a14": "思惟謹慎不節。云何乃作無益之事。實為",
    "T46n1911_004:0045a15": "可恥。心中憂悔懊結繞心則成悔蓋。蓋覆",
    "T46n1911_004:0045a16": "禪定不得開發。若人懺悔改往自責其心",
    "T46n1911_004:0045a17": "而生憂悔。若人禪定知過而已。不應想",
    "T46n1911_004:0045a18": "著。非但悔故而得免脫。當修禪定清淨之",
    "T46n1911_004:0045a19": "法。那得將悔縈心妨於大事。故云悔已莫",
    "T46n1911_004:0045a20": "復憂。不應常念著。不應作而作。應作而不",
    "T46n1911_004:0045a21": "作。即是此意。是名掉悔蓋相也。疑蓋者。此",
    "T46n1911_004:0045a22": "非見諦障理之疑。乃是障定疑也。疑有三種。",
    "T46n1911_004:0045a23": "一疑自。二疑師。三疑法。一疑自者。謂我身",
    "T46n1911_004:0045a24": "底下必非道器。是故疑身。二疑師者。此人",
    "T46n1911_004:0045a25": "身口不稱我懷。何必能有深禪好慧。師而事",
    "T46n1911_004:0045a26": "之將不誤我。三疑法者。所受之法何必中",
    "T46n1911_004:0045a27": "理。三疑猶豫常在懷抱。禪定不發設發永",
    "T46n1911_004:0045a28": "失。此是疑蓋之相也。五蓋病相如是。棄法云",
    "T46n1911_004:0045a29": "何。行者當自省察。今我心中何病偏多。若",
    "T46n1911_004:0045b01": "知病者應先治之。若貪欲蓋重。當用不淨",
    "T46n1911_004:0045b02": "觀棄之。何以故。向謂五欲為淨愛著纏綿。",
    "T46n1911_004:0045b03": "今觀不淨膿囊涕唾無一可欣。厭惡心生",
    "T46n1911_004:0045b04": "如為怨逐。何有智者當樂是耶。故知此觀",
    "T46n1911_004:0045b05": "治貪之藥。此蓋若去心即得安。若瞋恚蓋",
    "T46n1911_004:0045b06": "多當念慈心滅除恚火。此火能燒二世功",
    "T46n1911_004:0045b07": "德。人不喜見。毒害殘暴禽獸無異。生死怨",
    "T46n1911_004:0045b08": "對累劫不息。即世微恨後成大怨。今修慈",
    "T46n1911_004:0045b09": "心棄捨此惡。觀一切人父母親想。悉令得",
    "T46n1911_004:0045b10": "樂。若不得樂。我當勤心令得安樂。云何",
    "T46n1911_004:0045b11": "於彼而生怨對。作是觀時瞋心即息。安心",
    "T46n1911_004:0045b12": "入禪。若睡蓋多者。當勤精進策勵身心。加",
    "T46n1911_004:0045b13": "意防擬思惟法相。分別選擇善惡之法。勿",
    "T46n1911_004:0045b14": "令睡蓋得入。又當選擇善惡之心令生",
    "T46n1911_004:0045b15": "法喜。心既明淨睡蓋自除。莫以睡眠因緣",
    "T46n1911_004:0045b16": "失二世樂。徒生徒死無一可獲。如入寶",
    "T46n1911_004:0045b17": "山空手而歸。深可傷歎。當好制心善巧防",
    "T46n1911_004:0045b18": "御也。杖毱貝申脚起星水洗。若掉散者應",
    "T46n1911_004:0045b19": "用數息。何以故。此蓋甚利。來時不覺于久",
    "T46n1911_004:0045b20": "始知。今用數息。若數不成。或時中忘即知",
    "T46n1911_004:0045b21": "已去。覺已更數。數相成就則覺觀被伏。若",
    "T46n1911_004:0045b22": "不治之終身被蓋。若三疑在懷當作是",
    "T46n1911_004:0045b23": "念。我身即是大富盲兒。具足無上法身財寶。",
    "T46n1911_004:0045b24": "煩惱所翳道眼未開。要當修治終不放捨。",
    "T46n1911_004:0045b25": "又無量劫來習因何定。豈可自疑失時失",
    "T46n1911_004:0045b26": "利。人身難得怖心難起莫以疑惑而自毀",
    "T46n1911_004:0045b27": "傷。若疑師者。我今無智。上聖大人皆求其",
    "T46n1911_004:0045b28": "法不取其人。雪山從鬼請偈。天帝拜畜",
    "T46n1911_004:0045b29": "為師。大論云。不以囊臭而棄其金。慢如",
    "T46n1911_004:0045c01": "高山雨水不停。卑如江海萬川歸集。我以",
    "T46n1911_004:0045c02": "法故復度敬彼。普超經云。人人相見莫相",
    "T46n1911_004:0045c03": "平相。智如如來乃能平人。身子云。我從今",
    "T46n1911_004:0045c04": "去。不敢復言是人入生死是人入涅槃。即",
    "T46n1911_004:0045c05": "此意也。常起恭敬三世如來。師即未來諸佛。",
    "T46n1911_004:0045c06": "云何生疑耶。若疑法者。我法眼未開未別",
    "T46n1911_004:0045c07": "是非。憑信而已。佛法如海唯信能入。法華",
    "T46n1911_004:0045c08": "云。諸聲聞等非己智分。以信故入。我之盲",
    "T46n1911_004:0045c09": "瞑復不信受。更何所歸。長淪永溺不知出",
    "T46n1911_004:0045c10": "要。和伽利(云云)。優波笈多教弟子上樹(云云)。",
    "T46n1911_004:0045c11": "若心信法法則染心。猶豫狐疑事同覆器。",
    "T46n1911_004:0045c12": "問曰。五蓋悉障定不。答。解者不同。或云。無",
    "T46n1911_004:0045c13": "知是正障。何者。禪是門戶詮次之法。知無",
    "T46n1911_004:0045c14": "知相乖故。疑眠蓋是也。或言。散動是正障。何",
    "T46n1911_004:0045c15": "者。定散相乖故。掉悔是也。或言。貪瞋是正",
    "T46n1911_004:0045c16": "障。何者。禪是柔軟善法。剛柔相乖故。貪瞋是",
    "T46n1911_004:0045c17": "也。如是等各據不同。今釋不然。五蓋通是",
    "T46n1911_004:0045c18": "障。而隨行者強弱。若人貪欲蓋多。此蓋是",
    "T46n1911_004:0045c19": "正障餘者是傍。四蓋亦爾。譬如四大通皆是",
    "T46n1911_004:0045c20": "病。未必俱發隨其動者。正能殺人。蓋亦應",
    "T46n1911_004:0045c21": "爾。先治於強弱者自去。禪定得發(云云)。十",
    "T46n1911_004:0045c22": "住毘婆沙云。若人放逸者。諸蓋則覆心。生",
    "T46n1911_004:0045c23": "天猶尚難。何況於得果。若人勤精進則能",
    "T46n1911_004:0045c24": "裂諸蓋。諸蓋既裂已諸願悉皆得。是名依",
    "T46n1911_004:0045c25": "事法棄蓋也。問。初禪發時五蓋畢竟盡不。",
    "T46n1911_004:0045c26": "答。此當分別。何者。離三毒為四分。貪瞋",
    "T46n1911_004:0045c27": "癡偏發是三分。不名為等。三分等起名為",
    "T46n1911_004:0045c28": "等。三毒偏起是覺觀而非多。三分等起名",
    "T46n1911_004:0045c29": "覺觀多。即是第四分也。成論呼此為剎那",
    "T46n1911_004:0046a01": "心。剎那心既通緣三毒三毒等起。故知剎那",
    "T46n1911_004:0046a02": "之心。即是善惡成也。阿毘曇明。此剎那心起。",
    "T46n1911_004:0046a03": "但是無明無記。善惡未成。何以故。雖通緣",
    "T46n1911_004:0046a04": "三毒不正屬三毒。既不正屬。那得是善惡。",
    "T46n1911_004:0046a05": "雖非是惡。三毒因之而起。呼此無記為因",
    "T46n1911_004:0046a06": "等起。而不名為善惡。此二論雖異同是明",
    "T46n1911_004:0046a07": "第四分也。離此四分為五蓋貪瞋兩分。是",
    "T46n1911_004:0046a08": "兩蓋開癡分為睡疑兩蓋。等分為掉悔蓋。",
    "T46n1911_004:0046a09": "若廣開四分。一分則有二萬一千煩惱。四分",
    "T46n1911_004:0046a10": "合有八萬四千。約於苦諦則是八萬四千法",
    "T46n1911_004:0046a11": "藏。約於集諦則是八萬四千塵勞門。約於",
    "T46n1911_004:0046a12": "道諦則是八萬四千三昧陀羅尼等。約於滅",
    "T46n1911_004:0046a13": "諦則是八萬四千諸波羅蜜。四分法相該深",
    "T46n1911_004:0046a14": "若此。五蓋理應高廣。阿毘曇那得判貪止",
    "T46n1911_004:0046a15": "欲界。上地名愛上亦無瞋。此義已為成論",
    "T46n1911_004:0046a16": "所難。若上地輕貪名愛。亦應輕瞋名恚耶。",
    "T46n1911_004:0046a17": "故知覆相抑異未是通方耳。今釋五蓋望",
    "T46n1911_004:0046a18": "於四分。通至佛地。上棄五蓋相此是鈍使",
    "T46n1911_004:0046a19": "五蓋。止障初禪。初禪若發此蓋棄盡。常途所",
    "T46n1911_004:0046a20": "論秖是此意。利使五蓋障於真諦。如前所",
    "T46n1911_004:0046a21": "明空見之人計所執為實。餘是妄語。乖之",
    "T46n1911_004:0046a22": "則瞋順之則愛。即貪瞋兩蓋也。無明闇心謬",
    "T46n1911_004:0046a23": "有所執。非明審知即睡眠蓋。種種戲論見",
    "T46n1911_004:0046a24": "諍無益即掉悔蓋。即雖無疑後方大疑。何",
    "T46n1911_004:0046a25": "以故。既執是實何所復疑。後若被破心生",
    "T46n1911_004:0046a26": "疑惑。此五覆心終不見諦。呵棄此蓋蓋去",
    "T46n1911_004:0046a27": "道發。證須陀洹。從初果去。取真為愛捨",
    "T46n1911_004:0046a28": "思為瞋。思惑未盡為睡。失脫忘念為掉。",
    "T46n1911_004:0046a29": "非無學名疑。故知五蓋障真通至三果。除",
    "T46n1911_004:0046b01": "此五蓋即是無學。復次依空起蓋障俗諦",
    "T46n1911_004:0046b02": "理。所以者何。沈空取證以空為是。譬如貧",
    "T46n1911_004:0046b03": "人得少便為足。更不願好者。保愛此空即",
    "T46n1911_004:0046b04": "貪蓋。憎厭生死捨而不觀。即瞋蓋。無為空",
    "T46n1911_004:0046b05": "寂不肯照假。乃至不識五種之鹽。名睡蓋。",
    "T46n1911_004:0046b06": "空亂意眾生非其境界名掉悔蓋。假智不",
    "T46n1911_004:0046b07": "明名疑蓋。此蓋不棄。道種智俗諦三昧終",
    "T46n1911_004:0046b08": "不現前。此蓋若除法眼明朗。復次依中起",
    "T46n1911_004:0046b09": "蓋障於中道。所以者何。菩薩貪求佛法。如",
    "T46n1911_004:0046b10": "海吞流無有厭足。生名愛法起順道貪。",
    "T46n1911_004:0046b11": "此名貪蓋。不喜二乘。大樹折枝不宿怨",
    "T46n1911_004:0046b12": "鳥。是名瞋蓋。無明長遠設使上地猶有分",
    "T46n1911_004:0046b13": "在。大論云。處處說破無明三昧者。初雖破",
    "T46n1911_004:0046b14": "後更須破。無智慧明即睡蓋。菩薩三業雖",
    "T46n1911_004:0046b15": "無失比佛猶有漏失。名掉悔蓋。初後理圓",
    "T46n1911_004:0046b16": "而初心智慧不逮於後。是名疑蓋。此蓋不",
    "T46n1911_004:0046b17": "棄終不與實相相應。此蓋若除真如理顯。",
    "T46n1911_004:0046b18": "開佛知見。此五蓋法不局在初心。地地皆",
    "T46n1911_004:0046b19": "有。唯佛究竟八萬四千波羅蜜。具足圓滿",
    "T46n1911_004:0046b20": "到於彼岸。故地持云。第九離一切見清淨淨",
    "T46n1911_004:0046b21": "禪。若得此意蓋相則長。非但欲界而已。復",
    "T46n1911_004:0046b22": "次言語分別邐迆階梯。前鈍利兩蓋是凡夫",
    "T46n1911_004:0046b23": "時所棄。俗諦上蓋是二乘時所棄。障中道",
    "T46n1911_004:0046b24": "蓋是菩薩時所棄。如此論蓋後不關初。地",
    "T46n1911_004:0046b25": "攝二論師多明此意。果頭之法不關凡夫。",
    "T46n1911_004:0046b26": "那可即事而修。圓釋不爾。何以得知。若",
    "T46n1911_004:0046b27": "為上地人說。應作法性佛現法性國。為",
    "T46n1911_004:0046b28": "法性菩薩說之。何意相輔現此三界。為欲",
    "T46n1911_004:0046b29": "度此凡俗故。論此妙法使其得修。若言",
    "T46n1911_004:0046c01": "不爾為誰施權。權何所引。若得此意。初",
    "T46n1911_004:0046c02": "心凡夫能於一念圓棄諸蓋。故大品云。一",
    "T46n1911_004:0046c03": "切法趣欲事是趣不過。欲事尚不可得。何",
    "T46n1911_004:0046c04": "況當有趣不趣。釋曰。趣即是有。有能趣所",
    "T46n1911_004:0046c05": "趣故即辯俗諦。欲事不可得即是明空。空",
    "T46n1911_004:0046c06": "中無能趣所趣故即辯真諦。云何當有趣",
    "T46n1911_004:0046c07": "非趣。即是辯中道。當知三諦秖在一欲事",
    "T46n1911_004:0046c08": "耳。今更廣釋令義易解。云何一切法趣欲",
    "T46n1911_004:0046c09": "事是趣不過。欲事為法界故一切法之根",
    "T46n1911_004:0046c10": "本。如初起欲覺。已具諸法。心麁不知漸漸",
    "T46n1911_004:0046c11": "滑利。不能制御便習其事。初試歇熱習之",
    "T46n1911_004:0046c12": "則慣。餐啜叵忘。即便退戒還家求覓欲境。",
    "T46n1911_004:0046c13": "覓不知足。或偷或劫或偪或貿。如是等種",
    "T46n1911_004:0046c14": "種求欲而生罪過。若得此境大須供養。或",
    "T46n1911_004:0046c15": "偷奪求財。或殺生取適。若其富貴縱心造",
    "T46n1911_004:0046c16": "罪。若其貧窮惡念亦廣。欲罪既成適有此",
    "T46n1911_004:0046c17": "有。則有生死應遍受果。隨在何道欲轉倍",
    "T46n1911_004:0046c18": "盛。受胎之微形世世常增長。十二因緣輪轉",
    "T46n1911_004:0046c19": "無際。當知一切法無不趣欲。欲法界外更",
    "T46n1911_004:0046c20": "無別法。當知一切五蓋如上說者。於初一",
    "T46n1911_004:0046c21": "念悉皆具足。欲為因緣生法其義可見也。",
    "T46n1911_004:0046c22": "云何欲法界空。外五塵求不可得。內意根求",
    "T46n1911_004:0046c23": "不可得。中間意識求不可得。內外合求不",
    "T46n1911_004:0046c24": "可得。離內外求不可得。過去欲緣求不",
    "T46n1911_004:0046c25": "可得。現在欲因求不可得。未來欲果求不",
    "T46n1911_004:0046c26": "可得。橫竪求之畢竟寂靜。欲即是空。欲空",
    "T46n1911_004:0046c27": "故。從欲所生一切法亦即是空。空亦不可",
    "T46n1911_004:0046c28": "得。是為觀空棄利鈍蓋也既識己心一欲",
    "T46n1911_004:0046c29": "一切欲。即識一切眾生亦復如是。且置餘",
    "T46n1911_004:0047a01": "道。直就人道種種色像。種種音聲。種種心",
    "T46n1911_004:0047a02": "行。種種依報。各各不同。當知欲因種別無",
    "T46n1911_004:0047a03": "量。一人因果已自無窮。何況多人。一界如",
    "T46n1911_004:0047a04": "是況九法界。一法如是何況百法。譬如對",
    "T46n1911_004:0047a05": "寇寇是勳本。能破寇故有大功名得大富",
    "T46n1911_004:0047a06": "貴。無量貪欲是如來種亦復如是。能令菩薩",
    "T46n1911_004:0047a07": "出生無量百千法門。多薪火猛。糞壞生華。",
    "T46n1911_004:0047a08": "貪欲是道。此之謂也。若斷貪欲住貪欲空。",
    "T46n1911_004:0047a09": "何由生出一切法門。經云。不斷五欲能淨",
    "T46n1911_004:0047a10": "諸根。如是觀時俗諦五蓋自然清淨。雖能",
    "T46n1911_004:0047a11": "如此未見欲之實性。實非空亦復非假。",
    "T46n1911_004:0047a12": "非假故豈有無量。非空故豈有寂然。空及",
    "T46n1911_004:0047a13": "假名是二皆無。無趣無非趣。無趣者利鈍",
    "T46n1911_004:0047a14": "兩番五蓋玄除。無非趣一番五蓋除得識",
    "T46n1911_004:0047a15": "中道。又一番除無所斷破無所棄滅。而四",
    "T46n1911_004:0047a16": "番五蓋一念圓除。破二十五有見欲實性。",
    "T46n1911_004:0047a17": "名王三昧具一切法。是名圓觀棄於圓蓋。",
    "T46n1911_004:0047a18": "如此法門名理即是。作如此解名名字即",
    "T46n1911_004:0047a19": "是。初心此觀名觀行即是。如上訶色即淨",
    "T46n1911_004:0047a20": "眼根。訶聲即淨耳根。訶香即淨鼻根。訶味",
    "T46n1911_004:0047a21": "即淨舌根。訶觸即淨身根。棄五蓋即淨意",
    "T46n1911_004:0047a22": "根。六根淨時名相似即是。三惑破三諦顯名",
    "T46n1911_004:0047a23": "分真即是。若能盡欲蓋邊底名究竟即是。",
    "T46n1911_004:0047a24": "圓棄欲蓋既爾。棄餘蓋亦然。○第四調",
    "T46n1911_004:0047a25": "五事者。所謂調食調眠調身調息調心。",
    "T46n1911_004:0047a26": "如前所喻。土水不調不任為器。五事不",
    "T46n1911_004:0047a27": "善不得入禪。眠食兩事就定外調之。三",
    "T46n1911_004:0047a28": "事就入出住調之。調食者增病增眠增煩",
    "T46n1911_004:0047a29": "惱等食。則不應食也。安身愈疾之物是所",
    "T46n1911_004:0047b01": "應食。略而言之。不飢不飽是食調相。尼揵",
    "T46n1911_004:0047b02": "經曰。噉食太過體難迴動。窳惰懈怠所食難",
    "T46n1911_004:0047b03": "消。失二世利。睡眠自受苦迷悶難醒寤。調",
    "T46n1911_004:0047b04": "眠者。眠是眼食不可苦節。增於心數。損",
    "T46n1911_004:0047b05": "失功夫復不可恣。上訶蓋中一向除棄。",
    "T46n1911_004:0047b06": "為正入定障故。此中在散心時從容四大",
    "T46n1911_004:0047b07": "故。各有其意。略而言之。不節不恣是眠調",
    "T46n1911_004:0047b08": "相。三事合調者。三事相依不得相離。如初",
    "T46n1911_004:0047b09": "受胎一煗二命三識。煗是遺體之色。命是氣",
    "T46n1911_004:0047b10": "息報風連持。識是一期心主。託胎即有三",
    "T46n1911_004:0047b11": "事。三事增長七日一變。三十八七日竟三事",
    "T46n1911_004:0047b12": "出生名嬰兒。三事停住名壯年。三事衰微名",
    "T46n1911_004:0047b13": "為老。三事滅壞名為死。三事始終不得相",
    "T46n1911_004:0047b14": "離。須合調也。初入定時調身令不寬不",
    "T46n1911_004:0047b15": "急調息。令不澁不滑。調心令不沈不浮。",
    "T46n1911_004:0047b16": "調麁入細住禪中。隨不調處覺當檢校調",
    "T46n1911_004:0047b17": "使安隱。如調絃入弄後不成曲。即知絃",
    "T46n1911_004:0047b18": "軫差異。覺而改之。若欲出定從細至麁。備",
    "T46n1911_004:0047b19": "如次第禪門也。若能調凡夫三事變為聖",
    "T46n1911_004:0047b20": "人三法。色為發戒之由。息為入定之門。心",
    "T46n1911_004:0047b21": "為生慧之因。此戒能捨惡趣凡鄙之身。成",
    "T46n1911_004:0047b22": "辦聖人六度滿足法身。此息能變散動惡",
    "T46n1911_004:0047b23": "覺。即成禪悅法喜因禪發慧。聖人以之為",
    "T46n1911_004:0047b24": "命。此心即能改生死心為菩提心真常聖",
    "T46n1911_004:0047b25": "識。始此三法合成聖胎。始從初心終至後",
    "T46n1911_004:0047b26": "心。唯此三法不得相離(云云)。觀心調五事",
    "T46n1911_004:0047b27": "者。如前法喜禪悅為食也。初觀真諦所生",
    "T46n1911_004:0047b28": "定慧。多為入空消淨諸法。此是飢相。法華",
    "T46n1911_004:0047b29": "云。飢餓羸瘦體生瘡癬也。第二觀俗諦所",
    "T46n1911_004:0047c01": "生定慧。多是扶俗假立諸法。名為飽相。故",
    "T46n1911_004:0047c02": "云歷劫修行恒沙佛法。是二觀飢飽不調。",
    "T46n1911_004:0047c03": "中道禪悅法喜。調和中適無二邊之偏。是名",
    "T46n1911_004:0047c04": "不飢不飽(云云)。調眠者空觀未破無明。無明",
    "T46n1911_004:0047c05": "與空合。沈空保住。眠相則多。出假分別伏",
    "T46n1911_004:0047c06": "無明。眠相則少。今中道觀從容。若斷無明",
    "T46n1911_004:0047c07": "一切善法則無生處。塵勞之儔是如來種。不",
    "T46n1911_004:0047c08": "斷癡愛起諸明脫。若恣無明無上佛道何",
    "T46n1911_004:0047c09": "由得成。經云。無明轉即變為明。行於非道",
    "T46n1911_004:0047c10": "通達佛道。無明性明性無二無別。豈可斷",
    "T46n1911_004:0047c11": "無明性更修明性耶。不住調伏不住不",
    "T46n1911_004:0047c12": "調伏。即是理觀調眠也。合調三事即為三",
    "T46n1911_004:0047c13": "番。大經云。六波羅蜜滿足之身。調如此身",
    "T46n1911_004:0047c14": "令不寬不急。大品云。樂說辯卒起是為魔",
    "T46n1911_004:0047c15": "事。不卒起亦是魔事。卒起者卒行六度是",
    "T46n1911_004:0047c16": "急。卒放捨是寬。不急不寬是身調相。調息",
    "T46n1911_004:0047c17": "者。以禪悅法喜慧命為息。如大品云。般若",
    "T46n1911_004:0047c18": "非利非鈍。若鈍名為澁。若利即名滑。不鈍",
    "T46n1911_004:0047c19": "不利名息調相。調心者。菩提心難得是為",
    "T46n1911_004:0047c20": "沈。菩提心易得名為浮。非難非易是為調",
    "T46n1911_004:0047c21": "相。次約三觀調三事者。以微妙善心為",
    "T46n1911_004:0047c22": "菩提心。如前明四種菩提心。若三藏通教為",
    "T46n1911_004:0047c23": "斷結入空以真為證。此心為沈。若別教化",
    "T46n1911_004:0047c24": "他出假分別藥病。廣識法門發菩提心。此",
    "T46n1911_004:0047c25": "心為浮。若圓教觀實相理雙遮雙照。非空",
    "T46n1911_004:0047c26": "故不沈非假故不浮。發如是心名為調",
    "T46n1911_004:0047c27": "相。調身者通教斷惑明六度為急。別教出",
    "T46n1911_004:0047c28": "假分別為寬。中道不依二邊為不寬不急",
    "T46n1911_004:0047c29": "也。調息者通教慧命入空為滑。別教入假為",
    "T46n1911_004:0048a01": "澁。中道不依二邊為不澁不滑。復次約三",
    "T46n1911_004:0048a02": "觀各各調者。初觀止身息心為急滑沈。次",
    "T46n1911_004:0048a03": "觀身息心為寬澁浮。若能中適即成方便",
    "T46n1911_004:0048a04": "得入真諦也。第二觀止身息心為急滑",
    "T46n1911_004:0048a05": "沈。觀身息心為寬澁浮。能止觀中適則成",
    "T46n1911_004:0048a06": "方便。發道種智見俗諦理(云云)。中道止身",
    "T46n1911_004:0048a07": "息心為急滑沈。觀身息心為寬澁浮。若能",
    "T46n1911_004:0048a08": "中適止觀從容。即成方便得入中道見實",
    "T46n1911_004:0048a09": "相理也。行者善調三事令託聖胎。如即行",
    "T46n1911_004:0048a10": "心未有所屬。應當勤心和會方便智度父",
    "T46n1911_004:0048a11": "母託於聖胎豈可託地獄三途人天之胎",
    "T46n1911_004:0048a12": "耶。○第五行五法者。所謂欲精進念巧慧一",
    "T46n1911_004:0048a13": "心。前喻陶師眾事悉整。而不肯作作不殷",
    "T46n1911_004:0048a14": "勤。不存作法作不巧便。作不專一則事",
    "T46n1911_004:0048a15": "無成。今亦如是。上二十法雖備。若無樂",
    "T46n1911_004:0048a16": "欲希慕。身心苦策。念想方便。一心決志者。",
    "T46n1911_004:0048a17": "止觀無由現前。若能欣習無厭曉夜匪懈。",
    "T46n1911_004:0048a18": "念念相續。善得其意一心無異。此人能進",
    "T46n1911_004:0048a19": "前路。一心譬船柁。巧慧如點頭。三種如篙",
    "T46n1911_004:0048a20": "櫓。若少一事則不安隱。又如飛鳥以眼視",
    "T46n1911_004:0048a21": "以尾制以翅前。無此五法事禪尚難。何況",
    "T46n1911_004:0048a22": "理定。當知五法通為小大事理。而作方便",
    "T46n1911_004:0048a23": "也。成論用四支為方便一心為定體。若然",
    "T46n1911_004:0048a24": "者四禪皆有一心。一心無異。云何判四禪",
    "T46n1911_004:0048a25": "之別。今不用此。若瓔珞云五支皆方便。第",
    "T46n1911_004:0048a26": "六默然為定體。四禪俱有默然亦難分別。",
    "T46n1911_004:0048a27": "若毘曇用五法為方便。五支皆為定體。所",
    "T46n1911_004:0048a28": "以有四禪通別之異。一心為通體初支為",
    "T46n1911_004:0048a29": "別體。故云覺觀俱禪乃至捨俱禪。別支與一",
    "T46n1911_004:0048b01": "心同起。得簡一心有深淺異。釋論同此",
    "T46n1911_004:0048b02": "說。今亦用之。論文解五法者。欲者。欲從",
    "T46n1911_004:0048b03": "欲界到初禪。精進者欲界難過。若不精進",
    "T46n1911_004:0048b04": "不能得出。如叛還本國界首難度。故論",
    "T46n1911_004:0048b05": "云。施戒忍世間常法。如客主之禮法應供",
    "T46n1911_004:0048b06": "給。見作惡者被治不敢為罪。或少力故而",
    "T46n1911_004:0048b07": "忍故不須精進。今欲生般若要因禪定必",
    "T46n1911_004:0048b08": "須大精進身心急著。爾乃成辦。如佛說血",
    "T46n1911_004:0048b09": "肉脂髓皆使竭盡。但令皮骨在不捨精進。",
    "T46n1911_004:0048b10": "乃得禪定智慧。得是三事眾事皆辦。是故",
    "T46n1911_004:0048b11": "須大精進也。念者。常念初禪不念餘事。",
    "T46n1911_004:0048b12": "慧者。分別初禪尊重可貴。欲界欺誑可惡。",
    "T46n1911_004:0048b13": "初禪為攀上勝妙出。欲界為厭下苦麁障。",
    "T46n1911_004:0048b14": "因果合論則有十二觀。若依此言與外道",
    "T46n1911_004:0048b15": "六行同。但外道專為求禪。今佛弟子用邪",
    "T46n1911_004:0048b16": "相入正相。無漏心修還成正法。是為巧慧。",
    "T46n1911_004:0048b17": "一心者。修此法時。一心專志更不餘緣。決",
    "T46n1911_004:0048b18": "定一心非是入定一心也。復次欲者欲從",
    "T46n1911_004:0048b19": "生死而入涅槃。精進者不雜有漏名精。一",
    "T46n1911_004:0048b20": "向專求名進。念者但念涅槃寂滅不念餘",
    "T46n1911_004:0048b21": "事。巧慧者分別生死過患賢聖所呵。涅槃安",
    "T46n1911_004:0048b22": "樂聖所稱歎。一心者決定怖畏修八聖道直",
    "T46n1911_004:0048b23": "去不迴。是為方便而得入真。復次欲者欲",
    "T46n1911_004:0048b24": "廣化眾生成就佛法。精進者雖眾生性多",
    "T46n1911_004:0048b25": "佛法長遠誓無退悔。念者悲心徹骨如母",
    "T46n1911_004:0048b26": "念子。方便者巧知諸病明識法藥。逗會適",
    "T46n1911_004:0048b27": "宜。一心者決定化他誓令度脫。心不異不",
    "T46n1911_004:0048b28": "二。復次欲者如薩陀波崙。欲聞般若不自",
    "T46n1911_004:0048b29": "惜身命。精進者為聞般若故七日七夜閑",
    "T46n1911_004:0048c01": "林悲泣。七歲行立不坐不臥。念者常念我",
    "T46n1911_004:0048c02": "何時當聞般若更無餘念。巧慧者雖有留",
    "T46n1911_004:0048c03": "難留難不能難。如賣身魔不能蔽。隱水",
    "T46n1911_004:0048c04": "更能刺血轉魔事為佛事即巧慧。一心者",
    "T46n1911_004:0048c05": "決志不移不復二念也。復次重說欲者。欲",
    "T46n1911_004:0048c06": "從二邊正入中道。不雜二邊為精。任運",
    "T46n1911_004:0048c07": "流入為進。繫緣法界一念法界為念。修",
    "T46n1911_004:0048c08": "中觀方便名善巧。息於二邊心水澄清。能",
    "T46n1911_004:0048c09": "知世間生滅法相不二其心。清淨常一能",
    "T46n1911_004:0048c10": "見般若也。此二十五法通為一切禪慧方",
    "T46n1911_004:0048c11": "便。諸觀不同故方便亦轉。譬如曲弄既別。",
    "T46n1911_004:0048c12": "調絃亦別。若細分別則有無量方便。文繁不",
    "T46n1911_004:0048c13": "載可以意得。今用此二十五法為定外方",
    "T46n1911_004:0048c14": "便。亦名遠方便。因是調心豁然見理。見理",
    "T46n1911_004:0048c15": "之時誰論內外。豈有遠近。大品云。非內觀",
    "T46n1911_004:0048c16": "得是智慧。非外觀非內外觀。不離外觀",
    "T46n1911_004:0048c17": "不離內觀及內外觀。亦不以無觀得是智",
    "T46n1911_004:0048c18": "慧。今且約此明外方便也。然不可定執而",
    "T46n1911_004:0048c19": "生是非。若解此意沈浮得所。內外俱成方",
    "T46n1911_004:0048c20": "便。若不得意俱非方便也。◎",
    "T46n1911_004:0048c21": "摩訶止觀卷第四(下)"
}