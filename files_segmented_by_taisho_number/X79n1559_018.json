{
    "X79n1559_018:0399b14": "嘉泰普燈錄卷第十八",
    "X79n1559_018:0399b16": "平江府報恩光孝禪寺(臣)僧　(正受)　編",
    "X79n1559_018:0399b17": "南嶽第十六世(臨濟十二世楊岐五世)",
    "X79n1559_018:0399b18": "徑山大慧普覺宗杲禪師法嗣",
    "X79n1559_018:0399b19": "福州西禪懶庵鼎需禪師長樂人。族林氏。幼舉進士。",
    "X79n1559_018:0399b20": "有聲。年二十五。因讀遺教經。忽曰。幾為儒冠誤。欲去",
    "X79n1559_018:0399b21": "家。母難之以親迎在期。師乃絕之曰。夭桃紅杏。一時",
    "X79n1559_018:0399b22": "分付春風。翠竹黃華。此去永為道伴。竟依保壽樂禪",
    "X79n1559_018:0399b23": "師為比丘。探賾方外。踰十年歸里。庵于窮谷之麓。佛",
    "X79n1559_018:0399b24": "心挽師出山。首眾于鹿溪。紹興初。大惠來洋嶼。師謁",
    "X79n1559_018:0399c01": "之。一日。入室。惠問。內不放出。外不放入。正恁麼時如",
    "X79n1559_018:0399c02": "何。師即大徹。慧曰。此正是汝放身命處。未幾。慧移小",
    "X79n1559_018:0399c03": "溪。令分座。由是得聲。泉守請開法延福。後退處洋嶼。",
    "X79n1559_018:0399c04": "八年。挽居東．西禪。　上堂曰。太虗挂劒。用顯吾宗。按",
    "X79n1559_018:0399c05": "坐神威。如何近傍。縱具迴天轉地。電卷星馳底手段。",
    "X79n1559_018:0399c06": "要且不堪勍敵。而今還有別休咎者麼。便請從東過",
    "X79n1559_018:0399c07": "西。不妨水雲自若。如其稍涉遲回。直是一槌粉碎。喝",
    "X79n1559_018:0399c08": "一喝。下座。　上堂。懶翁懶中懶。最懶懶說禪。亦不重",
    "X79n1559_018:0399c09": "自己。亦不重先賢。又誰管你地。又誰管你天。物外翛",
    "X79n1559_018:0399c10": "然無箇事。日上三竿猶更眠。　上堂。眾方集定。師曰。",
    "X79n1559_018:0399c11": "靈利人不勞再舉。便下座。　元宵上堂。心如皎月連",
    "X79n1559_018:0399c12": "天照。性似寒潭徹底清。無價夜光人不識。夢中虗度",
    "X79n1559_018:0399c13": "幾千春。竪拂子曰。阿呵呵。燈光王如來向這拂子頭",
    "X79n1559_018:0399c14": "上放大光明。照大千界。未審諸人還見麼。若也見得。",
    "X79n1559_018:0399c15": "青春無虗度。若也未見。有眼如盲。見與不見。拈放一",
    "X79n1559_018:0399c16": "邊。忽若毗嵐風起。驟雨傾盆。正恁麼時。且道燈光王",
    "X79n1559_018:0399c17": "如來在甚麼處。喝一喝。曰。莫瞌睡好。　上堂。舉。僧問",
    "X79n1559_018:0399c18": "趙州。如何是古人言。州云。諦聽。諦聽。師曰。諦聽即不",
    "X79n1559_018:0399c19": "無。切忌喚鐘作甕。　僧問。釋迦彌勒猶是他奴。未審",
    "X79n1559_018:0399c20": "他是阿誰。曰。明破即不堪。　開堂日。僧纔出。師曰。住。",
    "X79n1559_018:0399c21": "住。今日不答話。僧擬進語。師喝曰。退後。退後。不堪為",
    "X79n1559_018:0399c22": "種草。　問。幽鳥語喃喃。辭雲入亂峰時如何。曰。暗寫",
    "X79n1559_018:0399c23": "愁膓寄與誰。云。恁麼則不離當處常湛然。覔即知君",
    "X79n1559_018:0399c24": "不可見。曰。莫[尸@豕]沸。　室中問僧。萬法歸一。一歸何處。",
    "X79n1559_018:0400a01": "云。新羅國裏。曰。我在青州作一領布衫重七斤聻。云。",
    "X79n1559_018:0400a02": "今日親見趙州。曰。前頭見。後頭見。僧乃作斫額勢。師",
    "X79n1559_018:0400a03": "曰。上座其處人。云。江西。曰。因甚麼却來這裏納敗闕。",
    "X79n1559_018:0400a04": "僧擬議。師便打。紹興癸酉七月望。陞堂。勉眾激礪凡",
    "X79n1559_018:0400a05": "數百言。翌日。語門弟子。吾世緣盡矣。遂書曰。十四十",
    "X79n1559_018:0400a06": "五。明明已露。更問如何。西天此土。囑首座安永曰。汝",
    "X79n1559_018:0400a07": "善保任。努力為人。言畢而逝。世壽六十有二。僧臘三",
    "X79n1559_018:0400a08": "十有七。",
    "X79n1559_018:0400a09": "福州東禪蒙庵思嶽禪師(事敘未見)入院。上堂曰。大地",
    "X79n1559_018:0400a10": "茫茫。恁麼廣闊。窮山漠漕。隨分幽深。為衲僧法戰之",
    "X79n1559_018:0400a11": "場。報佛祖冤讎之處。盡力道得。一棒一條痕。盡力道",
    "X79n1559_018:0400a12": "不得。一掌一手血。如以眼見。則復耳聞。如以心知。則",
    "X79n1559_018:0400a13": "復智證。是故謂之智證三昧。亦是文殊普賢大人境",
    "X79n1559_018:0400a14": "界。若也於此共相委悉。大千沙界一毫收。百億毛頭",
    "X79n1559_018:0400a15": "輥繡毬。直是通身還有眼。不風流處也風流。　上堂。",
    "X79n1559_018:0400a16": "蛾羊蟻子。說一切法。墻壁瓦礫。現無逿身。見處既精",
    "X79n1559_018:0400a17": "明。聞中必透脫。所以雪峰和尚凡見僧來。輥出三箇",
    "X79n1559_018:0400a18": "木毬。如弄雜劇相似。賢沙便作斫牌勢。卑末謾道將",
    "X79n1559_018:0400a19": "來。普賢今日謗古人。千佛出世不通懺悔。這裏有人",
    "X79n1559_018:0400a20": "謗普賢。定入拔舌地獄。且道謗與不謗者是誰。心不",
    "X79n1559_018:0400a21": "負人。面無慚色。　上堂。達磨來時。此土皆知梵語。及",
    "X79n1559_018:0400a22": "乎去後。西天悉會唐言。若論直指人心。見性成佛。大",
    "X79n1559_018:0400a23": "似羚羊挂角。獵犬尋蹤。一意乖疎。萬言無用。可謂來",
    "X79n1559_018:0400a24": "時他笑我。不知去後我笑他。唐言梵語親分付。自古",
    "X79n1559_018:0400b01": "齊僧怕夜茶。　上堂。臘月初。歲云徂。黃河凍已合。深",
    "X79n1559_018:0400b02": "處有嘉魚。活鱍鱍。跳不脫。又不能相煦以濕。相濡以",
    "X79n1559_018:0400b03": "沫。慚愧菩薩摩訶薩。春風幾時來。解此黃河凍。令魚",
    "X79n1559_018:0400b04": "化作龍。直透桃華浪。會即便會。癡人面前且莫說夢。",
    "X79n1559_018:0400b05": "　上堂。即心即佛。非心非佛。不是心。不是佛。不是物。",
    "X79n1559_018:0400b06": "通身無影象。徧界不曾藏。喚作一物即不中。敢保老",
    "X79n1559_018:0400b07": "兄未徹在。恁麼說話。開人眼。瞎人眼。若也不會。天寒",
    "X79n1559_018:0400b08": "日短。三人共兩椀。且道為諸人說。對古人話。還會麼。",
    "X79n1559_018:0400b09": "禮繁即亂。　上堂。二祖償宿債。萬法絕對待。一心無",
    "X79n1559_018:0400b10": "罣礙。浮山有九帶。十方虗空圓陀陀。無量法門百雜",
    "X79n1559_018:0400b11": "碎。若言其有。非內非外。若言其無。無在不在。智與理",
    "X79n1559_018:0400b12": "冥。境與神會。如牛拽磨。似水打碓。三千里外逢人東",
    "X79n1559_018:0400b13": "倒西儡。十字街頭遇賤則貴。還會也無。蘇噓蘇嚧。",
    "X79n1559_018:0400b14": "　上堂。僧問。如何是初日分以恒河沙等身布施。曰。從",
    "X79n1559_018:0400b15": "苗辨地。因語識人。云。如何是中日分復以恒河沙等",
    "X79n1559_018:0400b16": "身布施。曰。築著磕著。云。如何是後日分亦以恒河沙",
    "X79n1559_018:0400b17": "等身布施。曰。向下文長。付在來日。復曰。一轉語如天",
    "X79n1559_018:0400b18": "普蓋。似地普擎。一轉語舌頭不出口。一轉語且喜沒",
    "X79n1559_018:0400b19": "交涉。要會麼。慚愧。世尊面赤。不如語直。大小嶽上座。",
    "X79n1559_018:0400b20": "口似磉盤。今日為這問話僧講經。不覺和注脚一時",
    "X79n1559_018:0400b21": "說破。便下座。",
    "X79n1559_018:0400b22": "泉州教忠晦庵彌光禪師閩之長樂人。族李氏。兒時",
    "X79n1559_018:0400b23": "寡言笑。聞梵唄則喜。十五依幽巖文慧禪師。十八圓",
    "X79n1559_018:0400b24": "頂。猶喜閱群書。一日。曰。既剃髮染衣。當期悟徹。豈醉",
    "X79n1559_018:0400c01": "於俗典耶。遂出嶺。謁圓悟禪師於雲居。次參黃檗祥．",
    "X79n1559_018:0400c02": "高庵悟。機語皆契。以淮楚盜起。歸謁佛心。會大慧寓",
    "X79n1559_018:0400c03": "廣。因往從之。慧謂曰。汝在佛心處所得者。試舉一二",
    "X79n1559_018:0400c04": "看。師舉。佛心上堂。拈普化公案云。佛心即不然。總不",
    "X79n1559_018:0400c05": "恁麼來時如何。劈脊便打。從教徧界分身。慧曰。汝意",
    "X79n1559_018:0400c06": "如何。云。某不肯他。後頭下箇注脚。慧曰。此正是以病",
    "X79n1559_018:0400c07": "為法。師毅然無信可意。慧曰。汝但揣摩看。師竟以為",
    "X79n1559_018:0400c08": "不然。經旬。因記海印信禪師拈曰。雷聲浩大。雨點全",
    "X79n1559_018:0400c09": "無。始無滯。趨告慧。慧以舉道者見瑯瑘并賢沙未徹",
    "X79n1559_018:0400c10": "語詰之。師對已。慧笑曰。雖進得一步。只是不著所在。",
    "X79n1559_018:0400c11": "如人斫樹。根下一刀。則命根斷矣。汝向枝上斫。其能",
    "X79n1559_018:0400c12": "斷命根乎。今諸方浩浩說禪者。見處總如此。何益於",
    "X79n1559_018:0400c13": "事。其榻岐正傳。三四人而已。師慍而去。翌日。慧問。汝",
    "X79n1559_018:0400c14": "還疑否。云。無可疑者。曰。只如古人相見。未開口時。已",
    "X79n1559_018:0400c15": "知虗實。或聞其語。便識淺深。此理如何。師悚然汗下。",
    "X79n1559_018:0400c16": "莫知所詣。慧令究有句無句。慧過雲門庵。師侍行。一",
    "X79n1559_018:0400c17": "夕。問曰。某到這裏。不能得徹。病在甚處。慧曰。汝病最",
    "X79n1559_018:0400c18": "癖。世醫拱手。何也。別人死了活不得。汝今活了未曾",
    "X79n1559_018:0400c19": "死。要到大安樂田地。須是死一回始得。師疑之愈深。",
    "X79n1559_018:0400c20": "後入室。慧問。喫粥了也。洗鉢盂了也。去却藥忌。道將",
    "X79n1559_018:0400c21": "一句來。云。裂破。慧震威喝曰。你又說禪也。師大悟。慧",
    "X79n1559_018:0400c22": "撾鼓告眾曰。龜毛拈得笑咍怡。一擊萬重關鏁開。慶",
    "X79n1559_018:0400c23": "快平生在今日。孰云千里賺吾來。師亦以頌呈之曰。",
    "X79n1559_018:0400c24": "一拶當機怒雷吼。驚起須彌藏北斗。洪波浩渺浪滔",
    "X79n1559_018:0401a01": "天。拈得鼻孔失却口。邵武黃端夫創庵。乞師住持。留",
    "X79n1559_018:0401a02": "二年。東歸分座於鼓山。參政李公邴以教忠迎開法。",
    "X79n1559_018:0401a03": "閱十年。移龜山。　上堂曰。有句無句。如藤倚樹。放憨",
    "X79n1559_018:0401a04": "作麼。及至樹倒藤枯。句歸何處。情知汝等諸人卒討",
    "X79n1559_018:0401a05": "頭鼻不著。為甚麼如此。只為分明極。飜令所得遲。",
    "X79n1559_018:0401a06": "　上堂。夢幻空華。何勞把捉。得失是非。一時放却。擲拂",
    "X79n1559_018:0401a07": "子曰。山僧今日已是放下了也。汝等諸人又作麼生。",
    "X79n1559_018:0401a08": "復曰。侍者。收取拂子。　上堂。卓拄杖。喝一喝。曰。不是",
    "X79n1559_018:0401a09": "坐來頻勸酒。自從別後見君稀。便下座。　上堂。一物",
    "X79n1559_018:0401a10": "不將來。兩肩擔不起。直下便承當。坐在屎窖裏。還有",
    "X79n1559_018:0401a11": "獨脫出來底麼。設有。也是黃龍精。　僧問。文殊為甚",
    "X79n1559_018:0401a12": "麼出女子定不得。曰。山僧今日困。云。罔明為甚麼却",
    "X79n1559_018:0401a13": "出得。曰。令人疑著。云。恁麼則擘開華嶽千峰秀。放出",
    "X79n1559_018:0401a14": "黃河一派清。曰。一任卜度。　問。如何是向上事。曰。七",
    "X79n1559_018:0401a15": "十三八十四。師住龜山歲餘。以疾歸雲門庵。紹興乙",
    "X79n1559_018:0401a16": "亥二月八日。剃沐更衣。告眾右脇而逝。十五日。闍維。",
    "X79n1559_018:0401a17": "獲設利五色。門人慧空頂歸教忠。六月八日。建塔于",
    "X79n1559_018:0401a18": "山之陽。",
    "X79n1559_018:0401a19": "福州玉泉曇懿禪師甞久依圓悟。自謂不疑。紹興初。",
    "X79n1559_018:0401a20": "出住興化祥雲。法席頗賸。大慧入閩。知其所見未諦。",
    "X79n1559_018:0401a21": "致書令來。師遲遲。慧小參。且痛斥。仍榜告四眾。師不",
    "X79n1559_018:0401a22": "得已。破夏謁之。慧鞫其所證。既而曰。汝恁麼見解。敢",
    "X79n1559_018:0401a23": "嗣圓悟老人耶。師退院親之。一日。入室。慧問。我要箇",
    "X79n1559_018:0401a24": "不會禪底做國師。師云。我做得國師去也。慧喝出。居",
    "X79n1559_018:0401b01": "無何。語之曰。香嚴悟處不在擊竹逿。俱胝得處不在",
    "X79n1559_018:0401b02": "指頭上。師乃頓明。後住玉泉。為慧拈香。繼省慧於小",
    "X79n1559_018:0401b03": "溪。慧陞座。舉。雲門一日拈拄杖示眾曰。凡夫實謂之",
    "X79n1559_018:0401b04": "有。二乘析謂之無。緣覺謂之幻有。菩薩當體即空。衲",
    "X79n1559_018:0401b05": "僧見拄杖。但喚作拄杖。行但行。坐但坐。總不得動著。",
    "X79n1559_018:0401b06": "慧曰。我不似雲門老人。將虗空。剜窟竉。驀拈拄杖曰。",
    "X79n1559_018:0401b07": "拄杖子不屬有。不屬幻。不屬空。卓一下。曰。凡夫．二乘．",
    "X79n1559_018:0401b08": "緣覺．菩薩。盡向這裏。各隨根性。悉得受用。唯於衲僧",
    "X79n1559_018:0401b09": "分上。為害為冤。要行不得行。要坐不得坐。進一步。則",
    "X79n1559_018:0401b10": "被拄杖子迷却路頭。退一步。則被拄杖子穿却鼻孔。",
    "X79n1559_018:0401b11": "只今莫有不甘底麼。試出來與拄杖子相見。如無。來",
    "X79n1559_018:0401b12": "年更有新條在。惱亂春風卒未休。正當恁麼時合作",
    "X79n1559_018:0401b13": "麼生。下座。煩玉泉為眾拈出。師登座。敘謝畢。遂舉前",
    "X79n1559_018:0401b14": "話。曰。適來堂頭和尚恁麼批判。大似困魚止濼。病鳥",
    "X79n1559_018:0401b15": "棲蘆。若是玉泉即不然。拈挂杖曰。拄杖子能有．能無．",
    "X79n1559_018:0401b16": "能幻．能空。凡夫．二乘．緣覺．菩薩。卓一下。曰。向這裏百",
    "X79n1559_018:0401b17": "雜碎。唯於衲僧分上。如龍得水。似虎靠山。要行便行。",
    "X79n1559_018:0401b18": "要坐便坐。進一步。則乾坤震動。退一步。則草偃風行。",
    "X79n1559_018:0401b19": "且道不進不退一句作麼生道。良久。曰。閑持經卷倚",
    "X79n1559_018:0401b20": "松立。笑問客從何處來。下座。舉眾拜之(或出圓悟下)。",
    "X79n1559_018:0401b21": "饒州薦福悟本禪師江之湖口人。初住愽山。　上堂",
    "X79n1559_018:0401b22": "曰。高揖釋迦。不拜彌勒者。與三十拄杖。何故。為他只",
    "X79n1559_018:0401b23": "會步步登高。不會從空放下。東家牽犁。西家拽杷者。",
    "X79n1559_018:0401b24": "與三十拄杖。何故。為他只會從空放下。不會步步登",
    "X79n1559_018:0401c01": "高。山僧恁麼道。還有過也無。眾中莫有點檢得出者",
    "X79n1559_018:0401c02": "麼。若點檢得出。須彌南畔。把手共行。若點檢不出。布",
    "X79n1559_018:0401c03": "袋裏老鵶。雖活如死。　上堂。釋迦掩室於摩竭。淨名",
    "X79n1559_018:0401c04": "杜口於毗耶。須菩提喝無說以顯道。釋梵絕眎聽而",
    "X79n1559_018:0401c05": "雨華。大眾。這一隊不唧[口*留]漢。無端將祖父田園私地",
    "X79n1559_018:0401c06": "結契。一時華擘了也。致令後代兒孫。千載之下。上無",
    "X79n1559_018:0401c07": "片瓦遮頭。下無卓錐之地。博山當時若見。十字路頭",
    "X79n1559_018:0401c08": "掘箇無庭坑。喚來一時埋却。免見遞相鈍置。何謂如",
    "X79n1559_018:0401c09": "此。不見道。家肥生孝子。國覇有謀臣。",
    "X79n1559_018:0401c10": "福州西禪此庵守淨禪師(敘語未詳)上堂曰。談玄說妙。",
    "X79n1559_018:0401c11": "撒屎撒尿。行棒行喝。將鹽止渴。立主立賓。華擘宗乘。",
    "X79n1559_018:0401c12": "設或總不恁麼。又是鬼窟裏坐。到這裏。山僧已是打",
    "X79n1559_018:0401c13": "退鼓。且道諸人尋常心憤憤。口悱悱。合作麼生。莫將",
    "X79n1559_018:0401c14": "閑學解。埋沒祖師心。　上堂。坐斷毗盧頂[寧*頂]。須是沒",
    "X79n1559_018:0401c15": "量大人。若是沒量大人。不坐毗盧頂[寧*頂]。　上堂。若也",
    "X79n1559_018:0401c16": "單明自己。不悟目前。此人有眼無足。若也只悟目前。",
    "X79n1559_018:0401c17": "不明自己。此人有足無眼。直得眼足相資。如車二輪。",
    "X79n1559_018:0401c18": "如鳥二翼。正好勘過了打。　上堂。今朝臘月九。窮漢",
    "X79n1559_018:0401c19": "外邊走。雖然不還家。却是他好手。既是不還家。因甚",
    "X79n1559_018:0401c20": "麼却道他好手。陋巷不騎金色馬。回途却著破襴衫。",
    "X79n1559_018:0401c21": "　上堂。九夏炎炎大熱。木人汗流不輟。夜來一兩便",
    "X79n1559_018:0401c22": "凉。莫道山僧不說。以拂子擊禪床。下坐。　上堂。若欲",
    "X79n1559_018:0401c23": "正提綱。直須大地荒。欲來衝雪刃。未免露鋒鋩。當恁",
    "X79n1559_018:0401c24": "麼時。釋迦老子出頭不得即不問。你諸人只如馬鐙",
    "X79n1559_018:0402a01": "裏藏身。又作麼生話會。　上堂。道是常道。心是常心。",
    "X79n1559_018:0402a02": "汝等諸人聞山僧恁麼道。便云我會也。大盡三十日。",
    "X79n1559_018:0402a03": "小盡二十九。頭上是天。脚下是地。耳裏聞聲。鼻裏出",
    "X79n1559_018:0402a04": "氣。忽若四大海水在你頭上。毒虵穿你眼睛。蝦蟆入",
    "X79n1559_018:0402a05": "你鼻孔。又作麼生。　上堂。文殊普賢談理事。臨濟德",
    "X79n1559_018:0402a06": "山行棒喝。東禪一覺到天明。偏愛風從凉處發。咄。",
    "X79n1559_018:0402a07": "　上堂。佛祖頂[寧*頂]上。有破天大路。未透生死關。如何敢",
    "X79n1559_018:0402a08": "進步。進步不進步。大千沒遮護。一句絕言詮。那吒擎",
    "X79n1559_018:0402a09": "鐵柱。　開堂日。拈香罷。師就座。南堂和尚白槌云。法筵",
    "X79n1559_018:0402a10": "龍象眾。當觀第一義。師隨聲便喝曰。此是第幾義。久",
    "X79n1559_018:0402a11": "參先德。已辨來端。後學有疑。何妨請問。僧問。阿難問",
    "X79n1559_018:0402a12": "迦葉。世尊傳金襴外。別傳何物。迦葉喚阿難。阿難應",
    "X79n1559_018:0402a13": "諾。未審此意如何。曰。切忌動著。云。只如迦葉道。倒却",
    "X79n1559_018:0402a14": "門前剎竿著。又作麼生。曰。石牛橫古路。云。只如和尚",
    "X79n1559_018:0402a15": "於佛日處。還有這箇消息也無。曰。無這箇消息。云。爭",
    "X79n1559_018:0402a16": "奈定光金地遙招手。智者江陵暗點頭。曰。莫將庭際",
    "X79n1559_018:0402a17": "栢。輕比路傍蒿。僧禮拜。師乃曰。定光金地遙招手。智",
    "X79n1559_018:0402a18": "者江陵暗點頭。已是白雲千萬里。那堪於此未知休。",
    "X79n1559_018:0402a19": "設或於此便休去。一場狼藉不少。還有檢點得出者",
    "X79n1559_018:0402a20": "麼。如無。山僧今日失利。　問。佛佛授手。祖祖相傳。未",
    "X79n1559_018:0402a21": "審傳箇甚麼。曰。速禮三拜。　問。永嘉道。不見一法即",
    "X79n1559_018:0402a22": "如來。方得名為觀自在。此意如何。曰。獼猴弄黐膠。云。",
    "X79n1559_018:0402a23": "千江有水千江月。萬里無雲萬里天。曰。胡猻繫露柱。",
    "X79n1559_018:0402a24": "問。不施寸刃。請師相見。曰。逢強即弱。云。何得埋兵掉",
    "X79n1559_018:0402b01": "鬪。曰。只為闍梨寸刃不施。云。未審向上還有事也無。",
    "X79n1559_018:0402b02": "曰。有。云。如何是向上事。曰。敗將不斬。　問。古佛堂前。",
    "X79n1559_018:0402b03": "甚麼人先到。曰。無眼村翁。云。未審如何趣向。曰。楖栗",
    "X79n1559_018:0402b04": "橫擔。",
    "X79n1559_018:0402b05": "建寧府開善密庵道謙禪師本郡人(遺其氏)。具戒。游東",
    "X79n1559_018:0402b06": "都。於圓悟會中師事大慧。迨慧補徑山。師侍行。未幾。",
    "X79n1559_018:0402b07": "遣之零陵。致訊紫巖居士。於中途倐然契悟。既回。慧",
    "X79n1559_018:0402b08": "特為印可。歸隱仙州山。四眾雲集。法席鼎盛。寶學劉",
    "X79n1559_018:0402b09": "公彥脩請居開善。　上堂曰。去年也有箇六月十五。",
    "X79n1559_018:0402b10": "今年也有箇六月十五。去年六月十五。少却今年六",
    "X79n1559_018:0402b11": "月十五。今年六月十五。多却去年六月十五。多處不",
    "X79n1559_018:0402b12": "用減。少處不用添。既不用添。又不用減。則多處多用。",
    "X79n1559_018:0402b13": "少處少用。乃喝一喝。曰。是多。是少。良久。曰。箇中消息",
    "X79n1559_018:0402b14": "子。能有幾人知。　上堂。洞山麻三斤。將去無星秤子",
    "X79n1559_018:0402b15": "上定過。每一斤恰有一十六兩二百錢重。更不少一",
    "X79n1559_018:0402b16": "釐。正與趙州殿裏底一般。只不合被大愚鋸解秤鎚。",
    "X79n1559_018:0402b17": "却教人理會不得。如今若要理會得。但問取雲門乾",
    "X79n1559_018:0402b18": "屎橛。　上堂。有句無句。如藤倚樹。撞倒燈籠。打破露",
    "X79n1559_018:0402b19": "拄。佛殿奔忙。僧堂回顧。子細看來。是甚家具。咄。只堪",
    "X79n1559_018:0402b20": "打老鼠。　上堂。諸人從僧堂裏恁麼上來。少間。從法",
    "X79n1559_018:0402b21": "堂頭恁麼下去。並不曾差了一步。因甚麼却不會。良",
    "X79n1559_018:0402b22": "久。曰。只為分明極。翻令所得遲。　上堂。舉。馬大師道。",
    "X79n1559_018:0402b23": "即心即佛。師曰。錯。又道。非心非佛。師曰。錯。南泉道。不",
    "X79n1559_018:0402b24": "是心。不是佛。不是物。師曰。錯。若人破得此三箇硬塞。",
    "X79n1559_018:0402c01": "許他參學中著得箇眼。其或未然。毗嵐風忽起。驚著",
    "X79n1559_018:0402c02": "梵王睡。",
    "X79n1559_018:0402c03": "慶元府育王大圓遵璞禪師長溪人。幼同玉泉懿問",
    "X79n1559_018:0402c04": "道圓悟數載。建炎初還里。佐懿於莆中祥雲。紹興甲",
    "X79n1559_018:0402c05": "寅春。大慧居洋嶼。師往訊之。入室次。慧問三聖．興化",
    "X79n1559_018:0402c06": "出不出。為人不為人話。你道這兩箇老漢還有出身",
    "X79n1559_018:0402c07": "處也無。師於慧膝上打一拳。慧曰。只你這一拳。為三",
    "X79n1559_018:0402c08": "聖出氣。為興化出氣。速道。速道。師擬議。慧便打。復謂",
    "X79n1559_018:0402c09": "曰。你第一不得忘了這一棒。後因慧室中問僧曰。德",
    "X79n1559_018:0402c10": "山見僧入門便棒。臨濟見僧入門便喝。雪峰見僧入",
    "X79n1559_018:0402c11": "門便道是甚麼。睦州見僧便道現成公案放你三十",
    "X79n1559_018:0402c12": "棒。你道這四箇老漢還有為人處也無。僧云。有。慧曰。",
    "X79n1559_018:0402c13": "劄。僧擬議。慧便喝。師聞。遽領微旨。大慧欣然許之(出世",
    "X79n1559_018:0402c14": "機語未見)。",
    "X79n1559_018:0402c15": "溫州鴈山能仁枯木祖元禪師七閩長樂人。族林氏。",
    "X79n1559_018:0402c16": "初謁雪峯預。次依佛心才。皆已機喫。及親大慧於雲",
    "X79n1559_018:0402c17": "門庵。夜坐次。睹僧剔燈。始棄前證。有偈曰。剔起燈來",
    "X79n1559_018:0402c18": "是火。歷劫無明照破。歸堂撞見聖僧。幾乎對面蹉過。",
    "X79n1559_018:0402c19": "不蹉過。是甚麼。十五年前奇特。依前只是這箇。慧亦",
    "X79n1559_018:0402c20": "以偈贈之曰。萬仞崖頭解放身。起來依舊却惺惺。飢",
    "X79n1559_018:0402c21": "餐渴飲渾無事。那論昔人非昔人。紹興己巳春。出住",
    "X79n1559_018:0402c22": "能仁。　上堂曰。有佛處不得住。踏著秤鎚硬似鐵。無",
    "X79n1559_018:0402c23": "佛處急走過。脚下草深三尺。三千里外逢人不得錯",
    "X79n1559_018:0402c24": "舉。北斗挂須彌。恁麼則不去也。棒頭挑日月。摘楊華。",
    "X79n1559_018:0403a01": "摘楊華。眼裏瞳人著繡靴。卓拄杖。下座。　上堂。觀音",
    "X79n1559_018:0403a02": "菩薩買胡餅。放下却是饅頭。雲門大師只見錐頭利。",
    "X79n1559_018:0403a03": "不見鑿頭方。能仁即不然。初三十一。　上堂。鴈山枯",
    "X79n1559_018:0403a04": "木實頭禪。不在尖新語句邊。背手忽然摸得著。長鯨",
    "X79n1559_018:0403a05": "吞月浪滔天。",
    "X79n1559_018:0403a06": "江州東林卍庵道顏禪師潼川飛烏人。族鮮于氏。世",
    "X79n1559_018:0403a07": "為名儒。少依淨安諫律師。試經得度。與正聱頭結友",
    "X79n1559_018:0403a08": "南遊。凡名緇宿衲無不扣見。唯疑圓悟門庭不類諸",
    "X79n1559_018:0403a09": "方(悟時住金山)。師親之。無所投。一日。浣衣次。忽有得。乃曰。",
    "X79n1559_018:0403a10": "天知地知。你知我知。更莫漏泄天機。往悟傍。將述所",
    "X79n1559_018:0403a11": "證。悟不顧。異日見之。詬曰。汝以學解自負。意氣凌人。",
    "X79n1559_018:0403a12": "臘月三十日能自負否。師慚汗俛首。悟復謂曰。儕輩",
    "X79n1559_018:0403a13": "中如杲者(即大慧)。汝當就其磨礱。師益不悅。悟還蜀。師",
    "X79n1559_018:0403a14": "願侍行。悟曰。不可。我甞囑汝依杲。汝欲決擇大事。詎",
    "X79n1559_018:0403a15": "宜以閑氣介胸中耶。仍以書致慧曰。顏川彩繪已畢。",
    "X79n1559_018:0403a16": "但欠點眼耳。他日嗣其後。未可量也。久之。慧奉　旨",
    "X79n1559_018:0403a17": "住徑山。師趨謁。質疑朝夕。方大契悟。分座接納。會正",
    "X79n1559_018:0403a18": "歸住雲頂。邀師西還。正遷無為。命繼席次。徙下山．薦",
    "X79n1559_018:0403a19": "福及報恩．白楊。晚居東林。　上堂曰。一葉落。天下秋。",
    "X79n1559_018:0403a20": "一塵起。大地收。鳥窠吹布毛。便有人悟去。今時學者",
    "X79n1559_018:0403a21": "為甚麼却大識自己。良久。曰。莫錯怪人好。　上堂。欲",
    "X79n1559_018:0403a22": "識諸佛心。但向眾生心行中識取。欲識常住不凋性。",
    "X79n1559_018:0403a23": "但向萬物遷變處會取。還識得麼。欲得不招無間業。",
    "X79n1559_018:0403a24": "莫謗如來正法輪。　上堂。諸人知處。良遂總知。良遂",
    "X79n1559_018:0403b01": "知處。諸人不知。作麼生是良遂知處。乃曰。鸕鶿語鶴。",
    "X79n1559_018:0403b02": "上堂。仲冬嚴寒。三界無安。富者快樂。貧者饑寒。不識",
    "X79n1559_018:0403b03": "玄旨。錯認定盤。何也。牛頭安尾上。北斗面南看。　上",
    "X79n1559_018:0403b04": "堂。一滴滴水。一滴滴凍。天寒人寒。風動幡動。雲門扇",
    "X79n1559_018:0403b05": "子[跳兆+孛]跳上三十三天。築著帝釋鼻孔。東海鯉魚打一",
    "X79n1559_018:0403b06": "棒。雨似盆傾。不出諸人十二時中尋常受用。　上堂。",
    "X79n1559_018:0403b07": "元霄已過。化主出門。六羣比丘。各從其類。此眾無復",
    "X79n1559_018:0403b08": "枝葉。純有貞實。如是增上慢人。退亦佳矣。麒麟不為",
    "X79n1559_018:0403b09": "瑞。鸑鷟不為榮。麥秀兩岐。禾登九穗。總不消得。但願",
    "X79n1559_018:0403b10": "官中無事。林下棲禪。水牯牛飽臥斜陽。擔板漢清貧",
    "X79n1559_018:0403b11": "長樂。粥足飯足。俯仰隨時。筯籠不亂攙匙。老鼠不齩",
    "X79n1559_018:0403b12": "甑箄。山家活計。淡薄長情。不敬功德天。誰嫌黑暗女。",
    "X79n1559_018:0403b13": "有智主人。二俱不受。良久。曰。君子愛財。取之以道。",
    "X79n1559_018:0403b14": "　上堂。去年寒食後。今年寒食前。日日是好日。不是正",
    "X79n1559_018:0403b15": "中偏。　上堂。客舍久留連。家鄉夕照邊。簷懸三月雨。",
    "X79n1559_018:0403b16": "水沒兩湖蓮。鑊漏燒燈盞。柴生滿竈煙。已忘南北念。",
    "X79n1559_018:0403b17": "入望盡平川。　上堂。向上一竅。八面玲瓏。覿面一機。",
    "X79n1559_018:0403b18": "全身擔荷。是則金鍮難掩。非則玉石俱焚。擬議不來。",
    "X79n1559_018:0403b19": "銀山粉碎。總不恁麼。又且如何。是非不挂孃生口。自",
    "X79n1559_018:0403b20": "有旁人話短長。　上堂。一塵起。大地收。一葉落。天下",
    "X79n1559_018:0403b21": "秋。甲己之年丙作首。乙庚之歲戊為頭。　上堂。栴檀",
    "X79n1559_018:0403b22": "林。無雜樹。鬱密深沉師子住。所以栴檀叢林栴檀圍",
    "X79n1559_018:0403b23": "繞。荊棘叢林荊棘圍繞。一人為主。兩人為伴。成就萬",
    "X79n1559_018:0403b24": "億國土。士農工商。若夜叉。若羅剎。見行魔業。優哉游",
    "X79n1559_018:0403c01": "哉。聊以卒歲。　僧問。香嚴上樹話。意旨如何。曰。描不",
    "X79n1559_018:0403c02": "成。畫不就。云。李陵雖好手。爭奈陷番何。曰。甚麼處去",
    "X79n1559_018:0403c03": "來。　問。如何是佛。曰。汝是元固。僧近前云。喏。喏。師曰。",
    "X79n1559_018:0403c04": "裩無襠。袴無口。　問。如何是佛。曰。誌公和尚。云。學人",
    "X79n1559_018:0403c05": "問佛。何故答誌公和尚。曰。誌公不是閑和尚。云。如何",
    "X79n1559_018:0403c06": "是法。曰。黃絹幼婦。外孫韲臼。云。是何章句。曰。絕妙好",
    "X79n1559_018:0403c07": "辭。云。如何是僧。曰。釣魚船上謝三即。云。何不直說。曰。",
    "X79n1559_018:0403c08": "賢沙和尚。云。三寶已蒙師指示。向上宗乘事若何。曰。",
    "X79n1559_018:0403c09": "王喬詐仙得仙。僧呵呵大笑。師乃叩齒。隆興甲申五",
    "X79n1559_018:0403c10": "月二十三日。徧辭道俗。示寂於昭覺。火浴後。設利甚",
    "X79n1559_018:0403c11": "富。歸葬雲頂。壽七十一。臘五十四。",
    "X79n1559_018:0403c12": "潭州大溈寶禪師上堂曰。喚作竹篦則觸。不喚作",
    "X79n1559_018:0403c13": "竹篦則背。直須師子齩人。莫學韓獹逐塊。阿呵呵。會",
    "X79n1559_018:0403c14": "不會。金剛脚下鐵崑崙。捉得明州憨布袋。　上堂。千",
    "X79n1559_018:0403c15": "般言。萬種喻。只要教君早回去。夜來一片黑雲生。莫",
    "X79n1559_018:0403c16": "教錯却山前路。咄。",
    "X79n1559_018:0403c17": "真州靈巖東庵了性禪師上堂曰。勘破了也。放過",
    "X79n1559_018:0403c18": "一著。是衲僧破草鞋。現修羅相。作女人拜。是野狐精",
    "X79n1559_018:0403c19": "魅。打箇圓相。虗空裏下一點。是小兒伎倆。攔腮贈掌。",
    "X79n1559_018:0403c20": "拂袖便行。正是業識茫茫。無本可據。直饒向黑豆未",
    "X79n1559_018:0403c21": "生已前一時坐斷。未有喫靈巖拄杖分。敢問大眾。且",
    "X79n1559_018:0403c22": "道為人節文在甚麼處。還相委悉麼。自從春色來嵩",
    "X79n1559_018:0403c23": "少。三十六峰青至今。　上堂。一葦江頭楊柳春。波心",
    "X79n1559_018:0403c24": "不見昔時人。雪庭要識安心土。鼻孔依前塔上脣。竪",
    "X79n1559_018:0404a01": "起拂子曰。祖師來也。還見麼。若也見得。即今薦取。其",
    "X79n1559_018:0404a02": "或未然。此去西天路。迢迢十萬餘。　僧問。人天交接。",
    "X79n1559_018:0404a03": "如何開示。曰。金剛手裏八棱棒。云。忽被學人橫穿凡",
    "X79n1559_018:0404a04": "聖。擊透玄關時又作麼生。曰。海門橫鐵柱。　問。如何",
    "X79n1559_018:0404a05": "是獨露身。曰。壯丹華下睡猫兒。",
    "X79n1559_018:0404a06": "建康府蔣山一庵善直禪師德安雲夢人。初住白兆。",
    "X79n1559_018:0404a07": "次居保寧蔣山。　上堂曰。諸佛不曾出世。人人鼻孔",
    "X79n1559_018:0404a08": "遼天。祖師不曾西來。箇箇壁立千仞。高揖釋迦。不拜",
    "X79n1559_018:0404a09": "彌勒。理合如斯。坐斷千聖路頭。獨步大千沙界。不為",
    "X79n1559_018:0404a10": "分外。若向諸佛出世處會得。祖師西來處承當。自救",
    "X79n1559_018:0404a11": "不了。一生受屈。莫有大丈夫承當大丈夫事者麼。出",
    "X79n1559_018:0404a12": "來與保寧爭交。其或未然。不如拽破好。便下座。師每",
    "X79n1559_018:0404a13": "以安州人解廝撲之語示眾。",
    "X79n1559_018:0404a14": "劒州萬壽自護禪師上堂曰。古者道。若人識得心。",
    "X79n1559_018:0404a15": "大地無寸土。萬壽即不然。若人識得心。未是究竟處。",
    "X79n1559_018:0404a16": "且那裏是究竟處。拈拄杖。卓一下。曰。甜瓜徹蔕甜。苦",
    "X79n1559_018:0404a17": "瓠連根苦。",
    "X79n1559_018:0404a18": "潭州大溈了庵景暈禪師上堂曰。雲門一曲。臘月",
    "X79n1559_018:0404a19": "二十五。瑞雪飄空。積滿江山塢。峻嶺寒梅華正吐。手",
    "X79n1559_018:0404a20": "把須彌槌。笑打虗空鼓。驚起驕梵鉢提。冷汗透身如",
    "X79n1559_018:0404a21": "雨。忿怒阿脩羅王。握拳當胷問云。畢竟是何宗旨。咄。",
    "X79n1559_018:0404a22": "少室峯前亦曾錯舉。",
    "X79n1559_018:0404a23": "臨安席靈隱誰庵了演禪師上堂曰。面門拶破。天",
    "X79n1559_018:0404a24": "地懸殊。打透牢關。白雲萬里。饒伊兩頭坐斷。別有轉",
    "X79n1559_018:0404b01": "身。三生六十劫也未夢見在。喝一喝。下座。",
    "X79n1559_018:0404b02": "泰州光孝草庵致遠禪師上堂。舉女子出定。乃曰。",
    "X79n1559_018:0404b03": "從來打鼓弄琵琶。須是相逢一會家。佩玉鳴鸞歌舞",
    "X79n1559_018:0404b04": "罷。門前依舊夕陽斜。",
    "X79n1559_018:0404b05": "建寧府竹原宗元庵主郡之建陽人。族連氏。少號儒",
    "X79n1559_018:0404b06": "林秀傑。年二十八。悟世虗假。乃禮西峯道聳。舍縫腋",
    "X79n1559_018:0404b07": "而緇之。徑趨大惠。入室次。慧舉巖頭見德山語問之。",
    "X79n1559_018:0404b08": "師所疑頓釋。久之。分座西禪。丞相張公浚師三山以",
    "X79n1559_018:0404b09": "數院迎居。不就。歸舊里。結茆號眾妙園。宿衲皆集。士",
    "X79n1559_018:0404b10": "夫交請開法。一無所從。　示眾曰。若究此事。如失却",
    "X79n1559_018:0404b11": "鏁匙相似。只管尋來尋去。忽然撞著。噁。在這裏。開箇",
    "X79n1559_018:0404b12": "鏁了。便見自家庫藏。一切受用無不具足。不假他求。",
    "X79n1559_018:0404b13": "別有甚麼事。　示眾。諸方為人抽釘拔楔。我這裏為",
    "X79n1559_018:0404b14": "人漆釘著楔。諸方為人解黏去縛。我這裏為人加繩",
    "X79n1559_018:0404b15": "加索了。送向深潭裏。待他自去理會。　示眾。主法之",
    "X79n1559_018:0404b16": "人。氣吞宇宙。為大法王。若是釋迦老子．達磨大師出",
    "X79n1559_018:0404b17": "來。也教伊叉手向我背後立地。直得寒毛卓堅。亦未",
    "X79n1559_018:0404b18": "為分外。　一日。舉。世尊生下。一手指天。一手指地。云。",
    "X79n1559_018:0404b19": "天上天下。唯我獨尊。乃曰。見怪不怪。其怪自壞。淳熈",
    "X79n1559_018:0404b20": "丙申十月初。為眾普說。勉勵學者。修書別知己。復遺",
    "X79n1559_018:0404b21": "囑訓諸徒。至初十。揮偈而寂。闍維。設利盈溢。斂遺骨",
    "X79n1559_018:0404b22": "窆于園之右崗。壽七十七。夏五十。",
    "X79n1559_018:0404b23": "近禮侍者三山人也。侍大慧最久。甞默究竹篦話。無",
    "X79n1559_018:0404b24": "所入。一日。入室罷。求指示。慧曰。你是福州人。我說箇",
    "X79n1559_018:0404c01": "喻向你。如將名品茘枝和皮殻一時剝了。以手送在",
    "X79n1559_018:0404c02": "你口裏。只是你不解吞。禮不覺失笑曰。和尚吞却即",
    "X79n1559_018:0404c03": "禍事。後問禮。前日吞了底茘枝。只是你不知滋味。禮",
    "X79n1559_018:0404c04": "曰。若知滋味。轉見禍事。",
    "X79n1559_018:0404c05": "溫州淨居尼妙道世居延平。尚書黃公裳之女也。幼",
    "X79n1559_018:0404c06": "絕嗜好。每夜坐忘身。父伺其言。用無少隙。積二十年。",
    "X79n1559_018:0404c07": "授以僧服。徧謁諸名宿。時大慧來居洋嶼。道即之。值",
    "X79n1559_018:0404c08": "慧為眾入室問僧。不是心。不是佛。不是物。是箇甚麼。",
    "X79n1559_018:0404c09": "道聞。頓領厥旨。慧可之。劒守以福興盡禮迎補。遷後",
    "X79n1559_018:0404c10": "毗陵資聖。徙淨居。慧之法嗣始自道也。　開堂日。乃",
    "X79n1559_018:0404c11": "曰。問話且止。直饒有傾湫之辯。倒嶽之機。衲僧門下",
    "X79n1559_018:0404c12": "一點用不著。且佛未出世時。一事全無。我祖西來。便",
    "X79n1559_018:0404c13": "有許多建立。列剎相望。星分派列。以至今日。累及兒",
    "X79n1559_018:0404c14": "孫。遂使山僧於人天大眾前。無風起浪。向第二義門",
    "X79n1559_018:0404c15": "通箇消息。語默該不盡底。彌亘大方。言詮說不及處。",
    "X79n1559_018:0404c16": "徧周沙界。通身是眼。覿面當機。電卷星馳。如何湊泊。",
    "X79n1559_018:0404c17": "有時一喝。生殺全威。有時一喝。佛祖莫辨。有時一喝。",
    "X79n1559_018:0404c18": "八面受敵。有時一喝。自救不了。且道那一喝是生殺",
    "X79n1559_018:0404c19": "全威。那一喝是佛祖莫辨。那一喝是八面受敵。那一",
    "X79n1559_018:0404c20": "喝是自救不了。若向這裏薦得。堪報不報之恩。脫或",
    "X79n1559_018:0404c21": "未然。山僧無夢說夢去也。拈起拂子曰。還見麼。若見。",
    "X79n1559_018:0404c22": "被見刺所障。擊禪床曰。還聞麼。若聞。被聲麼所惑。直",
    "X79n1559_018:0404c23": "饒離見絕聞。正是二乘小果。跳出一步。蓋色騎聲。全",
    "X79n1559_018:0404c24": "放全收。主賓互換。所以道。欲知佛性義。當觀時節因",
    "X79n1559_018:0405a01": "緣。敢問諸人。即今是甚麼時節。蕩蕩仁風扶聖化。熈",
    "X79n1559_018:0405a02": "熈和氣助昇平。擲拂了。下座。　上堂。舉。僧問米胡。自",
    "X79n1559_018:0405a03": "古上賢還達真正理也無。胡曰。達。僧云。只如真正理",
    "X79n1559_018:0405a04": "作麼生達。曰。當時霍光賣假銀城與單于時。甚麼人",
    "X79n1559_018:0405a05": "作契書。道曰。福興當時若見。只對他道。自從胡亂後。",
    "X79n1559_018:0405a06": "三十年不少鹽醬。　尼問。如何是佛。曰。非佛。云。如何",
    "X79n1559_018:0405a07": "是佛法大意。曰。骨底骨董。　問。言無展事。語不投機",
    "X79n1559_018:0405a08": "時如何。曰。未屙已前墮坑落壍。　問。古人道。楞嚴經",
    "X79n1559_018:0405a09": "中五十種魔。如今盡大地人參禪更高也出他魔界",
    "X79n1559_018:0405a10": "不得。和尚還出得也未。曰。不入這保社。",
    "X79n1559_018:0405a11": "平江府資壽尼無著道人妙總丞相蘇公頌之孫女",
    "X79n1559_018:0405a12": "也。年三十許。厭世浮休。脫去緣節。咨參諸老。已入正",
    "X79n1559_018:0405a13": "信。作夏徑山。大慧陞堂次。舉藥山初參石頭。後見馬",
    "X79n1559_018:0405a14": "祖因緣。總聞。豁然省悟。慧下座。不動居士馮公檝隨",
    "X79n1559_018:0405a15": "至方丈。云。某理會得適來和尚所舉公案。慧曰。居士",
    "X79n1559_018:0405a16": "如何。云。恁麼也不得。囌嚧娑婆訶。不恁麼也不得。[口*悉]",
    "X79n1559_018:0405a17": "哩娑婆訶。恁麼不恁麼總不得。囌嚧[口*悉]哩娑婆訶。慧",
    "X79n1559_018:0405a18": "舉似總。總曰。曾見郭象註莊子。識者云。却是莊子註",
    "X79n1559_018:0405a19": "郭象。慧見其語異。復舉巖頭婆子話問之。總答偈曰。",
    "X79n1559_018:0405a20": "一葉扁舟泛渺茫。呈橈舞掉別宮商。雲山海月都拋",
    "X79n1559_018:0405a21": "却。羸得莊周蝶夢長。慧休去。馮公疑其所悟不根。後",
    "X79n1559_018:0405a22": "過無錫。招至舟中。問云。婆生七子。六箇不遇知音。只",
    "X79n1559_018:0405a23": "這一箇也不消得。便棄在水中。老師言道人理會得。",
    "X79n1559_018:0405a24": "且如何會。曰。已上供通。並是詣實。馮公大驚。慧拄牌",
    "X79n1559_018:0405b01": "次。總入。慧問。古人不出方丈。為甚麼却去莊上喫油",
    "X79n1559_018:0405b02": "餈。云。和尚放妙總過。妙總方敢通箇消息。慧曰。我放",
    "X79n1559_018:0405b03": "你過。你試道看。云。妙總亦放和尚過。慧曰。爭奈油餈",
    "X79n1559_018:0405b04": "何。總喝一喝而出。於是聲聞四方。隆興改元。舍人張",
    "X79n1559_018:0405b05": "公孝祥來守是郡。以資壽挽開法。入院日。　上堂曰。",
    "X79n1559_018:0405b06": "宗乘一唱。三藏絕詮。祖令當行。十方坐斷。二乘聞之",
    "X79n1559_018:0405b07": "怖走。十地到此猶疑。若是俊流。未言而諭。設使用移",
    "X79n1559_018:0405b08": "星換斗底手叚。施攙旗奪鼓底機闕。猶是空拳。豈有",
    "X79n1559_018:0405b09": "實義。向上一路。千聖不傳。學者勞形。如猿捉影。靈山",
    "X79n1559_018:0405b10": "付囑。俯徇時機。演唱三乘。各隨根器。始於鹿野苑轉",
    "X79n1559_018:0405b11": "四諦法輪。度百千萬眾。山僧今日與此界他方乃佛",
    "X79n1559_018:0405b12": "乃祖．山河大地．草木叢林．現前四眾。各轉大法輪。交",
    "X79n1559_018:0405b13": "光相羅。如寶絲網。若一草一木不轉法輪。則不得名",
    "X79n1559_018:0405b14": "為轉大法輪。所以道。於一毫端現寶王剎。坐微塵裏",
    "X79n1559_018:0405b15": "轉大法輪。乘時於其中間作無量無邊廣大佛事。周",
    "X79n1559_018:0405b16": "遍法界。一為無量。無量為一。小中現大。大中現小。不",
    "X79n1559_018:0405b17": "動步遊彌勒樓閣。不反聞入觀音普門。情與無情。性",
    "X79n1559_018:0405b18": "相平等。不是神通妙用。亦非法爾如然。於此倜儻分",
    "X79n1559_018:0405b19": "明。皇恩佛恩一時報足。且道如何是報恩一句。天高",
    "X79n1559_018:0405b20": "羣象正。海闊百川朝。　上堂。舉。雲門示眾云。十五日",
    "X79n1559_018:0405b21": "已前即不問。十五日已後道將一句來。自代云。日日",
    "X79n1559_018:0405b22": "是好日。乃曰。日日是好日。佛法世法盡周畢。不須特",
    "X79n1559_018:0405b23": "地覔幽玄。只管鉢盂兩度濕。　上堂。黃面老人橫說",
    "X79n1559_018:0405b24": "竪說。權說實說。法說喻說。建法幢。立宗旨。與後人作",
    "X79n1559_018:0405c01": "榜樣。為甚麼却道始從鹿野苑。終至跋提河。於是二",
    "X79n1559_018:0405c02": "中間未甞說一字。點檢將來。太似抱贓叫屈。山僧今",
    "X79n1559_018:0405c03": "日人事忙冗。且放過一著。便下座。　尼問。如何是奪",
    "X79n1559_018:0405c04": "人不奪境。曰。野華開滿路。徧地是清香。云。如何是奪",
    "X79n1559_018:0405c05": "境不奪人。曰。茫茫宇宙人無數。幾箇男兒是丈夫。云。",
    "X79n1559_018:0405c06": "如何是人境俱不奪。曰。處處綠楊堪繫馬。家家門底",
    "X79n1559_018:0405c07": "透長安。云。如何是人境兩俱奪。曰。雪覆蘆華。舟橫斷",
    "X79n1559_018:0405c08": "岸。人境已蒙師指示。向上宗乘事若何。總便打。",
    "X79n1559_018:0405c09": "秦國夫人計氏法真自寡處。屏去紛華。常蔬食。習有",
    "X79n1559_018:0405c10": "為法。因大慧遣謙禪者致問其子魏公。魏公留。謙以",
    "X79n1559_018:0405c11": "祖道誘之。真一日問謙。徑山和尚尋常如何為人。謙",
    "X79n1559_018:0405c12": "曰。和尚只教人看狗子無佛性及竹篦子話。只是不",
    "X79n1559_018:0405c13": "得下語。不得思量。不得向舉起處會。不得向開口處",
    "X79n1559_018:0405c14": "承當。狗子還有佛性也無。無。只恁麼教人看。真遂諦",
    "X79n1559_018:0405c15": "信。於中夜起坐。以前話究之。洞然無滯。謙辭歸。真親",
    "X79n1559_018:0405c16": "書入道槩略。作數偈呈慧。其後曰。終日看經文。如逢",
    "X79n1559_018:0405c17": "舊識人。莫言頻有礙。一舉一回新。",
    "X79n1559_018:0405c18": "嘉泰普燈錄卷第十八"
}