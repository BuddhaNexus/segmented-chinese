{
    "T45n1859_001:0161c03": "肇論疏卷上　序",
    "T45n1859_001:0161c05": "釋元康撰",
    "T45n1859_001:0161c06": "肇論序小招提達法師作者　就此一論。文",
    "T45n1859_001:0161c07": "有二章。前序文。後論本。今言肇論序者。後秦",
    "T45n1859_001:0161c08": "姚興時。長安釋僧肇法師。作宗本不遷等論。",
    "T45n1859_001:0161c09": "從人立名。故云肇論。敘述肇法師所作論意。",
    "T45n1859_001:0161c10": "故名為序。爾雅云。東西牆謂之序。郭象註云。",
    "T45n1859_001:0161c11": "所以序別內外也。今達法師敘述論意。以為",
    "T45n1859_001:0161c12": "論之由漸。如東西牆為舍宅之序。故名為序。",
    "T45n1859_001:0161c13": "而言小招提達法師作者。閏州江寧縣。舊是",
    "T45n1859_001:0161c14": "丹陽郡。始自吳朝。爰及宋齊梁陳六代以來。",
    "T45n1859_001:0161c15": "佛教興盛。伽藍精舍接棟連甍。名字相參。往",
    "T45n1859_001:0161c16": "往而有。即如莊嚴寺。則有大莊嚴妙莊嚴。招",
    "T45n1859_001:0161c17": "提寺則有大招提小招提也。大招提是梁時",
    "T45n1859_001:0161c18": "造。小招提是晉時造。慧達法師是陳時人。小",
    "T45n1859_001:0161c19": "招提寺僧也。當陳時名達之者。非止一人。故",
    "T45n1859_001:0161c20": "標其寺。以為別也。有本直云小招提撰。撰",
    "T45n1859_001:0161c21": "者撰集。非是製作。應言作。不應言撰也。直言",
    "T45n1859_001:0161c22": "小招提不言名者。江左敬法師。不呼其名。故",
    "T45n1859_001:0161c23": "但標其寺耳。然此法師。未善文體。所作論序。",
    "T45n1859_001:0161c24": "多有庸音。直以敘述論宗。不無倫次。貴其雅",
    "T45n1859_001:0161c25": "意。如後釋之。所望通人幸無譏誚也。",
    "T45n1859_001:0161c26": "慧達率愚下　就此序中。開為兩段。前且明",
    "T45n1859_001:0161c27": "作之元由。後正序肇論之宗旨。就前文中開",
    "T45n1859_001:0161c28": "為六段。第一標舉論名。第二稱美人法。第三",
    "T45n1859_001:0161c29": "慶幸逢遇。第四非斥譏嫌。第五申述元情。第",
    "T45n1859_001:0162a01": "六宣明序意。今言率者。爾雅云。率勸也。慧達",
    "T45n1859_001:0162a02": "者名也。長安者。秦家本都咸陽。漢家移都",
    "T45n1859_001:0162a03": "長安。長安是秦時鄉名。即以本為名。名長安",
    "T45n1859_001:0162a04": "縣也。釋僧肇法師者。梁朝會稽嘉祥寺皎法",
    "T45n1859_001:0162a05": "師撰高僧傳云。釋僧肇京兆人。家貧以傭書",
    "T45n1859_001:0162a06": "為業。遂因繕寫。歷觀經史。備盡墳籍。深好玄",
    "T45n1859_001:0162a07": "微。每以老莊為心要。嘗讀老子道德章歎曰。",
    "T45n1859_001:0162a08": "美則美矣。然期神冥累之方。猶未盡也。後見",
    "T45n1859_001:0162a09": "古維摩經。歡喜頂戴受持。披習翫味。乃言始",
    "T45n1859_001:0162a10": "知所歸矣。因此出家學道。善解方等。兼通三",
    "T45n1859_001:0162a11": "藏。及在冠年而名振關輔。時競舉之徒。莫不",
    "T45n1859_001:0162a12": "猜其早達。咸千里負糧。入關抗辨。肇既才",
    "T45n1859_001:0162a13": "思幽玄。又善談說。承機挫銳。曾不留滯。時京",
    "T45n1859_001:0162a14": "中宿儒。及關外英彥。莫不抱其鉾辨負氣摧",
    "T45n1859_001:0162a15": "衂。後羅什至姑臧。肇自遠從之。什嗟賞無極。",
    "T45n1859_001:0162a16": "及什適長安。肇亦隨還。姚興命肇僧叡等。入",
    "T45n1859_001:0162a17": "逍遙園。詳定經論。肇以去聖人久遠。文義舛",
    "T45n1859_001:0162a18": "雜。先舊所解時有乖謬。乃見什諮稟。所悟更",
    "T45n1859_001:0162a19": "多。因著宗本義。物不遷論。不真空論。般若無",
    "T45n1859_001:0162a20": "知論。竟以呈什。什讀之稱善。乃謂肇曰。吾解",
    "T45n1859_001:0162a21": "不謝。子辭當相抱。時廬山劉遺民。見肇此論",
    "T45n1859_001:0162a22": "歎曰。不意方袍復有平仲。因以呈遠公。遠乃",
    "T45n1859_001:0162a23": "撫机歎曰。未嘗有也。因共披尋翫味。更存往",
    "T45n1859_001:0162a24": "復。及什亡後。追悼永往。翹思彌勵。乃著涅槃",
    "T45n1859_001:0162a25": "無名論。以上秦主姚興。興答旨慇懃。備加贊",
    "T45n1859_001:0162a26": "述。即勅令繕寫。班諸子姪。其為時所重如此。",
    "T45n1859_001:0162a27": "晉義熙十年。卒於長安。春秋三十有一矣。",
    "T45n1859_001:0162a28": "但末世弘經允屬四依菩薩下　第二稱美人",
    "T45n1859_001:0162a29": "法也。人則肇法師。法則所作論。允者信也。囑",
    "T45n1859_001:0162b01": "者屬也。此字音有二音二義。二音者。一之欲",
    "T45n1859_001:0162b02": "反。二是時欲反。今取前音也。二義者。一是對",
    "T45n1859_001:0162b03": "屬義。二是眷屬義。今是前義也。爾雅云。屬著",
    "T45n1859_001:0162b04": "也。亦可通後義也。涅槃經四依品。明四依菩",
    "T45n1859_001:0162b05": "薩出世護持正法。具煩惱性。能持禁戒。是名",
    "T45n1859_001:0162b06": "第一人。須陀洹人斯陀含人。是名第二。阿那",
    "T45n1859_001:0162b07": "含人。是名第三。阿羅漢人。是名第四。言西國",
    "T45n1859_001:0162b08": "弘經屬在四依。則馬鳴龍樹之流是也。爰傳",
    "T45n1859_001:0162b09": "茲土抑亦其例者。爰於也。爾雅云。爰易也。抑",
    "T45n1859_001:0162b10": "按也。謂此土弘經之人。亦按四依之例。則安",
    "T45n1859_001:0162b11": "遠生肇是也。至如彌天大德童壽桑門者。高",
    "T45n1859_001:0162b12": "僧傳云。釋道安。至習鑿齒造謁。既坐。自云四",
    "T45n1859_001:0162b13": "海習鑿齒。安應聲答云。彌天釋道安。時人",
    "T45n1859_001:0162b14": "以為名答。今言彌天大德。即安法師也。高僧",
    "T45n1859_001:0162b15": "傳云。羅什法師。本名鳩摩羅耆婆。此云童壽。",
    "T45n1859_001:0162b16": "以其善解文什。故云羅什。今言童壽。即什法",
    "T45n1859_001:0162b17": "師也。桑門者。古人譯經名為桑門。近云沙門。",
    "T45n1859_001:0162b18": "皆是梵音輕重之異。此云寂志也。並創始命",
    "T45n1859_001:0162b19": "宗圖辨格致者。創初也。命告也。宗尊也。圖度",
    "T45n1859_001:0162b20": "也。格量也。致理致也。如安法師立義。以性空",
    "T45n1859_001:0162b21": "為宗。作性空論。什法師立義。以實相為宗。作",
    "T45n1859_001:0162b22": "實相論。是謂命宗也。圖度辨才格量理致也。",
    "T45n1859_001:0162b23": "播揚宣述所事玄虛者。播布也。宣布佛教。唯",
    "T45n1859_001:0162b24": "以虛玄為事耳。唯斯擬聖默之所祖者。思益",
    "T45n1859_001:0162b25": "經云。汝等比丘。集會當行二事。若聖說法。若",
    "T45n1859_001:0162b26": "聖默然。今言唯安什二法師。所作軌儀。聖默",
    "T45n1859_001:0162b27": "之宗祖也。自降乎以還下。應云降斯已還。而",
    "T45n1859_001:0162b28": "言降乎。非文體也。凡著若僧傳者。謂顯著在",
    "T45n1859_001:0162b29": "傳也。至能正辨方言節文階級者。謂能分別",
    "T45n1859_001:0162c01": "方俗之言。節量經文階級次第也。善覈名教",
    "T45n1859_001:0162c02": "精搜義理者。覈訓實。搜訓索。謂能研覈名教",
    "T45n1859_001:0162c03": "之異同。搜求義理之差當也。揖此群賢語之",
    "T45n1859_001:0162c04": "所統者。揖訓敬也。推敬前人為聖說法之所",
    "T45n1859_001:0162c05": "統者也。有美若人超語兼默者。毛詩云。有",
    "T45n1859_001:0162c06": "美一人清揚婉兮。邂逅相遇適我願兮。論語",
    "T45n1859_001:0162c07": "云。君子哉若人。今合此語。共成一句。而言超",
    "T45n1859_001:0162c08": "語兼默者。超語兼超默。此言超者。謂前安什",
    "T45n1859_001:0162c09": "二師。唯得理而文有所闕。叡師謝公唯得文",
    "T45n1859_001:0162c10": "而理有所闕。今肇法師文理兼備。故名為超。",
    "T45n1859_001:0162c11": "非謂肇法師文。勝叡師及謝公。理勝什師及",
    "T45n1859_001:0162c12": "安公也。何者。論文自云。性空者諸法實相也。",
    "T45n1859_001:0162c13": "見法實相故為正觀。若其異者。便為耶觀。安",
    "T45n1859_001:0162c14": "法師作性空論。什法師作實相論。皆究盡玄",
    "T45n1859_001:0162c15": "宗。何由可勝。叡法師作大智度論序云。夫萬",
    "T45n1859_001:0162c16": "有本於生生。而生生者無生。變化肇於物始。",
    "T45n1859_001:0162c17": "而始始者無始。然則無生無始者。物之性也。",
    "T45n1859_001:0162c18": "生始不動於性。而萬有陳於外。悔悋生於內",
    "T45n1859_001:0162c19": "者。其唯邪思乎。正覺有以見邪思之自起。故",
    "T45n1859_001:0162c20": "阿含為之作。知滯有之由惑。故般若為之鑒。",
    "T45n1859_001:0162c21": "然鑒本希夷。津涯浩汗。理超文表。趣絕思境。",
    "T45n1859_001:0162c22": "以言求之則乖其深。以智測之則失其旨。二",
    "T45n1859_001:0162c23": "乘所以顛沛於三藏。新學所以曝鰓於龍門",
    "T45n1859_001:0162c24": "者。豈不然乎。謝靈運文章秀發。超邁古今。如",
    "T45n1859_001:0162c25": "涅槃元來質樸本言。手把脚蹈得到彼岸。謝",
    "T45n1859_001:0162c26": "公改云運手動足截流而度。又如作詩云。白",
    "T45n1859_001:0162c27": "雲抱幽石。碧篠媚清漣。又雲日相暉映。空",
    "T45n1859_001:0162c28": "水共澄鮮。此復何由可及。直以肇師兼文兼",
    "T45n1859_001:0162c29": "理。故名勝耳。有人云。肇法師語。超叡公謝",
    "T45n1859_001:0163a01": "公。故云超語。默同安公什公。亦可然也。標本",
    "T45n1859_001:0163a02": "則句句深達佛心。明末則言言備通眾教者。",
    "T45n1859_001:0163a03": "本謂宗本義。末謂涅槃論也。諒是大乘懿典",
    "T45n1859_001:0163a04": "方等博書者。諒信也。小雅懿深也。謂此論",
    "T45n1859_001:0163a05": "是深典博大之書耳。自古自今著文著筆者。",
    "T45n1859_001:0163a06": "此應言自古及今。不應言自今。而今云爾者。",
    "T45n1859_001:0163a07": "欲對下著文著筆故也。文家以有韻為文。無",
    "T45n1859_001:0163a08": "韻為筆。劉氏文心調龍非此語云。孔子曰。文",
    "T45n1859_001:0163a09": "王既沒。文不在茲乎。可有韻乎。固不然也。詳",
    "T45n1859_001:0163a10": "汰名賢所作諸論者。此言支法詳。作實相",
    "T45n1859_001:0163a11": "論。有二家。一者是什法師作。今無此本。二",
    "T45n1859_001:0163a12": "者是支法詳問。釋慧儀答。此乃是慧儀法師",
    "T45n1859_001:0163a13": "作。非支法詳作也。或六家七宗爰延十二者。",
    "T45n1859_001:0163a14": "江南本皆云六宗七宗。今尋記傳。是六家七",
    "T45n1859_001:0163a15": "宗也。梁朝釋寶唱作續法論一百六十卷云。",
    "T45n1859_001:0163a16": "宋莊嚴寺釋曇濟。作六家七宗論。論有六家。",
    "T45n1859_001:0163a17": "分成七宗。第一本無宗。第二本無異宗。第",
    "T45n1859_001:0163a18": "三即色宗。第四識含宗。第五幻化宗。第六心",
    "T45n1859_001:0163a19": "無宗。第七緣會宗。本有六家。第一家分為二",
    "T45n1859_001:0163a20": "宗。故成七宗也。言十二者。續法論文云。下定",
    "T45n1859_001:0163a21": "林寺釋僧鏡作實相六家論。先設客問二諦",
    "T45n1859_001:0163a22": "一體。然後引六家義答之。第一家以理實無",
    "T45n1859_001:0163a23": "有為空。凡夫謂有為有。空則真諦。有則俗諦。",
    "T45n1859_001:0163a24": "第二家以色性是空為空。色體是有為有。第",
    "T45n1859_001:0163a25": "三家以離緣無心為空。合緣有心為有。第四",
    "T45n1859_001:0163a26": "家以心從緣生為空。離緣別有心體為有。第",
    "T45n1859_001:0163a27": "五家以邪見所計心空為空。不空因緣所生",
    "T45n1859_001:0163a28": "之心為有。第六家以色色所依之物實空為",
    "T45n1859_001:0163a29": "空。世流布中假名為有。前有六家。後有六家。",
    "T45n1859_001:0163b01": "合為十二家也。故曰爰延十二也。並判其臧",
    "T45n1859_001:0163b02": "否辨其差當。臧否差當即是非也。前六家",
    "T45n1859_001:0163b03": "論中。判第四家為臧。餘五家為否。後六家論",
    "T45n1859_001:0163b04": "中。辨前五家為差。後一家為當也。唯此憲章",
    "T45n1859_001:0163b05": "無弊斯咎者。憲法也。十二家皆有是非之",
    "T45n1859_001:0163b06": "弊。今肇法師所作無有此弊。但是而無非也。",
    "T45n1859_001:0163b07": "良猶襟情泛若不知何係者。良信也。襟是胸",
    "T45n1859_001:0163b08": "襟。情是性。泛然無所係滯也。若是不計義。周",
    "T45n1859_001:0163b09": "易云。出涕沱若。溝者不計若寄。以其無有別",
    "T45n1859_001:0163b10": "義故。不計之耳。匹彼淵海數越九流者。淵",
    "T45n1859_001:0163b11": "海廣博。越九流之數。肇法師襟懷廣博。越詳",
    "T45n1859_001:0163b12": "汰諸人也。淵海者。小雅深也。九流者。江有九",
    "T45n1859_001:0163b13": "江。河有九河。皆是九流也。九江者。尋陽記",
    "T45n1859_001:0163b14": "云。一者烏江。二者蜂江。三者烏土江。四者嘉",
    "T45n1859_001:0163b15": "靡江。五者畎江。六者污江。七者稟江。八者提",
    "T45n1859_001:0163b16": "江。九者菌江。九河。爾雅云。一者徒駭河。二",
    "T45n1859_001:0163b17": "者大史河。三者馬頰河。四者覆輔河。五者胡",
    "T45n1859_001:0163b18": "蘇河。六者簡河。七者潔河。八者鉤盤河。九者",
    "T45n1859_001:0163b19": "鬲津河也。挺拔清虛蕭然物外者。挺出也。蕭",
    "T45n1859_001:0163b20": "然謂蕭條然也。肇法師才思挺出。清雅虛通。",
    "T45n1859_001:0163b21": "蕭然在物之外也。知公者希歸公採什者。知",
    "T45n1859_001:0163b22": "肇公之者希。歸向肇公者。則收採其文什也。",
    "T45n1859_001:0163b23": "如曰不知則公貴矣者。曰者語端。老子云。知",
    "T45n1859_001:0163b24": "我者希則我貴矣。今用此語也。有人云。如日",
    "T45n1859_001:0163b25": "月日用而不知者。殊非理也。",
    "T45n1859_001:0163b26": "達猥生天幸下　第三慶幸逢遇也。猥眾也。",
    "T45n1859_001:0163b27": "謂多生有幸。幸者寵者也。而言天幸者。天寵",
    "T45n1859_001:0163b28": "也。亦可凡言天者自然。今言天幸。自然有幸",
    "T45n1859_001:0163b29": "也。世說注云。張敏字子羽。與張華同時。而不",
    "T45n1859_001:0163c01": "得官。乃作頭貴子羽文云。公受性拘係。不",
    "T45n1859_001:0163c02": "閑禮儀。誤以天幸為子所寄。言天幸用此語",
    "T45n1859_001:0163c03": "也。有人將幸字屬下句。殊為可哂也。忻躍不",
    "T45n1859_001:0163c04": "已嚮讌忘疲者。忻喜踊躍不知止也。歆嚮飲",
    "T45n1859_001:0163c05": "讌無疲倦也。然此響字合鄉下作食。今多作",
    "T45n1859_001:0163c06": "向。亦可然。有本作音非也。每至披尋不勝手",
    "T45n1859_001:0163c07": "舞者。子夏詩序云。不知手之舞之足之蹈之。",
    "T45n1859_001:0163c08": "今用此語。意云歡喜也。況中百門觀爰洎方",
    "T45n1859_001:0163c09": "等深經者。小雅云。暨及也。左傳云。暨至。或",
    "T45n1859_001:0163c10": "作洎字。義亦同也。十二門論。名為門觀。叡師",
    "T45n1859_001:0163c11": "中論序云。百論治外以閑邪。斯文祛內以流",
    "T45n1859_001:0163c12": "滯。大智釋論之淵博。十二門觀之精詣也。",
    "T45n1859_001:0163c13": "世[口*(產-文+(立-一))]咸云下　第四非斥譏嫌也。傳云。謂彥",
    "T45n1859_001:0163c14": "彥字言邊作彥。今口邊作彥。俗中字也。肇之",
    "T45n1859_001:0163c15": "所作故是成實真諦地論通宗者。成實論宗",
    "T45n1859_001:0163c16": "有真諦義。十地論宗有通宗義。謂肇師所明",
    "T45n1859_001:0163c17": "之理。猶是彼二論中之義也。莊老所資孟浪",
    "T45n1859_001:0163c18": "之說者。謂肇法師用莊老言資此論。為孟浪",
    "T45n1859_001:0163c19": "之說。孟者大也。浪者流浪也。此實巨蠱之",
    "T45n1859_001:0163c20": "言欺誣已沒者。蠱是蠱毒。書云。以物病人",
    "T45n1859_001:0163c21": "為蠱。即如漢家巫蠱事也。沒終也。小雅作歿。",
    "T45n1859_001:0163c22": "今作沒也。見肇師亡沒。作此欺凌誣罔。肇法",
    "T45n1859_001:0163c23": "師假莊老之言。以宜正道。豈即用莊老為法",
    "T45n1859_001:0163c24": "乎。必不然也。街巷陋音未之足拾者。此是街",
    "T45n1859_001:0163c25": "巷鄙陋之言。不可收採也。",
    "T45n1859_001:0163c26": "夫神道不形心敏難繪者　第五述元情也。",
    "T45n1859_001:0163c27": "述肇法師之元意。明不同莊老也。神道謂神",
    "T45n1859_001:0163c28": "妙之道。即佛道也。敏疾也。繪論語云。繪畫",
    "T45n1859_001:0163c29": "也。既文約義遠眾端所說者。今謂作論。文有",
    "T45n1859_001:0164a01": "限局。理致弘遠。不假莊老眾端之言。無由宣",
    "T45n1859_001:0164a02": "暢玄理也。有本云說。有本云詭。詭變也。肇之",
    "T45n1859_001:0164a03": "卜意豈圖然哉。肇法師卜措懷抱。豈自無",
    "T45n1859_001:0164a04": "理。以莊老之理。為佛理乎。信有所以也。如復",
    "T45n1859_001:0164a05": "殉狎其言願生生不面者。殉字合立人邊作",
    "T45n1859_001:0164a06": "旬。以身從物。謂之恂。今作殉者。則是送死。",
    "T45n1859_001:0164a07": "謂之殉也。狎習也合也。意若復有人。殉狎此",
    "T45n1859_001:0164a08": "言者。我即願生生不與此人面對也。至獲忍",
    "T45n1859_001:0164a09": "心還度斯下者。得無生忍。方還度此下品人",
    "T45n1859_001:0164a10": "耳。",
    "T45n1859_001:0164a11": "達留連講肆二十餘年下　第六宣明序意",
    "T45n1859_001:0164a12": "也。留連謂不離也。講肆謂講席也。說文云講",
    "T45n1859_001:0164a13": "習也。左傳云講謀也。周禮云。司市常以陳",
    "T45n1859_001:0164a14": "肆辨物。此謂陳設物產為肆耳。令謂講說之",
    "T45n1859_001:0164a15": "處。陳設几席。事如肆也。自講已來二十年也。",
    "T45n1859_001:0164a16": "亦可聽講以來二十年也。頗逢重席末觀斯",
    "T45n1859_001:0164a17": "論者。頗亦曾逢重席。末後方見此論耳。重席",
    "T45n1859_001:0164a18": "者。漢帝令諸儒講論。勝者奪劣者席。戴憑獨",
    "T45n1859_001:0164a19": "坐五十重席。時人曰。說經不窮戴侍中也。聊",
    "T45n1859_001:0164a20": "寄一序託悟在中者。寄託悟懷在序內也。同",
    "T45n1859_001:0164a21": "我賢余請俟來哲者。俟待也。同於我者。賢於",
    "T45n1859_001:0164a22": "余者。待後明哲也。",
    "T45n1859_001:0164a23": "夫大分深義厥號本無下　第二正序論之宗",
    "T45n1859_001:0164a24": "旨也。文中有四。第一序次第。第二遣相。第三",
    "T45n1859_001:0164a25": "稱歎。第四簡別。今初言大分深義者。此語出",
    "T45n1859_001:0164a26": "十二門論也。彼論云。大分深義所謂空也。若",
    "T45n1859_001:0164a27": "通達是義。則達大乘。具足六波羅蜜。無所",
    "T45n1859_001:0164a28": "障礙。今以本無是空義故。發首言之。此謂宗",
    "T45n1859_001:0164a29": "本義也。而言大分者。大分為言也。厥者其也。",
    "T45n1859_001:0164b01": "故建言宗旨標乎實相者。實相即本無之別",
    "T45n1859_001:0164b02": "名。以本無是深義故。建初言本無實相等也。",
    "T45n1859_001:0164b03": "開空法道莫逾真俗者。逾越也。涅槃經云。雪",
    "T45n1859_001:0164b04": "山菩薩。聞說半偈。上樹捨身。以報偈價。樹神",
    "T45n1859_001:0164b05": "問言。如是偈者。何所利益。菩薩答言。如是偈",
    "T45n1859_001:0164b06": "者。諸佛所說。開空法道。我為此法。棄捨身",
    "T45n1859_001:0164b07": "命。今不遷不真兩論。能開空法之道也。不真",
    "T45n1859_001:0164b08": "明真諦也。不遷明俗諦也。所以次釋二諦顯",
    "T45n1859_001:0164b09": "佛教門者。真俗二諦佛教要門。以此故次宗",
    "T45n1859_001:0164b10": "本而釋二諦耳。但圓正之因無上般若者。此",
    "T45n1859_001:0164b11": "謂般若無知論也。涅槃正因無有尚於般若",
    "T45n1859_001:0164b12": "者也。至極之果唯有涅槃耳。般若極果。唯",
    "T45n1859_001:0164b13": "有涅槃之法也。故末啟重玄者。以此因果。更",
    "T45n1859_001:0164b14": "無加上。故末後明此兩重玄法。般若為一玄。",
    "T45n1859_001:0164b15": "涅槃為一玄也。前言真俗。指前兩論。後言重",
    "T45n1859_001:0164b16": "玄。指後兩論。此是必然。不勞別釋。重玄者。",
    "T45n1859_001:0164b17": "老子云。玄之又玄。眾妙之門。今借此語。以目",
    "T45n1859_001:0164b18": "涅槃般若。謂一切聖人。皆住於此。故名為宅",
    "T45n1859_001:0164b19": "也。",
    "T45n1859_001:0164b20": "雖以性空擬本無本可稱下　第二遣相也。",
    "T45n1859_001:0164b21": "語本絕言非心行處者。言本則是絕言之處。",
    "T45n1859_001:0164b22": "故非心所能行也。然不遷當俗俗則不生者。",
    "T45n1859_001:0164b23": "道不遷則是不生也。不真為真真但名說者。",
    "T45n1859_001:0164b24": "道不真為真。但是假名說耳。若能放曠蕩然",
    "T45n1859_001:0164b25": "崇茲一道者。指前宗本論也。蕩大也。謂寬曠",
    "T45n1859_001:0164b26": "無所拘礙也。一道語出涅槃經。彼第十二卷",
    "T45n1859_001:0164b27": "云。實諦者。一道清淨。無有二也。清耳虛襟無",
    "T45n1859_001:0164b28": "言二諦者。指前不遷不真二論也。清耳謂靜",
    "T45n1859_001:0164b29": "聽也。虛襟忘懷也。無言謂得意也。二諦謂真",
    "T45n1859_001:0164c01": "俗也。斯則靜照之巧著故般若無知者。著顯",
    "T45n1859_001:0164c02": "也。能如此靜照。即是般若無知義也。無名之",
    "T45n1859_001:0164c03": "德興而涅槃不稱者。興起也。若能靜照知法",
    "T45n1859_001:0164c04": "不可名。即是涅槃無名之義也。",
    "T45n1859_001:0164c05": "余謂此說周圓罄佛淵海下　第三稱歎也。",
    "T45n1859_001:0164c06": "罄盡也。如覆罄更無有物也。淵深。浩博無涯",
    "T45n1859_001:0164c07": "窮法體相者。浩汗廣博無涯岸。窮盡諸法實",
    "T45n1859_001:0164c08": "相體也。雖復言約而義豐文華而理詣者。約",
    "T45n1859_001:0164c09": "少豐多也。易云豐大也。毛詩傳云。豐茂也。詣",
    "T45n1859_001:0164c10": "進也。出小雅。彼文云。造奏詣進也。語勢連環",
    "T45n1859_001:0164c11": "意實孤誕者。連環不絕也。孤誕生也。毛詩云。",
    "T45n1859_001:0164c12": "誕闊也。爾雅云。誕大也。敢是絕妙好辭莫",
    "T45n1859_001:0164c13": "不竭茲洪論者。漢時會稽人曾肝。能撫節安",
    "T45n1859_001:0164c14": "歌。度浙江溺死。肝女曹娥。年十二。求肝屍不",
    "T45n1859_001:0164c15": "得。自投浙江而死。經宿抱父屍而出。度尚為",
    "T45n1859_001:0164c16": "作碑。置於會稽上虞山。漢末議郎蔡邕。夜至",
    "T45n1859_001:0164c17": "碑所求火不得。以手摸之而讀。歎其能文。乃",
    "T45n1859_001:0164c18": "鎸碑背。作八字云。黃絹幼婦外孫韲臼。後曹",
    "T45n1859_001:0164c19": "操共揚脩。讀此語。問修解不。答云解。操令修",
    "T45n1859_001:0164c20": "勿語。待吾思之。行三十里方解。乃嗟曰。有智",
    "T45n1859_001:0164c21": "無智校三十里。後乃殺修。操諸子皆救。操曰。",
    "T45n1859_001:0164c22": "此人中之龍。恐非汝力之所駕馭。遂殺之。黃",
    "T45n1859_001:0164c23": "絹者。絲邊著色。此是絕字。幼婦少女也。女邊",
    "T45n1859_001:0164c24": "著少。妙字也。外孫女子也。女邊著子。此是好",
    "T45n1859_001:0164c25": "字也。韲臼者受辛也。受邊著辛。此是辭字也。",
    "T45n1859_001:0164c26": "今謂絕妙好辭。竭盡此論之中也。洪者大也。",
    "T45n1859_001:0164c27": "所以童壽歎言下。此語出名僧傳。慧觀傳中",
    "T45n1859_001:0164c28": "也。明什法師作此語。非無所以也。彰在翰牘",
    "T45n1859_001:0164c29": "者。肇法師文理彰顯。在翰牘也。古人以雞翰",
    "T45n1859_001:0165a01": "毛書簡牘之上。今名紙為牘也。",
    "T45n1859_001:0165a02": "但宗本蕭然下　第四簡別是論非論也。宗",
    "T45n1859_001:0165a03": "本蕭然。不可致難。故但稱義。不遷等四。欲接",
    "T45n1859_001:0165a04": "引學人。假致問答。故稱為論。有本云開通。有",
    "T45n1859_001:0165a05": "本云關涉。小雅云。開達也。問答折徵所以稱",
    "T45n1859_001:0165a06": "論者。論本折理。四科折理。故名為論耳。",
    "T45n1859_001:0165a07": "宗本義",
    "T45n1859_001:0165a08": "宗者宗祖。本名根本。肇法師以本無實相等。",
    "T45n1859_001:0165a09": "是諸經論之宗本。今明此義。故云宗本義也。",
    "T45n1859_001:0165a10": "亦可以此少文。為下四論之宗本。故云宗本",
    "T45n1859_001:0165a11": "義也。今依後釋。此文為二別。宗本一義。是謂",
    "T45n1859_001:0165a12": "標宗。不遷已下四論。是謂明教也。",
    "T45n1859_001:0165a13": "本無實相法性性空緣會一義耳者　論文有",
    "T45n1859_001:0165a14": "四。第一明本無實相宗。第二明非有非無宗。",
    "T45n1859_001:0165a15": "第三明漚和般若宗。第四明泥洹盡諦宗。第",
    "T45n1859_001:0165a16": "一明本無實相宗。為物不遷論之宗本。第二",
    "T45n1859_001:0165a17": "明非有非無宗。為不真空論之宗本。第三明",
    "T45n1859_001:0165a18": "漚和般若宗。為般若無知論之宗本。第四明",
    "T45n1859_001:0165a19": "泥洹盡諦宗。為涅槃無名論之宗本。今云本",
    "T45n1859_001:0165a20": "無等者。有人云。會釋五家義也。竺法汰作本",
    "T45n1859_001:0165a21": "無論。什法師作實相論。遠法師作法性論。安",
    "T45n1859_001:0165a22": "法師作性空論。于道邃作緣會二諦論。今會",
    "T45n1859_001:0165a23": "此五家。故云一義耳。此非釋也。何者。若今會",
    "T45n1859_001:0165a24": "竺法汰本無論者。何故不真空論初。彈本無",
    "T45n1859_001:0165a25": "義耶。又且遠法師作法性論。自問云。性空是",
    "T45n1859_001:0165a26": "法性乎。答曰非。性空者即所空而為名。法性",
    "T45n1859_001:0165a27": "是法真性。非空名也。今何得會為一耶。復有",
    "T45n1859_001:0165a28": "人言。支法詳作實相論。今會此論。此釋彌復",
    "T45n1859_001:0165a29": "不然。支法詳不見什法師。承來至關中乃作",
    "T45n1859_001:0165b01": "書。問什法師門人釋慧儀實相義。慧儀報答。",
    "T45n1859_001:0165b02": "名此為實相論。此並是肇法師同時人。才學",
    "T45n1859_001:0165b03": "又在肇法師下。寧肯會釋此人所作論耶。必",
    "T45n1859_001:0165b04": "不然也。今直云此五家是經論中大義。有人",
    "T45n1859_001:0165b05": "謂同。有人謂異。肇法師今會之為一。不言異",
    "T45n1859_001:0165b06": "也。又本無等四為真。緣會為俗。今會此真俗",
    "T45n1859_001:0165b07": "二諦不異也。言本無者。如維摩經云。無我無",
    "T45n1859_001:0165b08": "造無受者。善惡之業亦不忘。此本無義也。仁",
    "T45n1859_001:0165b09": "王經云。有本自無因緣成法。此亦本無義也。",
    "T45n1859_001:0165b10": "中論云。若使無有有。云何當有無。有無既已",
    "T45n1859_001:0165b11": "無。知有無者誰。又云諸法不可得。滅一切",
    "T45n1859_001:0165b12": "戲論。無人亦無處。佛亦無所說。此亦本無義",
    "T45n1859_001:0165b13": "也。言實相者。如維摩經云。如自觀身實相。觀",
    "T45n1859_001:0165b14": "佛亦然。我觀如來。前際不來。後際不去。今則",
    "T45n1859_001:0165b15": "不住。不觀色。不觀色如。不觀色性。此實相義",
    "T45n1859_001:0165b16": "也。中論云。諸法實相者。心行言語斷。無生又",
    "T45n1859_001:0165b17": "無滅。寂滅如涅槃。此亦實相義也。言法性者。",
    "T45n1859_001:0165b18": "如大品經云。法性法住法位實際。有佛無佛",
    "T45n1859_001:0165b19": "法性相常住。此法性義也。勝天王般若第三",
    "T45n1859_001:0165b20": "卷。有法性品。廣明法性不可思議。此性即",
    "T45n1859_001:0165b21": "諸佛法本。功德智慧因之而生也。中論云。如",
    "T45n1859_001:0165b22": "來所有性。即是世間性。如來無有性。世間亦",
    "T45n1859_001:0165b23": "無性。此亦法性義也。言性空者。如涅槃經",
    "T45n1859_001:0165b24": "云。一切諸法性本自空。亦因菩薩修空故空。",
    "T45n1859_001:0165b25": "此性空義也。中論云。如是性空中。思惟亦不",
    "T45n1859_001:0165b26": "可。如來滅度後。分別於有無。此亦性空義",
    "T45n1859_001:0165b27": "也。言緣會者。維摩經云。說法不有亦不無。以",
    "T45n1859_001:0165b28": "因緣故諸法生。此緣會義也。中論云。未曾有",
    "T45n1859_001:0165b29": "一法。不從因緣生。是故一切法。無不是空者。",
    "T45n1859_001:0165c01": "此亦緣會義也。如此五義。經論大宗。以理會",
    "T45n1859_001:0165c02": "之。一而無異。故云一義耳。又涅槃及仁王經。",
    "T45n1859_001:0165c03": "皆明二諦一體。今明此五義唯是二諦。然此",
    "T45n1859_001:0165c04": "二諦一體無別。故云一義。雖有兩釋。前為正",
    "T45n1859_001:0165c05": "釋也。何則下。此論凡云何。則是假問之辭也。",
    "T45n1859_001:0165c06": "一切諸法緣會而生者。前標列其義。先標本",
    "T45n1859_001:0165c07": "無。今會釋五義。先論緣會。逐便故也。性常自",
    "T45n1859_001:0165c08": "空故謂之性空者。此有三讀。一者性常自空",
    "T45n1859_001:0165c09": "故。謂之性空為句也。二者性常自空故。謂之",
    "T45n1859_001:0165c10": "性空法性為句也。三者性常自空故。謂之性",
    "T45n1859_001:0165c11": "空法性實相為句也。三讀之中前為勝。今依",
    "T45n1859_001:0165c12": "前讀。即以性常自空名為性空也。法性如是",
    "T45n1859_001:0165c13": "故曰實相者。性空即是法性。此性即是實相",
    "T45n1859_001:0165c14": "也。實相自無非推之使無者。諸法自無名為",
    "T45n1859_001:0165c15": "實相。非是推遣令無也。",
    "T45n1859_001:0165c16": "言不有不無者下　第二明非有非無宗。為",
    "T45n1859_001:0165c17": "不真空論之宗本也。言者謂經論所言也。大",
    "T45n1859_001:0165c18": "品經云。色非空非不空。受想行識非空非不",
    "T45n1859_001:0165c19": "空。涅槃經云。佛性非真如虛空。非無如兔角。",
    "T45n1859_001:0165c20": "中論云。定有則著常。定無則著斷。是故有智",
    "T45n1859_001:0165c21": "者。不應著有無。今通釋經論此語。所言不有",
    "T45n1859_001:0165c22": "者。不如有見常見之有。而言不無者。不如邪",
    "T45n1859_001:0165c23": "見斷見無。故云爾耳。有見者。謂有所得見也。",
    "T45n1859_001:0165c24": "邪見者。謂無所得見也。常見者猶是有見。斷",
    "T45n1859_001:0165c25": "見者猶是邪見也。又有見者謂有我見也。常",
    "T45n1859_001:0165c26": "見者謂身是常也。邪見者謂無我見也。斷見",
    "T45n1859_001:0165c27": "者謂身是無常也。中論云。我於過去世。為有",
    "T45n1859_001:0165c28": "為是無。世間常等見。皆依過去世。我於未",
    "T45n1859_001:0165c29": "來世。為作為不作。有邊等諸見。皆依未來世",
    "T45n1859_001:0166a01": "也。亦可此中通以計萬法定有為有。定無為",
    "T45n1859_001:0166a02": "無。有則是常。無則為斷也。若以有為有則以",
    "T45n1859_001:0166a03": "無為無者。有若定是有。無則定是無也。有既",
    "T45n1859_001:0166a04": "不有。則無無也。有本有重無字。有本但有一",
    "T45n1859_001:0166a05": "無字。若有兩無字。則此句已足。言有既非有。",
    "T45n1859_001:0166a06": "言無亦非無也。若唯有一無字。則此句遣有。",
    "T45n1859_001:0166a07": "後方始遣無。今以重無字為正也。夫不存無",
    "T45n1859_001:0166a08": "以觀法者下。前既雙遣有無。今更覆疏兩義。",
    "T45n1859_001:0166a09": "今此句覆疏無無句也。是為雖觀有而無所",
    "T45n1859_001:0166a10": "取相者。此句覆疏無有句也。不存無以觀法。",
    "T45n1859_001:0166a11": "則無非無也。觀有而不取相。則有非有也。非",
    "T45n1859_001:0166a12": "有非無是為中道矣。然則法相為無相之相",
    "T45n1859_001:0166a13": "者。此謂實相法也。無有法相。名為無相。以此",
    "T45n1859_001:0166a14": "無相為相故。名實相也。聖人之心為住無所",
    "T45n1859_001:0166a15": "住者。此謂般若也。安住無為。名之為住。住無",
    "T45n1859_001:0166a16": "所住故。名無住也。三乘等觀性空而得道者。",
    "T45n1859_001:0166a17": "前云有既不有。無亦不無。皆是性空之妙理。",
    "T45n1859_001:0166a18": "三乘聖人。同觀此理。而後成道也。涅槃經",
    "T45n1859_001:0166a19": "云。觀十二因緣智慧。凡有四種。一者下。二者",
    "T45n1859_001:0166a20": "中。三者上。四者上上。下智聲聞。中智緣覺。",
    "T45n1859_001:0166a21": "上智菩薩。上上智是佛。開佛及菩薩。故有四",
    "T45n1859_001:0166a22": "種。合佛及菩薩。則有三種。然此三人。同觀因",
    "T45n1859_001:0166a23": "緣性空。故得成三乘道果也。金剛般若經云。",
    "T45n1859_001:0166a24": "一切賢聖。皆以無為法。而有差別。此之謂矣。",
    "T45n1859_001:0166a25": "性空者諸法實相者。諸法性空。此是真實之",
    "T45n1859_001:0166a26": "理。故名實相也。見法實相故為正觀下。見空",
    "T45n1859_001:0166a27": "為正。見有為邪也。設二乘不見此理則顛倒",
    "T45n1859_001:0166a28": "者。有本作故字非也。設謂假設。假令二乘不",
    "T45n1859_001:0166a29": "見性空。則是顛倒。而今見空故。非顛倒也。是",
    "T45n1859_001:0166b01": "以三乘觀法無異下。既云非倒。而有三乘之",
    "T45n1859_001:0166b02": "異者。為心有大小。智有淺深故也。",
    "T45n1859_001:0166b03": "漚和般若下　第三明漚和般若宗。為般若",
    "T45n1859_001:0166b04": "無知論之宗本也。具足梵音。應言漚和俱舍",
    "T45n1859_001:0166b05": "羅般若波羅蜜。漚和俱舍羅。此云方便。般若",
    "T45n1859_001:0166b06": "波羅蜜。此云智慧。方便者權智也。智慧者",
    "T45n1859_001:0166b07": "實智也。大品經九十品。龍樹菩薩以方便已",
    "T45n1859_001:0166b08": "前明般若道。方便品已後明漚和道。維摩經",
    "T45n1859_001:0166b09": "云。有慧方便解。無慧方便縛。有方便慧解。無",
    "T45n1859_001:0166b10": "方便慧縛。今合明此二。只是大智之名也。諸",
    "T45n1859_001:0166b11": "法實相謂之般若者。觀實相智。是謂般若也。",
    "T45n1859_001:0166b12": "能不取證漚和功也者。形現也。聲聞觀空即",
    "T45n1859_001:0166b13": "現取證。菩薩觀空能不現證。所以然者。此理",
    "T45n1859_001:0166b14": "深妙。眾生不解。菩薩起大悲之心。願在生死",
    "T45n1859_001:0166b15": "教化眾生。為說此法。令一切有心。皆得悟",
    "T45n1859_001:0166b16": "解。此即是菩薩善權方便之力也。故云漚和",
    "T45n1859_001:0166b17": "功也。適化眾生謂之漚和者。適往也。菩薩往",
    "T45n1859_001:0166b18": "入生死。教化眾生令悟性空。此是善權方便",
    "T45n1859_001:0166b19": "之智也。不染塵累般若力也者。凡夫涉有。多",
    "T45n1859_001:0166b20": "生染著。菩薩涉有。知有法皆空。所以於色",
    "T45n1859_001:0166b21": "於聲而無染著。此是實智見空之力。故云般",
    "T45n1859_001:0166b22": "若力也。然則般若之門觀空漚和之門涉有",
    "T45n1859_001:0166b23": "者。觀空是實智也。涉有是權智也。涉有未始",
    "T45n1859_001:0166b24": "迷空故常處有而不染下。覆疏前兩義也。未",
    "T45n1859_001:0166b25": "始者初未曾也。菩薩涉有未曾迷空。以常知",
    "T45n1859_001:0166b26": "法是空。故能處在生死。不生染著。釋前不染",
    "T45n1859_001:0166b27": "塵累般若力也。不厭有而觀空故觀空而不",
    "T45n1859_001:0166b28": "證者。菩薩涉有不生疲厭。而能觀空也。對前",
    "T45n1859_001:0166b29": "言涉有不迷空。此言觀空不厭有也。以觀空",
    "T45n1859_001:0166c01": "不厭有。所以觀空不即取證也。是為一念之",
    "T45n1859_001:0166c02": "力權慧具矣者。涉有不迷空。權中有實。觀空",
    "T45n1859_001:0166c03": "不厭有。則實中有權。初言一念之力權慧具",
    "T45n1859_001:0166c04": "者。則是權中有實也。後言一念之力權慧具",
    "T45n1859_001:0166c05": "者。則是實中有權也。好思下。審思則見也。",
    "T45n1859_001:0166c06": "泥洹盡諦者直結盡而已下　第四明泥洹盡",
    "T45n1859_001:0166c07": "諦宗。為涅槃無名論之宗本也。盡諦即滅諦。",
    "T45n1859_001:0166c08": "四諦之中涅槃即第三諦也。涅槃經第二十",
    "T45n1859_001:0166c09": "三卷云。善男子。涅槃之體。無有住處。真是諸",
    "T45n1859_001:0166c10": "佛斷煩惱處。故名涅槃。今取此語。明涅槃之",
    "T45n1859_001:0166c11": "宗本也。無復別有一盡處者。盡本盡於結。結",
    "T45n1859_001:0166c12": "盡無別盡。如此無別盡。是謂常樂我淨大涅",
    "T45n1859_001:0166c13": "槃也。",
    "T45n1859_001:0166c14": "物不遷論",
    "T45n1859_001:0166c15": "此下四論第二章明教也。四論四章。即明四",
    "T45n1859_001:0166c16": "教。第一物不遷論。明有申俗諦教。第二不真",
    "T45n1859_001:0166c17": "空論。明空申真諦教。第三般若論。明因申般",
    "T45n1859_001:0166c18": "若教。第四涅槃論。明果申涅槃教。明此四法。",
    "T45n1859_001:0166c19": "申彼四教。釋迦一化理斯盡矣。今言物不遷",
    "T45n1859_001:0166c20": "論者。莊子外篇達生章云。凡有貌像聲色者",
    "T45n1859_001:0166c21": "皆物也。公孫龍子名實論云。天與地其所產",
    "T45n1859_001:0166c22": "焉物也。毛長詩傳云。遷徙也。人謂物皆遷徙。",
    "T45n1859_001:0166c23": "變易無常。今明物本不遷。當世各有言。雖反",
    "T45n1859_001:0166c24": "常義仍合道。故云物不遷論也。",
    "T45n1859_001:0166c25": "夫生死交謝寒暑遞遷有物流動人之常情也",
    "T45n1859_001:0166c26": "下　論文有二。前序。後正。今初序文。目為四",
    "T45n1859_001:0166c27": "段。第一敘常情。第二明真解。第三述異同。第",
    "T45n1859_001:0166c28": "四申論意。今初。有本云生死。有本云生滅。俱",
    "T45n1859_001:0166c29": "得。今用生死也。有本云迭遷。有本遞遷。俱",
    "T45n1859_001:0167a01": "得。今用迭遷也。小雅云。迭遞交更也。今明迭",
    "T45n1859_001:0167a02": "遷。更相遷易也。生死者。非直謂人身死此生",
    "T45n1859_001:0167a03": "彼。通謂一切萬物生死變化也。如涅槃經云。",
    "T45n1859_001:0167a04": "一切諸世間。生者皆歸死。壽命雖無量。要必",
    "T45n1859_001:0167a05": "有終盡。既從生至死。亦從死至生。生死迴還。",
    "T45n1859_001:0167a06": "終始無際。是謂交謝。謝往也。易云。暑往而",
    "T45n1859_001:0167a07": "寒來。寒往而暑來。又云。鼓之以雷霆。潤之以",
    "T45n1859_001:0167a08": "風雨。日月運行。一寒一暑。是謂迭遷也。即以",
    "T45n1859_001:0167a09": "生死寒暑。名之為有。名之為物。皆有遷謝移",
    "T45n1859_001:0167a10": "易。故云流動。流如水流。動如風動。此是常情",
    "T45n1859_001:0167a11": "所解也。常者尋常也。小雅云。四尺謂之仞。倍",
    "T45n1859_001:0167a12": "仞謂之尋。尋者舒兩臂也。倍尋謂之常也。",
    "T45n1859_001:0167a13": "余則謂之不然下　第二明真解也。余我也。",
    "T45n1859_001:0167a14": "謂言也。不如前解。故曰不然也。何者放光云",
    "T45n1859_001:0167a15": "法無去來無動轉者。竺法護前翻大品。名曰",
    "T45n1859_001:0167a16": "放光。以此經初廣明如來放光等事。即以為",
    "T45n1859_001:0167a17": "名也。彼經既云法無去來。何有生死交謝。復",
    "T45n1859_001:0167a18": "云無動轉者。何有寒暑迭遷耶。亦可通說。未",
    "T45n1859_001:0167a19": "必須配也。亦可何者字。是肇法師語。非經",
    "T45n1859_001:0167a20": "文也。尋夫不動之作豈釋動以求靜。釋者捨",
    "T45n1859_001:0167a21": "離。尋放光經作不動之語者。非謂捨動而別",
    "T45n1859_001:0167a22": "論靜。即求靜於動法之中。即動而為靜耳。言",
    "T45n1859_001:0167a23": "豈釋者不釋也。必求靜於諸動下。覆上意可",
    "T45n1859_001:0167a24": "見也。",
    "T45n1859_001:0167a25": "然則動靜未始異而惑者不同下　第三述異",
    "T45n1859_001:0167a26": "同也。動靜理雖不殊。而迷惑之人謂異也。緣",
    "T45n1859_001:0167a27": "使真言滯於競辨宗途屈於好異者。真言謂",
    "T45n1859_001:0167a28": "佛教也。競辨謂異說也。宗途謂法理也。好異",
    "T45n1859_001:0167a29": "謂異解也。所以靜躁之極未易言也者。謂靜",
    "T45n1859_001:0167b01": "躁兩間難辨也。又釋靜躁不二。是靜躁之極。",
    "T45n1859_001:0167b02": "欲說此理。未易可論也。何者夫談真則逆俗",
    "T45n1859_001:0167b03": "順俗則違真者。俗人謂異。言不異者。則逆俗",
    "T45n1859_001:0167b04": "人也。真理是一。言不一者。則違真理也。此言",
    "T45n1859_001:0167b05": "真者。謂理實如此。故名為真。未必即為真諦",
    "T45n1859_001:0167b06": "也。如云真書真寶。可即是真諦乎。固不然也。",
    "T45n1859_001:0167b07": "有人執此語。非前序中不遷當俗諦。此非得",
    "T45n1859_001:0167b08": "意之言也。違真故迷性而莫返逆俗故言談",
    "T45n1859_001:0167b09": "而無味者。違真理則迷法性。不能自返也。亦",
    "T45n1859_001:0167b10": "可情迷不能自返悟也。逆俗人則語薄淡無",
    "T45n1859_001:0167b11": "滋味也。老子云。樂與餌過容上道之出口淡",
    "T45n1859_001:0167b12": "乎其無味。今借此語。以飾論文也。如來說法。",
    "T45n1859_001:0167b13": "皆依二諦。言則順俗。理則明真。且秦人好文。",
    "T45n1859_001:0167b14": "譯經者言參經史。晉朝尚理。作論者辭涉老",
    "T45n1859_001:0167b15": "莊。言參經史。不可謂佛與丘且同風。辭涉",
    "T45n1859_001:0167b16": "老莊。不可謂法與聃周齊致。肇法師一時挺",
    "T45n1859_001:0167b17": "秀。千載孤標。上智貴其高明。下愚譏其混雜。",
    "T45n1859_001:0167b18": "是謂資宋章而適越。露形之俗見嗤。抱荊玉",
    "T45n1859_001:0167b19": "而歸楚。無目之徒致哂。信可悲也。深可歎哉。",
    "T45n1859_001:0167b20": "近有無識之徒。自相朋附。或身參法侶。翻謗",
    "T45n1859_001:0167b21": "大乘。或形廁俗流。反宗小教。上誹高德。苟布",
    "T45n1859_001:0167b22": "負俗之名。下贊庸流。將謂契真之實。自忘顏",
    "T45n1859_001:0167b23": "厚。豈識羞慚。經云。譬如癡賊棄捨金寶。擔負",
    "T45n1859_001:0167b24": "瓦礫。此之謂矣。然信毀禍福。素有誠言。及至",
    "T45n1859_001:0167b25": "臨終。果招其咎。舌出長餘一尺。氣奔經乎數",
    "T45n1859_001:0167b26": "晨。既出牛聲。不知豹變。無間極苦。夫復何",
    "T45n1859_001:0167b27": "疑。後之學者。幸知前事也。緣使中人未分於",
    "T45n1859_001:0167b28": "存亡下士撫掌而不顧者。老子云。上士聞道",
    "T45n1859_001:0167b29": "勤而行之。中士聞道若存若亡。下士聞道",
    "T45n1859_001:0167c01": "大笑之。不笑不足以為道。今借此語也。中人",
    "T45n1859_001:0167c02": "聞此動靜不二。未能決定。或信或疑。故云未",
    "T45n1859_001:0167c03": "分於存亡。下人聞此決定不信。故云撫掌而",
    "T45n1859_001:0167c04": "弗顧。撫掌拍手也。弗顧不視也。近而不可知",
    "T45n1859_001:0167c05": "者其唯物性乎者。動靜不二。物之性也。近對",
    "T45n1859_001:0167c06": "目前而人不覺。今傷歎之。故云爾也。",
    "T45n1859_001:0167c07": "然不能自已下　第四申論意也。已止也。豈",
    "T45n1859_001:0167c08": "曰必然者。未必然也。",
    "T45n1859_001:0167c09": "道行云諸法本無所從來去亦無所至下　第",
    "T45n1859_001:0167c10": "二正是論文也。文有六章。第一引經明不遷。",
    "T45n1859_001:0167c11": "第二指物明不遷。第三遣惑明不遷。第四會",
    "T45n1859_001:0167c12": "教明不遷。第五反常明不遷。第六結會明不",
    "T45n1859_001:0167c13": "遷。今初。引一經一論。以標於指歸。明不遷之",
    "T45n1859_001:0167c14": "宗本也。道行者。小品般若也。叡法師小品序",
    "T45n1859_001:0167c15": "云。章雖三十。貫之者道。言雖十萬。佩之者",
    "T45n1859_001:0167c16": "行。行凝然後無生。道足然後補處也。中觀者。",
    "T45n1859_001:0167c17": "中論一名中觀論。以此論中明觀因緣等法",
    "T45n1859_001:0167c18": "故也。然彼論中。無有此語。應是取去來品意",
    "T45n1859_001:0167c19": "耳。去來品云。已去無有去。未去亦無去。離已",
    "T45n1859_001:0167c20": "去未去。去時亦無去。今取此意。故云去者不",
    "T45n1859_001:0167c21": "至方也。斯皆即動而求靜以知物不遷明矣",
    "T45n1859_001:0167c22": "者。經云無來無去。論云無去。此之二文。皆是",
    "T45n1859_001:0167c23": "即去明無去。非謂離去有無去。即去無去。是",
    "T45n1859_001:0167c24": "謂不遷之義。一論之旨歸也。",
    "T45n1859_001:0167c25": "去人之所謂動者下　第二指物明不遷也。",
    "T45n1859_001:0167c26": "人以昔物去今。故名為動。我以昔物在昔。故",
    "T45n1859_001:0167c27": "名為靜。動而非靜以其不來靜而非動以其",
    "T45n1859_001:0167c28": "不去者。餘本皆云靜而非動以其不來。動而",
    "T45n1859_001:0167c29": "非靜以其不去。句上可釋。下句難解。今勘古",
    "T45n1859_001:0168a01": "本如前說也。動而非靜以其不來者。此覆人",
    "T45n1859_001:0168a02": "之所謂動句也。靜而非動以其不去者。此覆",
    "T45n1859_001:0168a03": "我之所謂靜句也。人以昔物去今而往昔。故",
    "T45n1859_001:0168a04": "曰動而非靜。我以昔物在昔而不去。故曰靜",
    "T45n1859_001:0168a05": "而非動也。然則所造未嘗異下。廣雅云。造詣",
    "T45n1859_001:0168a06": "也。爾雅云。造適也。嘗有兩義。一者曾義。二",
    "T45n1859_001:0168a07": "者常義。莊子云。夫言非吹也。言者有言。其所",
    "T45n1859_001:0168a08": "言者。特未定也。果有言耶。其未嘗有言耶。此",
    "T45n1859_001:0168a09": "是曾義。又云。仲尼語顏回曰。若必有以也。嘗",
    "T45n1859_001:0168a10": "以語我來。此是常義也。目所造詣未嘗有異。",
    "T45n1859_001:0168a11": "而心眼所見未曾有同也。逆之所謂塞順之",
    "T45n1859_001:0168a12": "所謂通者。逆理則塞。順理則通。逆理謂人",
    "T45n1859_001:0168a13": "也。順理謂已也。苟得其道復何滯哉者。苟且",
    "T45n1859_001:0168a14": "也。且得其道理。則動靜不二。更無疑滯也。",
    "T45n1859_001:0168a15": "傷夫人情之惑久矣下　第三遣惑明不遷",
    "T45n1859_001:0168a16": "也。傷是傷歎也。目對真而莫覺者。此亦謂不",
    "T45n1859_001:0168a17": "遷之事。理審如此。故名為真。未必即是真諦",
    "T45n1859_001:0168a18": "也。莫覺者不覺也。既知往物之不來而謂今",
    "T45n1859_001:0168a19": "物之可往者。敘或情也。往物既不來今物何",
    "T45n1859_001:0168a20": "可往者。難惑計也。何則求向物於向於向未",
    "T45n1859_001:0168a21": "嘗無者。求昨日物於昨日。則昨不無也。責",
    "T45n1859_001:0168a22": "向物於今於今未嘗有者。責昨日物於今日。",
    "T45n1859_001:0168a23": "則今日不有也。於今未嘗有以明物不來者。",
    "T45n1859_001:0168a24": "此是前動而非靜。以其不來句意也。於向未",
    "T45n1859_001:0168a25": "嘗無故知物不去者。此是前靜而非動。以其",
    "T45n1859_001:0168a26": "不去句意也。覆而求今今亦不往者。前之兩",
    "T45n1859_001:0168a27": "對。直明往而不來。今以今類往亦復如是也。",
    "T45n1859_001:0168a28": "是為昔物自在昔不從今以至昔者。此是不",
    "T45n1859_001:0168a29": "去也。今物自在今不從昔以至今者。此是不",
    "T45n1859_001:0168b01": "來也故仲尼曰回也見新交臂非故者。莊子",
    "T45n1859_001:0168b02": "外篇田子方章云。孔子謂顏回曰。吾終身與",
    "T45n1859_001:0168b03": "汝交一臂。而失之。可不哀與。郭象注云。夫變",
    "T45n1859_001:0168b04": "化不可執而留也。故雖交臂相守。而不能令",
    "T45n1859_001:0168b05": "停。今用此語也。見新者。謂故人已謝。新人自",
    "T45n1859_001:0168b06": "來也。交臂非故者。交臂相守。亦已謝往。非後",
    "T45n1859_001:0168b07": "故人也。此依郭注釋也。今謂郭注不然。今",
    "T45n1859_001:0168b08": "言交一臂而失之者。謂交一臂之頃。已失前",
    "T45n1859_001:0168b09": "人。非謂交臂執手不能令停也。明知交臂之",
    "T45n1859_001:0168b10": "頃。前已非後。言誰遷耶。然前已非後。則是遷",
    "T45n1859_001:0168b11": "義。而言不遷者。此明無有一物定住。而從此",
    "T45n1859_001:0168b12": "遷向彼。故曰不遷也。如此則物不相往來明",
    "T45n1859_001:0168b13": "矣者。若前人至後。後人至前。可謂往來。既不",
    "T45n1859_001:0168b14": "如此。故無往來也。既無往返之微朕又何物",
    "T45n1859_001:0168b15": "而可動乎者。朕字有二音。一者陳錦反。出爾",
    "T45n1859_001:0168b16": "雅。二者陳忍反。出許慎注。淮南子。按事之萌",
    "T45n1859_001:0168b17": "兆謂之朕。今是後音也。李奇云。朕兆也。莊",
    "T45n1859_001:0168b18": "子云。體盡無為而遊無朕。郭注云。任物故",
    "T45n1859_001:0168b19": "自然無迹。朕跡也。既無往返之跡。故知不動",
    "T45n1859_001:0168b20": "也。然則旋藍偃岳而常靜下。旋藍。劫初時大",
    "T45n1859_001:0168b21": "風名也。亦曰隨嵐。梵音輕重之異耳。有本",
    "T45n1859_001:0168b22": "云旋嵐。嵐者。此方之風名也。旋嵐即旋風也。",
    "T45n1859_001:0168b23": "又釋修行道地經云。興雲之風。名旋嵐也。向",
    "T45n1859_001:0168b24": "前為俯。向後為偃。偃臥倒也。岳者山也。江河",
    "T45n1859_001:0168b25": "者。有本云江海。言海不及河也。莊子云。野馬",
    "T45n1859_001:0168b26": "塵埃也。郭注云。野馬者遊氣也。遊氣奔競。喻",
    "T45n1859_001:0168b27": "如野馬飄揚也。鼓動也。日月歷天者。有本云",
    "T45n1859_001:0168b28": "麗天。言歷易見也。日月周旋故言歷也。麗者",
    "T45n1859_001:0168b29": "易云。日月麗乎天。百穀草木麗乎土。小雅云。",
    "T45n1859_001:0168c01": "麗著也。前風非後風。故偃岳而常靜。前水非",
    "T45n1859_001:0168c02": "後水。故競注而不流。前氣非後氣。故飄鼓而",
    "T45n1859_001:0168c03": "不動。前日非後日。故歷天而不周。華嚴經云。",
    "T45n1859_001:0168c04": "譬如長風起。鼓拂生動勢。二俱不相知。諸法",
    "T45n1859_001:0168c05": "亦如是。譬如駃水流。水流無定止。二俱不相",
    "T45n1859_001:0168c06": "知。諸法亦如是。肇法師不見華嚴。而作論冥",
    "T45n1859_001:0168c07": "合。自非妙悟玄理。何至於斯乎。",
    "T45n1859_001:0168c08": "噫聖人有言下　第四會教明不遷也。文有",
    "T45n1859_001:0168c09": "兩段。通是會教。前廣後略。今初也。噫者。論",
    "T45n1859_001:0168c10": "語云。噫斗筲之人何足算也。註云。噫不平",
    "T45n1859_001:0168c11": "之聲也。切韻云。噫者恨聲也。聖人者。大載禮",
    "T45n1859_001:0168c12": "云。哀公問孔子。何謂聖人。孔子曰。聖人者智",
    "T45n1859_001:0168c13": "通乎大道。應變而不窮也。莊子云。以德分人",
    "T45n1859_001:0168c14": "謂之聖。以財分人謂之賢也。速於川流者。涅",
    "T45n1859_001:0168c15": "槃經云。人命不停。過於山水。非論語中歎逝。",
    "T45n1859_001:0168c16": "下文方引論語耳。此意云。聖教自云人命逝",
    "T45n1859_001:0168c17": "速。即是遷義。何謂不遷耶。人有此疑。故今遣",
    "T45n1859_001:0168c18": "釋也。是以聲聞悟非常以成道緣覺覺緣離",
    "T45n1859_001:0168c19": "以即真者。以法是遷流故。聲聞聞無常教。悟",
    "T45n1859_001:0168c20": "無常理而成道也。亦以法是遷流故。緣覺覺",
    "T45n1859_001:0168c21": "無常理。而得證真也。苟即萬動而非化豈尋",
    "T45n1859_001:0168c22": "化以階道者。且使萬物非是遷流變化。何由",
    "T45n1859_001:0168c23": "尋此無常遷化之理。而得道耶。固應是遷也。",
    "T45n1859_001:0168c24": "覆尋聖言微隱難測者。前如問此如答也。微",
    "T45n1859_001:0168c25": "者小也。老子云。視之不見名曰夷。聽之不聞",
    "T45n1859_001:0168c26": "名曰希。搏之不得名曰微也。測者測量也。有",
    "T45n1859_001:0168c27": "本云。喻謂曉喻也。若動而靜似去而留者。",
    "T45n1859_001:0168c28": "據言教則如動如去也。據理實則如靜如留",
    "T45n1859_001:0168c29": "也。可以神會難以事求者。可以般若神心契",
    "T45n1859_001:0169a01": "會。不可以言迹事相而求也。是以言去不必",
    "T45n1859_001:0169a02": "去閑人之常想者。服虔注漢書云。閑闌也。王",
    "T45n1859_001:0169a03": "弼注易云。閑閡也。若蘭若閡。皆是防義。釋",
    "T45n1859_001:0169a04": "者。小雅云。釋解也。若釋皆是遣義也。經中言",
    "T45n1859_001:0169a05": "諸法生滅無常。是謂去也。謂無常者。未必",
    "T45n1859_001:0169a06": "即無常。為防人之常執。故說無常耳。經中又",
    "T45n1859_001:0169a07": "言業果不失。是謂住也。言有住者。不必即住。",
    "T45n1859_001:0169a08": "為防人執斷之心。故言住耳。豈曰去而可遣",
    "T45n1859_001:0169a09": "住而可留者。有本云。去而可追非也。法性不",
    "T45n1859_001:0169a10": "去。經中言去。不能遣得法性令其去也。法性",
    "T45n1859_001:0169a11": "不住。經中言住。不能留得法性令其住也。當",
    "T45n1859_001:0169a12": "知為緣故說去。其實則非去。為緣故說住。實",
    "T45n1859_001:0169a13": "亦非住也。故成具云菩薩處計常之中而演",
    "T45n1859_001:0169a14": "非常之教者。光明定意經也。彼文云。如來者",
    "T45n1859_001:0169a15": "不用衣食。處計常之中。而知無常之諦。今",
    "T45n1859_001:0169a16": "取彼經意。故云菩薩耳。摩訶衍論云者。大智",
    "T45n1859_001:0169a17": "度論。釋摩訶衍經。故名彼論無摩訶衍論。摩",
    "T45n1859_001:0169a18": "訶衍梵音。此云大乘也。即大品經也。斯皆",
    "T45n1859_001:0169a19": "導達群方兩言一會者。導謂引達謂通達。群",
    "T45n1859_001:0169a20": "方謂眾生。言聖人引導眾生多方便也。雖有",
    "T45n1859_001:0169a21": "多方。會歸一致耳。亦可群自是群。方自是方。",
    "T45n1859_001:0169a22": "易云。方以類聚。物以群分。聖人道此。故有兩",
    "T45n1859_001:0169a23": "說耳。豈曰文殊而乖其致哉者。不可以言去",
    "T45n1859_001:0169a24": "言住兩文有殊。則令法性幽致乖阻也。是以",
    "T45n1859_001:0169a25": "言常而不住稱去而不遷者。言常未常故不",
    "T45n1859_001:0169a26": "住也。稱去未必去故不遷也。已後覆疏此語",
    "T45n1859_001:0169a27": "可見。然則莊生之所以藏山仲尼之所以臨",
    "T45n1859_001:0169a28": "川者。莊子內篇大宗師章云。夫藏舟於壑藏",
    "T45n1859_001:0169a29": "山於澤。謂之固矣。然而夜半有力者負之而",
    "T45n1859_001:0169b01": "走。昧者不知也。論語云。子在川上曰。逝者如",
    "T45n1859_001:0169b02": "斯夫。不捨晝夜。莊子意明前山非後山。孔子",
    "T45n1859_001:0169b03": "意前水非後水也。斯皆感往者之難留豈曰",
    "T45n1859_001:0169b04": "排今而可往者。此二人皆感歎往者不停。前",
    "T45n1859_001:0169b05": "後各別。非謂定有一物。從此推排至彼也。所",
    "T45n1859_001:0169b06": "以引此二書。證成不遷者。夫教之為體。意",
    "T45n1859_001:0169b07": "在悟物。若於物有悟。教則為益。若於物無益。",
    "T45n1859_001:0169b08": "教反成損。依向經論廣說不遷。恐儒道二家",
    "T45n1859_001:0169b09": "疑而不信。故引二文令其悟解耳。事如佛教",
    "T45n1859_001:0169b10": "說戒。以不殺為先。俗人好殺。豈能領會。若即",
    "T45n1859_001:0169b11": "俗書以明不殺。則無不從順也。孟子云。五畝",
    "T45n1859_001:0169b12": "之宅樹之以桑。則七十者可以衣帛矣。鷄豚",
    "T45n1859_001:0169b13": "犬彘養不失時。則八十者可以食肉矣。若據",
    "T45n1859_001:0169b14": "此文。則七十已下不合衣帛。八十已下不合",
    "T45n1859_001:0169b15": "食肉。慈悲不殺。豈獨佛經。以此相證。誰能不",
    "T45n1859_001:0169b16": "信。今引二書意同此也。是以覩聖心者不",
    "T45n1859_001:0169b17": "同人之所見得者。有本云用。有本云同俱得",
    "T45n1859_001:0169b18": "也。經中言常言無常。聖人之心難見得。人之",
    "T45n1859_001:0169b19": "常心則不見聖心也。何者。人則謂少壯同體",
    "T45n1859_001:0169b20": "百齡一質者。常人謂昔日少年。後遷至壯。故",
    "T45n1859_001:0169b21": "云同體。百年同是一身。更非別人也。徒知年",
    "T45n1859_001:0169b22": "往不覺形隨者。徒虛也。年往形亦往。此是遷",
    "T45n1859_001:0169b23": "義。即此遷中有不遷也。往年在往時。往形在",
    "T45n1859_001:0169b24": "往日。是謂不遷。而人乃謂往日之人遷至今",
    "T45n1859_001:0169b25": "日。是謂惑矣。是以梵志出家下。此事未詳所",
    "T45n1859_001:0169b26": "出經也。昔人尚存乎者。謂昔人猶存至今日",
    "T45n1859_001:0169b27": "也。吾猶昔人者。猶如也。如似昔人。實非昔人",
    "T45n1859_001:0169b28": "也。亦可云吾身雖復猶是昔人。其實非昔人",
    "T45n1859_001:0169b29": "也。亦可云汝謂吾猶是昔人。其實非昔人也。",
    "T45n1859_001:0169c01": "亦可云吾可猶是昔人乎。吾非復昔人也。隣",
    "T45n1859_001:0169c02": "人皆愕然非其言者。愕謂驚愕。不解其言故",
    "T45n1859_001:0169c03": "驚愕也。所謂有力者負之而趨者。有力謂無",
    "T45n1859_001:0169c04": "常力也。負謂擔負也。趨疾行也。昧謂暗昧也。",
    "T45n1859_001:0169c05": "歟者此字單作自得。不勞著欠。此謂助語。如",
    "T45n1859_001:0169c06": "焉乎之類也。",
    "T45n1859_001:0169c07": "是以如來因群情所滯即方言以辨惑者　第",
    "T45n1859_001:0169c08": "二略會教明不遷也。因物情滯有。即為說動",
    "T45n1859_001:0169c09": "教。因物情滯無。即為說靜教。而言方言者。隨",
    "T45n1859_001:0169c10": "方之言。說教以遣其惑也。乘莫二之真心吐",
    "T45n1859_001:0169c11": "不一之殊教者。知動靜不二是莫二。即真心",
    "T45n1859_001:0169c12": "也。說動靜兩教。是不一之殊教也。乖而不可",
    "T45n1859_001:0169c13": "異者其唯聖言乎者。言乖乖而理不可異也。",
    "T45n1859_001:0169c14": "故談真有不遷之稱導俗有流動之說真則言",
    "T45n1859_001:0169c15": "不遷。導俗流則言遷也。雖復千塗異唱會歸",
    "T45n1859_001:0169c16": "同致者。說動說靜有異。理唯是一。所謂動",
    "T45n1859_001:0169c17": "即靜也。而徵文者聞不遷則謂昔物不至今",
    "T45n1859_001:0169c18": "者。執靜教也。徵謂徵責也。聆流動者而謂今",
    "T45n1859_001:0169c19": "物可至昔者。蒼頡篇云。聆聽也。聞說動。則謂",
    "T45n1859_001:0169c20": "今物流動謝往去也。既曰古今而欲遷之者",
    "T45n1859_001:0169c21": "何耶者。昔自在昔。何須遷至今。今自在今。",
    "T45n1859_001:0169c22": "何須遷至昔耶。是以言往不必往下。經中言",
    "T45n1859_001:0169c23": "遷。未必即遷。以古在古。以今在今故也。稱去",
    "T45n1859_001:0169c24": "不必去下。此句意同上。而語別也。不來故不",
    "T45n1859_001:0169c25": "馳騁於古今者。馳騁走也。古不來今。今不",
    "T45n1859_001:0169c26": "去古也。不動故各性住於一世者。此句意同",
    "T45n1859_001:0169c27": "上。而語別也。古今各定。故云各性於一世",
    "T45n1859_001:0169c28": "也。然則群籍殊文下。群籍謂經書也。百家謂",
    "T45n1859_001:0169c29": "子書。九經雖殊。同明一教。百家雖異。同明一",
    "T45n1859_001:0170a01": "道。以喻佛經雖眾言迹不同。莫不同明一致。",
    "T45n1859_001:0170a02": "得其道理。文言不能惑亂也。",
    "T45n1859_001:0170a03": "是以人之所謂住我則言其去下　第五反常",
    "T45n1859_001:0170a04": "明不遷也。人謂從少至老仍是一人。故名為",
    "T45n1859_001:0170a05": "住。我言前人非後。故名為去。人謂昔人已往。",
    "T45n1859_001:0170a06": "故名為去。我言昔人在昔。故名為住也。然則",
    "T45n1859_001:0170a07": "去住雖殊其致一也者。我言去之與住。不相",
    "T45n1859_001:0170a08": "違反。取其念念變異故言去。取其各住一世",
    "T45n1859_001:0170a09": "故言住。此則住猶是去。去猶是住也。故經云",
    "T45n1859_001:0170a10": "正言似反誰當信者。中本起經云爾。斯言有",
    "T45n1859_001:0170a11": "由者。謂經此言有所以也。何者人則求古於",
    "T45n1859_001:0170a12": "今謂其不住者。以昔物去至昔。不在今也今。",
    "T45n1859_001:0170a13": "將為不住也。吾則求今於古知其不去。以今",
    "T45n1859_001:0170a14": "物自在今。不去至昔。將為不去也。已下覆",
    "T45n1859_001:0170a15": "疏此二句也。事各性住何物而可去來者。事",
    "T45n1859_001:0170a16": "物也。物各住其本性。各住一世。故無去來也。",
    "T45n1859_001:0170a17": "然則四像風馳下。舉事釋成也。四像謂四時",
    "T45n1859_001:0170a18": "之像。馳謝如風。故云風馳也。[打-丁+(旋-方)]機電卷者。此",
    "T45n1859_001:0170a19": "[打-丁+(旋-方)]字多遂手邊作[旋-方]。人家不解。乃引尚書文",
    "T45n1859_001:0170a20": "釋。謂言此字為非。尚書云。在璿璣玉衡以",
    "T45n1859_001:0170a21": "齊七政。孔注云。在察也。璿美玉也。機衡也。",
    "T45n1859_001:0170a22": "玉者正天文之器。可以運轉。舜察天文。考七",
    "T45n1859_001:0170a23": "政。以審已當天位與不。若作此釋。則[打-丁+(旋-方)]字合",
    "T45n1859_001:0170a24": "玉邊作睿也。今謂不然。此是北斗樞星名也。",
    "T45n1859_001:0170a25": "北斗七星。一天樞。二[打-丁+(旋-方)]。三機。四權。五衡。六",
    "T45n1859_001:0170a26": "開陽。七搖光。今不能具道七星。故但言[打-丁+(旋-方)]機",
    "T45n1859_001:0170a27": "二星耳。七星運轉猶如電卷也。雖四象七星",
    "T45n1859_001:0170a28": "運轉流速。得其理也亦常不動也。王弼略例",
    "T45n1859_001:0170a29": "云。處[打-丁+(旋-方)]機而觀大運。則天地之動未足怪也。",
    "T45n1859_001:0170b01": "此意亦指七星也。",
    "T45n1859_001:0170b02": "是以如來功流萬世而常存下　第六結會明",
    "T45n1859_001:0170b03": "不遷也。萬世百劫蓋語多也。積功萬世。前功",
    "T45n1859_001:0170b04": "在於前積道百劫。蓋昔道在於昔。不朽不失。",
    "T45n1859_001:0170b05": "彌復堅固也。成山假就於始簣者。論語云。譬",
    "T45n1859_001:0170b06": "如為山。雖覆一簣。進者吾往也。注云。簣土籠",
    "T45n1859_001:0170b07": "也。積簣土以成山。前功在於前而不失。故積",
    "T45n1859_001:0170b08": "多而成山也。修途託至於初步者。老子云。九",
    "T45n1859_001:0170b09": "層之臺。起於累土。千里之行。始於足下。積一",
    "T45n1859_001:0170b10": "步以至多故。至千里者。無由一步。故云託至",
    "T45n1859_001:0170b11": "也。託是假託也。果以功業不可朽故者。此之",
    "T45n1859_001:0170b12": "四事。皆前功不朽。後功相續。方成其事耳。雖",
    "T45n1859_001:0170b13": "在昔而不化者。昔功在於昔。於昔不失。故云",
    "T45n1859_001:0170b14": "不化。不化故云不遷。以不遷故。事如常在。故",
    "T45n1859_001:0170b15": "曰湛然也。故經云三災彌淪而行業湛然者。",
    "T45n1859_001:0170b16": "彌淪遍滿義。周易係辭云。易與天地准。故",
    "T45n1859_001:0170b17": "能彌淪天下之道耳。此經未詳也。何者夫果",
    "T45n1859_001:0170b18": "不俱因因因而果者。因果不同處。故曰不俱。",
    "T45n1859_001:0170b19": "由因而得果。故云因因而果也。因不昔滅者。",
    "T45n1859_001:0170b20": "在昔不滅。因不來今者。昔因不來至今果也。",
    "T45n1859_001:0170b21": "不滅不來則不遷之致明矣者。既不滅失。又",
    "T45n1859_001:0170b22": "復不來。故言不遷也。復何惑於去留踟蹰於",
    "T45n1859_001:0170b23": "動靜之間哉者。知去留無二。故不惑也。知",
    "T45n1859_001:0170b24": "動靜不二。故不踟蹰也。踟蹰者。不進貌也。然",
    "T45n1859_001:0170b25": "則乾坤倒覆無謂不靜。乾天也。坤地也。雖倒",
    "T45n1859_001:0170b26": "天而覆地。莫言不靜也。洪流滔天無謂其動",
    "T45n1859_001:0170b27": "者。堯遭九年之潦。洪水滔天。猶是靜也。苟",
    "T45n1859_001:0170b28": "能契神於即物斯不遠而可知者。以神情與",
    "T45n1859_001:0170b29": "物理相契。即物知不遷不復遠也。",
    "T45n1859_001:0170c01": "不真空論",
    "T45n1859_001:0170c02": "此論第二明空申真諦教也。諸法虛假。故曰",
    "T45n1859_001:0170c03": "不真。虛假不真。所以是空耳。有人云。真者是",
    "T45n1859_001:0170c04": "有。空者是無。言不真空。即明不有不無中道",
    "T45n1859_001:0170c05": "義也。此是為蛇畫足。非得意也。若如所云。則",
    "T45n1859_001:0170c06": "空非中乎。大分深義為何所在。既不然矣。今",
    "T45n1859_001:0170c07": "不用焉。所明空者。諸大乘經論皆以空為宗",
    "T45n1859_001:0170c08": "本。今之學者多生誹謗。謂說空者。為不了",
    "T45n1859_001:0170c09": "義。無有慧明。可不悲哉。佛藏經云。舍利弗。",
    "T45n1859_001:0170c10": "於未來世。當有比丘。不修身戒心慧。是人",
    "T45n1859_001:0170c11": "輕笑如來所說如來所行。如來常於第一義",
    "T45n1859_001:0170c12": "空。恭敬供養。常樂是行。是諸比丘。輕笑如來",
    "T45n1859_001:0170c13": "所說所行真際畢竟空法。爾時有苦行比丘",
    "T45n1859_001:0170c14": "共輕笑。爾時有行空者。我讚其善。當爾之時。",
    "T45n1859_001:0170c15": "咸共不能護持重戒。而言諸法自相空。何所",
    "T45n1859_001:0170c16": "能作。如那羅戲人種種變現。無所知者。見之",
    "T45n1859_001:0170c17": "大笑。何以故。不解戲法其術隱故。生希有",
    "T45n1859_001:0170c18": "心。驚怪大笑。如是舍利弗。爾時真實比丘。說",
    "T45n1859_001:0170c19": "空寂法。求活命者。咸共嗤笑。何以故。是人不",
    "T45n1859_001:0170c20": "知佛法義故。聞說空法。驚疑怖畏。舍利弗。汝",
    "T45n1859_001:0170c21": "觀此人。於安隱處生衰惱心。於衰惱處生安",
    "T45n1859_001:0170c22": "隱心。金口所言。信非謬矣。",
    "T45n1859_001:0170c23": "夫至虛無生者下　此論文有二章。先序。後",
    "T45n1859_001:0170c24": "正。今初序也。序文有三。第一標正宗。第二破",
    "T45n1859_001:0170c25": "異見。第三序論意。今初。文中又三。第一標真",
    "T45n1859_001:0170c26": "境。第二明真智。第三合明境智。今初。言至虛",
    "T45n1859_001:0170c27": "無生者。即無生畢竟空真境也。蓋是般若玄",
    "T45n1859_001:0170c28": "鑒之妙趣有物之宗極者。蓋是不定之辭。將",
    "T45n1859_001:0170c29": "以為是。未敢為定故。所以云蓋。趣是趣向義。",
    "T45n1859_001:0171a01": "宗是宗本。謂此無生畢竟空。是般若所鑒之",
    "T45n1859_001:0171a02": "境。萬物之宗本也。",
    "T45n1859_001:0171a03": "自非聖明特達下　第二明真智也。聖明即",
    "T45n1859_001:0171a04": "般若也。非是般若奇特明達。何能以神情。契",
    "T45n1859_001:0171a05": "合中道非有非無之理哉。即此非有非無。是",
    "T45n1859_001:0171a06": "中道畢竟空。故云有無之間耳。",
    "T45n1859_001:0171a07": "是以至人通神心於無窮下　第三合明境智",
    "T45n1859_001:0171a08": "相契會也。以神心觀無窮之理。故云通神心",
    "T45n1859_001:0171a09": "於無窮。不為有物之所滯礙。故云窮所不能",
    "T45n1859_001:0171a10": "滯也。極耳目於視聽聲色所不能制者。縱耳",
    "T45n1859_001:0171a11": "聽聲。不為聲所惑。縱目覩色。不為色所迷也。",
    "T45n1859_001:0171a12": "豈不以其即萬物之自虛下。良以萬物是虛。",
    "T45n1859_001:0171a13": "故縱視聽。不為聲色所惑耳。累者勞累也。是",
    "T45n1859_001:0171a14": "以乘真心以理順則無滯而不通者。順謂",
    "T45n1859_001:0171a15": "諸法是空。不違正道也。乘御般若之心。慗理",
    "T45n1859_001:0171a16": "順空之道。則無有滯礙而不通暢也。有本作",
    "T45n1859_001:0171a17": "履字。亦可然也。謂履踐順空之道耳。審一",
    "T45n1859_001:0171a18": "氣以觀化故所遇而順適者。化謂萬化也。適",
    "T45n1859_001:0171a19": "謂往適也。莊子內篇大宗師章云。彼方且興",
    "T45n1859_001:0171a20": "造物者。為人而遊乎。天地之一氣。郭注云。皆",
    "T45n1859_001:0171a21": "冥之。故無二也。莊子外篇北遊章云。人之生",
    "T45n1859_001:0171a22": "也。氣之聚也。是其美者為神奇。其不美者為",
    "T45n1859_001:0171a23": "臭腐臭腐復化為神奇神。奇復化為臭腐。故",
    "T45n1859_001:0171a24": "曰通天下一氣也。離騷第六卷遠遊章云。順",
    "T45n1859_001:0171a25": "凱風以從遊。至南巢而一息。見王子而宿之。",
    "T45n1859_001:0171a26": "審一氣之和德。王逸注云。究問元釋精之",
    "T45n1859_001:0171a27": "祕要也。今借此等諸言。以目一道也。無滯而",
    "T45n1859_001:0171a28": "不通故能混雜致淳者。莊子云。眾人役役。聖",
    "T45n1859_001:0171a29": "人愚芒。參萬歲而一成紀。今借此語。以喻不",
    "T45n1859_001:0171b01": "二法門。若能無滯不通。即是不二法門也。所",
    "T45n1859_001:0171b02": "遇順適則觸物而一者。所逢遇皆以般若",
    "T45n1859_001:0171b03": "觀之。知其皆空。無有滯礙。是則萬法一相無",
    "T45n1859_001:0171b04": "相也。如此則萬像雖殊而不能自異者。既同",
    "T45n1859_001:0171b05": "一相。所以不異也。不能自異故知像非真像",
    "T45n1859_001:0171b06": "者。一相無相。所以像即非像。下覆上意也。然",
    "T45n1859_001:0171b07": "則物我同根是非一氣者。物是外物。我者己",
    "T45n1859_001:0171b08": "身。同一無相。故曰同根。同一正道。故曰一氣",
    "T45n1859_001:0171b09": "也。潛微幽隱殆非群情之所盡者。潛是潛藏。",
    "T45n1859_001:0171b10": "微是微細。幽是幽深。隱是隱映。以難見故。非",
    "T45n1859_001:0171b11": "諸人所能窮盡也。殆者。爾雅云危也。廣雅云",
    "T45n1859_001:0171b12": "敗也。鄭玄注禮云幾也。毛長注傳云始也。今",
    "T45n1859_001:0171b13": "取其音幾。幾者近也。",
    "T45n1859_001:0171b14": "故頃爾談論下　第二破異見也。頃者俄頃。",
    "T45n1859_001:0171b15": "謂少許時也。此頃諸家作論。多有不同。良",
    "T45n1859_001:0171b16": "以虛宗玄妙故。談者不得其實。致成異見耳。",
    "T45n1859_001:0171b17": "夫以不同而適同有何物而可同者。以用也。",
    "T45n1859_001:0171b18": "適往也。以不同之情。往取同理。何由可得同",
    "T45n1859_001:0171b19": "耶。有本作釋字。皆謂解也。故眾論競作而性",
    "T45n1859_001:0171b20": "莫同焉者。總明諸家作論理性不同也。何則",
    "T45n1859_001:0171b21": "心無者下。正出諸家不同之論也。然不同之",
    "T45n1859_001:0171b22": "論。非止一家。今略破三家。餘可知矣。心無",
    "T45n1859_001:0171b23": "者。破晉朝支慜度心無義也。世說注云。慜度",
    "T45n1859_001:0171b24": "欲過江。與一傖道人為侶。謀曰。若用舊義往",
    "T45n1859_001:0171b25": "江東。恐不辨得食。便立心無義。既此道人",
    "T45n1859_001:0171b26": "不成度江。慜果講此義。後有傖人來。先道人。",
    "T45n1859_001:0171b27": "語云。為我致意。慜度心無義那可立。此法權",
    "T45n1859_001:0171b28": "救飢耳。無為遂負如來也。從是以後此義大",
    "T45n1859_001:0171b29": "行。高僧傳云。沙門道恒頗有才力。常執心無",
    "T45n1859_001:0171c01": "義。大行荊土。竺法汰曰。此是邪說。應須破",
    "T45n1859_001:0171c02": "之。乃大集名僧。令弟子曇一難之。據經引理。",
    "T45n1859_001:0171c03": "折駁紛紜。恒杖其口辨。不肯受屈。日色既暮。",
    "T45n1859_001:0171c04": "明旦更集。慧遠就席。攻數番。問責鋒起。恒自",
    "T45n1859_001:0171c05": "覺義途差異。神色漸。動麈尾扣案。未即有答。",
    "T45n1859_001:0171c06": "遠曰。不疾而速。杼軸何為。坐者皆笑。心無之",
    "T45n1859_001:0171c07": "義。於是而息。今肇法師亦破此義。先敘其宗。",
    "T45n1859_001:0171c08": "然後破也。無心萬物。萬物未甞無。謂經中言",
    "T45n1859_001:0171c09": "空者。但於物上不起執心。故言其空。然物是",
    "T45n1859_001:0171c10": "有不曾無也。此得在於神靜失在於物虛者。",
    "T45n1859_001:0171c11": "正破也。能於法上無執故名為得。不知物性",
    "T45n1859_001:0171c12": "是空故名為失也。",
    "T45n1859_001:0171c13": "即色者明色不自色下　第二破晉朝支道林",
    "T45n1859_001:0171c14": "即色遊玄義也。今尋林法師即色論。無有此",
    "T45n1859_001:0171c15": "語。然林法師集。別有妙觀章。云夫色之性也。",
    "T45n1859_001:0171c16": "不自有色。色不自色。雖色而空。今之所引。正",
    "T45n1859_001:0171c17": "此引文也。夫言色者當色色即色豈待色色",
    "T45n1859_001:0171c18": "而後為色哉者。此猶是林法師語意也。若當",
    "T45n1859_001:0171c19": "色自是色。可名有色。若待緣色成果色者。",
    "T45n1859_001:0171c20": "是則色非定色也。亦可云若待細色成麁色。",
    "T45n1859_001:0171c21": "是則色非定色也。此直悟色不自色未領色",
    "T45n1859_001:0171c22": "之非色者。正破也。有本作悟。有本作語。皆得",
    "T45n1859_001:0171c23": "也。此林法師但知言色非自色因緣而成。而",
    "T45n1859_001:0171c24": "不知色本是空。猶存假有也。",
    "T45n1859_001:0171c25": "本無者下　第三破晉朝竺法汰本無義也。",
    "T45n1859_001:0171c26": "情尚於無多觸言而賓無者。情多貴尚此無",
    "T45n1859_001:0171c27": "也。觸言皆向無也。賓者客也。客皆向主。今本",
    "T45n1859_001:0171c28": "無宗。言皆向無也。爾雅云。賓服也。言服無故",
    "T45n1859_001:0171c29": "云賓無耳也。故非有有即無非無無即無者。",
    "T45n1859_001:0172a01": "謂經中言非有者。無有此有也。言非無者。無",
    "T45n1859_001:0172a02": "有彼無也。尋夫立文之本旨者。有本作文。有",
    "T45n1859_001:0172a03": "本作無。今用文也。謂尋經文本意也。直以非",
    "T45n1859_001:0172a04": "有非真有非無非真無者。真實也。非實定是",
    "T45n1859_001:0172a05": "有。故言非有。非實定是無。故言非無耳。何",
    "T45n1859_001:0172a06": "必非有無此有非無無彼無者。不言非有無",
    "T45n1859_001:0172a07": "却此有。非無無却彼無也。此直好無之談者。",
    "T45n1859_001:0172a08": "直是好尚於無。故觸言向無耳。豈所謂順通",
    "T45n1859_001:0172a09": "事實即物之情哉者。不順萬事之實性。不得",
    "T45n1859_001:0172a10": "即物之實性也。",
    "T45n1859_001:0172a11": "夫以物物於物下　第三明作論意也。以物",
    "T45n1859_001:0172a12": "名名有物。故云以物物於物。以物名名非物。",
    "T45n1859_001:0172a13": "故言以物物非物。以物名名有物。則有物體",
    "T45n1859_001:0172a14": "之可名。故云則所物而可物。以物名名非物。",
    "T45n1859_001:0172a15": "則無物體之可名。故云雖物而非物也。是以",
    "T45n1859_001:0172a16": "物不即名而就實者。物體自別。不即以名字",
    "T45n1859_001:0172a17": "為物實也。名不即物而履真者。名字又別。不",
    "T45n1859_001:0172a18": "即以物體為名之真也。然則真諦獨靜於名",
    "T45n1859_001:0172a19": "教之外下。俗諦之物。尚名不即實。實不即名。",
    "T45n1859_001:0172a20": "真諦之理。名教之所不及。故云獨靜於名教",
    "T45n1859_001:0172a21": "之外也。既非名教所及。文言豈能辨得真諦",
    "T45n1859_001:0172a22": "乎。不能杜默聊復厝言以擬之者。杜塞也厝",
    "T45n1859_001:0172a23": "者。小雅云。措置也。今作厝字。義亦同也。理",
    "T45n1859_001:0172a24": "雖不可言。試以言理也。",
    "T45n1859_001:0172a25": "摩訶衍論云諸法亦不有相亦不無相下　第",
    "T45n1859_001:0172a26": "二正是論文也。文中有六。第一引教以明空。",
    "T45n1859_001:0172a27": "第二據理以明空。第三重引教以明空。第四",
    "T45n1859_001:0172a28": "重據理以明空。第五就名實以明空。第六結",
    "T45n1859_001:0172a29": "會以明空。引教據理。所以為異者。引教則先",
    "T45n1859_001:0172b01": "引經。然後釋成。據理則先明所以。然後引",
    "T45n1859_001:0172b02": "經論帖釋也。今初引教文有三段。第一正引",
    "T45n1859_001:0172b03": "兩論以明空。第二解釋論意。第三引經證成。",
    "T45n1859_001:0172b04": "今初。言摩訶衍論者。大智度論也。通指一部",
    "T45n1859_001:0172b05": "論意。亦可但指論中一文。文云。譬如鏡中像。",
    "T45n1859_001:0172b06": "非鏡亦非面。非有亦非無也。中論者。通指一",
    "T45n1859_001:0172b07": "部論意。亦可但指論中一文。文云。若使無有",
    "T45n1859_001:0172b08": "有。云何當有無。有無既已無。知有無者誰也。",
    "T45n1859_001:0172b09": "而言第一真諦者。自從者字已上。是二論之",
    "T45n1859_001:0172b10": "文。今言第一。肇法師之語。明此兩論所說。是",
    "T45n1859_001:0172b11": "第一義諦。亦名真諦。故合說也。",
    "T45n1859_001:0172b12": "尋夫不有不無者下　第二解釋二論之意",
    "T45n1859_001:0172b13": "也。豈謂滌除萬物杜塞視聽下。滌除是洗蕩",
    "T45n1859_001:0172b14": "也。老子云。滌除玄覽能無疵乎。今借此語用",
    "T45n1859_001:0172b15": "也。杜猶是塞也。寂寥者。老子云。寂兮寥兮獨",
    "T45n1859_001:0172b16": "立而不改。釋者云。無聲曰寂。無色曰寥。此意",
    "T45n1859_001:0172b17": "言。非謂斷空始為真諦也。誠以即物順通故",
    "T45n1859_001:0172b18": "物莫之逆者。誠信也。即萬物之有為空。故云",
    "T45n1859_001:0172b19": "順通。順通故無阻逆也。即偽即真故性莫之",
    "T45n1859_001:0172b20": "易者。即俗諦之偽。真諦之真。非謂改變俗",
    "T45n1859_001:0172b21": "諦。別明真諦也。性莫之易故雖無而有者。即",
    "T45n1859_001:0172b22": "有是空。雖空猶是有也。物莫之逆故雖有而",
    "T45n1859_001:0172b23": "無者。即萬物順通性空。當知雖有而是空也。",
    "T45n1859_001:0172b24": "雖有而無所謂非有下。雖有而是無。當知非",
    "T45n1859_001:0172b25": "定有。下句反此也。如此則非無物也物非真",
    "T45n1859_001:0172b26": "也者。非無物也。明非無也。物非真也明非有",
    "T45n1859_001:0172b27": "也。亦可直云非是無物。但物非真有之物耳。",
    "T45n1859_001:0172b28": "物非真物於何而可物者。既云非真。何處有",
    "T45n1859_001:0172b29": "此物乎。",
    "T45n1859_001:0172c01": "故經云下　第三引五經證成也。今引維摩",
    "T45n1859_001:0172c02": "經也。經云。色即是空。非色滅空。謂色性即是",
    "T45n1859_001:0172c03": "空。非謂滅色然後始空也。而云敗者。古經也。",
    "T45n1859_001:0172c04": "壞敗是毀敗。亦是滅義。以明夫聖人之於物",
    "T45n1859_001:0172c05": "也即萬物之自虛者。以明兩字。或可屬上。",
    "T45n1859_001:0172c06": "或可屬下。唯莊子應屬上。今此文意則將",
    "T45n1859_001:0172c07": "屬下也。後亦然。明聖人見萬物之性自空耳。",
    "T45n1859_001:0172c08": "豈待宰割以求通哉者。小雅云。宰治也。割謂",
    "T45n1859_001:0172c09": "裁也。即色是空。不須宰割破壞。然後方乃通",
    "T45n1859_001:0172c10": "於空也。是以寢疾有非真之談超日有即空",
    "T45n1859_001:0172c11": "之稱者。前引一經。此引兩經。後更有兩經也。",
    "T45n1859_001:0172c12": "寢疾謂維摩經也。彼經云。菩薩病者非真非",
    "T45n1859_001:0172c13": "有。眾生病亦非真非有也。超日者。超日明經",
    "T45n1859_001:0172c14": "也。彼經云。不有受不保命四大虛也。然則三",
    "T45n1859_001:0172c15": "藏殊文統之者一者也。三藏謂修多羅毘曇",
    "T45n1859_001:0172c16": "毘尼。雖言迹異端。以理統之。莫終不歸畢",
    "T45n1859_001:0172c17": "竟空也。故放光云第一真諦無成無得下。據",
    "T45n1859_001:0172c18": "第一義諦。無有成佛。無有得涅槃。世諦則有",
    "T45n1859_001:0172c19": "耳。夫有得則是無得之偽號下。諸本皆云。成",
    "T45n1859_001:0172c20": "得則是無得之偽號。今依古本。有得為正也。",
    "T45n1859_001:0172c21": "准下無得句。義亦應然。實是無得。而云有",
    "T45n1859_001:0172c22": "得是假偽之名。無得反此也。真名故雖真而",
    "T45n1859_001:0172c23": "非有者。諸本皆云。雖得而非得。今依古本。雖",
    "T45n1859_001:0172c24": "真而非有也。准下偽號句。義亦應然也。雖",
    "T45n1859_001:0172c25": "曰真名仍非是有。偽號反此也。是以言真未",
    "T45n1859_001:0172c26": "甞有者。覆前兩句也。二言未始一下。真偽兩",
    "T45n1859_001:0172c27": "言不一。而有無二理不殊也。故經云真諦俗",
    "T45n1859_001:0172c28": "諦謂有異耶下。此是大品經第二十二卷道",
    "T45n1859_001:0172c29": "樹品中問答也。此經直辨下。釋前經中問答",
    "T45n1859_001:0173a01": "意也。真諦明非有下。據真則非有。據俗則非",
    "T45n1859_001:0173a02": "無也。豈以二下。不以諦名有二。則謂法體有",
    "T45n1859_001:0173a03": "二也。",
    "T45n1859_001:0173a04": "然則萬物果有其所以不有下　第二據理以",
    "T45n1859_001:0173a05": "明空也。文中有二。先正據理以明空。後引",
    "T45n1859_001:0173a06": "二經證成也。今言然則者。若然則皆空也。",
    "T45n1859_001:0173a07": "果者果敢決定義。所以者是義也。萬物有",
    "T45n1859_001:0173a08": "不有義。有不無義。故云爾也。有其所以不",
    "T45n1859_001:0173a09": "有故雖有而非有者下。諸本多云。有其所以",
    "T45n1859_001:0173a10": "不無。今勘古本。正應言不有。文義亦應然也。",
    "T45n1859_001:0173a11": "人謂萬物是有。今明萬物有不有義。故雖有",
    "T45n1859_001:0173a12": "非是有。下句反此也。雖無而非無無者不絕",
    "T45n1859_001:0173a13": "虛者。雖是無而非定無。則此無。不同大虛永",
    "T45n1859_001:0173a14": "絕。下句反此也。若有不即真無不夷迹者。有",
    "T45n1859_001:0173a15": "非定有。故云不即真。無不泯滅。故云不夷迹。",
    "T45n1859_001:0173a16": "夷平也。老子云。視之不見名曰夷也。迹者事",
    "T45n1859_001:0173a17": "相之迹。即事是無。不待夷平然後始無耳。然",
    "T45n1859_001:0173a18": "則有無稱異其致一也者。名殊而理一也。",
    "T45n1859_001:0173a19": "故童子歎曰下　第二引二經證成也。童子",
    "T45n1859_001:0173a20": "者。維摩經中長者子寶積也。言佛說法非定",
    "T45n1859_001:0173a21": "是有。亦非是無。皆從因緣而有也。瓔珞經云",
    "T45n1859_001:0173a22": "者。此是大纓絡經也。彼經第十三卷初。文殊",
    "T45n1859_001:0173a23": "師利問云。一切諸佛轉法輪。為有轉耶。為無",
    "T45n1859_001:0173a24": "轉耶。佛言諸佛正法。亦不有轉。亦不無轉。文",
    "T45n1859_001:0173a25": "殊復問。云何亦不有轉亦不無轉。佛言諸法",
    "T45n1859_001:0173a26": "空故。亦無有轉。亦無無轉也。此乃眾經之微",
    "T45n1859_001:0173a27": "言者。諸經中微妙之言也。",
    "T45n1859_001:0173a28": "何者謂物無耶則邪見非惑下　第二解釋經",
    "T45n1859_001:0173a29": "意也。邪見見無。若謂物定是無。則邪見應",
    "T45n1859_001:0173b01": "非是惑乎。謂物有則耶常見為得者。常見見",
    "T45n1859_001:0173b02": "有。若謂物定是有。則常見應非是惑乎。以物",
    "T45n1859_001:0173b03": "非無故下。覆上句可見也。然則非有非無信",
    "T45n1859_001:0173b04": "真諦之談者。非有非無是真諦教也。",
    "T45n1859_001:0173b05": "故道行云心亦不有亦不無下　第三章重引",
    "T45n1859_001:0173b06": "教以明空也。初安故字。似如引證。看後語勢。",
    "T45n1859_001:0173b07": "乃是開章也。文中有二。前引一經一論以明",
    "T45n1859_001:0173b08": "空。後單引一論以明空。今初文二。前正引一",
    "T45n1859_001:0173b09": "經一論以明空。後釋經論意。今初也。中論云",
    "T45n1859_001:0173b10": "者。此通引中論意也。亦可是四諦品偈。偈",
    "T45n1859_001:0173b11": "云。眾因緣生法。我說即是空。亦為是假名。亦",
    "T45n1859_001:0173b12": "是中道義也。尋理即其然矣。此經論所說理",
    "T45n1859_001:0173b13": "如然也。",
    "T45n1859_001:0173b14": "所以然者下　第二解釋經論意也。文中二。",
    "T45n1859_001:0173b15": "先釋非有。後釋非無。今初也。豈待緣而後有",
    "T45n1859_001:0173b16": "哉者。有若定有。不須待緣生方有也。譬彼真",
    "T45n1859_001:0173b17": "無下。此舉大虛之無。以喻有也。若有不能",
    "T45n1859_001:0173b18": "自有待緣而後有下。有要待緣。明知非有也。",
    "T45n1859_001:0173b19": "有非真有下。結明有空也。不無者下。釋非無",
    "T45n1859_001:0173b20": "也。夫無則湛然不動下。若湛然不動。始可名",
    "T45n1859_001:0173b21": "為無也。萬物若無則不應起者。無若定無。則",
    "T45n1859_001:0173b22": "不應緣會而起也。起則非無者。以緣起而生。",
    "T45n1859_001:0173b23": "故知非無也。以明夫緣起故不無也者。明知",
    "T45n1859_001:0173b24": "緣起故非無也。而言以者。以用也。",
    "T45n1859_001:0173b25": "故摩訶衍論云下　第二單引一論以明空",
    "T45n1859_001:0173b26": "也。文中有二。前正引論。後釋論意也。一切諸",
    "T45n1859_001:0173b27": "法一切因緣故應有者。諸法皆從因緣故有",
    "T45n1859_001:0173b28": "也。一切諸法一切因緣故不應有者。諸法皆",
    "T45n1859_001:0173b29": "從緣故。非定有也。一切無法一切因緣故應",
    "T45n1859_001:0173b30": "有者。諸法本無。從緣故有也。一切無法一切",
    "T45n1859_001:0173c01": "因緣故不應有者。諸法從緣有者。以從緣故。",
    "T45n1859_001:0173c02": "非定有也。",
    "T45n1859_001:0173c03": "尋此有無之言下　第二釋論意也。上來兩",
    "T45n1859_001:0173c04": "對各各相反。如此相反。非徒然也。尋此語意。",
    "T45n1859_001:0173c05": "是明非有非無中道耳。此是理一稱二其文",
    "T45n1859_001:0173c06": "有似不同者。只是一物。而言非有非無。故云",
    "T45n1859_001:0173c07": "稱二。言非有似異非無。言非無似異非有。故",
    "T45n1859_001:0173c08": "云不同也。苟領其所同則無異而不同者。苟",
    "T45n1859_001:0173c09": "且也。所同者。謂中道也。言非有非無皆明中",
    "T45n1859_001:0173c10": "道。中道既同。故無不同也。",
    "T45n1859_001:0173c11": "然則萬法果有其所以不有下　第四重據理",
    "T45n1859_001:0173c12": "以明空也。文中有三。先正明空。次覆疏解釋。",
    "T45n1859_001:0173c13": "後引經證成。今初。據理意同前章也。",
    "T45n1859_001:0173c14": "何則欲言其有下　第二覆疏解釋也。有非",
    "T45n1859_001:0173c15": "真生者。假緣而生。故非真生。非真生故。不得",
    "T45n1859_001:0173c16": "言有也。事像既形者。萬事萬像皆已形現。皆",
    "T45n1859_001:0173c17": "已形現。不得言無也。像形不即無。非真無",
    "T45n1859_001:0173c18": "非實有者。事像形現。不即是無。有非真生。非",
    "T45n1859_001:0173c19": "是定有也。然則不真空義顯於茲矣者。正以",
    "T45n1859_001:0173c20": "非真實有。故言不真。既非實有。所以言空。論",
    "T45n1859_001:0173c21": "之得名。從此義也。",
    "T45n1859_001:0173c22": "故放光云下　第三引經證成也。譬如幻化",
    "T45n1859_001:0173c23": "人者。此有三讀。一者。連三句通成一段。二",
    "T45n1859_001:0173c24": "者譬如幻化人為句。後兩句相著也。三者。譬",
    "T45n1859_001:0173c25": "如幻化人非無幻化人為句。已後為一段。今",
    "T45n1859_001:0173c26": "且從初也。幻化異者。從無起有為化。從有起",
    "T45n1859_001:0173c27": "有為幻也。非無幻化人幻化人非真人者。非",
    "T45n1859_001:0173c28": "無即非無也。非真即非有也。",
    "T45n1859_001:0173c29": "夫以名求物物無當名之實下　第五就名實",
    "T45n1859_001:0174a01": "以明空也。文中有二。前正明空。後引經論證",
    "T45n1859_001:0174a02": "成。今初也。將名取物。物非是名。故云物無當",
    "T45n1859_001:0174a03": "名之實也。以物求名名無得物之功者。將物",
    "T45n1859_001:0174a04": "取名。名非是物。故云名無得物之功也。物無",
    "T45n1859_001:0174a05": "當名之實下。覆疏前句也。是為名不當實下。",
    "T45n1859_001:0174a06": "又覆疏上句。直明名非實。實非名耳。名實無",
    "T45n1859_001:0174a07": "當萬物安在者。名不當實。則名非名矣。實不",
    "T45n1859_001:0174a08": "當名。則實非實矣。名實不當。萬物皆空。故云",
    "T45n1859_001:0174a09": "安在。安在者何在也。",
    "T45n1859_001:0174a10": "故中觀云下　第二引經論證成也。先引中",
    "T45n1859_001:0174a11": "觀論。後引成具等經。今云物無彼此者。通",
    "T45n1859_001:0174a12": "是中論意也。亦可別指觀苦品一偈。偈云。自",
    "T45n1859_001:0174a13": "作若不成。云何彼作苦。若彼人作苦。是亦名",
    "T45n1859_001:0174a14": "為作。今取此意反證也。此彼莫定乎一名下。",
    "T45n1859_001:0174a15": "此不定此。彼不定彼。而惑者謂為定有此彼",
    "T45n1859_001:0174a16": "也。必然者決定也。志者志意。意有記錄故名",
    "T45n1859_001:0174a17": "為志耳。然則彼此初非有惑者初非無者。彼",
    "T45n1859_001:0174a18": "此無定性。故云非有。於惑者則元不無也。既",
    "T45n1859_001:0174a19": "悟此彼之非有又何物而可有哉者。彼此在",
    "T45n1859_001:0174a20": "物既無。彼此又無物也。故知萬物非真假號",
    "T45n1859_001:0174a21": "久矣者。號名也。以非真是假。故名為空。是",
    "T45n1859_001:0174a22": "以成具立釋名之文下。引成具及大品經證",
    "T45n1859_001:0174a23": "成也。先引成具經及莊子。後引大品。今引成",
    "T45n1859_001:0174a24": "具經。兼引莊子。助成此義也。成具光明定意",
    "T45n1859_001:0174a25": "經云。是法無所有。強為其名也。莊子云。以指",
    "T45n1859_001:0174a26": "喻指之非指。不若非指喻指之非指。以馬喻",
    "T45n1859_001:0174a27": "馬之非馬。不若非馬喻馬之非馬。此意云。此",
    "T45n1859_001:0174a28": "以此指為指。將彼指為非指。彼亦以彼指為",
    "T45n1859_001:0174a29": "指。將此指為非指。於馬亦然。各有一彼此。則",
    "T45n1859_001:0174b01": "彼此無定。各有一是非。則是非無定也。而言",
    "T45n1859_001:0174b02": "園林者。莊子為膝園吏。故云爾也。如此則深",
    "T45n1859_001:0174b03": "遠之言於何而不在者。無彼無此。此是深言。",
    "T45n1859_001:0174b04": "成具固已有之。莊子亦作此說也。是以聖人",
    "T45n1859_001:0174b05": "乘千化而不變下。以萬法是空。故聖人變之。",
    "T45n1859_001:0174b06": "而不染也。千化萬變者。意言多也。變化非一。",
    "T45n1859_001:0174b07": "故云千化。惑倒非一。故云萬惑。雖乘千化。出",
    "T45n1859_001:0174b08": "生入死。而不為生死所染。故云不變。雖履",
    "T45n1859_001:0174b09": "萬惑。無所不為。而不為倒惑所壅。故云常通",
    "T45n1859_001:0174b10": "也。必以其即萬物之自虛下。以法自空。不假",
    "T45n1859_001:0174b11": "將空觀。本空法也。經云甚奇世尊下。引大",
    "T45n1859_001:0174b12": "品經證成也。彼經云。如來建立眾生於實際。",
    "T45n1859_001:0174b13": "古本云立處。今引古大品文也。明一切諸法",
    "T45n1859_001:0174b14": "是實際。能令眾生知諸法皆是真際。故云為",
    "T45n1859_001:0174b15": "諸法立處也。非離真而立處下。非是離真際。",
    "T45n1859_001:0174b16": "別建立眾生於真際。即明眾生是真際。故云",
    "T45n1859_001:0174b17": "立處即真也。",
    "T45n1859_001:0174b18": "然則道遠乎哉下　第六會結以明空也。道",
    "T45n1859_001:0174b19": "謂無生真理也。聖謂般若真智也。道遠乎哉",
    "T45n1859_001:0174b20": "者。言不遠也。觸事皆是道。更無別道耳。聖遠",
    "T45n1859_001:0174b21": "乎哉。言不遠也。體悟即是聖。更無別有聖人。",
    "T45n1859_001:0174b22": "肇論疏卷上",
    "T45n1859_001:0174b23": "大唐開元二十三年。歲在乙亥。閏十一月",
    "T45n1859_001:0174b24": "三十日。楊州大都督府江都縣白塔寺僧",
    "T45n1859_001:0174b25": "玄湜。勘校流傳日本國大乘大德法師。",
    "T45n1859_001:0174b26": "　使人發促無暇寫。聊附草本。多不如法。",
    "T45n1859_001:0174b27": "　幸恕之。後叡師源師還更附好本耳。",
    "T45n1859_001:0174b28": "　天平勝寶六年七月十九日寫竟。",
    "T45n1859_001:0174b29": "　　　　　　　　　　　　　　信定篁",
    "T45n1859_001:0174c01": "文永二年七月十三日。於光明山東谷往",
    "T45n1859_001:0174c02": "生院。敬奉書寫了。願以書寫力。自他開慧",
    "T45n1859_001:0174c03": "眼矣(同移點了)。",
    "T45n1859_001:0174c04": "　　　　　　　　三論宗　智舜(春秋六十七)",
    "T45n1859_001:0174c05": "永仁二年(甲午)十月十五日。於東大寺新禪",
    "T45n1859_001:0174c06": "院。以古本挍合之次。任愚推加點畢。魯魚",
    "T45n1859_001:0174c07": "之至。越度有多歟。頗雖有其恐。粗鑿荒途。",
    "T45n1859_001:0174c08": "後哲必加修治而已。",
    "T45n1859_001:0174c09": "抑今古本。文字多不定也。就中日本國大",
    "T45n1859_001:0174c10": "乘大德法師者。指道慈律師耳。",
    "T45n1859_001:0174c11": "　　　　　　　　三論圓宗沙門　聖然",
    "T45n1859_001:0174c12": "正安二年(庚子)二月一日。於八幡宮法園寺。",
    "T45n1859_001:0174c13": "以先師上人第二傳點本。重加挍點了。",
    "T45n1859_001:0174c14": "　　　　　　　　　　沙門　然(悟習刃)"
}