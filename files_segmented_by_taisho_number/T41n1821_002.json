{
    "T41n1821_002:0034b02": "2俱舍論記卷第二",
    "T41n1821_002:0034b04": "沙門釋光述",
    "T41n1821_002:0034b05": "分別界品第一之二",
    "T41n1821_002:0034b06": "復次至幾無記者。此下大文第三諸門分別。",
    "T41n1821_002:0034b07": "總有二十二門。分別十八界。所以不約蘊．",
    "T41n1821_002:0034b08": "處分別者。正理第四云。界中具顯根．境．識",
    "T41n1821_002:0034b09": "故。諸門義類易可了知。故今且約十八界",
    "T41n1821_002:0034b10": "辨。由斯蘊．處義類已成　此下明初三門。",
    "T41n1821_002:0034b11": "將明問起。頌曰至無記餘三種者頌",
    "T41n1821_002:0034b12": "答中。上一句有見．無見門。次一句有對．無對",
    "T41n1821_002:0034b13": "門。下兩句三性門。論曰至說餘無見者。",
    "T41n1821_002:0034b14": "謂此色界以可示現在此在彼差別不同。",
    "T41n1821_002:0034b15": "有能示現此．彼言說故名有見。此即言說",
    "T41n1821_002:0034b16": "名見准餘無見　若依正理第四。總有三",
    "T41n1821_002:0034b17": "說云。由二義故。一者此色定與見俱故名",
    "T41n1821_002:0034b18": "有見。由色與眼俱時起故。如有伴侶。",
    "T41n1821_002:0034b19": "二者此色可有示現。故名有見。可示現",
    "T41n1821_002:0034b20": "在此在彼別故。如有所緣　有說此色於",
    "T41n1821_002:0034b21": "鏡等中。有像可現。故名有見。可示如彼",
    "T41n1821_002:0034b22": "此亦爾故。不可說聲有谷響等。應成有",
    "T41n1821_002:0034b23": "見。不俱生故　婆沙七十五。及一百二十",
    "T41n1821_002:0034b24": "八。亦有三說。皆同正理。初師以眼名見。",
    "T41n1821_002:0034b25": "觀照色故。第二說。以言為見。能示現故。第",
    "T41n1821_002:0034b26": "三說以像名見。見謂現也　問此論何故",
    "T41n1821_002:0034b27": "不具說三　解云。隨作論者意樂說故",
    "T41n1821_002:0034b28": "　又解。經部計。眼無實作用說名為見。根．境．",
    "T41n1821_002:0034b29": "識三和合之時。假名眼見。非實眼見。又無",
    "T41n1821_002:0034c01": "實像色　論主意朋經部。不言眼見。不言",
    "T41n1821_002:0034c02": "像現。示現名見不違經部。故依此說。一解",
    "T41n1821_002:0034c03": "雖同。然意違兩說　問雜心第一。慧亦名",
    "T41n1821_002:0034c04": "見故。故彼論云。又說。一切界皆可見。慧眼境",
    "T41n1821_002:0034c05": "界故　何故此論不說　解云。分別法相意",
    "T41n1821_002:0034c06": "存差別。若言慧見。十八皆名有見。無",
    "T41n1821_002:0034c07": "無見者即無差別。論主不說意在於茲。或",
    "T41n1821_002:0034c08": "略不論。如是已說至所緣異故者。頌本",
    "T41n1821_002:0034c09": "唯明障礙。長行義便明三有對。對是礙義。",
    "T41n1821_002:0034c10": "礙有二種。一障礙。二拘礙。若障礙有對。是",
    "T41n1821_002:0034c11": "障礙礙。若境界．所緣有對。是拘礙礙。此即標",
    "T41n1821_002:0034c12": "章。障礙有對至或二相礙者。據積集色",
    "T41n1821_002:0034c13": "更相障礙　或二相礙。謂手．石相礙。據顯",
    "T41n1821_002:0034c14": "且言手石。論礙實通十種。境界有對",
    "T41n1821_002:0034c15": "至境界有對者　十二界。謂五根．七心界全",
    "T41n1821_002:0034c16": "及法界一分相應諸有境法。為色等境之所",
    "T41n1821_002:0034c17": "拘礙故。名境界有對　施設論。即六足中",
    "T41n1821_002:0034c18": "一稱也。大迦多延那造　引彼水．陸。晝．夜",
    "T41n1821_002:0034c19": "二對。可知　畢舍遮。唐言食血肉。鬼之異",
    "T41n1821_002:0034c20": "名　室獸摩羅。傍生類也。形如壁𮓶。小者",
    "T41n1821_002:0034c21": "二丈。大者乃至百尺。所緣有對至於自",
    "T41n1821_002:0034c22": "所緣者。謂心．心所。為自所緣之所拘礙。故",
    "T41n1821_002:0034c23": "名所緣有對。境界所緣復有何別者。",
    "T41n1821_002:0034c24": "問二差別。若於彼法至名為所緣者。答",
    "T41n1821_002:0034c25": "　境界有對。若於彼色等境。此眼．耳等有",
    "T41n1821_002:0034c26": "見．聞等取境功能。即說彼色等。為此眼等",
    "T41n1821_002:0034c27": "境。功能所託名為境界。如人於彼有勝功",
    "T41n1821_002:0034c28": "能。便說彼為我之境界。此約有能。非要起",
    "T41n1821_002:0034c29": "用。故彼同分仍名有對　所緣有對。謂心．",
    "T41n1821_002:0035a01": "心所。其性羸劣非境不生。猶如羸人非杖",
    "T41n1821_002:0035a02": "不起。執所緣境方起至現。現謂起彼取",
    "T41n1821_002:0035a03": "果用故。彼所緣於心等名為所緣。此約有",
    "T41n1821_002:0035a04": "緣其用得起。無緣不起。皆名有對。非必",
    "T41n1821_002:0035a05": "起者。故未來心等亦名有對。若境界有對。",
    "T41n1821_002:0035a06": "據礙取境用。若所緣有對據礙取果用。如",
    "T41n1821_002:0035a07": "彼同分眼。雖不對境。取果之用任運得生。",
    "T41n1821_002:0035a08": "然彼眼等非所緣有對。故知。礙取境用名",
    "T41n1821_002:0035a09": "境界有對。礙取果用名所緣有對　又解。",
    "T41n1821_002:0035a10": "礙體義邊名所緣有對。礙用義邊名境界",
    "T41n1821_002:0035a11": "有對。如彼同分眼體雖恒有無見色能。不",
    "T41n1821_002:0035a12": "名境界有對。以此准知。境界約用。所緣據",
    "T41n1821_002:0035a13": "體　又解。礙取境用名境界有對。礙緣境",
    "T41n1821_002:0035a14": "用名所緣有對。云何眼等至說名有礙",
    "T41n1821_002:0035a15": "者。此問礙義　云何眼等於自境界轉時說",
    "T41n1821_002:0035a16": "名有礙。此問境界有對　云何眼識等於自",
    "T41n1821_002:0035a17": "所緣轉時說名有礙。此問所緣有對　此中",
    "T41n1821_002:0035a18": "言自者。五根．五識。各取自境不能取他名",
    "T41n1821_002:0035a19": "自。非不為他緣。意．及意識緣法境故名",
    "T41n1821_002:0035a20": "自。非不能緣他　又解。緣十三界名自。",
    "T41n1821_002:0035a21": "非五根．五識取故　又解。十八界中。隨所",
    "T41n1821_002:0035a22": "取者即名為自。越彼於餘至和會轉故",
    "T41n1821_002:0035a23": "者。答　謂此眼等緣色等時。越彼色等於",
    "T41n1821_002:0035a24": "餘聲等。此眼等不轉故。此即拘礙名礙",
    "T41n1821_002:0035a25": "　或復礙者是和會義。謂眼等法於自境界和",
    "T41n1821_002:0035a26": "會轉時。於自所緣和會轉時。於餘聲等而",
    "T41n1821_002:0035a27": "不得起。此和會言還是拘礙名礙。應",
    "T41n1821_002:0035a28": "知此中至說餘無對者。泛明有對。總有三",
    "T41n1821_002:0035a29": "種。應知。此頌中唯就障礙有對而說故。但",
    "T41n1821_002:0035b01": "言十有色有對。極微集成更相障故。由此",
    "T41n1821_002:0035b02": "義准說餘無對　又正理第四云。言有色",
    "T41n1821_002:0035b03": "者。謂除無表。餘色蘊攝。變礙名色。有變礙",
    "T41n1821_002:0035b04": "義故名有色　有說。色者。謂能示現在此",
    "T41n1821_002:0035b05": "彼言。有此彼言故名有色　有說。諸色",
    "T41n1821_002:0035b06": "有自體故。名為有色。稱說易故。唯於色體",
    "T41n1821_002:0035b07": "說有色言　解言。初解有變礙色用故言",
    "T41n1821_002:0035b08": "有色。第二師有能示現色言故名有色。第",
    "T41n1821_002:0035b09": "三師體即是色故言有色　問第二師於十",
    "T41n1821_002:0035b10": "色中。色界可說有示現言。餘九不爾。如何",
    "T41n1821_002:0035b11": "可說有示現言。如何言色。解云。餘九雖不",
    "T41n1821_002:0035b12": "可見。而亦可說在此．在彼。如言此處有",
    "T41n1821_002:0035b13": "眼．耳等　又解。餘九相從說故。隨色可得",
    "T41n1821_002:0035b14": "說在此彼。若法境界至謂眼等五根",
    "T41n1821_002:0035b15": "者。約三有對四句差別　依毘婆沙。若以",
    "T41n1821_002:0035b16": "寬問狹順後句答。若以狹問廣。順前句",
    "T41n1821_002:0035b17": "答。若互有寬狹四句分別。若寬狹相似如",
    "T41n1821_002:0035b18": "是句答　境界有對通心非境。障礙有對",
    "T41n1821_002:0035b19": "通境非心。互有寬狹故成四句　七心界．",
    "T41n1821_002:0035b20": "相應法界。是第一句。為境拘故是境界有對。",
    "T41n1821_002:0035b21": "非更相礙故非障礙有對　色等五境是第",
    "T41n1821_002:0035b22": "二句。更相礙故是障礙有對。非境界拘故",
    "T41n1821_002:0035b23": "非境界有對　眼等五根是第三句。為境拘",
    "T41n1821_002:0035b24": "故是境界有對。更相礙故是障礙有對　非",
    "T41n1821_002:0035b25": "相應法是第四句。非境拘故非境界有對。",
    "T41n1821_002:0035b26": "非更相礙故非障礙有對　若將境界望",
    "T41n1821_002:0035b27": "所緣。境界有對寬。所緣有對狹。故此論文。",
    "T41n1821_002:0035b28": "順後句答。所以不將所緣．障礙相對辨",
    "T41n1821_002:0035b29": "者。互不相攝。體無濫故　問若據用相攝。",
    "T41n1821_002:0035c01": "用各不同。若據體相攝。體即非有境界等",
    "T41n1821_002:0035c02": "別。云何相攝。解云。論用不同實不相攝。以",
    "T41n1821_002:0035c03": "用從體不離體故明相攝也。此中大",
    "T41n1821_002:0035c04": "德至此是所許者　鳩摩邏多。此云豪童。",
    "T41n1821_002:0035c05": "是經部祖師。於經部中造喻鬘論．癡鬘論．",
    "T41n1821_002:0035c06": "顯了論等。經部本從說一切有中出。以經",
    "T41n1821_002:0035c07": "為量名經部。執理為量名說一切有部。",
    "T41n1821_002:0035c08": "今此頌意。夫言礙者。為他障礙而不得生。",
    "T41n1821_002:0035c09": "正緣自境如何名礙。且如眼識。欲於色處",
    "T41n1821_002:0035c10": "生。為他聲等礙令不起。為他礙時。應知",
    "T41n1821_002:0035c11": "是有對。正緣色時名為無對　與此宗不",
    "T41n1821_002:0035c12": "同。論主意朋經部。故云此是所許　雜心",
    "T41n1821_002:0035c13": "四句文同經部。梵本不然。譯者謬矣　有",
    "T41n1821_002:0035c14": "古德釋。此頌同說一切有部者。不然。",
    "T41n1821_002:0035c15": "如是已說至故名無記者。此下釋後兩句。三",
    "T41n1821_002:0035c16": "性分別十八界。就中。一明眼等八界。二明",
    "T41n1821_002:0035c17": "餘十界　此即明眼等八界　有善增上可",
    "T41n1821_002:0035c18": "讚置白品中。有惡增上可毀置黑品中。故",
    "T41n1821_002:0035c19": "名有記　若非可讚．毀非二品收體不",
    "T41n1821_002:0035c20": "分明故名無記　言三性者。一善。二不善。",
    "T41n1821_002:0035c21": "三無記　善略有三。一生得。二加行謂聞．",
    "T41n1821_002:0035c22": "思．修。三無漏謂學．無學．勝義。就無漏中前",
    "T41n1821_002:0035c23": "二有為無漏。後一無為無漏　善總有七。一",
    "T41n1821_002:0035c24": "生得。二聞。三思。四修。五學。六無學。七勝義",
    "T41n1821_002:0035c25": "　不善唯一　無記有二．一有覆．二無覆。",
    "T41n1821_002:0035c26": "就無覆中有六。一異熟．二威儀。三工巧。四",
    "T41n1821_002:0035c27": "通果。五自性。六勝義。前五有為無記。後一無",
    "T41n1821_002:0035c28": "為無記。并前有覆總有七種　於無覆中。",
    "T41n1821_002:0035c29": "此論下文但說勝義　若依正理。總說二",
    "T41n1821_002:0036a01": "種。有為中立自性無記。無為中立勝義無",
    "T41n1821_002:0036a02": "記　今言六種為辨差別。異熟等四所不",
    "T41n1821_002:0036a03": "攝者。皆名自性。為辨差別於有為中開",
    "T41n1821_002:0036a04": "為五種　善有七。不善有一。無記有七。總",
    "T41n1821_002:0036a05": "有十五。以此十五種分別十八界　言分",
    "T41n1821_002:0036a06": "別者。十八界中五根．香．味．觸。此八唯無記",
    "T41n1821_002:0036a07": "　異熟者。通八種。謂異熟五根．香．味．觸。",
    "T41n1821_002:0036a08": "威儀．工巧．通果者。謂香．味．觸　自性者。謂",
    "T41n1821_002:0036a09": "長養五根．香．味．觸。及外香．味．觸。於七無記",
    "T41n1821_002:0036a10": "中不通有覆．勝義。有說不能至故名",
    "T41n1821_002:0036a11": "無記者。敘異說。言無記者。不能記異熟",
    "T41n1821_002:0036a12": "果故名無記。若爾無漏應唯無記者。論",
    "T41n1821_002:0036a13": "主意存前解故難破後家　若言不記異",
    "T41n1821_002:0036a14": "熟名無記者。無漏不能記異熟果。應唯",
    "T41n1821_002:0036a15": "無記。若言有為無漏亦有異熟。以擇滅為",
    "T41n1821_002:0036a16": "果。常．無常為異。證得名熟　此亦不然。有",
    "T41n1821_002:0036a17": "為無漏或容此釋。無為擇滅既無有果。如",
    "T41n1821_002:0036a18": "何名善。若言為能作因有增上果。有違",
    "T41n1821_002:0036a19": "自宗。設許不礙取增上果。理亦不然。無記",
    "T41n1821_002:0036a20": "之法亦不障礙。取增上果應名有記。若言",
    "T41n1821_002:0036a21": "擇滅體可讚故說為善者。即同前解。重說",
    "T41n1821_002:0036a22": "唐捐。其餘十界通善等三者。此即明餘",
    "T41n1821_002:0036a23": "十界。就中。一總摽。二別釋。此即總摽。",
    "T41n1821_002:0036a24": "謂七心界至餘名無記者。此下別釋。就中。一",
    "T41n1821_002:0036a25": "明七心界。二明法界。三明色．聲　此即",
    "T41n1821_002:0036a26": "別明七心界。此七心界皆通三性若別分",
    "T41n1821_002:0036a27": "別。生得者。謂七心界。聞．思．修．學．無．學者。",
    "T41n1821_002:0036a28": "謂意界．意識界。不善者。謂七心界。有覆者。",
    "T41n1821_002:0036a29": "眼．耳．身．識．意界．意識。異熟．威儀。工巧者。",
    "T41n1821_002:0036b01": "謂七心界。通果者。謂眼．耳識。二通相應亦是",
    "T41n1821_002:0036b02": "通果。及意界．意識界。由異熟等攝心盡故。",
    "T41n1821_002:0036b03": "所以不通自性　問眼．耳．意．識。及與意根。",
    "T41n1821_002:0036b04": "皆通三性。鼻．舌．身識。不善．無記。此竝可知。",
    "T41n1821_002:0036b05": "鼻．舌．身識。起善云何。解云。若汎爾起者。三",
    "T41n1821_002:0036b06": "識非善。若修行者。觀段食等。深生厭離心。",
    "T41n1821_002:0036b07": "能起善三識。法界若是至餘名無記者。",
    "T41n1821_002:0036b08": "此即別明法界。於法界中。善有四種。一自",
    "T41n1821_002:0036b09": "性善。謂無貪等三善根．及慚．愧。二相應善。謂",
    "T41n1821_002:0036b10": "與自性善相應。三等起善。謂無表．得．四相．",
    "T41n1821_002:0036b11": "二定。四勝義善謂擇滅　於法界中。不善有",
    "T41n1821_002:0036b12": "三。一自性不善。謂貪等三不善根。及無慚．",
    "T41n1821_002:0036b13": "無愧。二相應不善。謂與自性不善相應。三",
    "T41n1821_002:0036b14": "等起不善。謂無表．得．四相　於法界中除",
    "T41n1821_002:0036b15": "善．不善餘名無記　此論下文。及毘婆沙。",
    "T41n1821_002:0036b16": "善．不善各說四種。何故此中不善說三。不",
    "T41n1821_002:0036b17": "言勝義　解云。勝義不善。體通三性。此中",
    "T41n1821_002:0036b18": "三性分別十八界。所以不說勝義不善。若",
    "T41n1821_002:0036b19": "說勝義。即無差別　若別分別。於法界中",
    "T41n1821_002:0036b20": "總有六十四法。謂無表四十六心所法。十四",
    "T41n1821_002:0036b21": "不相應。三無為　生得者。有三十法。謂無",
    "T41n1821_002:0036b22": "表。大地法十。大善地法十。尋．伺．睡眠．惡作。",
    "T41n1821_002:0036b23": "得四相　聞．思者有二十八法。謂無表。大",
    "T41n1821_002:0036b24": "地法十。大善地法十。尋．伺。得．四相　修者",
    "T41n1821_002:0036b25": "有三十法。謂無表。大地法十。大善地法十。",
    "T41n1821_002:0036b26": "尋．伺。得．四相．二定　學．無學者有二十八",
    "T41n1821_002:0036b27": "法。謂無表。大地法十。大善地法十。尋．伺。得．",
    "T41n1821_002:0036b28": "四相　勝義善者有一法。謂擇滅　不善者",
    "T41n1821_002:0036b29": "有四十二法。謂無表。大地法十。大煩惱地法",
    "T41n1821_002:0036c01": "六。大不善地法二。小煩惱地法十。尋．伺．睡",
    "T41n1821_002:0036c02": "眠．惡作．貪．嗔．慢．疑。得．四相　有覆者有",
    "T41n1821_002:0036c03": "三十法。謂大地法十。大煩惱地法六。小煩惱",
    "T41n1821_002:0036c04": "中諂．誑．憍．尋．伺．睡眠．貪．慢．疑。得．四相。",
    "T41n1821_002:0036c05": "異熟者有二十一法。謂大地法十。尋．伺．睡",
    "T41n1821_002:0036c06": "眠．得．四相．命根．同分．無想．異熟　威儀．工",
    "T41n1821_002:0036c07": "巧者有十八法。謂大地法十。尋．伺．睡眠。得．",
    "T41n1821_002:0036c08": "四相。婆沙．正理各更有一說。睡眠不通威",
    "T41n1821_002:0036c09": "儀．工巧。至十纏中當具引釋　通果者有",
    "T41n1821_002:0036c10": "十七法。謂大地法十。尋．伺。得．四相　自性",
    "T41n1821_002:0036c11": "無記者有十法。謂得．非得．四相．名．句．文．同",
    "T41n1821_002:0036c12": "分。於不相應中異熟等四所不攝者。諸餘",
    "T41n1821_002:0036c13": "無記皆自性攝。於心所中異熟等四攝無",
    "T41n1821_002:0036c14": "記盡。故自性無記不攝心所法　勝義無",
    "T41n1821_002:0036c15": "記者有二法。謂虛空．非擇滅。色界聲",
    "T41n1821_002:0036c16": "界至餘是無記者。此即別明色．聲。色．聲二",
    "T41n1821_002:0036c17": "界。若善心力等起身．語表攝是善。若不善",
    "T41n1821_002:0036c18": "心力等起身．語表攝是不善。若無記心力等",
    "T41n1821_002:0036c19": "起身．語表攝是無記。及非等起色．聲皆名",
    "T41n1821_002:0036c20": "無記。以無記色．聲中有非等起故。不別",
    "T41n1821_002:0036c21": "說等起。以實而言。無記心亦能等起身．語",
    "T41n1821_002:0036c22": "表業　若別分別。生得．聞．思者皆通色．聲。",
    "T41n1821_002:0036c23": "以皆能作因等起故。加行故發業。如先",
    "T41n1821_002:0036c24": "已說　不善者通色．聲　有覆者通色．聲。",
    "T41n1821_002:0036c25": "謂初定中有覆修惑等起身．語　異熟者謂",
    "T41n1821_002:0036c26": "色威儀．工巧．通果．自性者。皆通色．聲。異",
    "T41n1821_002:0036c27": "熟等四所不攝者。皆名自性無記。",
    "T41n1821_002:0036c28": "已說善等至無色繫後三者。此下第四明三",
    "T41n1821_002:0036c29": "界繫門。問及頌答。論曰至無所緣故者。",
    "T41n1821_002:0037a01": "欲界十八。色界十四。香．味段食性。彼無段",
    "T41n1821_002:0037a02": "食。故無香．味。又雜心云。彼無揣食性。以身",
    "T41n1821_002:0037a03": "微妙故已上論文　凡說有識必有所緣。彼無",
    "T41n1821_002:0037a04": "香．味所緣。故無能緣二識。若依宗輪論。大",
    "T41n1821_002:0037a05": "眾部等。色．無色界具六識身。若爾觸",
    "T41n1821_002:0037a06": "界至段食性故者。難。觸界。色界應無有觸。",
    "T41n1821_002:0037a07": "段食性故。猶如香．味。彼所有觸非段",
    "T41n1821_002:0037a08": "食性者。通　色界觸非段食故觸色界有。",
    "T41n1821_002:0037a09": "香．味唯段食。故下不通上。顯所立因有不",
    "T41n1821_002:0037a10": "成過。若爾香味類亦應然者。又難　色",
    "T41n1821_002:0037a11": "界有其觸。是觸非段食。何妨有香．味而亦",
    "T41n1821_002:0037a12": "非段食。香味離食至故觸非無者。又",
    "T41n1821_002:0037a13": "通　香．味離食無別受用。色離食貪故無",
    "T41n1821_002:0037a14": "香．味。於色界中觸離段食更有別用謂四",
    "T41n1821_002:0037a15": "大種是能造故能持色根。能持衣服．宮殿",
    "T41n1821_002:0037a16": "等用。故觸非無。有餘師說至故在彼",
    "T41n1821_002:0037a17": "無者。敘婆沙異說。謂住此欲界。依彼四靜",
    "T41n1821_002:0037a18": "慮現起等至。起天眼見上界色。起天耳",
    "T41n1821_002:0037a19": "聞上界聲　輕安謂大善地法中輕安。定中",
    "T41n1821_002:0037a20": "用勝故別標名　觸與輕安同時故言俱",
    "T41n1821_002:0037a21": "起　有殊勝觸。即色界大種。欲界身雖不",
    "T41n1821_002:0037a22": "能取上界觸。以觸身中行故。能攝益身。",
    "T41n1821_002:0037a23": "身在欲界既能見彼地色。聞彼地聲。起",
    "T41n1821_002:0037a24": "彼地觸。是故此三。生彼靜慮猶相隨逐。香．",
    "T41n1821_002:0037a25": "味不爾。故在彼無　又解。輕安。謂身輕安。",
    "T41n1821_002:0037a26": "即細滑觸。或是輕觸　與二通同時故言",
    "T41n1821_002:0037a27": "俱起　能攝益身。雖色．及聲。通欲．色界",
    "T41n1821_002:0037a28": "所引輕安唯是欲界。益欲界身故。以於欲",
    "T41n1821_002:0037a29": "界三種相隨。故生色界亦具三種　又解。",
    "T41n1821_002:0037b01": "輕安。謂心所中輕安　俱起。謂所起引欲",
    "T41n1821_002:0037b02": "界勝觸與輕安俱起。准正理論不破。即是",
    "T41n1821_002:0037b03": "婆沙異說　然和須蜜。俱舍釋中云是室利",
    "T41n1821_002:0037b04": "邏多解。彼師意說。入定方有輕安。或是輕",
    "T41n1821_002:0037b05": "安風。正理不破者。言中不違故不破也。",
    "T41n1821_002:0037b06": "若爾鼻舌至彼無用故者。論主難前師　鼻",
    "T41n1821_002:0037b07": "舌二根。色界應無。彼無用故。猶如香．味。",
    "T41n1821_002:0037b08": "不爾二根至及莊嚴身者。前師解。明根有",
    "T41n1821_002:0037b09": "用。顯所立因有不成過。謂舌能起言說用。",
    "T41n1821_002:0037b10": "鼻能莊嚴身用。若為嚴身至何用二根",
    "T41n1821_002:0037b11": "者。論主復難　明根無用。顯因極成。嚴",
    "T41n1821_002:0037b12": "身。起說。依處足能。根非可見何所莊嚴。",
    "T41n1821_002:0037b13": "依處起言何須根體。故知。二根於彼無用。",
    "T41n1821_002:0037b14": "如無男根至依處亦無者。前師復救　顯根",
    "T41n1821_002:0037b15": "有用。引例證成。如無男根亦無依處。若",
    "T41n1821_002:0037b16": "二根無者依處亦應無。既有依處顯根有",
    "T41n1821_002:0037b17": "用　雖非有見為有見因。雖非起言為",
    "T41n1821_002:0037b18": "起言因。展轉相因根還有用。由有根故依",
    "T41n1821_002:0037b19": "處方生。由依處生嚴身．起說。於彼可",
    "T41n1821_002:0037b20": "無至離根應有者。論主又難　於彼色界可",
    "T41n1821_002:0037b21": "無男根依處。彼界無用故。設男依處。彼界",
    "T41n1821_002:0037b22": "有用。離根應有。由無用故。彼界中無。鼻．",
    "T41n1821_002:0037b23": "舌依處。彼有用故離根應有。何用二根。根",
    "T41n1821_002:0037b24": "既無用。因還得成。有雖無用至而非",
    "T41n1821_002:0037b25": "無因者。前師又釋　論主若言諸根依處不",
    "T41n1821_002:0037b26": "由根生要由見色聞聲等用根方生者。凡",
    "T41n1821_002:0037b27": "有根生非要有用。如處胞胎業定死者。",
    "T41n1821_002:0037b28": "雖無見色等用。其根亦生。故知根生非要",
    "T41n1821_002:0037b29": "有用　伏難云。此根無用。應非因生　為",
    "T41n1821_002:0037c01": "通伏難故作是言有雖無用而非無因。此",
    "T41n1821_002:0037c02": "總出理　問前解二根於彼有用。今言無",
    "T41n1821_002:0037c03": "用。豈不相違。解云。前言有用。有展轉疎",
    "T41n1821_002:0037c04": "用。今言無用無親作用。非現嚴身。非",
    "T41n1821_002:0037c05": "現起說　或被難轉計。彼從何因得",
    "T41n1821_002:0037c06": "有根起者。論主別徵　彼色界鼻．舌二根從",
    "T41n1821_002:0037c07": "何因生。於根有愛發殊勝業者。前師",
    "T41n1821_002:0037c08": "答　於根有愛發殊勝業。此業即是鼻舌",
    "T41n1821_002:0037c09": "根因。若離境愛至鼻舌應無者。論主又",
    "T41n1821_002:0037c10": "以理難　夫根愛者。擬用取境。由境有愛",
    "T41n1821_002:0037c11": "根愛方生。是知根愛由境愛起。夫離境愛",
    "T41n1821_002:0037c12": "於根定離彼離香．味貪應無有鼻．舌。若",
    "T41n1821_002:0037c13": "謂根生非由境愛。雖無香．味愛而有鼻．",
    "T41n1821_002:0037c14": "舌者。或應許彼雖無婬觸愛。而有男根",
    "T41n1821_002:0037c15": "愛男根亦生　正理論第四非此解云。此",
    "T41n1821_002:0037c16": "中何因作如是執。若離境愛。根愛亦無。非",
    "T41n1821_002:0037c17": "根愛無。處愛亦離。根與依處隣近而生。境",
    "T41n1821_002:0037c18": "界不然如何倒執。男根依處於彼不生。即",
    "T41n1821_002:0037c19": "顯男根於彼離愛。既許鼻．舌依處彼生。故",
    "T41n1821_002:0037c20": "知二根彼愛未離。故不應執彼離根愛未",
    "T41n1821_002:0037c21": "離處愛　彼論意說。境望根疎。依處望根",
    "T41n1821_002:0037c22": "親何不以親為證而倒以疎為證。非由境",
    "T41n1821_002:0037c23": "有無故根有無。但由依處有無故足顯根",
    "T41n1821_002:0037c24": "有無　若依俱舍師救。應問彼言。何故彼",
    "T41n1821_002:0037c25": "無男根依處若謂為無婬觸。是即婬。觸為",
    "T41n1821_002:0037c26": "本。故境證強。非彼依處　若謂醜陋於彼",
    "T41n1821_002:0037c27": "不生者。如來陰藏隱密。端嚴入相好中。何",
    "T41n1821_002:0037c28": "容醜陋　又汝前說有諸根生非由有",
    "T41n1821_002:0037c29": "用。但有因力無用亦生。男根於色雖為",
    "T41n1821_002:0038a01": "醜陋。設許有因於色應起。汝若言男根無",
    "T41n1821_002:0038a02": "因非有。我還難汝。鼻．舌無因應無。若言",
    "T41n1821_002:0038a03": "男根無境非有。鼻．舌無境彼亦應無。",
    "T41n1821_002:0038a04": "若爾便違至不減諸根者。前師出聖教相違",
    "T41n1821_002:0038a05": "若言色界無鼻．舌者。便違經說。彼色界中",
    "T41n1821_002:0038a06": "無身支缺不減色根。隨彼諸根至男",
    "T41n1821_002:0038a07": "根應有者。論主為通　經言不減隨其所",
    "T41n1821_002:0038a08": "應。若執不減。男根應有。如是說者至",
    "T41n1821_002:0038a09": "男根非有者。論主正解　鼻．舌彼有。但無",
    "T41n1821_002:0038a10": "香．味。以六根愛依內身生。非依境界而",
    "T41n1821_002:0038a11": "得現起。由得上定起上界愛愛上界身。",
    "T41n1821_002:0038a12": "故生色界得有鼻．舌。其男根愛依婬觸",
    "T41n1821_002:0038a13": "生。婬觸。色無。男根非有。經說為男有餘",
    "T41n1821_002:0038a14": "男相　或能離染故說為男。故於色界",
    "T41n1821_002:0038a15": "至理得成立者論主結。無色界繫至無",
    "T41n1821_002:0038a16": "色界繫者可知。",
    "T41n1821_002:0038a17": "已說界繫至唯名有漏者。此即第五有漏．無",
    "T41n1821_002:0038a18": "漏門。後三通二。餘十五界唯名有漏。道諦．",
    "T41n1821_002:0038a19": "無為所不攝故。如諸煩惱。以譬喻部。非情",
    "T41n1821_002:0038a20": "五境．無學身中十五界。非漏所依皆名無",
    "T41n1821_002:0038a21": "漏。雖皆無漏非道諦收。猶如虛空．及非擇",
    "T41n1821_002:0038a22": "滅。是故得為如是比量餘文可知。",
    "T41n1821_002:0038a23": "如是已說至後三三餘無者。此下第六有尋",
    "T41n1821_002:0038a24": "有伺門。就中。一正分別。二釋妨難　此即",
    "T41n1821_002:0038a25": "正分別。問及頌答　尋．伺相似於一心中。",
    "T41n1821_002:0038a26": "或二俱起或唯有一。故此偏明。憍．慢雖亦",
    "T41n1821_002:0038a27": "相似亦唯有一。非二俱起。無慚．無愧雖亦",
    "T41n1821_002:0038a28": "相似。亦二俱起。非唯有一。愛．敬亦然。故此",
    "T41n1821_002:0038a29": "不明。論曰至故說唯言者。正理第四彈",
    "T41n1821_002:0038b01": "云。經主釋言。以行相麁外門轉故。此因非",
    "T41n1821_002:0038b02": "理。現見。意識內門轉時。亦常與彼共相應",
    "T41n1821_002:0038b03": "故　彼彈意。現見．初定內門意識與尋伺",
    "T41n1821_002:0038b04": "俱。即顯外門非為定證　欲界及初靜",
    "T41n1821_002:0038b05": "慮。內門意識。與尋．伺俱　俱舍師救云。一",
    "T41n1821_002:0038b06": "行相麁。是通因。二外門轉故。是別因。五識具",
    "T41n1821_002:0038b07": "二。內門意識雖無外門轉。而有行相麁。故",
    "T41n1821_002:0038b08": "有尋．伺。上地外門意識。雖有外門轉。而無",
    "T41n1821_002:0038b09": "行相麁。故無尋．伺。後三謂是至伺相",
    "T41n1821_002:0038b10": "應故者。明後三界。法界中有四法。一尋。二．",
    "T41n1821_002:0038b11": "伺。三餘相應法。四非相應法。於此四中。餘",
    "T41n1821_002:0038b12": "相應法界。及意界。意識界。皆通三品。非相",
    "T41n1821_002:0038b13": "應法界。及靜慮中間伺。亦同第三品。尋在",
    "T41n1821_002:0038b14": "第二品收　無第二尋。顯無有尋　但伺",
    "T41n1821_002:0038b15": "相應。顯彼有伺　正理論破無第二尋云。",
    "T41n1821_002:0038b16": "設有第二許相應耶。有第二受而不相",
    "T41n1821_002:0038b17": "應。無第二言非為定證。彼自解云。尋。一切",
    "T41n1821_002:0038b18": "時無尋唯伺。自體．自體不相應故　俱舍",
    "T41n1821_002:0038b19": "師救云。設有同時第二尋。亦許相應。然無",
    "T41n1821_002:0038b20": "第二故不相應。以受例尋。亦為非理。汝言",
    "T41n1821_002:0038b21": "三受隨一現前餘名第二。若據別義。尋亦同",
    "T41n1821_002:0038b22": "受有第二尋。如善．不善．無記尋。隨一現前。",
    "T41n1821_002:0038b23": "餘名第二。誰言無第二。我言無第二者。同",
    "T41n1821_002:0038b24": "時無第二尋。反徵正理云。何故自體不與",
    "T41n1821_002:0038b25": "自體相應。彼應解言。無第二尋故。若作斯",
    "T41n1821_002:0038b26": "解何異我釋。若謂。我言自體．自體不相應",
    "T41n1821_002:0038b27": "者。顯尋自體非自相應。即難云。雖此尋不",
    "T41n1821_002:0038b28": "與此尋相應可與餘尋相應。彼應答",
    "T41n1821_002:0038b29": "言。無第二尋故。若作斯解還同我釋。",
    "T41n1821_002:0038c01": "伺在欲界至應名何等者。問　於法界尋．",
    "T41n1821_002:0038c02": "及中間伺．餘相應．不相應法。隨其所應三",
    "T41n1821_002:0038c03": "品所收。如前可知。伺在欲界．初靜慮中。三",
    "T41n1821_002:0038c04": "品不收應名何等。此應名曰至謂即",
    "T41n1821_002:0038c05": "是伺者。答　此應名曰無伺唯尋。第四句",
    "T41n1821_002:0038c06": "攝。無第二伺故名無伺。但尋相應故言有",
    "T41n1821_002:0038c07": "尋。由此攝法盡故。言有尋伺地有四品法。",
    "T41n1821_002:0038c08": "如文可知。順地作法故。俱句在初。一單第",
    "T41n1821_002:0038c09": "二。俱非第三。一單第四。地中無別無伺唯",
    "T41n1821_002:0038c10": "尋。故此單句第四。所以頌文但說前三。不",
    "T41n1821_002:0038c11": "言第四者。顯宗云。然法少故頌中不說。",
    "T41n1821_002:0038c12": "餘十色界至不相應故者。五根．五境尋．伺",
    "T41n1821_002:0038c13": "俱無。",
    "T41n1821_002:0038c14": "若五識身至無分別耶者。此即第二釋妨問",
    "T41n1821_002:0038c15": "起　若五識身有尋．伺。尋體即是自性分",
    "T41n1821_002:0038c16": "別。如何經說無分別耶。頌曰至意諸",
    "T41n1821_002:0038c17": "念為體者。答。上兩句正答　言無分別。無",
    "T41n1821_002:0038c18": "二分別。下兩句出二分別體。論曰至三",
    "T41n1821_002:0038c19": "隨念分別者　自性是尋　尋求動踴。如魚",
    "T41n1821_002:0038c20": "躍水。體即分別名自性分別。若能計度",
    "T41n1821_002:0038c21": "青．黃等別。男．女等差別。名計度分別　隨",
    "T41n1821_002:0038c22": "念曾更。或隨境念。名隨念分別。由五",
    "T41n1821_002:0038c23": "識身至名為無足者。三分別中。五識有一。無",
    "T41n1821_002:0038c24": "二。從多分說名無分別。喻況可知。自性分",
    "T41n1821_002:0038c25": "別五識必有。雖有慧．念而非分別。故正理",
    "T41n1821_002:0038c26": "第四云。五識雖與慧．念相應。擇．記用微。故",
    "T41n1821_002:0038c27": "唯取意。又婆沙四十二云。欲界五識身唯有",
    "T41n1821_002:0038c28": "一種。自性分別。雖亦有念而非隨念分別。",
    "T41n1821_002:0038c29": "不能憶念故。雖亦有慧而非推度分別。不",
    "T41n1821_002:0039a01": "能推度故准婆沙文隨所更事名為隨念計度。推度名異義同　自性",
    "T41n1821_002:0039a02": "分別至自當辨釋者。指同後解六識相應諸",
    "T41n1821_002:0039a03": "尋。皆是自性分別　問若體唯尋。何故婆沙",
    "T41n1821_002:0039a04": "四十二云。自性分別謂尋．伺。解云。此論從強",
    "T41n1821_002:0039a05": "說故唯說尋。婆沙強．弱竝說故通尋．伺",
    "T41n1821_002:0039a06": "　或略而不說　或舉初顯後　或論意不",
    "T41n1821_002:0039a07": "同。餘二分別至諸念為體者。問尋性",
    "T41n1821_002:0039a08": "分別。此事可然。於餘心所何故念．慧名為",
    "T41n1821_002:0039a09": "分別。非餘心所。解云。餘心所法非似順尋。",
    "T41n1821_002:0039a10": "唯二似順。故不說餘。故正理云。夫分別者。",
    "T41n1821_002:0039a11": "推求行相故說尋為自性分別。簡擇．明記行",
    "T41n1821_002:0039a12": "似順尋。故分別名亦通慧．念　問餘心所",
    "T41n1821_002:0039a13": "法與尋相應。應似順尋。何非似順。解云。若",
    "T41n1821_002:0039a14": "據相應同性義邊。皆似順尋　若據似尋順",
    "T41n1821_002:0039a15": "尋分別義邊。即非似順故不說餘。散",
    "T41n1821_002:0039a16": "謂非定至計度分別者。所以計度散非定者。",
    "T41n1821_002:0039a17": "婆沙四十二解定中慧非計度分別云。雖",
    "T41n1821_002:0039a18": "亦有慧。而非推度分別。若推度時便出定",
    "T41n1821_002:0039a19": "故　又正理云。定中不能計度境故。非定",
    "T41n1821_002:0039a20": "中者。能於所緣。如此如是計度而轉。故",
    "T41n1821_002:0039a21": "於此中簡定取散　問慧順彼尋。尋通",
    "T41n1821_002:0039a22": "定．散。慧亦應通。何故計度唯散非定。解云。",
    "T41n1821_002:0039a23": "散慧計度。又順尋強。定慧定伏。順尋非強",
    "T41n1821_002:0039a24": "　問依定發慧。定應順慧。如何伏慧令",
    "T41n1821_002:0039a25": "不順尋。解云。簡擇諦等實定順慧若似",
    "T41n1821_002:0039a26": "順尋邊定即制伏　問定中尋起定不能伏。",
    "T41n1821_002:0039a27": "如何能伏似順尋慧耶。解云。尋是自性分",
    "T41n1821_002:0039a28": "別。有體即名分別。慧似順他起勢力易",
    "T41n1821_002:0039a29": "除。若定若散至隨念分別者。念通定．",
    "T41n1821_002:0039b01": "散。意識相應。故正理云。明記所緣用均等",
    "T41n1821_002:0039b02": "故　問念．慧二種俱行似尋。如何彼定伏慧",
    "T41n1821_002:0039b03": "非念。解云。念於定中似順尋強慧。定制",
    "T41n1821_002:0039b04": "不得　問若爾念於定強。應不通散。解",
    "T41n1821_002:0039b05": "云。夫念作用多順於慧。散慧用勝名為分",
    "T41n1821_002:0039b06": "別。故念順彼名為分別。故四念住雖慧為",
    "T41n1821_002:0039b07": "體。立念住名。以相順故。",
    "T41n1821_002:0039b08": "如是已說至無執受餘二者。此下第七有緣",
    "T41n1821_002:0039b09": "無緣門。第八執受．不執受門．結問頌答",
    "T41n1821_002:0039b10": "　於法界中一分有所緣。故言半也。論",
    "T41n1821_002:0039b11": "曰至有所緣等者。緣謂攀緣。心．心所法名能",
    "T41n1821_002:0039b12": "緣。境是所緣。有彼所緣名有所緣。如人有",
    "T41n1821_002:0039b13": "子。心．心所法其性羸劣執境方起。猶如羸",
    "T41n1821_002:0039b14": "人非杖不行　十八界中至皆無執受者。正",
    "T41n1821_002:0039b15": "理論云。頌中及言具含二義。一顯總集。謂",
    "T41n1821_002:0039b16": "八及聲。總無執受。二顯異門。謂餘師說。不",
    "T41n1821_002:0039b17": "離根聲亦有執受。所餘九界　至名無",
    "T41n1821_002:0039b18": "執受者。眼等五根住現在世。有彼心．心所",
    "T41n1821_002:0039b19": "法執受名有執受。去．來不爾名無執受",
    "T41n1821_002:0039b20": "　問現在五根。若入無心或起意識。即無識",
    "T41n1821_002:0039b21": "執受。或五識間起非識依者。亦無執受．如",
    "T41n1821_002:0039b22": "何說現在五根執受。解云。現在五根。識不",
    "T41n1821_002:0039b23": "依時亦名執受。執受類故　問去．來五根。",
    "T41n1821_002:0039b24": "亦執受類應名執受。解云。現在五根容有",
    "T41n1821_002:0039b25": "發識名有執受。去．來五根無容發識。名",
    "T41n1821_002:0039b26": "無執受　又解。現在五根。識不起時非是",
    "T41n1821_002:0039b27": "執受。而言執受據識起時。以執受義作用",
    "T41n1821_002:0039b28": "顯故。如定．道大種雖不離身亦現在。名",
    "T41n1821_002:0039b29": "無執受。五根亦爾。又品類足說。表業非執受。",
    "T41n1821_002:0039c01": "此亦現在不離身故　若作前解通彼文",
    "T41n1821_002:0039c02": "言。定．道大種。入定雖有。出定即無。名無",
    "T41n1821_002:0039c03": "執受。此論說表屬身執受。論意各別　或",
    "T41n1821_002:0039c04": "可。品類據表暫起猶如客寄。名無執受。此",
    "T41n1821_002:0039c05": "論業品據多時起得與根合。名有執受。",
    "T41n1821_002:0039c06": "色香味．觸至而無執受者　色．香．味．觸住現",
    "T41n1821_002:0039c07": "在世。簡異去．來　不離五根。簡異離根。名",
    "T41n1821_002:0039c08": "有執受　若住現在非不離根．及在過．",
    "T41n1821_002:0039c09": "未。名無執受。如現身內除與根合髮．毛．",
    "T41n1821_002:0039c10": "爪．齒。餘非根合髮．毛．爪．齒．并大便等。及",
    "T41n1821_002:0039c11": "外非情色．香．味．觸。雖在現在而無執受。",
    "T41n1821_002:0039c12": "問此論若說血無執受。何故婆沙一百三十",
    "T41n1821_002:0039c13": "八云。問於此身中三十六種諸不淨物。幾有",
    "T41n1821_002:0039c14": "執受．幾無執受。答髮．毛．爪．齒。根有執受。餘",
    "T41n1821_002:0039c15": "無執受。皮．膽．腦．血。生有執受．朽無執受。骨．",
    "T41n1821_002:0039c16": "肉．筋．脈．心．肺．脾．腎．肝．腸．胃．膜．脂．髓．腦．",
    "T41n1821_002:0039c17": "胲．生．熟二藏。皆有執受。膏．膿．痰．飲．洟．唾．",
    "T41n1821_002:0039c18": "淚．汗．屎．尿．塵垢。皆無執受　准婆沙文血",
    "T41n1821_002:0039c19": "通二種。何故此論言無執受解云。此論據",
    "T41n1821_002:0039c20": "朽言無執受。婆沙亦約生說。故通二種。",
    "T41n1821_002:0039c21": "有執受者此言何義者。問。心心所法至",
    "T41n1821_002:0039c22": "名無執受者。答　心心所法共所執持。攝",
    "T41n1821_002:0039c23": "為五根為所依處。攝扶根四境為依處。色",
    "T41n1821_002:0039c24": "等四境若不離根。雖非所依可得言依。",
    "T41n1821_002:0039c25": "而是心等之所親附依與所依。俱名依處",
    "T41n1821_002:0039c26": "名有執受。心．心所法與彼依處。損．益展轉",
    "T41n1821_002:0039c27": "更相隨故。謂心．心所法起憂．苦損。依處亦",
    "T41n1821_002:0039c28": "損起喜．樂益。依處亦益。依處若得好食等",
    "T41n1821_002:0039c29": "益。心等亦益。得惡食等損。心等亦損。由斯",
    "T41n1821_002:0040a01": "九界名有執受　即諸世間。於五色根．扶",
    "T41n1821_002:0040a02": "根四境。相雜住中說有覺觸此九眾緣所",
    "T41n1821_002:0040a03": "觸對時能覺苦．樂等故。與此相違名無執",
    "T41n1821_002:0040a04": "受　正理論云毘婆沙說。若諸色法逼迫斷",
    "T41n1821_002:0040a05": "壞便能生苦。與此相違即能生樂。是己身",
    "T41n1821_002:0040a06": "攝名有執受。有餘師說。若諸有情執為自",
    "T41n1821_002:0040a07": "體。一切處時方便防護茅．灰．火．刺．霜．雹等",
    "T41n1821_002:0040a08": "緣。是已身攝名有執受。",
    "T41n1821_002:0040a09": "如是已說至俱非二種者。此下第九大種所",
    "T41n1821_002:0040a10": "造門。第十積集．非積集門　可知。尊",
    "T41n1821_002:0040a11": "者覺天至唯大種性者。敘計。可知。又正理",
    "T41n1821_002:0040a12": "第五云。譬喻論師作如是說。諸所造色非",
    "T41n1821_002:0040a13": "異大種　彼說不然至理定不然者。論",
    "T41n1821_002:0040a14": "主破。非堅．濕等眼等所取。故知　堅等非",
    "T41n1821_002:0040a15": "色．聲等。非色．聲等身根所覺。故知。色等非",
    "T41n1821_002:0040a16": "堅．濕等。又契經說至皆非大種者。教",
    "T41n1821_002:0040a17": "證。可知。若爾何故至乃至廣說者。覺",
    "T41n1821_002:0040a18": "天。引經為難　若眼等根非大種者。何故",
    "T41n1821_002:0040a19": "經言云何名內地界。謂於眼肉團中。若內",
    "T41n1821_002:0040a20": "各別堅性堅類。乃至廣說。彼經於眼說堅性",
    "T41n1821_002:0040a21": "等。故知。眼根即是堅等。彼經即眼名為肉",
    "T41n1821_002:0040a22": "團。肉團是總。堅等是別。別依於總。故言於",
    "T41n1821_002:0040a23": "中為簡非情故言若內。諸有情異名為各",
    "T41n1821_002:0040a24": "別。或大小不同名為各別。簡濕性等名為",
    "T41n1821_002:0040a25": "堅性堅．中非一名為堅類。或此堅性是餘",
    "T41n1821_002:0040a26": "堅類名為堅類。乃至廣說濕．煗．動性。",
    "T41n1821_002:0040a27": "彼說不離至無相違過者　論主通經　以",
    "T41n1821_002:0040a28": "實眼根別類造色。肉團即是扶根四境。其性",
    "T41n1821_002:0040a29": "各別。世間不了實眼根體。於肉團上立以",
    "T41n1821_002:0040b01": "眼名。此眼肉團。總說一切不離眼根大種",
    "T41n1821_002:0040b02": "所造。故彼經說不離眼根肉團聚中。有彼",
    "T41n1821_002:0040b03": "所依堅等體性。非言實眼即是堅等。",
    "T41n1821_002:0040b04": "入胎經中至差別義成者。論主又別通　經",
    "T41n1821_002:0040b05": "唯說六界為士夫者。為顯此六初受生時。",
    "T41n1821_002:0040b06": "體用強勝。能成士夫根本事故。以四大是",
    "T41n1821_002:0040b07": "造色所依。空是動所依。心是心所所依。所依",
    "T41n1821_002:0040b08": "勝故別說非唯爾所。廣如瑜伽五十六說。經",
    "T41n1821_002:0040b09": "雖說六觸。然更有餘心所法。經雖說六界。",
    "T41n1821_002:0040b10": "何妨有餘所造色。若言說六界即無餘造",
    "T41n1821_002:0040b11": "色。經亦說六觸。應無餘心所。亦不應執",
    "T41n1821_002:0040b12": "心所即心。經言想等依止心故。豈心自體",
    "T41n1821_002:0040b13": "還依自耶。又經亦說有貪心等。言觸處者。",
    "T41n1821_002:0040b14": "觸之所依故名觸處。即眼等六根。故婆沙",
    "T41n1821_002:0040b15": "七十四云。復次眼等六處。作觸所依義名",
    "T41n1821_002:0040b16": "六觸處已上論文此中引意。取能依觸非所依",
    "T41n1821_002:0040b17": "處。",
    "T41n1821_002:0040b18": "如是已說至非極微故者。可知。如是已",
    "T41n1821_002:0040b19": "說至能燒所稱諍者。此下第十一能斫．所斫",
    "T41n1821_002:0040b20": "門．十二能燒．所燒門。十三能稱．所稱門。結",
    "T41n1821_002:0040b21": "問頌答。論曰至能斫所斫者。若依婆",
    "T41n1821_002:0040b22": "沙一百四十三云。有作是說是四處能斫",
    "T41n1821_002:0040b23": "四處所斫。有餘師說．堅性是能斫。四處是所",
    "T41n1821_002:0040b24": "斫。然無評家。此論同前師　又解。說四能",
    "T41n1821_002:0040b25": "斫據不相離說堅能斫。剋體以論。各據一",
    "T41n1821_002:0040b26": "義理竝無違。雖復堅性俱遍能所。據事",
    "T41n1821_002:0040b27": "用勝說為能斫。事用劣者說為所斫。",
    "T41n1821_002:0040b28": "何法名斫者問　豈不有為剎那自滅非能",
    "T41n1821_002:0040b29": "所斫。薪等色聚至如珠寶光者。答　理",
    "T41n1821_002:0040c01": "實有為剎那自滅。非能所斫。但先薪等色",
    "T41n1821_002:0040c02": "聚極相逼續生。斧等異緣分隔薪等。令各續",
    "T41n1821_002:0040c03": "起令別義邊。此法名斫。非令法滅。故不",
    "T41n1821_002:0040c04": "相違。支分離身。根非有故。根非所斫。以淨",
    "T41n1821_002:0040c05": "妙法故亦非能斫　問地獄碎身。或斷蛇",
    "T41n1821_002:0040c06": "等。令成多分。分各別行。是即支分離身",
    "T41n1821_002:0040c07": "有根。解云。地獄現相見成多分。理實．諸分",
    "T41n1821_002:0040c08": "皆有身根。斷蛇等身有餘勢動。故婆沙十",
    "T41n1821_002:0040c09": "九云。有餘師說。諸地獄中。雖解支節為百",
    "T41n1821_002:0040c10": "千分。而諸分內皆有身根。諸分中間有連",
    "T41n1821_002:0040c11": "續故。如碎杜中．及藕根莖。亦如破苽蔕",
    "T41n1821_002:0040c12": "不相離。若相離者身根即無。非一有情有",
    "T41n1821_002:0040c13": "二身故而世現見。斷諸蟲身為多分已猶",
    "T41n1821_002:0040c14": "行動者。風勢所轉非有身根　問有斷蛇",
    "T41n1821_002:0040c15": "等各別生者。此云何釋。解云　是餘有情依",
    "T41n1821_002:0040c16": "託生故。如能斫所斫至所稱唯重者。身",
    "T41n1821_002:0040c17": "等色根亦非二事。謂非能燒．所燒。能稱．所",
    "T41n1821_002:0040c18": "稱。以淨妙故。燒身盡時根亦盡者。由彼扶",
    "T41n1821_002:0040c19": "根四境無故根亦隨無。非能燒根　聲界。",
    "T41n1821_002:0040c20": "六義總非。不相續故　能燒．所稱。有二諍",
    "T41n1821_002:0040c21": "論。前約世俗不相離說故言四界。後約勝",
    "T41n1821_002:0040c22": "義剋體以論唯火能燒。所稱唯重。各據一",
    "T41n1821_002:0040c23": "義理亦無違。雖復性火俱遍能所。據事",
    "T41n1821_002:0040c24": "用勝說為能燒。若用劣者說為所燒。",
    "T41n1821_002:0040c25": "如是已說至剎那唯後三者。此下第十四五",
    "T41n1821_002:0040c26": "類門。就中一總釋五類。二別顯頌能。言",
    "T41n1821_002:0040c27": "釋五類者。一異熟生除聲界餘十七界少",
    "T41n1821_002:0040c28": "分　二所長養。泛明長養有二。一長養用",
    "T41n1821_002:0040c29": "勝。通十八界。二長養體增五根．五境小分。",
    "T41n1821_002:0041a01": "此中據長養體說　三等流。泛明等流有",
    "T41n1821_002:0041a02": "二。一從同類．遍行因生者名等流。據此義",
    "T41n1821_002:0041a03": "邊十五界全後三小分。二非異熟．長養所",
    "T41n1821_002:0041a04": "攝。然從同類．遍行因生者。名等流據此義",
    "T41n1821_002:0041a05": "邊。除五色根餘十三界小分。雖異熟．長養",
    "T41n1821_002:0041a06": "亦有等流。為辨異門廢總論別。此中據",
    "T41n1821_002:0041a07": "第二等流說　四剎那。泛明剎那有二一",
    "T41n1821_002:0041a08": "剎那滅故。故名剎那。十七界全．一界小分。",
    "T41n1821_002:0041a09": "二不從同類．遍行因生。非等流故名剎",
    "T41n1821_002:0041a10": "那。謂初無漏意．法．意識小分。此中據第二",
    "T41n1821_002:0041a11": "剎那說　五實事。泛明實事有二。一有實",
    "T41n1821_002:0041a12": "體故名為實。十八界全。二體堅實故名為",
    "T41n1821_002:0041a13": "實。唯是無為法界小分。此中據第二實",
    "T41n1821_002:0041a14": "說　應知。五類攝十八界體各不同互不",
    "T41n1821_002:0041a15": "相攝。於五類中後四不攝名異熟就後四",
    "T41n1821_002:0041a16": "中後三不攝名長養。就後三中後二不攝",
    "T41n1821_002:0041a17": "名等流。就後二後一不攝名剎那。餘名",
    "T41n1821_002:0041a18": "實。此即順釋　又解。於五類中前四不攝",
    "T41n1821_002:0041a19": "名實。就前四中前三不攝名剎那。就前三",
    "T41n1821_002:0041a20": "中前二不攝名等流。就前二中前一不攝",
    "T41n1821_002:0041a21": "名長養。餘名異熟。此即逆解　於五類中",
    "T41n1821_002:0041a22": "且依一相有為．無為義次前後。故說剎那第",
    "T41n1821_002:0041a23": "四．實事第五。若依文次第。順．逆兩釋解亦",
    "T41n1821_002:0041a24": "無有妨　又解。於五類中非餘四攝名",
    "T41n1821_002:0041a25": "異熟。如是乃至非餘四攝名剎那。此即展",
    "T41n1821_002:0041a26": "轉相望非互相攝　言顯頌能者以十八",
    "T41n1821_002:0041a27": "界對攝五類。謂內五色根。有異熟．長養。",
    "T41n1821_002:0041a28": "不言有等流。故知非等流。實唯法界。",
    "T41n1821_002:0041a29": "不通餘十七　剎那唯後三。不通餘十五",
    "T41n1821_002:0041b01": "　義準。此三。五內非有　聲無異熟生。既不",
    "T41n1821_002:0041b02": "言無長養．等流。義準知有。上即影取長",
    "T41n1821_002:0041b03": "養。下即影取等流。無實剎那。如前說　十",
    "T41n1821_002:0041b04": "八界中既言八無礙明知即是七心．法界此",
    "T41n1821_002:0041b05": "八有等流。亦有異熟。既不言長養。明知",
    "T41n1821_002:0041b06": "非有。五識無實．剎那。意界．意識界無實。皆",
    "T41n1821_002:0041b07": "如前說　餘謂前說十四界餘。即色．香．味．",
    "T41n1821_002:0041b08": "觸。此四各三。謂異熟．長養．等流．非實．剎那",
    "T41n1821_002:0041b09": "亦如前說。實唯法界。唯言不通餘十七界。",
    "T41n1821_002:0041b10": "法界前在八無礙中。已得二類。今又加實",
    "T41n1821_002:0041b11": "足前為三。後三即是意．法．意識。剎那唯在",
    "T41n1821_002:0041b12": "此後三中。唯言顯剎那不通餘十五。法界",
    "T41n1821_002:0041b13": "至此又加一種。足前為四意．及意識。前無",
    "T41n1821_002:0041b14": "礙中各得二種。今又加一足前成三。",
    "T41n1821_002:0041b15": "論曰至無別性故者。眼等五界有異熟。有長",
    "T41n1821_002:0041b16": "養。此眼等五同類因生亦是等流。今顯異門。",
    "T41n1821_002:0041b17": "廢總論別。離異熟．長養外無別性故。所",
    "T41n1821_002:0041b18": "以不說。異熟因所生至昔所造業者。",
    "T41n1821_002:0041b19": "釋異熟生總有四解　第一解言。異熟者異",
    "T41n1821_002:0041b20": "在因。熟在果　或異在果。熟在因　或異",
    "T41n1821_002:0041b21": "通因．果熟在果或在因　或熟通因．果。",
    "T41n1821_002:0041b22": "異在因或在果　或異熟。在因　或異．",
    "T41n1821_002:0041b23": "熟。在果　或異．熟。通因．及果　若言即",
    "T41n1821_002:0041b24": "異名熟。持業釋若言異之熟。依主釋。故名",
    "T41n1821_002:0041b25": "異熟　或異熟言。此且總說。未別屬當",
    "T41n1821_002:0041b26": "　言異熟因者若言異熟即因。持業釋。若言",
    "T41n1821_002:0041b27": "異熟之因。依主釋　異熟因所生果。名異熟",
    "T41n1821_002:0041b28": "生。亦是依主釋。略去因所二字。如言牛車",
    "T41n1821_002:0041b29": "略所駕二字　第二解昔所造業至得果",
    "T41n1821_002:0041c01": "時。起與果用與前異故名異。是能熟故名",
    "T41n1821_002:0041c02": "熟。即異名熟故名異熟。持業釋果從彼生",
    "T41n1821_002:0041c03": "名異熟生。依主釋。異熟屬因生即屬果",
    "T41n1821_002:0041c04": "　第三解。因是善．惡。果是無記。彼所得果與",
    "T41n1821_002:0041c05": "因別類名異。而是所熟名熟。即異是熟故",
    "T41n1821_002:0041c06": "名異熟。即異熟是生名異熟生。持業釋。異",
    "T41n1821_002:0041c07": "熟．生竝屬果　第四解。果是異熟如前解。",
    "T41n1821_002:0041c08": "因非異熟言因異熟此於因上假立果名。",
    "T41n1821_002:0041c09": "因從果得名。是有財釋。有異熟故名為異",
    "T41n1821_002:0041c10": "熟。果從彼生名異熟生。依主釋　泛舉得",
    "T41n1821_002:0041c11": "名不同。亦有於果立因名。如契經云。今六",
    "T41n1821_002:0041c12": "觸處果。應知即是昔造業因。觸所依處名六",
    "T41n1821_002:0041c13": "觸處。即眼等六根此中意取所依六處。不",
    "T41n1821_002:0041c14": "取能依六觸。飲食資助至防援內城",
    "T41n1821_002:0041c15": "者。釋所長養　長小令大。養瘦令肥。諸",
    "T41n1821_002:0041c16": "有礙法極微所成名所長養。一飲食。二資助。",
    "T41n1821_002:0041c17": "謂塗油等。三睡眠。四等持謂定。此四勝緣是",
    "T41n1821_002:0041c18": "能長養。由緣所益眼等體增。眼等增時名",
    "T41n1821_002:0041c19": "所長養　有雜心師說。持戒．梵行亦能長",
    "T41n1821_002:0041c20": "養。論主破言。此唯無損。非別有益所長",
    "T41n1821_002:0041c21": "養體。異熟色劣。無異熟生離所長養。故恒",
    "T41n1821_002:0041c22": "長養護持。長養色勝。有離異熟生。如無",
    "T41n1821_002:0041c23": "眼．耳修得眼．耳。故婆沙云。無異熟生眼離",
    "T41n1821_002:0041c24": "長養眼。如人重人。如壚重壚。長養防護異",
    "T41n1821_002:0041c25": "熟亦爾。然有長養眼離異熟生眼。如從",
    "T41n1821_002:0041c26": "無眼得天眼者　問長養通非情不。解云．",
    "T41n1821_002:0041c27": "不通　難如穀麥等。雖無飲食．睡眠．等",
    "T41n1821_002:0041c28": "持所益。而有糞等資助所益。如何長養不",
    "T41n1821_002:0041c29": "通非情。解云。若汎言長養亦通非情。糞．",
    "T41n1821_002:0042a01": "水等緣能長養故。此中言長養者。唯是有情",
    "T41n1821_002:0042a02": "勝緣所益。外法非情非勝緣益不名長養。",
    "T41n1821_002:0042a03": "聲有等流至隨欲轉故者。聲有二類。無異熟",
    "T41n1821_002:0042a04": "生。夫異熟色任運而起。聲隨欲生故非異",
    "T41n1821_002:0042a05": "熟。若爾不應至梵音聲相者。引論難",
    "T41n1821_002:0042a06": "　若聲非異熟論不應說遠離麁惡語故。",
    "T41n1821_002:0042a07": "感得三十二大士相中梵音聲相。有說",
    "T41n1821_002:0042a08": "聲屬至緣擊發聲者。答　有兩說。此即初",
    "T41n1821_002:0042a09": "師　有說。聲屬第三傳故。雖遠展轉由彼",
    "T41n1821_002:0042a10": "業生。不能親感。而非異熟。謂業為第一",
    "T41n1821_002:0042a11": "傳　從業生大種為第二傳。從大種發聲",
    "T41n1821_002:0042a12": "為第三傳。理亦應有第四．第五傳。而不",
    "T41n1821_002:0042a13": "說者。從異熟大種生聲。尚非異熟。從長",
    "T41n1821_002:0042a14": "養等流生聲。理在不疑故不別說　又解",
    "T41n1821_002:0042a15": "應立量。即聲非異熟。屬第三傳故。如善",
    "T41n1821_002:0042a16": "惡身受　問若聲從業．大種生故。此四大",
    "T41n1821_002:0042a17": "種即是異熟。為是何等異熟大種生此聲",
    "T41n1821_002:0042a18": "耶。解云。先有異熟大種獨住。若相擊時即便",
    "T41n1821_002:0042a19": "生聲。不相擊時但有大種　問若爾。應",
    "T41n1821_002:0042a20": "有現在大種無所造色。解云。許亦無失。故",
    "T41n1821_002:0042a21": "正理二十。解大種望所造色非俱有因中",
    "T41n1821_002:0042a22": "云。謂有成就諸所造色非四大種。或有成",
    "T41n1821_002:0042a23": "就能造大種非所造色　解云。謂聖生無",
    "T41n1821_002:0042a24": "色。成下無漏戒不成能造大。及在欲．色",
    "T41n1821_002:0042a25": "成過．未定共戒　不成能造大。在欲第二",
    "T41n1821_002:0042a26": "念已去成過．現戒。非成過去能造大。若有",
    "T41n1821_002:0042a27": "初受別解脫戒。初念有等流四大。懸造未",
    "T41n1821_002:0042a28": "來當生無表。彼大種現在成就。所造無表仍",
    "T41n1821_002:0042a29": "住未來。無前得故仍未成就。如是等類。是",
    "T41n1821_002:0042b01": "謂成就大種非所造色　准彼論文。故知。",
    "T41n1821_002:0042b02": "亦有成能造大非所造色　問若爾。即與",
    "T41n1821_002:0042b03": "婆沙相違。故婆沙一百三十二云。若成就現",
    "T41n1821_002:0042b04": "在大種。彼現在所造色耶。答如是。設成就",
    "T41n1821_002:0042b05": "現在所造色。彼現在大種耶。答如是。以非",
    "T41n1821_002:0042b06": "現在大種無果故。亦非現在所造色無因",
    "T41n1821_002:0042b07": "故　婆沙既云以非現在大種無果故。明",
    "T41n1821_002:0042b08": "知。現在大種皆有所造色果無獨住大。解",
    "T41n1821_002:0042b09": "云。論意各別無勞會釋。或可亦不相違。",
    "T41n1821_002:0042b10": "婆沙從多分說。若不爾者。如受戒時初念",
    "T41n1821_002:0042b11": "懸造未來世戒。豈得成彼未來戒耶　問等",
    "T41n1821_002:0042b12": "流大種。懸造當戒。可有現在獨住大種。異",
    "T41n1821_002:0042b13": "熟大種非是懸造。應無現在獨住大種。解",
    "T41n1821_002:0042b14": "云。雖義不同。大種類故。等流既容現在獨",
    "T41n1821_002:0042b15": "住。異熟容有。何理能遮。又解現在無有",
    "T41n1821_002:0042b16": "異熟大種。無所造色。前引婆沙極分明故。",
    "T41n1821_002:0042b17": "既言以非現在大種無果故。故知。無有現",
    "T41n1821_002:0042b18": "大獨住。既言以非現在所造色無因故。故",
    "T41n1821_002:0042b19": "知。無有現所造色獨住。應知後念無表望",
    "T41n1821_002:0042b20": "現大種。雖無生因。有依因故　問若爾即",
    "T41n1821_002:0042b21": "與正理相違。彼論既言。有成就能造大種",
    "T41n1821_002:0042b22": "非所造色。明知。亦有能造大種無所造色。",
    "T41n1821_002:0042b23": "解云。正理論主述異師義。撿尋婆沙上下論",
    "T41n1821_002:0042b24": "文。全無此說。有成就能造大種非所造色",
    "T41n1821_002:0042b25": "此即論意各別。無勞會釋　或可。亦不相",
    "T41n1821_002:0042b26": "違。如受戒時初念大種　造初念戒。即此大",
    "T41n1821_002:0042b27": "種。復能懸造未來身中一期無表。理實成此",
    "T41n1821_002:0042b28": "初念大種。亦成現在所造無表。且望未來懸",
    "T41n1821_002:0042b29": "造戒說故。正理言有成就能造大種非所",
    "T41n1821_002:0042c01": "造色。若作此解。與彼正理亦不相違　問",
    "T41n1821_002:0042c02": "若言此聲無先獨住異熟大造。是何大種。若",
    "T41n1821_002:0042c03": "謂此大種聲有即有。聲無即無。應異熟色斷",
    "T41n1821_002:0042c04": "已更續。有違宗過。若謂即以造身根等異",
    "T41n1821_002:0042c05": "熟大造。一四大種造二有對色。還有違宗。",
    "T41n1821_002:0042c06": "若謂造身根等異熟大種為緣。擊發生聲。",
    "T41n1821_002:0042c07": "據緣義邊說大第二。次後聲起說聲第三。",
    "T41n1821_002:0042c08": "以實此聲隨其所應。長養．等流大種所造。",
    "T41n1821_002:0042c09": "若作此解。雖無有失。何異第四．第五傳",
    "T41n1821_002:0042c10": "家。既非用彼異熟大造。何須別說第三傳",
    "T41n1821_002:0042c11": "耶　解云。異熟大種雖非親能造彼聲界。",
    "T41n1821_002:0042c12": "據緣生邊。說聲第三亦無有失。有",
    "T41n1821_002:0042c13": "說聲屬至此乃生聲者。此即第二師答　有",
    "T41n1821_002:0042c14": "說聲屬第五傳故。雖遠展轉由彼業。生。疎",
    "T41n1821_002:0042c15": "非親感。而非異熟。謂業為第一傳。從業",
    "T41n1821_002:0042c16": "所感造身根等異熟大種為第二傳。從此",
    "T41n1821_002:0042c17": "異熟邊復有造身根等長養大種為第三",
    "T41n1821_002:0042c18": "傳。從此長養色復起等流大種為第四",
    "T41n1821_002:0042c19": "傳。從此等流方乃生聲為第五傳　理亦",
    "T41n1821_002:0042c20": "應許有第四傳。而不說者。略而不說。",
    "T41n1821_002:0042c21": "或可。影顯　或長養聲雖於一處而有間",
    "T41n1821_002:0042c22": "絕若據一身諸支節中。輪環不絕。說非",
    "T41n1821_002:0042c23": "異熟。其理稍隱。故不說之。若等流聲有全",
    "T41n1821_002:0042c24": "間斷。說非異熟。於理稍顯偏約此明　此",
    "T41n1821_002:0042c25": "師意說。長養大種造長養聲。等流四大造等",
    "T41n1821_002:0042c26": "流聲。故許說有第四．第五傳聲非異熟。故",
    "T41n1821_002:0042c27": "非異熟大造故不許有第三傳也。故正理",
    "T41n1821_002:0042c28": "述第二師解云。有餘師說。聲非異熟。如何",
    "T41n1821_002:0042c29": "異熟大種所造。故應許聲屬第四傳．第五",
    "T41n1821_002:0043a01": "傳故非異熟。謂從業生異熟大種。從此傳",
    "T41n1821_002:0043a02": "生長養大種此復傳生等流大種。長養大種",
    "T41n1821_002:0043a03": "發長養聲。等流大種發等流聲　又解此師",
    "T41n1821_002:0043a04": "別為一解。婆沙一百一十八。亦有第三．",
    "T41n1821_002:0043a05": "第五傳同此論。又婆沙一百二十七云。問",
    "T41n1821_002:0043a06": "諸有情類所發聲。當言何處大種所造。有",
    "T41n1821_002:0043a07": "說。喉邊大種所造。有說。心邊大種所造。",
    "T41n1821_002:0043a08": "有說。臍邊大種所造。評曰。總說。此聲一",
    "T41n1821_002:0043a09": "切身支大種所造。若別說者。輕小語聲。應",
    "T41n1821_002:0043a10": "言喉邊大種所造。叱吒哮吼號叫等聲。應",
    "T41n1821_002:0043a11": "言遍身大種所造。現見。此等舉身為掉動",
    "T41n1821_002:0043a12": "故。若爾身受至便違正理者。此論雖有",
    "T41n1821_002:0043a13": "兩說　論主意存後師。破初師云。若說此",
    "T41n1821_002:0043a14": "聲從業所生大種生起。屬第三傳故非異",
    "T41n1821_002:0043a15": "熟者。身識相應受從業所生大種生故。謂",
    "T41n1821_002:0043a16": "業為第一傳。異熟大種為第二傳。由此大",
    "T41n1821_002:0043a17": "種生身受為第三傳。身受。同聲俱第三",
    "T41n1821_002:0043a18": "傳。應非異熟。若受。如聲非異熟者。便",
    "T41n1821_002:0043a19": "違正理。以宗說受通異熟故　正理救云。",
    "T41n1821_002:0043a20": "此難不然。非諸身受皆因大種。及因業生",
    "T41n1821_002:0043a21": "大種所發。亦非一切皆是異熟　然諸身",
    "T41n1821_002:0043a22": "受。亦因非業所生大種及非大種而得生",
    "T41n1821_002:0043a23": "故。謂身受起。要假身．觸．身識等緣。由此亦",
    "T41n1821_002:0043a24": "緣外大種起。非要待業所感大生。於理無",
    "T41n1821_002:0043a25": "違。故通異熟　正理救意云。謂身受生非",
    "T41n1821_002:0043a26": "皆因大種。亦假非大種身．觸．身識等緣。設",
    "T41n1821_002:0043a27": "有因大種者。又非但因業生大種。謂亦因",
    "T41n1821_002:0043a28": "非業等流．長養大種生。設因業生大種者。",
    "T41n1821_002:0043a29": "又體非唯是異熟。亦通善．惡等。由此三義",
    "T41n1821_002:0043b01": "不定故通異熟。意救第三傳　若作俱舍",
    "T41n1821_002:0043b02": "師破云。汝若言身受從大種．非大種生故。",
    "T41n1821_002:0043b03": "通異熟。聲唯大種生。不通異熟者。色亦唯",
    "T41n1821_002:0043b04": "從大種生。應不通異熟　汝若言身受",
    "T41n1821_002:0043b05": "從異熟．長養．等流大種生。通異熟者。汝亦",
    "T41n1821_002:0043b06": "許聲從此三生。應通異熟　汝若言身受",
    "T41n1821_002:0043b07": "異熟大種生者。亦非一切皆是異熟。有通",
    "T41n1821_002:0043b08": "善．惡者。我亦非言一切身受。從異熟大種",
    "T41n1821_002:0043b09": "生者。皆是異熟。亦通善．惡。今此中破。且據",
    "T41n1821_002:0043b10": "身受是異熟者。從業所生大種生者為難。",
    "T41n1821_002:0043b11": "汝若言聲屬第三傳非異熟者。此第三傳",
    "T41n1821_002:0043b12": "非為定證。為如異熟身受。屬第三傳故。",
    "T41n1821_002:0043b13": "聲是異熟。為如善．惡身受。屬第三傳故。聲",
    "T41n1821_002:0043b14": "非異熟。我以不定出汝過失。言身受不",
    "T41n1821_002:0043b15": "定故通異熟。豈不徒言。竟不救難。故聲非",
    "T41n1821_002:0043b16": "屬第三傳也。初師既破。後師還立　又正",
    "T41n1821_002:0043b17": "理論救第三傳云。豈不如從無記大種發",
    "T41n1821_002:0043b18": "善．惡聲。從有執受發無執受。從身境界",
    "T41n1821_002:0043b19": "發耳境界。如是若從異熟大種發非異熟。",
    "T41n1821_002:0043b20": "有何相違　若作俱舍師破。大種造色理實",
    "T41n1821_002:0043b21": "無定。此異熟大種所發之聲。既非異熟。為",
    "T41n1821_002:0043b22": "是何等。若是長養。理應用彼長養大造。若",
    "T41n1821_002:0043b23": "是等流。理應用彼等流大造。有何所以異",
    "T41n1821_002:0043b24": "熟大造。八無礙者至非所長養者。釋第",
    "T41n1821_002:0043b25": "三．第四句　前後均等名等。流類相似名",
    "T41n1821_002:0043b26": "流。或果續因名流　諸異熟生雖亦從同",
    "T41n1821_002:0043b27": "類起。為顯別相廢總論別但名異熟。異",
    "T41n1821_002:0043b28": "熟不攝方名等流。據用長養亦通無色。此",
    "T41n1821_002:0043b29": "約體說故無長養。餘謂餘四至有等流",
    "T41n1821_002:0043c01": "性者。此釋餘三可知。實唯法者至獨",
    "T41n1821_002:0043c02": "名有實者此釋實唯法　以此准。實唯是無",
    "T41n1821_002:0043c03": "為。意法意識至名為法界者。此釋第六",
    "T41n1821_002:0043c04": "句　意．法．意識有一剎那。謂初無漏苦法",
    "T41n1821_002:0043c05": "忍品。非等流故名一剎那。此說究竟不從",
    "T41n1821_002:0043c06": "同類因生者名一剎那　餘有為法無",
    "T41n1821_002:0043c07": "非等流　苦忍俱心名意界．意識界。望後",
    "T41n1821_002:0043c08": "名意。望前名意識　餘俱起法。即相應等",
    "T41n1821_002:0043c09": "名為法界　初苦忍言顯取現忍。故正理",
    "T41n1821_002:0043c10": "云．此說正現行亦非等流者。問何故但",
    "T41n1821_002:0043c11": "取現忍非取未來。解云。現行苦忍非是等",
    "T41n1821_002:0043c12": "流其義決定。未來苦忍雖在凡位非是等",
    "T41n1821_002:0043c13": "流。若至聖位住不生者。即是現忍等流果",
    "T41n1821_002:0043c14": "故非是剎那。其義不決　問如上忍現行。",
    "T41n1821_002:0043c15": "未來下忍住不生法。非等流攝應是剎那。",
    "T41n1821_002:0043c16": "如何但取現忍。解云。苦忍名一剎那。由具",
    "T41n1821_002:0043c17": "二義。一者現行。二者非等流。如不生下忍。",
    "T41n1821_002:0043c18": "雖非等流而闕現行。如苦法智等。雖有",
    "T41n1821_002:0043c19": "現行闕非等流。如不生上忍。二義竝闕。餘",
    "T41n1821_002:0043c20": "隨所應准此通釋　若依正理。五類有兩",
    "T41n1821_002:0043c21": "解。一解同此論。又一解云。復有餘師。此中",
    "T41n1821_002:0043c22": "異說。謂一切法皆有實事有實相故　除",
    "T41n1821_002:0043c23": "無為法皆一剎那。速謝滅故　除初無漏",
    "T41n1821_002:0043c24": "心．及助伴餘有為法。皆是等流　十色少分",
    "T41n1821_002:0043c25": "是所長養　十七少分是異熟生　由此眼",
    "T41n1821_002:0043c26": "等五內色根。各有二種。謂所長養。及異熟",
    "T41n1821_002:0043c27": "生。雖有餘三。而無別性。義雜亂故所以不",
    "T41n1821_002:0043c28": "說。餘皆准此　聲界有二五識亦然　意．",
    "T41n1821_002:0043c29": "意識三　色等亦爾　法界有四除所長",
    "T41n1821_002:0044a01": "養。",
    "T41n1821_002:0044a02": "如是已說至獨俱得非等者。此下第十五",
    "T41n1821_002:0044a03": "得．成就等門　獨得。謂兩單句。俱得。謂第",
    "T41n1821_002:0044a04": "三句。非謂第四句。等謂等取成就等。此中總",
    "T41n1821_002:0044a05": "明得．成就。捨．不成。如婆沙具說。恐繁不",
    "T41n1821_002:0044a06": "述。總復言等　問得與成就何別。捨與不",
    "T41n1821_002:0044a07": "成何別。解云各別不同。若法今時創至生",
    "T41n1821_002:0044a08": "相爾時名得。若流至現方名成就。得時不",
    "T41n1821_002:0044a09": "名成就。成就時不名得　故正理十二云。",
    "T41n1821_002:0044a10": "豈不盡智於成佛時亦不名得。況滅盡定。",
    "T41n1821_002:0044a11": "以諸菩薩住金剛喻三摩地時名得盡智。",
    "T41n1821_002:0044a12": "得體生時名為得故正理既云得體生時名",
    "T41n1821_002:0044a13": "得。故知。法至生相名得。流至現在方名",
    "T41n1821_002:0044a14": "成就　設有文言法至生相名成就者。",
    "T41n1821_002:0044a15": "於此得中立成就名　設有文言法至",
    "T41n1821_002:0044a16": "現在名得。於成就中立得名故　若法先",
    "T41n1821_002:0044a17": "時相續恒起。今忽遇緣不至生相。現在猶",
    "T41n1821_002:0044a18": "成爾時名捨。至第二念。現成法謝方名不",
    "T41n1821_002:0044a19": "成　捨時未名不成。不成時不名為捨。",
    "T41n1821_002:0044a20": "如苦法忍至生相。爾時名得聖性不名成",
    "T41n1821_002:0044a21": "就。若流至現．名成就聖法不名得　如",
    "T41n1821_002:0044a22": "世第一法在現在時名捨異生性。不名不",
    "T41n1821_002:0044a23": "成就。若落謝過去方名不成就不名捨。",
    "T41n1821_002:0044a24": "若正得聖性時．即捨異生性。此即得．捨同",
    "T41n1821_002:0044a25": "時。若成就聖法時。即不成就異生性。此即",
    "T41n1821_002:0044a26": "成．不成同時　如是餘法准此應思　又",
    "T41n1821_002:0044a27": "應將成就時名得。將不成就時名捨。故",
    "T41n1821_002:0044a28": "正理五十六云。夫言得．捨。據將說故。又婆",
    "T41n1821_002:0044a29": "沙一百五十五云。謂諸異生位。乃至增上忍",
    "T41n1821_002:0044b01": "位。於無漏根非捨非得。非滅非起。住世",
    "T41n1821_002:0044b02": "第一法時。於無漏根非捨而得。非滅而起。",
    "T41n1821_002:0044b03": "若諸聖者住苦法智忍。乃至道法智時。於",
    "T41n1821_002:0044b04": "無漏根非捨而得。亦滅亦起。道類智忍時。",
    "T41n1821_002:0044b05": "於無漏根亦捨亦得。亦滅亦起　婆沙．正",
    "T41n1821_002:0044b06": "理更有多文不能具述　問若得。成就不",
    "T41n1821_002:0044b07": "同時者。何故婆沙一百六十二。云得唯在",
    "T41n1821_002:0044b08": "初。成就通初．後。解云。此據成就中自辨",
    "T41n1821_002:0044b09": "初．後。非據得初。以得之時未成就故。",
    "T41n1821_002:0044b10": "有古德言。成通新．舊。得據新論不成通新．",
    "T41n1821_002:0044b11": "舊。捨據新論。得時即名成就。捨時即名不",
    "T41n1821_002:0044b12": "成者　此解謬矣。論曰至謂除前相者。",
    "T41n1821_002:0044b13": "此明得也　謂生欲界胎．卵．濕生漸得眼",
    "T41n1821_002:0044b14": "根。簡異頓得。色根無記非成過．未。起時名",
    "T41n1821_002:0044b15": "得。識通三性。亦有前．後得。識先成故今不",
    "T41n1821_002:0044b16": "名得。雖有生盲．及漸捨眼等。欲界沒還生",
    "T41n1821_002:0044b17": "欲界等。名得眼．不得識。若從二定已上生",
    "T41n1821_002:0044b18": "欲界等中有初心。即名得識．不得眼。若無",
    "T41n1821_002:0044b19": "色沒生欲界等即眼．識俱得。以生欲界等",
    "T41n1821_002:0044b20": "不定故。約漸得眼說　又解。略而不論非",
    "T41n1821_002:0044b21": "皆舉盡　又解。漸得眼言亦攝此等　及",
    "T41n1821_002:0044b22": "從無色沒生上三定時中有初心。必得眼",
    "T41n1821_002:0044b23": "根名得眼。識未起故不名得　第二句。",
    "T41n1821_002:0044b24": "生二定等眼識現起。識現起故名得。現之",
    "T41n1821_002:0044b25": "言正。起之言生。識在生相名為現起。爾時",
    "T41n1821_002:0044b26": "名得。眼先成故不名得　及從二定等沒",
    "T41n1821_002:0044b27": "生下欲．初定時中有初心。必得識故名得",
    "T41n1821_002:0044b28": "識。從彼沒。顯正住死有。中有至生相時名",
    "T41n1821_002:0044b29": "生下地。爾時名得也。眼先成故不名得。",
    "T41n1821_002:0044c01": "第三．第四句可知　應知。生上三地起下",
    "T41n1821_002:0044c02": "眼識。唯是無記故婆沙七十三云。此中眼識",
    "T41n1821_002:0044c03": "依自地眼緣下地色。容有二種謂除染污。",
    "T41n1821_002:0044c04": "緣自地色容有三種。若依上地眼唯無覆",
    "T41n1821_002:0044c05": "無記。善．染污眼識唯生自地容現在前。由",
    "T41n1821_002:0044c06": "此必定繫屬生故　問生上三定起下三",
    "T41n1821_002:0044c07": "識。是何無記　解云。泛借起者。是威儀無記",
    "T41n1821_002:0044c08": "異熟生心非起異地。工巧上界無。泛借下",
    "T41n1821_002:0044c09": "識復非通果。故知威儀　問生上三定起",
    "T41n1821_002:0044c10": "下眼．耳二通。是何無記。解云雜心論主達摩",
    "T41n1821_002:0044c11": "多羅造對法藏論中說。天眼。耳通。是威儀無",
    "T41n1821_002:0044c12": "記。工巧唯欲不通上界。異熟非異地起。變",
    "T41n1821_002:0044c13": "化唯意。既非餘三。明知二通定威儀　此解",
    "T41n1821_002:0044c14": "不然。違理．教故。如下論云。色界威儀心。",
    "T41n1821_002:0044c15": "二十心中從五心生。謂自界五除通果心",
    "T41n1821_002:0044c16": "能生七心。謂自界四除加行通果。欲界二染",
    "T41n1821_002:0044c17": "污。無色界一染污　若言二通。威儀心者。",
    "T41n1821_002:0044c18": "應生加行善心。如變化心由定引起。與",
    "T41n1821_002:0044c19": "定相生不與餘心相生。二通亦爾。既由定",
    "T41n1821_002:0044c20": "引起還應與定相生不生餘心　若說威",
    "T41n1821_002:0044c21": "儀能生於定。此即不然。違論文故。威儀",
    "T41n1821_002:0044c22": "定不能生加行　若言生上三定起下二",
    "T41n1821_002:0044c23": "通。非入於定。隨其所應入上三定生得等",
    "T41n1821_002:0044c24": "心　亦此不然生上起下。設許此解。如",
    "T41n1821_002:0044c25": "生欲界三乘無學起上二通。從何心出。",
    "T41n1821_002:0044c26": "既無煩惱不能出染。身生下地非能起",
    "T41n1821_002:0044c27": "上生得善心。不起異地生得善心。正理有",
    "T41n1821_002:0044c28": "文。如下當引。亦不能起異地聞慧。此慧",
    "T41n1821_002:0044c29": "由彼生得導引。既不能起生得善心。故聞",
    "T41n1821_002:0045a01": "慧心亦不能起。不起異地聞慧善心。婆沙",
    "T41n1821_002:0045a02": "有文。亦如下引。假設得起。聞慧亦不能",
    "T41n1821_002:0045a03": "生。以威儀心不能生加行善心故。修慧既",
    "T41n1821_002:0045a04": "是加行。威儀理亦不生。異熟生心非起異",
    "T41n1821_002:0045a05": "地。變化唯與定心相生。又上威儀不能生",
    "T41n1821_002:0045a06": "欲善及無覆。如廣心說。由斯徵責。故知。彼",
    "T41n1821_002:0045a07": "執天眼．耳通是威儀心。理亦不成立　又",
    "T41n1821_002:0045a08": "西方德光論師。集真論中說。眼．耳二通。是自",
    "T41n1821_002:0045a09": "性無記非四無記　此亦不然。諸論廣心唯",
    "T41n1821_002:0045a10": "說二十心。若言更有自性無記。應說有",
    "T41n1821_002:0045a11": "二十一心。故亦非理。今依正解。眼．耳二通",
    "T41n1821_002:0045a12": "四無記中通果無記。應知。通果名寬。變化等",
    "T41n1821_002:0045a13": "狹。如非得名寬。異生性等狹。既說二是通",
    "T41n1821_002:0045a14": "果攝。與定相生。即無妨矣　問二通若是",
    "T41n1821_002:0045a15": "通果心攝。同化心者。諸論皆說二通變化",
    "T41n1821_002:0045a16": "三世成就。生上三定成下化心。未知。二通",
    "T41n1821_002:0045a17": "為成下不。若說成下。即不應言生上三",
    "T41n1821_002:0045a18": "定眼識現起方言得識。若不成下。與彼",
    "T41n1821_002:0045a19": "化心同是通果同是無記。何故成下化心",
    "T41n1821_002:0045a20": "不成二通。解云。生上三定成下二通。是通",
    "T41n1821_002:0045a21": "果故。如成化心。論不說成據泛借說　又",
    "T41n1821_002:0045a22": "解。生上三定不成下二通。通果有二。一",
    "T41n1821_002:0045a23": "在意識。其力強盛生上成下。如變化心。二",
    "T41n1821_002:0045a24": "在五識。其力稍劣不能成下。若繫屬自地。",
    "T41n1821_002:0045a25": "依自地發者。即有三世得。如善習自地威",
    "T41n1821_002:0045a26": "儀。工巧有三世得諸論說二通。三世得者。",
    "T41n1821_002:0045a27": "據初定二通說。若生上三定起下異地二",
    "T41n1821_002:0045a28": "通。唯有法俱。如泛借下三識。及威儀心非",
    "T41n1821_002:0045a29": "是善習。唯法俱得。此論言不成下據此以",
    "T41n1821_002:0045b01": "說　問若生上地不成就下異地二通者。",
    "T41n1821_002:0045b02": "身在欲界離欲界染。應亦無有成上異地",
    "T41n1821_002:0045b03": "二通。然論說五通曾修離染得。既有離染",
    "T41n1821_002:0045b04": "得。明知亦有能成異地。何故生上不成下。",
    "T41n1821_002:0045b05": "生下得成上。解云。生下成上易故。成",
    "T41n1821_002:0045b06": "生上成下難故。不成　又解。生上三定。下",
    "T41n1821_002:0045b07": "地二通或成．不成。若串習者即成。若不串",
    "T41n1821_002:0045b08": "習者不成。以不定故不說成也。等",
    "T41n1821_002:0045b09": "謂若有至謂除前相者。此明成就四句　第",
    "T41n1821_002:0045b10": "一句。生上三定。顯定成眼　眼識不起。",
    "T41n1821_002:0045b11": "顯不成識　第二句。謂生欲界。顯定成",
    "T41n1821_002:0045b12": "識　未得．已失。顯不成眼　第三句。謂生",
    "T41n1821_002:0045b13": "欲界。顯定成識　得眼不失。復顯成眼。",
    "T41n1821_002:0045b14": "生梵世者。顯眼．及識必定成就　生上三",
    "T41n1821_002:0045b15": "定。顯定成眼。正見色言。復顯成識　既",
    "T41n1821_002:0045b16": "言正見色時。明知法現名成。如是眼界",
    "T41n1821_002:0045b17": "至總復言等者。此下類釋　若以眼對色。得",
    "T41n1821_002:0045b18": "有二句。若得色必得眼。以中有蘊必具",
    "T41n1821_002:0045b19": "根故。有得眼不得色。謂生欲界漸得眼",
    "T41n1821_002:0045b20": "根　成就亦有二句。若成就眼必成就色。",
    "T41n1821_002:0045b21": "有成就色不成就眼。謂生欲界未得眼",
    "T41n1821_002:0045b22": "根及得已失　若將識對色得有四句。有",
    "T41n1821_002:0045b23": "得識不得色。謂生上三定眼識現在前。及",
    "T41n1821_002:0045b24": "上三定沒生欲界．及梵世時。有得色不得",
    "T41n1821_002:0045b25": "識。謂無色沒生上三定　俱得。謂無色沒",
    "T41n1821_002:0045b26": "生欲界．及梵世時　俱不得。謂除前相。",
    "T41n1821_002:0045b27": "成就有二句。若成就識定成就色。有成",
    "T41n1821_002:0045b28": "就色不成就識。謂生上三定眼識不起。",
    "T41n1821_002:0045b29": "故言得成就等如理應思　於六．三中且",
    "T41n1821_002:0045c01": "辨初三相望得成。後五種三。得與成就。并",
    "T41n1821_002:0045c02": "互相望。及捨．不成等。皆應思擇。廣如婆",
    "T41n1821_002:0045c03": "沙。不能繁述。是故頌復言等。",
    "T41n1821_002:0045c04": "如是已說至外謂此餘者。此下第十六內外",
    "T41n1821_002:0045c05": "門　泛明內外略有三種。故婆沙一百四",
    "T41n1821_002:0045c06": "十八云。然內外法差別有三。一相續內外謂",
    "T41n1821_002:0045c07": "在自身名內。在他身及非情數名為外。二",
    "T41n1821_002:0045c08": "處內外。謂心．心所所依名內。所緣名外。三",
    "T41n1821_002:0045c09": "情．非情內外。謂有情數法名內。非情數法",
    "T41n1821_002:0045c10": "名外　今此論中約處內外。心名為我。是",
    "T41n1821_002:0045c11": "我依根即名為內。故言十二。外謂此餘色",
    "T41n1821_002:0045c12": "等六境。非我依故。雖諸根．識亦通所緣。",
    "T41n1821_002:0045c13": "約處以明。所依常定但名為內。不據為境",
    "T41n1821_002:0045c14": "名為外也。我體既無內外何有者。問。",
    "T41n1821_002:0045c15": "我執依止至故說名外者。答　我執。謂我",
    "T41n1821_002:0045c16": "見　依止。謂心。心與我見相應故。名我",
    "T41n1821_002:0045c17": "執依止。心是我依假名為我。餘心雖非我",
    "T41n1821_002:0045c18": "見相應。是彼心類故亦得我名　又解。心",
    "T41n1821_002:0045c19": "是我執所緣故名我執依止。雖諸有漏皆我",
    "T41n1821_002:0045c20": "見緣。以心是勝多執為我。餘無漏心雖我",
    "T41n1821_002:0045c21": "不緣。是彼心類故亦得我名　又解。我執",
    "T41n1821_002:0045c22": "有二。一者迷執。謂即我見。但緣有漏。二者",
    "T41n1821_002:0045c23": "取執。謂一切心。於境自在執取前境皆名",
    "T41n1821_002:0045c24": "我執。二執所緣雖通諸法。心強勝故偏名依",
    "T41n1821_002:0045c25": "止。故於此心假說為我。此解依止遍通諸",
    "T41n1821_002:0045c26": "心。可無妨矣　復引經證。前經調我。後經",
    "T41n1821_002:0045c27": "伏心。故知於心假說為我　眼等十二為",
    "T41n1821_002:0045c28": "此假我所依。親近故說名內。色等六境。為此",
    "T41n1821_002:0045c29": "假我所緣疎遠故說名外。雖諸心所。依彼",
    "T41n1821_002:0046a01": "心王同一生等。不名內者。異類相望非所",
    "T41n1821_002:0046a02": "依故不名為親。所依與心。異類相望皆為",
    "T41n1821_002:0046a03": "所依。故名親近可名為內　又正理第六",
    "T41n1821_002:0046a04": "解心為我云。恒於自內境自在行故　若",
    "T41n1821_002:0046a05": "作俱舍師破。不異我前第三解也。若",
    "T41n1821_002:0046a06": "爾六識至非心依故者。難　若爾。現．未六識。",
    "T41n1821_002:0046a07": "未至過去意位。非心依故應不名內。",
    "T41n1821_002:0046a08": "至意位時至無改易故者。通　六識至過去",
    "T41n1821_002:0046a09": "意位時。不失六識界。現．未未至過去意",
    "T41n1821_002:0046a10": "位。亦非越意相　若異此者下。反難外人",
    "T41n1821_002:0046a11": "顯違宗過。又若未．現六識無意界相。過去",
    "T41n1821_002:0046a12": "意界亦應不立。此宗說相三世無改。",
    "T41n1821_002:0046a13": "已說內外至作不作自業者。此下第十七明",
    "T41n1821_002:0046a14": "同分．彼同分　法界。定被意識緣恒名同",
    "T41n1821_002:0046a15": "分。餘十七通二。作自業名同分。不作自",
    "T41n1821_002:0046a16": "業名彼同分。論曰至恒名同分者。此",
    "T41n1821_002:0046a17": "釋法同分。將解法同分先明境同分相。",
    "T41n1821_002:0046a18": "夫言境同分者。若境與識定為所緣。定為",
    "T41n1821_002:0046a19": "所緣是不共義。六境各為自識所緣名定",
    "T41n1821_002:0046a20": "所緣　問法境一識緣。可說名為定。五境",
    "T41n1821_002:0046a21": "二識緣。如何望自定。解云。境定有二。或境",
    "T41n1821_002:0046a22": "於心定。如法對意。或心於境定。如五識",
    "T41n1821_002:0046a23": "對境。若法對意。即定是所緣。若五境對五",
    "T41n1821_002:0046a24": "識。即與定為所緣。於彼境上皆有定義。對",
    "T41n1821_002:0046a25": "其定處以辨同分。識於所緣境中。過．現已．",
    "T41n1821_002:0046a26": "正生。未來當生法。生法簡不生法。此所緣境",
    "T41n1821_002:0046a27": "說名同分。此即總明境同分相　問論其",
    "T41n1821_002:0046a28": "六境根亦能取。何故此文言識非根。解云。",
    "T41n1821_002:0046a29": "意根過去。不能取境。五根現在。或取．不取。",
    "T41n1821_002:0046b01": "以不定故略而不說　又解。言識可以攝",
    "T41n1821_002:0046b02": "根。識取境時根亦取。故言識可以影根。無",
    "T41n1821_002:0046b03": "邊意識。是無我觀緣一切法。於法界中。無",
    "T41n1821_002:0046b04": "一法界不於其中。已生正生當生無邊意",
    "T41n1821_002:0046b05": "識。由定生故恒名同分　由諸聖者下。別",
    "T41n1821_002:0046b06": "顯無我觀。可知　問法界意識緣。即名同",
    "T41n1821_002:0046b07": "分。餘十七界亦為意識緣。何非同分。解云。",
    "T41n1821_002:0046b08": "夫十八界名同分．彼同分者。六根．六識據",
    "T41n1821_002:0046b09": "能取境名同分。但能取境皆名同分。不",
    "T41n1821_002:0046b10": "約為境名同分故。雖意識緣而非同分。",
    "T41n1821_002:0046b11": "若外六境約為境名同分。雖約為境辨",
    "T41n1821_002:0046b12": "同分。然據定說。六境二定如先已說。法界",
    "T41n1821_002:0046b13": "名定。體即是定。唯為意識緣不通餘五。意",
    "T41n1821_002:0046b14": "識緣定時即名同分。若五境名定。與定為",
    "T41n1821_002:0046b15": "所緣故名為定。五各自緣不緣餘法故名",
    "T41n1821_002:0046b16": "為定。所以。五識緣時方名同分。意識非定。",
    "T41n1821_002:0046b17": "雖緣五境不名同分　或可。於六境中。法",
    "T41n1821_002:0046b18": "境正與意識為所緣所以。望意名同分。五",
    "T41n1821_002:0046b19": "境正與五識為所緣。所以。望五名同分。雖",
    "T41n1821_002:0046b20": "亦兼意緣。以非正故非同分　又解。六境",
    "T41n1821_002:0046b21": "中。法定五不定。恐雜亂故約定說。於六根．",
    "T41n1821_002:0046b22": "六識。五定一不定。不多雜亂。故約用說",
    "T41n1821_002:0046b23": "　又解。分別法門意存差別。若但意緣即名",
    "T41n1821_002:0046b24": "同分。無有一法而非同分即無差別故。或",
    "T41n1821_002:0046b25": "約用以明。或約定以說。或約正以辨。故婆",
    "T41n1821_002:0046b26": "沙七十一云。問餘十七界亦是意識所了別",
    "T41n1821_002:0046b27": "境。應皆是同分便無彼同分。如何說有彼",
    "T41n1821_002:0046b28": "同分耶。答。餘十七界不依意識界。立為",
    "T41n1821_002:0046b29": "同分．及彼同分。但依各別根境相對。為眼",
    "T41n1821_002:0046c01": "對色。色對眼。乃至身對觸。觸對身　問若",
    "T41n1821_002:0046c02": "爾意界．及意識界。唯應對法界立同分．彼",
    "T41n1821_002:0046c03": "同分。是即緣餘十七界者。應非同分。答理",
    "T41n1821_002:0046c04": "應如是。然以意界。及意識界。通能了別一",
    "T41n1821_002:0046c05": "切法故。依自作用立為同分。如眼等根有",
    "T41n1821_002:0046c06": "見等用。必不立為彼同分故。餘二者",
    "T41n1821_002:0046c07": "謂至名彼同分者。此下釋餘十七。總標略",
    "T41n1821_002:0046c08": "釋。此中眼界至應說自用者。此下別釋",
    "T41n1821_002:0046c09": "十七界。此即釋十一界。就中。一正釋。二辨",
    "T41n1821_002:0046c10": "差別。此即正釋　六根各別對彼六境名為",
    "T41n1821_002:0046c11": "自境　又解。五根若取自境名自境。意",
    "T41n1821_002:0046c12": "根通取一切皆名自境　問過．未曾．當用",
    "T41n1821_002:0046c13": "皆說名同分。過．未曾．當覺皆應名執受。解",
    "T41n1821_002:0046c14": "云。有執受義異體相有。要假相依方成有",
    "T41n1821_002:0046c15": "義。故唯現在。同分據有作用。用非離體。故",
    "T41n1821_002:0046c16": "約曾．當皆名同分　又解．分是類義。可以",
    "T41n1821_002:0046c17": "遍收同類。執受非類。所以唯局現在　問",
    "T41n1821_002:0046c18": "意能生識可名同分。無學後意既不生識。",
    "T41n1821_002:0046c19": "應非同分。解云。得同分名有二。一生識。",
    "T41n1821_002:0046c20": "二取境。無學後意雖不生識。能取境故",
    "T41n1821_002:0046c21": "名為同分　迦濕彌邏。迦云惡。濕彌羅",
    "T41n1821_002:0046c22": "云名。舊云罽賓訛也　然舊俱舍云是西",
    "T41n1821_002:0046c23": "方師　翻者謬也　西方諸師。即是迦濕彌",
    "T41n1821_002:0046c24": "羅國西健馱邏國。彼亦多有說一切有部",
    "T41n1821_002:0046c25": "師　彼於不生開為二者　此解不然若於",
    "T41n1821_002:0046c26": "不生有根無識。生中亦有。何獨不生。生",
    "T41n1821_002:0046c27": "既不開。不生如何別立。此即違理。又婆沙",
    "T41n1821_002:0046c28": "云。舊此國師說有五種。西方諸師說有四",
    "T41n1821_002:0046c29": "種。今此國師說有四種。西方諸師說有五",
    "T41n1821_002:0047a01": "種。造婆沙時既取四種為正。明知說五",
    "T41n1821_002:0047a02": "非理。此即文證　如眼既然。乃至身界應知",
    "T41n1821_002:0047a03": "亦爾　意界已．正．當生皆同分。故彼同分唯",
    "T41n1821_002:0047a04": "不生法。過．現生意起必緣境。故皆同分。過．",
    "T41n1821_002:0047a05": "現．當生眼等五根。有不假緣生故有彼同",
    "T41n1821_002:0047a06": "分。非同意界　餘文可知。應知同分",
    "T41n1821_002:0047a07": "至應知亦爾者。此下辨差別　根是不共。一",
    "T41n1821_002:0047a08": "人之眼。必無多人同用此眼而得見色。故",
    "T41n1821_002:0047a09": "根不共　五境容有多人受用。故名為共。",
    "T41n1821_002:0047a10": "由不共故一起用時名為同分。所餘一切",
    "T41n1821_002:0047a11": "不起用者望此眼亦同分。彼同分亦爾。",
    "T41n1821_002:0047a12": "由色共故。於此色等起見等者名同分。",
    "T41n1821_002:0047a13": "不見等者名彼同分。聲可如色至不應",
    "T41n1821_002:0047a14": "如色說者。難　香．味．觸三。一取非餘。應如",
    "T41n1821_002:0047a15": "眼等。不應如色。雖有是理至故如色",
    "T41n1821_002:0047a16": "說者。答　色．聲二境有多有情同共見．聞。",
    "T41n1821_002:0047a17": "故名為共。香．味．觸三。雖於一人根正合時",
    "T41n1821_002:0047a18": "餘不能取。若在未來根未合時。於一及",
    "T41n1821_002:0047a19": "餘。皆有可生鼻等識義。容有共取。眼等",
    "T41n1821_002:0047a20": "不然。故如色說　又解。猶如兩人鼻．舌．身",
    "T41n1821_002:0047a21": "三。根各相著。同嗅中間香。同嘗中間味。同",
    "T41n1821_002:0047a22": "覺中間觸。故名為共。根即不爾。無有兩人",
    "T41n1821_002:0047a23": "共用一根　或一類香．味．觸能發多識故",
    "T41n1821_002:0047a24": "名為共。根即不爾。無一類根兩人共用發",
    "T41n1821_002:0047a25": "識。根各別故　問如正理第六云。聲如色",
    "T41n1821_002:0047a26": "說是共境故。香．味．觸三如內界說非共境",
    "T41n1821_002:0047a27": "故。然諸世間依假名想。有言我等同嗅此",
    "T41n1821_002:0047a28": "香。同嘗此味。同覺此觸。雜心意同正理說。",
    "T41n1821_002:0047a29": "香．味．觸第一義如眼說。俗數如色說。此論",
    "T41n1821_002:0047b01": "豈不與彼相違。解云此論約外香．味．觸未",
    "T41n1821_002:0047b02": "取之時在未來世。容有多人共受用義。故",
    "T41n1821_002:0047b03": "如色說。雜心．正理。據正取時餘不能取。",
    "T41n1821_002:0047b04": "說非共境故如內界。各據一義亦不相違",
    "T41n1821_002:0047b05": "　又解。論意各別。雜心．正理。唯取身中內",
    "T41n1821_002:0047b06": "香．味．觸不能取外。外但為緣引發於內。",
    "T41n1821_002:0047b07": "此論意說。不但取內香．味．觸亦能取外。故",
    "T41n1821_002:0047b08": "婆沙七十一亦有兩說云。或有欲令唯嗅",
    "T41n1821_002:0047b09": "嘗覺各自身中諸香．味．觸。復有欲令亦",
    "T41n1821_002:0047b10": "嗅嘗覺他．及非情諸香．味．觸。若依前義",
    "T41n1821_002:0047b11": "應作是說。香．味．觸界。依世俗理如色",
    "T41n1821_002:0047b12": "界說。依勝義理。如眼界說。若依後義。",
    "T41n1821_002:0047b13": "應作是說。香．味．觸界若已受用。及受用時。",
    "T41n1821_002:0047b14": "依世俗理如色界說。依勝義理如眼界",
    "T41n1821_002:0047b15": "說。若未受用依勝義理亦可得言如色",
    "T41n1821_002:0047b16": "界說。是故諸論皆作是說。如色界聲．香．",
    "T41n1821_002:0047b17": "味．觸界亦爾。以香．味．觸可共得故已上論文",
    "T41n1821_002:0047b18": "　雜心．正理。同婆沙前師。此論同婆沙後師。",
    "T41n1821_002:0047b19": "若依前解。雜心．正理亦同婆沙後師。婆沙",
    "T41n1821_002:0047b20": "雖有兩說然無評家。且以後師為正。以",
    "T41n1821_002:0047b21": "攝法盡故。若外香．味．觸非三根取。應法",
    "T41n1821_002:0047b22": "處收。既法處中無香等三。明知後師為正。",
    "T41n1821_002:0047b23": "眼等六識至如意界說者。此釋六識。准",
    "T41n1821_002:0047b24": "意可知。云何同分彼同分義者。問二",
    "T41n1821_002:0047b25": "種義。根境識三至名彼同分者。答　根．",
    "T41n1821_002:0047b26": "境．識三各起作用。互相隨順更相交涉。故",
    "T41n1821_002:0047b27": "名為分。同有此交涉分故名同分　或復。",
    "T41n1821_002:0047b28": "分者是已作用。故前說言。若作自業名為",
    "T41n1821_002:0047b29": "同分。根．境．識三。同有此已作用分。故名同",
    "T41n1821_002:0047c01": "分　或復。分者。是所生觸果。根．境．識同",
    "T41n1821_002:0047c02": "有此果分。故名同分　與上相違名彼同",
    "T41n1821_002:0047c03": "分。如不見色眼名非同分。見色眼名同",
    "T41n1821_002:0047c04": "分。由非同分不見色眼。與彼見色眼同",
    "T41n1821_002:0047c05": "分。種類分同。名彼同分　言種類分同者。",
    "T41n1821_002:0047c06": "正理解云。云何與彼種類分同。謂此與彼同",
    "T41n1821_002:0047c07": "見等相。同處同界。互為因故。互相屬故。互相",
    "T41n1821_002:0047c08": "引故。種類分同　解云。無用與彼有用種",
    "T41n1821_002:0047c09": "類分同。能見義同。同是眼處。眼界互為同",
    "T41n1821_002:0047c10": "類因。互為等流果。相屬互相引起。如是種",
    "T41n1821_002:0047c11": "類名分。有用無用同有此分即以無用與",
    "T41n1821_002:0047c12": "彼有用同有此分名彼同分。",
    "T41n1821_002:0047c13": "已說同分至色定非見斷者。此下第十八三",
    "T41n1821_002:0047c14": "斷門。上兩句界分別。下兩句遮異計。",
    "T41n1821_002:0047c15": "論曰至皆非所斷者。釋上兩句　斷謂斷縛",
    "T41n1821_002:0047c16": "證得離繫。顯宗第四云。一自性斷。二所緣",
    "T41n1821_002:0047c17": "斷。若法是結。及一果等。對治生時於彼得",
    "T41n1821_002:0047c18": "斷。名自性斷。由彼斷故。於所緣事便得",
    "T41n1821_002:0047c19": "離繫。不必於中得不成就名所緣斷　解",
    "T41n1821_002:0047c20": "云。自性．所緣。俱約離縛名斷。等者等取",
    "T41n1821_002:0047c21": "得。准彼論文。惑等上四相．及得。不成義邊",
    "T41n1821_002:0047c22": "亦名自性斷。若緣縛斷。據緣彼惑。究竟盡",
    "T41n1821_002:0047c23": "時方名為斷。不必不成。廣如正理　言十",
    "T41n1821_002:0047c24": "五界唯修斷者。若五根．香．味．觸不染污性。又",
    "T41n1821_002:0047c25": "是色法緣縛斷故。色．聲二界修所斷心親發",
    "T41n1821_002:0047c26": "起故。又是色法緣縛斷故。若五識界善．無記",
    "T41n1821_002:0047c27": "者。是不染污緣縛斷故。是染污者。迷事起故",
    "T41n1821_002:0047c28": "皆唯修斷。無見斷相不通見斷。皆非無漏",
    "T41n1821_002:0047c29": "不通非斷　後三通三者。見斷隨眠．及相",
    "T41n1821_002:0048a01": "應法。迷理起故。四相．與得。是彼見惑親發",
    "T41n1821_002:0048a02": "起故。皆見所斷。無修斷相不通修。非無",
    "T41n1821_002:0048a03": "漏故不通非斷　又解。八十八惑。迷理起",
    "T41n1821_002:0048a04": "故是見所斷。惑相應法望惑是親。相應縛故",
    "T41n1821_002:0048a05": "相應因故。故隨惑斷。四相望惑雖非相應。",
    "T41n1821_002:0048a06": "同部縛故俱有因故。亦隨惑斷。得望彼惑雖",
    "T41n1821_002:0048a07": "非相應．俱有。同部縛故。惑有即有惑無即",
    "T41n1821_002:0048a08": "無。雖是緣縛望惑亦親。故隨惑斷。非是迷",
    "T41n1821_002:0048a09": "事等故非通修斷。是斷法故不通非斷。諸",
    "T41n1821_002:0048a10": "餘有漏若無色善．無覆無記。是不染污緣縛",
    "T41n1821_002:0048a11": "斷故。若諸煩惱．及彼相應。迷事起故。四相．",
    "T41n1821_002:0048a12": "及得是彼修惑親發起故。若善．染無表是修",
    "T41n1821_002:0048a13": "斷心親發起故。又是色法緣縛斷故。皆修所",
    "T41n1821_002:0048a14": "斷。無見斷相不通見斷。非無漏故不通",
    "T41n1821_002:0048a15": "非斷。一切無漏非縛繫故皆非所斷。",
    "T41n1821_002:0048a16": "豈不更有至極相違故者。此下釋後半頌。",
    "T41n1821_002:0048a17": "經部等難。異生性等得聖不起。與聖相違",
    "T41n1821_002:0048a18": "理應見斷。雖爾此法至定非見斷者",
    "T41n1821_002:0048a19": "答　略開三章顯非見斷。一不染污法。顯",
    "T41n1821_002:0048a20": "宗云。言不染者。謂有漏善．無覆無記。二非",
    "T41n1821_002:0048a21": "六生。謂五識等。從五根生名非六生。雖亦",
    "T41n1821_002:0048a22": "從意且據別依。三色顯宗云。色謂有漏染．",
    "T41n1821_002:0048a23": "不染色　又作一解。一切不染法。一切非六",
    "T41n1821_002:0048a24": "生法。一切色法。無漏之法。理亦定非見所",
    "T41n1821_002:0048a25": "斷故　或可。顯宗且據斷法。無漏非斷理",
    "T41n1821_002:0048a26": "在不疑。故不別說。應知。此中諸不染法定",
    "T41n1821_002:0048a27": "非見斷。此中偏說。不言是染皆悉見斷。",
    "T41n1821_002:0048a28": "於其染中。若見惑相應等是見斷。餘是修斷。",
    "T41n1821_002:0048a29": "以不定故不說。非六生定非見斷。此中偏",
    "T41n1821_002:0048b01": "說。不言是六生者皆悉見斷。於六生中。若",
    "T41n1821_002:0048b02": "見惑相應等見斷。餘有漏修斷。若無漏非",
    "T41n1821_002:0048b03": "斷以不定故不說。色定非見斷此中偏說。",
    "T41n1821_002:0048b04": "不言非色皆是見斷。於非色中。若見惑相",
    "T41n1821_002:0048b05": "應等見斷。餘有漏修斷。若無漏非斷。以不",
    "T41n1821_002:0048b06": "定故不說。其異生性至親發起故者。別",
    "T41n1821_002:0048b07": "釋　其異生性。是不染污無記性攝。緣縛斷",
    "T41n1821_002:0048b08": "故。已離欲者猶成就故。明知非染污。斷善根",
    "T41n1821_002:0048b09": "者猶成就故。明知非善。既非是染。明非見",
    "T41n1821_002:0048b10": "斷。雖非見斷由先捨故不名異生　返",
    "T41n1821_002:0048b11": "難經部等云。此異生性。若見所斷。苦法忍",
    "T41n1821_002:0048b12": "位既成彼性。應是異生。爾時若成。即有一",
    "T41n1821_002:0048b13": "人名凡．聖過。成聖法故名聖。成凡性故",
    "T41n1821_002:0048b14": "名凡。與理相違。故非見斷　釋非六生及",
    "T41n1821_002:0048b15": "色可知　前不染．非六生．及此色。定非見",
    "T41n1821_002:0048b16": "斷。所以者何。此之三種。一非迷諦理。二非",
    "T41n1821_002:0048b17": "是見惑親發起故　或不染．非六生非迷諦",
    "T41n1821_002:0048b18": "理。色非見惑親發起。故非見斷　又解。前",
    "T41n1821_002:0048b19": "非六．及此色。定非見斷。五識非迷諦理。",
    "T41n1821_002:0048b20": "色非見惑親發起故。不染非見斷前已別",
    "T41n1821_002:0048b21": "解故　問修斷染色。九品修惑各別親發。既",
    "T41n1821_002:0048b22": "親別發。此色應隨彼惑別斷。解云。此染污",
    "T41n1821_002:0048b23": "色。修惑親發是修所斷。緣縛斷故。故九品惑",
    "T41n1821_002:0048b24": "除方名為斷。非別斷也。若修惑上得．及四",
    "T41n1821_002:0048b25": "相。自性斷故。非例此色。如前釋。應知。惑",
    "T41n1821_002:0048b26": "等法上。得．及四相。若自性斷．所緣斷。是自性",
    "T41n1821_002:0048b27": "斷攝。若相應縛．所緣縛。是所緣縛攝。若依",
    "T41n1821_002:0048b28": "顯宗第四。釋此三法云。且不染法。及諸色",
    "T41n1821_002:0048b29": "法。非見斷者。緣彼煩惱。究竟斷時方名斷",
    "T41n1821_002:0048c01": "故　又云。非六生法非見斷者。緣色等境",
    "T41n1821_002:0048c02": "外門轉故。",
    "T41n1821_002:0048c03": "如是已說至被障諸色故者。此下第十九是",
    "T41n1821_002:0048c04": "見．非見門。就中。一正明。二傍論。此即正明。",
    "T41n1821_002:0048c05": "初兩句出見體。下六句釋妨遮計　尊者",
    "T41n1821_002:0048c06": "世友眼見。尊者法救眼識見。尊者妙音眼識",
    "T41n1821_002:0048c07": "相應慧見。譬喻者眼識同時心．心所法和合",
    "T41n1821_002:0048c08": "見　問如婆沙．五事．雜心等論。皆破識．慧．",
    "T41n1821_002:0048c09": "和合。此頌何故但破識耶　解云隨作論者",
    "T41n1821_002:0048c10": "意樂破故　又解亦兼破慧。頌言五識俱",
    "T41n1821_002:0048c11": "生慧非見。已知破慧但不破和合。或可。以",
    "T41n1821_002:0048c12": "和合計分同經部。論主意明故不別破　又",
    "T41n1821_002:0048c13": "解具破三種。不見障色言從強破識。慧．及",
    "T41n1821_002:0048c14": "和合准破。應知。故雜心云。同分眼見色非",
    "T41n1821_002:0048c15": "彼眼識見。非慧。非和合。不見障色故",
    "T41n1821_002:0048c16": "　又解此論從強破識。具破三種廣如諸論。",
    "T41n1821_002:0048c17": "故五事論第一云。問誰能見色。為眼根見。",
    "T41n1821_002:0048c18": "為眼識見。為與眼識相應慧見。為心．心",
    "T41n1821_002:0048c19": "所和合見耶。如何所疑。一切有疑過。若",
    "T41n1821_002:0048c20": "眼根見。餘識行時寧不見色。何不俱取一",
    "T41n1821_002:0048c21": "切境耶。若眼識見。識但以了別為相。非見",
    "T41n1821_002:0048c22": "為相豈能見色。若與眼識相應慧見。應許",
    "T41n1821_002:0048c23": "耳識相應慧聞。彼既非聞。此云何見。若心",
    "T41n1821_002:0048c24": "心所和合能見。諸心．心所和合不定。謂善眼",
    "T41n1821_002:0048c25": "識與二十二心所相應。不善眼識與二十",
    "T41n1821_002:0048c26": "一心所相應。有覆無記眼識與十八種心",
    "T41n1821_002:0048c27": "所相應。無覆無記眼識與十二種心所相應",
    "T41n1821_002:0048c28": "既不決定。云何和合。答眼根能見然與眼",
    "T41n1821_002:0048c29": "識合位非餘。譬如眼識了別色用依眼方",
    "T41n1821_002:0049a01": "有。又如受等領納等用必依於心。此亦應",
    "T41n1821_002:0049a02": "爾。由斯理趣。餘識了時眼識既空不能見",
    "T41n1821_002:0049a03": "色。亦無俱取一切境失。以一相續中無",
    "T41n1821_002:0049a04": "二心轉故。問何故六所依．所緣。而一相續中",
    "T41n1821_002:0049a05": "無六識俱轉。答等無間緣唯有一故。復有餘",
    "T41n1821_002:0049a06": "義。若眼識見誰復能識。若慧見者誰復能知。",
    "T41n1821_002:0049a07": "若心．心所和合能見諸法一一業用不同。於",
    "T41n1821_002:0049a08": "中定無和合見義。又應一體有二作用。謂",
    "T41n1821_002:0049a09": "許能見．及領納等。復有餘義。若識見者識無",
    "T41n1821_002:0049a10": "對故。則應能見被障諸色。慧及和合應知亦",
    "T41n1821_002:0049a11": "然。是故眼根獨名能見。論曰至餘皆非",
    "T41n1821_002:0049a12": "見者。十八界中眼全是見。法界一分八種是見。",
    "T41n1821_002:0049a13": "餘十六界全。及法界少分。皆非是見。應知",
    "T41n1821_002:0049a14": "此中見有二種。一者觀照名見。所謂眼根。",
    "T41n1821_002:0049a15": "雖慧亦名觀照。此中且以眼名觀照　問",
    "T41n1821_002:0049a16": "眼對色時如何名見。若言舒光至境。燈．日",
    "T41n1821_002:0049a17": "亦應名見。若言影現。水鏡應亦名見。若",
    "T41n1821_002:0049a18": "言體清妙故。耳等四根應亦名見　解云眼",
    "T41n1821_002:0049a19": "見色時。不舒光至境不同燈日。亦非影",
    "T41n1821_002:0049a20": "現不同水鏡。雖五色根體皆清淨起用各",
    "T41n1821_002:0049a21": "別。謂眼見色。耳聞聲。鼻嗅香。舌甞味。身",
    "T41n1821_002:0049a22": "覺觸。眼對色非如鉗之取物。但起觀照",
    "T41n1821_002:0049a23": "色用。故獨名見不同耳等。二者推度名見。",
    "T41n1821_002:0049a24": "於其慧中唯此八種。餘十六界全．法界少分",
    "T41n1821_002:0049a25": "不能觀照。又無推度。皆非是見。何等",
    "T41n1821_002:0049a26": "為八者。問。謂身見等至明昧不同者。",
    "T41n1821_002:0049a27": "答　世間諸見。謂有染．無染。或染．無染",
    "T41n1821_002:0049a28": "名世間　學．無學名諸見　夜分有雲喻",
    "T41n1821_002:0049a29": "有染。五見有漏故如夜。是煩惱故如雲。",
    "T41n1821_002:0049b01": "夜分無雲喻無染。正見有漏故如夜。非煩",
    "T41n1821_002:0049b02": "惱故如無雲　晝分有雲喻有學。正見無",
    "T41n1821_002:0049b03": "漏故如晝。有煩惱故如雲　晝分無雲喻",
    "T41n1821_002:0049b04": "無學。正見無漏故如晝。無煩惱故如無雲。",
    "T41n1821_002:0049b05": "餘文可知。何故世間正見唯意識相應",
    "T41n1821_002:0049b06": "者。問。以五識至是故非見者。答。可",
    "T41n1821_002:0049b07": "知　問五識無計度分別可名無分別。如",
    "T41n1821_002:0049b08": "定中有漏正見。及學．無學正見。既無計度分",
    "T41n1821_002:0049b09": "別。云何名見。以計度分別唯散慧故　解",
    "T41n1821_002:0049b10": "云定慧雖非計度分別。而能審慮決度故名",
    "T41n1821_002:0049b11": "見。准。此所餘至非見應知者。此例釋",
    "T41n1821_002:0049b12": "也。十八界中眼全是見觀照色故。法界八種",
    "T41n1821_002:0049b13": "是見。推度性故。就彼慧中五識俱慧總非",
    "T41n1821_002:0049b14": "是見。非決度故。准此所餘染慧。所餘無染",
    "T41n1821_002:0049b15": "慧。及諸餘法。非見　所餘染慧。謂意地貪．",
    "T41n1821_002:0049b16": "瞋．慢．疑．忿等十惑相應慧。為二鈍惑之所",
    "T41n1821_002:0049b17": "損覆。一貪等隨一。二彼相應無明。不共無明",
    "T41n1821_002:0049b18": "相應慧。雖復唯為一惑損覆。其過尤重過",
    "T41n1821_002:0049b19": "二煩惱。染悔俱慧。雖復唯有相應無明其",
    "T41n1821_002:0049b20": "力稍劣。惡作共損故並非見。雖彼五見亦有",
    "T41n1821_002:0049b21": "相應無明。其力微劣不能損慧。唯一故不",
    "T41n1821_002:0049b22": "同貪等。無力故不同獨頭。故名見　所餘",
    "T41n1821_002:0049b23": "無染慧。謂意地異熟生等四無記慧。其性中",
    "T41n1821_002:0049b24": "庸。勢力羸劣而非猛利。如不成善。不成",
    "T41n1821_002:0049b25": "染污。故不成見。盡．無生慧以息求故亦不",
    "T41n1821_002:0049b26": "名見　及諸餘法。即十六界全。法界少分。",
    "T41n1821_002:0049b27": "既無觀照。又無推度。故皆非見　或可。此",
    "T41n1821_002:0049b28": "文別簡法界。於法界中准此前義所餘染",
    "T41n1821_002:0049b29": "慧。及諸餘法界非見。應知乘前解慧有此",
    "T41n1821_002:0049c01": "文故。若爾眼根至云何名見者。識見家",
    "T41n1821_002:0049c02": "難。即是法救。大眾部等。以能明利至故",
    "T41n1821_002:0049c03": "亦名見者。眼見家答。若眼見者至亦",
    "T41n1821_002:0049c04": "應名見者。識見家難。非一切眼皆能現",
    "T41n1821_002:0049c05": "見者。眼見家答。誰能現見者。識見家徵。",
    "T41n1821_002:0049c06": "謂同分眼至能見非餘者。眼見家釋。解",
    "T41n1821_002:0049c07": "頌第五句。若。爾即應至見色非眼者。",
    "T41n1821_002:0049c08": "識見家難。不爾眼識定非能見者　總",
    "T41n1821_002:0049c09": "非識見家。釋第六句。所以者何者。識",
    "T41n1821_002:0049c10": "見家徵。傳說不能至應見障色者。眼見",
    "T41n1821_002:0049c11": "家為釋反徵。解第七．第八句。識既不能觀",
    "T41n1821_002:0049c12": "被障色故非能見。復反徵識見家。若識見",
    "T41n1821_002:0049c13": "者識無對故。壁等不礙應見障色。於被障",
    "T41n1821_002:0049c14": "色至如何當見者。識見家答。眼識於",
    "T41n1821_002:0049c15": "彼至何緣不起者。眼見家總徵。理定眼識於",
    "T41n1821_002:0049c16": "被障色何故不生。此即總徵。許眼見者已",
    "T41n1821_002:0049c17": "下。理定我宗許眼見者。眼有對故不見障",
    "T41n1821_002:0049c18": "色。識與依根一境轉故。可言於被障色眼",
    "T41n1821_002:0049c19": "識不生。汝許識見者。於被障色何緣不",
    "T41n1821_002:0049c20": "起。眼豈如身至無見功能者。識見家又",
    "T41n1821_002:0049c21": "難。眼若境合。可同身根不取障色。眼根既",
    "T41n1821_002:0049c22": "能取非至境。如何不能見被障色　頗胝",
    "T41n1821_002:0049c23": "迦下。引事難見障外色。若爾所執眼",
    "T41n1821_002:0049c24": "識云何者。眼見家反徵。若於是處至故",
    "T41n1821_002:0049c25": "不能見者。識見家答。頗胝迦等。光明無隔識",
    "T41n1821_002:0049c26": "見障色。壁等。光明有隔於被障色眼識不",
    "T41n1821_002:0049c27": "生。然經說眼至唯為見色者。識見家通",
    "T41n1821_002:0049c28": "經引證。經言眼見是見所依。如意能識",
    "T41n1821_002:0049c29": "　或就所依根說能依識業用。如座言聲",
    "T41n1821_002:0050a01": "　又如眼所識色亦就所依說能依識。已上",
    "T41n1821_002:0050a02": "通經引例　又如經說下。復證眼識依眼",
    "T41n1821_002:0050a03": "門見。此經意說。門非是見。依門識見。若門",
    "T41n1821_002:0050a04": "即見。豈容被經重說見言。若識能見",
    "T41n1821_002:0050a05": "至二用何異者。眼見家難。若識能見誰復了",
    "T41n1821_002:0050a06": "別。見與了別二用何別。以即見色至",
    "T41n1821_002:0050a07": "亦能了別者。識見家答。如一慧體推求名",
    "T41n1821_002:0050a08": "見。亦名簡擇。識亦應然。亦名能見亦能",
    "T41n1821_002:0050a09": "了別。有慧非見故言少分慧。如盡智等。有",
    "T41n1821_002:0050a10": "識非見。如耳識等。故言少分識。有餘",
    "T41n1821_002:0050a11": "難言至誰是見用者。有餘異執作是難言。",
    "T41n1821_002:0050a12": "若眼能見眼是見者。誰是見用。彼計見．用各",
    "T41n1821_002:0050a13": "別。由計不同故為斯難　或是識見家異",
    "T41n1821_002:0050a14": "師難。彼計眼是見者識是見用。此言非",
    "T41n1821_002:0050a15": "難至見亦應爾者。眼見家答。此言非難。如",
    "T41n1821_002:0050a16": "共許識是能了別。然無了者．了用不同。即",
    "T41n1821_002:0050a17": "識名了。見亦應爾即眼名見。無別見者。見",
    "T41n1821_002:0050a18": "用不同。有餘復言至亦說鐘能鳴者。識",
    "T41n1821_002:0050a19": "見家異師復通前經。引喻不同計亦無別。",
    "T41n1821_002:0050a20": "或是別部故今重敘。若爾眼根至應名",
    "T41n1821_002:0050a21": "能識者。眼見家難。眼是見依說眼能見。眼是",
    "T41n1821_002:0050a22": "識依說眼能識。無如是失至名能作",
    "T41n1821_002:0050a23": "晝者。識見家答。無如是失。世間人同許。眼",
    "T41n1821_002:0050a24": "根識生時說此眼是見。由彼識生時。說眼",
    "T41n1821_002:0050a25": "能見色不言眼識色　又解世人同許。眼",
    "T41n1821_002:0050a26": "識生時說眼是見。由彼識生時。說眼能見",
    "T41n1821_002:0050a27": "色不言識色　又解世間同許眼識是見",
    "T41n1821_002:0050a28": "者。此文應言同許眼根是見。而言眼識者。",
    "T41n1821_002:0050a29": "此舉能依顯所依事　又解應言同許眼",
    "T41n1821_002:0050b01": "根是見。而言眼識。於所依因立能依果名",
    "T41n1821_002:0050b02": "　又解世間同許眼識是見。識體微細世不",
    "T41n1821_002:0050b03": "了知。但言眼見。言眼見時即是識見。由彼",
    "T41n1821_002:0050b04": "識生時說眼能見色。不言眼根能識色",
    "T41n1821_002:0050b05": "　問若眼不名識色。何故前文言。又如經言",
    "T41n1821_002:0050b06": "眼所識色可愛可樂。然實非此可愛樂色是",
    "T41n1821_002:0050b07": "眼所識。准彼前文。色是眼所識。眼即是能",
    "T41n1821_002:0050b08": "識。於所依根立能識號。何故後文不言識",
    "T41n1821_002:0050b09": "色　解云前文約典說眼能識。後文據俗",
    "T41n1821_002:0050b10": "眼非能識　又解前約法救．大眾部等引",
    "T41n1821_002:0050b11": "經。亦復異部別解。故不同也　識見家言。",
    "T41n1821_002:0050b12": "何但我作斯解。毘婆沙中亦作是說。若眼所",
    "T41n1821_002:0050b13": "得說名所見。明知眼名能見。眼識所受同",
    "T41n1821_002:0050b14": "文故來。此即證眼名能見不名能識　又",
    "T41n1821_002:0050b15": "解眼識所受說名所見。明知眼識名能見。此",
    "T41n1821_002:0050b16": "即證識名見。若眼所得同文故來　又解。",
    "T41n1821_002:0050b17": "若眼所得說名所見。此即證眼名能見不",
    "T41n1821_002:0050b18": "名能識。眼識所受說名所見。此即證識名",
    "T41n1821_002:0050b19": "能見。是故但說眼名能見不名能識。唯識",
    "T41n1821_002:0050b20": "現前說能識色。譬如說日名能作晝即日",
    "T41n1821_002:0050b21": "名晝。非離日外別有其晝。其識亦爾。識現",
    "T41n1821_002:0050b22": "前時即名能識。非離識外別有能識　上",
    "T41n1821_002:0050b23": "來雖復眼見．識見兩家異諍。看其文勢論",
    "T41n1821_002:0050b24": "主意朋識見。經部諸師至不應固求者。",
    "T41n1821_002:0050b25": "上來諍見兩說不同。今經部師。傍觀德失",
    "T41n1821_002:0050b26": "俱破兩家。經部諸師有作是說。見用本無。",
    "T41n1821_002:0050b27": "如何浪執。或說眼見。或說識見。猶如共聚",
    "T41n1821_002:0050b28": "揸掣虛空。眼．色等緣生於眼識。此等於見",
    "T41n1821_002:0050b29": "誰為能．所。諸法生時。前因後果相引而起。",
    "T41n1821_002:0050c01": "實無作用。相續道中及緣成位。遍計所執謂",
    "T41n1821_002:0050c02": "有作用能見聞等。若言實有作用。應同",
    "T41n1821_002:0050c03": "勝論業句義也　問經部宗中無作用耶。",
    "T41n1821_002:0050c04": "解云諸法但有功能實無作用世尊為順",
    "T41n1821_002:0050c05": "世情假說見．耳。皆俗諦攝不應封著。如",
    "T41n1821_002:0050c06": "世尊說。方域言詞種種異說。不應堅執。世",
    "T41n1821_002:0050c07": "俗名想隨情即立。不應固求。唯法因果勝",
    "T41n1821_002:0050c08": "義諦收。然迦濕彌羅至意能了者。說",
    "T41n1821_002:0050c09": "一切有部結歸本宗。",
    "T41n1821_002:0050c10": "於見色時至為二眼見者。此下第二傍論。就",
    "T41n1821_002:0050c11": "中。一兩眼見先後。二六根．境離合。三根．境",
    "T41n1821_002:0050c12": "量大少。四六識依世攝。五眼等得依名。六",
    "T41n1821_002:0050c13": "識隨根立名。七依地同異別　此下第一",
    "T41n1821_002:0050c14": "明兩眼見先後。問起。此無定准至不同",
    "T41n1821_002:0050c15": "礙色者。答。如犢子部兩眼互見。非俱時見。",
    "T41n1821_002:0050c16": "處隔越故。速疾轉故謂俱時見。如婆沙十三",
    "T41n1821_002:0050c17": "破云。若一眼見非二眼者。身諸分亦應不",
    "T41n1821_002:0050c18": "俱時覺觸。如身根兩臂相去雖遠。而得俱",
    "T41n1821_002:0050c19": "時覺觸生一身識。兩眼亦爾。相去雖遠。何",
    "T41n1821_002:0050c20": "妨俱時見色生一眼識已上論文。若依此宗。有",
    "T41n1821_002:0050c21": "時一眼見色。或時二眼見色。以見色分明",
    "T41n1821_002:0050c22": "故知兩眼同見　頌中言或。顯不定也。",
    "T41n1821_002:0050c23": "二眼俱時。表異犢子　又如兩眼同觀一",
    "T41n1821_002:0050c24": "月。以手觸一名觸一眼。不被觸者名開",
    "T41n1821_002:0050c25": "一眼。此被觸眼便於現前見二月等。以實",
    "T41n1821_002:0050c26": "觸眼與不觸眼。同觀一月非見二月。但被",
    "T41n1821_002:0050c27": "觸眼所引意識。妄謂見二非觸眼見。此證",
    "T41n1821_002:0050c28": "兩眼同見一月俱發一識。若不爾者。如閉",
    "T41n1821_002:0050c29": "一眼但觸一眼即不見彼二月等事。故知",
    "T41n1821_002:0051a01": "同見一月。以此明知。非但兩眼互見。亦有",
    "T41n1821_002:0051a02": "或時二眼俱見。非所依別能依之識分成二",
    "T41n1821_002:0051a03": "分。無色之法住無方故。不同礙色。根雖兩",
    "T41n1821_002:0051a04": "處依性一故。眼設一百千尚生一識。況唯",
    "T41n1821_002:0051a05": "有二。若依經部中上座計。大同犢子。故正",
    "T41n1821_002:0051a06": "理第七云。由此亦遮上座所說。彼作是言。",
    "T41n1821_002:0051a07": "二眼於境前後起用見則分明。或復一眼有",
    "T41n1821_002:0051a08": "閉壞時。一眼雖開無相替代。彼所生識唯",
    "T41n1821_002:0051a09": "依一門。速疾轉故見不明了。此說亦非。所",
    "T41n1821_002:0051a10": "執二眼剎那展轉相替代時。一眼常空不能",
    "T41n1821_002:0051a11": "見色。恒唯一眼能見色故。與一眼者見色。",
    "T41n1821_002:0051a12": "明．昧差別應無。故彼所言不能令喜",
    "T41n1821_002:0051a13": "　廣如彼破。",
    "T41n1821_002:0051a14": "若此宗說至不至三相違者。此下第二明六",
    "T41n1821_002:0051a15": "根境離合。若據功能至境名為至。六根皆",
    "T41n1821_002:0051a16": "名至。若據體無間故名為至。即三至。三",
    "T41n1821_002:0051a17": "不至。此中約第二以答　三相違。即鼻等",
    "T41n1821_002:0051a18": "三唯取至境。違不至義故曰相違。論",
    "T41n1821_002:0051a19": "曰至如鼻根等者。此宗眼．耳．意三取非至",
    "T41n1821_002:0051a20": "境。鼻．舌．身三唯取至境。若依勝論外道。六",
    "T41n1821_002:0051a21": "根皆取至境。彼計。眼等五根如其次第。以",
    "T41n1821_002:0051a22": "火．空．地．水．風為體。眼以火為體。故舒光",
    "T41n1821_002:0051a23": "至境。或日光等至眼能取。耳無光故聲來",
    "T41n1821_002:0051a24": "入耳故。先見擊鐘後聞聲。故彼計有離質",
    "T41n1821_002:0051a25": "聲。餘三根同此論。故成實論根塵離合品。",
    "T41n1821_002:0051a26": "說外道意。六根皆取至境　即是勝論師",
    "T41n1821_002:0051a27": "義　反難勝論師言。汝宗若說眼．耳二根",
    "T41n1821_002:0051a28": "唯取至境。則修定者。應不修生天眼．天耳",
    "T41n1821_002:0051a29": "如鼻根等。此比量云。天眼．天耳應不須",
    "T41n1821_002:0051b01": "修。取至境故。如鼻等。若作順成比量。天",
    "T41n1821_002:0051b02": "眼．天耳不取至境。以修得故。如他心通。",
    "T41n1821_002:0051b03": "若眼能見至不至諸色者。外難。若取不",
    "T41n1821_002:0051b04": "至。何故不能普取一切不至諸色。如何磁石",
    "T41n1821_002:0051b05": "至耳根亦爾者。論主反難外人。以眼能取",
    "T41n1821_002:0051b06": "不至境。即令普取不至境。磁石能吸不至",
    "T41n1821_002:0051b07": "鐵。何不普吸不至鐵。此即引事反難。汝勝",
    "T41n1821_002:0051b08": "論師執眼能見至境。亦同此難。何不普見",
    "T41n1821_002:0051b09": "眼藥．籌等至眼諸色。此即入彼宗難　又如",
    "T41n1821_002:0051b10": "鼻等下。引例反成。如眼既然耳根亦爾",
    "T41n1821_002:0051b11": "　問眼在闇中見闇色時。為見逼眼者。為",
    "T41n1821_002:0051b12": "見遠者。若見逼者應取至境。若取遠者",
    "T41n1821_002:0051b13": "應取所障　解云闇中不見色者。不見所",
    "T41n1821_002:0051b14": "障瓶瓫等．及大遠色。於次近者雖無光明",
    "T41n1821_002:0051b15": "有空故見。眼之勢力強弱皆爾。隨其所應",
    "T41n1821_002:0051b16": "例應思擇。意無色故非能有至者。意無",
    "T41n1821_002:0051b17": "色故無有方所。非能有至。有執耳根",
    "T41n1821_002:0051b18": "至亦能聞故者。婆沙異說不正義。若依正義。",
    "T41n1821_002:0051b19": "自耳中聲極相近者猶隔一微已上。若通耳",
    "T41n1821_002:0051b20": "根即不能聞。所餘鼻等至唯取至境者。",
    "T41n1821_002:0051b21": "釋第二句。如何知鼻唯取至香者。問。",
    "T41n1821_002:0051b22": "身．舌取至相顯可知。鼻取至隱故別標問。",
    "T41n1821_002:0051b23": "由斷息時不嗅香故者。答。由斷息時全",
    "T41n1821_002:0051b24": "不嗅香。若息引香鼻方能取。非言有息皆",
    "T41n1821_002:0051b25": "能取香。云何名至者。又問至義。謂",
    "T41n1821_002:0051b26": "無間生者。總答。又諸極微為相觸不者。",
    "T41n1821_002:0051b27": "又問。既言無間。是諸極微為相觸不。",
    "T41n1821_002:0051b28": "迦濕彌羅至說不相觸者。答。就答中。一敘",
    "T41n1821_002:0051b29": "異說。二述其長。三斥其短。就異說中總",
    "T41n1821_002:0051c01": "有四說。此下初師。所以者何者徵。",
    "T41n1821_002:0051c02": "若諸極微至更無細分者。正釋無間非觸所",
    "T41n1821_002:0051c03": "以。若諸極微。遍體相觸同為一體。即有實",
    "T41n1821_002:0051c04": "物物體相雜過。若觸一分不觸餘分。極微",
    "T41n1821_002:0051c05": "便成有細分失。唯觸一邊不觸餘處。然諸",
    "T41n1821_002:0051c06": "極微。更無細分故不相觸。但無間住名取",
    "T41n1821_002:0051c07": "至境。若爾何故相擊發聲者。難。極微",
    "T41n1821_002:0051c08": "既不相觸。何故相擊發聲。但由極微",
    "T41n1821_002:0051c09": "至體應相糅者。答。但由極微無間生故。彼．",
    "T41n1821_002:0051c10": "此相擊即發得聲。若許極微相觸。擊石。拊",
    "T41n1821_002:0051c11": "手體應相糅合成一體。即有實物體相雜",
    "T41n1821_002:0051c12": "過。以己宗反難外人。不相觸者至云",
    "T41n1821_002:0051c13": "何不散者。外難。既不相觸聚色相擊云何不",
    "T41n1821_002:0051c14": "散。風界攝持至如劫成時者。答。風界",
    "T41n1821_002:0051c15": "攝持故令不散　有伏難云。豈不風界能",
    "T41n1821_002:0051c16": "飄散耶。或有已下通此伏難。云何三",
    "T41n1821_002:0051c17": "根至名取至境者。外難。極微既不相觸。云何",
    "T41n1821_002:0051c18": "三根由無間至名取至境。即由無間",
    "T41n1821_002:0051c19": "至都無片物者。答。即由根．境無間生時名",
    "T41n1821_002:0051c20": "取至境。謂於根．境中間都無片物。乃至無",
    "T41n1821_002:0051c21": "有容一極微。名無間至。非實相觸。言無",
    "T41n1821_002:0051c22": "間者。無餘礙色中間間隔故名無間。或名",
    "T41n1821_002:0051c23": "定問。定有間隔。若依正理第八具說二",
    "T41n1821_002:0051c24": "種。故彼論云。故彼涅間言定顯隣近義。此",
    "T41n1821_002:0051c25": "中涅言或顯定義。定有間隙故名定間。",
    "T41n1821_002:0051c26": "如定有熱故名定熱。是定有隙理得成義。",
    "T41n1821_002:0051c27": "或顯無義。謂此中無如極微量觸色所間",
    "T41n1821_002:0051c28": "故名無間　問鼻．舌．身三復有何理非觸",
    "T41n1821_002:0051c29": "境著。又俱名至。何故唯一立以觸名　解",
    "T41n1821_002:0052a01": "云所以根．境不相觸者。諸法四邊各有勢",
    "T41n1821_002:0052a02": "用。如人四邊皆有勢運。若遇水．鏡等緣其",
    "T41n1821_002:0052a03": "像即現。極微亦爾。各有勢力相逼之時。互",
    "T41n1821_002:0052a04": "相拒遏不得觸著故不相觸。故正理云。雖",
    "T41n1821_002:0052a05": "於中間有少空隙。而有勢力拒遏其行",
    "T41n1821_002:0052a06": "已上論文　三根雖俱名至非無差別。鼻根取",
    "T41n1821_002:0052a07": "香。假說一微分為四分。鼻取香中間相",
    "T41n1821_002:0052a08": "去有三分空處。舌取味有二分空處。身取",
    "T41n1821_002:0052a09": "觸有一分空處。所以然者。香體微妙勢力",
    "T41n1821_002:0052a10": "復強。所以稍遠。味體次麁力勢次劣。觸體最",
    "T41n1821_002:0052a11": "麁其力最弱。故最近者名為所觸。身名能",
    "T41n1821_002:0052a12": "觸。若謂所觸亦能觸者。應許身根亦是所",
    "T41n1821_002:0052a13": "觸。則境．有境便應雜亂。然無雜亂。立境．有",
    "T41n1821_002:0052a14": "境餘二稍遠立香味名。故正理第八云。隣近",
    "T41n1821_002:0052a15": "雖同而於其中有品別故。如眼瞼等雖至",
    "T41n1821_002:0052a16": "名同。而於其中非無品別。非眼瞼等同得",
    "T41n1821_002:0052a17": "至名。即令一切至無差別。瞼籌藥醫於彼",
    "T41n1821_002:0052a18": "眼根漸隣近中品類別故。又和合色至",
    "T41n1821_002:0052a19": "同類相續者。此下第二師解。雖諸極微互不",
    "T41n1821_002:0052a20": "相觸。許和合色有方分故。相觸無失。由此",
    "T41n1821_002:0052a21": "拊擊得發音聲故。許此和合色相觸理。毘",
    "T41n1821_002:0052a22": "婆沙文義善成立。此和合名是觸。顯麁聚",
    "T41n1821_002:0052a23": "義。離散名非觸。顯細聚義。望麁名非觸。若",
    "T41n1821_002:0052a24": "不爾者。向遊塵中已有無量極微聚故。應",
    "T41n1821_002:0052a25": "名為觸。第一句謂和合離散。如團粉散空。",
    "T41n1821_002:0052a26": "此顯麁聚生細聚義。第二句謂離散和合。",
    "T41n1821_002:0052a27": "如攬紛成團。此顯細聚生麁聚義。第三句",
    "T41n1821_002:0052a28": "謂和合。和合。如團粉復團。此顯麁聚生麁",
    "T41n1821_002:0052a29": "聚義。或生自類。或轉生麁。雖復前後少別。",
    "T41n1821_002:0052b01": "俱名麁也。若第二句前細後麁。體性懸別不",
    "T41n1821_002:0052b02": "可為例。若不爾者轉更麁是何句攝。若",
    "T41n1821_002:0052b03": "言第二句攝。應無第三句也。若言麁自類",
    "T41n1821_002:0052b04": "生麁自類是第三句者。自類相望已得名",
    "T41n1821_002:0052b05": "觸。轉更生麁。何故前觸今後名非觸耶。",
    "T41n1821_002:0052b06": "第四句謂離散離散。向遊塵。此顯細聚生",
    "T41n1821_002:0052b07": "細聚義。或生自類。或轉生細。雖復前後少",
    "T41n1821_002:0052b08": "別俱名細也。第一句前麁後細。體性懸別。",
    "T41n1821_002:0052b09": "不可例此。此論且約同類相續。若不爾者。",
    "T41n1821_002:0052b10": "從向遊塵更生細色是何句攝。若言第一",
    "T41n1821_002:0052b11": "句攝。是即應無第四句也。若言細自類生",
    "T41n1821_002:0052b12": "細自類是第四句者自類相望已名非觸。轉",
    "T41n1821_002:0052b13": "更生細。何故前非觸今復名觸耶。尊",
    "T41n1821_002:0052b14": "者世友至住至後念者。此第三師解。此師意",
    "T41n1821_002:0052b15": "說。過去．未來極微散住。若從未來流至現",
    "T41n1821_002:0052b16": "在微不相觸。散入過去此即易成。若現",
    "T41n1821_002:0052b17": "相觸欲入過去離散即難。要經少時方得",
    "T41n1821_002:0052b18": "相離。如膠粘物。急遣相離猶經少時。若現",
    "T41n1821_002:0052b19": "經停應至後念。若至後念其性應常　又",
    "T41n1821_002:0052b20": "解未來極微散住。若言相觸。如二極微初",
    "T41n1821_002:0052b21": "念至現中有空隙。纔欲相觸便謝過去。若",
    "T41n1821_002:0052b22": "度此空應至後念。以度一微名一剎那。",
    "T41n1821_002:0052b23": "雖有空隙不容一微。欲相觸時還至後",
    "T41n1821_002:0052b24": "念。若至後念還應是常。然大德說至",
    "T41n1821_002:0052b25": "假立觸名者。此即第四解。四大論師中法救。",
    "T41n1821_002:0052b26": "敬其德不多序其名故稱大德。以實而",
    "T41n1821_002:0052b27": "言。微不相觸。但由無間極隣近假立觸名。",
    "T41n1821_002:0052b28": "此大德意應可愛樂者。此即第二述其",
    "T41n1821_002:0052b29": "長　上來雖有四解。論主評取第四大德。",
    "T41n1821_002:0052c01": "婆沙一百三十二亦有四解。同此論。若",
    "T41n1821_002:0052c02": "異此者至許為有對者。此下第三斥其短。",
    "T41n1821_002:0052c03": "就中。一破前第三師。二破前第二師。三破",
    "T41n1821_002:0052c04": "前第一師。從後向前破。此即初文。所以先",
    "T41n1821_002:0052c05": "破第三家。論主意謂大德極微無間最相隣",
    "T41n1821_002:0052c06": "近。將世友說中間稍遠。故言。若異此大德",
    "T41n1821_002:0052c07": "說者。是諸極微應有間隙。中間既空。誰障",
    "T41n1821_002:0052c08": "其行不得前進相逼近耶。若各別住。中間",
    "T41n1821_002:0052c09": "有空即不相礙。如何許為障礙有對　又",
    "T41n1821_002:0052c10": "解此文破婆沙中異說。不破世友。以世友",
    "T41n1821_002:0052c11": "解言無違故。為婆沙異說中有空隙故今",
    "T41n1821_002:0052c12": "非彼　又解此文亦破和合家。故婆沙七十",
    "T41n1821_002:0052c13": "三云。有作是說。極微展轉實不相觸。亦非",
    "T41n1821_002:0052c14": "無間。但和合住彼此相近假立觸名。彼論既",
    "T41n1821_002:0052c15": "言亦非無間。明知相去稍遠不同大德",
    "T41n1821_002:0052c16": "　又解假設破也。又離極微至此亦應爾",
    "T41n1821_002:0052c17": "者。此即破前第二說。若和合色許相觸者。",
    "T41n1821_002:0052c18": "然離極微無和合色。和合相觸即觸極微。",
    "T41n1821_002:0052c19": "如和合變礙。於和合中一一極微亦名變",
    "T41n1821_002:0052c20": "礙。汝立相觸亦同此理。和合名觸。於和",
    "T41n1821_002:0052c21": "合中極微相望應亦相觸。故言如可變礙此",
    "T41n1821_002:0052c22": "亦應爾。又許極微至亦無斯過者。此即",
    "T41n1821_002:0052c23": "破前第一師。論主以理總破。又許極微若",
    "T41n1821_002:0052c24": "有方分。觸與不觸皆有方分。若無方分設",
    "T41n1821_002:0052c25": "許相觸。亦無有方分之過。何須避微相觸",
    "T41n1821_002:0052c26": "成過失耶。正理救云。有分．方分名異義同",
    "T41n1821_002:0052c27": "立無分言。已遮方分。如何於此復更生疑。",
    "T41n1821_002:0052c28": "謂許極微若有方分。既無方分如何可觸。",
    "T41n1821_002:0052c29": "又遍體觸。或觸一分。二皆有過。前已具論。",
    "T41n1821_002:0053a01": "如何復言若無方分。設許相觸亦無斯過",
    "T41n1821_002:0053a02": "　若作俱舍師救。應反說言。汝立無方",
    "T41n1821_002:0053a03": "分。極微何不相觸。若言相觸成過失者。言",
    "T41n1821_002:0053a04": "不相觸亦不免過。對向六方面不同故。",
    "T41n1821_002:0053a05": "若言極微各有勢用。更相拒遏不相觸者。",
    "T41n1821_002:0053a06": "此之勢用為離體不。若離體者。同勝論業",
    "T41n1821_002:0053a07": "句義也。若不離體。體外無用。何不相觸。",
    "T41n1821_002:0053a08": "故亦成過。",
    "T41n1821_002:0053a09": "又眼等根至不等量耶者。此下第三明根．境",
    "T41n1821_002:0053a10": "量大小。或有諸宗執眼等根唯取等量境。",
    "T41n1821_002:0053a11": "見大山等速疾轉故如旋火輪。故有斯問。",
    "T41n1821_002:0053a12": "頌曰至唯取等量境者。頌中文略。但說",
    "T41n1821_002:0053a13": "三根等量。義准餘三大小不定。論曰至",
    "T41n1821_002:0053a14": "形量差別者。就長行中。一正釋頌本。二明",
    "T41n1821_002:0053a15": "根形狀。三明同分等。此即初文。鼻等三根至",
    "T41n1821_002:0053a16": "境方取。故根．境微相稱發識。此言等者。隨",
    "T41n1821_002:0053a17": "其所應根．境相觸名為量等。顯非能取",
    "T41n1821_002:0053a18": "過量境故。非無小分根能取少分境。若",
    "T41n1821_002:0053a19": "眼根傍布。蒲桃上皮。若說眼根如丸。如蒲",
    "T41n1821_002:0053a20": "桃內外　問云何得見蒲桃內色　解云皮",
    "T41n1821_002:0053a21": "薄故見　又解縱使皮厚天眼亦觀。正理論",
    "T41n1821_002:0053a22": "云。如見蒲桃．野棗果等　耳根取境隨其",
    "T41n1821_002:0053a23": "所應所發種種少大音聲。若聽蚊子聲。即根",
    "T41n1821_002:0053a24": "大境少。若聽雲聲。即根少。境大。西方",
    "T41n1821_002:0053a25": "喚雷聲為雲聲。雷依雲起從所依為名",
    "T41n1821_002:0053a26": "若聽琴聲即根．境量等。故正理第八云。耳",
    "T41n1821_002:0053a27": "根亦取蚊．雲．琴聲小．大．等量已上論文　言。聽",
    "T41n1821_002:0053a28": "蚊雲等者。等謂等量　又解等取等量琴",
    "T41n1821_002:0053a29": "聲。前五色根極微成故。可得對境辨大．小",
    "T41n1821_002:0053b01": "等。意無質礙不可對境辨形量別。然容",
    "T41n1821_002:0053b02": "得說彼所緣境或大或小　餘文可知。",
    "T41n1821_002:0053b03": "云何眼等至安布差別者。此下明根形量。此",
    "T41n1821_002:0053b04": "即問也。眼根極微至形如指鞜者。答。眼",
    "T41n1821_002:0053b05": "微二說前說似勝。不言有說故。耳根如卷",
    "T41n1821_002:0053b06": "樺皮。西方國俗初穿耳時。多卷樺皮內於",
    "T41n1821_002:0053b07": "孔中欲令漸大。由近耳相似故以為喻。",
    "T41n1821_002:0053b08": "准此。耳中有孔通於腦中。有說耳根猶如",
    "T41n1821_002:0053b09": "燈器者。亦據四脣非取其底。鼻微可知。",
    "T41n1821_002:0053b10": "此初三根。若約根體處無高下。若據所依",
    "T41n1821_002:0053b11": "即有高下。故前卷云或隨處次第。舌微可",
    "T41n1821_002:0053b12": "知。於舌根中如毛端量。無舌根者雖無",
    "T41n1821_002:0053b13": "經論文說。西方古德相傳解云。醫方家說。於",
    "T41n1821_002:0053b14": "舌根中如毛端量無舌根處。是末磨死節。",
    "T41n1821_002:0053b15": "若針刺著其人即死。舌中法爾有斯空處",
    "T41n1821_002:0053b16": "　又解於人腦中有極臭穢不淨腦垢。若見",
    "T41n1821_002:0053b17": "飲食腦垢流出渧此空處。若無此處承此",
    "T41n1821_002:0053b18": "腦垢。觸著舌根令人歐吐不能飲食。因",
    "T41n1821_002:0053b19": "解身根剩明男．女二根　餘文可知。",
    "T41n1821_002:0053b20": "眼根極微至不可見故者。此下第三明同分",
    "T41n1821_002:0053b21": "等。前四根可解。身根定無皆是同分。乃至",
    "T41n1821_002:0053b22": "極熱捺落迦中猛焰纏身。猶有身根。是彼同",
    "T41n1821_002:0053b23": "分　說一切有部師傳說。身根設遍發識身",
    "T41n1821_002:0053b24": "應散壞。以無身根．及所取境。各一極微前",
    "T41n1821_002:0053b25": "後間隔為所依．緣能發身識。以五識身決",
    "T41n1821_002:0053b26": "定積集眾多極微。方成所依．所緣性故能",
    "T41n1821_002:0053b27": "發自識。即由此理亦說。極微一一名無見",
    "T41n1821_002:0053b28": "體。以一極微不可見故。要多積集方名有",
    "T41n1821_002:0053b29": "見。若於身中一重根一重境。即有根．境各",
    "T41n1821_002:0053c01": "一極微發識之過。又隔身根令成多分斷",
    "T41n1821_002:0053c02": "壞之過。故言身應散壞　問鼻．舌二根亦",
    "T41n1821_002:0053c03": "遍發識。何不散壞　解云鼻．舌二根身為",
    "T41n1821_002:0053c04": "依持遍發不散。身無別依遍發即散　又",
    "T41n1821_002:0053c05": "問鼻．舌根微為但傍布。亦通重累。若說傍",
    "T41n1821_002:0053c06": "布。即有鼻．舌一微對境同身根過。不成",
    "T41n1821_002:0053c07": "積集。若說重累。遍發識時。還有根．境相隔",
    "T41n1821_002:0053c08": "各一極微為依．緣過　解云鼻．舌根微形",
    "T41n1821_002:0053c09": "但傍布。雖無重累傍布名積集。故無一",
    "T41n1821_002:0053c10": "微發識之過。又根性利不假重累。又內依",
    "T41n1821_002:0053c11": "身相依有力　難云身根觸境前後相間亦",
    "T41n1821_002:0053c12": "傍積集應遍發識。何故乃言以無根．境各",
    "T41n1821_002:0053c13": "一極微為所依．緣能發身識　解云。夫積",
    "T41n1821_002:0053c14": "集有二。一傍名積集。二重累名積集。言五",
    "T41n1821_002:0053c15": "識決定積集多微成依．緣者。據總相說。",
    "T41n1821_002:0053c16": "隨其所應。若別分別鼻．舌即傍名積集。身",
    "T41n1821_002:0053c17": "根即據前後．及傍方名積集。故彼身根但",
    "T41n1821_002:0053c18": "傍積集不能發識。又根性鈍要假重累。相",
    "T41n1821_002:0053c19": "依有力方能取境。又無別依故須重累",
    "T41n1821_002:0053c20": "　又解鼻．舌根微亦通重累。雖復根．境前後",
    "T41n1821_002:0053c21": "相間能遍發識。傍名積集故。又性利故。又",
    "T41n1821_002:0053c22": "內依身相依有力。由此義殊故與身別。雖",
    "T41n1821_002:0053c23": "有兩解。鼻．舌根微前解似勝。問如入第三",
    "T41n1821_002:0053c24": "定時。遍身受輕安樂。身應散壞　解云正",
    "T41n1821_002:0053c25": "入定時不發身識。發身識時即便出定。故",
    "T41n1821_002:0053c26": "無遍身受輕安樂。若依經部身根能遍發",
    "T41n1821_002:0053c27": "識。故正理第七云。又彼上座論宗所說。全身",
    "T41n1821_002:0053c28": "設在冷煖水中。身根極微遍能生識已上論文。論",
    "T41n1821_002:0053c29": "主意朋經部故言傳說。",
    "T41n1821_002:0054a01": "如前所說至依亦爾耶者。此下第四明六識",
    "T41n1821_002:0054a02": "依世攝。此即問。若依經部五識唯緣過去。",
    "T41n1821_002:0054a03": "故正理第八云。有執五識境唯過去。如彼廣",
    "T41n1821_002:0054a04": "破。不爾者。答。云何者。徵。頌",
    "T41n1821_002:0054a05": "曰至心所法界者　後。謂意識。於六識中最",
    "T41n1821_002:0054a06": "居後故　依唯過去。由六識身無間滅已皆",
    "T41n1821_002:0054a07": "名為意。此與意識作所依根。是故意識唯",
    "T41n1821_002:0054a08": "依過去無間滅意　問此宗十八界皆通三",
    "T41n1821_002:0054a09": "世。如何說意唯過去耶　解云若據意體",
    "T41n1821_002:0054a10": "實通三世。約世據用就顯以論故唯過去。",
    "T41n1821_002:0054a11": "故論云。過去名意。未來名心。現在名識。五",
    "T41n1821_002:0054a12": "識二依如文可解　顯依不定。或同時依。",
    "T41n1821_002:0054a13": "或過去依。故引本文將所依性對等無間",
    "T41n1821_002:0054a14": "緣。問答以定。六根據勢用增上故非心所。",
    "T41n1821_002:0054a15": "等無間緣據開避義。亦通心所不通色根。",
    "T41n1821_002:0054a16": "寬狹不同。引為問答以定依別　問羅漢",
    "T41n1821_002:0054a17": "後心豈非是意識依。而非等無間緣。何故",
    "T41n1821_002:0054a18": "乃言是意識所依性。定是意識等無間緣。",
    "T41n1821_002:0054a19": "解云若據依義理實如是。今此文中舉識",
    "T41n1821_002:0054a20": "所依以為問答。羅漢後心更無後識。非是",
    "T41n1821_002:0054a21": "所問是俱非句攝　又解此中據體類說。不",
    "T41n1821_002:0054a22": "約作用。還是俱句攝。前解似勝。",
    "T41n1821_002:0054a23": "何因識起至眼等非餘者。此下第五明眼等",
    "T41n1821_002:0054a24": "得依名。如文可解。又正理第八云。若爾意",
    "T41n1821_002:0054a25": "識亦隨身轉。謂風病等損惱身時意識即",
    "T41n1821_002:0054a26": "亂。身清泰時意識安靜。何緣彼意識不以身",
    "T41n1821_002:0054a27": "為依。隨自所依故無此失。謂風病等損惱",
    "T41n1821_002:0054a28": "身時。發生苦受相應身識。如是身識名亂",
    "T41n1821_002:0054a29": "意界。此與苦受俱落謝時。能為意根生亂",
    "T41n1821_002:0054b01": "意識。與此相違意識安靜。是故意識隨自所",
    "T41n1821_002:0054b02": "依　又彼論意。但據增．損明．昧差別。非一",
    "T41n1821_002:0054b03": "切同故有漏意生無漏識　問如眼識生。亦",
    "T41n1821_002:0054b04": "由空．明．能生作意。何故但約二緣為問",
    "T41n1821_002:0054b05": "　解云如正理論云。又眼識生必藉所依．所緣",
    "T41n1821_002:0054b06": "力故。及不共故。眼識生時必藉眼．色為所",
    "T41n1821_002:0054b07": "依．所緣。餘法不定。謂夜行類識不藉明生。",
    "T41n1821_002:0054b08": "水行類識不待空發。人於瑠璃．頗胝迦等",
    "T41n1821_002:0054b09": "障色亦爾。天眼發識不假空．明　又云。能",
    "T41n1821_002:0054b10": "生作意。通與六識作共生緣。眼．色非共。廣",
    "T41n1821_002:0054b11": "如彼說。",
    "T41n1821_002:0054b12": "何緣色等至及麥芽等者。此下第六明識隨",
    "T41n1821_002:0054b13": "根立名。一由所依勝。二由不共因。根具二",
    "T41n1821_002:0054b14": "義隨根說識。境即不然。法界雖是不共",
    "T41n1821_002:0054b15": "而非所依。五境二義俱闕。意根雖通六識",
    "T41n1821_002:0054b16": "為依。而言不共者。五識有二依。從別立",
    "T41n1821_002:0054b17": "名。意識無別所依。雖標總稱即受別名。",
    "T41n1821_002:0054b18": "故意名不共。文中所以唯約五根解不共",
    "T41n1821_002:0054b19": "五境名共。不約意．法明者。謂五根不共。",
    "T41n1821_002:0054b20": "五境是共。義無雜亂所以偏舉。意根不共即",
    "T41n1821_002:0054b21": "有所濫。若據別義亦五識依法非是共。所",
    "T41n1821_002:0054b22": "以不說意．及法界。又解所依．不共隨有即",
    "T41n1821_002:0054b23": "立。不要具二。意是所依。法非所依。故名",
    "T41n1821_002:0054b24": "意識不名法識。不約不共以意亦能生",
    "T41n1821_002:0054b25": "五識故。雖法非為五識緣。唯意識緣邊是",
    "T41n1821_002:0054b26": "不共。自他意緣亦名共。由唯一義故文不",
    "T41n1821_002:0054b27": "說。又有別過。若言色等識即濫意識。以",
    "T41n1821_002:0054b28": "彼意識亦緣色等　問五境二識緣可便",
    "T41n1821_002:0054b29": "有相濫。法唯一識緣。何不名法識　解云",
    "T41n1821_002:0054c01": "若據通法即濫色等。若約別法攝識不",
    "T41n1821_002:0054c02": "盡。所以不言法識。故正理第八云。豈不意",
    "T41n1821_002:0054c03": "識境不共故應名法識。此難非理。通別法",
    "T41n1821_002:0054c04": "名共非遍故。境不具前二種因故。謂通名",
    "T41n1821_002:0054c05": "法非唯不共。別名法界非遍攝識。又別法界",
    "T41n1821_002:0054c06": "雖不共餘。而非意識所依根性。是故若法。",
    "T41n1821_002:0054c07": "是識所依．及不共者。隨彼說識。色等不然。",
    "T41n1821_002:0054c08": "故不隨彼說色等識已上論文　如名鼓聲及麥",
    "T41n1821_002:0054c09": "芽等者。雖復手．鼓俱能生聲。鼓依勝故聲",
    "T41n1821_002:0054c10": "隨鼓。變不共因故唯生鼓聲故。但名鼓",
    "T41n1821_002:0054c11": "聲。手是劣故非隨手變是共因故亦生餘",
    "T41n1821_002:0054c12": "聲故。不言手聲。水．土亦能生麥等芽麥",
    "T41n1821_002:0054c13": "等依勝故。芽隨麥。變不共因故唯生麥芽",
    "T41n1821_002:0054c14": "故。但名麥芽。水等劣故非隨彼。變是共因",
    "T41n1821_002:0054c15": "故亦生餘芽故。不名水芽等。六識生時雖",
    "T41n1821_002:0054c16": "境亦生。以根勝故。不共因故。隨根立名。又",
    "T41n1821_002:0054c17": "正理云。有言。根．識俱是內性。境唯是外。故",
    "T41n1821_002:0054c18": "隨根說。有言。根．識俱有情數。色等不定故",
    "T41n1821_002:0054c19": "隨根說。",
    "T41n1821_002:0054c20": "隨身所住至地皆同不者。此下第七明依地",
    "T41n1821_002:0054c21": "同異別。就中。初約法廣明。次別顯定相。",
    "T41n1821_002:0054c22": "此即初文問起。先約眼問。後例餘界　色",
    "T41n1821_002:0054c23": "形聚集總名為身。非獨身根　隨身所住",
    "T41n1821_002:0054c24": "在何地中。眼見色時。身．眼．色．識。地為同",
    "T41n1821_002:0054c25": "不。應言此四至如理應思者。答。此約",
    "T41n1821_002:0054c26": "身生欲界約諸地。明身．眼．色．識同異差",
    "T41n1821_002:0054c27": "別。生初靜慮至如理應思者。此約此",
    "T41n1821_002:0054c28": "身生初定約諸地。明身．眼．色．識同異差",
    "T41n1821_002:0054c29": "別。如是若以三．四靜慮地眼。見自地色或",
    "T41n1821_002:0055a01": "下．上色者。以色望身說自．下．上。謂身生",
    "T41n1821_002:0055a02": "初定。以三．四定眼。見初定色名自。見欲",
    "T41n1821_002:0055a03": "界色名下。見二定已上色名上。若以色望",
    "T41n1821_002:0055a04": "眼但有自．下不得言上。以下地眼不",
    "T41n1821_002:0055a05": "見上色故。如是生二至如理應思者。",
    "T41n1821_002:0055a06": "生上三定類釋應思。餘界亦應如是",
    "T41n1821_002:0055a07": "分別者。上來明初三界。餘五三界亦應如",
    "T41n1821_002:0055a08": "是分別。",
    "T41n1821_002:0055a09": "今當略辨至意不定應知者。此下別顯定相。",
    "T41n1821_002:0055a10": "略舉頌文。論曰至欲界初定者。將辨",
    "T41n1821_002:0055a11": "差別。先明四種約地通局。此中眼根",
    "T41n1821_002:0055a12": "至如色於識者。釋初一頌。此中眼根望身生",
    "T41n1821_002:0055a13": "地。或等．或上終不居下。上地之身。必有勝",
    "T41n1821_002:0055a14": "眼不起下劣。故眼不下身。慕上勝眼故",
    "T41n1821_002:0055a15": "得身上　色．識望眼。或等．或下必非在",
    "T41n1821_002:0055a16": "上。下眼不能見上色故。色非眼上。上識",
    "T41n1821_002:0055a17": "不依下地眼。下地眼自有識故云識非",
    "T41n1821_002:0055a18": "眼上　問何故下眼不見上色　答以上",
    "T41n1821_002:0055a19": "色細故下不見上　問下識隨上根隨",
    "T41n1821_002:0055a20": "根了上色。亦可下眼隨上識隨識見上",
    "T41n1821_002:0055a21": "色。答根是其主。識是其隨只可識隨",
    "T41n1821_002:0055a22": "根。無容根隨識　問識得隨根故隨根",
    "T41n1821_002:0055a23": "了上色。識得隨根故上識依下根　答下",
    "T41n1821_002:0055a24": "眼若無識可須上識依。下眼自有識上識",
    "T41n1821_002:0055a25": "不依下　問若下不能見可須上眼見。",
    "T41n1821_002:0055a26": "下眼見下色不須上眼見　答上得兼於",
    "T41n1821_002:0055a27": "下。上眼見下色　問上得兼於下上眼見",
    "T41n1821_002:0055a28": "下色。上得兼於下上身覺下觸　答下觸",
    "T41n1821_002:0055a29": "是麁上身非覺　問下觸是其麁上身不能",
    "T41n1821_002:0055b01": "覺。下色是其麁上眼不能見　答色是離",
    "T41n1821_002:0055b02": "中知兼能取下麁。觸是合中覺故非取下",
    "T41n1821_002:0055b03": "麁　色望於識或等．或上．或下　色識望",
    "T41n1821_002:0055b04": "身或等．或上．或下。如色望識思之可知。",
    "T41n1821_002:0055b05": "廣說耳界至廣如眼釋者。釋第五句。類",
    "T41n1821_002:0055b06": "解可知。鼻．舌身三至謂之為下者。釋第",
    "T41n1821_002:0055b07": "六．第七句　鼻．舌．身三總皆自地。多分同故",
    "T41n1821_002:0055b08": "香．味二識唯欲界故。鼻．舌唯取至境界故。",
    "T41n1821_002:0055b09": "於中別者謂身與觸其地必同。取至境故。",
    "T41n1821_002:0055b10": "識望已下。可知。應知意界至用少功多",
    "T41n1821_002:0055b11": "者。釋第八句。指同下釋。思亦可知。",
    "T41n1821_002:0055b12": "傍論已周至并內界十二者。此下第二十諸",
    "T41n1821_002:0055b13": "識所識門。二十一常．無常門。二十二是根．非",
    "T41n1821_002:0055b14": "根門。頌中第一句明識所識。第二句解常．",
    "T41n1821_002:0055b15": "無常。下兩句釋根．非根。頌文中略但言二",
    "T41n1821_002:0055b16": "所識。是常．是根。義准應知所餘唯是一識",
    "T41n1821_002:0055b17": "所識．無常．非根。論曰至所緣境故者。",
    "T41n1821_002:0055b18": "五境二識所識。十三界唯意識所識。故雜心",
    "T41n1821_002:0055b19": "云。色界二識識乃至觸亦然。諸餘十三界一",
    "T41n1821_002:0055b20": "向意識緣。十八界中至法餘餘界者。十",
    "T41n1821_002:0055b21": "八界中法界中一分是常。謂三無為。義准無",
    "T41n1821_002:0055b22": "常即法界中除三無為諸餘法界。故言法餘",
    "T41n1821_002:0055b23": "及餘十七界也。又經中說至有所緣故",
    "T41n1821_002:0055b24": "者。釋下兩句。將釋根．非根。依經列名。會",
    "T41n1821_002:0055b25": "釋次第。經據六根次第故。意在男．女根前。",
    "T41n1821_002:0055b26": "對法據有所緣．無所緣故。說意根在命根",
    "T41n1821_002:0055b27": "後。以命等八無所緣故作一類說。意等十",
    "T41n1821_002:0055b28": "四有所緣故復為一類。如是所說至皆",
    "T41n1821_002:0055b29": "體非根者。如是所說二十二根。十八界中內",
    "T41n1821_002:0055c01": "十二界。法界一分攝。此即開章　言法一",
    "T41n1821_002:0055c02": "分者。命等十一。謂命．樂．苦．喜．憂．捨．信．勤．",
    "T41n1821_002:0055c03": "念．定．慧。及後三一分者。謂二十二中後三無",
    "T41n1821_002:0055c04": "漏根。此三根此以九根為體。謂意．喜．樂．",
    "T41n1821_002:0055c05": "捨．信等五根。於九根中後八是法界攝。故",
    "T41n1821_002:0055c06": "言後三一分。此等竝是法界一分攝　言內",
    "T41n1821_002:0055c07": "十二者。眼等五根如自名相攝。意根通是",
    "T41n1821_002:0055c08": "七心界攝。後三一分即是意根。是意．意識攝。",
    "T41n1821_002:0055c09": "女．男二根身一分攝。如後根品當辨。此等",
    "T41n1821_002:0055c10": "竝是內十二攝。義准所餘色等五界。及法界",
    "T41n1821_002:0055c11": "一分。皆體非根也。",
    "T41n1821_002:0055c12": "俱舍論記卷第二　沙門釋光述",
    "T41n1821_002:0055c13": "一交了"
}