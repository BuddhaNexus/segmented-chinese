{
    "T01n0066_001:0864b02": "佛說魔嬈亂經",
    "T01n0066_001:0864b04": "失譯人名附後漢錄",
    "T01n0066_001:0864b05": "聞如是：一時，婆伽婆在跋祇尸牧摩鼻量鹿野",
    "T01n0066_001:0864b06": "園中。彼時，尊者大目乾連，為世尊作窟，時",
    "T01n0066_001:0864b07": "露地彷徉，教授令作。彼時，魔波旬自化其身",
    "T01n0066_001:0864b08": "令微小，入尊者目乾連腹中。彼時目乾連，",
    "T01n0066_001:0864b09": "便作是念：「何以故？我腹便重，猶若食豆，我寧",
    "T01n0066_001:0864b10": "可如其像三昧正受，以三昧意，自觀己腹。」於是",
    "T01n0066_001:0864b11": "尊者大目乾連，離彷徉處，至經行，捶敷尼",
    "T01n0066_001:0864b12": "師壇，結跏趺坐。於是尊者大目乾連，即如",
    "T01n0066_001:0864b13": "其像三昧正受，以三昧意，自觀己腹。彼尊者大",
    "T01n0066_001:0864b14": "目乾連，即便知之，此魔波旬，入我腹中。於",
    "T01n0066_001:0864b15": "是尊者大目乾連，還從三昧起，告魔波旬曰：",
    "T01n0066_001:0864b16": "「汝波旬還出！汝波旬還出！莫觸嬈如來及如",
    "T01n0066_001:0864b17": "來弟子，莫於長夜遭無量苦，無義饒益。」於是",
    "T01n0066_001:0864b18": "魔波旬，便作是念：「此沙門亦不知不見，而",
    "T01n0066_001:0864b19": "作此言：『汝，波旬！出！汝，波旬！出！莫觸嬈如來",
    "T01n0066_001:0864b20": "及如來弟子，莫於長夜遭無量苦，無義饒益。』",
    "T01n0066_001:0864b21": "謂彼世尊，有如是力，如是有所能，彼世尊猶",
    "T01n0066_001:0864b22": "不能知我見我，況復弟子，能知能見？是事不",
    "T01n0066_001:0864b23": "然！」「汝波旬！汝所念，我亦知之。汝所作念：『沙門",
    "T01n0066_001:0864b24": "不知不見，而作此言：「波旬！出！波旬！出！莫觸嬈",
    "T01n0066_001:0864b25": "如來及如來弟子，莫於長夜遭無量苦，無義",
    "T01n0066_001:0864b26": "饒益。」謂彼世尊，有如是力，如是有所能，彼猶",
    "T01n0066_001:0864b27": "不能知我見我，況復弟子，能知見我？是事不",
    "T01n0066_001:0864b28": "然！』」於是魔波旬，復作是念：「此沙門為知見我，",
    "T01n0066_001:0864b29": "而作此言：『汝，波旬！出！汝，波旬！出！莫觸嬈如來",
    "T01n0066_001:0864c01": "及如來弟子，莫於長夜遭無量苦，無義饒益。』」",
    "T01n0066_001:0864c02": "於是魔波旬，即從尊者大目乾連口中出，便",
    "T01n0066_001:0864c03": "在前立。彼魔波旬，却住一面已，尊者大目乾",
    "T01n0066_001:0864c04": "連，告波旬曰：「波旬！昔過去世有如來，名拘",
    "T01n0066_001:0864c05": "樓孫無所著、等正覺。我在彼時，亦為觸嬈魔。",
    "T01n0066_001:0864c06": "我有妹名迦羅，汝是彼子。汝波旬！當以此知，",
    "T01n0066_001:0864c07": "汝是我妹子。彼拘樓孫如來、無所著、等正覺，",
    "T01n0066_001:0864c08": "魔波旬有弟子，名毗樓(音聲)薩若，最上最賢，勝",
    "T01n0066_001:0864c09": "諸弟子。何以故，波旬而令尊者毗樓，字為毗",
    "T01n0066_001:0864c10": "樓薩若？波旬！此尊者毗樓者，住梵天上，能以",
    "T01n0066_001:0864c11": "音聲，滿千世界，無有弟子與此等者、與聲等",
    "T01n0066_001:0864c12": "者，無相似者，謂能說法。此波旬以是故，而令",
    "T01n0066_001:0864c13": "尊者毗樓，名曰毗樓薩若。此波旬以何方便，",
    "T01n0066_001:0864c14": "令彼名薩若字曰薩若？此波旬名薩若者，彼",
    "T01n0066_001:0864c15": "依村城住，早起著衣服持衣鉢，詣村城乞食，",
    "T01n0066_001:0864c16": "自護其身，諸根具足，意念常定。彼詣村城乞",
    "T01n0066_001:0864c17": "食已，中後而還，舉衣鉢澡浴其足，舉尼師壇，",
    "T01n0066_001:0864c18": "著右肩上，若至靜處、若至樹下、若至空處，依",
    "T01n0066_001:0864c19": "敷尼師壇，結跏趺坐，輕舉速疾，入想知滅正",
    "T01n0066_001:0864c20": "受。彼中牧羊人，若見牧牛人，或擔薪人，或行",
    "T01n0066_001:0864c21": "路人，若見彼速疾入想知滅正受，見已作是",
    "T01n0066_001:0864c22": "念：『此沙門，坐此靜處今命終，我等寧可以乾",
    "T01n0066_001:0864c23": "草木牛糞，若敷碎草木，積覆其身，然火當還。』",
    "T01n0066_001:0864c24": "彼牧羊人、牧牛人、擔薪人、行路人，以乾草木，",
    "T01n0066_001:0864c25": "若敷碎草木，積覆其身，然火已，離而還。於是",
    "T01n0066_001:0864c26": "尊者薩若，過夜已從三昧起，輕舉速疾收拭",
    "T01n0066_001:0864c27": "其衣，依城村住。彼晨起著衣服，與衣鉢俱，詣",
    "T01n0066_001:0864c28": "城村乞食，自能護身，具足諸根，意念常定。若",
    "T01n0066_001:0864c29": "彼所見，牧羊人、牧牛人、擔薪人、行路人，見",
    "T01n0066_001:0865a01": "已作是念：『此沙門在他靜處而命終，我等以",
    "T01n0066_001:0865a02": "乾草木牛糞，若敷碎草木，積覆其身，然火已",
    "T01n0066_001:0865a03": "離而還。而今此尊者，還復命存。』此波旬，以是",
    "T01n0066_001:0865a04": "方便故，名為薩若，字曰薩若(還生)。「於是度數",
    "T01n0066_001:0865a05": "(弊也)簸提旬(惡也常波)作是念：『此剃頭沙門，以黑纏形，",
    "T01n0066_001:0865a06": "彼與禪俱，與禪相應，常行於禪。猶若驢常荷",
    "T01n0066_001:0865a07": "擔，繫在櫪上，或不得麥，禪而禪，與禪相應，",
    "T01n0066_001:0865a08": "常行於禪。如是剃頭沙門，以黑纏形，或與禪",
    "T01n0066_001:0865a09": "俱，與禪相應，行禪。猶若猫子，在於鼠穴前，",
    "T01n0066_001:0865a10": "而欲捕鼠在中，禪而禪，與禪相應，行於禪。如",
    "T01n0066_001:0865a11": "是此剃頭沙門，以黑纏形，常與禪俱，與禪相",
    "T01n0066_001:0865a12": "應，常行禪。猶若鵂狐在空牆上，在中捕",
    "T01n0066_001:0865a13": "鼠，禪而禪，與禪相應，常行禪。如是此剃頭沙",
    "T01n0066_001:0865a14": "門，以黑纏形，常與禪俱，與禪相應，常行禪。猶",
    "T01n0066_001:0865a15": "若鵁在水岸上，伺魚於中，禪而禪。如是此",
    "T01n0066_001:0865a16": "剃頭沙門，以黑纏形，與禪相應，禪而禪。此云",
    "T01n0066_001:0865a17": "何名為禪？為何所禪？為是何禪？或亂或忘或",
    "T01n0066_001:0865a18": "不定，我亦不見來，亦不見去，亦不見住，亦不",
    "T01n0066_001:0865a19": "見終，亦不見生，我寧可為婆羅門居士說。如",
    "T01n0066_001:0865a20": "是此沙門，精進當罵之，當打，當說非，當恚",
    "T01n0066_001:0865a21": "之，若少多罵打，瞋恚說其非。若意有異者，此",
    "T01n0066_001:0865a22": "惡魔求其便、索其便，或得其便，或得其因緣。』",
    "T01n0066_001:0865a23": "此魔波旬為弊魔，而向婆羅門居士：『彼沙門",
    "T01n0066_001:0865a24": "精進，當罵之說其非，當瞋恚之。彼精進沙門，",
    "T01n0066_001:0865a25": "當以木打之，當以石擲，或以杖撾，或破彼精",
    "T01n0066_001:0865a26": "進沙門頭，或裂衣壞鉢。』謂彼時婆羅門居士",
    "T01n0066_001:0865a27": "命終，彼因彼緣，身壞死，生惡趣泥犁中。生彼",
    "T01n0066_001:0865a28": "已，作是念：『今已受此苦，更或能復劇是處，",
    "T01n0066_001:0865a29": "而我於精進沙門，發於邪。』「於是波旬，取拘樓",
    "T01n0066_001:0865b01": "孫如來、無所著、等正覺弟子，破其頭，壞其鉢，",
    "T01n0066_001:0865b02": "裂其衣，便往至拘樓孫如來、無所著、等正覺",
    "T01n0066_001:0865b03": "所。「彼時拘樓孫如來、無所著、等正覺，在無量",
    "T01n0066_001:0865b04": "百千眾前圍遶，而為說法。拘樓孫如來、無所",
    "T01n0066_001:0865b05": "著、等正覺，遙見弟子，頭被打破，衣鉢被裂，",
    "T01n0066_001:0865b06": "從遠而來。見已告諸比丘：『汝諸比丘！當見此",
    "T01n0066_001:0865b07": "比丘，為弊魔向婆羅門居士說：「汝當取精進",
    "T01n0066_001:0865b08": "沙門，罵之撾打，當瞋恚少多撾打，瞋恚意或",
    "T01n0066_001:0865b09": "能有若干。」而此弊魔，求其便，索其因緣，求其",
    "T01n0066_001:0865b10": "因緣，得其因緣。汝諸比丘！當與慈俱滿一方",
    "T01n0066_001:0865b11": "已正受住，如是二三四上下一切諸方意與",
    "T01n0066_001:0865b12": "慈俱，無怨無二無恚，極廣極大，無量極分別，",
    "T01n0066_001:0865b13": "滿一切諸方已正受住。如是，意與悲、喜、護俱，",
    "T01n0066_001:0865b14": "滿一切諸方已正受住，當令弊魔求其便，索其",
    "T01n0066_001:0865b15": "因緣，不得其便，不得其因緣。』於是波旬，向",
    "T01n0066_001:0865b16": "拘樓孫如來、無所著、等正覺弟子，說如此言：",
    "T01n0066_001:0865b17": "『彼與慈俱，滿一方已正受住，如是二三四上",
    "T01n0066_001:0865b18": "下一切諸方意與慈俱，無怨無二無恚，極廣極",
    "T01n0066_001:0865b19": "大，無量極分別，滿諸方已正受住。如是，意與",
    "T01n0066_001:0865b20": "悲、喜、護俱，滿一切諸方已正受住。謂彼惡魔求",
    "T01n0066_001:0865b21": "其便，索其因緣，不能得其便，不能得其因緣。』",
    "T01n0066_001:0865b22": "於是波旬弊魔作是念：『我以此方便，不能得",
    "T01n0066_001:0865b23": "此沙門便，不能得此沙門其因緣，我寧可向",
    "T01n0066_001:0865b24": "婆羅門居士說：「汝當取此精進沙門，當恭敬",
    "T01n0066_001:0865b25": "承事禮事供養。」少多供養承事禮事已，若意",
    "T01n0066_001:0865b26": "有異，而彼弊魔，求其便、索其便，索其因緣，得",
    "T01n0066_001:0865b27": "其便，得其因緣。』此弊魔波旬，向居士婆羅門說：",
    "T01n0066_001:0865b28": "『彼精進沙門！當供養，當承事禮事。』令婆羅門",
    "T01n0066_001:0865b29": "居士，脫衣敷地，而作是言：『令此精進沙門，當",
    "T01n0066_001:0865c01": "蹈上行，精進沙門當遊上行。此精進沙門，為",
    "T01n0066_001:0865c02": "極苦行，當令我等於長夜得義饒益。』令婆羅",
    "T01n0066_001:0865c03": "門居士，自洗其髮，以敷著地，而作是言：『精進",
    "T01n0066_001:0865c04": "沙門！當蹈上行。精進沙門！當遊上行。此精進",
    "T01n0066_001:0865c05": "沙門，為極苦行，當令我等於長夜得義饒益。』",
    "T01n0066_001:0865c06": "當令婆羅門居士，手執囊種種滿中，而作是",
    "T01n0066_001:0865c07": "言：『唯願諸賢！當取此隨所用之。當令我等長",
    "T01n0066_001:0865c08": "夜得義饒益。』令婆羅門居士信樂，為彼精進",
    "T01n0066_001:0865c09": "沙門，自以手牽，將入己家，隨所欲施：『唯願諸",
    "T01n0066_001:0865c10": "賢！當取此施，隨所用之，當令我等長夜得義",
    "T01n0066_001:0865c11": "饒益。』彼時婆羅門居士命終，彼因彼緣，身壞",
    "T01n0066_001:0865c12": "死，生善處天上，生於彼已，便作是念：『我等此",
    "T01n0066_001:0865c13": "樂，無過於是，我等因向精進沙門有等見故。』",
    "T01n0066_001:0865c14": "於是波旬為拘樓孫如來、無所著、等正覺弟",
    "T01n0066_001:0865c15": "子，供養恭敬，承事禮事，便至拘樓孫如來、無",
    "T01n0066_001:0865c16": "所著、等正覺弟子所。「彼時拘樓孫如來、無所",
    "T01n0066_001:0865c17": "著、等正覺，於無量百千眾在前圍繞，而為說",
    "T01n0066_001:0865c18": "法。拘樓孫如來、無所著、等正覺，遙見弟子，他",
    "T01n0066_001:0865c19": "所供養恭敬、承事禮事，從遠而來。見已告諸",
    "T01n0066_001:0865c20": "比丘：『汝諸比丘見不？此弊魔波旬！向婆羅門",
    "T01n0066_001:0865c21": "居士說：「當供養恭敬，承事禮事，恭敬彼精進",
    "T01n0066_001:0865c22": "沙門。」少多恭敬承事禮事供養，意若有異，彼",
    "T01n0066_001:0865c23": "弊魔波旬，求其便，索其因緣，得其便，得其因",
    "T01n0066_001:0865c24": "緣。汝諸比丘！當於一切行，見無常住，當見",
    "T01n0066_001:0865c25": "盡，當見離，當見滅，當見止，當見止住處。而",
    "T01n0066_001:0865c26": "令弊魔波旬，求其便，索其因緣，不得其便，不",
    "T01n0066_001:0865c27": "得其因緣。』彼波旬，為拘樓孫如來、無所著、等",
    "T01n0066_001:0865c28": "正覺弟子，說如此言：『此一切行，見無常住、見",
    "T01n0066_001:0865c29": "盡、見離、見滅、見止住處。彼弊魔波旬，求其便，",
    "T01n0066_001:0866a01": "索其因緣，不能得便，不得其因緣。』「於是弊魔",
    "T01n0066_001:0866a02": "波旬，便作是念：『我以此方便，不能得精進沙",
    "T01n0066_001:0866a03": "門便，不能得其因緣。我寧可化作年少小兒",
    "T01n0066_001:0866a04": "童男形像，住他道邊。手執大木，當用擊尊者",
    "T01n0066_001:0866a05": "毗樓首，破令血流。』彼時拘樓孫如來、無所著、",
    "T01n0066_001:0866a06": "等正覺，依城村住，晨起著衣服持衣鉢，欲詣",
    "T01n0066_001:0866a07": "城村乞食，及尊者毗樓，隨從比丘。於是弊魔，",
    "T01n0066_001:0866a08": "在他處化作年少小兒童男形像已，在他道",
    "T01n0066_001:0866a09": "邊，手執大木，用擊尊者毗樓首，令血流。於",
    "T01n0066_001:0866a10": "是尊者毗樓被擊，首破流血，隨從拘樓孫如",
    "T01n0066_001:0866a11": "來、無所著、等正覺後。於是拘樓孫如來、無所",
    "T01n0066_001:0866a12": "著、等正覺至村已，以一切身力，右旋顧視而",
    "T01n0066_001:0866a13": "視，不恐不怖，不驚不懅，而觀諸方。拘樓孫如",
    "T01n0066_001:0866a14": "來、無所著、等正覺，見尊者毘樓被擊，首破血",
    "T01n0066_001:0866a15": "流，從後而來，見已說言：『此弊魔為非，為無厭",
    "T01n0066_001:0866a16": "足。』「復次，波旬！拘樓孫如來、無所著、等正覺，說",
    "T01n0066_001:0866a17": "言未竟，彼時弊魔，即以其身，墮大泥犁中。彼",
    "T01n0066_001:0866a18": "波旬，在大泥犁中，具有四事，無樂六更，身現",
    "T01n0066_001:0866a19": "受痛，鉤鎖鎖之。謂彼地獄獄卒，便至弊魔所，",
    "T01n0066_001:0866a20": "到已作是言：『汝若此鎖解者，汝當知我在地",
    "T01n0066_001:0866a21": "獄中，以滿百歲在地獄中。』彼時魔波旬，便恐",
    "T01n0066_001:0866a22": "怖身毛皆竪。」尊者大目乾連，即時說偈曰：",
    "T01n0066_001:0866a23": "「云何止地獄，　　而令惡在中，",
    "T01n0066_001:0866a24": "　犯佛婆羅門，　　及犯此比丘。",
    "T01n0066_001:0866a25": "　名阿鼻泥犁，　　而令惡止中，",
    "T01n0066_001:0866a26": "　犯佛婆羅門，　　及犯此比丘。",
    "T01n0066_001:0866a27": "　鎖解則為百，　　在中受苦痛，",
    "T01n0066_001:0866a28": "　在阿鼻泥犁，　　令惡止其中。",
    "T01n0066_001:0866a29": "　若有不知者，　　比丘佛弟子，",
    "T01n0066_001:0866b01": "　如是受此苦，　　當受黑之報。",
    "T01n0066_001:0866b02": "　在於園觀中，　　及此地眾生，",
    "T01n0066_001:0866b03": "　不種食秔米，　　當生北拘牢。",
    "T01n0066_001:0866b04": "　極大須彌山，　　親近於解脫，",
    "T01n0066_001:0866b05": "　自能分別者，　　身則行念持。",
    "T01n0066_001:0866b06": "　彼山止泉中，　　常住於此劫，",
    "T01n0066_001:0866b07": "　其形如金色，　　光明靡不照。",
    "T01n0066_001:0866b08": "　作眾諸伎樂，　　是釋樂所遊，",
    "T01n0066_001:0866b09": "　彼亦有二俱，　　在前而恭敬。",
    "T01n0066_001:0866b10": "　若釋在前行，　　升此高堂上，",
    "T01n0066_001:0866b11": "　見釋所從來，　　各各自娛樂。",
    "T01n0066_001:0866b12": "　若見比丘來，　　還顧有羞恥，",
    "T01n0066_001:0866b13": "　若有升堂上，　　則能問比丘。",
    "T01n0066_001:0866b14": "　當知有此魔，　　愛盡得解脫，",
    "T01n0066_001:0866b15": "　當為比丘記，　　聞說當如是。",
    "T01n0066_001:0866b16": "　拘翼我知汝，　　愛盡得解脫，",
    "T01n0066_001:0866b17": "　聞說智慧記，　　釋得歡喜樂。",
    "T01n0066_001:0866b18": "　比丘多作行，　　當為更說此，",
    "T01n0066_001:0866b19": "　若有升此堂，　　釋者能致問。",
    "T01n0066_001:0866b20": "　云何名為堂，　　汝釋在其上？",
    "T01n0066_001:0866b21": "　汝釋我當記，　　此名受報處。",
    "T01n0066_001:0866b22": "　如是千世界，　　有此千世界，",
    "T01n0066_001:0866b23": "　無有勝此堂，　　如是受報處。",
    "T01n0066_001:0866b24": "　釋得自在遊，　　在中最清明，",
    "T01n0066_001:0866b25": "　化一能為百，　　在此報堂上。",
    "T01n0066_001:0866b26": "　釋得自在遊，　　昇在此堂上，",
    "T01n0066_001:0866b27": "　足指能動之，　　令天眼而覩。",
    "T01n0066_001:0866b28": "　釋得自在遊，　　昇在鹿堂上，",
    "T01n0066_001:0866b29": "　神足能動轉，　　甚深極覆藏。",
    "T01n0066_001:0866c01": "　難動難可轉，　　彼有琉璃地，",
    "T01n0066_001:0866c02": "　聖之所居處，　　滑澤極柔軟。",
    "T01n0066_001:0866c03": "　所敷極軟褥，　　言語亦柔軟，",
    "T01n0066_001:0866c04": "　最勝今天王，　　善能作伎樂。",
    "T01n0066_001:0866c05": "　種種若干異，　　諸天來會聚，",
    "T01n0066_001:0866c06": "　趣向須陀洹，　　無量諸千種。",
    "T01n0066_001:0866c07": "　及百諸那術，　　至三十三天，",
    "T01n0066_001:0866c08": "　說法為作眼，　　彼聞此法已。",
    "T01n0066_001:0866c09": "　信樂則然可，　　我知有此法，",
    "T01n0066_001:0866c10": "　則名曰仙人，　　謂至梵天上。",
    "T01n0066_001:0866c11": "　能令諸梵問，　　彼梵有此見，",
    "T01n0066_001:0866c12": "　所見亦如前，　　常見有常住。",
    "T01n0066_001:0866c13": "　我當為梵記，　　仙人我此見，",
    "T01n0066_001:0866c14": "　不見不如前，　　我常有常住。",
    "T01n0066_001:0866c15": "　我見報相應，　　梵天身在前，",
    "T01n0066_001:0866c16": "　我今當何說，　　我常計有常。",
    "T01n0066_001:0866c17": "　謂能知此世，　　等覺之所說，",
    "T01n0066_001:0866c18": "　若有有所習，　　所生受其報。",
    "T01n0066_001:0866c19": "　火無有是念，　　我當燒愚人，",
    "T01n0066_001:0866c20": "　火燒愚人已，　　隨行則被燒。",
    "T01n0066_001:0866c21": "　如是汝波旬，　　近於此如來，",
    "T01n0066_001:0866c22": "　久作斯惡行，　　受報亦當久。",
    "T01n0066_001:0866c23": "　汝魔莫厭佛，　　及莫嬈比丘，",
    "T01n0066_001:0866c24": "　以此比丘說，　　魔在鼻量國。」",
    "T01n0066_001:0866c25": "　鬼有憂慼念，　　目連所感勤，",
    "T01n0066_001:0866c26": "　恐怖極恐懼，　　忽然則不現。",
    "T01n0066_001:0866c27": "佛說魔嬈亂經"
}