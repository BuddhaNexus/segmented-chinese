{
    "X70n1386_003:0336b16": "石田薰和尚語錄卷第三",
    "X70n1386_003:0336b18": "嗣法門人　妙因　至慧　等編",
    "X70n1386_003:0336b19": "小參",
    "X70n1386_003:0336b20": "高峰入院小參。鷲嶺真機。曹溪密旨。三家村裡。牛動",
    "X70n1386_003:0336b21": "尾巴。真正舉揚。盖天盖地。蹉過者如麻似粟。却認口",
    "X70n1386_003:0336b22": "頭聲色。以當平生。流落他鄉。去家轉遠。諸人還識家",
    "X70n1386_003:0336b23": "麼。若也識去。鍋子大小。杓柄短長。一一盡知著落。既",
    "X70n1386_003:0336b24": "知著落。便能主賓互換。水乳和同。憂則共慼。樂則同",
    "X70n1386_003:0336c01": "歡。逆順隨宜。高低普應。恁麼說話。落二落三。獨脫無",
    "X70n1386_003:0336c02": "私。畢竟如何剖露。良久云。機關不是韓光作。莫把胸",
    "X70n1386_003:0336c03": "襟當等閑。",
    "X70n1386_003:0336c04": "楓橋入院。至道無難。惟嫌揀擇。山是山。水是水。三門",
    "X70n1386_003:0336c05": "佛殿。厨庫僧堂。什麼處是不揀擇。是法住法位。世間",
    "X70n1386_003:0336c06": "相常住。什麼處是揀擇。若也倜儻分明。便知道。一切",
    "X70n1386_003:0336c07": "時一切處。行住坐臥。動轉施為。築著達磨大師鼻孔。",
    "X70n1386_003:0336c08": "恁麼告報。早是少慚愧。將惡水潑諸人了也。還有搆",
    "X70n1386_003:0336c09": "得底麼。搆得搆不得。未免喪身失命。所以道。向上一",
    "X70n1386_003:0336c10": "路。千聖不傳。未曾親近。已隔大千。何況說黃道黑。立",
    "X70n1386_003:0336c11": "主立賓。鄭州出曹門。且喜沒交涉。既無交涉。畢竟事",
    "X70n1386_003:0336c12": "作麼生。不勞懸石鏡。天曉自分明。",
    "X70n1386_003:0336c13": "蔣山入院。如來有密語。迦葉不覆藏。忙忙者。匝地普",
    "X70n1386_003:0336c14": "天。獨脫底。星中揀月。還他具透青眼目。旋生風骨。方",
    "X70n1386_003:0336c15": "可入作。若是迷哩麻囉。決定打入葛藤窠裡。無出頭",
    "X70n1386_003:0336c16": "分。既是屋裡人。定知屋裡事。前是三門。後是方丈。一",
    "X70n1386_003:0336c17": "點也瞞他不得。然雖恁麼。且道。臨濟一喝。賓主歷然。",
    "X70n1386_003:0336c18": "又却如何話會。良久云。若無舉鼎拔山力。千里烏騅",
    "X70n1386_003:0336c19": "不易騎。",
    "X70n1386_003:0336c20": "淨慈入院。目前無法。意在目前。不是目前法。非耳目",
    "X70n1386_003:0336c21": "之所到。蚊子上鐵牛。無你下觜處。新淨慈。今夜不是",
    "X70n1386_003:0336c22": "借拄杖子威光。與諸人做箇瞥脫。拈拄杖卓一下云。",
    "X70n1386_003:0336c23": "法隨法行。法幢隨處建立。且道。作麼生建立。莫是舉",
    "X70n1386_003:0336c24": "一明三。目機銖兩麼。莫是問在答處。答在問處麼。莫",
    "X70n1386_003:0337a01": "是布三玄戈甲。列五位君臣麼。若恁麼。喚作癡人夜",
    "X70n1386_003:0337a02": "走。殊不知。霧豹澤毛。未甞下食。庭禽養勇。終待驚人。",
    "X70n1386_003:0337a03": "若是眼生三角漢。逢人抓著痒處。自然徹骨徹髓。便",
    "X70n1386_003:0337a04": "能橫身荷負。赤手提持。然雖如是。亦是宗乘中事在。",
    "X70n1386_003:0337a05": "且如何是宗乘中事。一曲兩曲無人會。雨過夜塘秋",
    "X70n1386_003:0337a06": "水深。",
    "X70n1386_003:0337a07": "結夏。莫行心處路。不挂本來衣。何須更恁麼。切忌未",
    "X70n1386_003:0337a08": "生時。四路葛藤。古人一時截斷了也。諸人何不吒吒",
    "X70n1386_003:0337a09": "沙沙。如生師子兒。哮吼一聲。壁立千仞。若也如是。九",
    "X70n1386_003:0337a10": "十日夏。布袋結頭。出息不涉萬緣。入息不居陰界。天",
    "X70n1386_003:0337a11": "台普請。南嶽遊山。龜毛結網褁虗空。烈焰堆中撈白",
    "X70n1386_003:0337a12": "月。正當恁麼時。且道。功歸何所。猶握金鞭問歸客。夜",
    "X70n1386_003:0337a13": "深誰共御街行。",
    "X70n1386_003:0337a14": "結夏。我宗無語句。亦無一法與人。明明向你道。何況",
    "X70n1386_003:0337a15": "盖覆將來。而今黃面禪和。擔拄杖四世界走。道我參",
    "X70n1386_003:0337a16": "禪學道。還覺面熱汗下麼。饒你參到無參。學到絕學",
    "X70n1386_003:0337a17": "臈月扇子。一点也用不著。楓橋這裡。南州北縣。三兄",
    "X70n1386_003:0337a18": "五弟。朝看師子山雲起。暮看越來溪水流。只是禪道",
    "X70n1386_003:0337a19": "二字。不許說著。說著則貶向三千里外。若要參著要",
    "X70n1386_003:0337a20": "學。諸方自有人在。莫來負累石田。且道。石田如何得",
    "X70n1386_003:0337a21": "恁麼瞻小。一度被虵傷。怕見斷井索。",
    "X70n1386_003:0337a22": "結夏。黃面瞿曇。二千年前。平白畫箇圈子。喚作圓覺",
    "X70n1386_003:0337a23": "伽藍。致令後代兒孫。年年墮在裡許。西天此土。十萬",
    "X70n1386_003:0337a24": "迢迢。九十日夏。雲月是同。蠟人為驗。溪山各異。若是",
    "X70n1386_003:0337b01": "眼裏有珠漢。向不同不異處。赤骨力地。全身跳出。牢",
    "X70n1386_003:0337b02": "籠不住。呼喚不回。如踞地金毛。卓朔吒沙。誰敢近傍。",
    "X70n1386_003:0337b03": "東湧西沒。身心安居。七凹八凸。平等性智。熱則山頭。",
    "X70n1386_003:0337b04": "洗耳聽松風。倦則雲會堂中伸脚睡。然雖如是。蔣山",
    "X70n1386_003:0337b05": "未免勘過了打。何故。黃金自有黃金價。終不和沙賣",
    "X70n1386_003:0337b06": "與人。",
    "X70n1386_003:0337b07": "結夏。多子塔前。清風凜凜。孫臏門下。徒話鑽龜。盡大",
    "X70n1386_003:0337b08": "地撮來。如粟米粒大。百億四天下。百億日月。百億須",
    "X70n1386_003:0337b09": "彌。恒沙國土。恒沙諸佛。恒沙眾生。盡向粟粒內。禁足",
    "X70n1386_003:0337b10": "護生。說安居偈云。床窄先臥。粥稀後坐。耳聵要聲高。",
    "X70n1386_003:0337b11": "眼昏宜字大。既是安居偈。却如何恁麼說。若是通方",
    "X70n1386_003:0337b12": "上士。一舉便知落處。脫白沙彌。且疑八千年。却待阿",
    "X70n1386_003:0337b13": "逸多出世。為汝說破。",
    "X70n1386_003:0337b14": "結夏。以大圓覺。為我伽藍。望雲上樹。身心安居。平等",
    "X70n1386_003:0337b15": "性智。熟睡寐語。咄。南山只管九十日為一夏。不知有",
    "X70n1386_003:0337b16": "恁麼事。只如九十日前。九十日後。豈不安居。行住坐",
    "X70n1386_003:0337b17": "臥。日用尋常。豈不平等。如斯提掇。雕沙無鏤玉之談。",
    "X70n1386_003:0337b18": "結草乖道人之思。更言。鵝護雪蠟人氷。西天此土。迢",
    "X70n1386_003:0337b19": "迢十萬。南山有不場物義句子。且待秋初夏末。分付",
    "X70n1386_003:0337b20": "諸人。",
    "X70n1386_003:0337b21": "解夏。九十日夏。頭正尾正。寒山子。水牯牛。燈籠露柱。",
    "X70n1386_003:0337b22": "一一心空及第。惟有南山禪和子。頑皮賴骨。抵死謾",
    "X70n1386_003:0337b23": "生道。我一夏之中。全無絲毫所證所得。南山聞得。無",
    "X70n1386_003:0337b24": "可柰何。只向他道。願你常似今日。山僧恁麼道。諸人",
    "X70n1386_003:0337c01": "且道。是肯他不肯他。良久云。相逢盡道休官去。林下",
    "X70n1386_003:0337c02": "何曾見一人。",
    "X70n1386_003:0337c03": "解夏。前際不來。后際不去。今亦不住。諸人向什麼處",
    "X70n1386_003:0337c04": "安居。向什麼處自恣。遼天俊鶻。舉著便知。死水蝦蟆。",
    "X70n1386_003:0337c05": "堪作何用。仰山鋤得一片畬。種得一籮粟。钁頭具眼。",
    "X70n1386_003:0337c06": "功不浪施。溈山日中一食。夜後一寢。秊老成魔。經事",
    "X70n1386_003:0337c07": "多矣。且道。南山還有這箇消息也無。山僧粗識好惡。",
    "X70n1386_003:0337c08": "諸人亦合知時。",
    "X70n1386_003:0337c09": "結夏。蟄戶不開。龍無龍句。時節既至。其理自彰。且如",
    "X70n1386_003:0337c10": "何是自彰之理。來晨四月十五。西天此土。布袋結頭。",
    "X70n1386_003:0337c11": "天下衲僧。拗折拄杖。高挂鉢囊。從前會底不會底。丁",
    "X70n1386_003:0337c12": "丁東東。骨底骨董。颺向他方世界。身心安居。平等性",
    "X70n1386_003:0337c13": "智。身心安居即且止。喚什麼作平等性智。莫是言發",
    "X70n1386_003:0337c14": "非聲。色前不物麼。莫是眼不挂戶。意不停玄麼。莫是",
    "X70n1386_003:0337c15": "不起纖毫修學心。無相光中常自在麼。若恁麼。總是",
    "X70n1386_003:0337c16": "金州路上客。南山有箇上樹安身訣。今夜分付諸人",
    "X70n1386_003:0337c17": "一抽三。二添四。彈舌念其言。橫眸看梵字。諸人還承",
    "X70n1386_003:0337c18": "當得麼。若承當得。九十日夏也不虗度。脫或未然。前",
    "X70n1386_003:0337c19": "頭大有事在。",
    "X70n1386_003:0337c20": "結夏。飛來峰高攀不上。冷泉水深飲不竭。衲僧到此",
    "X70n1386_003:0337c21": "擬奚為。盡力神疲好休歇。若向這裡休歇得去。似寒",
    "X70n1386_003:0337c22": "岩枯木。大死底人。黃梅石女。老僧與你鼻孔相拄。赤",
    "X70n1386_003:0337c23": "肉相揩。晝三夜三。謾生抵死。待寒岩枯木開花。大死",
    "X70n1386_003:0337c24": "底人却活。黃梅石女解語。也不枉度一夏。其或顛顛",
    "X70n1386_003:0338a01": "癡癡。千醜百拙。毒氣流入八萬四千毛竅。化為魍魎",
    "X70n1386_003:0338a02": "魑魅。老僧雖有奇方妙藥。也起諸人此病不得。恁麼",
    "X70n1386_003:0338a03": "告報。眾中莫有擊節底麼。良久云。貪觀天上月。失却",
    "X70n1386_003:0338a04": "手中橈。",
    "X70n1386_003:0338a05": "結夏。向上一路。銕壁銀山。自古自今。佛祖却步。舉話",
    "X70n1386_003:0338a06": "長老。無開口分。直饒舉得作麼生會。直饒會得作麼",
    "X70n1386_003:0338a07": "牛□。若也明得。大陽門下。日日三秋。明月堂前。時時",
    "X70n1386_003:0338a08": "九夏。然雖如是。還知一件事麼。東弗于逮。西瞿耶尼。",
    "X70n1386_003:0338a09": "南瞻部州。北鬱單越。若僧若俗。總在諸人鼻孔裡。呌",
    "X70n1386_003:0338a10": "呌閙閙。諸人作麼生安居。若安居不得。九十日夏。未",
    "X70n1386_003:0338a11": "免勞而無功。拈拄杖。卓一下云。不是釣鼇平。穩說把",
    "X70n1386_003:0338a12": "長竿。",
    "X70n1386_003:0338a13": "解夏。祖師巴鼻。峭若五須彌。衲僧眼光。爍破四天下。",
    "X70n1386_003:0338a14": "靈山門下。總不消得。我此一眾。三月安居。有飛來峰",
    "X70n1386_003:0338a15": "可翫。有冷泉水可濯。意不停玄。眼不挂戶。或有脫白",
    "X70n1386_003:0338a16": "沙彌。道禪之一字。貶向鐵圍山。大赦不放。更說文殊",
    "X70n1386_003:0338a17": "三處度夏。迦葉白搥擯出。多秊曆日。不用推尋。只如",
    "X70n1386_003:0338a18": "今辰解制。九十日飯錢。漿水錢草鞋錢。總不問汝諸",
    "X70n1386_003:0338a19": "人。洞山向萬里無寸草處去。且拈向一邊。瀏陽菴主。",
    "X70n1386_003:0338a20": "出門便是草。又且如何。無求是處人情好。不飲從他",
    "X70n1386_003:0338a21": "酒價高。",
    "X70n1386_003:0338a22": "冬夜。知不到處。切忌道著。道著即頭角生。適半一問",
    "X70n1386_003:0338a23": "一答。是道著。既是道著。即頭角生。頭角既生。諸人且",
    "X70n1386_003:0338a24": "道。是驢是馬。有般杜衲僧便道。驢不成馬不是。若恁",
    "X70n1386_003:0338b01": "麼。盡大地是个無孔銕鎚。堪作何用。殊不知。乾坤日",
    "X70n1386_003:0338b02": "月。明暗色空。情與無情。總在山僧拄杖頭上。若也放",
    "X70n1386_003:0338b03": "過一切。手之舞之。足之踏之。共慶一陽令節。若不放",
    "X70n1386_003:0338b04": "過。不消一揑。這箇說話。猶是曲為中下之機。且道。上",
    "X70n1386_003:0338b05": "上人來。合談何事。冬不寒臈後看。",
    "X70n1386_003:0338b06": "冬夜。這一片田地。生佛未具。世界未成。四至界畔。皎",
    "X70n1386_003:0338b07": "然明白。天不能覆。地不能載。日月照不到。風雨洒不",
    "X70n1386_003:0338b08": "著。群陰消與未消。一陽復與未復。與他總沒交涉。從",
    "X70n1386_003:0338b09": "上若佛若祖。只於沒交涉處。順時保愛。遇飯喫飯。遇",
    "X70n1386_003:0338b10": "茶喫茶。無一絲毫許。不是放身捨命處。或有一機一",
    "X70n1386_003:0338b11": "境。一言一句。總是向枯木上糝花。虗空中釘橛。何曾",
    "X70n1386_003:0338b12": "將實法繫綴人。自是諸人癡狂外邊走。不肯回頭。南",
    "X70n1386_003:0338b13": "山今夜忍俊不禁。倩拄杖子。別開一條活路。與諸人",
    "X70n1386_003:0338b14": "共行。驀拈拄杖。卓一下云。莫有進得步底麼。若有。有",
    "X70n1386_003:0338b15": "一任十字縱橫。脫或未然。喫粥喫飯。也須照顧咬著",
    "X70n1386_003:0338b16": "舌頭。",
    "X70n1386_003:0338b17": "冬節。天寒地凍。火冷雲深。長連床上。衲僧兀兀癡癡。",
    "X70n1386_003:0338b18": "今日明日。年自可怜生。無端洞山與泰首座。冬夜喫",
    "X70n1386_003:0338b19": "菓子。遺下老葛藤根。秊秊時節到來。叢林浩浩地商",
    "X70n1386_003:0338b20": "量。多是咬嚼不破。吞吐不下。攪得肚腸。如一團麻線",
    "X70n1386_003:0338b21": "相似。山僧忍俊不禁。向道癡漢。吉凶休咎。總在八八",
    "X70n1386_003:0338b22": "六十四卦中。何不向這裡著力開眼。卓拄杖一下云。",
    "X70n1386_003:0338b23": "開得眼。洞山與泰首座。無地容身。山僧亦有彌天過",
    "X70n1386_003:0338b24": "犯。不干諸人事。",
    "X70n1386_003:0338c01": "冬夜。法法本來法。無法無非法。鈎鎻連環。刀挑不出。",
    "X70n1386_003:0338c02": "若無智眼。淪入邪途。決定把芦菔根。作香象鼻孔。拈",
    "X70n1386_003:0338c03": "主丈卓一下云。群陰向這裡剝盡。一陽向這裡復生。",
    "X70n1386_003:0338c04": "豈不是本來法。諸人還揀辨得出麼。若揀辨得出。南",
    "X70n1386_003:0338c05": "瞻部州托鉢。北鬱單越喫飯。文殊提鞋。普賢挈杖。若",
    "X70n1386_003:0338c06": "揀辨不出。前面是案山。後面是主山。拶破你眼睛鼻",
    "X70n1386_003:0338c07": "孔。臨際德山。是甚閑家具。休休莫寐語。阿難依舊世",
    "X70n1386_003:0338c08": "尊前。良馬不知何處去。",
    "X70n1386_003:0338c09": "冬節。透骨霜風入戶庭。日南長至又逢迎。衲僧不解",
    "X70n1386_003:0338c10": "論時節。只麼堆堆過此生。前際不來。後際不去。今亦",
    "X70n1386_003:0338c11": "不住。喚什麼作此生。須知黃面老漢。缺齒老胡。日夜",
    "X70n1386_003:0338c12": "與諸人。交頭接耳。陝府鉄牛。是常不輕菩薩。諸人還",
    "X70n1386_003:0338c13": "信得及麼。若信得及。□籠頭卸角馱。上載下載。一時",
    "X70n1386_003:0338c14": "劃斷。眼不挂戶。意不停玄。直下如寒岩枯木相似。一",
    "X70n1386_003:0338c15": "陽未生。一陽生後。與他兩兩無交涉。飢飡渴飲。閑坐",
    "X70n1386_003:0338c16": "困眠。有什麼過。然雖恁麼。忽遇咬猪狗漢。拽轉坐盤。",
    "X70n1386_003:0338c17": "伸出毛手。又却如何當抵。良久云。幾度沙場經血戰。",
    "X70n1386_003:0338c18": "到頭不改舊容顏。",
    "X70n1386_003:0338c19": "冬夜。老胡西來。直指人心。二祖覔心。了不可得。後人",
    "X70n1386_003:0338c20": "聽事不真。取意胡卜亂卜。觸著阿轆轆地。蹉過當頭",
    "X70n1386_003:0338c21": "一著。不知鼻孔大頭垂。但道。黃河從源濁。休休休。莫",
    "X70n1386_003:0338c22": "莫莫。靈山這裡。無禪與你參。無道與你學。冷湫湫乾",
    "X70n1386_003:0338c23": "嚗嚗。來日一陽初復。群陰盡剝。今夜與諸人聚集少",
    "X70n1386_003:0338c24": "時。應箇時節。終不將百鍊精金。作頑石賣却。恁麼說",
    "X70n1386_003:0339a01": "話。若是箇漢。三千里外。掩耳便回。已遲八刻。何故。含",
    "X70n1386_003:0339a02": "元殿上覔長安。楊花不是天邊雪。",
    "X70n1386_003:0339a03": "歲夜。金烏急玉兔速。一秊三百六十日。今夜結交頭。",
    "X70n1386_003:0339a04": "陝府銕牛。黃梅石女。來日各添一歲。諸人分上。合作",
    "X70n1386_003:0339a05": "麼生。記得石頭和尚。參同契。末後道。謹白參玄人。光",
    "X70n1386_003:0339a06": "陰莫虗度。若據蔣山見處。燒香禮拜。學佛學法。求玄",
    "X70n1386_003:0339a07": "求妙。總是虗度光陰。既不許燒香禮拜學佛學法求",
    "X70n1386_003:0339a08": "玄求妙。諸人十二時中。如何用心。若也不知。未免向",
    "X70n1386_003:0339a09": "情識裡。頭出頭沒。所以德山示眾云。汝若於心無事。",
    "X70n1386_003:0339a10": "無事於心。自然虗而靈。空而妙。趙州道。老僧除二時",
    "X70n1386_003:0339a11": "粥飯外。是雜用心。又道。諸人被十二時使。老僧使得",
    "X70n1386_003:0339a12": "十二時。二大老恁麼告報。意在於何。若是眼生三角",
    "X70n1386_003:0339a13": "漢。一覷覷透。便與二老。把手共行。其或未然。臈月三",
    "X70n1386_003:0339a14": "十日是小年夜。忽若大年夜到來。諸人如何祗對。驀",
    "X70n1386_003:0339a15": "拈拄杖。卓一下云。人無遠慮。必有近憂。",
    "X70n1386_003:0339a16": "歲夜。烏兔東西疾。一秊時序畢。竇八布衫穿。烏龜眼",
    "X70n1386_003:0339a17": "睛赤。肇法師。剛道物不迁。擔片板見一邊。衲僧家。誰",
    "X70n1386_003:0339a18": "管你天。誰管你地。喫飯救飢。開口取氣。今年也如是。",
    "X70n1386_003:0339a19": "來秊也如是。後秊也如是。更後秊也如是。直得阿逸",
    "X70n1386_003:0339a20": "多出世。也只如是。是則是。忽若閻羅老子徵飯錢。又",
    "X70n1386_003:0339a21": "却如何抵擬。普化出僧堂。波斯入閙市。",
    "X70n1386_003:0339a22": "歲夜。日日日東上。日日日西沒。循環三百六十幾个。",
    "X70n1386_003:0339a23": "解知窠窟。雪豆恁麼道。且道。這老漢還知窠窟麼。若",
    "X70n1386_003:0339a24": "道知。禍事禍事。若道不知。爭解恁麼道。若也於此倜",
    "X70n1386_003:0339b01": "儻分明。便見舊歲不去。新歲不來。一念萬年。萬年一",
    "X70n1386_003:0339b02": "念。南山恁麼吐露。恰似小兒子順朱。明眼衲僧。未免",
    "X70n1386_003:0339b03": "取笑。且道。明眼衲僧。有什麼長處。自有一双窮相手。",
    "X70n1386_003:0339b04": "未甞祗揖等閑人。",
    "X70n1386_003:0339b05": "歲夜。古今天地。古今日月。古今山河。古今人倫。不曾",
    "X70n1386_003:0339b06": "移易一絲毫許。便恁麼。將謂靈隱無合殺。不知隨世",
    "X70n1386_003:0339b07": "顛倒。送舊迎新。東村爆竹一聲。盡大地人。打失髑髏。",
    "X70n1386_003:0339b08": "要識舊歲麼。左邊拍禪床一下云。向這裡薦取。要識",
    "X70n1386_003:0339b09": "新秊麼。右邊拍禪床一下云。向這裡薦取。要識新秊",
    "X70n1386_003:0339b10": "舊歲欲交未交。結角羅紋處麼。拈拄杖中間卓一下",
    "X70n1386_003:0339b11": "云。向這裡薦取。果然這裡著得一隻眼活。不被寒暑",
    "X70n1386_003:0339b12": "之所移。不為節序之所轉。脫或未然。昨夜積深三尺",
    "X70n1386_003:0339b13": "雪。前村凍折一枝松。",
    "X70n1386_003:0339b14": "歲夜。天無門地無戶。飛金烏走玉兔。年年三百六十",
    "X70n1386_003:0339b15": "日。今年三百九十日。一氣不言。何處問蒼天。五歲再",
    "X70n1386_003:0339b16": "[門@壬]。巧曆莫能盡。拶到臈月三十夜。新舊結交頭。東村",
    "X70n1386_003:0339b17": "西村。聲聲爆竹。北禪老兒。將無作有。烹露地白牛。燒",
    "X70n1386_003:0339b18": "骨柮火。煑野菜羮。唱村田樂。這窮鬼子。誰得似伊。靈",
    "X70n1386_003:0339b19": "隱住箇院子。一秊不如一年。今夜指空劃空。無可與",
    "X70n1386_003:0339b20": "諸人分歲。雖然如是。人情若好。喫水也肥。諸人且道。",
    "X70n1386_003:0339b21": "冷泉是什麼滋味。舌頭点著知端的。天上人間不可",
    "X70n1386_003:0339b22": "陪。",
    "X70n1386_003:0339b23": "結夏。僧問云。以大圓覺。為我伽藍時如何　答云。望",
    "X70n1386_003:0339b24": "雲上樹。僧云。身心安居平等性智。又作麼生　答云。",
    "X70n1386_003:0339c01": "熟睡寐語。僧云。忽有箇漢。大棒打不回頭。不肯入這",
    "X70n1386_003:0339c02": "保社時如何　答云。只聞其語。未見其人。僧云。和尚",
    "X70n1386_003:0339c03": "何不領話。便禮拜　師云。誰信你。乃云。溪東溪西。國",
    "X70n1386_003:0339c04": "王水草。隨分納些些。山北山南。祖父田園。清風來浩",
    "X70n1386_003:0339c05": "浩。時時九夏。處處安居。意不停玄。眼不掛戶。這箇說",
    "X70n1386_003:0339c06": "話。喚作順水張帆。是人做得手脚。忽若狂風捲地。白",
    "X70n1386_003:0339c07": "浪飜空。到這裡。也須是箇鐵梢工始得。諸人聞淨慈",
    "X70n1386_003:0339c08": "恁麼道。暗裡笑忻忻。便道。我會也我會也。會則從你",
    "X70n1386_003:0339c09": "會。爭奈西天蠟人。未肯点頭在。何故。龍門客少。閙市",
    "X70n1386_003:0339c10": "人多。復舉僧問南院。從上諸祖。向什麼處去。院云。",
    "X70n1386_003:0339c11": "不上天堂。即入地獄。僧云。和尚作麼生。院云。還知寶",
    "X70n1386_003:0339c12": "應落處麼。僧擬議。院以拂子劈口打。又喚僧近前來。",
    "X70n1386_003:0339c13": "僧近前。院云。令合是汝行。又打一拂子。雪竇云。南院",
    "X70n1386_003:0339c14": "令既自行。且拂子不知來處。雪竇道箇瞎。且要雪上",
    "X70n1386_003:0339c15": "加霜。妙喜云。權衡臨濟三玄三要。須還他南院始得。",
    "X70n1386_003:0339c16": "因什麼。雪竇道拂子不知來處。妙喜亦道箇瞎。且圖",
    "X70n1386_003:0339c17": "兩得相見。師拈云。南院雖則正令全提。爭奈性命",
    "X70n1386_003:0339c18": "落在這僧手裡。雪竇妙喜。總道箇瞎。未免將身一處",
    "X70n1386_003:0339c19": "活埋。諸人還知淨慈落處麼。陣雲橫海上。拔劒攪龍",
    "X70n1386_003:0339c20": "門。",
    "X70n1386_003:0339c21": "結夏。以大圓覺。為我伽藍。頭上著枷。脚下著杻。身心",
    "X70n1386_003:0339c22": "安居。平等性智。困魚止瀝。病鳥栖芦。衲僧用處。如火",
    "X70n1386_003:0339c23": "消氷。要行便行。要坐便坐。無足可禁。逢佛殺佛。逢祖",
    "X70n1386_003:0339c24": "殺祖。無生可護。翻思黃面瞿曇。不會迷逢達磨。阿呵",
    "X70n1386_003:0340a01": "呵是什麼。耳聵愛聲高。眼昏宜字大。復舉保福因",
    "X70n1386_003:0340a02": "僧侍立次。保福云。你得恁麼麤心。僧云。甚處是某甲",
    "X70n1386_003:0340a03": "麤心處。福將一塊土。度與僧云。拋向門外著。其僧拋",
    "X70n1386_003:0340a04": "了。却再問。甚處是某甲麤心處。福云。我見你築著磕",
    "X70n1386_003:0340a05": "著。所以道你麤心。師拈云。保福借水献花。這僧白",
    "X70n1386_003:0340a06": "日迷路。南山門下。總是麤心底。只是不敢說著。何故。",
    "X70n1386_003:0340a07": "小慈妨大慈。",
    "X70n1386_003:0340a08": "結夏。我觀如來。前際不來。後際不去。今亦不住。於中",
    "X70n1386_003:0340a09": "還著得結制二字麼。摩竭陀國。土曠人稀。少室峰前。",
    "X70n1386_003:0340a10": "風高月冷。沒量漢橫身擔荷得去。西天有人未肯在。",
    "X70n1386_003:0340a11": "更說甚時時九夏。處處安居。這是三家村裡臭老婆",
    "X70n1386_003:0340a12": "見解。不勞拈出。向上一路。千聖不傳。軟如銕硬如綿。",
    "X70n1386_003:0340a13": "盧行者。不識元字脚。陳蒲鞋。擔板見一邊。不是心不",
    "X70n1386_003:0340a14": "是佛不是物。午後打齊鐘。梵志飜著韈。一家有事百",
    "X70n1386_003:0340a15": "家忙。蛟龍豈守蝦蟆窟。眾中忽有箇識休咎底衲僧。",
    "X70n1386_003:0340a16": "向冷地裡。咳嗽一聲。且道。南山作麼生折合。喝一喝。",
    "X70n1386_003:0340a17": "閙處白拈。未是正賊。舉茱萸和尚。眾僧侍立次。茱",
    "X70n1386_003:0340a18": "萸云。只恁麼平白立。無个說處。一場氣悶。時有僧出",
    "X70n1386_003:0340a19": "擬問。茱萸便云。為眾竭力。便入方丈。師拈云。茱萸",
    "X70n1386_003:0340a20": "放去崢嶸。収來綿密。只如他道為眾竭力。為復是茱",
    "X70n1386_003:0340a21": "萸為眾竭力。這僧為眾竭力。若人揀辨得出。非但為",
    "X70n1386_003:0340a22": "這僧雪屈。亦乃與茱萸。把手共行。若揀辨不出。一場",
    "X70n1386_003:0340a23": "氣悶。何故。罕逢穿耳客。多是刻舟人。",
    "X70n1386_003:0340a24": "結夏。鐘未鳴鼓未響。好箇古佛樣子。暨乎鐘鳴鼓響。",
    "X70n1386_003:0340b01": "諸人簇簇上來。問答抑揚。便見七花八裂。明眼漢沒",
    "X70n1386_003:0340b02": "窠臼。拈得鼻孔失却口。名不得狀不得。觀音院裡有",
    "X70n1386_003:0340b03": "彌勒。不是道不是禪。長鯨吞月浪滔天。住住。口如南",
    "X70n1386_003:0340b04": "山。九夏安居。未審以何為驗。二時粥飯氣力麤。無事",
    "X70n1386_003:0340b05": "湖邊行一轉。舉洞山夜參不点燈。有僧出問話退。",
    "X70n1386_003:0340b06": "山令侍者点燈。遂喚適來問話僧出來。其僧近前。山",
    "X70n1386_003:0340b07": "令取三兩粉與這僧。其僧拂袖而退。因而有省。遂罄",
    "X70n1386_003:0340b08": "衣資設齋。三秊后來辭洞山。山云。善為。時雪峰侍立",
    "X70n1386_003:0340b09": "次。問山。只如這僧去後。幾時却來。山云。他只知一去。",
    "X70n1386_003:0340b10": "不解再來。其僧歸衣單下化去。及來報。山云。雖然如",
    "X70n1386_003:0340b11": "是。猶較老僧三生在。師拈云。洞山前施妙略。這僧",
    "X70n1386_003:0340b12": "暗透重關。若不得後著。前話也難圓。良久云。將軍但",
    "X70n1386_003:0340b13": "有嘉聲在。不得封侯也是關。",
    "X70n1386_003:0340b14": "冬夜。僧問云。溈山問仰山云。仲冬嚴寒秊秊事。晷運",
    "X70n1386_003:0340b15": "推移事若何。仰山進前。叉手而立。此意如何。答云。亂",
    "X70n1386_003:0340b16": "呈懵袋。溈云。情知汝答這話不得。溈山意在什麼處。",
    "X70n1386_003:0340b17": "答云。醬裡有鹽。僧云。只如香嚴道。某甲偏答得這話。",
    "X70n1386_003:0340b18": "又作麼生。答云。提水放火。僧云。溈山理前話。香嚴因",
    "X70n1386_003:0340b19": "什麼如叉手進前而立。答云。同途不共轍。僧云。溈山",
    "X70n1386_003:0340b20": "道。賴遇寂子不會。那裡是他不會處。答云。菩薩龍王",
    "X70n1386_003:0340b21": "行雨潤。遮身向上數重雲。僧云。溈仰香嚴父子。唱拍",
    "X70n1386_003:0340b22": "相隨則不無。且道。是何曲調。答云。五天吹不起。漢地",
    "X70n1386_003:0340b23": "和難齊。僧云。謝師答話。便禮拜。師乃云。佛語心為",
    "X70n1386_003:0340b24": "宗。無門為法門。無門之門。須得其門而入。諸人還曾",
    "X70n1386_003:0340c01": "入得麼。拈拄杖卓一下云。從這裡入。若也入得。一任",
    "X70n1386_003:0340c02": "四方八面。若入未得。山僧不免抑下威光。與諸人畫",
    "X70n1386_003:0340c03": "箇影子。趙州南石橋北。觀音院裏有彌勒。祖師遺下",
    "X70n1386_003:0340c04": "一隻履。直至而今尋不得。西天梵語。此土唐言。經律",
    "X70n1386_003:0340c05": "論藏。還有這箇消息麼。古人恁麼說話。意在於何。直",
    "X70n1386_003:0340c06": "饒聞得暗地点頭。未免死在句下。須知古今山河。古",
    "X70n1386_003:0340c07": "今天地。古今人倫。古今日月。毫髮下移。塵劫來事。盡",
    "X70n1386_003:0340c08": "在而今。且而今事作麼生。良久云。九九陽生第一爻。",
    "X70n1386_003:0340c09": "復舉趙州會下有僧參。相推不肖作第一座。主事白",
    "X70n1386_003:0340c10": "州。州云。總教作第二座。事云。第一座教誰做。州云。裝",
    "X70n1386_003:0340c11": "香著。事裝香了白州。州云。戒香。定香。惠香。解脫香。",
    "X70n1386_003:0340c12": "師拈云。趙老應機。如風吹水。第一座香烟起。驢年夢",
    "X70n1386_003:0340c13": "見汗臭氣。",
    "X70n1386_003:0340c14": "冬節。晝明夜暗。日往月來。一氣不然而然。萬化無作",
    "X70n1386_003:0340c15": "而作。便恁麼去。平地上死人無數。衲僧用處。自有條",
    "X70n1386_003:0340c16": "章。斗轉星移。東湧西沒。豈不見。溈山問仰山。仲冬嚴",
    "X70n1386_003:0340c17": "寒秊秊事。晷運推移事若何。仰山近前叉手立。脚下",
    "X70n1386_003:0340c18": "如漆。溈山云。我情知你答這話不得。父為子隱。香嚴",
    "X70n1386_003:0340c19": "云。某甲偏答得這話。家富小兒嬌。溈山遂問。仲冬嚴",
    "X70n1386_003:0340c20": "寒秊秊事。晷運推移事若何。香嚴亦近前叉手而立。",
    "X70n1386_003:0340c21": "果然別有長處。溈山云。賴遇寂子不會。欲隱彌露。溈",
    "X70n1386_003:0340c22": "山恁麼提持。二子恁麼酬對。石田恁麼指注。還當得",
    "X70n1386_003:0340c23": "宗乘中事麼。良久云。從前汗馬無人識。只要重論盖",
    "X70n1386_003:0340c24": "代功。舉定山。首座洗衣次。山問。作什麼。首座提起",
    "X70n1386_003:0341a01": "衣。山云。洗底是什麼衣。座云。福州使鐵錢。定山喚維",
    "X70n1386_003:0341a02": "那。移下挂搭。師拈云。定山可謂借手行拳。一時氣",
    "X70n1386_003:0341a03": "槩。首座雖則失錢遭罪。千古風流。若是石田。當時待",
    "X70n1386_003:0341a04": "定山道。洗底是什麼衣。以手掬水便潑。便是千箇定",
    "X70n1386_003:0341a05": "山。未免一場懡[怡台+羅]。",
    "X70n1386_003:0341a06": "冬節。釋迦不說說。迦葉不聞聞。利劒斬虗空。萬象鳴",
    "X70n1386_003:0341a07": "嚗嚗。便恁麼去。承虗接響。數若塵沙。謝家人不在漁",
    "X70n1386_003:0341a08": "船。錯認橘皮喚作火。所以道。宗門深奧。酌度胸襟。麤",
    "X70n1386_003:0341a09": "飡易飽。細嚼難飢。若是英靈上士。飜轉鐵面皮。竪亞",
    "X70n1386_003:0341a10": "摩醯眼。萬仞崖頭騰身撲不碎。須彌。那畔招手喚不",
    "X70n1386_003:0341a11": "回。等閑拈一機示一境。總在生佛未具已前。日月照",
    "X70n1386_003:0341a12": "臨不到處。群陰消與未消。一陽復與未復。豈干他事。",
    "X70n1386_003:0341a13": "然雖如是。畢鉢岩中猶有人。未肯点頭在。何故。趙璧",
    "X70n1386_003:0341a14": "本無瑕。相如誑秦王。復舉洞山請泰首座喫菓子",
    "X70n1386_003:0341a15": "公案。師拈云。這箇話頭。其來久矣。總道。首座語不",
    "X70n1386_003:0341a16": "契洞山。所以不得菓子喫。殊不知。洞山性命。在泰首",
    "X70n1386_003:0341a17": "座手裡。莫有為洞山作主底麼。出來出來。蔣山今夜",
    "X70n1386_003:0341a18": "要斷不平之事。如無。惱亂春風卒未休。",
    "X70n1386_003:0341a19": "歲夜。金烏急玉兔速。明而又晦。晦而又明。運行不息。",
    "X70n1386_003:0341a20": "今夜已得成功。拂曉金鷄一聲。舊歲新秊交過。東隣",
    "X70n1386_003:0341a21": "西舍。李老張哥。爭先慶賀。拜得睞頭穿。衲僧家鉢盂。",
    "X70n1386_003:0341a22": "一日兩度濕。任運騰騰。不知月之大小。不管歲之餘",
    "X70n1386_003:0341a23": "閏。目視青霄。且恁麼過。勘證將來。似則也似。是則未",
    "X70n1386_003:0341a24": "是。所以雲峰悅和尚。歲夜小參示眾云。你這一隊後",
    "X70n1386_003:0341b01": "生。經律論固是不知。也入眾參禪。禪又不會。臈月三",
    "X70n1386_003:0341b02": "十日。作麼生折合。諸人聞雲峰恁麼道。還覺面熱汗",
    "X70n1386_003:0341b03": "下麼。作麼生出得雲峰圈[袖由+貴]。石田雖則無能。敢倩木",
    "X70n1386_003:0341b04": "上座。為諸人做箇瞥脫。驀拈拄杖。卓一下云。到江吳",
    "X70n1386_003:0341b05": "地盡。隔岸越山多。舉德山示眾云。今夜小參不答",
    "X70n1386_003:0341b06": "話。問話者三十棒。時有僧出。山便打。僧云。某甲話也",
    "X70n1386_003:0341b07": "未問。因甚麼打某甲。山云。你是甚處人。僧云。新羅人。",
    "X70n1386_003:0341b08": "山云。未跨船舷。好與三十棒。師拈云。德山老漢。前",
    "X70n1386_003:0341b09": "頭嚇殺人。後頭笑殺人。這僧不入虎穴。爭得虎子。今",
    "X70n1386_003:0341b10": "夜小參。有問便答。無問即休。亦不能行得棒。何故。九",
    "X70n1386_003:0341b11": "洲四海清如鏡。官路堂取次行。",
    "X70n1386_003:0341b12": "歲夜。佛法世法。世法佛法。一有多種。二無兩般。鈎鎻",
    "X70n1386_003:0341b13": "連環。刀挑不出。衲僧家襤襂破衲。包褁乾坤。楖[木*栗]頭",
    "X70n1386_003:0341b14": "邊挑擎日月。腰間自有多年曆日。不逐四時節令遷",
    "X70n1386_003:0341b15": "移。這邊那邊。透頂透底。這箇說話。喚作把筆順朱。是",
    "X70n1386_003:0341b16": "人總會。臈月三十日。老鼠入牛角。如何是出身一路。",
    "X70n1386_003:0341b17": "良久云。休休。官事不可私酬。舉僧問趙州。如何是",
    "X70n1386_003:0341b18": "不遷義。州以兩手作流水勢。其僧有省。師拈云。趙",
    "X70n1386_003:0341b19": "州用力太過。這僧聽事不真。若問南山如何是不遷",
    "X70n1386_003:0341b20": "義。和聲便打。何故。南山不曾賺悞師僧。",
    "X70n1386_003:0341b21": "歲夜。天地造化。有陰有陰。日月星辰。有明有晦。雨露",
    "X70n1386_003:0341b22": "風霜。有生有殺。四時代謝。有新有故。總是兩頭事。衲",
    "X70n1386_003:0341b23": "僧家。赤肉團上。壁立千仞。一日十二時。時時相似。一",
    "X70n1386_003:0341b24": "秊十二月。月月一般。任運騰騰。騰騰任運。合眼開眼。",
    "X70n1386_003:0341c01": "今日明朝。從來鼻孔遼天。誰管多秊曆日。雖然如是。",
    "X70n1386_003:0341c02": "秊窮歲盡。結角羅紋。轉身一句。作麼生道。良久云。天",
    "X70n1386_003:0341c03": "淨不知雲去處。地寒留得雪多時。舉玄沙問長生。",
    "X70n1386_003:0341c04": "我觀如來。前際不來。後際不去。今亦不住。長老作麼",
    "X70n1386_003:0341c05": "生。生云。放某甲過。有箇道處。沙云。我放你過。作麼生",
    "X70n1386_003:0341c06": "道。生默然。沙云。教誰委。生云。和尚不委。沙云。我情知",
    "X70n1386_003:0341c07": "你向鬼窟裡作活計。師拈云。長生在鬼窟裡。玄沙",
    "X70n1386_003:0341c08": "還免得也無。若是臨濟令行。便須髑髏粉碎。",
    "X70n1386_003:0341c09": "歲夜。天何高。地何厚。南北東西。烏飛兔走。明而又暗。",
    "X70n1386_003:0341c10": "暗而又明。臈月三十日。總喚作秊窮歲盡。且道。秊歲",
    "X70n1386_003:0341c11": "還有窮盡底時節麼。若有盡處。便有起處。且道。從什",
    "X70n1386_003:0341c12": "麼處起。若將虗空。取意扭揑。未免枉勞神用。殊不知。",
    "X70n1386_003:0341c13": "七十二候。二十四氣。只在諸人鼻尖上。當恁麼時。如",
    "X70n1386_003:0341c14": "何道得叉手句。良久云。城上已吹新歲角。窓前猶点",
    "X70n1386_003:0341c15": "舊年燈。復舉僧到鶴林敲門。林云。誰。僧云。行脚僧。",
    "X70n1386_003:0341c16": "林云。莫道行脚僧。佛來也不著。僧云。為什麼不著。林",
    "X70n1386_003:0341c17": "云。無你棲泊處。師拈云。大小鶴林。自納敗缺。南山",
    "X70n1386_003:0341c18": "有箇見處。要諸人共知。既知。是佛來為什麼不著。相",
    "X70n1386_003:0341c19": "見易得好。共住難為人。",
    "X70n1386_003:0341c20": "解夏。文殊昔日三處度夏。靈山今夏一處安居。釘觜",
    "X70n1386_003:0341c21": "銕舌。衲僧到這裡管取。分疏不下。既分疏不下。寧免",
    "X70n1386_003:0341c22": "閉目食蝸牛。一場酸澁苦。靈山。有箇上樹安身法。今",
    "X70n1386_003:0341c23": "夜擬欲分付諸人。休休。會醫還少病。知分不多愁。",
    "X70n1386_003:0341c24": "舉雲門問僧。初秋夏末。兄弟東去西去。前頭忽有人",
    "X70n1386_003:0342a01": "問。作麼生祗對。僧云。大眾退后。門云。還我九十日飯",
    "X70n1386_003:0342a02": "錢來。師頌云。夏末秋初萬萬千。石頭路滑脚皮穿。",
    "X70n1386_003:0342a03": "這僧劒刃翻身疾。也被雲門索飯錢。",
    "X70n1386_003:0342a04": "法語",
    "X70n1386_003:0342a05": "福長老出世乞語",
    "X70n1386_003:0342a06": "多子塔前。付僧伽梨。直至而今。根苗不絕。所謂上祖",
    "X70n1386_003:0342a07": "不了。殃及兒孫。既入佛門喫佛飯。潑天門戶。要人扶",
    "X70n1386_003:0342a08": "持。亦須是箇漢始得。況稱長老。名既如此。實當如何。",
    "X70n1386_003:0342a09": "具向上眼目。得大機大用。可以開鑿人天。饒益後學。",
    "X70n1386_003:0342a10": "方不辜負出世二字。就中下機言之。亦要識因果。勒",
    "X70n1386_003:0342a11": "香火。早晚禪誦不懈。剏新補舊。一切處。運真實身心。",
    "X70n1386_003:0342a12": "方有少分相應。不可坐方丈領見成。勞者責人。逸者",
    "X70n1386_003:0342a13": "歸己。瞬息之間。頭白齒黃。前頭大有事在。前輩長老。",
    "X70n1386_003:0342a14": "時節因緣既至。不奈何。擘破面皮。多是住院後。却進",
    "X70n1386_003:0342a15": "得一步。盖不問院之大小。眾之多寡。千人萬人叢中",
    "X70n1386_003:0342a16": "亦如此。單丁去處亦如此。二六時中。專以此道為懷。",
    "X70n1386_003:0342a17": "長久工夫不間斷。故能打發也。福長老。南山相聚數",
    "X70n1386_003:0342a18": "秊。出世寧國。雖是房院十方。然一切在人。馬祖百丈",
    "X70n1386_003:0342a19": "已前。無住持事。亦須要十方去處。方不喚作叢林。若",
    "X70n1386_003:0342a20": "是如此分別。乃是弃本逐末。不足道也。古人云。但得",
    "X70n1386_003:0342a21": "本莫愁末。棒喝交馳。是末。佛祖言句。是末。畢竟如何",
    "X70n1386_003:0342a22": "是本。得坐披衣。向後自看。",
    "X70n1386_003:0342a23": "示師覺禪人",
    "X70n1386_003:0342a24": "眼裡著不得沙。耳裡著不得水。何故。若有一絲頭。即",
    "X70n1386_003:0342b01": "是一絲頭。眼裡著得須彌山。耳裡著得四大海。若有",
    "X70n1386_003:0342b02": "一絲頭。不是一絲頭。過得這兩重關了。泗州人見大",
    "X70n1386_003:0342b03": "聖。大凡參學。亦須是擘開頂門眼。分得泥水緇素。方",
    "X70n1386_003:0342b04": "堪入作。有般漢。一向杜撰捏合。籠籠統統。只作一句",
    "X70n1386_003:0342b05": "會。便道。一即一切。一切即一。入荒田不揀。信手拈來",
    "X70n1386_003:0342b06": "草。似則也似。是則不是。到這裡。萬仞崖頭獨足立。銅",
    "X70n1386_003:0342b07": "沙羅裡滿盛油。也須是箇漢始得。覺相處甚久。臨歸",
    "X70n1386_003:0342b08": "求語。不覺忉忉。不知覺還解橫点頭否。脫或未然。開",
    "X70n1386_003:0342b09": "眼也著。合眼也著。",
    "X70n1386_003:0342b10": "示觀書記",
    "X70n1386_003:0342b11": "儒釋二家之學。各貴一門。吾人既已毀形削髮著衲",
    "X70n1386_003:0342b12": "衣。自有衲衣下事。若學道有餘力。傍搜儒典。粗知其",
    "X70n1386_003:0342b13": "梗槩可也。往往泥而不知返。未免逐指喪月。必欲窮",
    "X70n1386_003:0342b14": "其底止。曷若極吾家之底止乎。縱有剞劂之才。文章",
    "X70n1386_003:0342b15": "擅一世。可怜自古文士。盡作衙官。於我何有。古人尚",
    "X70n1386_003:0342b16": "謂書足記姓名而已。況吾方外之人哉。觀相聚[宋木+取]久。",
    "X70n1386_003:0342b17": "天姿好學。隆冬酷暑。書冊不去手。發為言詞。視往秊。",
    "X70n1386_003:0342b18": "初來南山時。頗覺長進。余勸之云。文章只如此足矣。",
    "X70n1386_003:0342b19": "若那工夫來。這下覷捕。心堅力到。忽然拽脫鼻孔。不",
    "X70n1386_003:0342b20": "是託事。渠面前雖唯唯。未知其胷中。以為然否。一日",
    "X70n1386_003:0342b21": "來別。往鍾山見癡絕。以帋求語。余無以塞其請。曾憶",
    "X70n1386_003:0342b22": "古德頌云。庭前露柱久懷胎。產下男兒頗俊哉。未解",
    "X70n1386_003:0342b23": "語言先作賦。一橾直取狀元來。這箇說話。意在於何。",
    "X70n1386_003:0342b24": "非為今時學子答策。如晁董為狀元者。乃是吾家心",
    "X70n1386_003:0342c01": "空及第。一等狀元。有為者亦若是。觀甞試焉。乃知吾",
    "X70n1386_003:0342c02": "言之不妄。因成二十八字。併書遺之。吾家那事苦無",
    "X70n1386_003:0342c03": "多。不在頻搜故紙蘿。未解語言先作賦。却參鍾阜問",
    "X70n1386_003:0342c04": "如何。",
    "X70n1386_003:0342c05": "示紹文侍者",
    "X70n1386_003:0342c06": "宗門淵奧。酌度胷襟。麤飡易飽。細嚼難飢。根本不明。",
    "X70n1386_003:0342c07": "良由自錯。參學無他。須是根本明始得。若是摘葉尋",
    "X70n1386_003:0342c08": "枝。錯到阿逸多世出。卒未能打得正。記得國師三喚",
    "X70n1386_003:0342c09": "侍者。侍者三應。國師云。將謂吾負汝。却是汝負吾。且",
    "X70n1386_003:0342c10": "道。他三喚意。在什麼處。須向根本上看始得。這箇公",
    "X70n1386_003:0342c11": "案。諸方拈掇。不知其數。各據一時見處。也有五六分。",
    "X70n1386_003:0342c12": "或七八分相似。老趙州下注脚云。如人空中書字。字",
    "X70n1386_003:0342c13": "雖不成。文彩已彰。趙州邈得搆九分九釐。猶有一釐",
    "X70n1386_003:0342c14": "誵訛在。文來南山相聚。煩渠在侍者寮一年。老僧逐",
    "X70n1386_003:0342c15": "日見面說法。何止三喚。他亦隨分應答。何止三應。且",
    "X70n1386_003:0342c16": "道。還有佛法道理也無。若也會去。便知趙州一釐子",
    "X70n1386_003:0342c17": "誵訛。若也不會。切忌妄生穿鑿。他日眼開。方知老僧",
    "X70n1386_003:0342c18": "亦不相辜負也。",
    "X70n1386_003:0342c19": "示得昇監寺",
    "X70n1386_003:0342c20": "祖翁潑天門戶。潑天生涯。要得大力量人。方堪荷負。",
    "X70n1386_003:0342c21": "若是小根少智。看即有分。豈不見。岩頭見德山便問。",
    "X70n1386_003:0342c22": "是凡是聖。德山便喝。岩頭便禮拜。金愽金水投水。討",
    "X70n1386_003:0342c23": "什麼痕縫。洞山云。若不是奯公。也大難承當。贊嘆即",
    "X70n1386_003:0342c24": "得。岩頭云。洞山老漢。識甚好惡。殊不知我當時一手",
    "X70n1386_003:0343a01": "擡一手搦。岩頭被洞山一句子。摟出心肝五臟。具參",
    "X70n1386_003:0343a02": "學眼。便解覷破。今時還有恁麼作家麼。直是星中揀",
    "X70n1386_003:0343a03": "月也。昇遍參諸方。相聚有秊。忽起他山之念。特來方",
    "X70n1386_003:0343a04": "丈求語子。迅筆忉忉。開口不在舌頭上。昇若眼裡有",
    "X70n1386_003:0343a05": "珠。終不向句下撈摝。",
    "X70n1386_003:0343a06": "示禮長老",
    "X70n1386_003:0343a07": "拈花微笑。焦塼打著連底凍。斷臂安心。赤眼撞著火",
    "X70n1386_003:0343a08": "柴頭。自此遞代相尋。承虗接響。便道。建法幢立宗旨。",
    "X70n1386_003:0343a09": "諸方浩浩地。分疆列界各自覇。飪至分為五家。弄來",
    "X70n1386_003:0343a10": "弄去到今日。只有臨際一脉子不絕。然亦命若懸絲。",
    "X70n1386_003:0343a11": "佛法不是。無人主張。無人提掇。不免刁刀相似。魚魯",
    "X70n1386_003:0343a12": "參差之病。其病緣何。後代叢林。弃本逐末。說之有餘。",
    "X70n1386_003:0343a13": "行之不足。入理深談則不無。確實勘證將來。何翅較",
    "X70n1386_003:0343a14": "他古人半月程在。老東山有言。諸方說禪。我這裡行",
    "X70n1386_003:0343a15": "禪。便謂此也。老僧在南山十載。正是衲子憧憧往來",
    "X70n1386_003:0343a16": "之地。未甞見一个不會佛法底入門來。兄弟送贈長",
    "X70n1386_003:0343a17": "歌短頌。動便成軸。本分事。畢竟在什麼處。禮自潮陽",
    "X70n1386_003:0343a18": "來此度夏。志念堅確。初抵南山。懷香請問做工夫。余",
    "X70n1386_003:0343a19": "不免以本分事示之。夏末又到方丈。言別求語。以為",
    "X70n1386_003:0343a20": "自警。予云。長老。一夏豈不聞老僧發口業邪。渠笑云。",
    "X70n1386_003:0343a21": "爭奈窮坑難滿。予謂之云。若要坑滿。和老僧埋在裡",
    "X70n1386_003:0343a22": "許。還有人下得手麼。未動钁頭。早已兼身在內。不如",
    "X70n1386_003:0343a23": "文殊自文殊。解脫自解脫。各自著衣喫飯免相負累。",
    "X70n1386_003:0343a24": "示隆禪人",
    "X70n1386_003:0343b01": "欲把生蛇化活龍。先將毒藥灌喉嚨。從教滿肚生針",
    "X70n1386_003:0343b02": "刺。拋向洪波浩渺中。前輩大老作此頌。發揮宗門向",
    "X70n1386_003:0343b03": "上說話。識取鉤頭意。莫認定盤星。或若學語之流。鑽",
    "X70n1386_003:0343b04": "研卜度。如之若何。古人無屈得屈。向什麼處雪。須是",
    "X70n1386_003:0343b05": "恁麼人。方明恁麼事。所以道。得之於心。伊蘭作旃檀",
    "X70n1386_003:0343b06": "之樹。失之於旨。甘露乃蒺[卄/梨]之薗。翻手覆手之間。利",
    "X70n1386_003:0343b07": "害便見懸絕。氷稜上走馬。劒刃上橫身。斬釘截鉄禪",
    "X70n1386_003:0343b08": "和。別有轉身一路。",
    "X70n1386_003:0343b09": "示炬都寺",
    "X70n1386_003:0343b10": "五湖衲子。一錫禪人。未見石田。不妨疑著。及乎見了。",
    "X70n1386_003:0343b11": "元來只是頭白齒黃。面貌稜層。一箇老和尚。禪道佛",
    "X70n1386_003:0343b12": "法。在什麼處。這裡眼裡有珠。決定乞火和烟得。擔泉",
    "X70n1386_003:0343b13": "帶月歸。若是遲遲疑疑。旋向意下丹青。一隻金剛箭。",
    "X70n1386_003:0343b14": "透過頂門上。什麼處去也。所以陳睦州喚僧。僧回首。",
    "X70n1386_003:0343b15": "州云。擔板漢。又云。見成公案。放你三十棒。這老鬼。將",
    "X70n1386_003:0343b16": "一百二十斤擔子。頓在人肩上。只要你僚起便行。豈",
    "X70n1386_003:0343b17": "客脚前脚後。若要祖師西來意。西來無意與你參。須",
    "X70n1386_003:0343b18": "是脚跟下紅線子斷。便是一員無事道人。若紅線子",
    "X70n1386_003:0343b19": "未斷。百匝千重。鉄網縵空。如何透得。饒你透得。前頭",
    "X70n1386_003:0343b20": "大有事在。不是苦心人不知。待你透得。方知石田不",
    "X70n1386_003:0343b21": "是臨危悚人。咄。寐語得也未。",
    "X70n1386_003:0343b22": "示祖中禪人",
    "X70n1386_003:0343b23": "瞿曇拈花。迦葉微笑。決定在五千四十八卷之外。如",
    "X70n1386_003:0343b24": "撫師子筋琴。眾音皆絕。今時學者。多不識血脉。只管",
    "X70n1386_003:0343c01": "胡卜亂卜。沿流失湶。莫知底止。深可怜憫。識機宜別",
    "X70n1386_003:0343c02": "休咎底。三千里外。望風倒戈。却較些子。倘或踏步向",
    "X70n1386_003:0343c03": "前。未免終歸死海。勿謂家不成。成家子未生。勿謂家",
    "X70n1386_003:0343c04": "不破。破家子未大。惟後生有志者。堪任此佛法重擔。",
    "X70n1386_003:0343c05": "苟或未然。佛法不怕爛却。",
    "X70n1386_003:0343c06": "覺長老出世求語",
    "X70n1386_003:0343c07": "從上若佛若祖。無法與人。只露目前些子。惟夙有靈",
    "X70n1386_003:0343c08": "骨。一舉便知落處。鞠其旨歸。乃是無病之藥。所以夾",
    "X70n1386_003:0343c09": "山見船子。被打兩橈。點頭三下。法昌遇見泉大道請",
    "X70n1386_003:0343c10": "益。泉乃解衣抖擻示之。信知。此事不在言語上。無指",
    "X70n1386_003:0343c11": "示無傳授。自家一回親到。便乃心休意歇。既能休歇。",
    "X70n1386_003:0343c12": "三篾束肚。隨處住山。不揀茆茨石室。徹底放下。十年",
    "X70n1386_003:0343c13": "二十年。如癡如醉。果熟道香。自有同志之士。撥草瞻",
    "X70n1386_003:0343c14": "風。遠來扣擊。忽然撈摝得一箇半个。以為種草。令相",
    "X70n1386_003:0343c15": "續不斷。共報佛祖深恩。彼此不負出家之志。覺在眾",
    "X70n1386_003:0343c16": "年深。靈峰虗席。府主送諸山舉人。覺亦預保舉之數。",
    "X70n1386_003:0343c17": "府中差人。送公帖至。覺堅不肯出。予舉古人不擇茅",
    "X70n1386_003:0343c18": "茨石室之語諭之。覺不得已應命。袖帋求語為警。予",
    "X70n1386_003:0343c19": "云。古人所謂師子教兒迷子訣。何必忉忉。脚頭脚尾。",
    "X70n1386_003:0343c20": "半合半開。直下用得去。未免東村王大伯勘破。行矣",
    "X70n1386_003:0343c21": "勉之。",
    "X70n1386_003:0343c22": "行禪人歸鄉乞語",
    "X70n1386_003:0343c23": "祖師門下。荒草連天。擬欲尋思。白雲萬里。所以德山",
    "X70n1386_003:0343c24": "招手。高亭橫趍而過。要入這箇門戶。須是舉一明三。",
    "X70n1386_003:0344a01": "目機銖兩。尚恐箭過新羅。何況向古人模子上脫。宗",
    "X70n1386_003:0344a02": "師口頭邊覔。枉用心神。驢年也未夢見在。行禪人。相",
    "X70n1386_003:0344a03": "聚四載。臨歸求語。書此遺之。歸到三家村裡。十字路",
    "X70n1386_003:0344a04": "頭。撞著作家。但恁麼舉似。忽有一个半箇橫點頭。便",
    "X70n1386_003:0344a05": "是老僧話行時節。",
    "X70n1386_003:0344a06": "示權禪人",
    "X70n1386_003:0344a07": "大道絕同。各自西東。石火莫及。電光罔通。箇是古人",
    "X70n1386_003:0344a08": "起模畫樣說話。諸人還曾覷捕咬嚼麼。眨上眉毛。蹉",
    "X70n1386_003:0344a09": "過了也。何況就上為黃門[栽木+土]鬚。料掉沒交涉。若於沒",
    "X70n1386_003:0344a10": "交涉處。轉得身吐得氣。方知道。平蕪盡處是青山。行",
    "X70n1386_003:0344a11": "人更在青山外。權來冷泉相聚。忽起鄉念。袖紙求語。",
    "X70n1386_003:0344a12": "余謂之云。年來西蜀兵火縱橫。如何進步。這裡不顧",
    "X70n1386_003:0344a13": "危亡。進得一步。萬死之中。拾得窮性命。省得親庭與",
    "X70n1386_003:0344a14": "慈明。昔年在兵火中。去參汾陽。為法為親。更無二致。",
    "X70n1386_003:0344a15": "僧問趙州。四山相逼時如何。州云。老僧亦在其中。僧",
    "X70n1386_003:0344a16": "云。還求出也無。州云。在裏許即求出。這裡不動纖塵。",
    "X70n1386_003:0344a17": "擒下趙州老賦。方堪起我門戶。",
    "X70n1386_003:0344a18": "示瑩禪人",
    "X70n1386_003:0344a19": "佛祖一大事因緣。決非小小根器所能荷負。須是將",
    "X70n1386_003:0344a20": "從前惡知惡覺。一時放下。這裡尋箇死路始得。既得",
    "X70n1386_003:0344a21": "箇死路。又却尋箇活路。方有少分相應。其或影影響",
    "X70n1386_003:0344a22": "響。遲遲疑疑。未免日中迷路。所以道。龍象蹴踏。非驢",
    "X70n1386_003:0344a23": "所堪。鵝王擇乳。寧同鴨類。豈不然哉。吁。龍門客少。閙",
    "X70n1386_003:0344a24": "市人多。",
    "X70n1386_003:0344b01": "示日禪人",
    "X70n1386_003:0344b02": "夏末秋初。衲子或歸故國。或遊他方。間有以帋求語",
    "X70n1386_003:0344b03": "者。余謂之云。此事不在言語上。瞿曇一大藏教。豈不",
    "X70n1386_003:0344b04": "是言語邪。何反用老胡西來。教外別傳。所以魯祖見",
    "X70n1386_003:0344b05": "僧來。便面壁。麻谷見良遂來。便携鋤入園去。乃至諸",
    "X70n1386_003:0344b06": "大老。或將拄杖打地。或擎叉。或打皷。或輥毬。總是直",
    "X70n1386_003:0344b07": "截提持。只露目前些子。須是當人性根猛利。一覷便",
    "X70n1386_003:0344b08": "透。復有何事。若向別人口邊。覔禪覔道。臘月三十日。",
    "X70n1386_003:0344b09": "賺却皮囊。悔將何及。日禪人。久在冷泉。忽來告別求",
    "X70n1386_003:0344b10": "語。書此葛藤。聊塞其請。日若是箇漢。便向這裡跳出",
    "X70n1386_003:0344b11": "草窠。昇騰雲漢。方表行脚本色道流。倘更擬議。箭過",
    "X70n1386_003:0344b12": "西秦。遠之遠矣。",
    "X70n1386_003:0344b13": "示南康先藏主",
    "X70n1386_003:0344b14": "道在平常日用處。不涉思惟。不落唇吻。起心動念。白",
    "X70n1386_003:0344b15": "雲萬里。老胡西來。初無別法與人。只云。直指人心。見",
    "X70n1386_003:0344b16": "性成佛。心是自家本有之心。佛是自家天真之佛。干",
    "X70n1386_003:0344b17": "他什麼事。所以二祖請安心。老胡云。將心來。與汝安。",
    "X70n1386_003:0344b18": "云祖云。覔心了不可得。老胡云。與汝安心竟。正是借",
    "X70n1386_003:0344b19": "水献花。何曾加一點外料。其他老古錐。盡是直下顯",
    "X70n1386_003:0344b20": "示。要人向這裡直下搆取。見汝不會。畫出一箇樣子。",
    "X70n1386_003:0344b21": "如磨塼作鏡。打車打牛。豈不是樣子。譬如擲劒揮空。",
    "X70n1386_003:0344b22": "不論及與不及。斯乃虗空無跡。劒刃無虧。豈不是樣",
    "X70n1386_003:0344b23": "子。似地擎山。不知山之孤峻。如石含玉。不知玉之無",
    "X70n1386_003:0344b24": "瑕。若能如是。是真出家。豈不是樣子。以至拈一機示",
    "X70n1386_003:0344c01": "一境。眼觀東南。意在西北。伶利漢。三千里外。如水投",
    "X70n1386_003:0344c02": "水。惟是鈍根阿師。錯認砂糖喚作蜜。過在阿誰。先乃",
    "X70n1386_003:0344c03": "是谷源老師兄之師弟。南北兩山相聚。山僧見面。只",
    "X70n1386_003:0344c04": "是和南問訊。亦不曾有樣子與他。先亦非向人背後",
    "X70n1386_003:0344c05": "叉手者。切宜勉之。",
    "X70n1386_003:0344c06": "示壬禪人",
    "X70n1386_003:0344c07": "行脚高人。當為何事。不是緊峭草鞋。向諸方走一遭。",
    "X70n1386_003:0344c08": "喚作行脚。要須遇真正宗師。理會父母未生前一著。",
    "X70n1386_003:0344c09": "令頭正尾正。透頂透底將來。臘月三十日。生死岸頭。",
    "X70n1386_003:0344c10": "放手脚之際。果然使得著。方不辜負。而今東西奔走。",
    "X70n1386_003:0344c11": "經涉寒暑工夫。亦不辜負父母養育。師長訓誨恩德。",
    "X70n1386_003:0344c12": "棒打石人頭。嚗嚗論實事。不是口頭說了便休。須是",
    "X70n1386_003:0344c13": "下鈍工夫。寬作程限。急著脚手。得一回白汗通身。方",
    "X70n1386_003:0344c14": "能不疑天下老和尚舌頭。到得恁麼田地。始是本色",
    "X70n1386_003:0344c15": "衲僧。自然不受人瞞。他人有無邪正。自家却辨白得",
    "X70n1386_003:0344c16": "出。壬有省親之行。書此遺之。汝能不問在眾在家。念",
    "X70n1386_003:0344c17": "念不放捨。管取有到家時節。",
    "X70n1386_003:0344c18": "示遠知客",
    "X70n1386_003:0344c19": "心本明妙。法自圓成。如一亘萬里晴空。更無絲毫障",
    "X70n1386_003:0344c20": "瞖。無端境風忽起。識浪遂騰。日復一日。不自知覺。若",
    "X70n1386_003:0344c21": "根性猛利。劃斷從前許多情識。明見本來心性。方知",
    "X70n1386_003:0344c22": "有心則有法。無法亦無心。淨躶躶絕承當。赤洒洒沒",
    "X70n1386_003:0344c23": "窠臼。便能運出自己家珍。隨意售用。何處不是本地",
    "X70n1386_003:0344c24": "風光。何處不是祖師巴鼻。拈一莖草。丈六金身儼然。",
    "X70n1386_003:0345a01": "有甚外物而能掩蔽。不知有此。却向頑空裡撈摸。將",
    "X70n1386_003:0345a02": "謂有禪可參。有道可學。茫茫儘於外邊打之遶。作實",
    "X70n1386_003:0345a03": "法會。豈不見。趙州云。我要覔一箇不會禪底做國師。",
    "X70n1386_003:0345a04": "五祖演云。向虗空裡。寫祖師西來意五字。若寫不得。",
    "X70n1386_003:0345a05": "佛法無靈驗。恁麼告報。意在於何。快人一言。快馬一",
    "X70n1386_003:0345a06": "鞭。何不向二老漢句下瞥地去。更若遲疑。主丈生根。",
    "X70n1386_003:0345a07": "驢年也未到休歇處。南州北縣奔馳。便是銕鞋。亦須",
    "X70n1386_003:0345a08": "踏破幾緉。此輩名為可怜憫者。遠在冷泉。掛錫八年。",
    "X70n1386_003:0345a09": "泯嘿眾底。想亦胷中自有日月。語不出口。以未參太",
    "X70n1386_003:0345a10": "白老為不足。翻然欲渡錢塘江。[奐(色巴)+├]不可遏。玲瓏那畔",
    "X70n1386_003:0345a11": "一句子。山僧亦不敢舉。縱舉亦不完全。汝到彼中。切",
    "X70n1386_003:0345a12": "須子細參究。令透徹無邊。回來舉似老僧。賞汝一頓",
    "X70n1386_003:0345a13": "無麵餺飥。",
    "X70n1386_003:0345a14": "示性禪人",
    "X70n1386_003:0345a15": "趙州和尚云。未有世界。早有此性。世界壞時。此性不",
    "X70n1386_003:0345a16": "壞。且如何是此性。莫是言發非聲。色前不拍麼。莫是",
    "X70n1386_003:0345a17": "了了常知言不及麼。若恁麼。鄭州出曹門。且喜無交",
    "X70n1386_003:0345a18": "涉。豈不見。死心送方侍者云。念念向本家。本家即心",
    "X70n1386_003:0345a19": "也。念念行吾道。吾道即性也。吾心性無二。佛法更無",
    "X70n1386_003:0345a20": "也。雖無棒喝之機。却是金石之語。明性上人。相聚已",
    "X70n1386_003:0345a21": "久。混在眾底。不識其面。嘿嘿參究。還曾明見此性麼。",
    "X70n1386_003:0345a22": "不是口皮邊弄些滑頭。便當得去。古人云。了了見性。",
    "X70n1386_003:0345a23": "如觀掌上。直須恁麼。方稱本分衲僧行脚。不枉踏破",
    "X70n1386_003:0345a24": "草鞋。若也果然於此徹見分明。百億須彌盧。百億四",
    "X70n1386_003:0345b01": "天下。近在目前。苟或未然。斫額望鄉關。也太遠在。前",
    "X70n1386_003:0345b02": "途各宜努力。",
    "X70n1386_003:0345b03": "示李制幹法語",
    "X70n1386_003:0345b04": "佛法不離日用。日用百發百中。飲食起居。折旋俯仰。",
    "X70n1386_003:0345b05": "總在裡許。為眾生拋家日久。向外奔馳。以此如行暗",
    "X70n1386_003:0345b06": "室。撞墻撞壁。不知自己有大光明。照天照地。豈不見。",
    "X70n1386_003:0345b07": "龐居士有偈云。日用事無別。至運水及搬柴。至哉斯",
    "X70n1386_003:0345b08": "言。運水搬柴。既是神通妙用。一切處經行坐臥。開言",
    "X70n1386_003:0345b09": "吐氣。動轉施為。那更別有。李君敬重佛法。出於天資。",
    "X70n1386_003:0345b10": "非是勉強。一日以帋求語。欲為修行指路之要。見其",
    "X70n1386_003:0345b11": "誠實。只得吐心露膽告之。但請十二時中。一切放下。",
    "X70n1386_003:0345b12": "端然宴坐。內不見有四大五蘊。外不見有山河大地。",
    "X70n1386_003:0345b13": "空蕩蕩地。轉向那邊。更那邊。看是什麼道理。一旦正",
    "X70n1386_003:0345b14": "眼豁開。便見本地風光。亘古亘今。不曾減一絲毫許。",
    "X70n1386_003:0345b15": "急轉頭來兒。子細點檢。元來尋常日用中。不出這箇。",
    "X70n1386_003:0345b16": "更無第二人也。既得田地穩密。直須遇明眼人。千煅",
    "X70n1386_003:0345b17": "萬煉。方成一片精金。更無銖兩。走作生死岸頭。全憑",
    "X70n1386_003:0345b18": "這箇氣力。工夫不到不周圓。言語不通非眷屬。",
    "X70n1386_003:0345b19": "示秀監寺",
    "X70n1386_003:0345b20": "大海波濤湧。于江水逆流。龍王宮殿裡。不見一人遊。",
    "X70n1386_003:0345b21": "龍王宮殿。非乎凡者可得而到。佛祖間域。豈狹劣者",
    "X70n1386_003:0345b22": "可得而詣。大凡參學。須是打頭不撞著邪師。初步穩",
    "X70n1386_003:0345b23": "實。無毒氣入心。進得一步兩步。必然正當。縱不透頂",
    "X70n1386_003:0345b24": "透底。亦可與人為龜為鑑。這箇門戶。非是抱負才學。",
    "X70n1386_003:0345c01": "三經五論。所能了辨。所以牛頭橫說竪說。不知有向",
    "X70n1386_003:0345c02": "上關棙子。普化掣風掣顛。却識得臨際小[病丙+斯]兒。白雪",
    "X70n1386_003:0345c03": "陽春。和者盖寡。還他過量人。方明過量事。秀多秊相",
    "X70n1386_003:0345c04": "聚。南山歸堂司。北山歸庫司。純確篤實。專以此道為",
    "X70n1386_003:0345c05": "懷。必諳這般說話。以親在堂欲歸省。向求語。迅筆謾",
    "X70n1386_003:0345c06": "書。以塞其請。若是那一著。紙墨収攝不得。秀於語下。",
    "X70n1386_003:0345c07": "直下点頭。亦免山僧手中痛棒不得。",
    "X70n1386_003:0345c08": "示清菴主",
    "X70n1386_003:0345c09": "禪非意想。道絕功勳。果要參學。[拚ㄙ+ㄊ]得一生不會。口邊",
    "X70n1386_003:0345c10": "白醭生。內外中間。一時放下。向空蕩蕩處。急著眼看。",
    "X70n1386_003:0345c11": "不論期限。以悟為則。喫粥喫飯時。管幹事件時。應對",
    "X70n1386_003:0345c12": "賓客時。語言動用時。念念只在裡許。因緣熟工夫到。",
    "X70n1386_003:0345c13": "一朝如睡夢覺。如蓮花開。不待思量計較。舉著古人",
    "X70n1386_003:0345c14": "話頭。若破竹相似。節節更無滯礙。還曾恁麼做工夫",
    "X70n1386_003:0345c15": "麼。若是工夫不間斷。管取有到家時節。自然不疑佛。",
    "X70n1386_003:0345c16": "不疑祖。不疑天下老和尚舌頭。一切處。一切時。百匝",
    "X70n1386_003:0345c17": "千重。束縛不住。方知道。長安一條直路。來者自來。去",
    "X70n1386_003:0345c18": "者自去。元無禁制。移一步。踏著瞿曇脊梁。發一機。穿",
    "X70n1386_003:0345c19": "過老胡鼻孔。菴主名志清。欲求別號。號之曰碧潭。更",
    "X70n1386_003:0345c20": "宜著力參究。庶不辜碧潭之號。如或不然。且向冷水",
    "X70n1386_003:0345c21": "裡浸殺。無有出期。",
    "X70n1386_003:0345c22": "示傳侍者",
    "X70n1386_003:0345c23": "向上一路。千聖不傳。學者勞形。如猿捉影。盤山老子。",
    "X70n1386_003:0345c24": "吐出心肝。當陽顯示。罕逢穿耳客。多是刻舟人。後來",
    "X70n1386_003:0346a01": "慈明道。向上一路。千聖不然。陽春轉入胡笳調。天高",
    "X70n1386_003:0346a02": "地逈少知音。亦有尊宿道。向上一路險。亦有道。向上",
    "X70n1386_003:0346a03": "一路滑。於唱教門中。各出一隻手。別無可不可。若是",
    "X70n1386_003:0346a04": "向上一路。驢年也未夢見在。何故。諭如蚯蚓欲昇烟",
    "X70n1386_003:0346a05": "雲。無有是處。閩中傳侍者。癡絕上足。雪峯徒弟。在太",
    "X70n1386_003:0346a06": "白坐夏。暫還鄉。因過門相訪。炷香求語。為舉前段因",
    "X70n1386_003:0346a07": "緣。傳忽到途中猛省。不動纖塵。拽取太白峯。與象骨",
    "X70n1386_003:0346a08": "山鬪額。許汝向本參事中。有箇入路。其或未然。真覺",
    "X70n1386_003:0346a09": "向來行脚時。三到投子。九上洞山。汝更須上太白峰",
    "X70n1386_003:0346a10": "一轉始得。",
    "X70n1386_003:0346a11": "示師乘副寺",
    "X70n1386_003:0346a12": "究明此事。有利鈍之器。故遲速不同。利底一咬便斷。",
    "X70n1386_003:0346a13": "自有生涯。鈍底三二十年。粘手綴脚。卒無討頭處。所",
    "X70n1386_003:0346a14": "以高亭見德山。山隔江招手。亭便橫趍而過。后來開",
    "X70n1386_003:0346a15": "法嗣德山。長慶坐破七箇蒲團。因捲簾大悟。豈非質",
    "X70n1386_003:0346a16": "有利鈍。故悟有遲速不同。盖隔墻見角。便知是牛。隔",
    "X70n1386_003:0346a17": "山見烟。便知是火。一提提得去。千里萬里。方堪為種",
    "X70n1386_003:0346a18": "草。今時叢林淡薄。說不得這般話也。雖然如此。不可",
    "X70n1386_003:0346a19": "因噫廢食。乘相處甚久。臨歸求語。余謂之云。許多時",
    "X70n1386_003:0346a20": "相處。是有語耶。是無語耶。若是有語。何用求語。若是",
    "X70n1386_003:0346a21": "無語。尋常寒溫語話。是箇什麼。到這裡。已是命若懸",
    "X70n1386_003:0346a22": "絲。一刀兩段。老僧代你下手不得。更在勉旃。或撞著",
    "X70n1386_003:0346a23": "屋裡人。從頭舉似。若是眼裡有珠底。必然有一轉語。",
    "X70n1386_003:0346a24": "山僧那時未免耳熱。",
    "X70n1386_003:0346b01": "示聞藏主",
    "X70n1386_003:0346b02": "赤肉團上。壁立千仞。宗師用處。理出多途。只要當人",
    "X70n1386_003:0346b03": "眼孔開情識絕。便知著落。所以鳥窠吹布毛。麻谷見",
    "X70n1386_003:0346b04": "良遂來。往圍中去。其他老古錐。拈一機示一境者何",
    "X70n1386_003:0346b05": "限。盡在世界未具已前。略露目前些子。如將折箸攪",
    "X70n1386_003:0346b06": "海。令魚龍知以水為命而已。眨得眼來。早已三千里",
    "X70n1386_003:0346b07": "外。須是夙有靈骨。舉一明三。方堪共語。若是一生兩",
    "X70n1386_003:0346b08": "生。出頭向皮袋裡者。斫額望鄉關。遠之又遠。況近時",
    "X70n1386_003:0346b09": "衲子。用心不純。一件件要會要知。只這要會要知底。",
    "X70n1386_003:0346b10": "便是業諳團子。使得七上八下。如何得到田地休歇",
    "X70n1386_003:0346b11": "去。所以古人道。若論此事。直須揮劒。若不揮劒。漁父",
    "X70n1386_003:0346b12": "棲巢。只如仰面不見天。低頭不見地。喚什麼作劒。還",
    "X70n1386_003:0346b13": "用得麼。若也用得。萬里絕纖塵。太平增氣象。若是鉛",
    "X70n1386_003:0346b14": "刀子。東割西割。鈍置殺人。不勞拈出。聞徧參諸方。卓",
    "X70n1386_003:0346b15": "然有立。久在冷泉。他山[奐(色巴)+├]動。以紙求語。迅筆書遺。聞",
    "X70n1386_003:0346b16": "若有血氣。向句下翻身。老僧隱身無地。設若囊藏珍",
    "X70n1386_003:0346b17": "惜。展似同人。亦使老僧行年在坎。不干聞事。",
    "X70n1386_003:0346b18": "示純上人",
    "X70n1386_003:0346b19": "子純上人。冷泉相聚四載。一日告辭。欲求語為自警。",
    "X70n1386_003:0346b20": "余云。此事。決定不在言語上。無你用心處。無你著力",
    "X70n1386_003:0346b21": "處。須是大死一回。方見皂白。所謂古人曾道。懸崖撒",
    "X70n1386_003:0346b22": "手。自肯承當。絕後再甦。欺君不得。若是冊子上鑽妍。",
    "X70n1386_003:0346b23": "他人口邊。三言兩句。一期記憶。向皮袋裡。正是生死",
    "X70n1386_003:0346b24": "根本。臈月三十日。一場無合殺。要急切相應。但百不",
    "X70n1386_003:0346c01": "知百不會。三二十年。如聾如啞。方堪入作。還[拚ㄙ+ㄊ]得恁",
    "X70n1386_003:0346c02": "麼工夫麼。但辨肯心。必不相賺。山僧如今攢花[打丁+簇]錦。",
    "X70n1386_003:0346c03": "與你寫數句亦不難。汝他時異日眼一開。喚作惡口。",
    "X70n1386_003:0346c04": "決安罵我道。是草裡漢無疑。況余平昔。不曾摩捋人。",
    "X70n1386_003:0346c05": "不曾狐媚人。行底便是說底。說底便是行底。純未有",
    "X70n1386_003:0346c06": "年。更在努力。萬一有些造入處。回來吐露。棒打石人",
    "X70n1386_003:0346c07": "頭。嚗嚗論實事。一句不相當。山僧年老。拈棒不起。却",
    "X70n1386_003:0346c08": "恐飛來峰在傍冷笑。",
    "X70n1386_003:0346c09": "示燈禪人",
    "X70n1386_003:0346c10": "前輩行脚。自家先具眼目。若是小菴小院。有氣息處。",
    "X70n1386_003:0346c11": "也須驗過。便是三百五百眾處。禪床上老骨撾。口裡",
    "X70n1386_003:0346c12": "水漉漉地。掩鼻便行。寧去古庿裡寄宿。此亦無他。恐",
    "X70n1386_003:0346c13": "邪氣入心。難為料理。喚作打頭。不遇作家。到底終成",
    "X70n1386_003:0346c14": "骨董。真正作家宗師。無許多之遶。一拍一唱。可以起",
    "X70n1386_003:0346c15": "人膏肓之疾。久久依附之。亦成得箇洒落衲僧。不辜",
    "X70n1386_003:0346c16": "行脚之志。燈禪人。向在南山相聚。又來北山。不覺三",
    "X70n1386_003:0346c17": "載。忽起鄉念。炷香求語。余謂之云。向來有一轉語。已",
    "X70n1386_003:0346c18": "先分付了。還記得麼。若記得。當處即是家鄉。若記不",
    "X70n1386_003:0346c19": "得。一任斫額。",
    "X70n1386_003:0346c20": "示禪人法語",
    "X70n1386_003:0346c21": "參禪上士。眼似流星。救得眉毛。早已失却鼻孔。須向",
    "X70n1386_003:0346c22": "十字街頭携手。孤峰頂上翻身。逢強則弱。遇貴即賤。",
    "X70n1386_003:0346c23": "拈起蓬蒿箭。射透須彌山。脫白沙彌竪點頭。鐵面衲",
    "X70n1386_003:0346c24": "僧高著價。殊不知。恁麼也不得。不恁麼也不得。寰中",
    "X70n1386_003:0347a01": "天子敕。恁麼也得。不恁麼也得。草否家風別。這般說",
    "X70n1386_003:0347a02": "話。久在眾中兄弟。不是攢眉。決是掩耳。遂寧照首座。",
    "X70n1386_003:0347a03": "游涉江湖。二十餘年。相從於湖寺。煩在版首。練磨既",
    "X70n1386_003:0347a04": "久。定知著落。不待老僧皷這兩片皮也。以老娘在。懷",
    "X70n1386_003:0347a05": "香告別。未知相見何日。若道日日相見。落在南山窠",
    "X70n1386_003:0347a06": "裡。若道千里同風。西川有人不甘。柱杖頭有眼。不妨",
    "X70n1386_003:0347a07": "別道箇接手句。令老僧口啞始得。其或未然。路邊逢",
    "X70n1386_003:0347a08": "著無文堠子。切忌舉首。",
    "X70n1386_003:0347a09": "靈山會上。拈花微笑。胚胎千古萬古一場殃禍。不同",
    "X70n1386_003:0347a10": "小小。多子塔前。是第幾重敗闕。鉄作心肝。也未免被",
    "X70n1386_003:0347a11": "它皷弄。何況趂隊墮飯泛泛之流。脚下何翅泥深三",
    "X70n1386_003:0347a12": "尺。所以參學先貴眼正。我眼若正。任是三頭六臂。一",
    "X70n1386_003:0347a13": "切變現。終不被他撼動。豈不見。南泉出世。菴主端坐",
    "X70n1386_003:0347a14": "安然。趙州用盡神通。去勘他。納改一場懡[怡台+羅]而迴。常",
    "X70n1386_003:0347a15": "禪師見馬祖。得即心即佛之旨。遂入深山。祖令人去",
    "X70n1386_003:0347a16": "試驗他。以非心非佛之語。終是欏憾不動。祖便知是",
    "X70n1386_003:0347a17": "梅子已熟。所謂東家点燈。西家暗生。龍銜海寶。游魚",
    "X70n1386_003:0347a18": "不顧。豈無旨哉。紹緣侍者。早年行脚。以親在告歸。炷",
    "X70n1386_003:0347a19": "香求語。余信筆信意。書此示之。緣若領悟。這回一去。",
    "X70n1386_003:0347a20": "不用再來。或尚遲疑。三上九到。古人自有樣子。",
    "X70n1386_003:0347a21": "沿流不止問如何。真照無邊說似它。離相離名人不",
    "X70n1386_003:0347a22": "稟。吹毛用了急須磨。咄。這小[病丙+斯]兒。尋常一喝。如青天",
    "X70n1386_003:0347a23": "霹靂。向什麼處去。也却來這裡。平地上摝魚蝦。討什",
    "X70n1386_003:0347a24": "麼椀。雖然。能有幾人領會。若領會得。赤肉團上真人。",
    "X70n1386_003:0347b01": "猶未免呌屈在。何況新婦子怕阿家相似。低聲下氣。",
    "X70n1386_003:0347b02": "若據叢林正令而行。合把吹毛。斬為三段。免見鈍置",
    "X70n1386_003:0347b03": "後來。但恐盡法無民。南山只得放過一著。石泉照維",
    "X70n1386_003:0347b04": "那。徧參年久。曾侍雪峰。自牧老子力材。恰似矮闍黎。",
    "X70n1386_003:0347b05": "亦有紫雲未過。白雲先過底作略。乖則乖矣。然無柴",
    "X70n1386_003:0347b06": "無水。三十年倒屙。如何免得此厄。阿呵呵。老僧戽水",
    "X70n1386_003:0347b07": "潑鴛鴦。前路逢人休錯舉。",
    "X70n1386_003:0347b08": "參授須還猛烈漢。如大將軍上陣。與萬人敵。眨得眼",
    "X70n1386_003:0347b09": "來。性命已在別人手裡。豈是殃殃祥祥。小根小智。所",
    "X70n1386_003:0347b10": "能彷彿。近來法道衰颯。但存叢林規則而已。若論真",
    "X70n1386_003:0347b11": "實。要理會此事。誠如天上揀月相似。設有一个半个",
    "X70n1386_003:0347b12": "要理會。亦不索性。今日明朝。半寒半熱。如隔日瘧。如",
    "X70n1386_003:0347b13": "何得有徹頭底時節。一代不如一代。一輩不如一輩。",
    "X70n1386_003:0347b14": "正是今日。從上馬祖百丈臨濟德山輩。固不敢望你",
    "X70n1386_003:0347b15": "企及。但在正路上行。具正知正見。知香別臭。已是萬",
    "X70n1386_003:0347b16": "中無一。挈箇破包。走上走下。只是耳朵頭聽別人說",
    "X70n1386_003:0347b17": "好道惡。自家全無驗人正眼。討甚椀子。盖緣當初下",
    "X70n1386_003:0347b18": "手做工夫時差錯了。如今急要打正。千難萬難。隔江",
    "X70n1386_003:0347b19": "招手。橫趍而過。望資福剎竿便回。早是不唧[口*留]。那堪",
    "X70n1386_003:0347b20": "向古德策子上記持。別人口頭邊啞啖。意氣矜高。可",
    "X70n1386_003:0347b21": "謂老胡妙訣。譬如庸人妄號帝王。自取誅夷。豈不甚",
    "X70n1386_003:0347b22": "可嘆息。要得無從上許多病痛。須是換骨洗腸一回",
    "X70n1386_003:0347b23": "始得。悟緣禪人後生。正是卓卓立志。參扣之時。在南",
    "X70n1386_003:0347b24": "山相聚三年。忽遇便風。欲作汗峽計。將此軸求語。信",
    "X70n1386_003:0347c01": "筆示葛藤之緣。當把作一件事。孜孜念念。途中莫放",
    "X70n1386_003:0347c02": "捨。默默參究。驀然一攧攧倒。自解點頭三下。亦不為",
    "X70n1386_003:0347c03": "詑事。古人云。後生晚學。心堅石穿。豈不然哉。",
    "X70n1386_003:0347c04": "坦首座住南昌龍泉求法語",
    "X70n1386_003:0347c05": "夫子不識字。達磨不會禪。御樓看射獵。不是刈茅田。",
    "X70n1386_003:0347c06": "真正衲僧。目機銖兩。舉一明三。終不咂噉他古人祭",
    "X70n1386_003:0347c07": "鬼神茶飯。十二時中。自行一條活路。東去西去。誰敢",
    "X70n1386_003:0347c08": "障礙。大鵬展翅。眾鳥迷巢。師子嚬呻。百獸逃匿。若是",
    "X70n1386_003:0347c09": "小根小智一知半見。蘊在胷襟。以為奇特。纔動步。便",
    "X70n1386_003:0347c10": "凭却柱杖子。忽然被人藏却。一步也移不得。堪作什",
    "X70n1386_003:0347c11": "麼。此無他。不曾撞著作家。與伊卸下舊日毛衣。所以",
    "X70n1386_003:0347c12": "動成窒礙。坦首座。南山北山。相從十有餘年。全無近",
    "X70n1386_003:0347c13": "代學者氣習。出來人前。一言半句。目前包褁。却不同",
    "X70n1386_003:0347c14": "模子裏脫出。江西西山龍泉虗席。諸山公舉隆興。使",
    "X70n1386_003:0347c15": "君點請。此亦時節因緣。不屬造化。遂勉之。今著草鞋",
    "X70n1386_003:0347c16": "便行。臨時出此軸求語。以為警策。扇子[跳兆+孛]跳。上三十",
    "X70n1386_003:0347c17": "三天。築著帝釋鼻孔。主丈子化為龍。吞却乾坤大地。",
    "X70n1386_003:0347c18": "箇是尋常言論。更不必舉著。記得五祖師翁。有兩言",
    "X70n1386_003:0347c19": "句。萬般存此道。一味信前緣。若存此道。則決定不雜",
    "X70n1386_003:0347c20": "用心。不壞常住。不惱眾不傷物。若信前緣。則院子不",
    "X70n1386_003:0347c21": "分大小。利養不圖厚薄。苦樂逆順。更無二致。果然行",
    "X70n1386_003:0347c22": "得者兩句。一生事辦。五祖所謂。諸方說禪。我者裏行",
    "X70n1386_003:0347c23": "禪。自然暗合。燈籠露柱。總是同參。大地山河。元非別",
    "X70n1386_003:0347c24": "有。更有一句子。老僧口門窄。不能為你說破。得坐被",
    "X70n1386_003:0348a01": "衣。向後自看。",
    "X70n1386_003:0348a02": "回少保孟節相法語(送壽像來寶〔寺〕)",
    "X70n1386_003:0348a03": "臈月五日。有一沒量大漢。從西方來。突然在山僧面",
    "X70n1386_003:0348a04": "前。寒溫語話。一切尋常。幸然無事。無端却言捉得靈",
    "X70n1386_003:0348a05": "山大眾真贓。令山僧點撿。山僧子細看來。只是無主",
    "X70n1386_003:0348a06": "贓。贓不勞再勘。末後又令山僧下轉語。有處不得道。",
    "X70n1386_003:0348a07": "無處不得說。太無厭生。殊不知。山僧每日著草鞋。在",
    "X70n1386_003:0348a08": "無庵肚裏。過了數百遭。既是屋裡人。豈得不知不覺。",
    "X70n1386_003:0348a09": "且道。前來沒量漢。向甚處安頓。送在寶壽接待院。高",
    "X70n1386_003:0348a10": "高掛起。燒香薰他鼻孔。令五湖四海衲子。到來一一",
    "X70n1386_003:0348a11": "勘過。看這漢面皮厚多少。咄。",
    "X70n1386_003:0348a12": "示澄禪人法語",
    "X70n1386_003:0348a13": "至道無難。惟嫌揀擇。但莫憎愛。洞然明白。這裏休歇",
    "X70n1386_003:0348a14": "得去。便可罷參。復有何事。古人一言半句。如將一百",
    "X70n1386_003:0348a15": "二十斤擔子。送在你肩上相似。你若是箇漢。撩起便",
    "X70n1386_003:0348a16": "行。更不回頭轉腦。忽若懵董之流。却問道。你這擔裏。",
    "X70n1386_003:0348a17": "是什麼物。便是擔荷不得也。這箇行戶。無你口議心",
    "X70n1386_003:0348a18": "思處。眨得眼來。向甚處去了。快人一言。快馬一鞭。已",
    "X70n1386_003:0348a19": "是忉怛。何況七十三八十四。如之若何。草鞋驀口築。",
    "X70n1386_003:0348a20": "不為分外。同生同死。來稱全提。脚後脚前。討甚椀子。",
    "X70n1386_003:0348a21": "澄禪人。冷泉相聚兩夏。一意辨道。不知還曾恁麼體",
    "X70n1386_003:0348a22": "究做工夫麼。莫只向心性上交輥。臘月三十日。不濟",
    "X70n1386_003:0348a23": "得事。如人喫飯。饑飽須問自己。他人那得知之。他時",
    "X70n1386_003:0348a24": "後日眼開。方信老僧不胡亂。錮鏴人家男女。勉旃勉",
    "X70n1386_003:0348b01": "旃。",
    "X70n1386_003:0348b02": "示澄上人法語",
    "X70n1386_003:0348b03": "大事未明。如喪考妣。大事既明。如喪考妣。古人恁麼",
    "X70n1386_003:0348b04": "垂示。意在於何。須知盡乾坤大地。無一芥子許。不是",
    "X70n1386_003:0348b05": "當人放身捨命處。有志之士。咬定牙關。不論歲月。究",
    "X70n1386_003:0348b06": "教徹去。直饒到言發非聲色前不物田地。亦未是極",
    "X70n1386_003:0348b07": "則處。喚作路途之樂。終不到家。掣開金殿鎻。撞動玉",
    "X70n1386_003:0348b08": "樓鐘。也是暫時遊戲三昧。須是胸中珍惜之物。一時",
    "X70n1386_003:0348b09": "蕩盡。所謂玉屑金錢。大丈夫之不寶。始是一員無事",
    "X70n1386_003:0348b10": "道人。無病藥箭後路。思之思之。",
    "X70n1386_003:0348b11": "示常州壽長老法語",
    "X70n1386_003:0348b12": "諸佛心宗。心非外有。祖師密意。密在汝邊。上根利智",
    "X70n1386_003:0348b13": "之士。才聞舉著。撩起便行。猶恐錯認橘皮喚作火。何",
    "X70n1386_003:0348b14": "況擬議尋思。如之若何。黃連和根煑未是苦。銕牛不",
    "X70n1386_003:0348b15": "食欄邊草。胡蝶豈戀舊時窠。直須擺動精神。直截當",
    "X70n1386_003:0348b16": "機。要用便用。目前在目前死。上馬見路。借手行拳。才",
    "X70n1386_003:0348b17": "恁麼便不恁麼。如出窟獅子。哮吼一聲。百獸屏跡。非",
    "X70n1386_003:0348b18": "是強為。法如是故。或作金州路上客。難語此也。壽長",
    "X70n1386_003:0348b19": "老。新得雲居之命。以此軸求一語。迅筆示之。",
    "X70n1386_003:0348b20": "示詮禪人法語",
    "X70n1386_003:0348b21": "參禪要透祖師關。妙悟直須心路絕。祖關不透。心路",
    "X70n1386_003:0348b22": "不絕。大似魂不散死人。有甚用處。豈不見。芭蕉示眾",
    "X70n1386_003:0348b23": "云。你有拄杖子。與你拄杖子。你無拄杖子。奪你拄杖",
    "X70n1386_003:0348b24": "子。杜撰衲子。多向有無與奪處。摶量卜度。驢年也未",
    "X70n1386_003:0348c01": "夢見在。有無與奪處。即且置。喚什麼作拄杖子。這裏",
    "X70n1386_003:0348c02": "眼裏有珠。不動神情。擒下芭蕉老漢。汾陽又道。識得",
    "X70n1386_003:0348c03": "拄杖子。一生參學事畢。且拄杖子作麼生識。曲彔木",
    "X70n1386_003:0348c04": "麤糲藜。有眼者見。我且問你。如何是參學事。黃頭碧",
    "X70n1386_003:0348c05": "眼。天下老和尚。到這裏總須茫然。山僧道。解用不須",
    "X70n1386_003:0348c06": "雙刃劒。延齡何必九還丹。尉遲□不在家死。獅子那",
    "X70n1386_003:0348c07": "能食兔錢。",
    "X70n1386_003:0348c08": "示總書記法語",
    "X70n1386_003:0348c09": "摩騰入漢之初。惟傳經教。老胡航海之後。方有禪宗。",
    "X70n1386_003:0348c10": "所謂教外別傳是也。且道。傳箇什麼。須知這一揑子",
    "X70n1386_003:0348c11": "輕如鴻毛。重如泰山。還他有力量大人。方能荷負。的",
    "X70n1386_003:0348c12": "的相承。綿綿不絕。所以前輩悟心之後。徹底攪不渾。",
    "X70n1386_003:0348c13": "通身撲不破。三蔑束肚。隨處住山。木食草衣。刀耕火",
    "X70n1386_003:0348c14": "種。向钁頭邊。覓一箇半箇。令這一揑子。相續不斷。非",
    "X70n1386_003:0348c15": "是為自己便安之計。苟不然者。驢負麟角。羊蒙虎皮。",
    "X70n1386_003:0348c16": "以黃頭碧眼為奇貨。賣弄裨販。不足污人唇齒。總書",
    "X70n1386_003:0348c17": "記。在眾年深。孜孜念道。不墮此數。偶臨江厨山虗席。",
    "X70n1386_003:0348c18": "使君移書。遠來相招。美意有在。古人不擇院之大小。",
    "X70n1386_003:0348c19": "眾之多寡。顧在我如何耳。先德云。萬般存此道。一味",
    "X70n1386_003:0348c20": "信前緣。可見前輩履真踐實。若果然行得這十箇字。",
    "X70n1386_003:0348c21": "一生能事云畢。更有不涉紙墨一句子。已是狼藉。切",
    "X70n1386_003:0348c22": "宜勉之。",
    "X70n1386_003:0348c23": "示珂書記法語",
    "X70n1386_003:0348c24": "參方衲子。出一藂林。入一藂林。撥草瞻風。不憚寒暑。",
    "X70n1386_003:0349a01": "喚作參禪。畢竟禪作麼生參。若傾頭側耳。向禪床上",
    "X70n1386_003:0349a02": "老骨撾。七十三八十四。賺過一生。若從古尊宿策子",
    "X70n1386_003:0349a03": "上尋覓。食人涎唾。白雲萬里。間有發志之士。雖勤苦",
    "X70n1386_003:0349a04": "猛利。晝三夜三。然不識根源。坐在黑山下鬼窟裏。冥",
    "X70n1386_003:0349a05": "冥漠漠。無出頭分。古人道。時中常在。識盡功成。瞥然",
    "X70n1386_003:0349a06": "而起。即是傷他。何不依他古人垂示。子細著眼看。麤",
    "X70n1386_003:0349a07": "飡易飽。細嚼難饑。玄沙和尚道。我與釋迦老子同參。",
    "X70n1386_003:0349a08": "僧便問。未審。參什麼人。沙自指云。釣魚舡上謝三郎。",
    "X70n1386_003:0349a09": "可謂真鍮不愽金。學者真實要參禪。這箇是第一等",
    "X70n1386_003:0349a10": "樣子也。何不恁麼參看。珂書記。從遊南北山。多歷秊",
    "X70n1386_003:0349a11": "所。非獨於道介念。又甞讀古今書。山僧前項許多葛",
    "X70n1386_003:0349a12": "藤。且道。五經十七史中。還曾有恁麼消息麼。若道有。",
    "X70n1386_003:0349a13": "那裏一句是。若道無。天下終無二道。但恁麼看。忽然",
    "X70n1386_003:0349a14": "咬著舌頭。省親事畢。急急歸來吐露。山僧別有分付。",
    "X70n1386_003:0349a15": "示祥禪人法語",
    "X70n1386_003:0349a16": "無位真人乾屎橛。大唐國裡無禪師。見成公案。不肯",
    "X70n1386_003:0349a17": "承當。萬里江山。徒勞經涉。靈利衲僧。一喚便回。擔板",
    "X70n1386_003:0349a18": "阿師。三千里外。雪峰但云是什麼。趙州一例喚喫茶",
    "X70n1386_003:0349a19": "若是仙陀婆。透徹本參事。須汝自肯。非我所知。",
    "X70n1386_003:0349a20": "示小師珪上人法語",
    "X70n1386_003:0349a21": "多子塔前。清風匝地。曹溪路上。荒草連天。不是苦心",
    "X70n1386_003:0349a22": "人不知。自家肚皮自家劃。瞎驢種草。蹴踏自由。蚯蚓",
    "X70n1386_003:0349a23": "蝦蟆。食泥食土。更欲尋言逐句。生身活陷阿鼻。直饒",
    "X70n1386_003:0349a24": "戞玉鏗金。料掉轉沒交涉。神仙秘訣真堪惜。父子雖",
    "X70n1386_003:0349b01": "親不可傳。",
    "X70n1386_003:0349b03": "石田和尚語錄卷第三"
}