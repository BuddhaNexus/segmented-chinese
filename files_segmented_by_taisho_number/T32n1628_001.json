{
    "T32n1628_001:0001a02": "No. 1628 [No. 1629]",
    "T32n1628_001:0001a03": "因明正理門論本",
    "T32n1628_001:0001a05": "大域龍菩薩造",
    "T32n1628_001:0001a06": "大唐三藏法師玄奘奉　詔譯",
    "T32n1628_001:0001a07": "為欲簡持能立、能破義中真實，故造斯論。",
    "T32n1628_001:0001a08": "宗等多言說能立，　　是中唯隨自意樂；",
    "T32n1628_001:0001a09": "為所成立說名宗，　　非彼相違義能遣。",
    "T32n1628_001:0001a10": "「宗等多言說能立」者，由宗、因、喻多言辯說，",
    "T32n1628_001:0001a11": "他未了義，故此多言於《論式》等說名能立。",
    "T32n1628_001:0001a12": "又以一言說能立者，為顯總成一能立性，",
    "T32n1628_001:0001a13": "由此應知隨有所闕名能立過。言「是中」",
    "T32n1628_001:0001a14": "者，起論端義，或簡持義，是宗等中，故名是",
    "T32n1628_001:0001a15": "中。所言「唯」者，是簡別義。「隨自意」顯不顧論",
    "T32n1628_001:0001a16": "宗，隨自意立。「樂」為所立，謂不樂為能成立",
    "T32n1628_001:0001a17": "性。若異此者說所成立，似因、似喻應亦名",
    "T32n1628_001:0001a18": "宗。為顯離餘立宗過失，故言「非彼相違",
    "T32n1628_001:0001a19": "義能遣」。若非違義言聲所遣，如立「一切言",
    "T32n1628_001:0001a20": "皆是妄」；或先所立宗義相違，如獯狐子立「聲",
    "T32n1628_001:0001a21": "為常」；又若於中由不共故，無有比量，為",
    "T32n1628_001:0001a22": "極成言相違義遣，如說「懷兔，非月有故」；又",
    "T32n1628_001:0001a23": "於有法，即彼所立為此極成現量、比量相違",
    "T32n1628_001:0001a24": "義遣，如有成立「聲非所聞」「瓶是常」等。諸有",
    "T32n1628_001:0001a25": "說言宗因相違名「宗違」者，此非宗過；以於",
    "T32n1628_001:0001a26": "此中立「聲為常，一切皆是無常故」者，是喻",
    "T32n1628_001:0001a27": "方便惡立異法，由合喻顯非一切故。此因",
    "T32n1628_001:0001a28": "非有，以聲攝在一切中故。或是所立一分",
    "T32n1628_001:0001a29": "義故，此義不成，名因過失。喻亦有過，由異",
    "T32n1628_001:0001b01": "法喻先顯宗無，後說因無。應如是言：「無常",
    "T32n1628_001:0001b02": "一切」是謂非「非一切」義故；然此倒說「一切",
    "T32n1628_001:0001b03": "無常」，是故此中喻亦有過。",
    "T32n1628_001:0001b04": "如是已說宗及似宗。因與似因多是宗法，",
    "T32n1628_001:0001b05": "此差別相今當顯示：",
    "T32n1628_001:0001b06": "宗法於同品，　　謂有、非有、俱；",
    "T32n1628_001:0001b07": "於異品各三，　　有、非有及二。",
    "T32n1628_001:0001b08": "豈不總以樂所成立合說為宗？云何此中",
    "T32n1628_001:0001b09": "乃言宗者唯取有法？此無有失。以其總聲",
    "T32n1628_001:0001b10": "於別亦轉，如言「燒衣」；或有宗聲唯詮於法。",
    "T32n1628_001:0001b11": "此中宗法，唯取立論及敵論者決定同許。於",
    "T32n1628_001:0001b12": "同品中，有、非有等亦復如是。何以故？今此唯",
    "T32n1628_001:0001b13": "依證了因故，但由智力了所說義，非如",
    "T32n1628_001:0001b14": "生因由能起用。若爾，既取智為了因，是言",
    "T32n1628_001:0001b15": "便失能成立義。此亦不然，令彼憶念本極",
    "T32n1628_001:0001b16": "成故，是故此中唯取彼此俱定許義，即為",
    "T32n1628_001:0001b17": "善說。由是若有彼此不同許，定非宗法，",
    "T32n1628_001:0001b18": "如有成立「聲是無常，眼所見故」。又若敵論",
    "T32n1628_001:0001b19": "不同許者，如對顯論「所作性故」。又若猶豫，",
    "T32n1628_001:0001b20": "如依烟等起疑惑時，成立「大種和合火有，",
    "T32n1628_001:0001b21": "以現烟故」。或於是處有法不成，如成立",
    "T32n1628_001:0001b22": "「我其體周遍，於一切處生樂等故」。如是所",
    "T32n1628_001:0001b23": "說一切品類所有言詞，皆非能立。於其同品",
    "T32n1628_001:0001b24": "有、非有等，亦隨所應當如是說。於當所說",
    "T32n1628_001:0001b25": "因與相違及不定中，唯有共許決定言詞說",
    "T32n1628_001:0001b26": "名能立、或名能破。非互不成猶豫言詞，復",
    "T32n1628_001:0001b27": "待成故。夫立宗法，理應更以餘法為因成",
    "T32n1628_001:0001b28": "立此法：若即成立有法為有、或立為無，如",
    "T32n1628_001:0001b29": "有成立「最勝為有，現見別物有總類故」；",
    "T32n1628_001:0001c01": "或立為「無，不可得故」。其義云何？此中但立「別",
    "T32n1628_001:0001c02": "物定有一因為宗」，不立「最勝」，故無此失。若",
    "T32n1628_001:0001c03": "立為「無」，亦假安立「不可得法」，是故亦無有",
    "T32n1628_001:0001c04": "有法過。若以有法立餘有法、或立其法，如",
    "T32n1628_001:0001c05": "以烟立火，或以火立觸，其義云何？今於此",
    "T32n1628_001:0001c06": "中非以成立「火」「觸」為宗，但為成立此相",
    "T32n1628_001:0001c07": "應物。若不爾者，依烟立火、依火立觸，應",
    "T32n1628_001:0001c08": "成宗義一分為因。又於此中非欲成立",
    "T32n1628_001:0001c09": "火、觸有性，共知有故。又於此中觀所成故",
    "T32n1628_001:0001c10": "立法、有法，非德、有德，故無有過。重說頌言：",
    "T32n1628_001:0001c11": "有法非成於有法、　　及法，此非成有法；",
    "T32n1628_001:0001c12": "但由法故成其法，　　如是成立於有法。",
    "T32n1628_001:0001c13": "若有成立「聲非是常，業等應常故、常應可",
    "T32n1628_001:0001c14": "得故」，如是云何名為宗法？此說彼過由",
    "T32n1628_001:0001c15": "宗、因門，以有所立，說「應」言故、以先立「常，",
    "T32n1628_001:0001c16": "無形礙故」，後但立宗，斥彼因過。若如是立",
    "T32n1628_001:0001c17": "「聲是無常，所作非常故、常非所作故」，此復云",
    "T32n1628_001:0001c18": "何？是喻方便。同法、異法如其次第宣說其因，",
    "T32n1628_001:0001c19": "宗定隨逐，及宗無處定無因故。以於此中",
    "T32n1628_001:0001c20": "由合顯示所作性因，如是此聲定是所作、",
    "T32n1628_001:0001c21": "非非所作，此所作性定是宗法。重說頌言：",
    "T32n1628_001:0001c22": "說因，宗所隨；　　宗無，因不有。",
    "T32n1628_001:0001c23": "依第五顯喻，　　由合故知因。",
    "T32n1628_001:0001c24": "由此已釋反破方便，以所作性於無常見",
    "T32n1628_001:0001c25": "故、於常不見故，如是成立「聲非是常，應",
    "T32n1628_001:0001c26": "非作故」。是故順成、反破方便，非別解因。如",
    "T32n1628_001:0001c27": "破數論，我已廣辯，故應且止廣諍傍論。",
    "T32n1628_001:0001c28": "如是宗法三種差別，謂：同品有、非有及俱。先",
    "T32n1628_001:0001c29": "除「及」字。此中若品與所立法隣近均等，說名",
    "T32n1628_001:0002a01": "同品，以一切義皆名品故。若所立無，說名",
    "T32n1628_001:0002a02": "異品，非與同品相違或異。若相違者，應唯",
    "T32n1628_001:0002a03": "簡別；若別異者，應無有因。由此道理，「所作",
    "T32n1628_001:0002a04": "性故」能成「無常」及「無我」等，不相違故。若法能",
    "T32n1628_001:0002a05": "成相違所立，是相違過，即名似因。如無違",
    "T32n1628_001:0002a06": "法，相違亦爾：所成法無，定無有故。非如瓶",
    "T32n1628_001:0002a07": "等，因成猶豫，於彼展轉無中有故。以所作",
    "T32n1628_001:0002a08": "性，現見離瓶於衣等有，非離無常於無",
    "T32n1628_001:0002a09": "我等此因有故。云何別法於別處轉？由彼",
    "T32n1628_001:0002a10": "相似，不說異名，言即是此，故無有失。若",
    "T32n1628_001:0002a11": "不說異，云何此因說名宗法？此中但說定",
    "T32n1628_001:0002a12": "是宗法，不欲說言唯是宗法。若爾，同品應",
    "T32n1628_001:0002a13": "亦名宗？不然，別處說所成故。因必無異，",
    "T32n1628_001:0002a14": "方成比量，故不相似。又此一一各有三種，",
    "T32n1628_001:0002a15": "謂於一切同品有中，於其異品，或有、非有",
    "T32n1628_001:0002a16": "及有非有。於其同品非有及俱、各有如是",
    "T32n1628_001:0002a17": "三種差別。若無常宗全無異品，對不立有",
    "T32n1628_001:0002a18": "虛空等論，云何得說彼處此無？若彼無有，",
    "T32n1628_001:0002a19": "於彼不轉，全無有疑，故無此過。如是合",
    "T32n1628_001:0002a20": "成九種宗法，隨其次第略辨其相，謂",
    "T32n1628_001:0002a21": "立「聲常，所量性故」；或立「無常，所作性故」；或",
    "T32n1628_001:0002a22": "立「勤勇無間所發，無常性故」；或立為「常，所",
    "T32n1628_001:0002a23": "作性故」；或立為「常，所聞性故」；或立為「常，勤",
    "T32n1628_001:0002a24": "勇無間所發性故」；或「非勤勇無間所發，無",
    "T32n1628_001:0002a25": "常性故」；或立「無常，勤勇無間所發性故」；",
    "T32n1628_001:0002a26": "或立為「常，無觸對故」。如是九種，二頌所",
    "T32n1628_001:0002a27": "攝：",
    "T32n1628_001:0002a28": "常、無常、勤勇，　　恒、住、堅牢性，",
    "T32n1628_001:0002a29": "非勤、遷、不變，　　由所量等九。",
    "T32n1628_001:0002b01": "所量、作、無常，　　作性、聞、勇發，",
    "T32n1628_001:0002b02": "無常、勇、無觸，　　依常性等九。",
    "T32n1628_001:0002b03": "如是分別說名為因、相違、不定，故本頌言：",
    "T32n1628_001:0002b04": "於同有及二，　　在異無是因，",
    "T32n1628_001:0002b05": "翻此名相違，　　所餘皆不定。",
    "T32n1628_001:0002b06": "此中唯有二種名因，謂於同品一切遍有，",
    "T32n1628_001:0002b07": "異品遍無；及於同品通有非有，異品遍無。",
    "T32n1628_001:0002b08": "於初、後三各取中一。復唯二種說名相違，",
    "T32n1628_001:0002b09": "能倒立故，謂於異品有及二種；於其同品",
    "T32n1628_001:0002b10": "一切遍無。第二三中取初、後二。所餘五種，因",
    "T32n1628_001:0002b11": "及相違皆不決定，是疑因義。又於一切因等",
    "T32n1628_001:0002b12": "相中，皆說所說一數同類，勿說二相更互",
    "T32n1628_001:0002b13": "相違共集一處猶為因等，或於一相同作",
    "T32n1628_001:0002b14": "事故成不遍因。理應四種名不定因，二俱",
    "T32n1628_001:0002b15": "有故。「所聞」云何？由不共故。以若不共，所成",
    "T32n1628_001:0002b16": "立法所有差別，遍攝一切，皆是疑因。唯彼有",
    "T32n1628_001:0002b17": "性彼所攝故，一向離故。諸有皆共，無簡別因。",
    "T32n1628_001:0002b18": "此唯於彼俱不相違，是疑因性。若於其中",
    "T32n1628_001:0002b19": "俱分是有，亦是定因，簡別餘故，是名差別。",
    "T32n1628_001:0002b20": "若對許有聲性是常，此應成因。若於爾",
    "T32n1628_001:0002b21": "時無有顯示所作性等是無常因，容有此",
    "T32n1628_001:0002b22": "義；然俱可得一義相違，不容有故，是猶豫",
    "T32n1628_001:0002b23": "因。又於此中現、教力勝，故應依此思求決",
    "T32n1628_001:0002b24": "定。攝上頌言：",
    "T32n1628_001:0002b25": "若法是不共、　　共、決定相違，",
    "T32n1628_001:0002b26": "遍一切於彼，　　皆是疑因性。",
    "T32n1628_001:0002b27": "邪證法、有法，　　自性或差別，",
    "T32n1628_001:0002b28": "此成相違因，　　若無所違害。",
    "T32n1628_001:0002b29": "觀宗法審察，　　若所樂違害，",
    "T32n1628_001:0002c01": "成躊躇顛倒，　　異此無似因。",
    "T32n1628_001:0002c02": "如是已辨因及似因。喻及似喻今我當說。",
    "T32n1628_001:0002c03": "說因，宗所隨；　　宗無，因不有。",
    "T32n1628_001:0002c04": "此二名譬喻，　　餘皆此相似。",
    "T32n1628_001:0002c05": "喻有二種：同法、異法。同法者，謂立「聲無常，",
    "T32n1628_001:0002c06": "勤勇無間所發性故。以諸勤勇無間所發皆",
    "T32n1628_001:0002c07": "見無常，猶如瓶等」。異法者，謂「諸有常住，見非",
    "T32n1628_001:0002c08": "勤勇無間所發，如虛空等」。前是遮、詮，後唯止",
    "T32n1628_001:0002c09": "濫，由合及離比度義故。由是雖對不立",
    "T32n1628_001:0002c10": "實有太虛空等，而得顯示無有宗處無因",
    "T32n1628_001:0002c11": "義成。復以何緣第一說因宗所隨逐，第二",
    "T32n1628_001:0002c12": "說宗無因不有，不說因無宗不有耶？由如",
    "T32n1628_001:0002c13": "是說能顯示因同品定有、異品遍無，非顛",
    "T32n1628_001:0002c14": "倒說。又說頌言：",
    "T32n1628_001:0002c15": "應以非作證其常，　　或以無常成所作；",
    "T32n1628_001:0002c16": "若爾應成非所說，　　不遍、非樂等合、離。",
    "T32n1628_001:0002c17": "如是已說二法合離順反兩喻。餘此相似，是",
    "T32n1628_001:0002c18": "似喻義。何謂此餘？謂於是處所立、能立及",
    "T32n1628_001:0002c19": "不同品，雖有合離而顛倒說。或於是處不",
    "T32n1628_001:0002c20": "作合離，唯現所立、能立俱有，異品俱無。如",
    "T32n1628_001:0002c21": "是二法，或有隨一不成、不遣，或有二俱不",
    "T32n1628_001:0002c22": "成、不遣。如立「聲常，無觸對故」。同法喻言「諸",
    "T32n1628_001:0002c23": "無觸對見彼皆常，如業、如極微、如瓶」等。",
    "T32n1628_001:0002c24": "異法喻言，謂「諸無常見有觸對，如極微、如",
    "T32n1628_001:0002c25": "業、如虛空」等。由此已說同法喻中有法不",
    "T32n1628_001:0002c26": "成，謂對不許常虛空等。為要具二譬喻言",
    "T32n1628_001:0002c27": "詞方成能立？為如其因但隨說一？若就正",
    "T32n1628_001:0002c28": "理，應具說二，由是具足顯示所立不離其",
    "T32n1628_001:0002c29": "因，以具顯示同品定有、異品遍無，能正對",
    "T32n1628_001:0003a01": "治相違、不定。若有於此一分已成，隨說一",
    "T32n1628_001:0003a02": "分亦成能立。若如其聲，兩義同許，俱不須",
    "T32n1628_001:0003a03": "說。或由義准，一能顯二。",
    "T32n1628_001:0003a04": "又比量中唯見此理：若所比處此相審定，於",
    "T32n1628_001:0003a05": "餘同類念此定有，於彼無處念此遍無，是",
    "T32n1628_001:0003a06": "故由此生決定解。故本頌言：",
    "T32n1628_001:0003a07": "如自決定已，　　悕他決定生，",
    "T32n1628_001:0003a08": "說宗法、相應、　　所立，餘遠離。",
    "T32n1628_001:0003a09": "為於所比顯宗法性，故說因言；為顯於",
    "T32n1628_001:0003a10": "此不相離性，故說喻言；為顯所比，故說",
    "T32n1628_001:0003a11": "宗言。於所比中，除此更無其餘支分，由是",
    "T32n1628_001:0003a12": "遮遣餘審察等及與合、結。若爾，喻言應非異",
    "T32n1628_001:0003a13": "分，顯因義故。事雖實爾，然此因言唯為顯",
    "T32n1628_001:0003a14": "了是宗法性，非為顯了同品、異品，有性、無性，",
    "T32n1628_001:0003a15": "故須別說同、異喻言。若唯因言所詮表義",
    "T32n1628_001:0003a16": "說名為因，斯有何失？復有何德？別說喻",
    "T32n1628_001:0003a17": "分，是名為德。應如世間所說方便，與其",
    "T32n1628_001:0003a18": "因義都不相應。若爾何失？此說但應類所",
    "T32n1628_001:0003a19": "立義無有功能、非能立義，由彼但說所作",
    "T32n1628_001:0003a20": "性故，所類同法；不說能立、所成立義。又因",
    "T32n1628_001:0003a21": "喻別，此有所立同法、異法，終不能顯因與",
    "T32n1628_001:0003a22": "所立不相離性，是故但有類所立義，然無",
    "T32n1628_001:0003a23": "功能。何故無能？以同喻中不必宗法、宗義",
    "T32n1628_001:0003a24": "相類；此復餘譬所成立故，應成無窮。又不",
    "T32n1628_001:0003a25": "必定有諸品類，非異品中不顯無性有所",
    "T32n1628_001:0003a26": "簡別能為譬喻。故說頌言：",
    "T32n1628_001:0003a27": "若因唯所立、　　或差別相類，",
    "T32n1628_001:0003a28": "譬喻應無窮，　　及遮遣異品。",
    "T32n1628_001:0003a29": "世間但顯宗、因異品同處有性為異法喻，非",
    "T32n1628_001:0003b01": "宗無處因不有性故定無能。若唯宗法是因",
    "T32n1628_001:0003b02": "性者，其有不定應亦成因。云何具有所立、",
    "T32n1628_001:0003b03": "能立及異品法二種譬喻而有此失？若於爾",
    "T32n1628_001:0003b04": "時所立異品非一種類，便有此失，如初、後",
    "T32n1628_001:0003b05": "三各最後喻，故定三相唯為顯因。由是道",
    "T32n1628_001:0003b06": "理，雖一切分皆能為因顯了所立，然唯一",
    "T32n1628_001:0003b07": "分且說為因。如是略說宗等及似，即此多",
    "T32n1628_001:0003b08": "言說名能立及似能立。隨其所應，為開悟",
    "T32n1628_001:0003b09": "他說此能立及似能立。",
    "T32n1628_001:0003b10": "為自開悟唯有現量及與比量，彼聲，喻等",
    "T32n1628_001:0003b11": "攝在此中，故唯二量。由此能了自、共相故，",
    "T32n1628_001:0003b12": "非離此二別有所量為了知彼更立餘",
    "T32n1628_001:0003b13": "量。故本頌言：",
    "T32n1628_001:0003b14": "現量除分別，　　餘所說因生。",
    "T32n1628_001:0003b15": "此中「現量除分別」者，謂若有智於色等境",
    "T32n1628_001:0003b16": "遠離一切種類、名言、假立、無異、諸門、分別，",
    "T32n1628_001:0003b17": "由不共緣現現別轉，故名現量。故說頌言：",
    "T32n1628_001:0003b18": "有法非一相，　　根非一切行，",
    "T32n1628_001:0003b19": "唯內證離言，　　是色根境界。",
    "T32n1628_001:0003b20": "意地亦有離諸分別，唯證行轉。又於貪等",
    "T32n1628_001:0003b21": "諸自證分、諸修定者離教分別，皆是現量。又",
    "T32n1628_001:0003b22": "於此中無別量果，以即此體似義生故、似",
    "T32n1628_001:0003b23": "有用故，假說為量。若於貪等諸自證分亦",
    "T32n1628_001:0003b24": "是現量，何故此中除分別智？不遮此中自",
    "T32n1628_001:0003b25": "證現量，無分別故。但於此中了餘境分，不",
    "T32n1628_001:0003b26": "名現量。由此即說憶念、比度、悕求、疑智、惑亂",
    "T32n1628_001:0003b27": "智等，於麁愛等皆非現量，隨先所受分",
    "T32n1628_001:0003b28": "別轉故。如是一切世俗有中，瓶等、數等、舉等、",
    "T32n1628_001:0003b29": "有性、瓶性等智皆似現量，於實有中作餘",
    "T32n1628_001:0003c01": "行相，假合餘義分別轉故。",
    "T32n1628_001:0003c02": "已說現量，當說比量。「餘所說因生」者，謂智",
    "T32n1628_001:0003c03": "是前智，餘從如所說能立因生，是緣彼義。",
    "T32n1628_001:0003c04": "此有二種：謂於所比審觀察智，從現量生",
    "T32n1628_001:0003c05": "或比量生；及憶此因與所立宗不相離念，",
    "T32n1628_001:0003c06": "由是成前舉所說力，念因同品定有等故。",
    "T32n1628_001:0003c07": "是近及遠比度因故，俱名比量，此依作具、作",
    "T32n1628_001:0003c08": "者而說。如是應知，悟他比量亦不離此得",
    "T32n1628_001:0003c09": "成能立。故說頌言：",
    "T32n1628_001:0003c10": "一事有多法，　　相非一切行；",
    "T32n1628_001:0003c11": "唯由簡別餘，　　表定能隨逐。",
    "T32n1628_001:0003c12": "如是能相者，　　亦有眾多法，",
    "T32n1628_001:0003c13": "唯不越所相，　　能表示非餘。",
    "T32n1628_001:0003c14": "何故此中與前現量別異建立？為現二門，",
    "T32n1628_001:0003c15": "此處亦應於其比果說為比量，彼處亦應",
    "T32n1628_001:0003c16": "於其現因說為現量，俱不遮止。已說能立",
    "T32n1628_001:0003c17": "及似能立，當說能破及似能破。頌曰：",
    "T32n1628_001:0003c18": "能破闕等言，　　似破謂諸類。",
    "T32n1628_001:0003c19": "此中「能破闕等言」者，謂前所說闕等言詞諸",
    "T32n1628_001:0003c20": "分過失。彼一一言皆名能破，由彼一一能顯",
    "T32n1628_001:0003c21": "前宗非善說故。",
    "T32n1628_001:0003c22": "所言「似破謂諸類」者，謂同法等相似過類",
    "T32n1628_001:0003c23": "名似能破，由彼多分於善比量為迷惑他",
    "T32n1628_001:0003c24": "而施設故。不能顯示前宗不善，由彼非理",
    "T32n1628_001:0003c25": "而破斥故，及能破處而施設故。是彼類故，說",
    "T32n1628_001:0003c26": "名過類。若於非理立比量中如是施設，",
    "T32n1628_001:0003c27": "或不了知比量過失，或即為顯彼過失門，",
    "T32n1628_001:0003c28": "不名過類。",
    "T32n1628_001:0003c29": "示現異品故：　　由同法異立，",
    "T32n1628_001:0004a01": "同法相似；餘，　　由異法。分別、",
    "T32n1628_001:0004a02": "差別名分別。　　應一成無異。",
    "T32n1628_001:0004a03": "顯所立餘因，　　名可得相似。",
    "T32n1628_001:0004a04": "難義別疑因，　　故說名猶豫。",
    "T32n1628_001:0004a05": "說異品義故，　　非愛，名義准。",
    "T32n1628_001:0004a06": "此中「示現異品故，由同法異立，同法相似」",
    "T32n1628_001:0004a07": "者，顛倒成立故名異立，此依作具、作者而說。",
    "T32n1628_001:0004a08": "同法即是相似，故名同法相似，一切攝立中",
    "T32n1628_001:0004a09": "相似過類故。言相似者，是不男聲，能破相",
    "T32n1628_001:0004a10": "應故、或隨結頌故。云何同法相似能破？於",
    "T32n1628_001:0004a11": "所作中說能作故、轉生起故，作如是說。後",
    "T32n1628_001:0004a12": "隨所應亦如是說。今於此中由同法喻顛",
    "T32n1628_001:0004a13": "倒成立，是故說名同法相似。如有成立「聲",
    "T32n1628_001:0004a14": "是無常，勤勇無間所發性故」，此以虛空為",
    "T32n1628_001:0004a15": "異法喻。有顯虛空為同法喻，無質等故，立",
    "T32n1628_001:0004a16": "「聲為常」。如是即此所說因中瓶應為同法，",
    "T32n1628_001:0004a17": "而異品虛空說為同法，由是說為同法相",
    "T32n1628_001:0004a18": "似。",
    "T32n1628_001:0004a19": "「餘由異法」者，謂異法相似是前同法相似之",
    "T32n1628_001:0004a20": "餘。示現異品，由異法喻顛倒而立，二種喻中",
    "T32n1628_001:0004a21": "如前安立瓶為異法，是故說為異法相似。",
    "T32n1628_001:0004a22": "「分別差別名分別」者，前說示現等故，今說",
    "T32n1628_001:0004a23": "分別差別故，應知分別同法差別。謂如前",
    "T32n1628_001:0004a24": "說瓶為同法，於彼同法有可燒等差別義",
    "T32n1628_001:0004a25": "故，是則瓶應無常；非聲，聲應是常。不可燒",
    "T32n1628_001:0004a26": "等有差別故，由此分別顛倒所立，是故說",
    "T32n1628_001:0004a27": "名分別相似。所言「應一成無異」者，示現同",
    "T32n1628_001:0004a28": "法前已說故，由此與彼應成一故。彼者是",
    "T32n1628_001:0004a29": "誰？以更不聞異方便故、相隣近故，應知",
    "T32n1628_001:0004b01": "是宗。「成無異」者，成無異過。即由此言義可",
    "T32n1628_001:0004b02": "知故，不說其名是誰與誰共成無異。不別",
    "T32n1628_001:0004b03": "說故，即此一切與彼一切。如有說言，若見",
    "T32n1628_001:0004b04": "瓶等有同法故，即令餘法亦無別異，一切",
    "T32n1628_001:0004b05": "瓶法聲應皆有，是則一切更互法同應成一",
    "T32n1628_001:0004b06": "性。此中抑成無別異過，亦為顯示瓶聲差",
    "T32n1628_001:0004b07": "別，不甚異前分別相似，故應別說。若以「勤",
    "T32n1628_001:0004b08": "勇無間所發」成立「無常」，欲顯俱是非畢竟",
    "T32n1628_001:0004b09": "性，則成宗因無別異過。抑此令成無別異",
    "T32n1628_001:0004b10": "性，是故說名無異相似。有說此因如能成",
    "T32n1628_001:0004b11": "立所成立法，亦能成立此相違法。由無別",
    "T32n1628_001:0004b12": "異，是故說名無異相似。",
    "T32n1628_001:0004b13": "「顯所立餘因，名可得相似」者，謂若顯示所",
    "T32n1628_001:0004b14": "立宗法，餘因可得，是則說名可得相似。謂有",
    "T32n1628_001:0004b15": "說言：如前成立「聲是無常」，此非正因，於電、",
    "T32n1628_001:0004b16": "光等由現見等餘因可得無常成故。以若",
    "T32n1628_001:0004b17": "離此而得有彼，此非彼因。有餘於此別作",
    "T32n1628_001:0004b18": "方便，謂此非彼無常正因，由不遍故。如說",
    "T32n1628_001:0004b19": "「叢林皆有思慮，有睡眠故」。",
    "T32n1628_001:0004b20": "「難義別疑因，故說名猶豫」者，過類相應，",
    "T32n1628_001:0004b21": "故女聲說。此中分別宗義別異，因成不定，",
    "T32n1628_001:0004b22": "是故說名猶豫相似；或復分別因義別異，故",
    "T32n1628_001:0004b23": "名猶豫相似過類。謂有說言：如前成立「聲",
    "T32n1628_001:0004b24": "是無常，勤勇無間所發性故」。現見勤勇無間",
    "T32n1628_001:0004b25": "所發，或顯、或生，故成猶豫：今所成立，為顯、",
    "T32n1628_001:0004b26": "為生？是故不應以如是因證無常義。",
    "T32n1628_001:0004b27": "「說異品義故非愛，名義准」者。謂有說言：若",
    "T32n1628_001:0004b28": "以勤勇無間所發說無常者，義准則應若",
    "T32n1628_001:0004b29": "非勤勇無間所發諸電、光等皆應是常。如",
    "T32n1628_001:0004c01": "是名為義准相似。應知此中略去後句，是",
    "T32n1628_001:0004c02": "故但名猶豫、義准。復由何義此同法等相似",
    "T32n1628_001:0004c03": "過類，異因明師所說次第？似破同故。",
    "T32n1628_001:0004c04": "由此同法等，　　多疑故似彼。",
    "T32n1628_001:0004c05": "「多」言為顯或有異難，及為顯似不成因過。",
    "T32n1628_001:0004c06": "此中前四與我所說譬喻方便都不相應，且",
    "T32n1628_001:0004c07": "隨世間譬喻方便，雖不顯因是決定性，然",
    "T32n1628_001:0004c08": "攝其體，故作是說。由用不定同法等因成",
    "T32n1628_001:0004c09": "立自宗，方便說他亦有此法，由是便成似",
    "T32n1628_001:0004c10": "共不定，或復成似相違決定。若言唯為成",
    "T32n1628_001:0004c11": "立自宗，云何不定得名能破？非即說此以",
    "T32n1628_001:0004c12": "為能破，難不定言，說名不定。於能詮中",
    "T32n1628_001:0004c13": "說所詮故，無有此過。餘處亦應如是安",
    "T32n1628_001:0004c14": "立。若所立量有不定過，或復決定同法等因",
    "T32n1628_001:0004c15": "有所成立，即名能破。是等難故，若現見力，",
    "T32n1628_001:0004c16": "比量不能遮遣其性。如有成立「聲非所聞，",
    "T32n1628_001:0004c17": "猶如瓶等」，以現見聲是所聞故，不應以其",
    "T32n1628_001:0004c18": "是所聞性遮遣無常，非唯不見能遮遣故；",
    "T32n1628_001:0004c19": "若不爾者，亦應遣常。第二無異相似是似",
    "T32n1628_001:0004c20": "不成因過。彼以本無而生增益所立，為作",
    "T32n1628_001:0004c21": "宗因成一過故。此以本無而生極成因法",
    "T32n1628_001:0004c22": "證滅後無。若即立彼，可成能破。第三無異",
    "T32n1628_001:0004c23": "相似成立違害所立，難故成似，由可燒等不",
    "T32n1628_001:0004c24": "決定故；若是決定，可成相違。可得相似所立",
    "T32n1628_001:0004c25": "不定，故成其似；若所立因於常亦有，可成",
    "T32n1628_001:0004c26": "能破。第二可得雖是不遍，餘類無故，似不",
    "T32n1628_001:0004c27": "成過；若所立無，可名能破，非於此中欲",
    "T32n1628_001:0004c28": "立一切皆是無常。猶豫相似，謂以勤勇無",
    "T32n1628_001:0004c29": "間所發得成立滅壞，若以生起增益所",
    "T32n1628_001:0005a01": "立作不定過，此似不定；若於所立不起分",
    "T32n1628_001:0005a02": "別，但簡別因生起為難，此似不成。由於此",
    "T32n1628_001:0005a03": "中不欲唯生成立滅壞，若生、若顯悉皆滅",
    "T32n1628_001:0005a04": "壞，非不定故。義准相似，謂以顛倒不定為",
    "T32n1628_001:0005a05": "難，故似不定。若非勤勇無間所發立常無常，",
    "T32n1628_001:0005a06": "或唯勤勇無間所發無常非餘，可成能破。",
    "T32n1628_001:0005a07": "若因至不至、　　三時，非愛言，",
    "T32n1628_001:0005a08": "至非至、無因，　　是名似因闕。",
    "T32n1628_001:0005a09": "「若因至不至，三時非愛言，至非至、無因」者，於",
    "T32n1628_001:0005a10": "至不至作非愛言：若能立因至所立宗而成",
    "T32n1628_001:0005a11": "立者，無差別故，應非所立，如池海水相合",
    "T32n1628_001:0005a12": "無異。又若不成，應非相至；所立若成，此是",
    "T32n1628_001:0005a13": "誰因？若能立因不至所立，不至、非因無差",
    "T32n1628_001:0005a14": "別故，應不成因。是名為至非至相似。又於",
    "T32n1628_001:0005a15": "三時作非愛言：若能立因在所立前，未有",
    "T32n1628_001:0005a16": "所立，此是誰因？若言在後，所立已成，復何",
    "T32n1628_001:0005a17": "須因？若俱時者，因與有因皆不成就，如牛",
    "T32n1628_001:0005a18": "兩角。如是名為無因相似。此中如前次第",
    "T32n1628_001:0005a19": "異者，由俱說名似因闕故。所以者何？非理",
    "T32n1628_001:0005a20": "誹撥一切因故。此中何理？唯不至同，故雖",
    "T32n1628_001:0005a21": "因相相應亦不名因。如是何理？唯在所立",
    "T32n1628_001:0005a22": "前不得因名故，即非能立。又於此中有",
    "T32n1628_001:0005a23": "自害過，遮遣同故。如是且於言因及慧所",
    "T32n1628_001:0005a24": "成立中有似因闕，於義因中有似不成，非",
    "T32n1628_001:0005a25": "理誹撥諸法因故。如前二因，於義所立俱",
    "T32n1628_001:0005a26": "非所作能作性故，不應正理；若以正理而",
    "T32n1628_001:0005a27": "誹撥時，可名能破。",
    "T32n1628_001:0005a28": "說前無因故，　　應無有所立，",
    "T32n1628_001:0005a29": "名無說相似。　　生、無生亦然。",
    "T32n1628_001:0005b01": "所作異少分，　　顯所立不成，",
    "T32n1628_001:0005b02": "名所作相似。　　多如似宗說。",
    "T32n1628_001:0005b03": "「說前因無故，應無有所立，名無說相似」",
    "T32n1628_001:0005b04": "者，謂有說言：如前所立，若由此因證無常",
    "T32n1628_001:0005b05": "性，此未說前都無所有；因無有故，應非",
    "T32n1628_001:0005b06": "無常。如是名為無說相似。",
    "T32n1628_001:0005b07": "「生、無生亦然」者，生前無因，故無所立，亦即說",
    "T32n1628_001:0005b08": "名無生相似。言「亦然」者，類例聲前因無有",
    "T32n1628_001:0005b09": "故，應無所立。今於此中如無所立，應知",
    "T32n1628_001:0005b10": "亦有所立相違。謂有說言：如前所立，若如",
    "T32n1628_001:0005b11": "是聲，未生已前無有勤勇無間所發，應非",
    "T32n1628_001:0005b12": "無常；又非勤勇無間所發，故應是常。如是",
    "T32n1628_001:0005b13": "名為無生相似。「所作異少分，顯所立不成，",
    "T32n1628_001:0005b14": "名所作相似」者，謂：所成立「所作性故，猶如",
    "T32n1628_001:0005b15": "瓶等，聲無常」者，若瓶有異所作性故，可是",
    "T32n1628_001:0005b16": "無常，何豫聲事？如是名為所作相似。",
    "T32n1628_001:0005b17": "「多如似宗說」者，如是無說相似等多分如",
    "T32n1628_001:0005b18": "似所立說，謂如不成因過。「多」言為顯或如",
    "T32n1628_001:0005b19": "似餘。今於此中無說相似增益比量，謂於",
    "T32n1628_001:0005b20": "論者所說言詞立無常性，難未說前因無",
    "T32n1628_001:0005b21": "有故，此似不成；或似因闕，謂未說前益能",
    "T32n1628_001:0005b22": "立故。若於此中顯義無有，又立量時若",
    "T32n1628_001:0005b23": "無言說，可成能破。無生相似，聲未生前增",
    "T32n1628_001:0005b24": "益所立，難因無故，即名似破；若成立時",
    "T32n1628_001:0005b25": "顯此是無，可成能破。若未生前以「非勤勇",
    "T32n1628_001:0005b26": "無間所發」難令是常，義准分故，亦似不定。",
    "T32n1628_001:0005b27": "所作相似乃有三種：若難瓶等所作性於聲",
    "T32n1628_001:0005b28": "上無，此似不成；若難聲所作性於瓶等無，",
    "T32n1628_001:0005b29": "此似相違；若難即此常上亦無，是不共故，便",
    "T32n1628_001:0005c01": "似不定。或似喻過，引同法故。何以故？唯取",
    "T32n1628_001:0005c02": "總法建立比量，不取別故。若取別義決定",
    "T32n1628_001:0005c03": "異故，比量應無。",
    "T32n1628_001:0005c04": "俱許而求因，　　名生過相似；",
    "T32n1628_001:0005c05": "此於喻設難，　　名如似喻說。",
    "T32n1628_001:0005c06": "「俱許而求因，名生過相似」者，謂有難言：如",
    "T32n1628_001:0005c07": "前所立「瓶等無常」，復何因證？「此於喻設難，",
    "T32n1628_001:0005c08": "名如似喻說」者，謂瓶等無常俱許成就，而言",
    "T32n1628_001:0005c09": "不成似喻難故，如似喻說。",
    "T32n1628_001:0005c10": "無常性恒隨，　　名常住相似。",
    "T32n1628_001:0005c11": "此成常性過，　　名如宗過說。",
    "T32n1628_001:0005c12": "謂有難言：如前所立「聲是無常」，此應常與",
    "T32n1628_001:0005c13": "無常性合，諸法自性恒不捨故，亦應是常。",
    "T32n1628_001:0005c14": "此即名為常住相似。是似宗過，增益所立無",
    "T32n1628_001:0005c15": "常性故。以於此中都無有別實無常性依",
    "T32n1628_001:0005c16": "此常轉，即此自性本無今有、暫有還無，故名",
    "T32n1628_001:0005c17": "無常。即此分位，由自性緣名無常性，如果",
    "T32n1628_001:0005c18": "性等。",
    "T32n1628_001:0005c19": "如是過類，足目所說多分，說為似能破性，",
    "T32n1628_001:0005c20": "最極成故。餘論所說亦應如是分別成立。即",
    "T32n1628_001:0005c21": "此過類，但由少分方便異故，建立無邊差別",
    "T32n1628_001:0005c22": "過類，是故不說。如即此中諸有所說增益、",
    "T32n1628_001:0005c23": "損減、有顯、無顯、生理、別喻、品類相似等，由",
    "T32n1628_001:0005c24": "此方隅皆應諦察及應遮遣。諸有不善比",
    "T32n1628_001:0005c25": "量方便作如是說，展轉流漫，此於餘論所",
    "T32n1628_001:0005c26": "說無窮，故不更說。又於負處，舊因明師諸",
    "T32n1628_001:0005c27": "有所說，或有墮在能破中攝，或有極麁，或",
    "T32n1628_001:0005c28": "有非理如詭語類，故此不錄。餘師宗等所",
    "T32n1628_001:0005c29": "有句義，亦應如是分別建立。如是遍計所",
    "T32n1628_001:0006a01": "執分等皆不應理，違所說相，皆名無智，理",
    "T32n1628_001:0006a02": "極遠故。又此類過失言詞，我自朋屬《論式》",
    "T32n1628_001:0006a03": "等中多已制伏。又此方隅，我於破古因明論",
    "T32n1628_001:0006a04": "中已具分別，故應且止。",
    "T32n1628_001:0006a05": "為開智人慧毒藥，　　啟斯妙義正理門，",
    "T32n1628_001:0006a06": "諸有外量所迷者，　　令越邪途契真義。",
    "T32n1628_001:0006a07": "因明正理門論本"
}