{
    "T23n1443_014:0980b14": "根本說一切有部苾芻尼毘奈耶",
    "T23n1443_014:0980b15": "卷第十四",
    "T23n1443_014:0980b17": "三藏法師義淨奉　制譯",
    "T23n1443_014:0980b18": "別眾食學處第二十四",
    "T23n1443_014:0980b19": "佛在王舍城。時提婆達多於其界內，與五百",
    "T23n1443_014:0980b20": "苾芻別眾而食。少欲苾芻共生嫌恥，以此因",
    "T23n1443_014:0980b21": "緣具白世尊。世尊集二部僧問實訶責，告言：",
    "T23n1443_014:0980b22": "「我今與諸苾芻苾芻尼制其學處，應如是說：",
    "T23n1443_014:0980b23": "若復苾芻尼別眾食者，波逸底迦。」",
    "T23n1443_014:0980b24": "如是世尊制學處已，時有苾芻苾芻尼身嬰",
    "T23n1443_014:0980b25": "病苦，佛言：「除病因緣。」或有道行、或緣作務，",
    "T23n1443_014:0980b26": "並皆絕食，佛言：「除道行及以作時。」或有附船",
    "T23n1443_014:0980b27": "而去者，佛言：「除船行時。」乃至除大施會時。于",
    "T23n1443_014:0980b28": "時影勝王未得見諦，以竹林園施露形外道，",
    "T23n1443_014:0980b29": "得見諦已遂廢外道，奉施佛僧而為受用。時",
    "T23n1443_014:0980c01": "影勝王舅在外道中出家，起信敬心請白供",
    "T23n1443_014:0980c02": "養，乃至白佛，佛言：「除沙門施食時。」爾時世尊",
    "T23n1443_014:0980c03": "讚歎少欲及尊重戒者，為說法已，告諸苾芻：",
    "T23n1443_014:0980c04": "「前是創制、此是隨開，我今為二部弟子制其",
    "T23n1443_014:0980c05": "學處，應如是說：",
    "T23n1443_014:0980c06": "「若復苾芻尼，別眾食者，除餘時，波逸底迦。餘",
    "T23n1443_014:0980c07": "時者：病時、作時、道行時、船行時、大會食時、沙",
    "T23n1443_014:0980c08": "門施會時，此是時。」",
    "T23n1443_014:0980c09": "餘義如上。別眾食者，謂別別而食。除餘時",
    "T23n1443_014:0980c10": "者，謂除別時。病時者，於一食時不能安坐。作",
    "T23n1443_014:0980c11": "時者，或窣覩波、或是眾事下至掃地大如席",
    "T23n1443_014:0980c12": "許、或時塗拭如牛臥處。道行時者，若行半驛",
    "T23n1443_014:0980c13": "往來，或行一驛。船行時者，若附他船，或半驛",
    "T23n1443_014:0980c14": "一驛。大會者，謂多人聚集。沙門者，謂佛法外",
    "T23n1443_014:0980c15": "諸外道類亦名沙門，以彼勞身求道故。此是",
    "T23n1443_014:0980c16": "隨開，結罪同前。",
    "T23n1443_014:0980c17": "此中犯相其事云何？若苾芻尼於界內作同",
    "T23n1443_014:0980c18": "界想及疑，為別眾食，得波逸底迦。若在界外",
    "T23n1443_014:0980c19": "作界內想疑，得惡作罪。若在界外作界外想，",
    "T23n1443_014:0980c20": "及在界內為界外想，無犯。",
    "T23n1443_014:0980c21": "凡言住處有二種：一、根本住處，二、院外住處。",
    "T23n1443_014:0980c22": "若於本處苾芻尼食時，應問院外苾芻尼同",
    "T23n1443_014:0980c23": "來食不？若不問而食者，得惡作罪。若院外苾",
    "T23n1443_014:0980c24": "芻尼食時，應問本處苾芻尼同來食不？若不",
    "T23n1443_014:0980c25": "問知，四人同食者，得波逸底迦。若三人食、一",
    "T23n1443_014:0980c26": "人不食，若三圓具、一未圓具食，皆無犯。若以",
    "T23n1443_014:0980c27": "食送彼，乃至鹽一匙、或草葉一把，與彼眾",
    "T23n1443_014:0980c28": "處食，皆無犯。或時施主作如是語：「但來入者",
    "T23n1443_014:0980c29": "我皆與食。」或時施主造別房施，云：「於我房中",
    "T23n1443_014:0981a01": "住者我皆與食。」斯亦無過。",
    "T23n1443_014:0981a02": "非時食學處第二十五",
    "T23n1443_014:0981a03": "緣處同前。時大目連與十七眾出家，於小食",
    "T23n1443_014:0981a04": "時著衣持鉢入城乞食，被婆羅門長者等瞋",
    "T23n1443_014:0981a05": "罵，乞食不得空鉢而還，遂便斷食。於眾人前",
    "T23n1443_014:0981a06": "自摩其腹說伽他曰：",
    "T23n1443_014:0981a07": "「佛說最妙語，　　遍滿於人天；",
    "T23n1443_014:0981a08": "　飢是苦中極，　　斯言為最妙。」",
    "T23n1443_014:0981a09": "乃至十七眾詣一長者處非時飽食。世尊",
    "T23n1443_014:0981a10": "種種訶責告曰：「我今為二部弟子制其學處，",
    "T23n1443_014:0981a11": "應如是說：",
    "T23n1443_014:0981a12": "「若復苾芻尼，非時食者，波逸底迦。」",
    "T23n1443_014:0981a13": "餘義如上。言非時者，有其二限：一、過中已去，",
    "T23n1443_014:0981a14": "二、明相未出已來，結罪同前。此中犯相其",
    "T23n1443_014:0981a15": "事云何？非時非時想及疑，食者，波逸底迦。",
    "T23n1443_014:0981a16": "若時非時想及疑，得惡作罪。若時作時想、非",
    "T23n1443_014:0981a17": "時時想，無犯。",
    "T23n1443_014:0981a18": "食曾觸食學處第二十六",
    "T23n1443_014:0981a19": "緣處同前。時哥羅苾芻常法如是，每居村邑",
    "T23n1443_014:0981a20": "行乞食時持鉢及鉢帒，若得濕飯以鉢承受，",
    "T23n1443_014:0981a21": "若獲乾飯即以帒盛，所有濕飯當日皆食，乾",
    "T23n1443_014:0981a22": "者曬曝舉之盆內。若遇風寒陰雨，即以煖水",
    "T23n1443_014:0981a23": "潤漬充食。既飽食已，便受靜慮解脫等持等",
    "T23n1443_014:0981a24": "至微妙之樂，乃至世尊種種訶責告曰：「我今",
    "T23n1443_014:0981a25": "為諸二部弟子制其學處，應如是說：",
    "T23n1443_014:0981a26": "「若復苾芻尼，食曾經觸食者，波逸底迦。」餘義",
    "T23n1443_014:0981a27": "如上。曾經觸食者，有二種觸：一、中前受過午",
    "T23n1443_014:0981a28": "觸，二、過午受過更觸。若苾芻尼，知是曾觸食，",
    "T23n1443_014:0981a29": "不作法而重吞咽者，結罪同前。",
    "T23n1443_014:0981b01": "此中犯相其事云何？若苾芻尼，於曾觸食作",
    "T23n1443_014:0981b02": "曾觸想及疑，食者，波逸底迦。若非曾觸作曾",
    "T23n1443_014:0981b03": "觸想疑，得惡作罪。若非觸非觸想、或觸作非",
    "T23n1443_014:0981b04": "觸想，無犯。若曾所觸鉢未好淨洗，若小鉢、若",
    "T23n1443_014:0981b05": "匙、若銅盞、若安鹽器而用食者，皆波逸底迦",
    "T23n1443_014:0981b06": "罪。若手觸鉢帒、若拭巾錫杖、若戶鑰及鎖，如",
    "T23n1443_014:0981b07": "是等物若觸捉已，不淨洗手捉餘飲食乃至",
    "T23n1443_014:0981b08": "果等，吞咽之時，皆得波逸底迦。若苾芻尼欲",
    "T23n1443_014:0981b09": "飲水時不淨洗口，吞咽之時得惡作罪。若以",
    "T23n1443_014:0981b10": "澡豆土等清淨澡漱者，無犯。",
    "T23n1443_014:0981b11": "不受食學處第二十七",
    "T23n1443_014:0981b12": "緣處同前。時大哥羅苾芻於一切時常用深",
    "T23n1443_014:0981b13": "摩舍那處鉢(謂是棄死屍處，舊云尸陀者訛)、受用深摩舍那處衣",
    "T23n1443_014:0981b14": "食臥具。云何死屍處鉢？若有人死，瓦甌祭器",
    "T23n1443_014:0981b15": "取以充鉢。云何死人衣？以衣贈屍，取以浣染",
    "T23n1443_014:0981b16": "縫刺為衣。云何死人食？是諸親族以五團食",
    "T23n1443_014:0981b17": "祭饗亡靈，取而充食。云何臥具？此大哥羅常",
    "T23n1443_014:0981b18": "在屍處而為眠臥。是謂屍林鉢衣食臥具。若",
    "T23n1443_014:0981b19": "人多死時，大哥羅身體肥盛，不復數往城中",
    "T23n1443_014:0981b20": "乞食。若無人死，身形羸瘦，數往城中巡門乞",
    "T23n1443_014:0981b21": "食。時守城門者作心記念：「大哥羅食死人肉",
    "T23n1443_014:0981b22": "耶？」時此城中有一婆羅門身亡，送至林所，其",
    "T23n1443_014:0981b23": "妻及女哭在一邊。時大哥羅看燒死屍。時女",
    "T23n1443_014:0981b24": "見已告其母曰：「今此聖者猶如瞎烏，守屍而",
    "T23n1443_014:0981b25": "住。」時有人聞來告苾芻，苾芻白佛。佛言：「彼婆",
    "T23n1443_014:0981b26": "羅門女自為損害，我聲聞弟子德若妙高，作",
    "T23n1443_014:0981b27": "麁惡言共相輕毀，緣斯惡業於五百生中常",
    "T23n1443_014:0981b28": "為瞎烏。」時遠近人眾，咸聞世尊所記之事，廣",
    "T23n1443_014:0981b29": "說乃至勿令野干噉其祭食，即便疾去驅彼野",
    "T23n1443_014:0981c01": "干取其祭食。諸人報曰：「任汝所食何物，然聲",
    "T23n1443_014:0981c02": "遍城廓云汝食人。」作是語已相隨而去。告諸",
    "T23n1443_014:0981c03": "苾芻，苾芻白佛。佛作是念：「我聲聞弟子由不",
    "T23n1443_014:0981c04": "受食，有此過生。是故我今勅諸弟子，受取應",
    "T23n1443_014:0981c05": "食，令他證知故。」如佛所教，受取方食。不知如",
    "T23n1443_014:0981c06": "何成受？佛言：「有五種受：一、身與身受，二、身與",
    "T23n1443_014:0981c07": "物受，三、物與身受，四、物與物受，五、置地受。有",
    "T23n1443_014:0981c08": "五種不成受。云何為五？謂在界外、或在遠處",
    "T23n1443_014:0981c09": "障處、或在傍邊、或居背後、或時合手，是謂五",
    "T23n1443_014:0981c10": "種不成受食。」廣說乃至獲果不受，佛言：「應受",
    "T23n1443_014:0981c11": "應作淨。」不知如何作淨？佛言：「有五種作淨。云",
    "T23n1443_014:0981c12": "何為五？謂火淨、刀淨、爪淨、蔫淨、鳥啄淨。復",
    "T23n1443_014:0981c13": "有五種作淨：謂拔根淨、手折淨、截斷淨、劈破",
    "T23n1443_014:0981c14": "淨、無子淨。」如佛所說受取應食，十二眾苾芻",
    "T23n1443_014:0981c15": "尼隨受不受自取而食。少欲尼見生嫌恥心，",
    "T23n1443_014:0981c16": "以緣白苾芻，苾芻白佛。佛以此事，同前集尼",
    "T23n1443_014:0981c17": "問實訶責，廣說乃至「制其學處，應如是說：",
    "T23n1443_014:0981c18": "「若復苾芻尼不受食，舉着口中而噉咽者，波",
    "T23n1443_014:0981c19": "逸底迦。」",
    "T23n1443_014:0981c20": "如是世尊制學處已，時有苾芻尼，水及齒木",
    "T23n1443_014:0981c21": "無人授與，入村求授，佛言：「除水及齒木。」復有",
    "T23n1443_014:0981c22": "遊行人間，經過險路無人授食，獼猴熊羆為",
    "T23n1443_014:0981c23": "授果食，尼不肯受迴還，乃至白佛，佛言：「若諸",
    "T23n1443_014:0981c24": "有情知授未授，皆得授食，勿致疑心。前是創",
    "T23n1443_014:0981c25": "制、此是隨開，應如是說：",
    "T23n1443_014:0981c26": "「若復苾芻尼不受食，舉著口中而噉咽者，除",
    "T23n1443_014:0981c27": "水及齒木，波逸底迦。」",
    "T23n1443_014:0981c28": "尼謂此法中人。不受者，謂不從他受得。食者，",
    "T23n1443_014:0981c29": "謂二五等。噉咽者，謂是吞咽。除水及齒木者，",
    "T23n1443_014:0982a01": "謂除此物餘皆須受。若生濕條火淨應受，結",
    "T23n1443_014:0982a02": "罪同前。此中犯相，不受食作不受想及疑等，",
    "T23n1443_014:0982a03": "二重、二輕，後二無犯，廣如上說。",
    "T23n1443_014:0982a04": "飲蟲水學處第二十八",
    "T23n1443_014:0982a05": "緣在憍閃毘國瞿師羅園。爾時闡陀苾芻用",
    "T23n1443_014:0982a06": "有蟲水。時諸苾芻見而告曰：「何因故心用有",
    "T23n1443_014:0982a07": "蟲水？」報曰：「此水內蟲誰持付我？諸餘盎盆",
    "T23n1443_014:0982a08": "江河、池沼、四大海水何不往耶？自生自死於",
    "T23n1443_014:0982a09": "我何過？」聞是語已共生嫌恥，以緣白佛。佛以",
    "T23n1443_014:0982a10": "此緣，集二部弟子問實訶責，廣說乃至「制其",
    "T23n1443_014:0982a11": "學處，應如是說：",
    "T23n1443_014:0982a12": "「若復苾芻尼，知水有蟲受用者，波逸底迦。」",
    "T23n1443_014:0982a13": "尼謂此法中人。知者，或自知或他告。水有蟲",
    "T23n1443_014:0982a14": "者，蟲有二種：一、纔觀即見，二、羅漉方見。水謂",
    "T23n1443_014:0982a15": "諸水。用水有二：一、內受用，二、外受用。云何內",
    "T23n1443_014:0982a16": "受用？謂是內身所有受用。外謂於身外所有",
    "T23n1443_014:0982a17": "受用：洗濯衣鉢、若浣染衣、若灑地、若牛糞塗",
    "T23n1443_014:0982a18": "拭等。波逸底迦，釋義如上。此中犯相，若苾芻",
    "T23n1443_014:0982a19": "尼用蟲水，作有蟲想及疑，皆得波逸底迦。若",
    "T23n1443_014:0982a20": "水無蟲，作有蟲想疑，得惡作罪，餘二無犯。",
    "T23n1443_014:0982a21": "若苾芻尼，知麨、蜜、糖、油、醋、水漿及醋乳酪餅",
    "T23n1443_014:0982a22": "果等有蟲而受用者，皆得墮罪。",
    "T23n1443_014:0982a23": "與無衣外道男女食學處第二十九",
    "T23n1443_014:0982a24": "緣在王舍城。時此城內有諸商人，來詣佛所",
    "T23n1443_014:0982a25": "頂禮雙足在一面坐。爾時世尊為諸商人說",
    "T23n1443_014:0982a26": "微妙法，示教利喜默然而住；既聞法已，深心",
    "T23n1443_014:0982a27": "歡喜禮佛而去。復詣阿難陀所禮已而坐，尊",
    "T23n1443_014:0982a28": "者為說法要，乃至白言：「大德！世尊欲向何處",
    "T23n1443_014:0982a29": "人間遊行？」阿難陀曰：「仁等自可往問世尊？」答",
    "T23n1443_014:0982b01": "言：「世尊大師威德嚴重，我等何敢輒有諮問？」",
    "T23n1443_014:0982b02": "阿難陀曰：「我觀相貌，世尊不久當向室羅伐",
    "T23n1443_014:0982b03": "城。」既至夏了，世尊將諸大眾隨路而行。時商",
    "T23n1443_014:0982b04": "旅內有露形外道亦與隨行，求食不得現其",
    "T23n1443_014:0982b05": "飢相。諸苾芻尼有鉢食餘各持授與，餅果之",
    "T23n1443_014:0982b06": "類盛滿其器，廣說乃至於其路中逢一露形，",
    "T23n1443_014:0982b07": "問言：「仁等道糧誰復相濟？」答言：「諸禿釋女。」時",
    "T23n1443_014:0982b08": "露形者聞是語已情生不忍，為諸外道說伽",
    "T23n1443_014:0982b09": "他曰：",
    "T23n1443_014:0982b10": "「云何汝身不陷地？　　云何舌不百片裂？",
    "T23n1443_014:0982b11": "　云何諸神見此事，　　不以霹靂破汝身？",
    "T23n1443_014:0982b12": "　野干每食師子殘，　　而常有念害師子；",
    "T23n1443_014:0982b13": "　十力聖眾以食濟，　　汝今見罵不知恩。",
    "T23n1443_014:0982b14": "　彼定證得一切智，　　於友非友心平等；",
    "T23n1443_014:0982b15": "　汝等外道可惡人，　　尚亦相依蒙濟給。",
    "T23n1443_014:0982b16": "　若人不識恩與義，　　當知此類不如狗；",
    "T23n1443_014:0982b17": "　狗於人處解施恩，　　汝似惡蛇常吐毒。」",
    "T23n1443_014:0982b18": "此是緣起，尚未制戒。",
    "T23n1443_014:0982b19": "爾時世尊人間遊行至室羅伐城。時有五百",
    "T23n1443_014:0982b20": "邑人請佛及僧，廣說乃至聞法見諦。時有露",
    "T23n1443_014:0982b21": "形外道二女：一老、一少，來從乞食。阿難陀不",
    "T23n1443_014:0982b22": "善觀察餅有相黏，老者與一，少者得二。老者",
    "T23n1443_014:0982b23": "曰：「王子苾芻與我一餅，汝便得二，定知於汝",
    "T23n1443_014:0982b24": "心生愛念，當自嚴飾。」少者曰：「勿作是語。今此",
    "T23n1443_014:0982b25": "王子棄上宮闈出家厭俗，脫屣塵勞如捐涕",
    "T23n1443_014:0982b26": "唾。」時諸苾芻以緣白佛，佛告諸苾芻：「我觀十",
    "T23n1443_014:0982b27": "利為二部弟子制其學處，應如是說：若復苾",
    "T23n1443_014:0982b28": "芻尼，自手授與無衣外道及餘外道男女食",
    "T23n1443_014:0982b29": "者，波逸底迦。」",
    "T23n1443_014:0982c01": "尼謂此法中人。自手等者，謂以手授食。食義",
    "T23n1443_014:0982c02": "同前。無衣者，謂是露形之儔，及餘雜類外道，",
    "T23n1443_014:0982c03": "得波逸底迦，餘義如上。此中犯相，若苾芻尼",
    "T23n1443_014:0982c04": "自手與食，皆得墮罪。若是親族，或是病人，與",
    "T23n1443_014:0982c05": "者無犯；或欲以食因緣除彼惡見，與亦無犯。",
    "T23n1443_014:0982c06": "觀軍學處第三十",
    "T23n1443_014:0982c07": "緣在室羅伐城。時勝光大王令一大將領",
    "T23n1443_014:0982c08": "兵征伐。時六眾苾芻聞兵欲去，共相告曰：「我",
    "T23n1443_014:0982c09": "等宜觀。」便往路所。見象軍來，問曰：「何去？」答",
    "T23n1443_014:0982c10": "云：「聖者！今有邊隅不臣，王命我等往伐。」六",
    "T23n1443_014:0982c11": "眾報曰：「看汝形勢有去無歸，汝等暫還與宗",
    "T23n1443_014:0982c12": "親取別，以苣勝水共相祭祀方可從軍。」廣說",
    "T23n1443_014:0982c13": "乃至世尊問實訶責，告諸苾芻：「我為二部弟",
    "T23n1443_014:0982c14": "子制其學處，應如是說：",
    "T23n1443_014:0982c15": "「若復苾芻尼，往觀整裝軍者，波逸底迦。」",
    "T23n1443_014:0982c16": "尼謂此法中人。整裝軍者，謂將欲戰整帶甲",
    "T23n1443_014:0982c17": "冑、裝束軍儀。有一類軍，謂唯有象。有二類軍，",
    "T23n1443_014:0982c18": "謂兼以馬。有三類軍，謂兼以車。有四類軍，謂",
    "T23n1443_014:0982c19": "兼以步。往觀者，謂向其處。結罪如上。此中犯",
    "T23n1443_014:0982c20": "相，",
    "T23n1443_014:0982c21": "若苾芻尼，觀整裝軍者，得波逸底迦。若苾芻",
    "T23n1443_014:0982c22": "尼，為行乞食路見軍來，或時寺近大路、或軍",
    "T23n1443_014:0982c23": "入寺、或苾芻尼為王所喚、或夫人太子大臣",
    "T23n1443_014:0982c24": "及諸人等所請，設見軍時並皆無犯。若見軍",
    "T23n1443_014:0982c25": "時不應說其好惡。又八難緣隨一現前，見亦",
    "T23n1443_014:0982c26": "無犯。",
    "T23n1443_014:0982c27": "　第四攝頌曰：　　觀軍二打擬、",
    "T23n1443_014:0982c28": "　覆罪詣俗家、　　然火與欲過、",
    "T23n1443_014:0982c29": "　說欲非障法。",
    "T23n1443_014:0983a01": "軍中過二夜宿學處第三十一",
    "T23n1443_014:0983a02": "緣處同前。時勝光王親帥軍旅自往邊城，至",
    "T23n1443_014:0983a03": "彼合圍尚未降伏，大臣白王：「給孤獨長者有",
    "T23n1443_014:0983a04": "大福力，彼若來者或可歸降。」勅書命來，雖在",
    "T23n1443_014:0983a05": "軍中但思聖眾。時勝光王即便以書白諸僧",
    "T23n1443_014:0983a06": "眾，六眾聞已赴王軍所，便捉象牙撲之於地，",
    "T23n1443_014:0983a07": "見馬兵來捉尾擲置一邊，見車兵來云：「此破",
    "T23n1443_014:0983a08": "車。」即便捉軸拔之路左。見步兵來云如草人，",
    "T23n1443_014:0983a09": "便扼其項擲之軍外。時彼四兵既見[夌*欠]辱無",
    "T23n1443_014:0983a10": "可奈何。乃至世尊以此因緣集苾芻眾，問答",
    "T23n1443_014:0983a11": "同前，告曰：「我觀十利為二部眾制其學處，應",
    "T23n1443_014:0983a12": "如是說：",
    "T23n1443_014:0983a13": "「若復苾芻尼，有因緣往軍中，應齊二夜。若過",
    "T23n1443_014:0983a14": "宿者，波逸底迦。」",
    "T23n1443_014:0983a15": "尼謂此法中人。有緣者，謂是王等乃至眾庶",
    "T23n1443_014:0983a16": "所有請喚。軍中者，謂軍兵欲戰。四兵如前。齊",
    "T23n1443_014:0983a17": "二夜者，二夜應宿，過此不應，若過宿者波逸",
    "T23n1443_014:0983a18": "底迦。此中犯相，若至軍中過二夜，皆得墮罪。",
    "T23n1443_014:0983a19": "若其王等請留住宿及八難事，過宿無犯。",
    "T23n1443_014:0983a20": "擾亂軍兵學處第三十二",
    "T23n1443_014:0983a21": "緣處同前，餘如上說，乃至共行觀兵為勇為",
    "T23n1443_014:0983a22": "怯，預先藏伏驚怖軍眾共相擾亂，廣說乃至",
    "T23n1443_014:0983a23": "世尊訶責，同前集眾告諸苾芻：「我今為二部",
    "T23n1443_014:0983a24": "弟子制其學處，應如是說：",
    "T23n1443_014:0983a25": "「若復苾芻尼，在軍中宿經二夜觀整裝軍，見",
    "T23n1443_014:0983a26": "先旗兵及看布陣散兵者，波逸底迦。」",
    "T23n1443_014:0983a27": "尼謂此法中人，餘義如上。旗者有四種：一、師",
    "T23n1443_014:0983a28": "子旗，二、大牛旗，三、鯨魚旗，四、金翅鳥旗。兵有",
    "T23n1443_014:0983a29": "四種：謂象、馬、車、步。陣有四種：一、槊刃勢，二、",
    "T23n1443_014:0983b01": "車轅勢，三、半月勢，四、鵬翼勢。若觀此等軍陣",
    "T23n1443_014:0983b02": "之時，便得墮罪。此中犯相，若二夜在軍中，若",
    "T23n1443_014:0983b03": "觀四兵未著甲冑未執杖者，得惡作罪；若觀",
    "T23n1443_014:0983b04": "整裝者，波逸底迦。若其王等請留住者及八",
    "T23n1443_014:0983b05": "難事，見亦無犯。",
    "T23n1443_014:0983b06": "打苾芻尼學處第三十三",
    "T23n1443_014:0983b07": "緣處同前。時大目連與十七眾出家，若自遊",
    "T23n1443_014:0983b08": "行人間去時，告言：「汝等，我若不在，依好僧住。」",
    "T23n1443_014:0983b09": "彼便依止鄔陀夷，報言：「汝等可來作如是如",
    "T23n1443_014:0983b10": "是事？」報言：「所有處分我不能作。」時鄔陀夷便",
    "T23n1443_014:0983b11": "搭一人，時十七人高聲啼哭，廣說乃至世尊",
    "T23n1443_014:0983b12": "訶責：「云何苾芻以瞋恚心打他苾芻？」集苾芻",
    "T23n1443_014:0983b13": "眾告曰：「我觀十利，為諸二部弟子制其學處，",
    "T23n1443_014:0983b14": "應如是說：",
    "T23n1443_014:0983b15": "「若復苾芻尼，瞋恚故不喜，打苾芻尼者，波逸",
    "T23n1443_014:0983b16": "底迦。」",
    "T23n1443_014:0983b17": "尼謂此法中人。瞋者，謂恚纏心起忿惱時。打",
    "T23n1443_014:0983b18": "者，謂打搭也。苾芻尼者，謂此法中人已受圓",
    "T23n1443_014:0983b19": "具，釋罪如上。此中犯相，若以內身分、或以外",
    "T23n1443_014:0983b20": "物、或兩俱兼。內者，若以一指打時，得一墮罪。",
    "T23n1443_014:0983b21": "若二得二，乃至以五得五墮罪。若以拳肘、頭",
    "T23n1443_014:0983b22": "肩、胯膝乃至足指，皆得墮罪。外者，若以細草",
    "T23n1443_014:0983b23": "莛、或以箭笴及餘器具，乃至棗核、或掬芥子，",
    "T23n1443_014:0983b24": "遙打擲他，隨一著時皆得墮罪，是謂外物。二",
    "T23n1443_014:0983b25": "俱者，手執刀杖擊前人，及餘種種之類及箒",
    "T23n1443_014:0983b26": "莛樹葉，隨所著處皆得墮罪，是謂二俱。若為",
    "T23n1443_014:0983b27": "令彼怖、或為成就呪術打搭前人，此皆無犯。",
    "T23n1443_014:0983b28": "擬手向苾芻尼學處第三十四",
    "T23n1443_014:0983b29": "緣處同前，餘如上說。時鄔陀夷即便瞋忿",
    "T23n1443_014:0983c01": "努手向一，彼十七人一時皆倒高聲啼泣。苾",
    "T23n1443_014:0983c02": "芻嫌賤，以事白佛。佛便訶責乃至告曰：「我觀",
    "T23n1443_014:0983c03": "十利，為二部弟子制其學處，應如是說：",
    "T23n1443_014:0983c04": "「若復苾芻尼，瞋恚故不喜，擬手向苾芻尼者，",
    "T23n1443_014:0983c05": "波逸底迦。」",
    "T23n1443_014:0983c06": "餘義如上。言擬手者，謂舉手擬他，釋罪同前。",
    "T23n1443_014:0983c07": "覆藏他罪學處第三十五",
    "T23n1443_014:0983c08": "緣處同前。時難陀苾芻有親教弟子，名曰達",
    "T23n1443_014:0983c09": "摩，深懷慚愧、樂持戒行、常自悔謝，因白師曰：",
    "T23n1443_014:0983c10": "「我今欲向閑靜之處隨情作業。」難陀報曰：「爾",
    "T23n1443_014:0983c11": "當謹慎。」鄔波難陀聞是語已，告曰：「汝持我座，",
    "T23n1443_014:0983c12": "共爾俱行。」達摩白言：「豈詣閑林而逐靜耶？」鄔",
    "T23n1443_014:0983c13": "波難陀曰：「癡人！汝謂我心散亂無所了知？」達",
    "T23n1443_014:0983c14": "摩便持彼座往晝遊處，廣說乃至時有女來，",
    "T23n1443_014:0983c15": "鄔波難陀染心遂起，即便捉臂遍抱女身，嗚",
    "T23n1443_014:0983c16": "咂其口捨之而去。告達摩曰：「具壽！雖知汝見，",
    "T23n1443_014:0983c17": "勿告餘人。」報言：「大師乃至未見善苾芻來我",
    "T23n1443_014:0983c18": "終不說。」鄔波難陀曰：「汝親教師有鄙惡事我",
    "T23n1443_014:0983c19": "常覆蓋，汝見我過不藏護耶？」達摩曰：「大師知",
    "T23n1443_014:0983c20": "他有麁罪共相覆護，如此之事我當先說。」達",
    "T23n1443_014:0983c21": "摩便去告諸苾芻，苾芻白佛。佛集苾芻告曰：",
    "T23n1443_014:0983c22": "「我為諸二部弟子制其學處，應如是說：若復",
    "T23n1443_014:0983c23": "苾芻尼，知他苾芻尼有麁惡罪覆藏者，波逸",
    "T23n1443_014:0983c24": "底迦。」",
    "T23n1443_014:0983c25": "尼謂此法中人，餘義如上。麁惡罪者有二種：",
    "T23n1443_014:0983c26": "謂他勝罪，及眾教罪。覆藏者，謂掩蔽也。釋罪",
    "T23n1443_014:0983c27": "同前。此中犯相，作心覆藏麁罪，皆得墮罪。若",
    "T23n1443_014:0983c28": "墮罪者，乃至明相未出已來得惡作，明相出",
    "T23n1443_014:0983c29": "已亦得惡作。若恐他作梵行等難，覆皆無犯。",
    "T23n1443_014:0984a01": "共至俗家不與食學處第三十六",
    "T23n1443_014:0984a02": "緣處同前。鄔波難陀語難陀苾芻：「大德當知！",
    "T23n1443_014:0984a03": "仁之弟子達摩，於我有隙，彰我惡響令制學",
    "T23n1443_014:0984a04": "處。我欲令得不饒益事，或令一日絕食受飢。」",
    "T23n1443_014:0984a05": "廣說乃至六眾將達摩往一俗家互相飲噉，",
    "T23n1443_014:0984a06": "令其不食。世尊訶責告言：「由此事故，我觀十",
    "T23n1443_014:0984a07": "利為二部弟子制其學處，應如是說：若復苾",
    "T23n1443_014:0984a08": "芻尼，語餘苾芻尼，作如是語：『具壽！共汝詣俗",
    "T23n1443_014:0984a09": "家，當與汝美好飲食令得飽滿。』彼苾芻尼至",
    "T23n1443_014:0984a10": "俗家竟不與食，語言：『具壽！汝去，我與汝共坐",
    "T23n1443_014:0984a11": "共語不樂，我獨坐獨語樂。』作是語時，欲令生",
    "T23n1443_014:0984a12": "惱者，波逸底迦。」",
    "T23n1443_014:0984a13": "尼謂此法中人，餘義如上。共至俗家者，謂四",
    "T23n1443_014:0984a14": "姓家。言美好飲食，謂五嚼食及五噉食。令得",
    "T23n1443_014:0984a15": "飽滿者，謂恣意而食。汝去等者，是驅遣言。語",
    "T23n1443_014:0984a16": "謂讀誦。坐謂禪思、獨坐等。樂者，明作惱意",
    "T23n1443_014:0984a17": "令他絕食，以此為緣不為餘事。釋罪同前。此",
    "T23n1443_014:0984a18": "中犯相，若苾芻尼，故心令他苾芻尼絕食者，",
    "T23n1443_014:0984a19": "得波逸底迦。若為病緣醫遣絕食不與，無犯。",
    "T23n1443_014:0984a20": "觸火學處三十七",
    "T23n1443_014:0984a21": "緣在王舍城。時此城中長者婆羅門作如是",
    "T23n1443_014:0984a22": "念：「世尊夏了，欲向何處遊行人間？多持財貨",
    "T23n1443_014:0984a23": "隨佛而去，多獲福利。」廣說乃至問阿難陀，同",
    "T23n1443_014:0984a24": "前問答：「觀其先兆，欲向王舍城。」商主問知行",
    "T23n1443_014:0984a25": "日多少，即皆預辦供設所須。時阿難陀每日",
    "T23n1443_014:0984a26": "常在商主前行，遂見岐路：一是直道，多有師",
    "T23n1443_014:0984a27": "子虎豹恐怖難行。一是曲路，安隱無礙。商人",
    "T23n1443_014:0984a28": "分為二眾，乃至廣說。阿難陀言：「如來大師久",
    "T23n1443_014:0984a29": "離怖畏，師子虎豹何所能為？隨佛去者若遭",
    "T23n1443_014:0984b01": "恐懼，無有是處。」佛漸遊行至一聚落，有二童",
    "T23n1443_014:0984b02": "子在村門戲：一人持鼓，一人執弓，時二童子",
    "T23n1443_014:0984b03": "來對佛前聲鼓彈弓。爾時世尊即現微笑，有",
    "T23n1443_014:0984b04": "種種光從口而出，所謂青、黃、赤、白、紅頗胝色，",
    "T23n1443_014:0984b05": "此之光明或有沈下、或復上昇。其光下者，下",
    "T23n1443_014:0984b06": "至速活地獄、黑繩、眾合、小叫、大叫、小熱、大熱、",
    "T23n1443_014:0984b07": "阿毘地獄及八寒地獄。光既至彼，若諸有情",
    "T23n1443_014:0984b08": "受炎熱者皆得清涼，若處寒氷便獲溫暖。彼",
    "T23n1443_014:0984b09": "諸有情離苦安樂，皆作是言：「我與汝等為從",
    "T23n1443_014:0984b10": "地獄死生餘處耶？」爾時世尊為欲令彼諸有",
    "T23n1443_014:0984b11": "情類生信喜故，便遣化身往地獄內，彼見化",
    "T23n1443_014:0984b12": "已咸作是說：「我等不於此死而生餘處，此由",
    "T23n1443_014:0984b13": "希奇大人成就力故，令我身心除苦得樂。」既",
    "T23n1443_014:0984b14": "生信已便能消滅地獄諸苦，於人天趣受勝",
    "T23n1443_014:0984b15": "妙身，常為法器能見諦理。其上昇者，上至四",
    "T23n1443_014:0984b16": "大王眾天、三十三天、夜摩天、覩史多天、化樂",
    "T23n1443_014:0984b17": "天、他化自在天乃至色究竟天。所至之處，光",
    "T23n1443_014:0984b18": "中演說苦空無常無我等法，并復說此二伽",
    "T23n1443_014:0984b19": "陀曰：",
    "T23n1443_014:0984b20": "「汝當求出離，　　於佛教勤修；",
    "T23n1443_014:0984b21": "　降伏生死軍，　　如象摧草舍。",
    "T23n1443_014:0984b22": "　於此法律中，　　常為不放逸；",
    "T23n1443_014:0984b23": "　能竭煩惱海，　　當盡苦邊際。」",
    "T23n1443_014:0984b24": "時彼光明遍照三千大千世界已，還至佛所。",
    "T23n1443_014:0984b25": "若佛世尊說過去事，光從背入；若說未來事，",
    "T23n1443_014:0984b26": "光從胸入；若說地獄事，光從足下入；若說傍",
    "T23n1443_014:0984b27": "生事，光從足跟入；若說餓鬼事，光從足指入；",
    "T23n1443_014:0984b28": "若說人事，光從膝入；若說力輪王事，光從左",
    "T23n1443_014:0984b29": "手掌入；若說轉輪王事，光從右手掌入；若說",
    "T23n1443_014:0984c01": "天事，光從臍入；若說聲聞事，光從口入；若說",
    "T23n1443_014:0984c02": "獨覺事，光從眉間入；若說阿耨多羅三藐三",
    "T23n1443_014:0984c03": "菩提，光從頂入。是時光明繞佛三匝從頂而",
    "T23n1443_014:0984c04": "入。時具壽阿難陀，合掌恭敬白佛言：「世尊！如",
    "T23n1443_014:0984c05": "來、應、正等覺非無因緣熙怡微笑。」即說伽他",
    "T23n1443_014:0984c06": "曰：",
    "T23n1443_014:0984c07": "「世尊遠離掉憍慢，　　於有情中第一尊；",
    "T23n1443_014:0984c08": "　降伏煩惱及諸惡，　　若無因緣不微笑。",
    "T23n1443_014:0984c09": "　如來自證真妙覺，　　諸有聽者皆樂聞；",
    "T23n1443_014:0984c10": "　牟尼最勝願宣揚，　　大眾疑心為開決。」",
    "T23n1443_014:0984c11": "佛告阿難陀：「如是，如是！如來、應、正等覺非無",
    "T23n1443_014:0984c12": "因緣而現微笑。汝見二童子引導我不？」白佛",
    "T23n1443_014:0984c13": "言：「見。」佛告阿難：「以此善根，於當來世十三劫",
    "T23n1443_014:0984c14": "內，不墮惡趣生人天中，於最後身得成無上",
    "T23n1443_014:0984c15": "正等菩提，一名法鼓音如來，二名施無畏如",
    "T23n1443_014:0984c16": "來。」爾時世尊說是記已隨路而去，至一村隅",
    "T23n1443_014:0984c17": "林中而宿。如佛所說，苾芻住處乃至樹下，亦",
    "T23n1443_014:0984c18": "應隨次共分。時六眾苾芻分得一枯樹，夜被",
    "T23n1443_014:0984c19": "寒逼，以火燒樹。於此樹中有蛇依止，蛇被烟",
    "T23n1443_014:0984c20": "熏緣枝而上，垂身欲下，六眾見蛇高聲唱言：",
    "T23n1443_014:0984c21": "「欲墮、欲墮。」時諸商人聞是聲已，咸作斯念：「有",
    "T23n1443_014:0984c22": "師子入營，跳躑而墮。」便大驚怖四向奔走。于",
    "T23n1443_014:0984c23": "時世尊告阿難陀曰：「何意商旅四面逃奔？」阿",
    "T23n1443_014:0984c24": "難陀白佛言：「大德！如佛教勅，凡諸苾芻所在",
    "T23n1443_014:0984c25": "之處，應隨長幼共分住處。六眾苾芻今宵宿",
    "T23n1443_014:0984c26": "處，分得枯樹，被寒所逼以火燒樹，於此樹中",
    "T23n1443_014:0984c27": "有蛇依止，蛇被烟熏緣枝而上，放身欲下。六",
    "T23n1443_014:0984c28": "眾見蛇高聲唱言：『欲墮、欲墮！』時諸商人聞是",
    "T23n1443_014:0984c29": "聲已，咸作斯念：『有師子入營跳躑而墮。』便大",
    "T23n1443_014:0985a01": "驚怖四面奔逃。」世尊告曰：「汝可急去報諸商",
    "T23n1443_014:0985a02": "人，如來在處離師子怖，速命商旅勿復驚",
    "T23n1443_014:0985a03": "惶。」時阿難陀奉教告知，諸人咸住。時諸苾芻",
    "T23n1443_014:0985a04": "見是事已，悉皆有疑，俱來白佛：「大德！何意六",
    "T23n1443_014:0985a05": "眾作墮落聲驚諸商旅？」世尊因此重為安慰",
    "T23n1443_014:0985a06": "令離憂怖。",
    "T23n1443_014:0985a07": "佛告阿難陀：「非但今日驚怖商旅，乃往古昔",
    "T23n1443_014:0985a08": "已曾恐懼於他，令彼四面逃走，我為安慰令",
    "T23n1443_014:0985a09": "離憂惱。汝等當聽！於過去世，於一水側有頻",
    "T23n1443_014:0985a10": "蠡果林，於此林中有其六兔，共為知友依止",
    "T23n1443_014:0985a11": "而居。時頻蠡果熟墮水作聲，于時六兔聞果",
    "T23n1443_014:0985a12": "落聲，形小志怯便大驚怖四向逃走。時有野",
    "T23n1443_014:0985a13": "干見其奔走來問其故，兔曰：『我聞水內有非",
    "T23n1443_014:0985a14": "常聲，將非猛獸欲來害我？緣此事故我等逃",
    "T23n1443_014:0985a15": "奔。』野干亦走。如是猪、鹿、牛、象、豺狼、虎、豹及小",
    "T23n1443_014:0985a16": "師子，各相詰問，聞斯語已悉皆奔竄。去斯不",
    "T23n1443_014:0985a17": "遠，於山谷中有一猛師子王依止而住。于時",
    "T23n1443_014:0985a18": "師子見諸獸類惶怖奔馳，問言：『汝等何怖？』皆",
    "T23n1443_014:0985a19": "說其事。師子報曰：『在何處所而作惡聲？』諸獸",
    "T23n1443_014:0985a20": "答曰：『我亦不知。』『若未委者且勿馳走，我為審",
    "T23n1443_014:0985a21": "觀。』即便次第而問，兔云：『此之怖聲是我親證",
    "T23n1443_014:0985a22": "非是傳聞。』『共觀聲處。』于時諸獸咸悉共至，須",
    "T23n1443_014:0985a23": "臾暫住，還聞果落墮水作聲，報曰：『此是食果，",
    "T23n1443_014:0985a24": "非關恐怖。』爾時空中有天見已，說伽他曰：",
    "T23n1443_014:0985a25": "「『不應聞他語便信，　　當須親自審觀察；",
    "T23n1443_014:0985a26": "　　勿如樹果落池中，　　山林諸獸皆驚走。』",
    "T23n1443_014:0985a27": "「汝等苾芻勿生異念，往時師子者，即我身",
    "T23n1443_014:0985a28": "是。往時六兔者，即六眾是。」爾時世尊漸次遊",
    "T23n1443_014:0985a29": "行到王舍城。時六眾苾芻於燃火處，各以火",
    "T23n1443_014:0985b01": "頭共相調弄，或作日月形。外道見時各生輕",
    "T23n1443_014:0985b02": "賤，作如是語：「仁等知不？沙門釋子火頭調戲，",
    "T23n1443_014:0985b03": "與彼童兒有何異處？云何減割妻子之分，給",
    "T23n1443_014:0985b04": "此禿人充其鉢食？」時諸苾芻聞是語已，具白",
    "T23n1443_014:0985b05": "世尊。佛以此緣，集諸苾芻問實訶責，告言：「我",
    "T23n1443_014:0985b06": "為二部弟子制其學處，應如是說：",
    "T23n1443_014:0985b07": "「若復苾芻尼，若自然火、若教他然者，波逸底",
    "T23n1443_014:0985b08": "迦。」",
    "T23n1443_014:0985b09": "爾時世尊為諸尼眾制學處已，諸苾芻尼，於",
    "T23n1443_014:0985b10": "如來窣覩波處，更不燒香然燈以為供養，亦",
    "T23n1443_014:0985b11": "不承事親教師軌範師煖湯水等。佛知故問，",
    "T23n1443_014:0985b12": "乃至佛言：「若觸火者，作時守持，雖觸無犯。」不",
    "T23n1443_014:0985b13": "知云何守持？佛言：「凡觸火時作如是念：『我為",
    "T23n1443_014:0985b14": "供養佛故今須觸火。』或云：『為法、為僧、為鄔波",
    "T23n1443_014:0985b15": "駄耶、阿遮利耶及己自受用并同梵行，為某",
    "T23n1443_014:0985b16": "事故今須觸火。』乃至病緣。」佛言：「前是創制、今",
    "T23n1443_014:0985b17": "更隨開，應如是說：",
    "T23n1443_014:0985b18": "「若復苾芻尼，無病為身，若自然火、若教他然",
    "T23n1443_014:0985b19": "者，波逸底迦。」",
    "T23n1443_014:0985b20": "尼謂此法中人，餘義如上。此中犯相，若苾芻",
    "T23n1443_014:0985b21": "尼，以火頭共相戲弄，或作日月輪形，皆得墮",
    "T23n1443_014:0985b22": "罪。凡然火時，應觀其事而作守持，若不守持",
    "T23n1443_014:0985b23": "輒然輒觸者，得波逸底迦。若滅火者，亦得",
    "T23n1443_014:0985b24": "墮罪。亦應准事持心云：「我滅火。」若捉火頭前",
    "T23n1443_014:0985b25": "火、或抽火頭、或翻轉火炭、或翻轉糠[麥*弋]等",
    "T23n1443_014:0985b26": "火，隨作何事，謂作食煮水、然燈燒香等觸著",
    "T23n1443_014:0985b27": "之時，皆惡作罪。若以毛髮爪唾等棄火中者，",
    "T23n1443_014:0985b28": "亦得惡作罪。若此等事，准時觀察作守持者，",
    "T23n1443_014:0985b29": "無犯。",
    "T23n1443_014:0985c01": "根本說一切有部苾芻尼毘奈耶卷第十四"
}