{
    "T18n0869_001:0284c10": "No. 869",
    "T18n0869_001:0284c11": "金剛頂經瑜伽十八會指歸一",
    "T18n0869_001:0284c12": "卷",
    "T18n0869_001:0284c14": "開府儀同三司特進試鴻臚卿肅國",
    "T18n0869_001:0284c15": "公食邑三千戶賜紫贈司空諡大鑒",
    "T18n0869_001:0284c16": "正號大廣智大興善寺三藏沙門",
    "T18n0869_001:0284c17": "不空奉　詔譯",
    "T18n0869_001:0284c18": "金剛頂經瑜伽有十萬偈十八會，初會名一",
    "T18n0869_001:0284c19": "切如來真實攝教王，有四大品：一名金剛界，",
    "T18n0869_001:0284c20": "二名降三世，三名遍調伏，四名一切義成就表",
    "T18n0869_001:0284c21": "四智印。於初品中有六曼茶羅，所謂金剛界",
    "T18n0869_001:0284c22": "大曼茶羅，并說毘盧遮那佛受用身，以五相",
    "T18n0869_001:0284c23": "現成等正覺五相者所謂通達本心、修菩提心、成金剛心、證金剛身、佛身圓滿，此則五智通達，",
    "T18n0869_001:0284c24": "成佛後以金剛三摩地現發，生三十七智，廣",
    "T18n0869_001:0284c25": "說曼荼羅儀則，為弟子受速證菩薩地佛地",
    "T18n0869_001:0284c26": "法。第二說陀羅尼曼茶羅，具三十七，此中聖",
    "T18n0869_001:0284c27": "眾皆住波羅蜜形，廣說入曼茶羅儀軌，為弟",
    "T18n0869_001:0284c28": "子受四種眼，說敬愛、鉤召、降伏、息災等儀軌。",
    "T18n0869_001:0284c29": "第三說微細金剛曼茶羅，亦具三十七聖眾，",
    "T18n0869_001:0285a01": "於金剛杵中畫，各持定印，廣說入曼茶羅儀",
    "T18n0869_001:0285a02": "軌，為弟子令心堪任、令心調柔、令心自在，說",
    "T18n0869_001:0285a03": "微細金剛三摩地，修四靜慮法、修四無量心",
    "T18n0869_001:0285a04": "及三解脫門。第四說一切如來廣大供養羯磨",
    "T18n0869_001:0285a05": "曼茶羅，亦具三十七，彼中聖眾，各持本幖",
    "T18n0869_001:0285a06": "幟，供養而住，廣說入曼茶羅法，為弟子說",
    "T18n0869_001:0285a07": "受十六大供養法，說四種祕密供養法。第五",
    "T18n0869_001:0285a08": "說四印曼茶羅法，弟子受四種速成就法，",
    "T18n0869_001:0285a09": "以此曼茶羅求悉地成就，像如上四曼茶羅",
    "T18n0869_001:0285a10": "中所求悉地，於此像前求成就。",
    "T18n0869_001:0285a11": "第六說一印曼茶羅，若持毘盧遮那真言及",
    "T18n0869_001:0285a12": "金剛薩埵菩薩具十七尊，餘皆具十三，亦",
    "T18n0869_001:0285a13": "說入曼茶羅儀，與弟子受先行法，修集本尊",
    "T18n0869_001:0285a14": "三摩地。",
    "T18n0869_001:0285a15": "次說降三世大品，有六曼茶羅，如來成等正",
    "T18n0869_001:0285a16": "覺已，於須彌盧頂轉金剛界輪已，與諸菩",
    "T18n0869_001:0285a17": "薩名號受職已，摩醯首羅等剛強難化，不可",
    "T18n0869_001:0285a18": "以寂靜法而受化。盡虛空遍法界一切如來",
    "T18n0869_001:0285a19": "異口同音，請以一百八名讚禮金剛薩埵。如",
    "T18n0869_001:0285a20": "是諸天不可以寂靜法而受化，時金剛手菩",
    "T18n0869_001:0285a21": "薩受一切如來請已，即入悲怒金剛三摩",
    "T18n0869_001:0285a22": "地，現大威德身，以種種方便調伏，乃至命",
    "T18n0869_001:0285a23": "終。摩醯首羅死已，自見於下方過六十二恒",
    "T18n0869_001:0285a24": "河沙世界，名灰莊嚴，彼世界中成等正覺，名",
    "T18n0869_001:0285a25": "為怖畏自在王如來。執金剛菩薩以脚按之，",
    "T18n0869_001:0285a26": "誦金剛壽命真言，復得蘇。既受化已，金剛薩",
    "T18n0869_001:0285a27": "埵則說大曼茶羅，引入諸天，受金剛名號諸",
    "T18n0869_001:0285a28": "天有五類。",
    "T18n0869_001:0285a29": "居上界天王，摩醯首羅等無量諸天及后。",
    "T18n0869_001:0285b01": "第二遊虛空諸天，日天子等無量諸天及后。",
    "T18n0869_001:0285b02": "第三居虛空天，魔王等無量諸天及后。",
    "T18n0869_001:0285b03": "第四地居天，主藏天等無量諸天及后。",
    "T18n0869_001:0285b04": "第五地下嚩囉呬天等無量諸天及后。悉皆引",
    "T18n0869_001:0285b05": "入已，勅諸天建立諸曼茶羅，汝等赴會，所",
    "T18n0869_001:0285b06": "求一切悉地皆與成辦，此等皆是外金剛部。",
    "T18n0869_001:0285b07": "第一說大曼茶羅儀則，皆具三十七，說降伏",
    "T18n0869_001:0285b08": "法及修神通法。",
    "T18n0869_001:0285b09": "第二說祕密曼茶羅，具三十七，說引弟子",
    "T18n0869_001:0285b10": "儀，此中諸音聲及金剛歌舞。",
    "T18n0869_001:0285b11": "第三說法曼茶羅，具三十七，說引入弟子",
    "T18n0869_001:0285b12": "儀，此中說以慈悲喜捨，作阿毘遮嚕迦法，",
    "T18n0869_001:0285b13": "微細金剛調心儀軌。",
    "T18n0869_001:0285b14": "第四說羯磨曼茶羅，具三十七，說入曼茶羅",
    "T18n0869_001:0285b15": "儀，令弟子學護摩儀軌，於無量佛菩薩所，成",
    "T18n0869_001:0285b16": "廣大供養，速得悉地現前，說二十五種護摩",
    "T18n0869_001:0285b17": "爐隨類所求法。",
    "T18n0869_001:0285b18": "第五說四印曼茶羅，具二十一，成就諸藥法",
    "T18n0869_001:0285b19": "等。已上四曼茶羅中成就法，於此曼茶羅",
    "T18n0869_001:0285b20": "中成就法於此曼茶羅像前求。",
    "T18n0869_001:0285b21": "第六說一印曼茶羅，具十七，說引入弟子及",
    "T18n0869_001:0285b22": "先行法。次為外金剛部眾，說四種曼茶羅，",
    "T18n0869_001:0285b23": "各說本真言、本印契獻佛。佛為說教勅大曼",
    "T18n0869_001:0285b24": "茶羅，具三十七，說引入弟子儀，說為弟子使",
    "T18n0869_001:0285b25": "役外金剛部軌則，此中說大佛頂及光聚佛",
    "T18n0869_001:0285b26": "頂真言及契，亦通一字頂輪法。",
    "T18n0869_001:0285b27": "次說第二教勅三昧耶曼茶羅，彼諸天后等",
    "T18n0869_001:0285b28": "各獻本真言，佛為說曼茶羅，具三十七，說為",
    "T18n0869_001:0285b29": "弟子說修藥叉藥叉女法，廣說諸儀軌。",
    "T18n0869_001:0285c01": "次第三說教勅法曼茶羅，諸天說真言獻佛，",
    "T18n0869_001:0285c02": "佛為彼等說曼茶羅，具三十七，說引入弟子",
    "T18n0869_001:0285c03": "儀，為弟子說諸天之法印已，由此印不違",
    "T18n0869_001:0285c04": "越本誓。",
    "T18n0869_001:0285c05": "次第四說教勅羯磨曼茶羅，具三十七，說引",
    "T18n0869_001:0285c06": "入弟子儀。彼等諸天各說本真言，佛為說",
    "T18n0869_001:0285c07": "曼茶羅，說諸天舞儀，說成就諸事業速疾",
    "T18n0869_001:0285c08": "法。次說遍調伏大品，有六種曼茶羅。",
    "T18n0869_001:0285c09": "第一大曼茶羅，具三十七，皆觀自在菩薩變",
    "T18n0869_001:0285c10": "現，說引入弟子儀，此中說十六種成就速疾",
    "T18n0869_001:0285c11": "神通三摩地儀。",
    "T18n0869_001:0285c12": "第二說三昧耶曼茶羅，具三十七，皆觀自在",
    "T18n0869_001:0285c13": "菩薩變現，說引入弟子儀，此中說鉤召、敬愛",
    "T18n0869_001:0285c14": "十六種三摩地。",
    "T18n0869_001:0285c15": "第三說法曼茶羅，具三十七，皆觀自在菩薩",
    "T18n0869_001:0285c16": "變現，說引入弟子儀，此中說修心及求智慧",
    "T18n0869_001:0285c17": "辯才法十六種。",
    "T18n0869_001:0285c18": "第四說羯磨曼茶羅，具三十七，皆觀自在菩",
    "T18n0869_001:0285c19": "薩變現，說引入弟子儀，此中說蓮花部供養",
    "T18n0869_001:0285c20": "儀，及轉罪障報障、蓋纏業障法。",
    "T18n0869_001:0285c21": "第五說蓮花部四印曼茶羅，具二十一，皆觀",
    "T18n0869_001:0285c22": "自在菩薩變現，說引入弟子儀，此中說成就，",
    "T18n0869_001:0285c23": "先行法及成就先行如上四種曼茶羅法。",
    "T18n0869_001:0285c24": "第六說蓮花部中一印曼茶羅，具十三，皆觀",
    "T18n0869_001:0286a01": "自在菩薩變現，說引入弟子儀，此中說修本",
    "T18n0869_001:0286a02": "尊法，通修世間出世間法。",
    "T18n0869_001:0286a03": "次說一切義成就大品中，有六曼茶羅。第一",
    "T18n0869_001:0286a04": "大曼茶羅，具三十七，此中說引入弟子儀，由",
    "T18n0869_001:0286a05": "入此曼茶羅，除貧匱業，說求豐財，求佛菩薩",
    "T18n0869_001:0286a06": "位及世間榮位。",
    "T18n0869_001:0286a07": "第二祕密三昧耶曼茶羅，具三十七，此中說",
    "T18n0869_001:0286a08": "引入弟子儀，說求伏藏法，速滿檀波羅蜜福",
    "T18n0869_001:0286a09": "德聚法。",
    "T18n0869_001:0286a10": "第三法曼茶羅，具三十七，此中說引入弟子",
    "T18n0869_001:0286a11": "儀，說寶部中修三摩地法，令心安住、令心",
    "T18n0869_001:0286a12": "堪任、令心調柔、令心自在，見虛空藏菩薩",
    "T18n0869_001:0286a13": "法。",
    "T18n0869_001:0286a14": "第四羯磨曼茶羅，具三十七，此中說引入弟",
    "T18n0869_001:0286a15": "子儀，說加持掘伏藏事業法，并說寶部中廣",
    "T18n0869_001:0286a16": "大供養諸佛儀。",
    "T18n0869_001:0286a17": "第五四印曼茶羅，具二十一，說引入弟子儀，",
    "T18n0869_001:0286a18": "說修先行法，及說四曼茶羅中悉地法。",
    "T18n0869_001:0286a19": "第六一印曼茶羅，具十三，說引入弟子儀，說",
    "T18n0869_001:0286a20": "修一尊法，及修諸藥等三摩地，皆是則彼婆",
    "T18n0869_001:0286a21": "伽梵執金剛虛空藏變化。次都說如前一一",
    "T18n0869_001:0286a22": "曼茶羅中，祕密助成方便散誦。次後示釋迦",
    "T18n0869_001:0286a23": "牟尼佛，降於閻浮提，變化身八相成道，皆是",
    "T18n0869_001:0286a24": "普賢菩薩幻化，一切如來還以一百八名，讚",
    "T18n0869_001:0286a25": "揚金剛薩埵。如是第一會。",
    "T18n0869_001:0286a26": "次說第二會，名一切如來祕密王瑜伽，於色",
    "T18n0869_001:0286a27": "究竟天說。具四大品，廣說微細實相理，及",
    "T18n0869_001:0286a28": "廣說降摩醯首羅、摩醯首羅天，以偈與金",
    "T18n0869_001:0286a29": "剛菩薩酬答。",
    "T18n0869_001:0286b01": "次說第三會，名一切教集瑜伽，於法界宮殿",
    "T18n0869_001:0286b02": "說。一切如來異口同音，問金剛薩埵菩薩一",
    "T18n0869_001:0286b03": "百八問，金剛薩埵菩薩一一答。此經中說大",
    "T18n0869_001:0286b04": "曼茶羅五部，一一部中五曼茶羅，各具三十",
    "T18n0869_001:0286b05": "七，都成一大曼茶羅。一一尊各各說四印，所",
    "T18n0869_001:0286b06": "謂大印、三昧耶印、法印、羯磨印，各說成就",
    "T18n0869_001:0286b07": "法，此經中說一百二十五種護摩爐，一一爐",
    "T18n0869_001:0286b08": "所求各異。",
    "T18n0869_001:0286b09": "次說第四會，名降三世金剛瑜伽，於須彌盧",
    "T18n0869_001:0286b10": "頂說。金剛藏等八大菩薩，一一尊各說四種",
    "T18n0869_001:0286b11": "曼茶羅，初會說降伏摩醯首羅及諸天入",
    "T18n0869_001:0286b12": "曼茶羅授職位授名號四種曼茶羅，所謂",
    "T18n0869_001:0286b13": "大曼茶羅、三昧耶曼茶羅、法曼茶羅、羯磨曼",
    "T18n0869_001:0286b14": "茶羅，及一一尊說引入弟子儀及成就法，",
    "T18n0869_001:0286b15": "後都說諸尊三昧耶結印次第，及說祕密",
    "T18n0869_001:0286b16": "禁戒及祕密修行。",
    "T18n0869_001:0286b17": "第五會名世間出世間金剛瑜伽，於波羅奈",
    "T18n0869_001:0286b18": "國空界中，略說五佛曼茶羅，及諸菩薩諸外",
    "T18n0869_001:0286b19": "金剛部曼茶羅，一一曼茶羅具四種，各說引",
    "T18n0869_001:0286b20": "入弟子儀及求悉地法。",
    "T18n0869_001:0286b21": "第六會名大安樂不空三昧耶真實瑜伽，於",
    "T18n0869_001:0286b22": "他化自在天宮說。此經中說普賢菩薩曼茶",
    "T18n0869_001:0286b23": "羅，次說毘盧遮那曼茶羅，次後說金剛藏等，",
    "T18n0869_001:0286b24": "至金剛拳菩薩及外金剛部，說般若理趣。一",
    "T18n0869_001:0286b25": "一尊具說四種曼茶羅，各說引入弟子儀，授",
    "T18n0869_001:0286b26": "理趣般若波羅蜜多法及受四種印法，品",
    "T18n0869_001:0286b27": "中各說求世間出世間悉地法。",
    "T18n0869_001:0286b28": "第七會名普賢瑜伽，於普賢菩薩宮殿中說。",
    "T18n0869_001:0286b29": "此經中說普賢菩薩等，至金剛拳菩薩及",
    "T18n0869_001:0286c01": "外金剛部，一一尊各說四種曼茶羅，說引入",
    "T18n0869_001:0286c02": "弟子儀，說受四種印，修世間出世間悉地。此",
    "T18n0869_001:0286c03": "經中說修行人無時無方，不依世間禁戒，",
    "T18n0869_001:0286c04": "以菩提心為先，無為戒為本。",
    "T18n0869_001:0286c05": "第八會名勝初瑜伽，於普賢宮殿說。普賢菩",
    "T18n0869_001:0286c06": "薩等，至外金剛部，各各說四種曼茶羅，說實",
    "T18n0869_001:0286c07": "相理，及分別諸曼茶羅儀則，稍廣於第七會，",
    "T18n0869_001:0286c08": "說大略同。",
    "T18n0869_001:0286c09": "第九會名一切佛集會拏吉尼戒網瑜伽，於真",
    "T18n0869_001:0286c10": "言宮殿說。此中說立自身為本尊瑜伽，訶身",
    "T18n0869_001:0286c11": "外主形像瑜伽者，廣說實相理，并說五部根",
    "T18n0869_001:0286c12": "源，并說瑜伽法具九味，所謂華麗金剛薩埵、勇健",
    "T18n0869_001:0286c13": "毘盧遮那、大悲持金剛、喜笑觀自在、瞋怒金剛光、恐怖降三",
    "T18n0869_001:0286c14": "世、厭患釋迦牟尼佛、奇特金剛笑、寂靜瑜伽中毘盧遮那。說普賢",
    "T18n0869_001:0286c15": "菩薩等，至金剛拳，各說四種曼茶羅，及引入",
    "T18n0869_001:0286c16": "弟子儀，及受四種印，并說五部中歌讚舞儀。",
    "T18n0869_001:0286c17": "第十會名大三昧耶瑜伽，於法界宮殿說。普",
    "T18n0869_001:0286c18": "賢菩薩等，至金剛拳菩薩十六大菩薩，各",
    "T18n0869_001:0286c19": "各說四種曼茶羅，說引入弟子儀，受四種印",
    "T18n0869_001:0286c20": "法。此中說偈云：",
    "T18n0869_001:0286c21": "「愚童覆無智，　　不知此理趣，",
    "T18n0869_001:0286c22": "餘處而求佛，　　不悟此處有。",
    "T18n0869_001:0286c23": "十方世界中，　　餘處不可得，",
    "T18n0869_001:0286c24": "心自為等覺，　　餘處不說佛。」",
    "T18n0869_001:0286c25": "第十一會名大乘現證瑜伽，於阿迦尼吒天",
    "T18n0869_001:0286c26": "說。毘盧遮那佛等，至金剛毘首羯磨菩薩，",
    "T18n0869_001:0286c27": "及八大供養四攝出生同真實攝瑜伽，一一",
    "T18n0869_001:0286c28": "尊具四種曼茶羅四種印，廣說實相理心建",
    "T18n0869_001:0286c29": "立曼茶羅儀則。",
    "T18n0869_001:0287a01": "第十二會名三昧耶最勝瑜伽，於空界菩提",
    "T18n0869_001:0287a02": "場說。毘盧遮那等四部中上首菩薩，金剛拳",
    "T18n0869_001:0287a03": "等八菩薩及外金剛部，各各說四種曼荼",
    "T18n0869_001:0287a04": "羅四印等八。此經中，於自身上建立曼荼",
    "T18n0869_001:0287a05": "羅，說自身本尊瑜伽，廣說阿字門通達於染",
    "T18n0869_001:0287a06": "淨，有為無為無礙。",
    "T18n0869_001:0287a07": "第十三會名大三昧耶真實瑜伽，於金剛界",
    "T18n0869_001:0287a08": "曼荼羅道場說。十方一切佛異口同音，請金",
    "T18n0869_001:0287a09": "剛薩埵，唯願說三昧耶真實教法，我等先已",
    "T18n0869_001:0287a10": "受訖，唯願金剛薩埵為諸菩薩。既授請已，",
    "T18n0869_001:0287a11": "說普賢菩薩十七字真言，說適悅不空曼荼",
    "T18n0869_001:0287a12": "羅，具十七，亦說四種曼荼羅，說一百八道契，",
    "T18n0869_001:0287a13": "說通求世間出世間悉地。隨此諸菩薩及外",
    "T18n0869_001:0287a14": "金剛部，各各說本曼荼羅本真言本契印竟，",
    "T18n0869_001:0287a15": "普賢菩薩說祕密中曼荼羅十七尊支分，各",
    "T18n0869_001:0287a16": "復入本尊身，共成五尊，同居一蓮花臺，說一",
    "T18n0869_001:0287a17": "字真言，從眼口及一切支分變異即成印，但",
    "T18n0869_001:0287a18": "住大印結羯磨印，不待先行不籍結護加持，",
    "T18n0869_001:0287a19": "亦不假迎請，宿業罪障不能陵逼，亦不障礙",
    "T18n0869_001:0287a20": "速疾成就。",
    "T18n0869_001:0287a21": "第十四會名如來三昧耶真實瑜伽，此經中",
    "T18n0869_001:0287a22": "普賢菩薩十六大菩薩，四攝成一身，說四種",
    "T18n0869_001:0287a23": "曼荼羅四印，廣說五部互圓融，如來部即金",
    "T18n0869_001:0287a24": "剛，蓮花部即寶部，互相涉入，法界即真如，般",
    "T18n0869_001:0287a25": "若即實際，於假施設有異，於本即一體。次普",
    "T18n0869_001:0287a26": "賢後諸菩薩及外金剛部，各各說本真言、本",
    "T18n0869_001:0287a27": "曼荼羅、本印契。",
    "T18n0869_001:0287a28": "第十五會名祕密集會瑜伽，於祕密處說，所",
    "T18n0869_001:0287a29": "謂喻師婆伽處說，號般若波羅蜜宮。此中說",
    "T18n0869_001:0287b01": "教法壇印契真言，住禁戒，似如世間貪染相",
    "T18n0869_001:0287b02": "應語。會中除蓋障菩薩等從座而起，禮佛白",
    "T18n0869_001:0287b03": "言：「世尊大人不應出麁言雜染相應語。」佛言：",
    "T18n0869_001:0287b04": "「汝等清淨相應語，有何相狀？我之此語，加持",
    "T18n0869_001:0287b05": "文字，應化緣方便，引入佛道，亦無相狀，成",
    "T18n0869_001:0287b06": "大利益，汝等不應生疑。」從此廣說實相三摩",
    "T18n0869_001:0287b07": "地，諸菩薩各各說四種曼荼羅四印。",
    "T18n0869_001:0287b08": "第十六會名無二平等瑜伽，於法界宮說。毘",
    "T18n0869_001:0287b09": "盧遮那佛及諸菩薩并外金剛部等，各各說",
    "T18n0869_001:0287b10": "四種曼荼羅，具四印，此中說生死涅槃、世間",
    "T18n0869_001:0287b11": "出世間、自他平等無二種心，舉目聲香味",
    "T18n0869_001:0287b12": "觸雜染思慮住亂心無二，同真如法界，皆成",
    "T18n0869_001:0287b13": "一切佛身。",
    "T18n0869_001:0287b14": "第十七會名如虛空瑜伽，住實際宮殿說。毘",
    "T18n0869_001:0287b15": "盧遮那佛、普賢菩薩及外金剛部，一一說四",
    "T18n0869_001:0287b16": "種曼荼羅，具四種印。此中修行者，與一一尊",
    "T18n0869_001:0287b17": "相應，皆量同虛空法身相應，離一切萬物，",
    "T18n0869_001:0287b18": "法體光明量同虛空無來無去。此經中說虛",
    "T18n0869_001:0287b19": "空三摩地相應法。",
    "T18n0869_001:0287b20": "第十八會名金剛寶冠瑜伽，於第四靜慮天。",
    "T18n0869_001:0287b21": "金剛薩埵菩薩請佛，為大梵天娑訶世界",
    "T18n0869_001:0287b22": "主說五部瑜伽曼荼羅引入弟子儀，具三十",
    "T18n0869_001:0287b23": "七，亦說四種曼荼羅，具四印。下至外金剛部，",
    "T18n0869_001:0287b24": "為弟子受學心念誦，於月輪上右旋列真",
    "T18n0869_001:0287b25": "言字，注心於一一字，實相理相應，周而復",
    "T18n0869_001:0287b26": "始，亦通成就世間出世間悉地，不假持珠遍",
    "T18n0869_001:0287b27": "數以為劑限，但證理門心不散動，住本尊瑜",
    "T18n0869_001:0287b28": "伽為限。此經中微細說不成就二十種相，及",
    "T18n0869_001:0287b29": "說隣近悉地多種相。瑜伽教十八會，或四千",
    "T18n0869_001:0287c01": "頌或五千頌或七千頌，都成十萬頌，具五部",
    "T18n0869_001:0287c02": "四種曼荼羅四印，具三十七尊，一一部具三",
    "T18n0869_001:0287c03": "十七，乃至一尊成三十七，亦具四曼荼羅四",
    "T18n0869_001:0287c04": "印，互相涉入，如帝釋網珠光明交映展轉無",
    "T18n0869_001:0287c05": "限。修行者善達此瑜伽中大意，如遍照佛，一",
    "T18n0869_001:0287c06": "一身分、一一毛孔、一一相、一一隨形好、一",
    "T18n0869_001:0287c07": "一福德資糧、一一智慧資糧，住於果位，演說",
    "T18n0869_001:0287c08": "瑜伽二乘不共佛法，說曼荼羅三昧耶法門",
    "T18n0869_001:0287c09": "事業，量同虛空，證者如上所說，各各分劑各",
    "T18n0869_001:0287c10": "不雜亂，圓證四身，所謂自性身、受用身、變化",
    "T18n0869_001:0287c11": "身、等流身，是能頓作利樂一切有情、諸菩薩",
    "T18n0869_001:0287c12": "聲聞緣覺及諸外道，名瑜伽金剛乘教法。",
    "T18n0869_001:0287c13": "金剛頂瑜伽經十八會指歸",
    "T18n0869_001:0287c14": "金剛頂瑜伽指歸一卷"
}