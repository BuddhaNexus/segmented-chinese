{
    "X82n1571_046:0123a14": "五燈全書卷第四十六",
    "X82n1571_046:0123a16": "京都聖感禪寺住持(臣)僧　(超永)　編輯",
    "X82n1571_046:0123a17": "京都古華嚴寺住持(臣)僧　(超揆)　較閱　進",
    "X82n1571_046:0123a18": "呈",
    "X82n1571_046:0123a19": "　　臨濟宗",
    "X82n1571_046:0123a20": "　　　南嶽下十六世",
    "X82n1571_046:0123a21": "育王裕禪師法嗣",
    "X82n1571_046:0123a22": "福州清凉坦禪師有僧舉大慧竹篦話請益。師示以",
    "X82n1571_046:0123a23": "偈曰。徑山有箇竹篦。直下則無道理。佛殿廚庫山門。",
    "X82n1571_046:0123a24": "穿過衲僧眼耳。其僧言下有省。",
    "X82n1571_046:0123b01": "臨安府淨慈水庵師一禪師婺州馬氏子。十六披削。",
    "X82n1571_046:0123b02": "首參雪峰照。照舉藏身無迹話問之。師數日方明。呈",
    "X82n1571_046:0123b03": "偈曰。藏身無迹更無藏。脫體無依便廝當。古鏡不勞",
    "X82n1571_046:0123b04": "還自照。澹烟和霧識秋光。照質之曰。畢竟那裏是藏",
    "X82n1571_046:0123b05": "身無迹處。師曰。嗄照曰。無踪迹處。因甚麼莫藏身。師",
    "X82n1571_046:0123b06": "曰。石虎吞却木羊兒。照深肯之　住後上堂。舉圓悟",
    "X82n1571_046:0123b07": "師翁道。參禪參到無參處。參到無參始徹頭。水庵則",
    "X82n1571_046:0123b08": "不然。參禪參到無參處。參到無參未徹頭。若也要窮",
    "X82n1571_046:0123b09": "千里目。直須更上一層樓。下座　上堂。凍雲欲雪未",
    "X82n1571_046:0123b10": "雪。普賢象駕崢嶸。嶺梅半合半開。少室風光漏泄。便",
    "X82n1571_046:0123b11": "恁麼去。猶是半提。作麼生是全提。無智人前。莫說打",
    "X82n1571_046:0123b12": "你頭破腦裂　上堂。寂然不動。感而遂通。古人恁麼",
    "X82n1571_046:0123b13": "話。大似預抓待癢。若教踏著衲僧關棙。管取別有生",
    "X82n1571_046:0123b14": "涯　宋孝宗淳熈戊戌。退淨慈。有偈曰。六年灑掃皇",
    "X82n1571_046:0123b15": "都寺。瓦爍翻成釋梵宮。今日功成歸去也。杖頭八面",
    "X82n1571_046:0123b16": "起清風。己亥浴佛日。入內觀堂。投老嘉禾。為終焉計。",
    "X82n1571_046:0123b17": "未幾。示寂。作書別郡官。端坐而逝。茶毗。得五色舍利。",
    "X82n1571_046:0123b18": "齒拳不壞。其辭世偈曰。平生要用便用。死蛇偏解活",
    "X82n1571_046:0123b19": "弄。一拳粉碎虗空。佛祖難窺罅縫。",
    "X82n1571_046:0123b20": "安吉州道場無庵法全禪師姑蘇陳氏子。投東齋川",
    "X82n1571_046:0123b21": "落髮。久依佛智。每入室。智以狗子無佛性話問之。師",
    "X82n1571_046:0123b22": "罔對。一日聞僧舉五祖頌。曰趙州露刃劒。忽大悟。有",
    "X82n1571_046:0123b23": "偈曰。鼓吹轟轟袒半肩。龍樓香噴益州船。有時赤脚",
    "X82n1571_046:0123b24": "弄明月。踏破五湖波底天　住後上堂。欲得現前。莫",
    "X82n1571_046:0123c01": "存順逆。卓拄杖曰。三祖大師。變作馬面夜叉。向東弗",
    "X82n1571_046:0123c02": "于逮。西瞿耶尼。南贍部洲。北鬱單越。却來山僧手裏。",
    "X82n1571_046:0123c03": "首身元來。只是一條黑漆拄杖。還見麼。直饒見得。入",
    "X82n1571_046:0123c04": "地獄如箭射。卓拄杖。下座　上堂。拈拄杖曰。汝等諸",
    "X82n1571_046:0123c05": "人。箇箇頂天立地。肩橫楖栗。到處行脚。勘驗諸方。更",
    "X82n1571_046:0123c06": "來這裏。覓箇甚麼。纔輕輕拶著。便言天台普請。南嶽",
    "X82n1571_046:0123c07": "遊山。我且問你。還會收得大食國裏寶刀麼。卓拄杖",
    "X82n1571_046:0123c08": "曰。切忌口銜羊角　僧問。牛頭未見四祖時如何。師",
    "X82n1571_046:0123c09": "曰。天下無貧人。曰見後如何。師曰。四海無富漢　宋",
    "X82n1571_046:0123c10": "孝宗乾道己丑七月二十五日。將入寂。眾求偈。師瞪",
    "X82n1571_046:0123c11": "目下視。眾請益堅。遂書無無二字。棄筆而逝。火後設",
    "X82n1571_046:0123c12": "利五色。塔於金斗峰。",
    "X82n1571_046:0123c13": "泉州延福寒巖慧升禪師建安吳氏子。十九披削。參",
    "X82n1571_046:0123c14": "佛智有悟。侍智居座元。還里結菴。曰寒巖。閩帥問諸",
    "X82n1571_046:0123c15": "山。佛智之嗣。傑出為誰。僉以師對。遂出住支提。次遷",
    "X82n1571_046:0123c16": "承天黃龍泐潭。後主鼓山。上堂。喝一喝曰。盡十方世",
    "X82n1571_046:0123c17": "界。會十世古今。都盧在裏許。畐畐塞塞了也。若乃放",
    "X82n1571_046:0123c18": "開一鍼鋒許。則大海西流。巨嶽倒卓。黿鼉魚龍。蝦蠏",
    "X82n1571_046:0123c19": "蚯蚓。盡向平地上。湧出波瀾。游泳鼓舞。然雖如是。更",
    "X82n1571_046:0123c20": "須向百尺竿頭。自進一步。則步步踏轉無盡藏輪。方",
    "X82n1571_046:0123c21": "知道鼻孔搭在上脣。眉毛不在眼下。還有委悉麼。復",
    "X82n1571_046:0123c22": "喝一喝曰。切忌轉喉觸諱　結夏後一日。忽問侍者。",
    "X82n1571_046:0123c23": "今日何日。曰十六日。又問。是何日辰。曰辛卯。即入室",
    "X82n1571_046:0123c24": "坐脫。壽六十九。塔香爐峰下。",
    "X82n1571_046:0124a01": "大溈泰禪師法嗣",
    "X82n1571_046:0124a02": "潭州慧通清旦禪師蓬州嚴氏子。初出關至德山。值",
    "X82n1571_046:0124a03": "泰上堂。舉趙州道。臺山婆子。已為汝勘破了也。且道。",
    "X82n1571_046:0124a04": "意在甚麼處。良久曰。就地撮將黃葉去。入山推出白",
    "X82n1571_046:0124a05": "雲來。師聞釋然。翌日入室。山問。前百丈。不落因果。因",
    "X82n1571_046:0124a06": "甚麼墮野狐。後百丈。不昧因果。因甚麼脫野狐。師曰。",
    "X82n1571_046:0124a07": "好與一坑埋却　住後上堂。說佛說祖。正如好肉剜",
    "X82n1571_046:0124a08": "瘡。舉古舉今。猶若殘羹餿飯。一聞便悟。已落第二頭。",
    "X82n1571_046:0124a09": "一舉便行。早是不著便。須知箇事。如天普葢。似地普",
    "X82n1571_046:0124a10": "擎。師子遊行。不求伴侶。壯士展臂。不借他力。佛祖拈",
    "X82n1571_046:0124a11": "掇不起。衲僧願見無門。迷悟雙忘。聖凡路絕。且道。從",
    "X82n1571_046:0124a12": "上諸聖。以何法示人。喝一喝曰。莫妄想　佛性忌日",
    "X82n1571_046:0124a13": "上堂。三脚驢子弄蹄行。步步相隨不相到。樹頭驚起",
    "X82n1571_046:0124a14": "雙雙魚。拈來一老一不老。為憐松竹引清風。其奈出",
    "X82n1571_046:0124a15": "門便是草。因喚檀郎識得渠。大機大用都推倒。燒香",
    "X82n1571_046:0124a16": "勘證見根源。糞埽堆頭拾得寶。叢林浩浩謾商量。勸",
    "X82n1571_046:0124a17": "君莫謗先師好。",
    "X82n1571_046:0124a18": "澧州靈巖仲安禪師幼為比丘。壯遊講肆。後謁圓悟",
    "X82n1571_046:0124a19": "於蔣山。時佛性為座元。師扣之。即領旨。逮性住德山。",
    "X82n1571_046:0124a20": "遣師至鍾阜通嗣書。圓悟問。千里馳來。不辱宗風。公",
    "X82n1571_046:0124a21": "案現成。如何通信。師曰。覿面相呈更無回互。曰此是",
    "X82n1571_046:0124a22": "德山底。那箇是上座底。師曰。豈有第二人。曰背後底",
    "X82n1571_046:0124a23": "聻。師投書。悟笑曰。作家禪客。天然有在。師曰。付與蔣",
    "X82n1571_046:0124a24": "山。次至僧堂前。師捧書問訊首座。座曰。元沙白紙。此",
    "X82n1571_046:0124b01": "自何來。師曰。久默斯要。不務速說。今日拜呈。幸希一",
    "X82n1571_046:0124b02": "覧。座便喝。師曰。作家首座。座又喝。師以書便打。座擬",
    "X82n1571_046:0124b03": "議。師曰。未明三八九。不免自沉吟。師以書復打一下",
    "X82n1571_046:0124b04": "曰。接時圓悟與佛眼見。悟曰。打我首座死了也。佛眼",
    "X82n1571_046:0124b05": "曰。官馬廝踢。有甚憑據。師曰。說甚官馬廝踢。正是龍",
    "X82n1571_046:0124b06": "象蹴踏。悟喚師至曰。我五百人首座。你為甚麼打他。",
    "X82n1571_046:0124b07": "曰和尚也須喫一頓始得。悟顧佛眼吐舌。眼曰。未在。",
    "X82n1571_046:0124b08": "却顧師問曰。空手把鉏頭。步行騎水牛。人從橋上過。",
    "X82n1571_046:0124b09": "橋流水不流。意作麼生。師鞠躬曰。所供並是詣實。眼",
    "X82n1571_046:0124b10": "笑曰。元來是屋裏人。又往見五祖。自通法眷書。祖曰。",
    "X82n1571_046:0124b11": "書裏說箇甚麼。師曰。文彩已彰。曰畢竟說箇甚麼。師",
    "X82n1571_046:0124b12": "曰。當陽揮寶劒。曰近前來。這裏不識幾箇字。師曰。莫",
    "X82n1571_046:0124b13": "詐敗。祖顧侍者曰。是那裏僧。曰此上座。向曾在和尚",
    "X82n1571_046:0124b14": "會下去。祖曰。怪得恁麼滑頭。師曰。被和尚鈍置來。祖",
    "X82n1571_046:0124b15": "乃將書於香爐上熏曰南無三曼多沒陀南。師近前。",
    "X82n1571_046:0124b16": "彈指而已。祖便開書。回德山日佛果佛眼。皆有偈送",
    "X82n1571_046:0124b17": "之。未幾。靈巖虗席。衲子投牒。乞師住持。遂嗣大溈焉",
    "X82n1571_046:0124b18": "　上堂。參禪不究淵源。觸途盡為留礙。所以守其靜",
    "X82n1571_046:0124b19": "默。澄寂虗閒。墮在毒海。以弱勝強。自是非他立人我",
    "X82n1571_046:0124b20": "量。見處偏枯。遂致優劣不分。照不構用。用不離窠。此",
    "X82n1571_046:0124b21": "乃學處不元盡為流俗。到這裏。須知有殺中透脫。活",
    "X82n1571_046:0124b22": "處藏機。佛不可知。祖莫能測。所以古人道。有時先照",
    "X82n1571_046:0124b23": "後用。且要共你商量。有時先用後照。你須是箇漢始",
    "X82n1571_046:0124b24": "得。有時照用同時。你又作麼生抵當。有時照用不同",
    "X82n1571_046:0124c01": "時。你又向甚麼處湊泊。還知麼。穿楊箭與驚人句。不",
    "X82n1571_046:0124c02": "是臨時學得來。",
    "X82n1571_046:0124c03": "成都府正法灝禪師上堂。舉永嘉到曹谿因緣。乃曰。",
    "X82n1571_046:0124c04": "要識永嘉麼。掀翻海嶽求知己。要識祖師麼。撥動乾",
    "X82n1571_046:0124c05": "坤建太平。二老不知何處去。卓拄杖曰。宗風千古振",
    "X82n1571_046:0124c06": "嘉聲。",
    "X82n1571_046:0124c07": "成都府昭覺辨禪師上堂。毫釐有差。天地懸隔。隔江",
    "X82n1571_046:0124c08": "人唱鷓鴣詞。錯認胡笳十八拍。要會麼。欲得現前。莫",
    "X82n1571_046:0124c09": "存順逆。五湖烟浪有誰爭。自是不歸歸便得。",
    "X82n1571_046:0124c10": "護國元禪師法嗣",
    "X82n1571_046:0124c11": "台州國清簡堂行機禪師本郡楊氏子。風姿挺異。才",
    "X82n1571_046:0124c12": "壓儒林。年二十五。棄妻拏。學出世法。晚見此菴。密有",
    "X82n1571_046:0124c13": "契證。出應筦山。刀耕火種。單丁者一十七年。甞有偈",
    "X82n1571_046:0124c14": "曰。地爐無火客囊空。雪似楊花落歲窮。拾得斷蔴穿",
    "X82n1571_046:0124c15": "壞衲。不知身在寂寥中。每謂人曰。某猶未穩在。豈以",
    "X82n1571_046:0124c16": "住山樂吾事耶。一日偶看斫樹倒地。忽大悟。平昔礙",
    "X82n1571_046:0124c17": "膺之物。泮然氷釋。未幾。有江州圓通之命。乃曰。吾道",
    "X82n1571_046:0124c18": "將行。即欣然曳杖而去　登座說法曰。圓通不開生",
    "X82n1571_046:0124c19": "藥舖。單單只賣死猫頭。不知那箇無思筭。喫著通身",
    "X82n1571_046:0124c20": "冷汗流　上堂。單明自己。樂是苦因。趣向宗乘。地獄",
    "X82n1571_046:0124c21": "劫住。五日一參。三八普說。自揚家醜。更若問理問事。",
    "X82n1571_046:0124c22": "問心問性。克由叵耐。若是英靈漢。窺藩不入。據鼎不",
    "X82n1571_046:0124c23": "甞。便於未有生佛已前轉得身。却於今時大官路上。",
    "X82n1571_046:0124c24": "捷行闊步。終不向老鼠窟草窠裏。頭出頭沒。若也根",
    "X82n1571_046:0125a01": "性陋劣要去。有滋味處咬嚼。遇著義學阿師。遞相錮",
    "X82n1571_046:0125a02": "鏴。直饒說得雲興雨現。也是蝦蟇化龍。下梢依舊喫",
    "X82n1571_046:0125a03": "泥喫土。堪作甚麼　上堂。仲秋八月旦。庭戶入新凉。",
    "X82n1571_046:0125a04": "不露風骨句。愁人知夜長　上堂。無隔宿恩。可參臨",
    "X82n1571_046:0125a05": "濟禪。有肯諾意。難續楊岐派。窮廝煎餓廝炒。大海祗",
    "X82n1571_046:0125a06": "將折箸攪。你死我活。猛火然鐺煑沸。喋恁麼作用。方",
    "X82n1571_046:0125a07": "可撐門拄戶。更說聲和響順。形直影端。驢年也未夢",
    "X82n1571_046:0125a08": "見　僧問。三聖問雪峰。透網金鱗。未審以何為食。峰",
    "X82n1571_046:0125a09": "曰。待汝出網來。即向汝道。意旨如何。師曰。同途不同",
    "X82n1571_046:0125a10": "轍。曰三聖道。一千五百人善知識。話頭也不識。峰曰。",
    "X82n1571_046:0125a11": "老僧住持事繁。又作麼生。師曰。前箭猶輕後箭深。曰",
    "X82n1571_046:0125a12": "祇如雪竇道。可惜放過。好與三十棒。這棒一棒也較",
    "X82n1571_046:0125a13": "不得。直是罕遇作家。意又作麼生。師曰。陳敗說兵書。",
    "X82n1571_046:0125a14": "曰這棒。是三聖合喫。雲峰合喫。師以拂子擊禪床曰。",
    "X82n1571_046:0125a15": "這裏薦取　示眾。衲僧拄杖子。不用則已。用則如鴆",
    "X82n1571_046:0125a16": "鳥落水。魚鼈皆死。正按傍提。風颯颯地。獨步大方。殺",
    "X82n1571_046:0125a17": "活在我。所以道。千人排門。不如一人拔關。若一人拔",
    "X82n1571_046:0125a18": "關。千人萬人。得到安樂田地。還知麼。鴛鴦繡出從君",
    "X82n1571_046:0125a19": "看。不把金鍼度與人　示眾。觀色即空。成大智故。不",
    "X82n1571_046:0125a20": "住生死。觀空即色。成大悲故。不證涅槃。生死不住。涅",
    "X82n1571_046:0125a21": "槃不證。漢地不收。秦地不管。且道。在甚麼處。安身立",
    "X82n1571_046:0125a22": "命。莫是昭昭於心目之間。而相不可覩。晃晃於色塵",
    "X82n1571_046:0125a23": "之內。而理不可分麼。莫是起坐鎮相隨。語默同居止",
    "X82n1571_046:0125a24": "麼。若恁麼。總是髑髏前敲磕。須知過量人自有過量",
    "X82n1571_046:0125b01": "用。且作麼生。是過量用。北斗藏身雖有語。出羣消息",
    "X82n1571_046:0125b02": "少人知。",
    "X82n1571_046:0125b03": "鎮江府焦山或菴師體禪師台州羅氏子。初參此菴。",
    "X82n1571_046:0125b04": "舉十方同聚會。箇箇學無為。此是選佛場。菴遽震威",
    "X82n1571_046:0125b05": "一喝。師大悟。有以天封勉師出世者。師搖手曰。我不",
    "X82n1571_046:0125b06": "解懸羊賣狗也。即遯去。瞎堂住國清。於江心稠人中",
    "X82n1571_046:0125b07": "得。請師為第一座。後出住平江覺報。晚移焦山　上",
    "X82n1571_046:0125b08": "堂。舉臨濟示眾四喝公案。乃召眾曰。這箇公案。天下",
    "X82n1571_046:0125b09": "老宿。拈掇甚多。第恐皆未盡善。焦山不免四稜著地。",
    "X82n1571_046:0125b10": "與諸人分明注解一徧。如何是踞地師子。咄如何是",
    "X82n1571_046:0125b11": "金剛王寶劒。咄如何是探竿影草。咄如何是一喝不",
    "X82n1571_046:0125b12": "作一喝用。咄若也未會。拄杖子與焦山吐露看。卓一",
    "X82n1571_046:0125b13": "下曰。笑裏有刀。又卓一下曰。毒蛇無眼。又卓一下曰。",
    "X82n1571_046:0125b14": "忍俊不禁。又卓一下曰。出門是路。更有一機舉話。長",
    "X82n1571_046:0125b15": "老也理會不得　上堂。年年浴佛在今朝。目擊迦維",
    "X82n1571_046:0125b16": "路不遙。果是當時曾示現。宜乎惡水驀頭澆　上堂。",
    "X82n1571_046:0125b17": "熱月須搖扇。寒來旋著衣。若言空過日。大似不知時",
    "X82n1571_046:0125b18": "　上堂。道生一。無角鐵牛眠小室。一生二。祖父開田",
    "X82n1571_046:0125b19": "說大義。二生三。梁間紫燕語呢喃。三生萬物。男兒活",
    "X82n1571_046:0125b20": "計離窠窟。多處添少處減。大虫怕喫生人膽。有若無",
    "X82n1571_046:0125b21": "實若虗。爭掩驪龍明月珠。是則是。祇如焦山坐斷諸",
    "X82n1571_046:0125b22": "方舌頭一句。作麼生道。肚無偏僻病。不怕冷油虀。拍",
    "X82n1571_046:0125b23": "禪床。下座　僧問。如何是即心即佛。師曰。鼎州出獰",
    "X82n1571_046:0125b24": "爭神。曰如何是非心非佛。師曰。閩蜀同風。曰如何是",
    "X82n1571_046:0125c01": "不是心。不是佛。不是物。師曰。窮坑難滿　問起滅不",
    "X82n1571_046:0125c02": "停時如何。師曰。謝供養　問我有沒絃琴。久居在曠",
    "X82n1571_046:0125c03": "野。不是不會彈。未遇知音者。知音既遇。未審如何品",
    "X82n1571_046:0125c04": "弄。師曰。鐘作鐘鳴。鼓作鼓響。曰雲門放洞山三頓棒。",
    "X82n1571_046:0125c05": "意旨如何。師曰。和身倒。和身攂。曰飯袋子。江西湖南。",
    "X82n1571_046:0125c06": "便恁麼去。又作麼生。師曰。淚出痛膓。曰真金須是紅",
    "X82n1571_046:0125c07": "爐煅。白玉還他妙手磨。師曰。添一點也難為　室中",
    "X82n1571_046:0125c08": "常舉苕帚柄。問學者曰。依稀苕帚柄。髣髴赤斑蛇。眾",
    "X82n1571_046:0125c09": "皆下語。不契。有僧請益。師示以頌曰。依稀苕帚柄。髣",
    "X82n1571_046:0125c10": "髴赤斑蛇。棒下無生忍。臨機不識爺　宋孝宗淳熈",
    "X82n1571_046:0125c11": "己亥八月朔。示微疾。染翰別郡守。夜半書偈。辭眾曰。",
    "X82n1571_046:0125c12": "鐵樹開花。雄雞生卵。七十二年。搖籃繩斷。擲筆示寂。",
    "X82n1571_046:0125c13": "常州華藏湛堂智深禪師武林人。佛涅槃日上堂。兜",
    "X82n1571_046:0125c14": "率降生。雙林示滅。掘地討天。虗空釘橛。四十九年。播",
    "X82n1571_046:0125c15": "土揚塵。三百餘會。納盡敗缺。盡力布網張羅。未免喚",
    "X82n1571_046:0125c16": "龜作鼈。末後拘尸城畔。槨示雙趺。旁人冷眼看來。大",
    "X82n1571_046:0125c17": "似弄巧成拙。卓拄杖曰。若無這箇道理。千古之下。誰",
    "X82n1571_046:0125c18": "把口說。且道。是恁麼道理。癡人面前。切忌漏洩。",
    "X82n1571_046:0125c19": "臨安上竺證悟智圓禪師台州林氏子。依白蓮僊。問",
    "X82n1571_046:0125c20": "具變之道。蓮指行燈曰。如此燈者。離性絕非。本自空",
    "X82n1571_046:0125c21": "寂。理則具矣。六凡四聖。所見不同。變則在焉。師不契。",
    "X82n1571_046:0125c22": "後因掃地。誦法華經。至知法常無性佛種從緣起。始",
    "X82n1571_046:0125c23": "諭旨告僊。僊然之。師領徒以來。甞本宗學者。囿名相。",
    "X82n1571_046:0125c24": "膠筆錄。至以天台之傳。為文字學。南宗鄙之。乃謁此",
    "X82n1571_046:0126a01": "庵元。夜語次。師舉東坡宿東林偈。且曰。也不易到此",
    "X82n1571_046:0126a02": "田地。元曰。尚未見路徑。何言到耶。師曰。祇如他道。溪",
    "X82n1571_046:0126a03": "聲便是廣長舌。山色豈非清淨身。若不到此田地。如",
    "X82n1571_046:0126a04": "何有者箇消息。元曰。是門外漢耳。師曰。和尚不吝可",
    "X82n1571_046:0126a05": "為說破。元曰。却祇從者裏。猛著精彩覷捕看。若覰捕",
    "X82n1571_046:0126a06": "得他破。則亦知本命元辰著落處。師通夕不寐。及曉",
    "X82n1571_046:0126a07": "鐘鳴。去其秘畜。以前偈別曰。東坡居士太饒舌。聲色",
    "X82n1571_046:0126a08": "關中欲透身。溪若是聲山是色。無山無水好愁人。持",
    "X82n1571_046:0126a09": "以告元。元曰。向汝道。是門外漢。師禮謝。有化馬祖殿",
    "X82n1571_046:0126a10": "瓦者。求語發揚。師書曰。寄語江西老古錐。從教日炙",
    "X82n1571_046:0126a11": "與風吹。兒孫不是無料理。要見冰消瓦解時。此菴見",
    "X82n1571_046:0126a12": "之笑曰。須是者闍黎始得。",
    "X82n1571_046:0126a13": "參政錢端禮居士字處和。號松窗。從此庵。發明己事。",
    "X82n1571_046:0126a14": "宋孝宗淳熙丙申冬。簡堂歸住平田。遂與往來。丁酉",
    "X82n1571_046:0126a15": "秋。微恙。修書召堂。及國清瑞巖主僧。有訣別之語。堂",
    "X82n1571_046:0126a16": "與二禪詣榻次。公起趺坐。言笑移時。即書曰。浮世虗",
    "X82n1571_046:0126a17": "幻。本無去來。四大五蘊。必歸終盡。雖佛祖具大威德",
    "X82n1571_046:0126a18": "力。亦不能免這一著子。天下老和尚。一切善知識。還",
    "X82n1571_046:0126a19": "有跳得過者無。葢為地水火風因緣和合。暫時湊泊。",
    "X82n1571_046:0126a20": "不可錯認為己有。大丈夫磊磊落落。當用處把定。立",
    "X82n1571_046:0126a21": "處皆真。順山使帆上下水。皆可。因齋慶贊。去留自在。",
    "X82n1571_046:0126a22": "此是上來諸聖。開大解脫一路涅槃門。本來清淨。空",
    "X82n1571_046:0126a23": "寂境界。無為之大道也。今吾如是。豈不快哉。塵勞外",
    "X82n1571_046:0126a24": "緣。一時掃盡。荷諸山垂顧。咸願證明。伏惟珍重。置筆",
    "X82n1571_046:0126b01": "顧簡堂曰。某坐去好。臥去好。堂曰。相公去便了。理會",
    "X82n1571_046:0126b02": "甚坐與臥耶。公笑曰。法兄當為祖道自愛。遂斂目而",
    "X82n1571_046:0126b03": "逝。",
    "X82n1571_046:0126b04": "靈隱遠禪師法嗣",
    "X82n1571_046:0126b05": "慶元府東山全菴齊己禪師卭州謝氏子。上堂。舉修",
    "X82n1571_046:0126b06": "山主偈曰。是柱不見柱。非柱不見柱。是非已去了。是",
    "X82n1571_046:0126b07": "非裏薦取。召大眾曰。薦得是。移華兼蝶至。薦得非。擔",
    "X82n1571_046:0126b08": "泉帶月歸。是也好。鄭州棃勝青州棗。非亦好。象山路",
    "X82n1571_046:0126b09": "入蓬萊島。是亦沒交涉。踏著秤錘硬似鐵。非亦沒交",
    "X82n1571_046:0126b10": "涉。金剛寶劒當頭截。呵呵呵。會也麼。知事少時煩惱",
    "X82n1571_046:0126b11": "少。識人多處是非多　蓮社會上堂。漸漸雞皮鶴髮。",
    "X82n1571_046:0126b12": "父少而子老。看看。行步躘蹱疑殺木上座。直饒金玉",
    "X82n1571_046:0126b13": "滿堂。照顧白拈賊。豈免衰殘老病。正好著精彩。任汝",
    "X82n1571_046:0126b14": "千般快樂。渠儂合自由。無常終是到來。歸堂喫茶去。",
    "X82n1571_046:0126b15": "惟有徑路。修行依舊打之遶。但念阿彌陀佛。念得不",
    "X82n1571_046:0126b16": "濟事。復曰。噁這條活路。已被善導和尚。直截指出了",
    "X82n1571_046:0126b17": "也。是你諸人。朝夕在徑路中往來。因甚麼當面蹉過。",
    "X82n1571_046:0126b18": "阿彌陀佛這裏薦得。便可除迷倒障。拔猶豫箭。截疑",
    "X82n1571_046:0126b19": "惑網。斷癡愛河。伐心稠林。浣心垢濁。正心諂曲。絕心",
    "X82n1571_046:0126b20": "生死。然後轉入那邊。擡起脚。向佛祖履踐不到處。進",
    "X82n1571_046:0126b21": "一步。開却口。向佛祖言詮不到處。說一句。喚回善導",
    "X82n1571_046:0126b22": "和尚。別求徑路修行。其或準前捨父逃走。流落他鄉。",
    "X82n1571_046:0126b23": "撞東磕西。苦哉阿彌陀佛。",
    "X82n1571_046:0126b24": "撫州疎山歸雲如本禪師台城人。上堂。久雨不晴。戊",
    "X82n1571_046:0126c01": "在丙丁。通身泥水。露出眼睛。且道。是甚麼眼睛。卓拄",
    "X82n1571_046:0126c02": "杖曰。林間泥滑滑。時呌兩三聲。",
    "X82n1571_046:0126c03": "日本叡山覺阿上人本國藤氏子。十四得度受具。習",
    "X82n1571_046:0126c04": "大小乘有聲。二十九。屬商者。自中都回。言禪宗之盛。",
    "X82n1571_046:0126c05": "阿奮然。拉法弟金慶。航海而來。袖香謁靈隱海。海問",
    "X82n1571_046:0126c06": "其來。阿輙書而對。復書曰。我國無禪宗。惟講五宗經",
    "X82n1571_046:0126c07": "論。國主無姓氏。號金輪王。以嘉應改元。捨位出家。名",
    "X82n1571_046:0126c08": "行真。年四十四。王子七歲。令受位。今已五載。度僧無",
    "X82n1571_046:0126c09": "進納。而講義高者賜之。某等仰服聖朝禪師之名。特",
    "X82n1571_046:0126c10": "遠投誠。願傳心印。以度迷津。且如心佛及眾生。是三",
    "X82n1571_046:0126c11": "無差別。離相離言。假言顯之。禪師如何開示。海曰。眾",
    "X82n1571_046:0126c12": "生虗妄見。見佛見世界。阿書曰。無明因何而有。海便",
    "X82n1571_046:0126c13": "打。阿即乞海陞座決疑。明年秋。辭遊金陵。抵長蘆江",
    "X82n1571_046:0126c14": "岸聞鼓聲。忽大悟。始知佛海垂手旨趣。旋靈隱。述五",
    "X82n1571_046:0126c15": "偈敘所見。辭海東歸。偈曰。航海來探教外傳。要離知",
    "X82n1571_046:0126c16": "見脫蹄筌。諸方參徧草鞋破。水在澄潭月在天。掃盡",
    "X82n1571_046:0126c17": "葛藤與知見。信手拈來全體現。腦後圓光徹太虗。千",
    "X82n1571_046:0126c18": "機萬機一時轉。妙處如何說向人。倒地便起自分明。",
    "X82n1571_046:0126c19": "驀然踏著故田地。倒裹幞頭孤路行。求真滅妄元非",
    "X82n1571_046:0126c20": "妙。即妄明真都是錯。堪笑靈山老古錐。當陽拋下破",
    "X82n1571_046:0126c21": "木杓。豎拳下喝少賣弄。說是說非入泥水。截斷千差",
    "X82n1571_046:0126c22": "休指注。一聲歸笛囉囉哩。海稱善。書偈贈行。歸本國。",
    "X82n1571_046:0126c23": "住叡山寺。洎通嗣法書。海已入寂矣。",
    "X82n1571_046:0126c24": "杭州淨慈濟顛道濟禪師出家靈隱。性不稽。甞與市",
    "X82n1571_046:0127a01": "井浮沈。喜打筋斗。不著褌形媟露。人姍笑自視夷然。",
    "X82n1571_046:0127a02": "與明顛同時。師為尤。甚飲酒。居常為守僧唾罵笞逐。",
    "X82n1571_046:0127a03": "走居淨慈。為人誦經下火。得酒食便赴。有詩曰。何須",
    "X82n1571_046:0127a04": "林景勝瀟湘。只願西湖化為酒。和身倒臥西湖邊。一",
    "X82n1571_046:0127a05": "浪來時吞一口。時從市喜息人之諍。救人之死。戲謔",
    "X82n1571_046:0127a06": "笑談。神出鬼沒。人罕有能測之者。年七十三而沒。一",
    "X82n1571_046:0127a07": "日與明顛。偶識於朱涇。明目之曰。咦濟顛。乃贈以詩。",
    "X82n1571_046:0127a08": "詩曰。青箬笠前天地闊。碧蓑衣底水雲寬。不言不語",
    "X82n1571_046:0127a09": "知何事。只把人心不自瞞。",
    "X82n1571_046:0127a10": "內翰曾開居士字天游。久參圓悟。暨往來大慧之門",
    "X82n1571_046:0127a11": "有日矣。紹興辛未。佛海補三衢光孝。公與趙超然訪",
    "X82n1571_046:0127a12": "之。問曰。如何是善知識。海曰。燈籠露柱。猫兒狗子。公",
    "X82n1571_046:0127a13": "曰。為甚麼。贊即歡喜。毀即煩惱。海曰。侍郎曾見善知",
    "X82n1571_046:0127a14": "識否。公曰。某三十年參問。何言不見。海曰。向歡喜處",
    "X82n1571_046:0127a15": "見。煩惱處見。公擬議。海震聲便喝。公擬對。海曰。開口",
    "X82n1571_046:0127a16": "底不是。公罔然。海召曰。侍郎向甚麼處去也。公猛省。",
    "X82n1571_046:0127a17": "遂點頭。說偈曰。咄哉瞎驢叢林妖孽震地一聲。天機",
    "X82n1571_046:0127a18": "漏洩。有人更問意如何。拈起拂子劈口截。海曰。也祇",
    "X82n1571_046:0127a19": "得一橛。",
    "X82n1571_046:0127a20": "知府葛郯居士字謙問。號信齋。少擢上第。玩意禪悅。",
    "X82n1571_046:0127a21": "首謁無菴。令究即心即佛。久無所契。請曰。師有何方",
    "X82n1571_046:0127a22": "便。使某得入。菴曰。居士太無厭生。已而佛海來居劒",
    "X82n1571_046:0127a23": "池。公因從遊。乃舉無菴所示之語。請為眾普說。海發",
    "X82n1571_046:0127a24": "揮之曰。即心即佛眉拖地。非心非佛雙眼橫。蝴蝶夢",
    "X82n1571_046:0127b01": "中家萬里。子規枝上月三更。留旬日而返。一日舉不",
    "X82n1571_046:0127b02": "是心。不是佛。不是猶話。豁然頓明。頌曰。非心非佛亦",
    "X82n1571_046:0127b03": "非物。五鳳樓前山突兀。艶陽影裏倒翻身。野狐跳入",
    "X82n1571_046:0127b04": "金毛窟。無菴肯之。即遣書頌呈佛海。海報曰。此事。非",
    "X82n1571_046:0127b05": "紙筆可既。居士能過我。當有所聞矣。遂復至虎丘。海",
    "X82n1571_046:0127b06": "迎之曰。居士見處。止可入佛境界。入魔境界。猶未得",
    "X82n1571_046:0127b07": "在。公加禮不已。海正容曰。何不道金毛跳入野狐窟。",
    "X82n1571_046:0127b08": "公乃脫然　甞問諸禪曰。夫婦二人相打通。兒子作",
    "X82n1571_046:0127b09": "證。且道。證父即是。證母即是。或菴體著語曰。小出大",
    "X82n1571_046:0127b10": "遇　宋孝宗淳熈己亥。守臨川。辛丑感疾。一夕忽索",
    "X82n1571_046:0127b11": "筆。書偈曰。大洋海裏打鼓。須彌山上聞鐘。業鏡忽然",
    "X82n1571_046:0127b12": "撲破。翻身透出虗空。召僚屬示之曰。生之與死。如晝",
    "X82n1571_046:0127b13": "與夜。無足怪者。若以道論。安得生死。若作生死會。則",
    "X82n1571_046:0127b14": "去道遠矣。語畢。端坐而化。",
    "X82n1571_046:0127b15": "華藏民禪師法嗣",
    "X82n1571_046:0127b16": "臨安府徑山別峰寶印禪師嘉州李氏子。世居峨嵋",
    "X82n1571_046:0127b17": "之麓。幼通六經。而厭俗務。乃從德山清素。得度具戒。",
    "X82n1571_046:0127b18": "後聽華嚴起信。既盡其說。棄依密印於中峰。一日印",
    "X82n1571_046:0127b19": "舉僧問巖頭。起滅不停時如何。巖叱曰。是誰起滅。師",
    "X82n1571_046:0127b20": "啟悟。即首肯。會圓悟歸昭覺。印遣師往省。因隨眾入",
    "X82n1571_046:0127b21": "室。悟問。從上諸聖。以何接人。師豎拳。悟曰。此是老僧",
    "X82n1571_046:0127b22": "用底。作麼生是從上諸聖用底。師以拳揮之。悟亦舉",
    "X82n1571_046:0127b23": "拳。相交大笑而止　後至徑山。謁大慧。慧問。甚處來。",
    "X82n1571_046:0127b24": "師曰。西川。慧曰。未出劒門關。與汝三十棒了也。師曰。",
    "X82n1571_046:0127c01": "不合起動和尚。慧忻然。掃室延之。慧南遷。師乃西還",
    "X82n1571_046:0127c02": "運主數剎。後再出峽。住保寧金山雪竇徑山　開堂",
    "X82n1571_046:0127c03": "陞座曰。世尊初成正覺。於鹿野苑中。轉四諦法輪。憍",
    "X82n1571_046:0127c04": "陳如比丘。最初悟道。後來真淨曰。今日新豐洞裏祇",
    "X82n1571_046:0127c05": "轉箇拄杖子。遂拈拄杖。著左邊曰。還有最初悟道者",
    "X82n1571_046:0127c06": "麼。若無。丈夫自有衝天志。莫向如來行處行。遂喝一",
    "X82n1571_046:0127c07": "喝。下座。若是印上座。則不然。今日向鳳凰山裏。初無",
    "X82n1571_046:0127c08": "工夫。轉四諦法輪。亦無氣力。轉拄杖子。祇教諸人。行",
    "X82n1571_046:0127c09": "須緩步。語要低聲。何故。欲得不招無間業。莫謗如來",
    "X82n1571_046:0127c10": "正法輪　上堂。三世諸佛。以一句演千百萬億句。收",
    "X82n1571_046:0127c11": "百千萬億句。祇在一句。祖師門下。半句也無。祇甚麼",
    "X82n1571_046:0127c12": "合喫多少痛棒。諸仁者且道。諸佛是。祖師是。若道佛",
    "X82n1571_046:0127c13": "是。祖不是。祖是。佛不是。取捨不忘。若是。佛祖一時是。",
    "X82n1571_046:0127c14": "佛祖一時不是。顢頇不少。且截斷葛藤一句。作麼生",
    "X82n1571_046:0127c15": "道。大虫裹紙帽。好笑又驚人。復舉僧問巖頭。浩浩塵",
    "X82n1571_046:0127c16": "中如何辯主。頭曰。銅沙鑼裏滿盛油。師曰。大小巖頭。",
    "X82n1571_046:0127c17": "打失鼻孔。忽有人問保寧。浩浩塵中如何辯主。祇對",
    "X82n1571_046:0127c18": "他道。天寒不及卸帽　上堂。六月初一。燒空赤日。十",
    "X82n1571_046:0127c19": "字街頭。雪深一尺。掃除不暇。回避不及。凍得東村廖",
    "X82n1571_046:0127c20": "胡子。半夜著靴水上立　上堂。將心除妄妄難除。即",
    "X82n1571_046:0127c21": "妄明心道轉迂。桶底趯穿無忌諱。等閒一步一芙蕖",
    "X82n1571_046:0127c22": "　師至徑山。宋孝宗。召對選德殿稱旨。入對日。賜肩",
    "X82n1571_046:0127c23": "輿於東華門內。淳熈癸卯二月。上注圓覺經。遣使馳",
    "X82n1571_046:0127c24": "賜命作序。師年邁。益厭住持。戊申冬。奏乞菴居得請。",
    "X82n1571_046:0128a01": "紹興庚戌十一月。往見交承策。言別。策問行日。師曰。",
    "X82n1571_046:0128a02": "水到渠成。歸索紙。書十二月初七夜鷄鳴時九字。如",
    "X82n1571_046:0128a03": "期而化。奉蛻質。返寺之法堂。留七日。顏色明潤。髮長",
    "X82n1571_046:0128a04": "頂溫。越七日。葬于庵之西岡。諡慈辨禪師。塔曰智光。",
    "X82n1571_046:0128a05": "壽八十二。臘六十四。",
    "X82n1571_046:0128a06": "昭覺元禪師法嗣",
    "X82n1571_046:0128a07": "鳳棲慧觀禪師上堂。前村落葉盡。深院桂花殘。此夜",
    "X82n1571_046:0128a08": "初冬節。從茲特地寒。所以道。欲識佛性義。當觀時節",
    "X82n1571_046:0128a09": "因緣。時節若至。其理自彰。喝一喝曰。恁麼說話。成人",
    "X82n1571_046:0128a10": "者少。敗人者多。",
    "X82n1571_046:0128a11": "文殊道禪師法嗣",
    "X82n1571_046:0128a12": "潭州楚安慧方禪師本郡許氏子。參文殊於大別。未",
    "X82n1571_046:0128a13": "幾。改寺為神霄宮。附商舟過湘南。舟中聞岸人操鄉",
    "X82n1571_046:0128a14": "音。厲聲曰呌那。由是有省。即說偈曰。沔水江心喚一",
    "X82n1571_046:0128a15": "聲。此時方得契生平。多年相別重相見。千聖同歸一",
    "X82n1571_046:0128a16": "路行　住後上堂。臨老方稱住持。全無些子元機。開",
    "X82n1571_046:0128a17": "口十字九乖。問東便乃答西。如斯出世討甚元微。有",
    "X82n1571_046:0128a18": "時拈三放兩。有時就令而施。雖然如是。同道方知。且",
    "X82n1571_046:0128a19": "道。知底事作麼生。直須打翻鼻孔始得　上堂。達磨",
    "X82n1571_046:0128a20": "祖師在脚底。踏不著兮提不起。子細當頭放下看。病",
    "X82n1571_046:0128a21": "在當時誰手裡。張公會看脉。李公會使藥。兩箇競頭",
    "X82n1571_046:0128a22": "醫一時。用不著藥不相投。錯錯。喫茶去。",
    "X82n1571_046:0128a23": "常德府文殊思業禪師世為屠宰。一日戮豬次。忽洞",
    "X82n1571_046:0128a24": "徹心源。即棄業為比丘。述偈曰。昨日夜叉心。今朝菩",
    "X82n1571_046:0128b01": "薩面。菩薩與夜叉。不隔一條線。往見文殊。殊曰。你正",
    "X82n1571_046:0128b02": "殺豬時。見箇甚麼。便乃剃頭行脚。師遂作鼓刀勢。殊",
    "X82n1571_046:0128b03": "喝曰。這屠兒。參堂去。師便下參堂　後繼席文殊。上",
    "X82n1571_046:0128b04": "堂。舉趙州勘婆話。乃曰。勘破婆子。面青眼黑。趙州老",
    "X82n1571_046:0128b05": "漢。瞞我不得。",
    "X82n1571_046:0128b06": "何山珣禪師法嗣",
    "X82n1571_046:0128b07": "婺州義烏稠巖了贇禪師上堂。舉趙州狗子無佛性",
    "X82n1571_046:0128b08": "話頭曰。趙州狗子無佛性。萬疊青山藏古鏡。赤脚波",
    "X82n1571_046:0128b09": "斯入大唐。八臂那吒行正令。咄。",
    "X82n1571_046:0128b10": "待制潘良貴居士字義榮。年四十。回心祖闈。所至隨",
    "X82n1571_046:0128b11": "眾參扣。後依佛燈。久之不契。因訴曰。某祇欲死去時",
    "X82n1571_046:0128b12": "如何。燈曰。好箇封皮。且留著使用。而今不了。不當後",
    "X82n1571_046:0128b13": "去。忽被他換却封皮。卒無整理處。公曰。南泉斬猫兒",
    "X82n1571_046:0128b14": "話。某看此甚久。終未透徹奈何。燈曰。你祇管理會別",
    "X82n1571_046:0128b15": "人家猫兒。不知走却自家狗子。公於言下。如醉得醒。",
    "X82n1571_046:0128b16": "即呈頌曰。自己猫兒。久矣走失。別人家猫。問之可惜。",
    "X82n1571_046:0128b17": "落花流水。任他唐突。燈曰。不易公進此一步。更須知",
    "X82n1571_046:0128b18": "有向上事始得。如今士大夫。說禪說道。祇依著義理",
    "X82n1571_046:0128b19": "便快活。大率似將錢買油餈。喫了便不饑。其餘便道",
    "X82n1571_046:0128b20": "是瞞他。亦可笑也。公唯唯。",
    "X82n1571_046:0128b21": "泐潭明禪師法嗣",
    "X82n1571_046:0128b22": "漢州無為隨菴守緣禪師本郡史氏子。年十三病目。",
    "X82n1571_046:0128b23": "去依棲禪能。圓具。出峽至寶峰。值峰上堂。舉永嘉曰。",
    "X82n1571_046:0128b24": "一月普現一切水。一切水月一月攝。師聞釋然。領悟",
    "X82n1571_046:0128c01": "　住後上堂。以一統萬。一月普現一切水。會萬歸一。",
    "X82n1571_046:0128c02": "一切水月一月攝。展則彌綸法界。收來毫髮不存。雖",
    "X82n1571_046:0128c03": "然。收展殊途。此事本無異致。但能於根本上。著得一",
    "X82n1571_046:0128c04": "隻眼去。方見三世諸佛。歷代祖師。盡從此中示現。三",
    "X82n1571_046:0128c05": "藏十二部。一切修多羅。盡從此中流出。天地日月。萬",
    "X82n1571_046:0128c06": "象森羅。盡從此中建立。三界九地。七趣四生。盡從此",
    "X82n1571_046:0128c07": "中出沒。百千法身。無量妙義。乃至世間工巧諸伎藝。",
    "X82n1571_046:0128c08": "盡現行此事。所以世尊拈華。迦葉便乃微笑。達磨面",
    "X82n1571_046:0128c09": "壁。二祖於是安心。桃華盛開。靈雲疑情盡淨。擊竹作",
    "X82n1571_046:0128c10": "響。香嚴頓忘所知。以至盤山於肉案頭悟道。彌勒向",
    "X82n1571_046:0128c11": "魚市中接人誠。謂造次顛沛必於是。經行坐臥在其",
    "X82n1571_046:0128c12": "中。既有如是奇特。更有如是光輝。既有如是廣大。又",
    "X82n1571_046:0128c13": "有如是周徧。你輩諸人。因甚麼却有迷有悟。要知麼。",
    "X82n1571_046:0128c14": "幸無偏照處。剛有不明時。",
    "X82n1571_046:0128c15": "龍翔珪禪師法嗣",
    "X82n1571_046:0128c16": "南康軍雲居頑菴德昇禪師漢州何氏子。二十得度。",
    "X82n1571_046:0128c17": "習講。久之。棄謁文殊道。問佛法省要。殊示偈曰。契丹",
    "X82n1571_046:0128c18": "打破波斯寨。奪得寶珠村裏賣。十字街頭窮乞兒。腰",
    "X82n1571_046:0128c19": "間掛箇風流袋。師擬對。殊曰。莫錯。師退參三年。方得",
    "X82n1571_046:0128c20": "旨趣。往見佛性。機不投。入閩。謁竹菴於鼓山。便問。國",
    "X82n1571_046:0128c21": "師不跨石門句。意旨如何。菴應聲喝曰。閒言語。師即",
    "X82n1571_046:0128c22": "領悟　住後。僧問。應真不借三界高超。即不問。如何",
    "X82n1571_046:0128c23": "是無位真人。師曰。聞時富貴。見後貧窮。曰擡頭須掩",
    "X82n1571_046:0128c24": "耳。側掌便翻身。師曰。無位真人。在甚麼處。曰老大宗",
    "X82n1571_046:0129a01": "師話頭也不識。師曰。放你三十棒。",
    "X82n1571_046:0129a02": "通州狼山蘿庵慧溫禪師福州鄭氏子。徧參諸老。晚",
    "X82n1571_046:0129a03": "依竹庵於東林。未幾。庵謝事。復謁高庵悟。南華昺。草",
    "X82n1571_046:0129a04": "堂清。皆蒙賞識。會竹庵徙閩之乾元。師歸省次。庵問。",
    "X82n1571_046:0129a05": "情生智隔。想變體殊。不用停囚。長智道將一句來。師",
    "X82n1571_046:0129a06": "乃釋然。述偈曰。拶出通身是口。何妨罵雨訶風。昨夜",
    "X82n1571_046:0129a07": "前村猛虎。咬殺南山大蟲。庵首肯　住後上堂釋迦",
    "X82n1571_046:0129a08": "老子。四十九年。坐籌帷幄。彌勒大士。九十一劫。帶水",
    "X82n1571_046:0129a09": "拖泥。凡情聖量。不能剗除。理照覺知。猶存露布。佛意",
    "X82n1571_046:0129a10": "祖意。如將魚目作明珠。大乘小乘。似認橘皮為猛火。",
    "X82n1571_046:0129a11": "諸人。須是豁開胸襟寶藏。運出自己家珍。向十字街",
    "X82n1571_046:0129a12": "頭。普施貧乏。眾中忽有箇靈利漢。出來道。美食不中",
    "X82n1571_046:0129a13": "飽人喫。山僧只向他道。幽州猶自可。最苦是新羅。",
    "X82n1571_046:0129a14": "雲居悟禪師法嗣",
    "X82n1571_046:0129a15": "婺州雙林德用禪師本郡戴氏子。上堂。拈槌豎拂祖",
    "X82n1571_046:0129a16": "師門下。將黃葉以止啼。說妙談元。衲僧面前。望梅林",
    "X82n1571_046:0129a17": "而止渴。際山今日去却之乎者也。更不指東畵西。向",
    "X82n1571_046:0129a18": "三世諸佛命脉中。六代祖師骨髓裡。盡情傾倒。為諸",
    "X82n1571_046:0129a19": "人說破。良久曰。啼得血流無用處。不如緘口過殘春。",
    "X82n1571_046:0129a20": "台州萬年無著道閒禪師本郡洪氏子。上堂。全機敵",
    "X82n1571_046:0129a21": "勝。猶在半途。啐啄同時。白雲萬里。纔生朕兆。已落二",
    "X82n1571_046:0129a22": "三。不露鋒鋩。成何道理。且道。從上來事。合作麼生。誣",
    "X82n1571_046:0129a23": "人之罪。以罪加之　上堂。舉乾峰示眾曰。舉一不得",
    "X82n1571_046:0129a24": "舉二。放過一著。落在第二。雲門出眾曰。昨日有人從",
    "X82n1571_046:0129b01": "天台來。却往徑山去。峰曰。典座來日不得普請。師曰。",
    "X82n1571_046:0129b02": "相見不須瞋。君窮我亦貧。謂言侵早起。更有夜行人。",
    "X82n1571_046:0129b03": "福州中際善能禪師嚴陵人。往來龍門雲居有年。未",
    "X82n1571_046:0129b04": "有所證。一日普請擇菜次。高庵忽以猫兒。擲師懷中。",
    "X82n1571_046:0129b05": "師擬議。庵攔胸踏倒。于是大事洞明　上堂。萬古長",
    "X82n1571_046:0129b06": "空。一朝風月。不可以一朝風月。昧却萬古長空。不可",
    "X82n1571_046:0129b07": "以萬古長空。不明一朝風月。且如何是一朝風月。人",
    "X82n1571_046:0129b08": "皆畏炎熱。我愛夏日長。薰風自南來。殿閣生微凉。會",
    "X82n1571_046:0129b09": "與不會。切忌承當。",
    "X82n1571_046:0129b10": "南康軍雲居普雲自圓禪師綿州雍氏子。年十九。試",
    "X82n1571_046:0129b11": "經得度。留教苑五祀。出關南下。歷扣諸大尊宿。始詣",
    "X82n1571_046:0129b12": "龍門。一日於廊廡間。覩繪西人。有省。夜白高庵。庵舉",
    "X82n1571_046:0129b13": "法眼偈曰。頭戴貂鼠帽。腰懸羊角錐。語不令人會。須",
    "X82n1571_046:0129b14": "得人譯之。復筴火示之曰。我為汝譯了也。於是大徹。",
    "X82n1571_046:0129b15": "呈偈曰。外國言音不可窮。起雲亭下一時通。口門廣",
    "X82n1571_046:0129b16": "大無邊際。吞盡楊岐栗棘蓬。庵遣師依佛眼。眼謂曰。",
    "X82n1571_046:0129b17": "吾道東矣　上堂。舉僧問雲門。如何是透法身句。門",
    "X82n1571_046:0129b18": "曰。斗北裏藏身。師曰。南北東西萬萬千。乾坤上下兩",
    "X82n1571_046:0129b19": "無邊。相逢相見呵呵笑。屈指擡頭月半天。",
    "X82n1571_046:0129b20": "烏巨行禪師法嗣",
    "X82n1571_046:0129b21": "饒州薦福退庵休禪師上堂。結夏時。左眼半觔。解夏",
    "X82n1571_046:0129b22": "時。右眼八兩。謾云九十日安居。嬴得一肚皮妄想。直",
    "X82n1571_046:0129b23": "饒七穴八穿。未免山僧拄杖。雖然如是。千鈞之弩。不",
    "X82n1571_046:0129b24": "為鼷鼠而發機　上堂。先師尋常用腦後一鎚。卸却",
    "X82n1571_046:0129c01": "學者胸中許多屈曲。當年克賓維那。曾中興化此毒。",
    "X82n1571_046:0129c02": "往往天下叢林。喚作超宗異目。非惟孤負興化。亦乃",
    "X82n1571_046:0129c03": "克賓受辱。若是臨濟兒孫。終不依草附木。資福喜見",
    "X82n1571_046:0129c04": "同參。今日傾膓倒腹。遂卓拄杖。喝一喝曰。還知先師",
    "X82n1571_046:0129c05": "落處麼。伎死禪和。如麻似粟　上堂。言發非聲。是箇",
    "X82n1571_046:0129c06": "甚麼。色前不物。莫亂針錐透過。禹門風波更險。咄。",
    "X82n1571_046:0129c07": "信州龜峰晦庵慧光禪師建寧人。上堂。數日暑氣如",
    "X82n1571_046:0129c08": "焚。一箇渾身無處安著思量得。也是煩惱人。這箇未",
    "X82n1571_046:0129c09": "是煩惱。更有己躬下事不明。便是煩惱。所以達磨大",
    "X82n1571_046:0129c10": "師煩惱。要為諸人吞却。又被咽喉小。要為諸人吐却。",
    "X82n1571_046:0129c11": "又被牙齒礙。取不得。捨不得。煩惱九年。若不得二祖",
    "X82n1571_046:0129c12": "不惜性命。往往轉身無路。煩惱教死。所謂祖禰不了。",
    "X82n1571_046:0129c13": "殃及兒孫。後來蓮花峰庵主。到這裏煩惱不肯住。南",
    "X82n1571_046:0129c14": "嶽思大。到這裏煩惱不肯下山更有臨濟德山。用盡",
    "X82n1571_046:0129c15": "自己。查棃煩惱。鉢盂無柄龜峰今日為他閒事長無",
    "X82n1571_046:0129c16": "明。為你諸人。從頭點破。卓拄杖一下曰。一人腦後露",
    "X82n1571_046:0129c17": "腮。一人當門無齒。更有數人鼻孔沒半邊。不勞再勘",
    "X82n1571_046:0129c18": "你諸人。休向這裏立地瞌睡。殊不知。家中飯籮鍋子。",
    "X82n1571_046:0129c19": "一時失却了也。你若不信。但歸家檢點看。",
    "X82n1571_046:0129c20": "真州長蘆且庵仁禪師上虞人。依雪堂於烏巨。聞普",
    "X82n1571_046:0129c21": "說曰。今之兄弟做工夫。正如習射。先安其足。後習其",
    "X82n1571_046:0129c22": "法。後雖無心。以習故。箭發皆中。喝一喝曰。只今箭發",
    "X82n1571_046:0129c23": "也。看看。師不覺倒身。作避箭勢。忽大悟　上堂。百千",
    "X82n1571_046:0129c24": "三昧。無量妙門。今日且庵。不惜窮性命。祇做一句子",
    "X82n1571_046:0130a01": "說與諸人。卓拄杖　頌臺山婆話曰。開箇燈心皁角",
    "X82n1571_046:0130a02": "舖。日求升合度朝昏只因風雨連綿久。本利一空愁",
    "X82n1571_046:0130a03": "倚門。",
    "X82n1571_046:0130a04": "白楊順禪師法嗣",
    "X82n1571_046:0130a05": "吉州青原殊禪師僧問。達磨未來時如何。師曰。生鐵",
    "X82n1571_046:0130a06": "鑄崑崙。曰來後如何。師曰。五彩畵門神。",
    "X82n1571_046:0130a07": "雲居如禪師法嗣",
    "X82n1571_046:0130a08": "太平隱靜圓極彥岑禪師台州黃巖人。上堂。今朝八",
    "X82n1571_046:0130a09": "月初五。好事分明為舉。嶺頭漠漠秋雲。樹底鳴鳩喚",
    "X82n1571_046:0130a10": "雨。昨夜東海鯉魚。吞却南山猛虎。雖然。有照有用。畢",
    "X82n1571_046:0130a11": "竟無賓無主。唯有文殊普賢。住住我識得你　上堂。",
    "X82n1571_046:0130a12": "舉正堂辯和尚。室中問學者。蚯蚓為甚麼化為百合。",
    "X82n1571_046:0130a13": "師曰。客舍并州已十霜。歸心日夜憶咸陽。無端更度",
    "X82n1571_046:0130a14": "桑乾水。却望并州是故鄉。",
    "X82n1571_046:0130a15": "鄂州報恩成禪師上堂。秋雨乍寒。汝等諸人。青州布",
    "X82n1571_046:0130a16": "衫成就也未。良久。喝曰。雲溪今日冷處著一把火。便",
    "X82n1571_046:0130a17": "下座。",
    "X82n1571_046:0130a18": "道場辯禪師法嗣",
    "X82n1571_046:0130a19": "平江府覺報清禪師上堂。舉僧問雲門。如何是諸佛",
    "X82n1571_046:0130a20": "出身處。門曰。東山水上行。師曰。諸佛出身處。東山水",
    "X82n1571_046:0130a21": "上行。石壓筍斜出。岸懸花倒生。",
    "X82n1571_046:0130a22": "安吉州何山然首座姑蘇人。久侍正堂。入室次。堂問。",
    "X82n1571_046:0130a23": "猫兒。為甚麼偏愛捉老鼠。曰物見主眼卓豎。堂欣然。",
    "X82n1571_046:0130a24": "因命分座。",
    "X82n1571_046:0130b01": "黃龍忠禪師法嗣",
    "X82n1571_046:0130b02": "成都府信相戒修禪師上堂。舉馬祖不安公案。乃曰。",
    "X82n1571_046:0130b03": "兩輪舉處烟塵起。電急星馳擬何止。目前不礙往來",
    "X82n1571_046:0130b04": "機。正令全施無表裏。丈夫意氣自衝天。我是我兮你",
    "X82n1571_046:0130b05": "是你。",
    "X82n1571_046:0130b06": "袁州慈化寺普庵印肅禪師宜春余氏子。生時祥光",
    "X82n1571_046:0130b07": "燭天。年十五。往師壽隆賢。授以法華。師曰。諸佛元旨。",
    "X82n1571_046:0130b08": "貴悟於心。數墨循行。何益於道。繼謁牧庵。問曰。萬法",
    "X82n1571_046:0130b09": "歸一。一歸何處。庵豎拂示之。有省。歸誦華嚴論。至達",
    "X82n1571_046:0130b10": "本情亡知心體合。大悟曰。我今親契華嚴法界矣。說",
    "X82n1571_046:0130b11": "偈曰。捏不成團撥不開。何須南嶽又天台。六根門首",
    "X82n1571_046:0130b12": "無人用。惹得胡僧特地來　後主慈化。上堂。三界惟",
    "X82n1571_046:0130b13": "心惟佛解。萬法惟識更誰知。迷悟本無權立化。恰如",
    "X82n1571_046:0130b14": "黃葉止兒啼。涅槃生死猶如夢。十聖三賢是阿誰。有",
    "X82n1571_046:0130b15": "物先天無相貌。言詮不及禮阿彌。祇者阿彌是汝心。",
    "X82n1571_046:0130b16": "不勞逐相外邊尋。三僧祇劫隨時立。心心心即是如。",
    "X82n1571_046:0130b17": "若人不了心非相。執境迷真著色聲。了色通聲無二",
    "X82n1571_046:0130b18": "體。山河大地說真經。敢問諸人。真經作麼生說。良久",
    "X82n1571_046:0130b19": "曰。今古妙音無間歇。除非迦葉不聞聞　師之廣津。",
    "X82n1571_046:0130b20": "梁崇塔廟。禦灾患。異跡不可勝紀。有問。修何行業。而",
    "X82n1571_046:0130b21": "得此。師向空畫一畫曰。會麼。曰不會。師曰。止止不須",
    "X82n1571_046:0130b22": "說　自贊曰。蒼天蒼天。悟無生法。談不說禪。開兩片",
    "X82n1571_046:0130b23": "皮。括地該天。如何是佛。十萬八千　宋孝宗乾道己",
    "X82n1571_046:0130b24": "丑七月二十一日。書偈曰。乍雨乍晴寶象明。東西南",
    "X82n1571_046:0130c01": "北亂雲橫。失珠無限人遭劫。幻應權機為汝清。擲筆",
    "X82n1571_046:0130c02": "而逝。世壽五十五。僧臘三十五。奉全身塔於本山。",
    "X82n1571_046:0130c03": "西禪璉禪師法嗣",
    "X82n1571_046:0130c04": "遂寧府西禪第二代。希秀禪師上堂。秋光將半。暑氣",
    "X82n1571_046:0130c05": "漸消。鴻鴈橫空。點破碧天似水。猿猱挂樹。撼翻玉露",
    "X82n1571_046:0130c06": "如珠。直饒對此明機。未免認龜作鼈。且道。應時應節",
    "X82n1571_046:0130c07": "一句。作麼生道。野色併來三島月。溪光分破五湖秋。",
    "X82n1571_046:0130c08": "淨居尼溫禪師法嗣",
    "X82n1571_046:0130c09": "溫州淨居尼無相法燈禪師上堂。卓拄杖曰。觀音出",
    "X82n1571_046:0130c10": "普賢入。文殊水上穿靴立。擡頭鷂子過新羅。石火電",
    "X82n1571_046:0130c11": "光追不及。咄。",
    "X82n1571_046:0130c12": "大溈果禪師法嗣",
    "X82n1571_046:0130c13": "荊門軍玉泉窮谷宗璉禪師合州董氏子。開堂日。問",
    "X82n1571_046:0130c14": "答已。乃曰。衲僧向人天眾前。一問一答。一擒一縱。一",
    "X82n1571_046:0130c15": "卷一舒。一挨一拶。須是具金剛眼睛始得。若是念話",
    "X82n1571_046:0130c16": "之流。君向西秦。我之東魯。于宗門中。殊無所益。這一",
    "X82n1571_046:0130c17": "段事。不在有言。不在無言。不礙有言。不礙無言。古人",
    "X82n1571_046:0130c18": "垂一言半句。正如國家兵器。不得已而用之。橫說豎",
    "X82n1571_046:0130c19": "說。祇要控人入處。其實不在言句上。今時人。不能一",
    "X82n1571_046:0130c20": "徑徹證根源。祇以語言文字。而為至道。一句來。一句",
    "X82n1571_046:0130c21": "去。喚作禪道。喚作向上。向下。謂之菩提涅槃。謂之祖",
    "X82n1571_046:0130c22": "師巴鼻。正似鄭州出曹門。從上宗師會中。往往真箇",
    "X82n1571_046:0130c23": "以行脚為事底。纔有疑處。便對眾決擇。祇一句下。見",
    "X82n1571_046:0130c24": "諦明白。造佛祖直指不傳之宗。與諸有情。盡未來際。",
    "X82n1571_046:0131a01": "同得同證。猶未是泊頭處。豈是空開脣皮。胡言漢語",
    "X82n1571_046:0131a02": "來。所以南院道。諸方祇具啐啄同時眼。不具啐啄同",
    "X82n1571_046:0131a03": "時用。時有僧問。如何是啐啄同時用。院曰。作家不啐",
    "X82n1571_046:0131a04": "啄。啐啄同時失。僧曰。猶是學人問處。院曰。如何是你",
    "X82n1571_046:0131a05": "問處。僧曰。失院便打。其僧不契。後至雲門會中曰。二",
    "X82n1571_046:0131a06": "僧舉此話。一僧曰。當時南院棒折那。其僧忽悟。即回",
    "X82n1571_046:0131a07": "南院。院已遷化。時風穴作維那。問曰。你是問先師啐",
    "X82n1571_046:0131a08": "啄同時話底僧那。僧曰。是穴曰。你當時如何。曰我當",
    "X82n1571_046:0131a09": "時如在燈影裏行。穴曰。你會也。師乃召大眾曰。暗穿",
    "X82n1571_046:0131a10": "玉線。密度金針。如水入水。似金博金。敢問大眾。啐啄",
    "X82n1571_046:0131a11": "同時。是親切處。因甚却失。若也會得。堪報不報之恩。",
    "X82n1571_046:0131a12": "共助無為之化。便可橫身宇宙。獨步大方。若跳不出。",
    "X82n1571_046:0131a13": "依前祇在架子下　上堂。拈拄杖曰。破無明暗。截生",
    "X82n1571_046:0131a14": "死流。度三有城。泛無為海。須是識這箇始得。乃召大",
    "X82n1571_046:0131a15": "眾曰。喚作拄杖則觸。不喚作拄杖則背。若也識得。荊",
    "X82n1571_046:0131a16": "棘林中撤手。是非海裏橫身。脫或未然。普賢乘白象。",
    "X82n1571_046:0131a17": "土宿跨泥牛。參　上堂。一切數句非數句。與吾靈覺",
    "X82n1571_046:0131a18": "何交涉。師曰。永嘉恁麼道。大似含元殿上更覓長安。",
    "X82n1571_046:0131a19": "殊不知。有水皆含月。無山不帶雲。雖然如是。三十年",
    "X82n1571_046:0131a20": "後。趙婆酤醋　上堂。宗乘一唱殊途絕。萬別千差俱",
    "X82n1571_046:0131a21": "泯滅。通身是口難分說。金剛腦後三斤鐵。好大哥",
    "X82n1571_046:0131a22": "　僧問。保壽開堂。三聖推出一僧。保壽便打。意旨如何。",
    "X82n1571_046:0131a23": "師曰。利動君子。曰為復棒頭有眼。為復見機而作。師",
    "X82n1571_046:0131a24": "曰。獼猴繫露柱。曰祇如三聖道。你恁麼為人。瞎却鎮",
    "X82n1571_046:0131b01": "州一城人眼。又作麼生。師曰。錦上鋪華又一重　問",
    "X82n1571_046:0131b02": "行脚逢人時如何。師曰。一不成。二不是。曰行脚不逢",
    "X82n1571_046:0131b03": "人時如何。師曰。虎咬大蟲。曰祇如慈明道。釣絲絞水",
    "X82n1571_046:0131b04": "意作麼生。師曰。水浸鋼石卵　問三聖道。我逢人即",
    "X82n1571_046:0131b05": "出。出則不為人。意旨如何。師曰。兵行詭道。曰興化道。",
    "X82n1571_046:0131b06": "我逢人則不出。出則便為人。又作麼生。師曰。綿裹秤",
    "X82n1571_046:0131b07": "鎚　問不落因果。為甚麼墮野狐身。師曰。廬山五老",
    "X82n1571_046:0131b08": "峰。曰不昧因果。為甚麼脫野狐身。師曰。南嶽三生藏。",
    "X82n1571_046:0131b09": "曰祇如不落不昧。未審是同是別。師曰。倚天長劒逼",
    "X82n1571_046:0131b10": "人寒　問初生孩子。還具六識也無。趙州道。急水上",
    "X82n1571_046:0131b11": "打毬子。意旨如何。師曰。兩手扶犂水過膝。曰祇如僧",
    "X82n1571_046:0131b12": "問投子。急水上打毬子。意旨如何。曰念念不停流。又",
    "X82n1571_046:0131b13": "作麼生。師曰。水晶甕裏浸波斯　問楊岐道。三脚驢",
    "X82n1571_046:0131b14": "子弄蹄行。意旨如何。師曰。過蓬州了。便到巴州。",
    "X82n1571_046:0131b15": "潭州大溈行禪師上堂。橫拄杖曰。你等諸人。若向這",
    "X82n1571_046:0131b16": "裏會去。如紀信登九龍之輦。不向這裏會去。似項羽",
    "X82n1571_046:0131b17": "失千里烏騅。饒你總不恁麼。落在無事甲裏。若向這",
    "X82n1571_046:0131b18": "裏撥得一路。轉得身。吐得氣。山僧與你拄杖子。遂靠",
    "X82n1571_046:0131b19": "拄杖。下座　上堂。不是心。不是佛。不是物。且道。是箇",
    "X82n1571_046:0131b20": "甚麼。不在內。不在外。不在中間。畢竟在甚麼處。苦苦。",
    "X82n1571_046:0131b21": "有口說不得。無家何處歸。",
    "X82n1571_046:0131b22": "潭州道林淵禪師僧問。鐘未鳴。鼓未響。托鉢向甚麼",
    "X82n1571_046:0131b23": "處去。德山便低頭歸方丈。意旨如何。師曰。奔電迸火。",
    "X82n1571_046:0131b24": "曰巖頭道。這老漢未會末後句在。又作麼生。師曰。相",
    "X82n1571_046:0131c01": "隨來也。曰巖頭密啟其意。未審那裏是他密啟處。師",
    "X82n1571_046:0131c02": "曰。萬年松在祝融峰。曰雖然如是。祇得三年。三年後",
    "X82n1571_046:0131c03": "果遷化。還端的也無。師曰。嚤呢噠唎吽[口*發]吒　臨示",
    "X82n1571_046:0131c04": "寂上堂。拈拄杖曰。離却聲色言語。道將一句來。眾無",
    "X82n1571_046:0131c05": "對。師曰。動靜色聲外。時人不肯對。世間出世間。畢竟",
    "X82n1571_046:0131c06": "使誰會。言訖。倚杖而逝。",
    "X82n1571_046:0131c07": "隨州大洪老衲祖證禪師潭州潘氏子。上堂。萬象之",
    "X82n1571_046:0131c08": "中獨露身。如何說箇獨露底道理。豎起拂子曰。到江",
    "X82n1571_046:0131c09": "吳地盡。隔岸越山多　僧問。雲門問僧。光明寂照徧",
    "X82n1571_046:0131c10": "河沙。豈不是張拙秀才語。僧曰是。門曰。話墮也。未審",
    "X82n1571_046:0131c11": "那裏是這僧話墮處。師曰。鮎魚上竹竿　問離却言",
    "X82n1571_046:0131c12": "句。請師直指。師豎拂子。僧曰。還有向上事也無。師曰。",
    "X82n1571_046:0131c13": "有曰如何是向上事。師曰。速禮三拜。",
    "X82n1571_046:0131c14": "隆興府泐潭山堂德淳禪師上堂。俱胝一指頭。一毛",
    "X82n1571_046:0131c15": "拔九牛。華嶽連天碧。黃河徹底流。截却指急回眸。青",
    "X82n1571_046:0131c16": "箬笠前無限事。綠蓑衣底一時休。",
    "X82n1571_046:0131c17": "常州宜興保安復菴可封禪師福州林氏子。上堂。天",
    "X82n1571_046:0131c18": "寬地大。風清月白。此是海宇清平底時節。衲僧家等",
    "X82n1571_046:0131c19": "閒問著。十箇有五雙知有。祇如夜半華嚴池。吞却楊",
    "X82n1571_046:0131c20": "子江。開明橋撞倒平山塔。是汝諸人。還知麼。若也知",
    "X82n1571_046:0131c21": "去。試向非非想天。道將一句來。其或未知。擲下拂子",
    "X82n1571_046:0131c22": "曰。須是山僧拂子始得。",
    "X82n1571_046:0131c23": "隆興府石亭野菴祖璿禪師上堂。喫粥了也未。趙州",
    "X82n1571_046:0131c24": "無忌諱。更令洗鉢盂。太煞沒巴鼻悟去。由來不丈夫。",
    "X82n1571_046:0132a01": "這僧那免受塗糊。有指示。無指示。韶石四楞渾塌地。",
    "X82n1571_046:0132a02": "入地獄如箭射。雲岫清風生大廈。相逢攜手上高山。",
    "X82n1571_046:0132a03": "作者應須辨真假。真假分若為論。午夜寒蟾出海門。",
    "X82n1571_046:0132a04": "潭州石霜宗鑑禪師上堂。送舊年迎新歲。動用不離",
    "X82n1571_046:0132a05": "光影內。澄輝湛湛夜堂寒。借問諸人會不會。若也會",
    "X82n1571_046:0132a06": "增瑕纇。若不會依前昧。與君指箇截流機。白雲更在",
    "X82n1571_046:0132a07": "青山外。",
    "X82n1571_046:0132a08": "贛州報恩文爾禪師福州長溪李氏子。十六為僧。十",
    "X82n1571_046:0132a09": "八參月庵。至忘寢食。每聞更漏鐘鼓。輙嘆曰。又過一",
    "X82n1571_046:0132a10": "日也。後有省。典侍司數年。去遊廬陵。眾請出住吉水",
    "X82n1571_046:0132a11": "清涼。徙興國梵山。寧都桃林。宋高宗紹興辛未。郡守",
    "X82n1571_046:0132a12": "李子楊。迎住報恩。居十年。引疾求去移慶雲。孝宗乾",
    "X82n1571_046:0132a13": "道丙戌冬。示寂。壽四十六。臘三十。葬慶雲之西園。",
    "X82n1571_046:0132a14": "石頭回禪師法嗣",
    "X82n1571_046:0132a15": "南康軍雲居蓬庵德會禪師重慶何氏子。上堂。舉教",
    "X82n1571_046:0132a16": "中道。若見諸相非相。即見如來。作麼生是非相底道",
    "X82n1571_046:0132a17": "理。佯走詐羞偷眼覷。竹門斜掩半枝花。",
    "X82n1571_046:0132a19": "五燈全書卷第四十六"
}