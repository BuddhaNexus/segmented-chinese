{
    "X82n1571_117:0701c03": "五燈全書卷第一百十七",
    "X82n1571_117:0701c05": "京都聖感禪寺住持(臣)僧　(超永)　編輯",
    "X82n1571_117:0701c06": "京都古華嚴寺住持(臣)僧　(超揆)　較閱　進",
    "X82n1571_117:0701c07": "呈",
    "X82n1571_117:0701c08": "　　曹洞宗",
    "X82n1571_117:0701c09": "　　　青原下三十七世隨錄",
    "X82n1571_117:0701c10": "浦城竹源直指弘南禪師廣信永豐徐氏子。少遊博",
    "X82n1571_117:0701c11": "山。知有參禪事。年二十歲。投浦邑玉池菴披剃。參天",
    "X82n1571_117:0701c12": "界盛于夢筆。受具。依止兩載。多承激發。次參善權斯",
    "X82n1571_117:0701c13": "于雲門。承開示。疑情奮發。忽憶平常心是道。有省。作",
    "X82n1571_117:0701c14": "本來面目頌。有直饒見得分明極。笑破虗空[此/朿]半邊",
    "X82n1571_117:0701c15": "之句。呈斯斯。頷之。後參博山。奉典監院。一日有蛇。盤",
    "X82n1571_117:0701c16": "案上。趂亦不去。奉問眾曰。因甚趂亦不去。眾無對。師",
    "X82n1571_117:0701c17": "曰。國清才子貴。家富小兒驕。奉曰。看他日化龍去在。",
    "X82n1571_117:0701c18": "師曰。弘南不作者蟲豸。奉曰。爭奈已在洪波浩渺裏。",
    "X82n1571_117:0701c19": "師禮退。自是盤桓古今。深臻元奧。奉以衣拂囑之。命",
    "X82n1571_117:0701c20": "主瀛山。遷信州青巖。又赴潘雪僧請。鼎建竹源　解",
    "X82n1571_117:0701c21": "制上堂。指峰倒插紫芝塢。二老亭前花似雨。大雪粉",
    "X82n1571_117:0701c22": "紛徹骨寒。凍殺元沙白額虎。誰云六六三十六。五月",
    "X82n1571_117:0701c23": "端陽定初五。咦。者且置。祇如昔日結制今朝解制。畢",
    "X82n1571_117:0701c24": "竟意作麼生。良久曰。甜瓜徹蒂甜。苦匏連根苦　師",
    "X82n1571_117:0702a01": "誕日上堂。歸猿攀得枝頭月。去鳥衝開石上雲。物物",
    "X82n1571_117:0702a02": "本來成現事。不勞諸子外邊尋。真不掩偽。曲不藏直。",
    "X82n1571_117:0702a03": "南山東海兩同庚。無事此中休久立。為甚麼鐵錘有",
    "X82n1571_117:0702a04": "甚黃金汁　上堂。真西山楊大年。江文通。鐵篴仙。以",
    "X82n1571_117:0702a05": "杖畫一畫曰。一狀領過。孔夫子又作麼生。良久曰。吾",
    "X82n1571_117:0702a06": "無隱乎爾　小參。白如漆。黑如雪。硬如錦。輭似鐵。飛",
    "X82n1571_117:0702a07": "上天是跛鱉。以拄杖作舞曰。參　問師唱誰家曲。宗",
    "X82n1571_117:0702a08": "風嗣阿誰。師曰。古磵寒泉湧。喬松雪後蒼　問如何",
    "X82n1571_117:0702a09": "是瀛山境。師曰。泉聲常在耳。山色不離門。曰如何是",
    "X82n1571_117:0702a10": "境中人。師曰。滿頓白髮離巖谷。半夜穿雲入市廛",
    "X82n1571_117:0702a11": "　潘雪僧問。建法幢立宗旨者。是和尚尋常茶飯。今日",
    "X82n1571_117:0702a12": "利生一句。作麼生道。師曰。高山流水尋常事。除却子",
    "X82n1571_117:0702a13": "期誰賞音。曰恁麼則峩眉山色今古翠。帶水溪聲日",
    "X82n1571_117:0702a14": "夜寒。師曰。斷絃不必鸞膠續。只要知音側耳聽　問",
    "X82n1571_117:0702a15": "如何是人中境。師曰。白沙留月色。綠竹助秋聲。曰如",
    "X82n1571_117:0702a16": "何是境中人。師曰。一杖橫天地。雙眸輝古今　問如",
    "X82n1571_117:0702a17": "何是不用安排底句。師曰。青天非染皂。流水別高低。",
    "X82n1571_117:0702a18": "曰利生接物。又作麼生。師曰。兔角不用有。牛角不用",
    "X82n1571_117:0702a19": "無　問如何是死中活句。師曰。石牛慣吐三春霧。曰",
    "X82n1571_117:0702a20": "如何是活中死句。師曰。靈鳥豈棲無影枝　問迷時",
    "X82n1571_117:0702a21": "千卷少。悟後一言多。祇如悟後底人如何履踐。師曰。",
    "X82n1571_117:0702a22": "金殿坐忘尊貴甚。玉人夜半臥清風(雪磵奉嗣)。",
    "X82n1571_117:0702a23": "信州博山元祚弘裕禪師饒之德興傅氏子。年十一。",
    "X82n1571_117:0702a24": "丁母難。十二依宿雲旻出塵。十六閱高峰錄。至枕子",
    "X82n1571_117:0702b01": "墮地置疑。造謁博山奉受具。越二年。受業遷化。始上",
    "X82n1571_117:0702b02": "山參究。座元激勵嚴切曰。汝為甚麼疑情不斷。師曰",
    "X82n1571_117:0702b03": "不會。座擲下竹篦曰。我今為汝倒斷去。師忙然不覺",
    "X82n1571_117:0702b04": "失聲大笑。次日因奉命入城。有同行。師問。你還識睡",
    "X82n1571_117:0702b05": "中主麼。同行曰。日中主某尚不識。況睡中主耶。師震",
    "X82n1571_117:0702b06": "聲一喝。同行無語。師自疑無夢無想者。一喝畢竟落",
    "X82n1571_117:0702b07": "在甚麼處。正提撕間。忽失脚跌倒。如放下千斤擔子",
    "X82n1571_117:0702b08": "相似。輙衝口偈曰。熟眠無夢主何安。始覺從前被熱",
    "X82n1571_117:0702b09": "瞞。自倒應須還自起。未曾相隔一毫端。城歸。見首座",
    "X82n1571_117:0702b10": "隱几熟睡。師拈案上竹篦。座醒。擡頭一喝。師亦喝。座",
    "X82n1571_117:0702b11": "問。且道者兩喝。孰賓孰主。師復喝。座連喝曰。途寒向",
    "X82n1571_117:0702b12": "火去。師掩耳而出　嗣後繼席。結制上堂。祖師禪西",
    "X82n1571_117:0702b13": "來意。饑來喫飯困來睡。無端鷲嶺笑拈花。震旦竺乾",
    "X82n1571_117:0702b14": "多失利。求安心復斷臂。走遍本山供不避。有人築破",
    "X82n1571_117:0702b15": "脚指頭。笑落虗空半邊鼻。大丈夫須決志。切勿思量",
    "X82n1571_117:0702b16": "與議擬。有麼有麼分明在。目前今古應無墜。卓拄杖",
    "X82n1571_117:0702b17": "曰。果能直下自知非。頓覺山僧成特地。擲下拄杖",
    "X82n1571_117:0702b18": "　本師九十忌辰上堂。鳥跡空中九十年。魚踪水底覓",
    "X82n1571_117:0702b19": "徒然。先師面目分明示。謾隨紙裏復麻纏。覓者邊覓",
    "X82n1571_117:0702b20": "那邊。婁至不後。威音何先。莫是涅槃城裏麼。咦。死水",
    "X82n1571_117:0702b21": "原不藏龍。畢竟在那一邊。卓拄杖曰。姹女已歸霄漢",
    "X82n1571_117:0702b22": "去。獃郎猶向火邊蹲(雪磵奉嗣)。",
    "X82n1571_117:0702b23": "信州博山怡生弘喜禪師永豐潘氏子。世業儒。因版",
    "X82n1571_117:0702b24": "蕩之際。隨父母。避兵山中。失怙。即欲出塵。母兄弗為",
    "X82n1571_117:0702c01": "許允。過經年。恃亦亡。方遂其志。即依博山奉落[髟/采]。巾",
    "X82n1571_117:0702c02": "瓶有年。奉一日室中舉大千俱壞語。師有疑。決志參",
    "X82n1571_117:0702c03": "究。乞假走浙。參靈隱禮。有省。打脫無夢無想本參。禮",
    "X82n1571_117:0702c04": "有古人之風。推歸博山。適奉受瀛山主席。師為首領。",
    "X82n1571_117:0702c05": "因坐香昏睡。失跌得徹。奉上堂。召師問。昔日黃梅夜",
    "X82n1571_117:0702c06": "半傳衣。今朝博山當堂授記。畢竟是同是別。師曰。蘆",
    "X82n1571_117:0702c07": "花與岸雪。烟水一江秋。奉曰。不虗為我室中子也。遂",
    "X82n1571_117:0702c08": "分座說法　上堂。風飄飄。雲片片。魚躍鳶飛。物物顯",
    "X82n1571_117:0702c09": "現。個裏真機。阿誰能薦。薦薦。直須著眼看仙人。莫看",
    "X82n1571_117:0702c10": "仙人手中扇　上堂。切。切露柱得夢真實說。濯纓井",
    "X82n1571_117:0702c11": "底生蓬塵。三脚蝦蟇變作鱉。諸人還信得切否。信得",
    "X82n1571_117:0702c12": "切。萬里長空一條鐵。信不切。莫怪山僧重饒舌　上",
    "X82n1571_117:0702c13": "堂。一年三十六旬。今朝從頭始起。文殊表率風規。普",
    "X82n1571_117:0702c14": "賢提立綱紀。露柱交相慶讚。燈籠大笑歡喜。且道歡",
    "X82n1571_117:0702c15": "喜個甚麼。東君昨夜行春令。無蒂。花開生碓嘴　小",
    "X82n1571_117:0702c16": "參。日日說。時時說。祇要諸人知休歇。歇歇。大似紅爐",
    "X82n1571_117:0702c17": "一點雪(雪磵奉嗣)。",
    "X82n1571_117:0702c18": "江寧攝山棲霞竺菴大成禪師潭州醴陵龍氏子。母",
    "X82n1571_117:0702c19": "王產師。多異徵。七歲違怙恃。稍長夢遊南嶽。廿一投",
    "X82n1571_117:0702c20": "毗盧洞落髮。因讀高峰錄至狗舐油鐺語有省。乃事",
    "X82n1571_117:0702c21": "參方。往謁博山誾。徵其本參。復示偈。深為感發。師泣",
    "X82n1571_117:0702c22": "下。後至瀛山。危坐不起者五晝夜。因止靜聞魚聲。打",
    "X82n1571_117:0702c23": "失布袋。大笑曰。從前謬矣。和尚真我導師也。崇禎丁",
    "X82n1571_117:0702c24": "丑。誾示寂。師建塔畢。辛巳扣天界盛。盛問。汝當時見",
    "X82n1571_117:0703a01": "雪關。得個甚麼。師方對。盛以手掩其口。師曰。何得干",
    "X82n1571_117:0703a02": "戈相待。盛曰。錯過了也。是冬師領眾。自此師資日契。",
    "X82n1571_117:0703a03": "盛印之以偈。命主圓通。次主壽昌景雲棲霞諸剎",
    "X82n1571_117:0703a04": "　上堂。一條楖栗辭南嶽。祇為先師後事來。今日無端",
    "X82n1571_117:0703a05": "居此寺。醉扶公子上高臺。諸仁者。莫是法隨法行。法",
    "X82n1571_117:0703a06": "幢隨處建立麼。且喜沒交涉。莫是若不傳法救迷情。",
    "X82n1571_117:0703a07": "畢竟無有報恩者麼。且喜沒交涉。既不如此。今日拖",
    "X82n1571_117:0703a08": "泥帶水。來此住持。所為何事。不見昔日法燈道。山僧",
    "X82n1571_117:0703a09": "本志棲息巖谷。奈先師有個未了公案。出來為伊了",
    "X82n1571_117:0703a10": "却。雖然。此事如天普葢。似地普擎。只貴一回徹悟。大",
    "X82n1571_117:0703a11": "用現前。還會麼。村歌社舞偶成曲。莫向宮商韻裏尋",
    "X82n1571_117:0703a12": "　元旦上堂。新年頭佛法。有無俱戲論。拋出鐵崑崙。",
    "X82n1571_117:0703a13": "十方同聽命。風從虎雲從龍。以拂子打○相曰。無盡",
    "X82n1571_117:0703a14": "生涯在此中。等閒撥動毛頭許。大地乾坤用不窮。江",
    "X82n1571_117:0703a15": "南三尺雪。人道十年豐。擊拂子　上堂。雪未銷。風不",
    "X82n1571_117:0703a16": "歇。虎空凍得筋齊折。泥牛海底嚼冰花。木馬崖前奔",
    "X82n1571_117:0703a17": "玉屑。此事明明絕覆藏。因甚諸人打不徹。打得徹。眉",
    "X82n1571_117:0703a18": "間迸出一輪紅。萬里山河光皎潔。到者裏。始知山僧",
    "X82n1571_117:0703a19": "平日無故。向諸人說黃道白。雖然。汝也須是個人始",
    "X82n1571_117:0703a20": "得。喝一喝　上堂。踏破鐵鞵無覓處。得來全不費工",
    "X82n1571_117:0703a21": "夫。直下欲知端的意。趙州東壁挂葫蘆　問牛頭未",
    "X82n1571_117:0703a22": "見四祖時如何。師曰。巖頭落葉堆樵徑。曰見後如何。",
    "X82n1571_117:0703a23": "師曰。那畔無人說向誰。曰見與未見時如何。師曰。山",
    "X82n1571_117:0703a24": "花冷落千峰色　師再住壽昌時。入閩武夷報親。鼓",
    "X82n1571_117:0703b01": "山掃諸祖塔。來福之長慶示疾。手書囑壽昌樓霞兩",
    "X82n1571_117:0703b02": "住持事。并自書封龕起龕舉火三偈曰。樓閣門開。開",
    "X82n1571_117:0703b03": "已復閉。我住其中。法當如是。曰老大年來。行必動眾。",
    "X82n1571_117:0703b04": "今日依然。伏惟珍重。曰烈燄光中三十年。拿雲獲浪",
    "X82n1571_117:0703b05": "奮空拳。于今撒手還鄉去。分付紅爐徹底煎。雖然如",
    "X82n1571_117:0703b06": "是。且道如何是老僧末後句。白雲籠嶽頂。終不露崔",
    "X82n1571_117:0703b07": "嵬。怡然委順。當康熙丙午十一月十九日也。師壽五",
    "X82n1571_117:0703b08": "十有七。臘三十六。門人歸骨南嶽毗盧洞(覺浪盛嗣)。",
    "X82n1571_117:0703b09": "建昌覆船福山石潮大寧禪師進賢傅氏子。上堂。連",
    "X82n1571_117:0703b10": "日半晴半雨。風漸急天漸寒。空中霜氣滿。河畔水聲",
    "X82n1571_117:0703b11": "乾。落木巖前文殊縮項。臘梅枝上普賢破顏。是甚麼",
    "X82n1571_117:0703b12": "不合無端饒舌　元旦上堂。揮拂曰。新民新令。還他",
    "X82n1571_117:0703b13": "舊日之風。愈出愈奇。卓爾今時之用。花開鶯囀。春令",
    "X82n1571_117:0703b14": "不遙。鼓擊鑼鳴。歡聲相續。直得山河大地草木叢林",
    "X82n1571_117:0703b15": "一齊起舞。驀豎拂子曰。天上人間斯為元首。擊拂子",
    "X82n1571_117:0703b16": "下座　上堂。一聲寒鴈。帶來塞外。秋光幾處黃花。別",
    "X82n1571_117:0703b17": "露人間風骨。祇如鐘樓上唱讚。床脚下種菜。明甚麼",
    "X82n1571_117:0703b18": "邊事。擊拂子曰。太歲頭上動土　上堂。春日晴。春鳥",
    "X82n1571_117:0703b19": "鳴。江村柳枝綠。郊外草痕青。畢竟承誰恩力。揮拂曰。",
    "X82n1571_117:0703b20": "溪深杓柄長　上堂。庭外花枝。紅紅綠綠。因甚都在",
    "X82n1571_117:0703b21": "眼裏。嶺上松聲。澎澎湃湃。因甚都在耳裏。良久豎如",
    "X82n1571_117:0703b22": "意曰。風流不是誇王謝。祇為渠儂得自由　元旦上",
    "X82n1571_117:0703b23": "堂。初一是今朝。乾坤怪未了。春光動十洲。吹回舊花",
    "X82n1571_117:0703b24": "鳥。大地盡飛香。五嶽姿容好。偉哉無邊身。隨處恣探",
    "X82n1571_117:0703c01": "討。正當恁麼時。擊拂子曰。後園驢喫草　問萬法歸",
    "X82n1571_117:0703c02": "一。一歸何處。師曰。大洋海底點金燈　問青州布衫",
    "X82n1571_117:0703c03": "是何意旨。師曰。一秤稱不起　問如何是日用施為",
    "X82n1571_117:0703c04": "底事。師曰。火杈頭上雪花飛　問如何是據欵結案",
    "X82n1571_117:0703c05": "句。師曰。鄱陽湖口石鐘山　問如何是向上一句。師",
    "X82n1571_117:0703c06": "曰。兩岸紅塵飛不到　問如何是入廛垂手句。師曰。",
    "X82n1571_117:0703c07": "番人不繫腰(覺浪盛嗣)。",
    "X82n1571_117:0703c08": "杭州虎跑大慈石公大璸禪師錢塘顧氏子。幼從母",
    "X82n1571_117:0703c09": "謁雲棲宏。宏一見喜甚。摩其頂曰。吾家真種子。異日",
    "X82n1571_117:0703c10": "當繼予席。遂命名大璸。過目成誦。世間書史三藏元",
    "X82n1571_117:0703c11": "詮。無不熟記。宏與剃落受具。弘經吳越間。聞天界盛",
    "X82n1571_117:0703c12": "住西湖鳳林。師往叩法要。盤桓數日。歎曰。雲棲古佛",
    "X82n1571_117:0703c13": "有此兒耶。明年盛遷徑山。師再見。盛曰。入門須有語。",
    "X82n1571_117:0703c14": "師曰。和尚年尊猶未聞。盛大笑。命師典書狀。一日登",
    "X82n1571_117:0703c15": "藏天樓。將欲致問。盛扭師鼻。負痛作聲。豁然契悟。盛",
    "X82n1571_117:0703c16": "曰。見甚麼道理。師點首曰。元來即便如此。順治壬辰。",
    "X82n1571_117:0703c17": "出住大慈　上堂。凍合玉樓寒起粟。相携行聽無生",
    "X82n1571_117:0703c18": "曲。石人拍板木人歌。響遏行雲聽不足。聽不足。珊瑚",
    "X82n1571_117:0703c19": "影映澄江綠　上堂。椎鐘撾鼓。早是惡水澆人。禮拜",
    "X82n1571_117:0703c20": "燒香。轉見互相鈍置。豈不知從上諸聖。向劒刃上橫",
    "X82n1571_117:0703c21": "身。火燄裏垂手。也都是勞而無功。那更到者裏。如何",
    "X82n1571_117:0703c22": "若何。纔涉語言。堪作甚麼。汝諸人見山僧上來。便掀",
    "X82n1571_117:0703c23": "倒禪床。喝散大眾。略較些子。今既不能。總成世諦流",
    "X82n1571_117:0703c24": "布。重加一杓惡水去也。卓拄杖下座　上堂。亂鐵叢",
    "X82n1571_117:0704a01": "中熱燄花。不禁東掀西撒。燈籠昨夜笑咍咍。却與露",
    "X82n1571_117:0704a02": "柱惡發。驚起大慈山上白鶴峰。從南閻浮提。直走向",
    "X82n1571_117:0704a03": "北鬱單越。報道。山僧連日口嘮忉。將釋迦老子七寶",
    "X82n1571_117:0704a04": "八珍。太煞狼藉。良久曰。是甚麼乾矢橛　上堂。喃喃",
    "X82n1571_117:0704a05": "幽鳥出雲岑。檻外長江空古今。荒草深村豈無意他",
    "X82n1571_117:0704a06": "年莫負老婆心。諸人還有共出隻手者麼。他牽犂你",
    "X82n1571_117:0704a07": "拽耙。不為分外　問如何是正中偏。師曰。沉沉禁殿",
    "X82n1571_117:0704a08": "月當軒。曰如何是偏中正。師曰。波濤萬丈寒潭淨。曰",
    "X82n1571_117:0704a09": "如何是正中來。師曰。百卉承春徧地香。曰如何是兼",
    "X82n1571_117:0704a10": "中至。師曰。狂風暴雨爭迴避。曰如何是兼中到。師曰。",
    "X82n1571_117:0704a11": "向上一路千聖不傳　師示寂。葬于皋亭山歇祖塔",
    "X82n1571_117:0704a12": "左(覺浪盛嗣)。",
    "X82n1571_117:0704a13": "吉州龍華梅逢大忍禪師九江劉氏子。出家廬山迴",
    "X82n1571_117:0704a14": "峰。年十六扣圓通盛。即徧參。尋謁語風信于雲門。復",
    "X82n1571_117:0704a15": "結茅廬山。歷數稔。再省盛于崇先。纔見便問。何處來。",
    "X82n1571_117:0704a16": "師曰廬山。盛曰。在彼何為。師曰。若有所為。辜負和尚。",
    "X82n1571_117:0704a17": "盛曰。脫空謾語作麼。師一喝。盛便掌。師曰。老和尚探",
    "X82n1571_117:0704a18": "頭大過。盛呵呵大笑。師出世住揚州石塔。次遷蕪湖",
    "X82n1571_117:0704a19": "興國。復繼席壽昌。後興龍華　上堂。南天獅子閒弄",
    "X82n1571_117:0704a20": "影。通身文彩。西舍玉人暗拋梭。錦繡昭然。蹋步向前。",
    "X82n1571_117:0704a21": "天然湊巧。顧竚停思。白雲萬里。一口吸盡西江。且道。",
    "X82n1571_117:0704a22": "魚龍蝦蟹甚麼處安立。卓拄杖曰。此時決定無香餌。",
    "X82n1571_117:0704a23": "新月何煩作釣鈎　上堂。從上祖師。信脚行。隨口道。",
    "X82n1571_117:0704a24": "後代兒孫。巧生計。較剛道。是有賓有主。有元有要。通",
    "X82n1571_117:0704b01": "宗通途。挾帶挾妙。壽昌今日齩定牙關。分明向諸人",
    "X82n1571_117:0704b02": "說也是灞陵橋上望西川　解制上堂。陶鑄佛祖。煅",
    "X82n1571_117:0704b03": "煉英賢。手長衫袖短。脚瘦草鞋寬。大好山中。乘時耕",
    "X82n1571_117:0704b04": "鑿。扶犂底扶犂。拽耙底拽耙。田地穩密。家常之言。綠",
    "X82n1571_117:0704b05": "染簑衣三徑草。一犂春雨鷓鴣天　廣陵石塔退院",
    "X82n1571_117:0704b06": "上堂。依依嫩綠水雲鄉。柳綫牽風日漸長。江北江南",
    "X82n1571_117:0704b07": "無限意。聲聲好鳥弄晴光。只此八字打開。一一華藏",
    "X82n1571_117:0704b08": "莊嚴。山僧不妨土上添泥。更與諸人。下個註脚。卓拄",
    "X82n1571_117:0704b09": "杖曰。分明記取　蕪湖興國上堂。江上春風梅信早。",
    "X82n1571_117:0704b10": "山中日暖笋抽芽。要知今日天心意。先看庭前玉樹",
    "X82n1571_117:0704b11": "花。須各曉。謾矜跨。善財樓閣門方啟。曼倩眉長老歲",
    "X82n1571_117:0704b12": "華。卓拄杖曰。天然一片好生涯　上堂。漁家客。蓬牕",
    "X82n1571_117:0704b13": "夢醒東方白。旋理輕。舫上釣磯一江寒。氣冷如鐵報",
    "X82n1571_117:0704b14": "君知。古人有言兮。欲識佛性義。當觀好時節。遠烟浪",
    "X82n1571_117:0704b15": "靜渾無隔。超然獨對千崖雪(覺浪盛嗣)。",
    "X82n1571_117:0704b17": "五燈全書卷第一百十七"
}