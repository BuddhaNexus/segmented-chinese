{
    "T36n1736_015:0110a02": "14大方廣佛華嚴經隨疏演義鈔卷",
    "T36n1736_015:0110a03": "第十五",
    "T36n1736_015:0110a05": "唐清涼山大華嚴寺沙門澄觀述",
    "T36n1736_015:0110a06": "疏「第七部類品會」下，此章有二：先辯來",
    "T36n1736_015:0110a07": "意、後「於中四」下開章解釋。疏「摩訶衍藏是",
    "T36n1736_015:0110a08": "文殊」等者，即結集法藏。經說有三阿難：一",
    "T36n1736_015:0110a09": "阿難，此云慶喜，持聲聞藏；二阿難跋陀，此",
    "T36n1736_015:0110a10": "云喜賢，持獨覺藏；三阿難伽羅，此云喜海，",
    "T36n1736_015:0110a11": "持菩薩藏。但是一人，隨德名別。由此阿難",
    "T36n1736_015:0110a12": "多聞，聞持其聞，積集三慧，齊備文義，並持",
    "T36n1736_015:0110a13": "於三藏教總持自在。「於鐵圍山間」者，《纂靈",
    "T36n1736_015:0110a14": "記》說「然此記本是藏和尚製，後經修飾。其間",
    "T36n1736_015:0110a15": "經論所無，皆問日照三藏，乃西域相傳耳。」",
    "T36n1736_015:0110a16": "而《纂靈記》及《刊定記》皆言《智度論》說，未見",
    "T36n1736_015:0110a17": "其文。《金剛仙論》亦同此說，云佛記鐵圍山外",
    "T36n1736_015:0110a18": "二界中間，召集阿羅漢八十億那由他，菩薩",
    "T36n1736_015:0110a19": "無量無邊恒河沙等結集。疏「龍樹菩薩往",
    "T36n1736_015:0110a20": "龍宮，見此大不思議經有其三本」等者，《纂靈",
    "T36n1736_015:0110a21": "記》引真諦三藏西域記說，《龍樹別傳》亦說入",
    "T36n1736_015:0110a22": "龍宮見經之緣，廣如別說。然龍樹案七卷",
    "T36n1736_015:0110a23": "《楞伽經》「如來記云：『大慧！汝應知善逝涅槃後，",
    "T36n1736_015:0110a24": "未來世當有持於我法者，南天竺國中大",
    "T36n1736_015:0110a25": "名德比丘，厥號為龍樹，能破有無宗。世間",
    "T36n1736_015:0110a26": "中顯我無上大乘法，得初歡喜地，往生安",
    "T36n1736_015:0110a27": "樂國。』」唐三藏《西域記》亦廣說其行迹。疏「遮",
    "T36n1736_015:0110a28": "拘槃國有其具本」者，案隋《開皇三寶錄》，其",
    "T36n1736_015:0110a29": "于闐東南二千餘里，有遮拘槃國。彼國王",
    "T36n1736_015:0110b01": "歷葉相傳敬重大乘，諸國名僧入其境者",
    "T36n1736_015:0110b02": "並皆試練，若小乘學者即遣而不留，摩訶衍",
    "T36n1736_015:0110b03": "人請留供養。王宮內有《華嚴》、《摩訶般若》、《大雲》",
    "T36n1736_015:0110b04": "等經凡一十一部，並十萬偈。王躬受持親",
    "T36n1736_015:0110b05": "執戶鑰，香華供養種種莊嚴，懸諸綵旛，間",
    "T36n1736_015:0110b06": "以時果，誘諸王子使入神拜，令其迴向。又",
    "T36n1736_015:0110b07": "此國東南可二十里有山，其內置《華嚴》、《大",
    "T36n1736_015:0110b08": "集》、方等《寶積》、《楞伽》方廣、《舍利弗陀羅尼》、《華聚",
    "T36n1736_015:0110b09": "陀羅尼》、《都薩羅藏》、《摩訶般若》、《大雲》等經，凡一",
    "T36n1736_015:0110b10": "十一部，皆十萬偈，國法相承，傳寶守護。初",
    "T36n1736_015:0110b11": "東晉有沙門支法領，志樂大乘，捐軀求法，",
    "T36n1736_015:0110b12": "裹糧抗策，以至遮拘槃國。竭誠請禱，遂",
    "T36n1736_015:0110b13": "得《華嚴》前分三萬六千偈，齎來至此，即東晉",
    "T36n1736_015:0110b14": "朝所譯是也。然而龍樹具本以從上昇，法領",
    "T36n1736_015:0110b15": "半珠遂行東土，聖凡證異、華梵音隔，修途阻",
    "T36n1736_015:0110b16": "絕、妙旨淪湑，落簡遺編，僅傳兼半。又案今",
    "T36n1736_015:0110b17": "于闐所進，蓋逾四萬偈，其晉經第一會所",
    "T36n1736_015:0110b18": "說華藏世界文多闕略，取悟無由。至八十",
    "T36n1736_015:0110b19": "卷，爛然可見。雖十萬之偈未全，已四萬",
    "T36n1736_015:0110b20": "之文多具，即上略本也。疏「即海雲所持」者，",
    "T36n1736_015:0110b21": "是善財第三善友，如六十二經。疏「不思議法",
    "T36n1736_015:0110b22": "品」者，教起因緣，法爾因中已引。疏「色與非",
    "T36n1736_015:0110b23": "色、言與非言」等者，色與非色對聲名等，",
    "T36n1736_015:0110b24": "謂為體中，以聲為體，即色蘊攝；名等為",
    "T36n1736_015:0110b25": "體，即非色蘊故。今並不可定之，言非言",
    "T36n1736_015:0110b26": "等兼對諸法顯義體，聲名句文並屬於言。",
    "T36n1736_015:0110b27": "諸法顯義功，即非言等。今異界類別，故不可",
    "T36n1736_015:0110b28": "定之。疏「七十三名圓滿因輪」者，晉經但",
    "T36n1736_015:0110b29": "名圓滿修多羅，此是大願精進力夜神敘昔",
    "T36n1736_015:0110c01": "為善伏太子，救於獄囚半月行施就，戮時",
    "T36n1736_015:0110c02": "臨，如來入會為說此經。第二品會差別中",
    "T36n1736_015:0110c03": "二：初總明、後「今經九會」下別辯。於中先明",
    "T36n1736_015:0110c04": "會別、後「今有三十九品」下彰品不同。今初，",
    "T36n1736_015:0110c05": "言九會者，下隨文釋中具列，今當略示，謂",
    "T36n1736_015:0110c06": "初三會各有六品、四有四品、五有三品、六",
    "T36n1736_015:0110c07": "有一品、七有十一品、八與九各唯一品，故",
    "T36n1736_015:0110c08": "三十九。言九會者，第一菩提場會從第一經至第十一、",
    "T36n1736_015:0110c09": "第二普光法堂會從第十二至第十五、第三忉利天宮會",
    "T36n1736_015:0110c10": "從第十六至第十八、第四夜摩天宮會從第十九至二十一、第五兜",
    "T36n1736_015:0110c11": "率天宮會從第二十二至三十三、第六他化自在天會",
    "T36n1736_015:0110c12": "從第三十四至三十九、第七重會普光法堂會從第四十至五十二、",
    "T36n1736_015:0110c13": "第八三會普光明堂從第五十三至五十九、第九逝多",
    "T36n1736_015:0110c14": "園林會從第六十盡第八十。其九會名，至下疏辯。疏",
    "T36n1736_015:0110c15": "「言三十九品」者，以會會之，中各有序正等",
    "T36n1736_015:0110c16": "故。次第云何？第一會有六品者，一〈世主妙",
    "T36n1736_015:0110c17": "嚴品〉、二〈現相品〉、三〈普賢三昧品〉、四〈世界成就",
    "T36n1736_015:0110c18": "品〉、五〈華藏世界品〉、六〈毘盧遮那品〉。第二會六",
    "T36n1736_015:0110c19": "品者、第七〈名號品〉、八〈四諦品〉、九〈光明覺品〉、",
    "T36n1736_015:0110c20": "十〈菩薩問明品〉、十一〈淨行品〉、十二〈賢首品〉。第",
    "T36n1736_015:0110c21": "三會六品者，第十三〈昇須彌山頂品〉、十四〈須",
    "T36n1736_015:0110c22": "彌頂上偈讚品〉、十五〈十住品〉、十六〈梵行品〉、十",
    "T36n1736_015:0110c23": "七〈初發心功德品〉、十八〈明法品〉。第四會四品",
    "T36n1736_015:0110c24": "者，第十九〈昇夜摩天宮品〉、二十〈夜摩宮中偈",
    "T36n1736_015:0110c25": "讚品〉、二十一〈十行品〉、二十二〈十無盡藏品〉。第",
    "T36n1736_015:0110c26": "五會三品者，第二十三〈昇兜率天宮品〉、二十",
    "T36n1736_015:0110c27": "四〈兜率宮中偈讚品〉、二十五〈十迴向品〉。第六",
    "T36n1736_015:0110c28": "會一品者，即第二十六〈十地品〉。第七會十一",
    "T36n1736_015:0110c29": "品者，第二十七〈十定品〉、二十八〈十通品〉、二十",
    "T36n1736_015:0111a01": "九〈十忍品〉、三十〈阿僧祇品〉、三十一〈如來壽量",
    "T36n1736_015:0111a02": "品〉、三十二〈諸菩薩住處品〉、三十三〈佛不思議",
    "T36n1736_015:0111a03": "法品〉、三十四〈如來十身相海品〉、三十五〈隨好",
    "T36n1736_015:0111a04": "光明功德品〉、三十六〈普賢行品〉、三十七〈如來",
    "T36n1736_015:0111a05": "出現品〉。第八會一品者，即第三十八〈離世間",
    "T36n1736_015:0111a06": "品〉。第九會一品者，即第三十九〈入法界品〉。",
    "T36n1736_015:0111a07": "所以前後次第爾者，夫聖人設教必有其",
    "T36n1736_015:0111a08": "漸，將欲命乎微言，先說三種世間嚴事，為",
    "T36n1736_015:0111a09": "九會之都序、起大法之原由，故受之以〈世",
    "T36n1736_015:0111a10": "主妙嚴品〉，同諸經之序分。二、由致既彰，將",
    "T36n1736_015:0111a11": "陳正說，眾海興念舉其問端，如來將酬",
    "T36n1736_015:0111a12": "先現瑞相，口光遠召菩薩來儀、毫光普爥示",
    "T36n1736_015:0111a13": "說法主，震動剎網以警群機、佛前現華表",
    "T36n1736_015:0111a14": "說依果，白毫出眾彰教從佛流，總為說法",
    "T36n1736_015:0111a15": "之端倪，故受之以〈如來現相品〉。三、現相既",
    "T36n1736_015:0111a16": "著，法主將宣，如來長子即普賢菩薩，毫光",
    "T36n1736_015:0111a17": "既示懸解聖心，欲顯難思先明入定，內",
    "T36n1736_015:0111a18": "觀事理、外鑑根宜，上感佛加、下為物軌，故",
    "T36n1736_015:0111a19": "受之以〈普賢三昧品〉。四、既入至定，諸佛讚",
    "T36n1736_015:0111a20": "揚，定起發言，言必真當。先陳如來依報，總",
    "T36n1736_015:0111a21": "說剎海源由，故受之以〈世界成就品〉。五、成",
    "T36n1736_015:0111a22": "就乃總明剎海，次別彰本師昔所嚴淨安",
    "T36n1736_015:0111a23": "布成立無盡莊嚴，量等虛空、塵含法界，故",
    "T36n1736_015:0111a24": "受之以〈華藏世界品〉。六、依報殊勝必有所",
    "T36n1736_015:0111a25": "因，其猶源遠流長、根深果茂，故說昔為太",
    "T36n1736_015:0111a26": "子歷事難思，備修勝因、嚴淨剎海，即舉人",
    "T36n1736_015:0111a27": "顯法，故受之以〈毘盧遮那品〉。上之六品，總",
    "T36n1736_015:0111a28": "明所信因果，為第一會，亦名舉果勸樂生",
    "T36n1736_015:0111a29": "信分也。次第二會有六品者，七、由上所信",
    "T36n1736_015:0111b01": "方舉依果，欲起深信復須識正，故先明",
    "T36n1736_015:0111b02": "如來三業正報，謂身語意，身是其總故先明",
    "T36n1736_015:0111b03": "之，應物成身隨宜立號，故受之以〈如來",
    "T36n1736_015:0111b04": "名號品〉。八、言隨物欲廣說法輪，展四諦之",
    "T36n1736_015:0111b05": "法門，名周法界。一一世界各有四百億十千",
    "T36n1736_015:0111b06": "之名，故受之以〈四聖諦品〉。九、身語既彰，意",
    "T36n1736_015:0111b07": "業將顯，意玄叵測仍帶身明，故足輪放光",
    "T36n1736_015:0111b08": "照事警物，文殊普遍說智光明，雙照事",
    "T36n1736_015:0111b09": "理警令悟入，身智二照合為一光，令二覺",
    "T36n1736_015:0111b10": "齊圓，故受之以〈光明覺品〉。十、上之三品，復",
    "T36n1736_015:0111b11": "為所信正報之果，次當正說十信法門有",
    "T36n1736_015:0111b12": "解行德。先明解窮玄智，謂十甚深十首菩",
    "T36n1736_015:0111b13": "薩互相激揚，故受之以〈菩薩問明品〉。十一、",
    "T36n1736_015:0111b14": "既有正解，復須正行歷境造修，悲智雙運",
    "T36n1736_015:0111b15": "無障不寂，故受之以〈淨行品〉。十二、解行既",
    "T36n1736_015:0111b16": "圓，便成勝德住於圓位，以圓功德而自莊",
    "T36n1736_015:0111b17": "嚴，以圓力用建立眾生，賢首說此，故受之",
    "T36n1736_015:0111b18": "以〈賢首品〉。上之三品，明十信法。第三會六",
    "T36n1736_015:0111b19": "品者，第十三、由上十信已周，將說十住，故",
    "T36n1736_015:0111b20": "不動覺樹而昇釋天，體用無方赴於物欲，",
    "T36n1736_015:0111b21": "其猶澄江一月三舟共觀，一舟停住二舟南",
    "T36n1736_015:0111b22": "北，南者見月千里隨南、北者見月千里隨",
    "T36n1736_015:0111b23": "北、停舟之者見月不移，是為此月不離",
    "T36n1736_015:0111b24": "中流而往南北。如來應現類此可知，即體",
    "T36n1736_015:0111b25": "之用無不普周，去住在緣佛無動靜，不動",
    "T36n1736_015:0111b26": "而遍以赴彼機，故受之以〈昇須彌山頂品〉。",
    "T36n1736_015:0111b27": "十四、既至彼天，菩薩雲集讚揚佛德，顯住",
    "T36n1736_015:0111b28": "體深玄，故受之以〈須彌頂上偈讚品〉。十五、感",
    "T36n1736_015:0111b29": "應已交，正陳所說，明信滿入位得正定心，",
    "T36n1736_015:0111c01": "以深般若住於真理，故受之以〈十住品〉。第",
    "T36n1736_015:0111c02": "十六、十住，是位別行不同，若欲通修皆須",
    "T36n1736_015:0111c03": "淨行，故觀十種境入甚深觀。觀法盡也，正",
    "T36n1736_015:0111c04": "法當興；惑智亡也，真智方起。修佛十力，起",
    "T36n1736_015:0111c05": "四等心，悲智雙流，初發心時便成正覺，故",
    "T36n1736_015:0111c06": "受之以〈梵行品〉。十七、行位既具，次彰勝德。",
    "T36n1736_015:0111c07": "十住之德後後過前，但明初住以況於後。",
    "T36n1736_015:0111c08": "初發心住德已難量，由無分齊等虛空界，",
    "T36n1736_015:0111c09": "舉斯勝德勸物發心，故受之以〈初發心功",
    "T36n1736_015:0111c10": "德品〉。十八、自分已圓，將趣十行，說於明門",
    "T36n1736_015:0111c11": "以為勝進，故受之以〈明法品〉。第四會四品",
    "T36n1736_015:0111c12": "者，第十九、上之六品十住已圓，將欲說行，",
    "T36n1736_015:0111c13": "亦須赴感，故受之以〈昇夜摩天宮品〉。二十、",
    "T36n1736_015:0111c14": "佛既赴感助化讚揚，顯十行體皆依佛智，",
    "T36n1736_015:0111c15": "故受之以〈夜摩宮中偈讚品〉。二十一、由致既",
    "T36n1736_015:0111c16": "彰，正說中賢十行之位，故受之以〈十行品〉。",
    "T36n1736_015:0111c17": "二十二、自分已終，欲階後位。蘊積眾行。擬",
    "T36n1736_015:0111c18": "將迴向。故受之以十無盡藏品。第五會三",
    "T36n1736_015:0111c19": "品者，二十三、前第四會行德既具，將說迴",
    "T36n1736_015:0111c20": "向，說主赴感，故受之以〈昇兜率天宮品〉。二",
    "T36n1736_015:0111c21": "十四、十方雲集助化讚揚，顯迴向願皆依",
    "T36n1736_015:0111c22": "佛智，故受之以〈兜率宮中偈讚品〉。二十五、由",
    "T36n1736_015:0111c23": "致既彰，正說上賢十向之行，謂迴向三處",
    "T36n1736_015:0111c24": "而無障礙，大悲普覆故迴向眾生、大智上",
    "T36n1736_015:0111c25": "求故迴向菩提、入理雙寂故迴向實際，三",
    "T36n1736_015:0111c26": "無前後大願普周，故受之以〈十迴向品〉。上",
    "T36n1736_015:0111c27": "之三品已周，上賢離進趣相，更無勝進。第",
    "T36n1736_015:0111c28": "六會一品者，即第二十六〈十地〉一品。謂上之",
    "T36n1736_015:0111c29": "三會，三賢既具，解行願周，親證真如，有十",
    "T36n1736_015:0112a01": "重勝德。如地普載生成萬物，若四河入海",
    "T36n1736_015:0112a02": "同趣佛智，寶珠十德漸漸增修，大地十山嶷",
    "T36n1736_015:0112a03": "然高出，大海十德德德該通，為諸如來微妙",
    "T36n1736_015:0112a04": "智業，故受之以〈十地品〉。第七會十一品者，",
    "T36n1736_015:0112a05": "第二十七〈十定品〉，謂十地既滿，將成正覺，十",
    "T36n1736_015:0112a06": "地勝進立等覺名，等覺法門量同法界，略申",
    "T36n1736_015:0112a07": "數義以顯深玄，先明十定窮盡法源，能為",
    "T36n1736_015:0112a08": "通用智慧之本，故受之以〈十定品〉。二十八、依",
    "T36n1736_015:0112a09": "定之用量周法界，故受之以〈十通品〉。二十",
    "T36n1736_015:0112a10": "九、定通難量，特由智極，故終明智慧玄奧",
    "T36n1736_015:0112a11": "宏廣，故受之以〈十忍品〉。忍即智也。三十、定",
    "T36n1736_015:0112a12": "通智用一一難量，若欲校量非數能數，故",
    "T36n1736_015:0112a13": "須歷數至不可說，積不可說以至十重，校",
    "T36n1736_015:0112a14": "量等覺功德難知，以況妙覺位德微細，阿僧",
    "T36n1736_015:0112a15": "祇為大數之首，故受之以〈阿僧祇品〉。三十",
    "T36n1736_015:0112a16": "一、僧祇所說，微細難知，念劫圓融剎那莫窮",
    "T36n1736_015:0112a17": "其際；塵剎該攝，一塵有無盡普賢。今略陳指",
    "T36n1736_015:0112a18": "事，明窮一切時，故受之以〈如來壽量品〉。以",
    "T36n1736_015:0112a19": "劫為日，後後倍前，剎劫難窮，佛壽亦爾，故",
    "T36n1736_015:0112a20": "云壽量品。三十二、復明遍一切處。上就",
    "T36n1736_015:0112a21": "實說，塵塵皆是諸佛菩薩所居。今指事就",
    "T36n1736_015:0112a22": "麁，令歸心有在，故受之以諸〈菩薩住處",
    "T36n1736_015:0112a23": "品〉。三十三〈佛不思議法品〉者，上之六品辯",
    "T36n1736_015:0112a24": "等覺法門。等覺義周，終明妙覺。妙覺之果略",
    "T36n1736_015:0112a25": "有二義：一名不可說、二可寄言。寄言之",
    "T36n1736_015:0112a26": "中復有二義：一差別說、二平等說。差別說",
    "T36n1736_015:0112a27": "者，即次下三品酬前諸因，因果別故。初總",
    "T36n1736_015:0112a28": "明佛德逈超言念，故受之以〈佛不思議法",
    "T36n1736_015:0112a29": "品〉。三十四、次辯身相普周，總有十蓮華藏",
    "T36n1736_015:0112b01": "世界海微塵數相，一一相用遍周法界深廣",
    "T36n1736_015:0112b02": "難測，故受之以〈如來十身相海品〉。三十五、",
    "T36n1736_015:0112b03": "大相既爾，隨好更多，一一好中有多光明，一",
    "T36n1736_015:0112b04": "一光明用周法界，破地獄苦生兜率天，三",
    "T36n1736_015:0112b05": "重頓圓十地速滿。彰其功用，故受之以〈隨",
    "T36n1736_015:0112b06": "好光明功德品〉。三十六、上皆差別因果，次有",
    "T36n1736_015:0112b07": "二品明平等因果，謂因無異果之因、果無",
    "T36n1736_015:0112b08": "異因之果，因果交徹，平等不二；不二而二，",
    "T36n1736_015:0112b09": "因果歷然。因即普賢行門，故受之以〈普賢行",
    "T36n1736_015:0112b10": "品〉。三十七、明果即十門出現、性起圓融，故受",
    "T36n1736_015:0112b11": "之以〈如來出現品〉。上之六會，總辯修因契",
    "T36n1736_015:0112b12": "果，生解分竟。第八一會唯一品者，即〈離世",
    "T36n1736_015:0112b13": "間品〉。由上差別平等因果生解既終，今攝",
    "T36n1736_015:0112b14": "解成行，六位頓修，辯二千行門一時齊起",
    "T36n1736_015:0112b15": "而處世無染，故受之以〈離世間品〉。第九會",
    "T36n1736_015:0112b16": "唯一品，即〈入法界品〉。近望上文，大行既具，",
    "T36n1736_015:0112b17": "則證法界。遠取諸會，信解行願本在於證，",
    "T36n1736_015:0112b18": "依人證入，故次辯之。如來自入師子頻申",
    "T36n1736_015:0112b19": "三昧，即果法界，令諸大眾頓證法界。善財",
    "T36n1736_015:0112b20": "歷位漸證法界，漸頓該羅、本末融會，皆證",
    "T36n1736_015:0112b21": "法界，故受之以〈入法界品〉。是知無盡教海",
    "T36n1736_015:0112b22": "唯證相應，無盡法門自此略畢。故末偈云「剎",
    "T36n1736_015:0112b23": "塵心念可數知，大海中水可飲盡，虛空可",
    "T36n1736_015:0112b24": "量風可繫，無能盡說佛功德。」此則言思",
    "T36n1736_015:0112b25": "道斷矣。故三十九品條貫真詮，令無盡法門",
    "T36n1736_015:0112b26": "宛如在目，故云今經有三十九品。疏「初會",
    "T36n1736_015:0112b27": "六品，彼經唯三十四」下。辯晉經有闕，開合",
    "T36n1736_015:0112b28": "可知。疏「第三明支類」等者，支即支流。支者",
    "T36n1736_015:0112b29": "分也，亦如樹枝，從一樹身分出枝分。本即",
    "T36n1736_015:0112c01": "《華嚴》故。此中言流，如從一池流出諸派。大",
    "T36n1736_015:0112c02": "部如池，別行如派故。類即流類。此中言流，",
    "T36n1736_015:0112c03": "取相似流類之義。謂餘別行經，不從大",
    "T36n1736_015:0112c04": "部分出，義勢相似，即今經流類故。疏「小十",
    "T36n1736_015:0112c05": "住經」者，以古德譯十地，亦云十住，或云十",
    "T36n1736_015:0112c06": "住地。今言小者，即地前十住。今言大者，即",
    "T36n1736_015:0112c07": "〈十地經〉，非以卷少為小等。疏「漸備一切",
    "T36n1736_015:0112c08": "智德」者，一切智即佛智，十地即佛智中十德，",
    "T36n1736_015:0112c09": "如海十德。以十地之法，後後深於前前，故",
    "T36n1736_015:0112c10": "云漸備。故地影像中，明十地行相次第現",
    "T36n1736_015:0112c11": "前，能趣入一切智，智即漸備義。又如阿耨",
    "T36n1736_015:0112c12": "達池流出四河，復更增長乃至入海；又如",
    "T36n1736_015:0112c13": "寶珠十德，後後過前，皆漸備義。疏「無邊功",
    "T36n1736_015:0112c14": "德經」者，以前剎之劫，為後剎之日，後後勝",
    "T36n1736_015:0112c15": "前前，明功德無邊矣。疏「羅摩伽」，即入法",
    "T36n1736_015:0112c16": "界之梵語。羅者，此云離垢染。摩者，轉義。",
    "T36n1736_015:0112c17": "伽者，一合義。謂離垢染轉，即淨法界。一合，即",
    "T36n1736_015:0112c18": "入義。疏「二明流類」等，疏文有二：先正明是",
    "T36n1736_015:0112c19": "類非本部之支派、後或是別行彰有支義。",
    "T36n1736_015:0112c20": "古德見今經所無，將為流類。本部來既未",
    "T36n1736_015:0112c21": "盡，是此別行，復何可定？多聞闕疑，故云未",
    "T36n1736_015:0112c22": "敢詳定。疏「三北齊劉謙之」等者，及與靈辯，",
    "T36n1736_015:0112c23": "並如《纂靈記》。下當重出，但今云「行道一載」，",
    "T36n1736_015:0112c24": "即是傳文。若準論序，不言年數。又但云於",
    "T36n1736_015:0112c25": "懸瓮山嵩巖寺，頂戴《華嚴經》，勇猛行道，足破",
    "T36n1736_015:0112c26": "血流，膝步殷勤，精微感悟。不言清涼，多",
    "T36n1736_015:0112c27": "是隨方之人欲美其處，故取太原當處明",
    "T36n1736_015:0112c28": "之。傳既云在清涼，必託勝境。況傳中所",
    "T36n1736_015:0112c29": "明，經歷數處，方終百軸。第八傳譯感通。",
    "T36n1736_015:0113a01": "疏「佛度跋陀羅，此云覺賢」等者，案《纂靈記》，",
    "T36n1736_015:0113a02": "本姓釋氏，迦維羅衛國人，甘露飯王之苗裔。",
    "T36n1736_015:0113a03": "覺賢三歲而孤，八歲喪母，為外氏所鞠。",
    "T36n1736_015:0113a04": "從祖鳩摩利聞其聰敏，乃度為沙彌。同學一",
    "T36n1736_015:0113a05": "月誦習，賢乃一日當之。及受具戒，博覽群",
    "T36n1736_015:0113a06": "經，多所綜達。少以禪律馳名，甞與同學僧",
    "T36n1736_015:0113a07": "伽達多遊處積年，知其已證不還果，常願",
    "T36n1736_015:0113a08": "遊方以弘至化。會秦沙門智嚴至罽賓國，",
    "T36n1736_015:0113a09": "問彼國僧誰可流化東土？咸云賢可。賢本",
    "T36n1736_015:0113a10": "受禪業於佛大仙，佛大仙時亦在罽賓國。智",
    "T36n1736_015:0113a11": "嚴求人東化，亦謂嚴曰：「可以振維僧徒、宣",
    "T36n1736_015:0113a12": "授正法，即賢其人也。」嚴即披誠至請，賢遂",
    "T36n1736_015:0113a13": "默而許焉。於是辭師東邁，涉路三載，寒暑",
    "T36n1736_015:0113a14": "備經、艱危罄受，或層巖四合鳥道躋雲、或",
    "T36n1736_015:0113a15": "連氷千里風行雪臥，每清暉啟曙即潛伏幽",
    "T36n1736_015:0113a16": "林，皓月良霄乃奔波永路。飛梯架逈、捫索",
    "T36n1736_015:0113a17": "憑虛，危懼日尋，資糧時絕。至於交阯，漸",
    "T36n1736_015:0113a18": "達夷途，附舶海行。備經危險，方達青州",
    "T36n1736_015:0113a19": "東萊郡。聞羅什在長安，欣然而詣。後遊東",
    "T36n1736_015:0113a20": "晉，至安帝義熙十四年，吳郡內史孟顗、右",
    "T36n1736_015:0113a21": "衛將軍褚叔度請譯此經，別造淨室。其年",
    "T36n1736_015:0113a22": "三月十日起首，賢乃手執梵文，共沙門法業、",
    "T36n1736_015:0113a23": "慧嚴等百有餘人，於道場寺詮譯，指文會",
    "T36n1736_015:0113a24": "理通言適妙，故道場寺猶有華嚴堂焉。永",
    "T36n1736_015:0113a25": "嘉六年卒，時春秋七十有一。手屈三指，明",
    "T36n1736_015:0113a26": "得阿那含果。餘廣如傳。業公未詳氏族，風",
    "T36n1736_015:0113a27": "格秀整，學無常師，遍閱群教。每以為未能",
    "T36n1736_015:0113a28": "探微照極，常怏然不足。後遇覺賢，請譯《華",
    "T36n1736_015:0113a29": "嚴》籌諮義理，數歲之後廓然有所通悟，因",
    "T36n1736_015:0113b01": "顧其友人曰：「聖教司南於是乎在。」遂敷弘",
    "T36n1736_015:0113b02": "幽旨，欝為宗首，著《旨歸》兩卷，見行於世。",
    "T36n1736_015:0113b03": "今不見本者，以希聲初啟未遑曲盡，時月",
    "T36n1736_015:0113b04": "淹久故多廢替。慧嚴、慧觀，即什公八俊之二，",
    "T36n1736_015:0113b05": "筆格高簡，經論深博，備於僧史。疏「謝司空寺」",
    "T36n1736_015:0113b06": "者，即道場寺，從檀越呼之。嚴、觀二德，並此",
    "T36n1736_015:0113b07": "寺僧。疏「今潤州興嚴寺」者，晉時稱南揚州。",
    "T36n1736_015:0113b08": "其境廣闊，今分出為潤州耳。疏「日照三藏」",
    "T36n1736_015:0113b09": "者，住摩訶菩提及那爛陀寺，風儀溫雅、神機",
    "T36n1736_015:0113b10": "朗逸，負笈研精、琢玉成器。屬玄奘三藏",
    "T36n1736_015:0113b11": "傳教東歸占風聖代，以永隆初至自京師。",
    "T36n1736_015:0113b12": "高宗弘顯教門、詔會龍象，道成律師、薄塵法",
    "T36n1736_015:0113b13": "師等十大德於魏國西寺翻譯經論。時有",
    "T36n1736_015:0113b14": "賢首法師，先以《華嚴》為業，每歎大教闕而",
    "T36n1736_015:0113b15": "未圓，往就問之，果云齎第八會文來至此。",
    "T36n1736_015:0113b16": "賢首遂與三藏對校，果獲善財求善知識",
    "T36n1736_015:0113b17": "天主光等十善友文，乃請譯補闕。復譯《密嚴》",
    "T36n1736_015:0113b18": "等經十有餘部，合二十四卷。垂拱年中，右脇",
    "T36n1736_015:0113b19": "而臥，無疾而終。門人等建塔於龍門山伊水",
    "T36n1736_015:0113b20": "之右。後梁王武三思奏請置伽藍，制以香",
    "T36n1736_015:0113b21": "山為名。月殿陵烟、波涵倒景，珠旛散逈、",
    "T36n1736_015:0113b22": "影入飛雲，工不日成，乃迴天眷，法門盛事",
    "T36n1736_015:0113b23": "今古莫儔。疏「三證聖元年于闐三藏實叉難",
    "T36n1736_015:0113b24": "陀」等者，具如《開元釋教錄》第九證義譯文僧，",
    "T36n1736_015:0113b25": "總一十三人，俗官五人，弘景禪師有表。案",
    "T36n1736_015:0113b26": "經序中，本於大遍空寺親受筆削，故表云",
    "T36n1736_015:0113b27": "「陛下親臨法座煥發序文，自運仙毫首",
    "T36n1736_015:0113b28": "題名品，七曜垂象，景麗於三明；八體成",
    "T36n1736_015:0113b29": "文，光敷於五義。法寶分行而錯落，淨華入",
    "T36n1736_015:0113c01": "貫而昭彰，九會真詮詞中悉現，百城奧旨字",
    "T36n1736_015:0113c02": "下皆明。」疏「其文之要至下當辯」者，八十卷",
    "T36n1736_015:0113c03": "初，疏中具明。意云：第七十七末，善財自云：",
    "T36n1736_015:0113c04": "「我以文殊故，見諸難見者。彼大功德尊，願",
    "T36n1736_015:0113c05": "速還瞻近。」七十九末，彌勒廣示後友，讚文",
    "T36n1736_015:0113c06": "殊德，令往問文殊。又云：「善男子！汝當往詣",
    "T36n1736_015:0113c07": "文殊師利善知識所，而問之言：『菩薩云何學",
    "T36n1736_015:0113c08": "菩薩行？云何入普賢行門？云何成就？云何廣",
    "T36n1736_015:0113c09": "大？云何隨順？云何清淨？云何圓滿？』善男子！",
    "T36n1736_015:0113c10": "彼當為汝分別演說。何以故？文殊師利所有",
    "T36n1736_015:0113c11": "大願，非餘無量百千億那由他菩薩之所能",
    "T36n1736_015:0113c12": "有」等。廣讚竟，次結云：「善男子！汝應往詣",
    "T36n1736_015:0113c13": "文殊之所，莫生疲厭。」今既無彼文殊，案",
    "T36n1736_015:0113c14": "《頂十五行經》，則令彌勒記言為虛。善財不",
    "T36n1736_015:0113c15": "依彌勒之教，先來擬往，復違昔心，又闕智",
    "T36n1736_015:0113c16": "照無二相文，則令後見普賢亦無因起。故",
    "T36n1736_015:0113c17": "今有之，諸過皆離。故云其文之要，文續義",
    "T36n1736_015:0113c18": "連。疏「二明傳通感應」下，此段疏文分三：",
    "T36n1736_015:0113c19": "初正辯感應、二出感應所以、三感慶逢遇。",
    "T36n1736_015:0113c20": "初中有六：一翻譯、二造論、三書寫、四讀誦、",
    "T36n1736_015:0113c21": "五觀行、六講說。今初。「晉譯微言雙童現瑞」",
    "T36n1736_015:0113c22": "者，謂初於道場寺譯經，堂前池內每日",
    "T36n1736_015:0113c23": "有二青衣童子從池中出，捧香散華，舉",
    "T36n1736_015:0113c24": "眾皆見。又以此經久在龍宮，龍王慶此傳",
    "T36n1736_015:0113c25": "通，故令龍子給侍，亦有善神護諸左右，",
    "T36n1736_015:0113c26": "故下云「冥衛昭然」。疏「唐翻至教甘露呈",
    "T36n1736_015:0113c27": "祥」，則天夢普天降甘露，故經序云「甘露流",
    "T36n1736_015:0113c28": "津，預夢庚申之夕；膏雨灑潤，後覃壬戌之",
    "T36n1736_015:0113c29": "辰。」以其十四日辛酉初譯，前後各有一",
    "T36n1736_015:0114a01": "日感微。疏「冥衛昭然」下，成上二譯。此句",
    "T36n1736_015:0114a02": "成上晉譯，如上已引，亦有善神執戟衛護",
    "T36n1736_015:0114a03": "左右故。言「親紆御筆」者，即成上唐譯。然事",
    "T36n1736_015:0114a04": "即因講，以則天序云「初譯之日，夢甘露",
    "T36n1736_015:0114a05": "以呈祥。」又是講新譯《華嚴經》，故入譯經之",
    "T36n1736_015:0114a06": "中。傳云「新經初譯之後，佛授記寺諸大德",
    "T36n1736_015:0114a07": "請藏和尚講，勅令十月十五日開講，便即",
    "T36n1736_015:0114a08": "入文。至十二月十二日晚上講，講至華",
    "T36n1736_015:0114a09": "藏世界海震動之文，其講堂內及寺院中忽",
    "T36n1736_015:0114a10": "然震動，于時道俗數千共覩，歎未曾有。三",
    "T36n1736_015:0114a11": "藏法師實叉難陀，及當寺大德明詮律師、德",
    "T36n1736_015:0114a12": "感法師，述茲靈應具以奏聞，都維那慧表",
    "T36n1736_015:0114a13": "署狀為首奏聞則天。以聖曆三年臘月十",
    "T36n1736_015:0114a14": "九日，則天后親運御筆批云『省狀具云：",
    "T36n1736_015:0114a15": "昨因敷演微言、弘揚祕賾，初譯之日，夢",
    "T36n1736_015:0114a16": "甘露以呈祥；開講之辰，感地動而標異。斯",
    "T36n1736_015:0114a17": "乃如來降跡，用符九會之文。豈朕庸虛敢",
    "T36n1736_015:0114a18": "當六種之應。披覽來狀，欣暢盈懷，宜付",
    "T36n1736_015:0114a19": "所司頒示天下。』」此批及狀具如《別錄》，故云",
    "T36n1736_015:0114a20": "親紆御筆。疏「論成西域」等者，即世親菩薩。",
    "T36n1736_015:0114a21": "《西域記》云「世親菩薩是無著之昆弟也。性與",
    "T36n1736_015:0114a22": "聰敏，良緣未具，遂以小乘為業。三端妙聳，",
    "T36n1736_015:0114a23": "峻若霜峯；四辯橫分；利如星劍。無著知小",
    "T36n1736_015:0114a24": "乘權教接引下機，慰疲俗而置化城、誘窮",
    "T36n1736_015:0114a25": "子而持糞器，遂設方便託病在床，令喚",
    "T36n1736_015:0114a26": "世親示將去世。世親聞已，不日至焉。無著",
    "T36n1736_015:0114a27": "見之，廣說病源，因開大教云：『及吾未死",
    "T36n1736_015:0114a28": "之間，讀吾所習經典。』世親即讀《華嚴》，乃見",
    "T36n1736_015:0114a29": "毘盧法界普賢行海，如日光而總照、若帝",
    "T36n1736_015:0114b01": "網之相含，因生信悟歎曰：『可取利劍斷吾",
    "T36n1736_015:0114b02": "舌根，用明裨讚小乘之失。』兄止之曰：『如",
    "T36n1736_015:0114b03": "人因地而倒，亦因地而起。昔日以舌毀於",
    "T36n1736_015:0114b04": "大乘，今可將舌以讚大乘。』遂入山披覽大",
    "T36n1736_015:0114b05": "乘，造《十地論》。論成之日，大地遍震，光明洞然。",
    "T36n1736_015:0114b06": "國主自謁曰：『得阿羅漢等果耶？』答曰：『未得。』",
    "T36n1736_015:0114b07": "『既未得聖果，何以地動？』答曰：『貧道小年不",
    "T36n1736_015:0114b08": "信大乘，今者良為造大乘論而得地動。』」故",
    "T36n1736_015:0114b09": "云地震光流。疏「志徹清涼感通玄悟」者，此",
    "T36n1736_015:0114b10": "有二人：一劉謙之、二靈辯法師。初中，傳云",
    "T36n1736_015:0114b11": "「北齊太和年中，第三王子於清涼山求文",
    "T36n1736_015:0114b12": "殊師利菩薩，燒身供養。其王子下有閹官劉",
    "T36n1736_015:0114b13": "謙之，自歎形餘，又覩王子焚軀之事，乃",
    "T36n1736_015:0114b14": "奏乞入山修道。既諧所欲，遂齎此經一",
    "T36n1736_015:0114b15": "部，晝夜精勤禮懺讀誦，心祈妙德以希冥",
    "T36n1736_015:0114b16": "祐，絕粒飲水垂三七日，形氣雖微而丹懇",
    "T36n1736_015:0114b17": "彌著。忽感髭鬢盡生，復丈夫相，神彩通悟，",
    "T36n1736_015:0114b18": "洞曉幽旨。覃思精修，爰造斯經之論，始終",
    "T36n1736_015:0114b19": "綸綜凡六百卷。遂以奏聞。高祖敬信有倍",
    "T36n1736_015:0114b20": "常日，華嚴一教於斯轉盛。」言「靈辯法師」者，",
    "T36n1736_015:0114b21": "傳云「後魏沙門靈辯，太原晉陽人。宿殖勝",
    "T36n1736_015:0114b22": "善，常讀大乘。及見《車嚴》，偏加鑽仰，乃頂",
    "T36n1736_015:0114b23": "戴此經入清涼山寺，求文殊師利潛護。凡",
    "T36n1736_015:0114b24": "歷一歲，足破血流、肉盡骨穿。忽聞空中謂",
    "T36n1736_015:0114b25": "之曰：『汝止汝止。但思惟此經。』於是披卷，",
    "T36n1736_015:0114b26": "豁然玄悟。後熙平元年歲次大梁正月內，",
    "T36n1736_015:0114b27": "於清涼寺敬造《華嚴論》，演義釋文一百",
    "T36n1736_015:0114b28": "卷，窮微洞奧。至二年初，徙居懸甕山嵩巖",
    "T36n1736_015:0114b29": "寺造畢。」餘具如傳。若准論序，但云在懸",
    "T36n1736_015:0114c01": "甕感通。今據傳文，故亦清涼感通玄悟也。",
    "T36n1736_015:0114c02": "疏「其書寫則經輝五色」者，後魏安豐郡王延",
    "T36n1736_015:0114c03": "明、中山王元熙，並以宗室英靈博通歸一，",
    "T36n1736_015:0114c04": "虔心無上稽首圓宗，以香和墨，寫《華嚴",
    "T36n1736_015:0114c05": "經》一百部、金字《華嚴》一部，皆五香為藏、七",
    "T36n1736_015:0114c06": "寶為函，靜夜良辰清齋行道，即放神光五",
    "T36n1736_015:0114c07": "色照曜堂宇。眾所咸覩，因而發心，不可勝",
    "T36n1736_015:0114c08": "紀。疏「楮香四達」者，即僧德圓，不知氏族，",
    "T36n1736_015:0114c09": "天水人也。常以《華嚴》為業，讀誦受持，妙統",
    "T36n1736_015:0114c10": "宗極。遂修一淨園種諸穀楮，并種以香",
    "T36n1736_015:0114c11": "草雜以鮮華，每一入園必加洗濯，身著淨",
    "T36n1736_015:0114c12": "衣溉以香水。楮生三載，香氣四達。後別立",
    "T36n1736_015:0114c13": "淨室書寫此經，纔書數行，每字光發照",
    "T36n1736_015:0114c14": "明院宇。又神人執戟現形警衛。又有青衣",
    "T36n1736_015:0114c15": "梵童無何而至，手執天華亦申供養。餘如",
    "T36n1736_015:0114c16": "傳說。疏「冬葵發艶」者，即鄧元爽，華陰人。證",
    "T36n1736_015:0114c17": "聖年中，爽有親故暴死，經七日却蘇，說冥",
    "T36n1736_015:0114c18": "中欲追爽。爽甚危懼，蒙彼使命，令寫《華",
    "T36n1736_015:0114c19": "嚴》。寫竟，爽母墳側先種蜀葵，至冬已悴，",
    "T36n1736_015:0114c20": "一朝華發，璨然榮茂。鄉閭異之，乃為聞奏，",
    "T36n1736_015:0114c21": "則天皇帝為立孝門。疏「瑞鳥㘅華」者，僧法",
    "T36n1736_015:0114c22": "誠，隱居藍谷，後於南嶺造華嚴堂，藻潔",
    "T36n1736_015:0114c23": "中外。莊嚴既畢，乃圖畫七處九會之像，乃屈",
    "T36n1736_015:0114c24": "弘文館書生張靜敬寫之，誠亦親執香爐",
    "T36n1736_015:0114c25": "專精供養。後感瑞鳥，形色非常，㘅華入室，",
    "T36n1736_015:0114c26": "旋遶供養，再三往復。經成之後，精心轉讀者",
    "T36n1736_015:0114c27": "多蒙感祐。疏「讀誦則眇然履空」者，隋禪定",
    "T36n1736_015:0114c28": "寺僧慧悟，京兆人，常與一僧同在終南",
    "T36n1736_015:0114c29": "棲隱。慧悟受持《華嚴》，一持《涅槃》，木食巖",
    "T36n1736_015:0115a01": "棲各專其業。忽有一人無因而至，拜跪",
    "T36n1736_015:0115a02": "問訊。問訊既訖，云：「請一師就宅赴齋。」二人",
    "T36n1736_015:0115a03": "相推，彼曰：「請《華嚴》法師。」悟因隨往，乃是山",
    "T36n1736_015:0115a04": "神請千羅漢，皆推之於上。食訖，皆飛空而",
    "T36n1736_015:0115a05": "去。神呼一童令侍，乃入師口中，因便得",
    "T36n1736_015:0115a06": "通，還歸取經，辭其友僧，眇然而去。廣如",
    "T36n1736_015:0115a07": "傳說。疏「煥若臨鏡」者，即僧辯才，不知何許",
    "T36n1736_015:0115a08": "人。幼事裕法師，以《華嚴》為業，久而不悟。",
    "T36n1736_015:0115a09": "乃護淨造香函盛經，頂戴行道。凡經三",
    "T36n1736_015:0115a10": "載，遂夢普賢指授玄義，因忽成誦，煥如臨",
    "T36n1736_015:0115a11": "鏡。疏「每舍舍利」者，即樊玄智，安定人。弱",
    "T36n1736_015:0115a12": "歲修道於京城，南投杜順和尚。順令誦《華",
    "T36n1736_015:0115a13": "嚴》為業，勸依此經修普賢行。每誦經時，",
    "T36n1736_015:0115a14": "口中頻獲舍利，前後數百粒。疏「適會神",
    "T36n1736_015:0115a15": "僧」，即苑律師，京兆延興寺僧。以貞觀初，",
    "T36n1736_015:0115a16": "途經㶚橋，舍於逆旅。日既將夕，因而寓宿，",
    "T36n1736_015:0115a17": "俄有異僧儀服麁弊同至，主人別房而止，遂",
    "T36n1736_015:0115a18": "命醇醪良肉快意飲噉。律師持潔，勃然穢",
    "T36n1736_015:0115a19": "之。其僧食已，乃嗽以灰水，閉戶而誦《華嚴》。",
    "T36n1736_015:0115a20": "俄終一軸，苑乃束身抱愧側聽玄音，未至",
    "T36n1736_015:0115a21": "五更便終六帙。苑深自悔責，悲泣交懷，入",
    "T36n1736_015:0115a22": "房禮懺。因而分袂，不告名字，莫知所之。",
    "T36n1736_015:0115a23": "疏「踊地現金色之身」者，即慧祐法師，京崇",
    "T36n1736_015:0115a24": "福寺僧。戒行精苦，事儼和尚，專以《華嚴》為",
    "T36n1736_015:0115a25": "業。每清景良宵，焚香專誦〈出現〉一品。後時",
    "T36n1736_015:0115a26": "忽見十餘菩薩從地踊出，現金色身，皆放",
    "T36n1736_015:0115a27": "光明，坐蓮華座，合掌斂念聽誦此品經。",
    "T36n1736_015:0115a28": "經了便隱。疏「昇天止修羅之陣」者，即般若",
    "T36n1736_015:0115a29": "彌伽，于闐國沙彌也。甚有戒行，每誦《華嚴》",
    "T36n1736_015:0115b01": "為業。忽有一人合掌竊謂曰：「諸天令弟子",
    "T36n1736_015:0115b02": "奉請法師。」請師閉目，遂至天上。天王跪而",
    "T36n1736_015:0115b03": "請曰：「諸天今與修羅鬪戰，屢被摧衂。今",
    "T36n1736_015:0115b04": "屈法師誦《華嚴經》，希望法力加護。」彌伽",
    "T36n1736_015:0115b05": "如其所請，乘天寶輅、執天幢旛，心念《華嚴》，",
    "T36n1736_015:0115b06": "以諸天眾對彼勍敵。修羅見之，忽然潰散。",
    "T36n1736_015:0115b07": "須臾送歸，身染天香，終身不滅。疏「觀行則",
    "T36n1736_015:0115b08": "無生入證偈讚排空」者，即解脫和尚，姓邢氏，",
    "T36n1736_015:0115b09": "岱州五臺縣人。七歲出家，志業弘遠。初從",
    "T36n1736_015:0115b10": "介山抱腹巖慧超禪師處詢求定捨，超有知",
    "T36n1736_015:0115b11": "人之鑒，識其才器，告眾曰：「解脫調習融",
    "T36n1736_015:0115b12": "明，非爾輩所隣。」未幾而大啟悟。後於五臺",
    "T36n1736_015:0115b13": "西南佛光寺立精舍，讀《華嚴》，復依經作佛",
    "T36n1736_015:0115b14": "光觀，屢往中臺東南華園北古大孚寺，求文",
    "T36n1736_015:0115b15": "殊師利親承言誨。菩薩告曰：「汝今何須親",
    "T36n1736_015:0115b16": "禮於我？可自悔責，必當大悟。」後因自求，乃",
    "T36n1736_015:0115b17": "悟無生，兼得法喜。遂慨茲獨善，思惟廣",
    "T36n1736_015:0115b18": "濟，祈誠大覺請證此心，乃感諸佛現身",
    "T36n1736_015:0115b19": "說偈曰：「諸佛寂滅甚深法，曠劫修行今乃得。",
    "T36n1736_015:0115b20": "若能開曉此法眼，一切諸佛皆隨喜。」解脫更",
    "T36n1736_015:0115b21": "問：「空中寂滅之法，若為可說得教人耶？」諸",
    "T36n1736_015:0115b22": "佛即隱，但有聲告曰：「方便智為燈，照見心",
    "T36n1736_015:0115b23": "境界。欲究真實法，一切無所見。」又甞本州",
    "T36n1736_015:0115b24": "都督請傳香授戒，法事既畢，將俟東歸。",
    "T36n1736_015:0115b25": "都督及眾送至城東，日云暮矣。思欲焚香，乃",
    "T36n1736_015:0115b26": "聞城上空中聲曰：「合掌以為華，身為供養",
    "T36n1736_015:0115b27": "具，善心真實香，讚歎香烟布。諸佛聞此香，",
    "T36n1736_015:0115b28": "尋聲求救度，眾等勤精進，終不相疑誤。」故",
    "T36n1736_015:0115b29": "云偈讚排空。餘廣如傳。然或即大聖化身，事",
    "T36n1736_015:0115c01": "難詳究，德廣化博，未之有也。疏「海神聽而",
    "T36n1736_015:0115c02": "時雨滂沱」者，即僧道英，姓陳氏，蒲州人。年",
    "T36n1736_015:0115c03": "二十二，親為之婚娶，五載同居，誓不相",
    "T36n1736_015:0115c04": "觸。後於并州炬法師筵下聽《華嚴經》，便落",
    "T36n1736_015:0115c05": "𩭄，入太行山柏梯寺修行止觀。曾屬亢旱，",
    "T36n1736_015:0115c06": "講《華嚴經》以祈甘澤。有二老翁各二童侍，",
    "T36n1736_015:0115c07": "常來在座，英每異之。後因問由緒。答云：",
    "T36n1736_015:0115c08": "「弟子並是海神，愛此經故，共來聽受。」英",
    "T36n1736_015:0115c09": "曰：「今為檀越講經，請下微雨。」神乃勅二童，",
    "T36n1736_015:0115c10": "童便從窓孔中出，須臾霶霈，遠近咸賴焉。二",
    "T36n1736_015:0115c11": "翁拜謝，倏然而滅。故云海神聽而時雨滂",
    "T36n1736_015:0115c12": "沱。其行跡絕多，亦廣如傳說。疏「天童迎",
    "T36n1736_015:0115c13": "而大水瀰漫」者，即隋朝僧靈幹，姓李氏，狄道",
    "T36n1736_015:0115c14": "人。依衍法師出家，年十八能講《華嚴》，住興",
    "T36n1736_015:0115c15": "善寺，為譯經證義沙門。後遇疾而死，數日",
    "T36n1736_015:0115c16": "乃蘇云：「住兜率天，見休、遠二法師並坐",
    "T36n1736_015:0115c17": "華臺，光暉絕世，謂幹曰：『與我報諸弟子，後",
    "T36n1736_015:0115c18": "皆生此。』」幹志奉《華嚴》，常依經作華嚴觀及",
    "T36n1736_015:0115c19": "彌勒天宮觀。至于疾甚，目睛上視，若有所",
    "T36n1736_015:0115c20": "見。沙門童真問之。答曰：「向見青衣童子，引",
    "T36n1736_015:0115c21": "至兜率天宮。而天樂非久，終墮輪迴。蓮華",
    "T36n1736_015:0115c22": "藏是所圖也。」言終氣絕，須臾復蘇。真問：「何",
    "T36n1736_015:0115c23": "所見耶？」幹曰：「見大水遍滿，華如車輪，而坐",
    "T36n1736_015:0115c24": "其上。所願足矣。」言絕而逝。故云爾也。疏「講",
    "T36n1736_015:0115c25": "說則華梵通韻」者，即宋朝求那跋陀羅，唐",
    "T36n1736_015:0115c26": "言功德賢，中天竺人。初學五明諸論，靡不",
    "T36n1736_015:0115c27": "該通。後崇佛法，深入三藏，進學大乘。大乘",
    "T36n1736_015:0115c28": "師試令探取經匣，即得《華嚴》。師喜之，令其",
    "T36n1736_015:0115c29": "講說。元嘉十二年至廣州，刺史車朗奏聞，太",
    "T36n1736_015:0116a01": "祖遣使迎接，南譙王義宣等並師事之。集",
    "T36n1736_015:0116a02": "義學沙門七百餘眾，譙王欲請講《華嚴經》，",
    "T36n1736_015:0116a03": "以華言未通，有懷愧歎。即朝夕禮懺，虔請",
    "T36n1736_015:0116a04": "觀音以求冥應。遂夢有人執劍，持一人首，",
    "T36n1736_015:0116a05": "來至其前曰：「汝何憂乎？」於是具陳上事。",
    "T36n1736_015:0116a06": "即刎却陀首，便置新頭，語令迴轉得無痛",
    "T36n1736_015:0116a07": "耶。答曰：「不痛。」豁然便覺，備悟華言，遂講",
    "T36n1736_015:0116a08": "《華嚴》至數十遍。餘如傳說。疏「人天共遵」",
    "T36n1736_015:0116a09": "者，即魏勒那摩提，此言寶意，中天竺人。博",
    "T36n1736_015:0116a10": "聞贍學，通誦一億偈經，尤明禪性。以正",
    "T36n1736_015:0116a11": "始初至洛陽，譯《十地》等論二十四卷。意神",
    "T36n1736_015:0116a12": "理摽峻、慧悟絕倫，領受華音，妙窮清切。帝",
    "T36n1736_015:0116a13": "每令講《華嚴經》，精義頻發。嘗處高座，忽",
    "T36n1736_015:0116a14": "有持笏執名者，形如大官，云：「天帝令來",
    "T36n1736_015:0116a15": "請法師講《華嚴》。」意云：「法事所資，獨不能",
    "T36n1736_015:0116a16": "逮。都講焚香、維那梵唄，咸亦須之。」講席眾",
    "T36n1736_015:0116a17": "僧悉皆同見。意熙怡微笑，告眾辭訣，奄然",
    "T36n1736_015:0116a18": "卒於法座，都講等僧亦同時殞。故云人天共",
    "T36n1736_015:0116a19": "遵。疏「洪水斷流」者，即僧法順，俗姓杜氏，京",
    "T36n1736_015:0116a20": "兆杜陵人也。操行高潔，學無常師，以《華嚴》",
    "T36n1736_015:0116a21": "為業。甞居山日，將欲種葵，地多蟲蟻，",
    "T36n1736_015:0116a22": "乃巡疆定封，蟲便外徙。盡力耕墾，一無所",
    "T36n1736_015:0116a23": "損。三原縣人自生聾瘂，順乃召之與語，應",
    "T36n1736_015:0116a24": "言便愈。因詣南山，屬黃渠汎溢，止之斷流，",
    "T36n1736_015:0116a25": "徐步而過。將終之日，普會有緣，聲色不渝，",
    "T36n1736_015:0116a26": "言終而逝。葬在樊川北原，今全身塔在長",
    "T36n1736_015:0116a27": "安南華嚴寺。事跡頗多。別傳云：是文殊化身。",
    "T36n1736_015:0116a28": "疏「神光入宇」者，即藏和尚。僧法藏，字賢首，",
    "T36n1736_015:0116a29": "俗姓康氏，康居國人。初賢首母夢異光而孕，",
    "T36n1736_015:0116a30": "此為一光。及生而志慕無上，年十七辭",
    "T36n1736_015:0116b01": "親，求法於太白山。後慈親不愈，歸奉庭闈，",
    "T36n1736_015:0116b02": "綿歷歲時能竭其力。時儼法師於雲華寺",
    "T36n1736_015:0116b03": "講《華嚴經》，賢首至中夜忽見神光來燭庭",
    "T36n1736_015:0116b04": "宇。賢首歎曰：「當有異人發弘大教。」及明乃",
    "T36n1736_015:0116b05": "遇儼和尚，自是伏膺深入無盡。此為二度",
    "T36n1736_015:0116b06": "神光入宇。又後於雲華寺講，有光明現從",
    "T36n1736_015:0116b07": "口出，須臾成蓋，眾所知見。又是神光正取",
    "T36n1736_015:0116b08": "言同，即第二節神光入宇。取其講時即第",
    "T36n1736_015:0116b09": "三節，語其生瑞兼第一節，故云神光入宇。",
    "T36n1736_015:0116b10": "餘如別傳。疏「良以一文之妙攝義無遺」下，第",
    "T36n1736_015:0116b11": "二明感應所以。於中四句：初上一句正辯",
    "T36n1736_015:0116b12": "所以。以一文一偈攝義無遺，極圓妙故。",
    "T36n1736_015:0116b13": "故普賢菩薩告善財言：「我此法海中，無有",
    "T36n1736_015:0116b14": "一文、無有一句，非是捨施轉輪王位而求",
    "T36n1736_015:0116b15": "得者、非是捨施一切所有而求得者。」釋曰：",
    "T36n1736_015:0116b16": "以一是一切之一，故稱性之一也。疏「故一",
    "T36n1736_015:0116b17": "偈之功」下三句，辯其功能，亦是感通之事",
    "T36n1736_015:0116b18": "初一偈之功能破地獄者，《纂靈記》云「京兆人，",
    "T36n1736_015:0116b19": "姓王名明幹。本無戒行，曾不修善，因患",
    "T36n1736_015:0116b20": "致死。被二人引至地獄，地獄門前見一僧，",
    "T36n1736_015:0116b21": "云是地藏菩薩，乃教誦偈云『若人欲了知，",
    "T36n1736_015:0116b22": "三世一切佛，應當如是觀，心造諸如來。』菩",
    "T36n1736_015:0116b23": "薩授經已，謂之曰：『誦得此偈，能排汝地",
    "T36n1736_015:0116b24": "獄苦。』其人誦已，遂入見王。王問：『此人有何",
    "T36n1736_015:0116b25": "功德？』答云：『唯受持一四句偈。』具如上說。王",
    "T36n1736_015:0116b26": "遂放免。當誦此偈時，聲所至處，受苦之人",
    "T36n1736_015:0116b27": "皆得解脫。後三日方蘇，憶持此偈，向諸道",
    "T36n1736_015:0116b28": "俗說之。參驗偈文，方知是《華嚴經》夜摩天",
    "T36n1736_015:0116b29": "宮無量菩薩雲集所說，即覺林菩薩偈也。」",
    "T36n1736_015:0116b30": "今經偈云「若人欲了知，三世一切佛，應觀",
    "T36n1736_015:0116c01": "法界性，一切唯心造。」大意是同。意明地獄",
    "T36n1736_015:0116c02": "皆由心造，了心造佛，地獄自空耳。既一偈",
    "T36n1736_015:0116c03": "之功能破地獄，何況一卷一品一部之玄微？",
    "T36n1736_015:0116c04": "願思此言，勉夫傳誦。疏「盥掌之水尚拯生",
    "T36n1736_015:0116c05": "靈」者，即長耳婆羅門。僧彌伽多羅者，師",
    "T36n1736_015:0116c06": "子國第三果人也。麟德年初來儀震旦，高",
    "T36n1736_015:0116c07": "宗大帝甚加尊重，處於禁中歲餘供養。多",
    "T36n1736_015:0116c08": "羅請尋聖迹，遂往清涼山禮敬文殊師",
    "T36n1736_015:0116c09": "利。因出至西太原寺，時屬諸僧轉《華嚴經》，",
    "T36n1736_015:0116c10": "乃問曰：「此是何經？」答：「是《華嚴》。」多羅肅然改容",
    "T36n1736_015:0116c11": "曰：「不知此處亦有是經耶。」合掌歡喜讚歎",
    "T36n1736_015:0116c12": "久之。言曰：「此大方廣功德難思。西國相傳，",
    "T36n1736_015:0116c13": "有人讀此經，以水盥掌，所霑蟲蟻而捨命",
    "T36n1736_015:0116c14": "者，皆得生天。何況受持讀誦觀察思惟者歟。」",
    "T36n1736_015:0116c15": "故云爾也。疏「讀誦思修功齊種智」者，上辯",
    "T36n1736_015:0116c16": "盥掌之水，今明讀誦思修功至齊佛，即《十地",
    "T36n1736_015:0116c17": "經》解脫月先問也。初金剛藏云：「佛子！此集",
    "T36n1736_015:0116c18": "一切種一切智功德菩薩行法門品。若諸眾",
    "T36n1736_015:0116c19": "生不種善根，不可得聞。」解脫月菩薩言：「聞",
    "T36n1736_015:0116c20": "此法門得幾所福？」金剛藏菩薩言：「如一切",
    "T36n1736_015:0116c21": "智所集福德，聞此法門福德如是。何以故？",
    "T36n1736_015:0116c22": "非不聞此功德法門而能信解受持讀誦，何",
    "T36n1736_015:0116c23": "況精進如說修行。是故當知要得聞此集",
    "T36n1736_015:0116c24": "一切智功德法門，乃能信解受持修習，然後",
    "T36n1736_015:0116c25": "至於一切智地。」釋曰：聞尚齊於種智，何況讀",
    "T36n1736_015:0116c26": "誦思修，不可量也。經雖舉聞，為顯勝故，意",
    "T36n1736_015:0116c27": "通思修，故疏云「讀誦思修功齊種智」耳。疏",
    "T36n1736_015:0116c28": "「宿生何幸」下，第三感慶逢遇，可知。餘諸感",
    "T36n1736_015:0116c29": "通具於傳記者，上來所引粗舉數條耳。",
    "T36n1736_015:0116c30": "大方廣佛華嚴經隨疏演義鈔卷第十五"
}