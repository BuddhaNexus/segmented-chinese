{
    "X69n1365_001:0662a05": "北磵老師。人品甚高。造道甚深。其為文章。奇偉峭拔。",
    "X69n1365_001:0662a06": "甚似柳柳州。夫不逸於佛。固當在儒林丈人行。至若",
    "X69n1365_001:0662a07": "沈冥得喪之表。超脫死生之際。則文字語言。又特其",
    "X69n1365_001:0662a08": "遊戲三昧。彼以文訾之者固陋。以禪譽之者亦淺焉",
    "X69n1365_001:0662a09": "耳。非文非禪。妙不可傳而可觀。乃方掇拾糟粕。以為",
    "X69n1365_001:0662a10": "鉅編。得不貽定中一囅然乎。雖然道不可以言傳。而",
    "X69n1365_001:0662a11": "非言亦無以求道。是編之出。於無學者。盖不為無助",
    "X69n1365_001:0662a12": "也。余昔假守苕霅。甞以師表聞于",
    "X69n1365_001:0662a13": "朝。主道場法席。",
    "X69n1365_001:0662a14": "天子知其名。詔遷淨慈。卒老於斯焉。其兄壞菴居照。",
    "X69n1365_001:0662a15": "亦西州大尊宿。與　老大父清惠公。為方外交云。淳",
    "X69n1365_001:0662a16": "祐十二年春二月既望。東北人劉(震孫)題。",
    "X69n1365_001:0662a19": "一脉能分妙喜泉。薰風一轉代流傳。等閒坐斷南山",
    "X69n1365_001:0662a20": "頂。擊碎珊瑚也直錢。北磵禪師以載道之文。嗚于。時",
    "X69n1365_001:0662a21": "方壯歲。已為善知識名。公卿友而畏之。或者捨其造",
    "X69n1365_001:0662a22": "詣。而聲其文。豈深知吾　北磵也耶。物初携室中語",
    "X69n1365_001:0662a23": "來。因題其後　　秋房樓　治。",
    "X69n1365_001:0662a24": "拙菴以拙為人。人所共用。唯北磵向巧拙不及處。指",
    "X69n1365_001:0662b01": "柳罵桑。喚龜作鱉。所謂正宗別調。直指曲說者。是此",
    "X69n1365_001:0662b02": "老人所供。當有與之翻欵者。淳祐戊申三月既望。法",
    "X69n1365_001:0662b03": "姪孫靈隱(心月)敬書。",
    "X69n1365_001:0662b06": "北磵和尚。自是甘露滅。舟峰菴。秀紫芝之流亞。見",
    "X69n1365_001:0662b07": "佛照師祖後。巧盡拙出。如虎插翅。[(└@米)/大][(└@米)/大]結結。乖乖厓",
    "X69n1365_001:0662b08": "厓。人知其一。未知其二。九會葛藤。自揚醜惡。從苗辨",
    "X69n1365_001:0662b09": "地。余言豈誣。眼裏無筋。此老受屈。",
    "X69n1365_001:0662b10": "淳祐辛亥解制前三日住冷泉大川(普濟)",
    "X69n1365_001:0662b14": "北磵和尚語錄目次",
    "X69n1365_001:0662b15": "台州般若院台州報恩孝寺",
    "X69n1365_001:0662b16": "湖州鐵觀音寺湖州西余大覺寺",
    "X69n1365_001:0662b17": "安吉州圓覺寺寧國彰教寺",
    "X69n1365_001:0662b18": "常州顯慶寺常州碧雲崇明寺",
    "X69n1365_001:0662b19": "平江府常熟縣慧日寺道場山護聖萬歲院",
    "X69n1365_001:0662b20": "淨慈山報恩光孝寺",
    "X69n1365_001:0662b21": "小參秉拂告香普說法語",
    "X69n1365_001:0662b22": "頌古偈頌贊小佛事",
    "X69n1365_001:0662c05": "北磵和尚語錄",
    "X69n1365_001:0662c07": "北磵和尚初住台州般若禪院語錄",
    "X69n1365_001:0662c08": "參學　大觀　編",
    "X69n1365_001:0662c09": "方丈",
    "X69n1365_001:0662c10": "趂鼠入角。吹糠著米。直下翻身。劒去久矣。",
    "X69n1365_001:0662c11": "法座",
    "X69n1365_001:0662c12": "信脚行。信口道。一步登高。全身入草。知心若解相扶。",
    "X69n1365_001:0662c13": "好把禪床靠倒。",
    "X69n1365_001:0662c14": "祝香",
    "X69n1365_001:0662c15": "此一瓣香。恭為",
    "X69n1365_001:0662c16": "今上皇帝。祝延　聖壽無疆。萬歲萬歲萬萬歲。次拈",
    "X69n1365_001:0662c17": "香云。此一瓣香。奉為　判府郎中。合郡官僚。常居祿",
    "X69n1365_001:0662c18": "位(問答提綱不錄)。",
    "X69n1365_001:0662c19": "上堂。舉三聖興化二大士。一人逢人則出。出則不為",
    "X69n1365_001:0662c20": "人。一人逢人則不出。出則便為人。師拈云。未出草廬",
    "X69n1365_001:0662c21": "三分已定。惜乎規模大小了。般若出則出了也。且道",
    "X69n1365_001:0662c22": "是為人不為人。(良久云)臨時",
    "X69n1365_001:0662c23": "散瑞慶節升座。法隨法行。法幢隨處建立。空所空寂。",
    "X69n1365_001:0662c24": "空中現量涵容。譬如金毛嚬呻入奮迅三昧。情與無",
    "X69n1365_001:0663a01": "情從風而靡。諸子傍睨。各增勇徤。又如迦陵頻伽在",
    "X69n1365_001:0663a02": "殻。氣宇英利已壓眾羽。所以道。未離兜率。已生金輪",
    "X69n1365_001:0663a03": "萬乘之家。未誕無憂。已度塵沙無邊之眾。法如是故。",
    "X69n1365_001:0663a04": "豈假他求。恢恢然晃晃然。逈出思議之表也。惟佛與",
    "X69n1365_001:0663a05": "佛。乃知其真。天人群生類。皆承此恩力。畢竟承誰恩",
    "X69n1365_001:0663a06": "力。(良久云)一氣不言含有象。萬靈何處謝無私。",
    "X69n1365_001:0663a07": "上堂。面門一思。長時無間。便與麼去。討甚麼盌。得路",
    "X69n1365_001:0663a08": "塞路。看樓打樓。攀緣四天下。屋裏販楊州。",
    "X69n1365_001:0663a09": "上堂無愧於心對聖僧。不圖人愛愛人憎。打刀不是",
    "X69n1365_001:0663a10": "并州鐵。誰與諸方剪葛藤。",
    "X69n1365_001:0663a11": "結夏上堂。以大圓覺。為我伽藍。身心安居。平等性智。",
    "X69n1365_001:0663a12": "喫官酒。臥官街。當處死。當處埋。本來無位次。何用強",
    "X69n1365_001:0663a13": "安排。",
    "X69n1365_001:0663a14": "為施主升座。著脚於初步之地。如發機於千鈞之重。",
    "X69n1365_001:0663a15": "其至爾力也。然而不可不審。忘心於頓證之地。如破",
    "X69n1365_001:0663a16": "的於百步之外。其中非爾力也。然而不可不察。審而",
    "X69n1365_001:0663a17": "察之。則身心一如。心外無餘。至於百億法門。百億名",
    "X69n1365_001:0663a18": "義。涵攝密嚴。超越玄祕。在我衲僧門下。須知別有一",
    "X69n1365_001:0663a19": "家風月。橫拈倒用。放去收來。破二作三。課無責有。然",
    "X69n1365_001:0663a20": "雖如是。要覔他一毫頭許。了不可得。且道衲僧。有甚",
    "X69n1365_001:0663a21": "長處。從來汗馬無人識。只要重論盖代功。",
    "X69n1365_001:0663a22": "舉佛擊一髑髏。問耆婆云。此人生何處。婆云生天。又",
    "X69n1365_001:0663a23": "擊一髑髏云。此人生何處。婆云生人。又擊一髑髏云。",
    "X69n1365_001:0663a24": "此人生何處。婆罔措。師云耆婆善別音響。如何第三",
    "X69n1365_001:0663b01": "度。不知落處。則前兩度。未免誵訛。敢問大眾。今日某",
    "X69n1365_001:0663b02": "父子三人。不生天人。畢竟向甚處去。聽取一頌。七寶",
    "X69n1365_001:0663b03": "蓮花品字開。一花一葉一樓臺。水禽啼在深花裏。花",
    "X69n1365_001:0663b04": "在水禽啼處開。",
    "X69n1365_001:0663b05": "佛生日上堂。還債金輪種陳年甘蔗苗。九龍翻雪浪。",
    "X69n1365_001:0663b06": "滴水也難消。",
    "X69n1365_001:0663b07": "台州報恩光孝禪寺語錄",
    "X69n1365_001:0663b08": "參學　大觀　編",
    "X69n1365_001:0663b09": "三門",
    "X69n1365_001:0663b10": "師子當門。誰敢覷著。仁義道中。放過一著。",
    "X69n1365_001:0663b11": "方丈",
    "X69n1365_001:0663b12": "節外生枝。劣中取勝。輟己為人。無乃太甚。還有不甘",
    "X69n1365_001:0663b13": "底麼(喝一喝)。",
    "X69n1365_001:0663b14": "拈帖",
    "X69n1365_001:0663b15": "未離般若時。擬作一契。賣與報恩寺。且不作貴不作",
    "X69n1365_001:0663b16": "賤。如何商略。(顧大眾云)官有明文。人從私約。",
    "X69n1365_001:0663b17": "拈衣",
    "X69n1365_001:0663b18": "黃梅七百。如龍爭珠。因甚今日。劫在這裏。爭之不足。",
    "X69n1365_001:0663b19": "讓之有餘。",
    "X69n1365_001:0663b20": "法座",
    "X69n1365_001:0663b21": "據此座者。三奉",
    "X69n1365_001:0663b22": "詔旨。五宿觀堂。此話大行。惡聲猶在。還當得宗乘中",
    "X69n1365_001:0663b23": "事也無。山僧今日。要為伊雪屈去也。",
    "X69n1365_001:0663b24": "祝香",
    "X69n1365_001:0663c01": "此一瓣香。恭為",
    "X69n1365_001:0663c02": "今上皇帝。祝延",
    "X69n1365_001:0663c03": "聖壽無疆。萬歲萬歲。萬萬歲。次拈香云。此一瓣香。奉",
    "X69n1365_001:0663c04": "為　判府寶謨郎中。洎合郡官僚。同資祿筭。又拈香",
    "X69n1365_001:0663c05": "云。此一瓣香。不直分文。遼天索價。別無奇特。不肯雷",
    "X69n1365_001:0663c06": "同。得於　佛照老人。依舊為渠拈出。",
    "X69n1365_001:0663c07": "提綱(問答不錄)",
    "X69n1365_001:0663c08": "從來不解強安排。擲地金聲破草鞋。無位真人無面",
    "X69n1365_001:0663c09": "目。何妨運水及搬柴。無心作佛有口噇空。隨分住山。",
    "X69n1365_001:0663c10": "且耕且戰。不勞鞭影。秧馬追風。掣斷索頭。泥牛吼月。",
    "X69n1365_001:0663c11": "趂晴蓋屋。乘時刈禾。輸納王官。更無餘事。謳歌皷腹。",
    "X69n1365_001:0663c12": "共樂昇平。無端業風一鼓。定業難逃。巾子峯前。無回",
    "X69n1365_001:0663c13": "避處。不免劄箇硬寨。直得鴉飛不度。要使不入眾數",
    "X69n1365_001:0663c14": "底衲僧。助桀為虐。逐惡隨邪。潑除正因。凌蔑宗社。然",
    "X69n1365_001:0663c15": "則　先帝在天之靈。又且如何崇奉。將此深心奉塵",
    "X69n1365_001:0663c16": "剎。是則名為報佛恩。",
    "X69n1365_001:0663c17": "舉　太宗皇帝問僧。近離甚處。僧云。臥雲菴　帝云。",
    "X69n1365_001:0663c18": "臥雲深處不朝天。因甚到此。僧無對。雪竇和尚代云。",
    "X69n1365_001:0663c19": "難迯至化。師頌云。試問臥雲深處客。不知何以答升",
    "X69n1365_001:0663c20": "平。蕩然至化難迯避。萬里堯天一點雲。",
    "X69n1365_001:0663c21": "當晚小參(問答不錄)",
    "X69n1365_001:0663c22": "靈龜曳尾。拂跡跡生。霧豹澤毛。藏文文露。避喧求靜。",
    "X69n1365_001:0663c23": "未有其方。喧靜一如。重重關鎻。所以古人道。今朝得",
    "X69n1365_001:0663c24": "到無心地。猶被無心趂出山。放一頭低。入廛垂手。東",
    "X69n1365_001:0664a01": "倒西攂。轉位回機。然雖如是。畢竟無神通菩薩。足跡",
    "X69n1365_001:0664a02": "如何尋覔。(良久云)自是時人自遮護。先生毫髮不相",
    "X69n1365_001:0664a03": "瞞。",
    "X69n1365_001:0664a04": "舉雲居弘覺禪師。將欲謝事。寺主問云。和尚去後。何",
    "X69n1365_001:0664a05": "人繼席覺云堂中簡。簡密受印記。携道具。徑歸方丈。",
    "X69n1365_001:0664a06": "寺主以簡為揀。欲請第二座。簡遂下山。山神號泣云。",
    "X69n1365_001:0664a07": "還我和尚來。於是寺主。追至麥莊。具禮請歸。山神復",
    "X69n1365_001:0664a08": "云。我和尚歸也。師拈云。衲僧家。磊磊落落。妙於天地",
    "X69n1365_001:0664a09": "之不知。鬼神何自而知耶。若據報恩見處。便是神憎",
    "X69n1365_001:0664a10": "鬼嫌。也未得一半。",
    "X69n1365_001:0664a11": "謝維那上堂。犍稚未鳴已前。幸自可憐生。十聲既終",
    "X69n1365_001:0664a12": "之後。諸人分上。未曾移易絲毫許。末後一槌。因甚不",
    "X69n1365_001:0664a13": "知落處(卓主丈下座)。",
    "X69n1365_001:0664a14": "上堂南來北來。是凡是聖。逢齋喫飯。遇夜噇眠。喚作",
    "X69n1365_001:0664a15": "見成。翻成特地。報恩跛跛挈挈。百醜千拙。且恁麼過。",
    "X69n1365_001:0664a16": "(良久云)龍虵易辯。衲子難瞞。",
    "X69n1365_001:0664a17": "上堂枯木寒灰。銅崖鐵壁。春到無痕。春歸無跡。桃花",
    "X69n1365_001:0664a18": "紅李花白。明眼人前。一場狼藉。",
    "X69n1365_001:0664a19": "上堂。初於聞中。入流忘所。圓通路絕。滿面塵埃。洞門",
    "X69n1365_001:0664a20": "無鎻鑰。俗客不曾來。",
    "X69n1365_001:0664a21": "謝冲首座上堂。普化兩度踢倒飯床。睦州三回教壞",
    "X69n1365_001:0664a22": "禪子。當時放過。至今遂成不了公案。報恩因甚又著",
    "X69n1365_001:0664a23": "箇般漢。車必橫推。理須曲斷。",
    "X69n1365_001:0664a24": "上堂。黃面瞿曇。以難信之法。一網打就。因甚法華會",
    "X69n1365_001:0664b01": "上。五百比丘。拂袖下靈山。報恩初無一法與人。不妨",
    "X69n1365_001:0664b02": "易信。使汝諸人。進亦佳退亦佳。不獨與瞿曇相為冰",
    "X69n1365_001:0664b03": "炭。所謂三年無改於父之道。可謂孝矣。",
    "X69n1365_001:0664b04": "上堂。古德道。第一句下明得。可與佛祖為師。第二句",
    "X69n1365_001:0664b05": "下明得。可與人天為師。第三句下明得。自救不了。報",
    "X69n1365_001:0664b06": "恩道。第一句下明得。自救不了。",
    "X69n1365_001:0664b07": "上堂。學道如鑽火。逢煙未可休。直待金星現。歸家始",
    "X69n1365_001:0664b08": "到頭。報恩則不然。學道如鑽火。逢煙未可休。直待金",
    "X69n1365_001:0664b09": "星現。曹門取鄭州。",
    "X69n1365_001:0664b10": "徽宗皇帝大忌上堂。鼎湖龍去不知還。遙想清都虎",
    "X69n1365_001:0664b11": "豹閑。欲借剛風朝紫闕。九天閶闔正開關。",
    "X69n1365_001:0664b12": "元宵上堂。威音王已前。箇箇稱王稱鄭。餘波末流。無",
    "X69n1365_001:0664b13": "所不至。有法門。名無盡燈。明者皆明。明終不盡。(卓主",
    "X69n1365_001:0664b14": "丈一下云)路遠夜長休把火。大家吹滅暗中行。",
    "X69n1365_001:0664b15": "上堂奔流度刃。疾焰過風。報恩門下。非第一義。直饒",
    "X69n1365_001:0664b16": "過得此。依然落第二。二三子。以我為隱乎。吾無隱乎",
    "X69n1365_001:0664b17": "爾。",
    "X69n1365_001:0664b18": "上堂。雲巖二十年在藥山。只明此事。澄潭不許蒼龍",
    "X69n1365_001:0664b19": "蟠。趙州除二時粥飯外。不雜用心。兔子何曾離得窟。",
    "X69n1365_001:0664b20": "鑄成銕硯欲磨穿。還他萬里功名骨。",
    "X69n1365_001:0664b21": "冬至上堂。晷運推移。日南長至。應時納祜。看樓打樓。",
    "X69n1365_001:0664b22": "群陰消剝盡。特地一場愁。",
    "X69n1365_001:0664b23": "上堂。恰纔冬至。過了十日。看看臈月三十日。便在眼",
    "X69n1365_001:0664b24": "前。報恩不是預搔待癢。且道。汝等諸人。臈月三十日。",
    "X69n1365_001:0664c01": "又作麼生折合。",
    "X69n1365_001:0664c02": "謝莊主上堂。插鍬叉手。驢前馬後。[栽木+土]田愽飯。徐六擔",
    "X69n1365_001:0664c03": "板。開田說大義。彼此相鈍置。開得一片畬。隨手種空",
    "X69n1365_001:0664c04": "花。如斯作略。儘可觀光。若是移山塞海。奪食駈耕。須",
    "X69n1365_001:0664c05": "還我報恩門下始得。且道報恩。有甚長處(喝一喝)。",
    "X69n1365_001:0664c06": "臈八上堂。舉",
    "X69n1365_001:0664c07": "孝宗皇帝問佛照。釋迦佛入山六年。所成何事。佛照",
    "X69n1365_001:0664c08": "對云。將謂　陛下忘却。師頌云。六年勤苦竟何如。為",
    "X69n1365_001:0664c09": "問君王記得無。直下雖知難抵諱。到頭終不受塗糊。",
    "X69n1365_001:0664c10": "上堂。三到投子。含元殿裏。九上洞山更覔長安。自從",
    "X69n1365_001:0664c11": "夜雪擁鰲山。一度思量一度寒。",
    "X69n1365_001:0664c12": "元宵上堂。二千年前。靈山會上。青天白日。釋迦老子",
    "X69n1365_001:0664c13": "平白地道。我見燈明佛。本光瑞如此。啞。相似尚如此。",
    "X69n1365_001:0664c14": "何況真箇是。",
    "X69n1365_001:0664c15": "上堂。窮廝煎。餓廝吵。古岸風高。玉壺春曉。便恁麼去。",
    "X69n1365_001:0664c16": "未免偏枯。話墮了也。蘇盧蘇盧。",
    "X69n1365_001:0664c17": "浴佛上堂。二千年前。朱明屆八。何物老嫗。生此寧馨。",
    "X69n1365_001:0664c18": "九龍飜水。九河傾洗。到驢年也只寧。",
    "X69n1365_001:0664c19": "上堂。結夏已十日。水牯牛作麼生。若道一回入草去。",
    "X69n1365_001:0664c20": "驀鼻拽將來。未免傷鋒犯手。不然溪東。不然溪西。但",
    "X69n1365_001:0664c21": "念水草。餘無所知。人牛都不見。正是月明時。",
    "X69n1365_001:0664c22": "上堂。教中道。衲衣在空閑。假名阿練若。誑惑世間人。",
    "X69n1365_001:0664c23": "自謂行真道。汝等諸人。總被誑惑了也。便好拽轉。痛",
    "X69n1365_001:0664c24": "與一頓。若無。報恩今日失利。",
    "X69n1365_001:0665a01": "上堂。識得一。萬事畢。了事衲僧。一字不識。直饒恁麼。",
    "X69n1365_001:0665a02": "未稱全提。禹力不到處。河聲流向西。",
    "X69n1365_001:0665a03": "上堂。今日中夏了也。畢竟事作麼生。當陽一機。轉身",
    "X69n1365_001:0665a04": "一步。左右逢原。了無回互。本等牧牛人。何曾頭角露。",
    "X69n1365_001:0665a05": "謝監収上堂。千年父祖舊田疇。萬寶垂成及早収。無",
    "X69n1365_001:0665a06": "底鉢盂開口笑。聖凡一等飽齁齁。",
    "X69n1365_001:0665a07": "瑞慶節上堂。天中天。聖中聖。贊不及。述不盡。四海九",
    "X69n1365_001:0665a08": "州。一印印定。(卓主丈一下云)重明以麗乎正",
    "X69n1365_001:0665a09": "開爐上堂。今日開爐。報恩隨例火筯香匙。各有節制。",
    "X69n1365_001:0665a10": "若待豆爆冷灰。未免遞相鈍置。識火色。辨風旨。曲突",
    "X69n1365_001:0665a11": "徙薪。已落第二。",
    "X69n1365_001:0665a12": "明因立菴至。上堂。若論此事。如兩陣對圓。旗皷相望。",
    "X69n1365_001:0665a13": "來如震霆。去如迅電。若一向繩之以孫吳大似紲韓",
    "X69n1365_001:0665a14": "盧。而責獲。跌宕繩墨。信手方圓。度外出奇。勝中闘劣。",
    "X69n1365_001:0665a15": "或遇明眼人。不滿一笑。(良久云)從前汗馬無人識。何",
    "X69n1365_001:0665a16": "必重論蓋代功。",
    "X69n1365_001:0665a17": "上堂。一大藏教。總是魔說。日可冷。月可熱。是假易除。",
    "X69n1365_001:0665a18": "是真難滅。",
    "X69n1365_001:0665a19": "雪中上堂。亂山裹雪玉崔嵬。萬行門庭八字開。惆悵",
    "X69n1365_001:0665a20": "善財歸去後。寥寥不見一人來。",
    "X69n1365_001:0665a21": "臘八上堂。(驀拈主丈云)若謂如來。今日成道。則為謗",
    "X69n1365_001:0665a22": "佛。若謂如來非今日成道。亦為謗佛。二途不涉。截斷",
    "X69n1365_001:0665a23": "葛藤。遠山無限碧層層。",
    "X69n1365_001:0665a24": "上堂。舉馬祖。與西堂百丈南泉翫月。馬祖云。正恁麼",
    "X69n1365_001:0665b01": "時如何。西堂云。正好供養。百丈云。正好修行。南泉拂",
    "X69n1365_001:0665b02": "袖便行。馬祖云。經入藏禪歸海。唯有普願獨超物外。",
    "X69n1365_001:0665b03": "師云。一等是弄箇冬瓜印子。馬師較些子。子細看來。",
    "X69n1365_001:0665b04": "猶欠悟在。報恩道。禪歸海經入藏。惟願南泉匙挑不",
    "X69n1365_001:0665b05": "上。",
    "X69n1365_001:0665b06": "徽宗皇帝大忌上堂。正法明王。乃過去佛。雖久滅度。",
    "X69n1365_001:0665b07": "而常現前。利生如塵如沙。說法如雲如雨。絕百非。離",
    "X69n1365_001:0665b08": "四句。畢竟是何章句。(顧視大眾云)塞却耳根。分明聽",
    "X69n1365_001:0665b09": "取。",
    "X69n1365_001:0665b10": "上堂。舉雪峯示眾。盡大地是解脫門。因甚把手拽不",
    "X69n1365_001:0665b11": "入。師云。雪峯恁麼道。且道誰在門外。",
    "X69n1365_001:0665b12": "湖州鐵觀音禪寺語錄",
    "X69n1365_001:0665b13": "參學　大觀　編",
    "X69n1365_001:0665b14": "三門",
    "X69n1365_001:0665b15": "此是觀音入理之門。華鯨吼月。虗籟沈秋。裂破玄關",
    "X69n1365_001:0665b16": "了。隨流復入流。",
    "X69n1365_001:0665b17": "方丈",
    "X69n1365_001:0665b18": "南來底下載。北來底上載。月白風清。太湖無盖。",
    "X69n1365_001:0665b19": "提綱",
    "X69n1365_001:0665b20": "未有長行而不住。恁麼也得。未有長住而不行。不恁",
    "X69n1365_001:0665b21": "麼也得。欲益無所益。欲為無所為。恁麼不恁麼總得。",
    "X69n1365_001:0665b22": "宜作舟航。無久住此。恁麼不恁麼總不得。我又誰管",
    "X69n1365_001:0665b23": "你總得與總不得。十年袖手。爭席漁樵。一日出山。山",
    "X69n1365_001:0665b24": "靈勒駕。直得前無新證。退失故居。作麼生折合去。(良",
    "X69n1365_001:0665c01": "久云)倒把一枝無孔笛。順風吹了逆風吹　復舉。僧",
    "X69n1365_001:0665c02": "問古德。觀音菩薩。手把數珠。念什麼佛。古德云。念觀",
    "X69n1365_001:0665c03": "音菩薩。僧云某甲不會。古德云。求人不如求己。師拈",
    "X69n1365_001:0665c04": "云。大小觀音。元不識自己。",
    "X69n1365_001:0665c05": "當晚小參舉白陽順和尚。問應菴和尚。不與萬法為",
    "X69n1365_001:0665c06": "侶。是什麼人。菴云。赤膊上東司。師拈云。今夜有人恁",
    "X69n1365_001:0665c07": "麼問。只向它道。不與萬法為侶者。",
    "X69n1365_001:0665c08": "謝知事頭首上堂。若論此事。如同舟遇風。相應若左",
    "X69n1365_001:0665c09": "右手。波波挈挈。喍喍啀啀。是我冤家一[打丁+羕]乖。",
    "X69n1365_001:0665c10": "上堂。窮廝煎。餓廝炒。東家兒啼。西家婦笑。暗寫愁腸。",
    "X69n1365_001:0665c11": "善說法要。良哉觀世音。郎當也不少。",
    "X69n1365_001:0665c12": "元宵上堂。曲吹徹。皷皮穿。夜深人靜。燈盌油乾。一道",
    "X69n1365_001:0665c13": "神光萬境閑。",
    "X69n1365_001:0665c14": "上堂。伶俐衲僧。十成峭措。箇裏守株。那邊待兔。昨夜",
    "X69n1365_001:0665c15": "文殊普賢。起佛見法見。貶向銕圍。王老師[吃乙+小]。自領出",
    "X69n1365_001:0665c16": "去。",
    "X69n1365_001:0665c17": "徑山四道舊至上堂。一人宗通病在內。一人說通。病",
    "X69n1365_001:0665c18": "在外。一人宗說俱通。病在見聞。一人觸事不會。東倒",
    "X69n1365_001:0665c19": "西擂。且道誰是不會底(擲主丈下座)。",
    "X69n1365_001:0665c20": "上堂。舉石林問龐居士。有箇借問。居士不惜言句否。",
    "X69n1365_001:0665c21": "士云。便請舉來。林云。元來惜言句。士云。者箇問訊。不",
    "X69n1365_001:0665c22": "覺落佗便宜。林掩耳而去。士云。作家作家。師拈云纔",
    "X69n1365_001:0665c23": "生便剗。不得一半。失之東隅。桑榆已晚。只如居士道",
    "X69n1365_001:0665c24": "作家作家。且道石林還甘否。",
    "X69n1365_001:0666a01": "上堂。舉真淨云。莫將無事會。無事困人心。師云。不圖",
    "X69n1365_001:0666a02": "打草。大慧云。往往中無事毒者。却以此言為非。師云。",
    "X69n1365_001:0666a03": "只要虵驚。(顧視大眾云)非不非。是不是。無事困人心。",
    "X69n1365_001:0666a04": "莫將無事會。",
    "X69n1365_001:0666a05": "施主請陞座。舉盤山送喪次。聞歌郎云。紅輪決定沈",
    "X69n1365_001:0666a06": "西去。未審魂靈往那方。聞孝子哭哀哀聲。當下悟去。",
    "X69n1365_001:0666a07": "師頌云。薤露凄凉亦可怜。白楊丹旐去翩翩。哀哀聲",
    "X69n1365_001:0666a08": "裏無消息。打著南邊動北邊。",
    "X69n1365_001:0666a09": "病起上堂。病來病去無聊賴。及至除根病轉多。事久",
    "X69n1365_001:0666a10": "多變。年老成魔。看它此去又如何。",
    "X69n1365_001:0666a11": "湖州西余大覺禪寺語錄",
    "X69n1365_001:0666a12": "參學　大觀　編",
    "X69n1365_001:0666a13": "方丈",
    "X69n1365_001:0666a14": "隻手擡。隻手搦。毫釐有差。天地懸隔。",
    "X69n1365_001:0666a15": "拈疏",
    "X69n1365_001:0666a16": "餘二即非真。惟此一事實。(以疏付僧云)密在汝邊。我",
    "X69n1365_001:0666a17": "說不密。",
    "X69n1365_001:0666a18": "法座",
    "X69n1365_001:0666a19": "箇是村裏師子座。未免輸機活變。弄真象假。即今誰",
    "X69n1365_001:0666a20": "是傍觀者。",
    "X69n1365_001:0666a21": "提綱",
    "X69n1365_001:0666a22": "動若行雲。行雲無心。止猶谷神。谷神不死。動與止俱。",
    "X69n1365_001:0666a23": "止與動合。動止二相。了然不生。恁麼說話。非惟向補",
    "X69n1365_001:0666a24": "陁巖下。守株待兔。又未免錯認端師子漁父詞。作破",
    "X69n1365_001:0666b01": "陣子。既非詞。又非曲。煙消日出不見人。欵乃一聲山",
    "X69n1365_001:0666b02": "水綠　復舉龐居士問馬大師不與萬法為侶者。是",
    "X69n1365_001:0666b03": "什麼人。大師云。一口吸盡西江水。即向汝道。師頌云。",
    "X69n1365_001:0666b04": "千山鳥跡絕。萬里人蹤滅。扁舟簑笠翁。獨釣寒江雪。",
    "X69n1365_001:0666b05": "上堂。諸方說禪。地藏種田。西余門下。又却不然。飢來",
    "X69n1365_001:0666b06": "喫飯。困來打眠。不是知音者。徒勞話歲寒。",
    "X69n1365_001:0666b07": "上堂。十四年四月一。流水無情。落花無跡。一句了然",
    "X69n1365_001:0666b08": "超百億。莫待當來問彌勒。",
    "X69n1365_001:0666b09": "浴佛上堂。汲井花水。煑薔薇露。清淨法身遭點污。(良",
    "X69n1365_001:0666b10": "久云)活戾世界。一年一度。",
    "X69n1365_001:0666b11": "上堂。三分光陰二早過。向下文長。靈臺一點不揩磨。",
    "X69n1365_001:0666b12": "彼自無瘡。貪生逐日區區去。終日茫茫。喚不回頭爭",
    "X69n1365_001:0666b13": "奈何。那事無妨。且道如何是那事。(良久云)匙挑不上。",
    "X69n1365_001:0666b14": "正旦上堂。舊歲已陳。元日初吉。今日今時。序品第一。",
    "X69n1365_001:0666b15": "北磵聊與諸人。向第二頭。相見去也。向下文長。付在",
    "X69n1365_001:0666b16": "來日。",
    "X69n1365_001:0666b17": "上堂。三月十五。落花飛絮。業識茫茫。無本可據。把得",
    "X69n1365_001:0666b18": "定。作得主。伶俐衲僧。不恁麼去。",
    "X69n1365_001:0666b19": "上堂。舉佛告普眼菩薩云。頗有人。能說幻術。文字中。",
    "X69n1365_001:0666b20": "種種幻相所住處否。答云不也。佛言普眼。幻中幻相。",
    "X69n1365_001:0666b21": "尚不可說。何況普賢菩薩祕密身境界。祕密語境界。",
    "X69n1365_001:0666b22": "祕密意境界。而入其中。能入能見。師頌云。晃晃在心",
    "X69n1365_001:0666b23": "目。昭昭居色塵。莫將銀世界。喚作假銀城。",
    "X69n1365_001:0666b24": "元宵上堂。我見燈明佛。本光瑞如此。至若山河大地。",
    "X69n1365_001:0666c01": "明暗色空。萬象森羅。燈籠露柱。皆發本光瑞。是汝諸",
    "X69n1365_001:0666c02": "人。因甚脚跟下。黑漫漫地。",
    "X69n1365_001:0666c03": "芙蓉和尚至。上堂。跛跛挈挈。百醜千拙。闘諸方勝。勝",
    "X69n1365_001:0666c04": "諸方劣。然雖如是。明眼人前。直得亡鋒結舌。有理難",
    "X69n1365_001:0666c05": "伸。更嫌何處不分明。",
    "X69n1365_001:0666c06": "上堂。舉華嚴會諸大菩薩。不見普賢。佛令想念求之。",
    "X69n1365_001:0666c07": "即見。師頌云。瞿曇幾箇舌頭。眾會幾箇眼睛。頭頭物",
    "X69n1365_001:0666c08": "物。剎剎塵塵。自瞞猶自可。最苦是瞞人。",
    "X69n1365_001:0666c09": "安吉州思溪圓覺禪寺語錄",
    "X69n1365_001:0666c10": "參學　大觀　編",
    "X69n1365_001:0666c11": "佛殿",
    "X69n1365_001:0666c12": "是佛亦拜。是魔亦拜。大膽小心。不妨忒煞。",
    "X69n1365_001:0666c13": "方丈",
    "X69n1365_001:0666c14": "目前機。摩竭令。無法商量。一印印定。",
    "X69n1365_001:0666c15": "上堂。舉保福問鵞湖。望州亭烏石嶺相見。則且置。作",
    "X69n1365_001:0666c16": "麼生是僧堂前相見。鵞湖驟步歸方丈。保福便入僧",
    "X69n1365_001:0666c17": "堂。師拈云。二尊宿。僧堂前儘有可觀者。若是控弦發",
    "X69n1365_001:0666c18": "機。齊發齊中。則望州亭了。更有烏石嶺在。",
    "X69n1365_001:0666c19": "謝知事頭首上堂。未跨門時。已是泗州人看大聖。及",
    "X69n1365_001:0666c20": "乎到來。却是大聖看泗州人。頭首在西邊。知事在東",
    "X69n1365_001:0666c21": "序。露柱燈籠。如法而住。畢竟與未跨門時。一般耶兩",
    "X69n1365_001:0666c22": "般。(良久云)眾眼難瞞。",
    "X69n1365_001:0666c23": "上堂。衲僧家。不瀟洒。嫌人贊。愛人罵。無諍三昧。知音",
    "X69n1365_001:0666c24": "者寡。三昧即且置。如何是無諍。客來須接。賊來須打。",
    "X69n1365_001:0667a01": "上堂。諸方譚禪。地藏種田。只見一邊。趙州喫茶。禾山",
    "X69n1365_001:0667a02": "打皷不堪共語。我者裏絕承當。家醜無端向外揚。",
    "X69n1365_001:0667a03": "法華經會上堂。法華經藏。深固幽遠。師曠之聰不聞。",
    "X69n1365_001:0667a04": "離婁之明不見。南山粲。白石爛。靈山一會。嚴然未散。",
    "X69n1365_001:0667a05": "上堂。舉華嚴經。菩薩以菩提心為家。以如理修行為",
    "X69n1365_001:0667a06": "家法。師云家則且止。如何是家法。頌云。浪宕樓頭無",
    "X69n1365_001:0667a07": "藉在。零丁利帝可憐生。惡叉聚是此中入。佛子住非",
    "X69n1365_001:0667a08": "他處成。",
    "X69n1365_001:0667a09": "上堂。舉法界觀云。法身流轉五道。名曰眾生。故令眾",
    "X69n1365_001:0667a10": "生現時。法身不現。師頌云。佛真法身。抵死謾生。自沽",
    "X69n1365_001:0667a11": "村酒。自把磁瓶。却著衫來作主人。",
    "X69n1365_001:0667a12": "上堂。舉如有大經卷。量等三千界。在於一塵中。一切",
    "X69n1365_001:0667a13": "塵亦然。有一聰慧人。淨眼悉能見。破塵出經卷。廣饒",
    "X69n1365_001:0667a14": "益眾生。師拈云。擬破一微塵。分明昧此經。如何破經",
    "X69n1365_001:0667a15": "卷。出此一微塵。",
    "X69n1365_001:0667a16": "成道上堂。惡星臨照命宮時。雪重山寒眼[目*荅]癡。我似",
    "X69n1365_001:0667a17": "釣魚舡上客。還將哥邏報君知。",
    "X69n1365_001:0667a18": "上堂。日日雨。夜夜雨。鎻了日輪。閉了月戶。稻也壞。麥",
    "X69n1365_001:0667a19": "也壞。不知者箇壞不壞。問取明州憨布袋。",
    "X69n1365_001:0667a20": "上堂。舉修山主曰。日出心光耀。天陰性地昏。又曰。萬",
    "X69n1365_001:0667a21": "法是心光。諸緣惟性曉。往往諸方便謂修山主。說心",
    "X69n1365_001:0667a22": "說性。北磵又作麼生。(顧視大眾云)誰敢與他安名立",
    "X69n1365_001:0667a23": "字。",
    "X69n1365_001:0667a24": "上堂。行亦禪坐亦禪。飢噇飯困噇眠。三到投子。九上",
    "X69n1365_001:0667b01": "洞山。無端掘地覔青天。",
    "X69n1365_001:0667b02": "寧國府彰教禪寺語錄",
    "X69n1365_001:0667b03": "參學　大觀　編",
    "X69n1365_001:0667b04": "故舊至上堂。舉博山上堂。橫按主丈云。不是年來頻",
    "X69n1365_001:0667b05": "勸酒。自從別後見君難。博山雖則土曠人稀。相逢者",
    "X69n1365_001:0667b06": "少。彰教門下則不然。道絕人荒。未得一半。",
    "X69n1365_001:0667b07": "謙藏主開接待上堂。門對廬山。岸橫溢浦。把定要津。",
    "X69n1365_001:0667b08": "鴉飛不渡。把飯與人喫。且道是好心不是好心。楊子",
    "X69n1365_001:0667b09": "江波未是深。",
    "X69n1365_001:0667b10": "宗元谷及俗兄訃至。上堂。人從黃池來報。昨日家兄",
    "X69n1365_001:0667b11": "死。又自平江來者報。今朝舍弟亡。古人是趂對語。彰",
    "X69n1365_001:0667b12": "教是實法。大小彰教。因甚作實法會。(指禪床云)若教",
    "X69n1365_001:0667b13": "頻下淚。滄海也須乾。",
    "X69n1365_001:0667b14": "舉哀　死便埋。死便埋。本來無位次。僧趂俗安排。赤",
    "X69n1365_001:0667b15": "洪崖白洪崖。是我冤家一樣乖。哀哀。",
    "X69n1365_001:0667b16": "至節上堂。舉溈山問仰山。仲冬嚴寒年年事。晷運推",
    "X69n1365_001:0667b17": "移事若何。仰山近前。叉手而立。溈山云。情知你答者",
    "X69n1365_001:0667b18": "話不得。香嚴云。某甲偏答得者話。溈山云。你作麼生。",
    "X69n1365_001:0667b19": "香嚴叉手。退後而立。師拈云。奮擘竹機。用險崖句。則",
    "X69n1365_001:0667b20": "不無二子。若答者話。方木投圓孔。",
    "X69n1365_001:0667b21": "上堂。舉玄沙問小塘長老。昨日一場閙。向甚麼處去。",
    "X69n1365_001:0667b22": "小塘提起袈裟角。玄沙云。料掉沒交涉。師拈云。二大",
    "X69n1365_001:0667b23": "老。只知今日明日。不覺前秋後秋。北磵則不然。今日",
    "X69n1365_001:0667b24": "靜悄悄。昨日閙啾啾。風定花猶落。鳥啼山更幽。",
    "X69n1365_001:0667c01": "上堂。懸崖撒手。自肯承當。絕後再甦。欺君不得。所以",
    "X69n1365_001:0667c02": "道。我立地待汝透去。(擲主丈云)討什麼盌。",
    "X69n1365_001:0667c03": "上堂郍吒太子。折肉還父。折骨還母。正當與麼時。太",
    "X69n1365_001:0667c04": "子在什麼處。師拈云。肉還父骨還母。日西沈。水東注。",
    "X69n1365_001:0667c05": "(良久云)露。",
    "X69n1365_001:0667c06": "常州顯慶禪寺語錄",
    "X69n1365_001:0667c07": "參學　大觀　編",
    "X69n1365_001:0667c08": "三門",
    "X69n1365_001:0667c09": "從者裏入。向那邊行。到家消息斷。日午打三更。",
    "X69n1365_001:0667c10": "佛殿",
    "X69n1365_001:0667c11": "不為禮。禮必壞。千人來。萬人拜。黃面瞿曇。喫者一解。",
    "X69n1365_001:0667c12": "方丈",
    "X69n1365_001:0667c13": "七縱八橫。千重百匝。正令全提。是計不納(喝一喝)。",
    "X69n1365_001:0667c14": "法座",
    "X69n1365_001:0667c15": "此座比諸方忒小。今日不免小中現大去也。看看。本",
    "X69n1365_001:0667c16": "來法爾如斯。不是雲居羅漢。",
    "X69n1365_001:0667c17": "提綱",
    "X69n1365_001:0667c18": "金猊銕脊鐵腰頑。逐隊隨群屈節難。要打衲僧門下",
    "X69n1365_001:0667c19": "過。避些炎熱耐些寒。要見避些炎熱。耐些寒底[打丁+羕]子",
    "X69n1365_001:0667c20": "麼。欓谷成陰。去作金鑾上客。靡不有初。芋煨糞火。銀",
    "X69n1365_001:0667c21": "鈎那識紫泥。隄防不密。莫把是非來辨我。浮生穿鑿",
    "X69n1365_001:0667c22": "不相干。全身坐在是非裏。剛被世人知住處。老僧明",
    "X69n1365_001:0667c23": "日又遷居。靈龜曳尾。古人[打丁+羕]子一時花擘了也。北磵",
    "X69n1365_001:0667c24": "樣子。誰是知音。一曲兩曲無人會。雨過夜塘秋水深。",
    "X69n1365_001:0668a01": "高原和尚訃至。上堂。二月十一。人從北山來。報高原",
    "X69n1365_001:0668a02": "死也。似者般僧。只患多不患少。啞。更覔一箇。如星中",
    "X69n1365_001:0668a03": "月。砂裏金。簸土揚塵無處尋。",
    "X69n1365_001:0668a04": "上堂。據虎頭収虎尾。未見其人。第一句下明宗旨。甞",
    "X69n1365_001:0668a05": "聞其語。踢起便行。白雲萬里。",
    "X69n1365_001:0668a06": "二鄉僧歸鄉。上堂。未發足南方已前。早知錯了底。十",
    "X69n1365_001:0668a07": "有五雙。往往當面諱却。不肯承當。若不將錯就錯。未",
    "X69n1365_001:0668a08": "免雪上加霜。我者裏。纂節去處。(擲主丈云)聽他烟棹",
    "X69n1365_001:0668a09": "上瞿塘。",
    "X69n1365_001:0668a10": "元宵上堂。淨名有無盡燈法門。後世機巧。取次飜騰。",
    "X69n1365_001:0668a11": "一燈十鏡。十鏡一燈。交光相羅。徵詰無痕。鏡自鏡。燈",
    "X69n1365_001:0668a12": "自燈。大家吹滅暗中行。",
    "X69n1365_001:0668a13": "佛涅槃上堂。敗闕在雙林。都無跡可尋。海枯終見底。",
    "X69n1365_001:0668a14": "人死不知心。",
    "X69n1365_001:0668a15": "明慶和尚至。上堂。賊來須打。客來須接。明慶長老來。",
    "X69n1365_001:0668a16": "打即是。接即是。若打來。不見贓物。若接來。未問蹤由。",
    "X69n1365_001:0668a17": "休休。不是冤家不聚頭。",
    "X69n1365_001:0668a18": "正旦上堂。元正啟祚。萬物咸新。即日伏惟。無位真人。",
    "X69n1365_001:0668a19": "飽莫喜。饑莫嗔。一日從頭五合陳。",
    "X69n1365_001:0668a20": "上堂。舉圓覺經居一切時。不起妄念。於諸妄心。亦不",
    "X69n1365_001:0668a21": "息滅。住妄想境。不加了知。於無了知。不辨真實。師頌",
    "X69n1365_001:0668a22": "云。扁舟兩岸依林樾。蕭蕭兩鬢吹華髮。萬事不理醉",
    "X69n1365_001:0668a23": "復醒。長占烟波弄明月。",
    "X69n1365_001:0668a24": "謝新舊兩序上堂。量才補職。修德養閑。一動一靜。妙",
    "X69n1365_001:0668b01": "轉機關。輝天鑑地許誰看。",
    "X69n1365_001:0668b02": "四月八日上堂。虗空無相身。墮地惹埃塵。不入紅塵",
    "X69n1365_001:0668b03": "裏。驢年洗得清。",
    "X69n1365_001:0668b04": "常州碧雲崇明禪寺語錄",
    "X69n1365_001:0668b05": "參學　大觀　編",
    "X69n1365_001:0668b06": "三門",
    "X69n1365_001:0668b07": "羅漢山當戶。朝來有聖燈。藩籬俱剖破。不揀小乘僧。",
    "X69n1365_001:0668b08": "佛殿",
    "X69n1365_001:0668b09": "見泥龕。拜泥龕。對塑像。亦作禮。佛滅二千年。比丘少",
    "X69n1365_001:0668b10": "慚愧。",
    "X69n1365_001:0668b11": "方丈",
    "X69n1365_001:0668b12": "一發中的。百發破的。碧雲十字路頭。又添三害之一。",
    "X69n1365_001:0668b13": "拈帖",
    "X69n1365_001:0668b14": "(拈起示眾云。)者箇是縉紳老尊宿。常州監察王御史",
    "X69n1365_001:0668b15": "萬牛挽不回底。筆下一點墨。散在碧雲。兩處成龍。別",
    "X69n1365_001:0668b16": "有靈犀一點通。",
    "X69n1365_001:0668b17": "上堂。日可冷月可熱。眾魔不能壞真說。且道如何是",
    "X69n1365_001:0668b18": "真說。三人證龜。定不是鱉。",
    "X69n1365_001:0668b19": "上堂。十方同聚會。各夢同床。箇箇學無為。彼自無瘡。",
    "X69n1365_001:0668b20": "此是選佛場。蠱毒之鄉。心空及第歸。歸即不無。到家",
    "X69n1365_001:0668b21": "一句。可得聞乎。(卓主丈云)回首依然在半途。",
    "X69n1365_001:0668b22": "上堂。舉　　孝宗皇帝。問佛照禪師。釋迦入山六年。",
    "X69n1365_001:0668b23": "所成者何事。佛照對云。將謂　陛下忘却。師頌云。借",
    "X69n1365_001:0668b24": "婆衫子拜婆年。監本匙挑不上禪。扶起玉龍轟霹靂。",
    "X69n1365_001:0668c01": "明星猶在九重天。",
    "X69n1365_001:0668c02": "上堂。舉黃蘗向南泉位中坐。泉云。長老甚麼年行道。",
    "X69n1365_001:0668c03": "蘗云。威音王已前。泉云。猶是王老師兒孫在。蘗遂歸",
    "X69n1365_001:0668c04": "第二座。師拈云。黃蘗下座。南泉上座。常州紙貴。一狀",
    "X69n1365_001:0668c05": "領過。",
    "X69n1365_001:0668c06": "上堂。舉趙州訪投子話。拈云。油油。同聲相應。同氣相",
    "X69n1365_001:0668c07": "求。金簇慣調曾百戰。銕鞭多力恨無讎。",
    "X69n1365_001:0668c08": "正旦上堂。露柱通宵守歲兜。燈籠侵早拜年兜。烏藤",
    "X69n1365_001:0668c09": "趂隊無碑記。跳出禪床左畔兜。普伸祝頌隨婁搜。享",
    "X69n1365_001:0668c10": "千秋。天生富貴。切忌他求。(卓主丈云)好消息兜。",
    "X69n1365_001:0668c11": "上堂。人棄我取。人取我與。弄業識團。無本可據。毀於",
    "X69n1365_001:0668c12": "佛謗於法。不入眾數。分明有眼難緇素。",
    "X69n1365_001:0668c13": "上堂。三世佛法。三世不會。六代佛法。六代不會。天下",
    "X69n1365_001:0668c14": "老和尚佛法。天下老和尚不會。慚愧。目今諸山佛法。",
    "X69n1365_001:0668c15": "無所不會。無所不知。也大奇。路上行人口似碑。",
    "X69n1365_001:0668c16": "上堂。舉安禪師。破句讀楞嚴經。師頌云。未到忘筌地。",
    "X69n1365_001:0668c17": "携籃等跳蝦。錯行樵子徑。却到葛洪家。",
    "X69n1365_001:0668c18": "上堂。西天以蠟人為驗。此土如何。隨家豐儉。畢竟以",
    "X69n1365_001:0668c19": "何為驗。殺人刀活人劒。",
    "X69n1365_001:0668c20": "上堂。蛟不識劒劒下死。虎不識穽穽中死。魚以水為",
    "X69n1365_001:0668c21": "命。因甚又向水中死。因行不妨掉臂。",
    "X69n1365_001:0668c22": "上堂。魯祖見僧便面壁。平生肝膽向人傾。潦倒北磵。",
    "X69n1365_001:0668c23": "無背無面。終不為君通。任從滄海變。",
    "X69n1365_001:0668c24": "福聖曇師叔訃至。上堂。或問福聖大通禪師遷化。向",
    "X69n1365_001:0669a01": "甚處去。向他道。泥猪疥狗。不願生天。行家滅胡種。成",
    "X69n1365_001:0669a02": "佛待驢年。",
    "X69n1365_001:0669a03": "上堂。季冬月旦。看看又是臘月三十日。謂之結交頭。",
    "X69n1365_001:0669a04": "亦謂之極則處。還有人向者裏。轉得身麼。若有。新羅",
    "X69n1365_001:0669a05": "喫飯少林齋。脫或未然。南天台北五臺。",
    "X69n1365_001:0669a06": "上堂。簷頭滴滴。分明歷歷。明眼衲僧。(卓主丈云。)切忌",
    "X69n1365_001:0669a07": "從者裏入。",
    "X69n1365_001:0669a08": "太后升遐。上堂。長樂宮深漏箭遲。憂家丙夜細思惟。",
    "X69n1365_001:0669a09": "鐘鳴漏盡龍樓曉。無復鷄人問寢時。",
    "X69n1365_001:0669a10": "上堂。三月旦。春過半。胡孫繫露柱。露柱聲聲喚。南山",
    "X69n1365_001:0669a11": "粲白石爛。(卓主丈云)只者一著何曾爛。",
    "X69n1365_001:0669a12": "上堂。舉圓覺章云。此觀不得。復習彼觀。心不放捨。漸",
    "X69n1365_001:0669a13": "次求證。(卓主丈云)主丈子聞得。不覺失笑。即說呪曰。",
    "X69n1365_001:0669a14": "三觀門開。普請活埋。我立地待汝透去。豈欺我哉(擲",
    "X69n1365_001:0669a15": "主丈下座)。",
    "X69n1365_001:0669a16": "上堂。舉文殊拈玻璃盞。問無著云。南方還有者箇麼。",
    "X69n1365_001:0669a17": "著云無。文殊云將甚麼喫茶。著無語。保寧勇和尚。代",
    "X69n1365_001:0669a18": "無著以手指口。師拈云。若是北磵。便把茶喫。",
    "X69n1365_001:0669a19": "上堂。獨釣海山秋。綸竿五十牛。叮嚀螺與蚌。莫傍釣",
    "X69n1365_001:0669a20": "鰲鈎。",
    "X69n1365_001:0669a21": "移佛上堂。東邊移了復西移。不動尊還有動時。弗打",
    "X69n1365_001:0669a22": "併他蹲坐處。安知四十九年非。",
    "X69n1365_001:0669a23": "成道上堂。透骨寒凝眼不開。陽和一點自何來。六年",
    "X69n1365_001:0669a24": "辛苦都休了。不悟明星是禍胎。",
    "X69n1365_001:0669b01": "為維那侍者上堂。三應三呼。不辭入草。罰錢出院。正",
    "X69n1365_001:0669b02": "要話行。軟頑侍者。孟浪克賓。數聲羗笛離亭晚。君向",
    "X69n1365_001:0669b03": "瀟湘我向秦。",
    "X69n1365_001:0669b04": "重午上堂。諸方今日。書符底書符。採藥底採藥。碧雲",
    "X69n1365_001:0669b05": "窮廝煎餓廝吵。只者一著。盡情拈却。(良久云)開眼也",
    "X69n1365_001:0669b06": "著。合眼也著。",
    "X69n1365_001:0669b07": "上堂。一人常在途中。不離家舍。一人離家舍。不在途",
    "X69n1365_001:0669b08": "中。且如何道得接手句。自南自北。自西自東。",
    "X69n1365_001:0669b09": "平江府常熟縣惠日禪寺語錄",
    "X69n1365_001:0669b10": "參學　大觀　編",
    "X69n1365_001:0669b11": "請書記藏主上堂。薑杏盃深恨未消。竹篙只作等閑",
    "X69n1365_001:0669b12": "搖。一從收卷波瀾後。誰在坳堂學弄潮。所以道。不是",
    "X69n1365_001:0669b13": "弄潮人。莫入洪波裏。須還他神通。藏子轉轆轆地。始",
    "X69n1365_001:0669b14": "得。且道左轉耶右轉(喝一喝)。",
    "X69n1365_001:0669b15": "開爐上堂。舉雪峯示眾云。世界闊一赤。古鏡闊一赤。",
    "X69n1365_001:0669b16": "世界闊一丈。古鏡闊一丈。玄沙以手指火爐云。未審",
    "X69n1365_001:0669b17": "者箇闊多少。雪峯云如古鏡闊。師拈云。雪峯千五百",
    "X69n1365_001:0669b18": "人善知識。以丈赤取信。天下後世。莫敢不信。若言如",
    "X69n1365_001:0669b19": "古鏡闊。莫敢不疑。(卓主丈云)疑則別參",
    "X69n1365_001:0669b20": "定首座至。上堂。先佛照道。棒頭撥著活衲僧。正法眼",
    "X69n1365_001:0669b21": "藏增高價。北磵則不然。棒頭撥著活衲僧。正法眼藏。",
    "X69n1365_001:0669b22": "瓦解冰消。且道與先佛照。是同是別。",
    "X69n1365_001:0669b23": "因事上堂。獨掌不浪鳴。單絲不成線。此是諸方。普請",
    "X69n1365_001:0669b24": "邊事。若是惠日門下。却要單絲成線。獨掌自鳴。夜深",
    "X69n1365_001:0669c01": "方見把針人。",
    "X69n1365_001:0669c02": "上堂。舉密師伯。與洞山。在餅店。密於地上。畫一圓相。",
    "X69n1365_001:0669c03": "謂洞山云。把將去。山云拈將來。後來保寧勇和尚云。",
    "X69n1365_001:0669c04": "非但二人提不起。盡大地人。亦提不起。北磵敢道。保",
    "X69n1365_001:0669c05": "寧計窮力盡。",
    "X69n1365_001:0669c06": "上堂。舉古人道。此心猶未了。滴水也難消。北磵則不",
    "X69n1365_001:0669c07": "然。此心何用了。滴水不難消。且道。與古人。是親是疎。",
    "X69n1365_001:0669c08": "(卓主丈云)養雞意在五更初",
    "X69n1365_001:0669c09": "謝新舊兩序上堂。莫袖搴旗手。同扶折脚鐺。高碁放",
    "X69n1365_001:0669c10": "低著。死路活教行。",
    "X69n1365_001:0669c11": "謝定首座上堂。從上超宗逸格事。若非咬猪狗手脚。",
    "X69n1365_001:0669c12": "如何正眼覰著。譬如琴瑟箜篌。雖有妙音。若無妙指。",
    "X69n1365_001:0669c13": "終不能發。妙指既發。妙音密圓。萬竅無聲。墻壁有耳。",
    "X69n1365_001:0669c14": "何必清風動天地。",
    "X69n1365_001:0669c15": "浴佛上堂。一聲哇地便吒哩。突出如斯大闡提。此土",
    "X69n1365_001:0669c16": "西天起殃害。堂堂洗土不成泥。",
    "X69n1365_001:0669c17": "上堂。昔有一秀才。作無鬼論。有一鬼出云。你道無鬼。",
    "X69n1365_001:0669c18": "我聻。秀才遂閣筆。北磵若見他恁麼道。只向他道。將",
    "X69n1365_001:0669c19": "謂你是箇人。元來也是鬼。",
    "X69n1365_001:0669c20": "上堂。舉香嚴道。去年貧未是貧。倒食甘蔗。今年貧始",
    "X69n1365_001:0669c21": "是貧。漸入佳境。去年貧猶有卓錐之地。解使不由家",
    "X69n1365_001:0669c22": "富貴。今年貧錐也無卓。窮鬼子。快活得徹困。仰山喚",
    "X69n1365_001:0669c23": "作如來禪。賊賊。慧日今年。尤更狼狽。行人更在青山",
    "X69n1365_001:0669c24": "外。",
    "X69n1365_001:0670a01": "徑山臯雪溪西堂訃至。上堂。雪溪一漚滅。輥入龍湫",
    "X69n1365_001:0670a02": "裏。龍湫攪得渾。六月凍連底。喝石巖前。菖蒲田裏。癡",
    "X69n1365_001:0670a03": "人猶戽夜塘水。",
    "X69n1365_001:0670a04": "照藏主歸鄉上堂。來恨出闕遲。歸嫌入峽遲。疑今真",
    "X69n1365_001:0670a05": "箇悟。悟昔不曾疑。南詢是妄。北謁還非。日暮碧雲合。",
    "X69n1365_001:0670a06": "亂山啼子規。",
    "X69n1365_001:0670a07": "上堂。似恁麼熱。無覔箇不熱處。東西十萬。南北八千。",
    "X69n1365_001:0670a08": "到處去來。不如在此。且道此是何境界。北磵到者裏。",
    "X69n1365_001:0670a09": "却自不知。(卓主丈云)當局者迷",
    "X69n1365_001:0670a10": "為亡僧上堂。舉僧問大龍。色身敗壞。如何是堅固法",
    "X69n1365_001:0670a11": "身。龍云。山花開似錦。澗水湛如藍。色身敗壞也。如何",
    "X69n1365_001:0670a12": "是宣首座堅固法身。日輪正當午。薰風來自南。",
    "X69n1365_001:0670a13": "安吉州道場山護　聖萬歲禪院語錄",
    "X69n1365_001:0670a14": "參學　大觀　編",
    "X69n1365_001:0670a15": "佛照忌拈香。拙拙。拙盡巧生。一場敗缺。有時證鱉成",
    "X69n1365_001:0670a16": "龜。驀地證龜成鱉。諸郎盡解使爺錢。磹窠不肖子。拍",
    "X69n1365_001:0670a17": "手笑掀天。笑他弄到帝王前。",
    "X69n1365_001:0670a18": "上堂。天下本無事。庸人擾之耳。譬如轉輪王。王大千",
    "X69n1365_001:0670a19": "界。其諸小王不肯順伏。兵戰有功。隨功賞賜。象馬車",
    "X69n1365_001:0670a20": "乘。金銀琉璃。髻中明珠。亦以與之。敢問大眾。獨王頂",
    "X69n1365_001:0670a21": "上有此一珠。因甚亦以與之。(卓主丈云)干戈中立太",
    "X69n1365_001:0670a22": "平基。",
    "X69n1365_001:0670a23": "雪中上堂。一法若有。毗盧墮在凡夫。萬法若無。普賢",
    "X69n1365_001:0670a24": "失其境界。滿眼是銀色世界。處處是普賢。且道普眼",
    "X69n1365_001:0670b01": "還見也未。",
    "X69n1365_001:0670b02": "上堂。去年梅。今歲柳。天地有全功。物物還依舊。衲子",
    "X69n1365_001:0670b03": "生涯也如舊。頭上青灰三五斗。臘雪後春風前。莫教",
    "X69n1365_001:0670b04": "蹉過钁頭邊。",
    "X69n1365_001:0670b05": "昭覺圭土庵碧雲空老訃至。上堂。一棹鬼門關。橫飛",
    "X69n1365_001:0670b06": "關外天。九華天下勝。趂得雪中看。碧雲暮合。雲與僧",
    "X69n1365_001:0670b07": "閑。偶爾相逢到此間。且道是生耶死耶。眾眼難瞞。",
    "X69n1365_001:0670b08": "上堂。舉大慧在京師作書記。圓悟常令在左右。一日",
    "X69n1365_001:0670b09": "對客舉筯。大慧不覺眼盵瞪。圓悟云。者漢參得箇黃",
    "X69n1365_001:0670b10": "楊木禪。師拈云。大小圓悟。揠苗助長。",
    "X69n1365_001:0670b11": "聖節上堂。八表歸仁。一人有慶。樵唱漁歌。拍拍是令。",
    "X69n1365_001:0670b12": "畢竟是何曲調。(以手拍禪床云)萬年歡。",
    "X69n1365_001:0670b13": "上堂。今朝三月初五。天色半晴半雨。園林過了清明。",
    "X69n1365_001:0670b14": "無限落花飛絮。釋迦慳。彌勒富。絕憐杜宇不知時。啼",
    "X69n1365_001:0670b15": "得血流無用處。",
    "X69n1365_001:0670b16": "上堂。九十日春。至今朝五更初。都無纖毫。見管了也。",
    "X69n1365_001:0670b17": "且道據什麼道理。便恁麼去。(卓主丈云)主丈子道。兩",
    "X69n1365_001:0670b18": "箇泥牛闘入海。直至如今無消息。諦當甚諦當。敢保",
    "X69n1365_001:0670b19": "未徹在。花木瓜甚奇怪。解道。鷄嶼洋無盖(靠主丈下",
    "X69n1365_001:0670b20": "座)。",
    "X69n1365_001:0670b21": "保寧慧老至。上堂。舉勇和尚。與白雲師兄相別。偈云。",
    "X69n1365_001:0670b22": "提起葛藤拽不斷。老胡烏足論長短。五須彌山高不",
    "X69n1365_001:0670b23": "高。四大海水滿不滿。看來也好葛藤。今日從葛藤窠",
    "X69n1365_001:0670b24": "裏來。又却墮在金峯窠裏。何故。雲月是同。溪山各異。",
    "X69n1365_001:0670c01": "上堂。舉僧問大慧。不與萬法為侶者。是什麼人。大慧",
    "X69n1365_001:0670c02": "云。是箇天上天下。沒奈何底人。僧云。如何却在徑山",
    "X69n1365_001:0670c03": "座下。答云。家無小使。不成君子。不肖孫則不然。或有",
    "X69n1365_001:0670c04": "問。不與萬法為侶者。是什麼人。只向他道。匙挑不上。",
    "X69n1365_001:0670c05": "如何却在虎巖會下。石橋北。南院西。揀盡寒枝不肯",
    "X69n1365_001:0670c06": "棲。",
    "X69n1365_001:0670c07": "出隊歸上堂。半月出去。鼻孔不見眼睛。一日歸來。眼",
    "X69n1365_001:0670c08": "睛不見鼻孔。失却惺惺。換得骨董。雖然只是潑骨董。",
    "X69n1365_001:0670c09": "貪者不與。廉者不取。(卓主丈云)打歸常住",
    "X69n1365_001:0670c10": "結制上堂。九旬禁足。是何三昧。合火成群。東倒西攂。",
    "X69n1365_001:0670c11": "忽若箭鋒相拄時。突出眼睛。揭却腦蓋。虎巖向他道。",
    "X69n1365_001:0670c12": "未在。",
    "X69n1365_001:0670c13": "上堂。舉布袋和尚。在通衢立。有僧云。作什麼。布袋云。",
    "X69n1365_001:0670c14": "等箇人。(休使奉化)僧云來。也(破衫袖)布袋取一橘子。",
    "X69n1365_001:0670c15": "與僧。(賊贓不受)僧纔接。布袋縮手云。你不是者箇人。",
    "X69n1365_001:0670c16": "(又使奉化也)者僧不合放過他。待他道等箇人。只向",
    "X69n1365_001:0670c17": "道。謝三娘秤銀。",
    "X69n1365_001:0670c18": "臨安府淨慈山報恩光孝禪寺語錄",
    "X69n1365_001:0670c19": "參學　大觀　編",
    "X69n1365_001:0670c20": "佛殿",
    "X69n1365_001:0670c21": "此膝不屈於人久矣。今日因甚。作者模樣。覿面相呈。",
    "X69n1365_001:0670c22": "當仁不讓。",
    "X69n1365_001:0670c23": "方丈",
    "X69n1365_001:0670c24": "升九仞之上。吾必與之俱。極九淵之底。吾亦與之俱。",
    "X69n1365_001:0671a01": "吾不見時。何不見吾(喝一喝)。",
    "X69n1365_001:0671a02": "祝香",
    "X69n1365_001:0671a03": "此一瓣香。恭為",
    "X69n1365_001:0671a04": "今上皇帝。祝延聖壽無疆。萬歲萬歲萬萬歲。次拈香",
    "X69n1365_001:0671a05": "云。此一瓣香。奉為",
    "X69n1365_001:0671a06": "大丞相國公。洎　文武百僚。同資祿筭。又拈香云。此",
    "X69n1365_001:0671a07": "一瓣香。奉為三奉",
    "X69n1365_001:0671a08": "詔旨。五宿觀堂。走殺天下衲僧。前住徑山。投老鄮峰。",
    "X69n1365_001:0671a09": "東庵先師和尚。無恩可報。無耻可雪。將此身心奉塵",
    "X69n1365_001:0671a10": "剎。",
    "X69n1365_001:0671a11": "升座法不孤起。伏境方生。法隨法行。法幢隨處建立。",
    "X69n1365_001:0671a12": "所以永嘉道。建法幢立宗旨。明明佛勑曹溪是。豈獨",
    "X69n1365_001:0671a13": "曹溪。三千大千世界。無有如芥子許。不是菩薩。降生",
    "X69n1365_001:0671a14": "出家修道。轉法輪。般涅槃處。只今欲建楊歧白雲宗",
    "X69n1365_001:0671a15": "旨。堅[宋木+取]勝幢。直得鴉飛不度。與湖海。毀佛謗法。不入",
    "X69n1365_001:0671a16": "眾數。大闡提人。同一手作。發吾花木瓜樹下。垃圾堆",
    "X69n1365_001:0671a17": "頭。明月夜光。照天照地去也。忽有箇忍俊不禁。出來",
    "X69n1365_001:0671a18": "道。美則美矣。爭奈千兵易得。一將難求。只向他道。心",
    "X69n1365_001:0671a19": "不負人。面無慚色。",
    "X69n1365_001:0671a20": "復舉。三聖興化公案。師拈云。二大老。出便出。斷價作",
    "X69n1365_001:0671a21": "什麼。北磵今日出。且道為人不為人(卓主丈下座)。",
    "X69n1365_001:0671a22": "當晚小參舉法雲佛照杲和尚云。老僧熈寧八年丈",
    "X69n1365_001:0671a23": "帳。在鳳翔府。供申。是年華山崩倒。壓了八十餘里人",
    "X69n1365_001:0671a24": "家。你輩後生。知甚茄子瓠子。佛照每上堂。長舉此話。",
    "X69n1365_001:0671b01": "以示學者。師云。談玄說妙。落在今時。瓠子落蘇那得",
    "X69n1365_001:0671b02": "知。",
    "X69n1365_001:0671b03": "上堂。諸佛不出世。四十九年說。說箇什麼。祖師不西",
    "X69n1365_001:0671b04": "來。少林有妙訣。也好藏拙。是假易除。是真難滅。",
    "X69n1365_001:0671b05": "上堂。塵劫前事。盡在今時。當斷不斷。千駟莫追。(卓主",
    "X69n1365_001:0671b06": "丈云)花須連夜發。莫待曉風吹。",
    "X69n1365_001:0671b07": "上堂。智不到處。切忌道著。道著則頭角生。古人恁麼",
    "X69n1365_001:0671b08": "告報。淨慈則不然。智不到處。滿口道著。與你大書特",
    "X69n1365_001:0671b09": "書屢書於虗空中。不怕風吹日炙。(卓主丈云)有名不",
    "X69n1365_001:0671b10": "用鐫頑石。",
    "X69n1365_001:0671b11": "祈雨上堂。大機莫酬。小枝速化。驀拈主丈云。扶過斷",
    "X69n1365_001:0671b12": "橋水。伴歸明月村。未稱全提。若濟巨川。用汝作舟楫。",
    "X69n1365_001:0671b13": "若歲大旱。用汝作霖雨。(卓主丈云)甜瓜徹蒂甜。苦瓠",
    "X69n1365_001:0671b14": "連根苦。",
    "X69n1365_001:0671b15": "上堂。久坐大雄峯。寒灰撥不紅。一星螢火出。孤鶴已",
    "X69n1365_001:0671b16": "遼東。",
    "X69n1365_001:0671b17": "成道上堂。誤將螢火作明星。發得些兒鬼眼睛。末代",
    "X69n1365_001:0671b18": "只看王勃記。何殊瘞鶴紫陽銘。",
    "X69n1365_001:0671b19": "上堂。舉百丈震。問法昌遇。你見北禪。我也見北禪。你",
    "X69n1365_001:0671b20": "見興化。我也見興化。你因甚麼。常不肯我。法昌云。你",
    "X69n1365_001:0671b21": "見興化時事。我也知得。你見北禪時事。我也知得。只",
    "X69n1365_001:0671b22": "是你欠商確在。師拈云。祖師門下。如帕刀露刃。商確",
    "X69n1365_001:0671b23": "箇什麼。若是興化北禪底事。成都范道人賣墨。",
    "X69n1365_001:0671b24": "請書記維那侍者。上堂。薑杏盃深恨未消。罰錢出院",
    "X69n1365_001:0671c01": "不同條。等閑放過丹霞後。打折烏藤也不饒。且道過",
    "X69n1365_001:0671c02": "在什麼處。家貧生孝子。家富小兒嬌。",
    "X69n1365_001:0671c03": "開爐上堂。法昌開爐。對泥像說法。淨慈只有火爐頭。",
    "X69n1365_001:0671c04": "無賓主話。由你諸人。橫拖倒拽。用盡氣力。得不償勞。",
    "X69n1365_001:0671c05": "卑之毋甚高論。切須照顧眉毛。",
    "X69n1365_001:0671c06": "上堂。世事悠悠。不如山丘。避喧求靜。騎牛覔牛。黃河",
    "X69n1365_001:0671c07": "合眼跳。特地一場愁。",
    "X69n1365_001:0671c08": "出隊歸上堂。擒虎易告人難。難難。銕門限。銕心肝。龐",
    "X69n1365_001:0671c09": "老油麻樹上攤(卓主丈下座)。",
    "X69n1365_001:0671c10": "上堂。色不是色。菜花黃梨花白。聲不是聲。紫燕語黃",
    "X69n1365_001:0671c11": "鶯鳴。觀音菩薩。將錢買胡餅。放下手却是饅頭。洞裏",
    "X69n1365_001:0671c12": "春光渾不惜。一時流入武陵谿。",
    "X69n1365_001:0671c13": "浴佛上堂。佛子生來淨無垢。今年洗了明年又。頑賴",
    "X69n1365_001:0671c14": "容他五逆兒。劈面淋頭誇毒手。",
    "X69n1365_001:0671c15": "結夏上堂。(以手作結布袋勢)南山今日。結這布袋子。",
    "X69n1365_001:0671c16": "汝等諸人。各各於中。身心安居。平等性智。忽有箇衝",
    "X69n1365_001:0671c17": "開碧落。撞倒須彌。又道。這結子不密。殊不知。南山有",
    "X69n1365_001:0671c18": "縵天網子。百千重在。",
    "X69n1365_001:0671c19": "徽宗皇帝大忌。上堂。真人夢出大槐宮。直上鈞天廣",
    "X69n1365_001:0671c20": "樂中。百世木支皆玉葉。追還舜禹舊家風。",
    "X69n1365_001:0671c21": "重午上堂。五月五日午時。大書特書屢書。不向空中",
    "X69n1365_001:0671c22": "咄咄書。是馬何曾喚作驢。",
    "X69n1365_001:0671c23": "上堂。三界無法。何處求心。何處有法。何處無心。白雲",
    "X69n1365_001:0671c24": "為盖。流水作琴。誰是知音。一曲兩曲無人會。慚愧慚",
    "X69n1365_001:0672a01": "愧。父母所生口。終不向你道。雨過夜塘秋水深。",
    "X69n1365_001:0672a02": "朝廷供羅漢。禱雨禳火祈江。結座。華封祝",
    "X69n1365_001:0672a03": "帝美如何。壽富如天",
    "X69n1365_001:0672a04": "聖嗣多。海不揚波長熨帖。雨當指日肆滂沱。火無就",
    "X69n1365_001:0672a05": "燥宜潛德。虜嗜殘生必倒戈。草木昆虫均化育。九州",
    "X69n1365_001:0672a06": "四海聽謳歌。",
    "X69n1365_001:0672a07": "解夏上堂。舉昔有一老宿。一夏不與師僧說話。(徹底",
    "X69n1365_001:0672a08": "老婆心)時有僧云。我只麼空過一夏。(慚愧慚愧)莫道",
    "X69n1365_001:0672a09": "佛法。只聞正因二字也得。(又與麼去)老宿聞得。乃云。",
    "X69n1365_001:0672a10": "若是正因。一字也。無(舌頭拖地)隣房老僧聞得。扣齒",
    "X69n1365_001:0672a11": "云。好一釜羹。被兩顆鼠糞污却。(三顆也有)雪竇云。誰",
    "X69n1365_001:0672a12": "家鍋裏。無一兩顆(作賊人心虛)。",
    "X69n1365_001:0672a13": "達磨忌上堂。老胡今日死日到。四海五天俱大平。葱",
    "X69n1365_001:0672a14": "嶺又尋歸去路。看來只有業隨身。",
    "X69n1365_001:0672a15": "為真大師上堂。舉龐居士。問馬大師。不與萬法為侶。",
    "X69n1365_001:0672a16": "是什麼人。大師云。待汝一口。吸盡西江水。即向汝道。",
    "X69n1365_001:0672a17": "師云。我若見它道。只向道。師姑元是女人做。因甚舍",
    "X69n1365_001:0672a18": "利弗。被人轉男成女。(卓主丈云)再犯不容。",
    "X69n1365_001:0672a19": "上堂。舉趙州入僧堂云。有賊有賊。見一僧便云。賊在",
    "X69n1365_001:0672a20": "者裏。僧云不是某甲。趙州托開云。是即是。不肯承當。",
    "X69n1365_001:0672a21": "師云。趙州収處太寬。放去太急。淨慈則不然。家賊難",
    "X69n1365_001:0672a22": "防。家財必喪。(卓主丈云)只可錯捉。不可錯放",
    "X69n1365_001:0672a23": "開爐上堂。楓落吳江欲冷時。一堂百衲敗荷衣。憑誰",
    "X69n1365_001:0672a24": "撥取爐中火。莫似溈山眼[目*荅]癡。",
    "X69n1365_001:0672b01": "出隊歸上堂。斷頭舡子傍人門。七佛威儀可斷魂。爭",
    "X69n1365_001:0672b02": "似國師無伎倆。天津橋看弄胡孫。",
    "X69n1365_001:0672b03": "興善定勝叟訃至。上堂。海雲空。海天闊。書不來。信不",
    "X69n1365_001:0672b04": "達。既是解道。本來無一物。因甚不得它衣鉢。君子可",
    "X69n1365_001:0672b05": "八。",
    "X69n1365_001:0672b06": "上竺栢庭遺書至。上堂。千里駒。九肋鱉。九十三年揭",
    "X69n1365_001:0672b07": "日月。生既無言死無說。萬象森羅廣長舌。",
    "X69n1365_001:0672b08": "為新顯慈上堂。舉木蛇和尚。每見會下。有人出世。則",
    "X69n1365_001:0672b09": "津津然有喜色。云且喜諸聖推出。或嘲之曰。木蛇道",
    "X69n1365_001:0672b10": "價壓諸方。蛇子蛇孫滿大唐。今日一條新變化。後頭",
    "X69n1365_001:0672b11": "更有數條忙。又大慧會下。亦有人出世。慧云。諸聖推",
    "X69n1365_001:0672b12": "出。霜露果熟端禪客云。空中若有閑諸聖。何不來推",
    "X69n1365_001:0672b13": "出慧端。北磵門下。也無蛇子蛇孫。也無空中閑諸聖。",
    "X69n1365_001:0672b14": "只有箇無孔銕鎚。不堪提不堪掇。不可與不可奪。且",
    "X69n1365_001:0672b15": "非龍泉出匣。亦非干將虞缺。擲向苕溪定不沉。憍梵",
    "X69n1365_001:0672b16": "鉢提長吐舌。",
    "X69n1365_001:0672b17": "上堂。八月秋。何處熱。露冷風高。頭頭漏泄。何必三到",
    "X69n1365_001:0672b18": "投子。掘地覔天。雪擁鰲山。一場敗闕。踏著秤鎚硬似",
    "X69n1365_001:0672b19": "銕。",
    "X69n1365_001:0672b20": "道士至上堂。通玄峰頂。不是人間。心外無法。壺中有",
    "X69n1365_001:0672b21": "天。更於何處覔通玄。",
    "X69n1365_001:0672b22": "上堂。仲夏初吉。有好消息。露柱燈籠。參學事畢。證據",
    "X69n1365_001:0672b23": "則任汝證據。鞭逼則任汝鞭逼。(以拂子擊禪床云)當",
    "X69n1365_001:0672b24": "機覿面提。覿面當機疾。",
    "X69n1365_001:0672c01": "上堂。牛頭橫說竪說。不曾動舌。魯祖見僧面壁。自納",
    "X69n1365_001:0672c02": "敗闕。淨慈敗缺。釘橛向空。熨斗煎茶銚不同。",
    "X69n1365_001:0672c03": "上堂舉常不輕菩薩我不敢輕於汝等。汝等皆當作",
    "X69n1365_001:0672c04": "佛。師云。己所不欲。勿施於人。",
    "X69n1365_001:0672c05": "楞西堂至。上堂。淨慈開却門待知識。今日西余來也。",
    "X69n1365_001:0672c06": "未跨門已前。先與約法三章。第一不得談玄。第二不",
    "X69n1365_001:0672c07": "得說妙。第三不得點檢人家。(良久云)若有付心法。天",
    "X69n1365_001:0672c08": "下事如麻。",
    "X69n1365_001:0672c09": "上堂。舉玄沙問僧。近離甚處。僧云瑞嵓。沙云。瑞嵓有",
    "X69n1365_001:0672c10": "何言句。僧云。長喚主人翁。又自應曰。諾。惺惺著。他後",
    "X69n1365_001:0672c11": "莫受人瞞。沙云。何不在彼間住。僧云。遷化了也。沙云。",
    "X69n1365_001:0672c12": "只今還喚得應麼。僧無語。師代云。偶爾成文。",
    "X69n1365_001:0672c13": "小參",
    "X69n1365_001:0672c14": "結夏。以大圓覺。為我伽藍。身心安居平等性智。分明",
    "X69n1365_001:0672c15": "向平地上掘窖。陷沒了多少平人。過去諸如來。擡脚",
    "X69n1365_001:0672c16": "不起。見在諸菩薩。頭出頭沒。未來修學人。須別討一",
    "X69n1365_001:0672c17": "條活路。二千年前。黃面瞿曇。於光明藏中。得恁麼狼",
    "X69n1365_001:0672c18": "籍。雖則畫龍。成蛇。要且亦能興雲。亦能吐霧。亦能為",
    "X69n1365_001:0672c19": "霖。亦能為雨。今夜被報恩。花擘一場。剗地似龍無角。",
    "X69n1365_001:0672c20": "似蛇有足。致令六十花甲子。都打亂了。眾中若有識",
    "X69n1365_001:0672c21": "機宜別休咎底。出來圓此話頭。免見報恩話墮。主丈",
    "X69n1365_001:0672c22": "子道。和尚恁麼說話。是何心行。(卓主丈云)老僧罪過。",
    "X69n1365_001:0672c23": "舉法昌遇和尚問。英勝二首座。我要向箇裏。建法堂。",
    "X69n1365_001:0672c24": "未審作得什麼向當。英云。賊是小人。昌云。邵武子動",
    "X69n1365_001:0673a01": "著。便作屎臭氣。英云。曾經霜雪苦。昌云。明珠自有千",
    "X69n1365_001:0673a02": "金價。肯向籬邊打雀兒。英云。大似持鉢不得。詐道不",
    "X69n1365_001:0673a03": "飢。昌問勝。你且道。作得什麼向當。勝云。本來無位次。",
    "X69n1365_001:0673a04": "昌云。你者驢漢。向甚處安著。勝云。一任鑽龜打瓦。昌",
    "X69n1365_001:0673a05": "云。你也只是杜撰巡官。英云。若是千金寶。何須打雀",
    "X69n1365_001:0673a06": "兒。昌云。東家人死。西家人助哀。英云。路見不平。師拈",
    "X69n1365_001:0673a07": "云。三尊宿。鼎足相持。箭鋒相拄。撿點將來。猶欠一著。",
    "X69n1365_001:0673a08": "爭得報恩無語。要建法堂。不知向當。賊是小人。匙挑",
    "X69n1365_001:0673a09": "不上。本無位次。也著安排。杜撰巡官。好與活埋。明珠",
    "X69n1365_001:0673a10": "彈雀。爛泥有刺。路見不平。拔劒相助。",
    "X69n1365_001:0673a11": "冬夜小參。一陽來復。小人道消。消剝群陰。君子道長。",
    "X69n1365_001:0673a12": "大似依文解義。取笑傍觀。須知有物先天地。無形本",
    "X69n1365_001:0673a13": "寂寥。能為萬象主。不逐四時凋。又誰管你。晷運推移。",
    "X69n1365_001:0673a14": "日南長至。孟夏漸熱。仲秋漸凉。主丈子。忍俊不禁。出",
    "X69n1365_001:0673a15": "來道。我則不然。寒時向火。熱即乘凉。為復是世諦流",
    "X69n1365_001:0673a16": "布。為復是佛法商量。贏得莊周蝶夢長。",
    "X69n1365_001:0673a17": "舉法昌遇和尚。冬夜與感首座喫菓子。法昌拈起橘",
    "X69n1365_001:0673a18": "子云。黃龍滋味。何似者箇。感云。且待甞過始得。昌云。",
    "X69n1365_001:0673a19": "驗人端的處。下口便知音。感云。末代禪師。多虗少實。",
    "X69n1365_001:0673a20": "昌拈起托子云。者箇又作麼生甞。感云。須是和尚始",
    "X69n1365_001:0673a21": "得。昌云。一箇托子。便不奈何。師拈云。停囚長智。養病",
    "X69n1365_001:0673a22": "喪軀。檢點將來。誰之過歟。當時見他拈起橘子。只向",
    "X69n1365_001:0673a23": "他道。內不足者。急於人知。待他拈起托子。討什麼碗。",
    "X69n1365_001:0673a24": "結夏小參。一法若有。毗盧墮在凡夫。萬法若無。普賢",
    "X69n1365_001:0673b01": "失其境界。若一向把作無。則墮空空。大空。勝義空。有",
    "X69n1365_001:0673b02": "為空。無為空。畢竟空。因有立無。執空為有。依無立有。",
    "X69n1365_001:0673b03": "亦復如是。殆不知幽靈絕待。不有不無。清淨本然。遍",
    "X69n1365_001:0673b04": "周法界。隨眾生心。應所知量。恁麼恁麼。此義斯墮。不",
    "X69n1365_001:0673b05": "恁麼不恁麼。其義亦墮。只如毗盧普賢。作麼生折合。",
    "X69n1365_001:0673b06": "湖州紙貴。一狀領過。",
    "X69n1365_001:0673b07": "舉以大圓覺。為我伽藍。身心安居。平等性智。師拈云。",
    "X69n1365_001:0673b08": "時時具足。日日團圝。含元殿裏。更問長安。",
    "X69n1365_001:0673b09": "散夏小參。鵞護雪。蠟人氷。盡是閑家潑具。一片畬。一",
    "X69n1365_001:0673b10": "羅粟。無非向外馳求。喫粥喫飯過。聽風聽雨眠。但念",
    "X69n1365_001:0673b11": "水草。餘無所知。恁麼也不得。不恁麼也不得。恁麼不",
    "X69n1365_001:0673b12": "恁麼總不得。(以主丈畫一畫云)散亂定。隨流禪。莫將",
    "X69n1365_001:0673b13": "安樂法。容易與人傳。",
    "X69n1365_001:0673b14": "舉溈山令侍者喚院主。院主到。溈山云。我喚院主。你",
    "X69n1365_001:0673b15": "來作什麼。院主無對。保寧代云。將謂有何處分。北磵",
    "X69n1365_001:0673b16": "即不然。只向他道。和尚且坐。待為喚來。教這老漢。一",
    "X69n1365_001:0673b17": "生起不得。",
    "X69n1365_001:0673b18": "除夜小參。未得黃梅山裏信。先開大庾嶺頭花。如何",
    "X69n1365_001:0673b19": "種栢[栽木+土]松手。流入擔柴賣筊家。今夕無可分歲。豈無",
    "X69n1365_001:0673b20": "露地白牛。不欲踏古人脚蹟。不如為梅兄說法。所以",
    "X69n1365_001:0673b21": "古人道。春風不世情。委曲到山家。隨分有春色。一枝",
    "X69n1365_001:0673b22": "三兩花。小小生涯。隨家豐儉。或若臨風千萬點。背日",
    "X69n1365_001:0673b23": "兩三枝。多多益辨。未稱全提。至於為有暗香來。遙知",
    "X69n1365_001:0673b24": "不是雪。依稀越國。彷彿楊州。瞥轉一機。落落寞寞路",
    "X69n1365_001:0673c01": "不分。夢中喚作梨花雲。清清之水。游魚自迷。若是玉",
    "X69n1365_001:0673c02": "堂金馬。茅舍踈籬。風月不到處。花在不萠枝。也大奇",
    "X69n1365_001:0673c03": "(卓主丈云)爛熳也。想百花猶自未知",
    "X69n1365_001:0673c04": "舉龐居士。問大梅。久嚮大梅。未審梅子熟也未。師云。",
    "X69n1365_001:0673c05": "到處生事。大梅云。你向什麼處下口。師云。引得春風",
    "X69n1365_001:0673c06": "入菜藍。居士云。百雜碎。師云。放過即不可。大梅云。還",
    "X69n1365_001:0673c07": "我核子來。師云。不索何獲。居士便禮拜。師云。如何得",
    "X69n1365_001:0673c08": "一轉語。啞却居士口。(良久云)自非板築手。鼎鼐少知",
    "X69n1365_001:0673c09": "音。",
    "X69n1365_001:0673c10": "為無得和尚。對靈小參。大地及日月。時至皆歸盡。未",
    "X69n1365_001:0673c11": "甞有一物。不被無常吞。二千年前。黃面瞿曇。雙林樹",
    "X69n1365_001:0673c12": "下。夜半子時。豈不是歸盡底時節。正恁麼時。無常吞",
    "X69n1365_001:0673c13": "耶。吞無常耶。若吞無常。則怖死貪生。慈悲何在。自高",
    "X69n1365_001:0673c14": "用奇。顯異惑眾。為無常吞。則三界獨尊。四生共仰。反",
    "X69n1365_001:0673c15": "不若三家村裏。了事凡夫。恁麼也不得。不恁麼也不",
    "X69n1365_001:0673c16": "得。恁麼不恁麼總不得。到者裏。識得黃面瞿曇敗缺",
    "X69n1365_001:0673c17": "處。便見得。新圓寂。無得禪師。昔本不生。今本不滅。五",
    "X69n1365_001:0673c18": "坐道場。不曾動一絲毫許。瀾飜千偈。不曾有箇元字",
    "X69n1365_001:0673c19": "脚。恁麼也得。不恁麼也得。恁麼不恁麼總得。雖然如",
    "X69n1365_001:0673c20": "是。要且未是。他超宗越格處。(竪起拂子云)要見無得",
    "X69n1365_001:0673c21": "和尚麼。(良久云)劒去久矣",
    "X69n1365_001:0673c22": "復舉。佛將入涅槃。文殊請佛。再轉法輪。佛謂文殊云。",
    "X69n1365_001:0673c23": "我四十九年。未曾說一字。汝請吾再轉法輪。是吾曾",
    "X69n1365_001:0673c24": "轉法輪耶。師頌云。末上何曾轉法輪。只今再轉謾勞",
    "X69n1365_001:0674a01": "神。路行人不知天曉。猶把靈符執夜明。",
    "X69n1365_001:0674a02": "秉拂",
    "X69n1365_001:0674a03": "倒用橫拈眼似眉。憨憨穩放一頭低。全身輥入草窠",
    "X69n1365_001:0674a04": "裏。東倒何妨復攂西。回機轉位。潑除自己家珍。土面",
    "X69n1365_001:0674a05": "灰頭。輥入者般群隊。三世諸佛。過者邊立。六代祖師。",
    "X69n1365_001:0674a06": "列在下風。天下老和尚。自領出去。若是臨濟德山兒",
    "X69n1365_001:0674a07": "孫。必然別有條章。懸羊賣狗。簸土揚塵處。拈却廛中",
    "X69n1365_001:0674a08": "佛事。風塵草動。鵲噪鴉鳴時。截斷圓通法門。然雖如",
    "X69n1365_001:0674a09": "是。在我靈隱門下。只好香炊別甑濃點釅茶。供養伊。",
    "X69n1365_001:0674a10": "教伊三條椽下。七赤單前熟歇去。可中有箇眼頭生",
    "X69n1365_001:0674a11": "角。囊裏盛錐。忍俊不禁。出來理問道。秉拂上座。事無",
    "X69n1365_001:0674a12": "一向。某甲只得深深問訊。叉手而立。何故。心不負人。",
    "X69n1365_001:0674a13": "面無慚色。",
    "X69n1365_001:0674a14": "舉大慧和尚。在雲居圓悟會中。作首座。結夏秉拂次。",
    "X69n1365_001:0674a15": "昭覺徹庵元和尚。作禪客。出云。眉間掛劒時如何。大",
    "X69n1365_001:0674a16": "慧云。血濺梵天。大似二龍爭珠。長它智者威獰。圓悟",
    "X69n1365_001:0674a17": "把住禪客云。問也問得好。答也答得奇。只消者一問。",
    "X69n1365_001:0674a18": "一答。這川僧。只解將死雀就地彈。有甚共語處。秉拂",
    "X69n1365_001:0674a19": "上座。即不然。待他道。眉間掛劒時如何。只對他道。匙",
    "X69n1365_001:0674a20": "挑不上。他若把住道。只消這一問一答。只向他道。合",
    "X69n1365_001:0674a21": "取兩片皮。何故。江西紙貴。",
    "X69n1365_001:0674a22": "散夏秉拂。威音那畔。儼爾目前。缺減劫中。何曾異此。",
    "X69n1365_001:0674a23": "大唐國裏。幸自風淳俗厚。無端被他西土。平白生這",
    "X69n1365_001:0674a24": "一重節目。要令學者。三月安居。尅期取證。擔雪填井。",
    "X69n1365_001:0674b01": "於休夏日。咨決心疑。揑目生花。引得此土。無智比丘。",
    "X69n1365_001:0674b02": "隨邪逐惡道。畬得一片田。種得一籮粟。用盡自己心。",
    "X69n1365_001:0674b03": "日中一食。夜後一宿。只恐不是玉。如斯之輩。若喚作",
    "X69n1365_001:0674b04": "煆了底金。刁刀相似。一向喚作門外遊人。玉石俱喪。",
    "X69n1365_001:0674b05": "兩途不涉。如何辨明。壓低萬象無圭角。放出長松見",
    "X69n1365_001:0674b06": "老成。",
    "X69n1365_001:0674b07": "舉嵒頭纔跨德山門。便問是凡是聖。德山便喝。嵒頭",
    "X69n1365_001:0674b08": "便禮拜。洞山聞云。若不是奯公。也大難承當。嵒頭云",
    "X69n1365_001:0674b09": "洞山老漢。不識好惡。我當時。隻手擡隻手搦。師拈云。",
    "X69n1365_001:0674b10": "塗毒聲中喪命。絕後再甦。真金百煉百精。何曾變色。",
    "X69n1365_001:0674b11": "隻手擡隻手搦。毫釐有差。天地懸隔。",
    "X69n1365_001:0674b12": "告香普說",
    "X69n1365_001:0674b13": "告香乃藂林盛禮。前輩未甞盡行。道大德備。如慈明",
    "X69n1365_001:0674b14": "和尚。尚且至再至三。然後受南禪師告香。況非慈明",
    "X69n1365_001:0674b15": "乎。又安知。我此眾中。無南禪師者。所以道。我不敢輕",
    "X69n1365_001:0674b16": "於汝等。汝等皆當作佛。舜何人也。予何人也。有為者",
    "X69n1365_001:0674b17": "亦若是。彼既丈夫。我亦爾。不應自生而退屈。灼然是",
    "X69n1365_001:0674b18": "如此。豈可自暴自弃。自信不及。甘作凡夫。從上廣大",
    "X69n1365_001:0674b19": "門庭。將誰付托。便可勇往直前。以古人不到之地。為",
    "X69n1365_001:0674b20": "小歇場。心憤憤口悱悱。寬作程限。急著手脚。忽然築",
    "X69n1365_001:0674b21": "著磕著。便是絕後再甦底時節。尋常保任底。颺在他",
    "X69n1365_001:0674b22": "方世界。淨裸裸。無一物可依倚。若更遇人。何患不透",
    "X69n1365_001:0674b23": "頂透底去。然後土面灰頭。入鄽垂手。隨力隨量。善應",
    "X69n1365_001:0674b24": "來機。此段因緣。不是小事。所以前輩道。須是生而知",
    "X69n1365_001:0674c01": "之者。始有少分相應。若是英靈底。未出母胎時。便作",
    "X69n1365_001:0674c02": "怪。大慧和尚。以趙州。為生而知之者。是何言歟。我道",
    "X69n1365_001:0674c03": "一手指天。一手指地。自言天上天下。唯吾獨尊。已遲",
    "X69n1365_001:0674c04": "三刻了也。學而知之。困而學之。討什麼盌。困而不學。",
    "X69n1365_001:0674c05": "驀地焦糓生芽。石女生兒。未是分外。趙州見南泉。值",
    "X69n1365_001:0674c06": "南泉偃息次。泉問他近離甚處。州云瑞像。泉云。還見",
    "X69n1365_001:0674c07": "瑞像麼。州云。不見瑞像。只見臥如來。雖則臨機專對。",
    "X69n1365_001:0674c08": "要且聽事不真。泉云。你是有主沙彌。無主沙彌。州云。",
    "X69n1365_001:0674c09": "有主沙彌。師云。早是不成器了也。泉云。如何是你主。",
    "X69n1365_001:0674c10": "州云。即日伏惟尊候萬福。於是服勤左右。信知十八",
    "X69n1365_001:0674c11": "歲上。便解破家。豈虗語哉。且如南泉。十八歲上。解作",
    "X69n1365_001:0674c12": "活計。何似他十八歲上解破家。還緇素得出麼。者箇",
    "X69n1365_001:0674c13": "便是。仰山見中邑謝戒時。時節子。邑在繩床上坐。見",
    "X69n1365_001:0674c14": "仰山來。拍口云。和和。仰山從東邊立。又從西邊立。又",
    "X69n1365_001:0674c15": "從中心立。謝戒了。退身立。師云。將謂有多少奇特。更",
    "X69n1365_001:0674c16": "得箇老把不定。問道甚處得此三昧。仰山云。曹溪脫",
    "X69n1365_001:0674c17": "印子。學得來。師云。善學柳下惠。便好熱喝出去。却去",
    "X69n1365_001:0674c18": "問他道。曹溪用此三昧。接什麼人。仰云。接一宿覺。師",
    "X69n1365_001:0674c19": "云。豈特鈍置曹谿。和永嘉大師。也陷在爛泥底。引得",
    "X69n1365_001:0674c20": "他上門上戶道。和尚甚處。得此三昧。邑又逐惡隨邪",
    "X69n1365_001:0674c21": "道。馬大師處。者新戒僧子。果是難向道。便接口與一",
    "X69n1365_001:0674c22": "拶道。如何見性。若是別箇。定手脚忙亂。賴值中邑。也",
    "X69n1365_001:0674c23": "不行棒。也不行喝。也不竪拳竪指。也不瞬目揚眉。只",
    "X69n1365_001:0674c24": "向他道。譬如一室內有六窗。各有一獼猴。東邊呌狌",
    "X69n1365_001:0675a01": "狌。狌狌東邊噟。西邊呌狌狌。狌狌西邊噟。如是六窗",
    "X69n1365_001:0675a02": "俱喚俱噟。仰山禮拜起來曰。所蒙和尚譬喻。無不了",
    "X69n1365_001:0675a03": "知。只如內獼猴睡。外獼猴欲相見時如何。這老漢。通",
    "X69n1365_001:0675a04": "身是眼。遂下繩床。執仰山手。作舞云。狌狌與汝相見",
    "X69n1365_001:0675a05": "了也。譬如焦螟虫。向蚊子眼睫上作窠。向十字街頭。",
    "X69n1365_001:0675a06": "大呌一聲云。土曠人稀。相逢者少。雲居錫云。中邑當",
    "X69n1365_001:0675a07": "時若不得仰山這一句語。何處有中邑也。師召大眾",
    "X69n1365_001:0675a08": "云。仰山道什麼。崇壽稠云。還有人定當得此道理麼。",
    "X69n1365_001:0675a09": "若定當不得。只是箇弄精魂手脚。佛性義在什麼處。",
    "X69n1365_001:0675a10": "師云添得一箇。玄覺云。若不是仰山。爭得見中邑。什",
    "X69n1365_001:0675a11": "麼處是仰山見中邑處。師云。三生六十劫。後來仰山",
    "X69n1365_001:0675a12": "偉。見積翠老南。直是具大信根。信得積翠及。如倚靠",
    "X69n1365_001:0675a13": "須彌山。直是要就他一言之下打徹。不肯小小了。却",
    "X69n1365_001:0675a14": "然其為法之切。不敢自欺。凡見僧。便禮拜云。行偉老",
    "X69n1365_001:0675a15": "矣。救取行偉。寮中置一榻。客至則讓榻。叉手而立。不",
    "X69n1365_001:0675a16": "措一語。積翠謂之太絕物。偉曰。無常迅速。何暇與人",
    "X69n1365_001:0675a17": "說雜話。看他前輩。甚生標致。畢竟還他關西子。打得",
    "X69n1365_001:0675a18": "徹頭徹尾。且如老東山。被遠錄公水洒。挺逐而不去。",
    "X69n1365_001:0675a19": "眾人皆去盡。遠令侍者看。下間坐禪老川僧。面上有",
    "X69n1365_001:0675a20": "數黑子者在否。侍者曰。只在彼坐禪。遠喜曰。他在足",
    "X69n1365_001:0675a21": "矣。遂召至方丈。與語。奇之曰。我老矣。不能與汝說話。",
    "X69n1365_001:0675a22": "近此有一後生長老。名端。我也不識他。只見他頌臨",
    "X69n1365_001:0675a23": "濟三頓棒。極是淨潔。汝若信我說。必了大事。於是東",
    "X69n1365_001:0675a24": "山徑往見端。沈潛眾中。旦暮參求。末後遂有山前一",
    "X69n1365_001:0675b01": "片閑田地。叉手丁寧問祖翁。幾度賣來還自買。為憐",
    "X69n1365_001:0675b02": "松竹引清風。底時節。須信宗師家。不負人真實。信得",
    "X69n1365_001:0675b03": "及。也不負自己。看他遠錄公指南。令他針水無疑。何",
    "X69n1365_001:0675b04": "曾有一點生滅。忌嫉身心來。大率古人。都無此身心。",
    "X69n1365_001:0675b05": "又何曾見天下豪傑。有生滅來。有忌嫉來。況佛祖乎。",
    "X69n1365_001:0675b06": "他又不識白雲。却令東山見他。只是以法為親。更無",
    "X69n1365_001:0675b07": "他事。南北宗盛時。二師各不相忌。其徒各不相能。自",
    "X69n1365_001:0675b08": "生荊棘。豈不見。內侍薛簡。來曹溪問心要。若非秀大",
    "X69n1365_001:0675b09": "師奏聖上。安得聖上。知有曹溪耶。秀亦豈可輕議哉。",
    "X69n1365_001:0675b10": "看他問降魔藏禪師曰。此間無山精木怪。汝為魔耶。",
    "X69n1365_001:0675b11": "師云。何者是佛。藏云。有佛便是魔。師云。何者是魔。秀",
    "X69n1365_001:0675b12": "云。汝若是魔。必住不思議解脫境界。師云。己所不欲。",
    "X69n1365_001:0675b13": "勿施於人。藏云。是佛亦無。何境界之有。師云。慚愧慚",
    "X69n1365_001:0675b14": "愧。報恩端居方丈。八字打開。興妖底。一任興妖。揑怪",
    "X69n1365_001:0675b15": "底。一任揑怪。然雖如是。不是弄潮人。莫入洪波裏。",
    "X69n1365_001:0675b16": "法語",
    "X69n1365_001:0675b17": "真正為人。初無言說。不獲已。垂一言半句。施萬里鈎。",
    "X69n1365_001:0675b18": "駐千里駒。弗遇鵞王擇乳底眼腦。未有不上他鈎線。",
    "X69n1365_001:0675b19": "降此已還。不言可知。看他大梅。見僧道。馬大師佛法",
    "X69n1365_001:0675b20": "別也。云非心非佛。大梅斥之曰。我但即心即佛。老龐",
    "X69n1365_001:0675b21": "聞此則曰。梅子熟也。可謂鵞王擇乳。若是楊歧種草。",
    "X69n1365_001:0675b22": "自是驚人。初非大驚小怪。尋常淵默。忽地雷聲。擊石",
    "X69n1365_001:0675b23": "掣電。作第二頭。已是瞢底。只今不是土曠人稀。有語",
    "X69n1365_001:0675b24": "已來至今日。初非四目八臂之異。嘉定至今。贗浮圖",
    "X69n1365_001:0675c01": "塞路。非情即黨。以欺金湯佛法者。聯庸援謬。布滿龍",
    "X69n1365_001:0675c02": "象所居。所與居者。一類狐腥狸臊。不可向邇。后生晚",
    "X69n1365_001:0675c03": "出。有力氣者。自作規矩。若萬人敵。未知鹿死誰手。倘",
    "X69n1365_001:0675c04": "紛紛隨流。腥臊漸染。鮮不與厥類同陷辠。固不在學",
    "X69n1365_001:0675c05": "者。今尤甚也。某人異於是。故樂與語此。",
    "X69n1365_001:0675c06": "啐地斷剝地折。十有五雙。坐在者裏。有甚共語處。況",
    "X69n1365_001:0675c07": "於諸方。曲彔床邊。丁字著脚。堂堂開口。接他野狐涎",
    "X69n1365_001:0675c08": "沫。如油入麵。如何出得。若是眼頭生角。三千里外。識",
    "X69n1365_001:0675c09": "得此類。更遠三千里。急走過。免此腥穢氣霑著。却來",
    "X69n1365_001:0675c10": "碧雲山前。淺淺水中。沈三日晒三日了。欵欵地向你",
    "X69n1365_001:0675c11": "道。若論此事。如墮千尺井。心心念念。只欲人救援。井",
    "X69n1365_001:0675c12": "深人遠。誰來救你。縱有見者。顰蹙喟嘆而去。蓋他分",
    "X69n1365_001:0675c13": "上不著。急須是自家。自有方便。出來始得。所以祖師",
    "X69n1365_001:0675c14": "門下。慈悲親切。在大事你自枝當。小事人不管處。非",
    "X69n1365_001:0675c15": "惟觀世音。我亦從中證。某人求警策。北磵為作是說。",
    "X69n1365_001:0675c16": "試咬嚼看。是井中語耶。井外語。",
    "X69n1365_001:0675c17": "行脚漢。切忌為外事絆倒。且那箇是外事。參禪是外",
    "X69n1365_001:0675c18": "事。學道是外事。諸方口角取辦。是外事之外事。不知",
    "X69n1365_001:0675c19": "本分者。何事也。離鄉別井。屋裏老幼。似送喪樣。哭謂。",
    "X69n1365_001:0675c20": "汝必是嫌佛不做。抱此志而出。汝亦必有心。先第一",
    "X69n1365_001:0675c21": "念。欲何所務。若是毒種。便似迦陵頻伽。在卵殻中。目",
    "X69n1365_001:0675c22": "足明利。其聲已壓眾鳥。看來只有箇老川僧。擔一擔",
    "X69n1365_001:0675c23": "紙故。出來云。千劫學佛威儀。萬劫學佛相好。南方魔",
    "X69n1365_001:0675c24": "子。新來說。教外別傳。指心是佛。吾往欲盡樓其種類。",
    "X69n1365_001:0676a01": "而後已。及乎被人吹滅帋燭。直下垂涎妥尾。一籌不",
    "X69n1365_001:0676a02": "獲。盡其神力。燒却紙故。只道得箇窮諸玄辯。若一毫",
    "X69n1365_001:0676a03": "置於大虗。竭世樞機。似一滴投於巨壑。至今遂令川",
    "X69n1365_001:0676a04": "僧擡脚不起。每與鄉曲兄弟。舉此。求為此老。報東門",
    "X69n1365_001:0676a05": "之役。土曠人稀。相逢者少。冀盡餘生。尚復見之。問古",
    "X69n1365_001:0676a06": "今不覺葛藤。",
    "X69n1365_001:0676a07": "正因行脚漢。[拚ㄙ+ㄊ]得一生不會。何事弗辦。若是成群作",
    "X69n1365_001:0676a08": "隊。口頭趁辦。者邊咂噉些子甜。那畔咀嚼些子味。案",
    "X69n1365_001:0676a09": "頭聯麻頭續麻尾。打萬戶死葛藤去。諸方曲彔床邊。",
    "X69n1365_001:0676a10": "吐出不才不淨。被他相牽絆葛將去。到一句不來。便",
    "X69n1365_001:0676a11": "喚作無後手。我且問你。前手作麼生。是故名為可憐",
    "X69n1365_001:0676a12": "愍者。香嚴在大溈。自謂。古今一人而已。洎遭溈山痛",
    "X69n1365_001:0676a13": "處錐劄道。汝在百丈先師處。問一答十。問十答百。我",
    "X69n1365_001:0676a14": "且問你。父母未生前。道一句來。香嚴沈吟一上。理會",
    "X69n1365_001:0676a15": "不得。他這一道神呪。便道。我也不能參禪。徑往忠國。",
    "X69n1365_001:0676a16": "師庵基。且作住菴活計。一日擲瓦礫。抵竹有聲。忽鬼",
    "X69n1365_001:0676a17": "劈口道。一擊忘所知。方知不在多方百計。作伎倆。閉",
    "X69n1365_001:0676a18": "眉合眼。舍父逃逝。外打之遶。搜求尋覔。要會禪。所以",
    "X69n1365_001:0676a19": "溈山泰。與大慧祖說。東山道。趙州露刃劒。一句便了。",
    "X69n1365_001:0676a20": "大慧云。一擊忘所知。下文皆注脚。某人請益。舉此教",
    "X69n1365_001:0676a21": "看。第一不得來問我。我真箇是不會底長老。",
    "X69n1365_001:0676a22": "頌古",
    "X69n1365_001:0676a23": "舉楞嚴經七處徵心。卍庵頌。七處徵心款便成。推",
    "X69n1365_001:0676a24": "窮尋逐桉分明。都緣家賊難防備。撥亂乾坤見太",
    "X69n1365_001:0676b01": "平　師頌云。",
    "X69n1365_001:0676b02": "吹糠著米。翻成特地。不因一事。不長一智。",
    "X69n1365_001:0676b03": "舉阿難大眾獲本妙心。卍庵頌。東西南北捉虗空。",
    "X69n1365_001:0676b04": "海角天涯信不通。力盡神疲無處覔。萬年松在祝",
    "X69n1365_001:0676b05": "融峰　師頌云。",
    "X69n1365_001:0676b06": "適我昔所願。今者已滿足。是玉也大奇。只恐不是玉。",
    "X69n1365_001:0676b07": "舉八還辨見。卍庵頌。明暗色空不可還。不可還者",
    "X69n1365_001:0676b08": "絕躋攀。夾截虗空成畔岸。一重水隔一重山　師",
    "X69n1365_001:0676b09": "頌云。",
    "X69n1365_001:0676b10": "色空明暗。各不相知。行到水窮處。坐看雲起時。",
    "X69n1365_001:0676b11": "舉富樓那問佛。清淨本然。云何忽生山河大地。卍",
    "X69n1365_001:0676b12": "庵頌。清淨本然徧法界。山河大地即皆現。性覺必",
    "X69n1365_001:0676b13": "明認影明。眼耳便隨聲色轉　師頌云。",
    "X69n1365_001:0676b14": "彌滿清淨。終不容他。山河大地。萬象森羅。",
    "X69n1365_001:0676b15": "舉六解一亡。卍庵頌。根塵縛脫本同源。一處休復",
    "X69n1365_001:0676b16": "六用捐。手把一條紅斷貫。娘生鼻孔一時穿　師",
    "X69n1365_001:0676b17": "頌云。",
    "X69n1365_001:0676b18": "結解非殊。存亡無據。試問本來宗。當初誰縛汝。",
    "X69n1365_001:0676b19": "舉楞嚴會上。觀世音菩薩三十二應身。十四無畏",
    "X69n1365_001:0676b20": "法。卍庵頌。三十二應不思議。十四無畏如流水。男",
    "X69n1365_001:0676b21": "子身中入定時。女子身中從定起　師頌云。",
    "X69n1365_001:0676b22": "翻手為雲。覆手為雨。業識忙忙。無本可據。",
    "X69n1365_001:0676b23": "舉妙性圓明。離諸名相。本來無有世界眾生。卍庵",
    "X69n1365_001:0676b24": "頌。一錢為本萬錢利。富不足而貧有餘。換骨奪胎",
    "X69n1365_001:0676c01": "些子藥。輸它潘閬倒騎驢　師頌云。",
    "X69n1365_001:0676c02": "金盤不可動。轆轆轉難住。停待良久間。圓明湛如露。",
    "X69n1365_001:0676c03": "舉阿難大眾。復白佛言。若此妙明真淨妙心。本來",
    "X69n1365_001:0676c04": "徧圓。如是乃至。大地草木。蠕動含靈。本元真如。即",
    "X69n1365_001:0676c05": "是如來成佛真體。佛體真實。云何復有地獄餓鬼",
    "X69n1365_001:0676c06": "畜生。卍庵頌。雙劒峰前古寺基。天尊元是一牟尼。",
    "X69n1365_001:0676c07": "時難只得同香火。莫聽閑人說是非　師頌云。",
    "X69n1365_001:0676c08": "三蛇九鼠。一畞之地。干木隨身。逢場作戲。",
    "X69n1365_001:0676c09": "舉佛言。阿難。此等眾生。不識本心。受此輪迴。經無",
    "X69n1365_001:0676c10": "量劫。不得真淨。皆由隨順殺盜婬故。反此三種。又",
    "X69n1365_001:0676c11": "則出生無殺盜婬。有名鬼倫。無名天趣。有無相傾。",
    "X69n1365_001:0676c12": "起輪迴性。卍庵頌。七處精研一妄心。更隨三業殺",
    "X69n1365_001:0676c13": "盜婬。身心不是用家具。前箭猶輕後箭深　師頌",
    "X69n1365_001:0676c14": "云。",
    "X69n1365_001:0676c15": "客舍并州已十霜。歸心日夜憶咸陽。無端又渡桑乾",
    "X69n1365_001:0676c16": "水。却望并州是故鄉。",
    "X69n1365_001:0676c17": "舉如來自說禪魔後。告阿難云。無令心魔。自起深",
    "X69n1365_001:0676c18": "孽。卍庵頌。瞿曇徹底老婆心。見明色發理難任。入",
    "X69n1365_001:0676c19": "鄉隨俗那伽定。佛魔到此盡平沈　師頌云。",
    "X69n1365_001:0676c20": "挽弓須挽強。用槍須用長。射人先射馬。擒賊先擒王。",
    "X69n1365_001:0676c21": "舉應庵示眾云。如世良馬。見鞭影而行。先佛照出",
    "X69n1365_001:0676c22": "眾云。見鞭影者非良馬。應庵休去　師頌云。",
    "X69n1365_001:0676c23": "疾焰過風第二頭。不堪惆悵只堪愁。一聲振鬣長鳴",
    "X69n1365_001:0676c24": "後。萬馬皆瘖一戰收。",
    "X69n1365_001:0677a01": "舉僧問趙州。萬法歸一。一歸何處。州云。我在青州。",
    "X69n1365_001:0677a02": "做一領布衫。重七斤　頌云。",
    "X69n1365_001:0677a03": "當機覿面提。覿面當機疾。開眼放癡頑。鞭逼人上壁。",
    "X69n1365_001:0677a04": "舉香嚴去年貧　頌云。",
    "X69n1365_001:0677a05": "去年貧雷在天上壯。今年貧水出山下蒙。家風不與",
    "X69n1365_001:0677a06": "香嚴別。熨斗煎茶銚不同。",
    "X69n1365_001:0677a07": "舉丹霞訪龐居士　頌云。",
    "X69n1365_001:0677a08": "爺頑賴。兒還債。徹底老婆心。赤土涂牛嬭。",
    "X69n1365_001:0677a09": "舉丹霞訪國師　頌云。",
    "X69n1365_001:0677a10": "絕乳菸菟弄瓜牙。丹霞去後說丹霞。棒頭有眼明如",
    "X69n1365_001:0677a11": "日。須是南陽老作家。",
    "X69n1365_001:0677a12": "舉德山隔江招手。高亭橫趍。",
    "X69n1365_001:0677a13": "隔江誰薦箭鋒機。直下橫趍已是遲。惆悵曲終人不",
    "X69n1365_001:0677a14": "見。數峰削玉水瀰瀰。",
    "X69n1365_001:0677a15": "舉圓覺經云。居一切時。不起妄念。於諸妄心。亦不",
    "X69n1365_001:0677a16": "息滅。住妄想境。不加了知。於無了知。不辨真實。",
    "X69n1365_001:0677a17": "三春不是讀書天。九春炎炎且放禪。唯有秋冬較些",
    "X69n1365_001:0677a18": "子。不如打睡過殘年。",
    "X69n1365_001:0677a19": "舉僧問大隋。劫火洞然。大千俱壞。",
    "X69n1365_001:0677a20": "才伸劫火光中問。便解隨他去復回。回到悔來坡下",
    "X69n1365_001:0677a21": "路。亂山依舊碧崔嵬。",
    "X69n1365_001:0677a22": "舉罽賓國王。仗劒問獅子尊者云。師得蘊空否。者",
    "X69n1365_001:0677a23": "云。已得蘊空。離生死否。者云。已離生死。可施我頭。",
    "X69n1365_001:0677a24": "者云。身非我有。況於頭乎。王遂斬尊者頭。白乳高",
    "X69n1365_001:0677b01": "數丈。王臂自墮。",
    "X69n1365_001:0677b02": "劒下十分親。難藏獨露身。江流石不轉。獨有蘊空名。",
    "X69n1365_001:0677b03": "舉本庵和尚云。諸方拈出半青黃。總欠韋郎一夜",
    "X69n1365_001:0677b04": "霜。爭似藥山今夜底。滿盤托出自馨薌。",
    "X69n1365_001:0677b05": "總欠韋郎一夜霜。諸方拈出半青黃。碧雲更不上盤",
    "X69n1365_001:0677b06": "釘。舉似諸方笑一場。",
    "X69n1365_001:0677b07": "舉僧問古德。年窮歲盡時如何。古德云。東村王老",
    "X69n1365_001:0677b08": "夜燒錢。",
    "X69n1365_001:0677b09": "東村王老夜燒錢。不是年窮歲盡禪。歲盡年窮消息",
    "X69n1365_001:0677b10": "別。東村王老夜燒錢。",
    "X69n1365_001:0677b11": "偈頌",
    "X69n1365_001:0677b12": "送濟東巖歸鄉",
    "X69n1365_001:0677b13": "一別嵒扄歲月深。春風狼藉到如今。回頭依舊嵓前",
    "X69n1365_001:0677b14": "路。百鳥衘花無處尋。",
    "X69n1365_001:0677b15": "送丙上人(曾聽請)",
    "X69n1365_001:0677b16": "數墨循行不療飢。南來逴得者些兒。從前伎倆人知",
    "X69n1365_001:0677b17": "有。管取者些人不知。",
    "X69n1365_001:0677b18": "送覺藏主歸華藏",
    "X69n1365_001:0677b19": "遯菴胷次太湖寬。偃嶽旋嵐鼓不湍。老手慣曾諳水",
    "X69n1365_001:0677b20": "脉。也須觀水又觀瀾。",
    "X69n1365_001:0677b21": "送明上人歸洞庭",
    "X69n1365_001:0677b22": "截流過了復隨流。七十二峯橫點頭。拶到無錐無卓",
    "X69n1365_001:0677b23": "處。太湖空闊跨三州。",
    "X69n1365_001:0677b24": "送正法悟無證(得華嚴閣下朝旨歸)",
    "X69n1365_001:0677c01": "百城烟水渺無涯。一錫南來又北飛。樓閣門開當日",
    "X69n1365_001:0677c02": "事。只今毫髮不曾移。",
    "X69n1365_001:0677c03": "示照上人",
    "X69n1365_001:0677c04": "照用同時詫合盤。衲僧開眼受他謾。何如日用常三",
    "X69n1365_001:0677c05": "昧。萬象森羅對影寒。",
    "X69n1365_001:0677c06": "示鑒上人",
    "X69n1365_001:0677c07": "長笑雲門顧鑒咦。飜抽顧字土加泥。從空擲劒雖無",
    "X69n1365_001:0677c08": "蹟。會見虗空有壞時。",
    "X69n1365_001:0677c09": "獨庵",
    "X69n1365_001:0677c10": "四顧寥寥不自欺。白雲流水自東西。同途同轍人無",
    "X69n1365_001:0677c11": "數。盡逐衘花百鳥迷。",
    "X69n1365_001:0677c12": "放塘",
    "X69n1365_001:0677c13": "截斷眾流元止止。踏飜一竅便滔滔。休論未達其源",
    "X69n1365_001:0677c14": "底。佛也不知來處高。",
    "X69n1365_001:0677c15": "六解一亡",
    "X69n1365_001:0677c16": "六用無功信不通。一時分付與春風。篆烟一縷閑清",
    "X69n1365_001:0677c17": "晝。百鳥不來花自紅。",
    "X69n1365_001:0677c18": "化鬮拈千手大悲像",
    "X69n1365_001:0677c19": "秋澄萬水家家月。春入千林處處花。為問大悲千手",
    "X69n1365_001:0677c20": "眼。不知明月落誰家。",
    "X69n1365_001:0677c21": "示僧(二)",
    "X69n1365_001:0677c22": "埜逸師僧語帶訛。早年成佛老成魔。從頭至踵無靈",
    "X69n1365_001:0677c23": "骨。奈爾瞻風撥草何。",
    "X69n1365_001:0677c24": "相逢便要求禪鈔。近日諸方偽鈔多。慧日鈔書無兩",
    "X69n1365_001:0678a01": "樣。只爭些子大誵訛。",
    "X69n1365_001:0678a02": "漆匠求頌",
    "X69n1365_001:0678a03": "漆桶天然別。休將好處修。聽他百雜碎。特地一場愁。",
    "X69n1365_001:0678a04": "弁淨人奉辟支佛牙求度",
    "X69n1365_001:0678a05": "錯認緣生不自知。退牙今屬弁沙彌。若還祖弁有靈",
    "X69n1365_001:0678a06": "骨。選得僧成莫學伊。",
    "X69n1365_001:0678a07": "書圓正法語後",
    "X69n1365_001:0678a08": "三禪天上火星飛。大地山河靡孑遺。壞底話頭誰領",
    "X69n1365_001:0678a09": "解。小留銕脊鎮坤維。",
    "X69n1365_001:0678a10": "頑極(天童彌藏主)",
    "X69n1365_001:0678a11": "計較思量未發機。風塵草動百般疑。四稜塌地羞前",
    "X69n1365_001:0678a12": "事。爛了虗空也聽伊。",
    "X69n1365_001:0678a13": "示如石上人",
    "X69n1365_001:0678a14": "直須辦得身如石。一線開時石不如。自解點頭須自",
    "X69n1365_001:0678a15": "肯。待他人肯費分踈。",
    "X69n1365_001:0678a16": "方上人上蔣山兼寄癡絕頑石",
    "X69n1365_001:0678a17": "闢初錯向諸方求。郍堪同來打爺州。只今又入鍾阜",
    "X69n1365_001:0678a18": "去。從錯至錯無時瘳。待欲商評者兩錯。只有知非無",
    "X69n1365_001:0678a19": "肯諾。癡叜頑翁舊同夢。知我從來無鼻孔。",
    "X69n1365_001:0678a20": "贊",
    "X69n1365_001:0678a21": "出山相",
    "X69n1365_001:0678a22": "脫屣金輪只等閑。六年癡坐碧孱顏。出山不了些兒",
    "X69n1365_001:0678a23": "事。何似當年莫入山。",
    "X69n1365_001:0678a24": "常思惟大士(十二)",
    "X69n1365_001:0678b01": "瞪目諦觀時。風絲萬緒風。一聲潮雪響。打入正思惟。",
    "X69n1365_001:0678b02": "海霧斂。山容開。神珠在掌。明鏡當臺。普門無鎻鑰。俗",
    "X69n1365_001:0678b03": "客不曾來。",
    "X69n1365_001:0678b04": "聲成文。謂之音。作如是觀。海底摸針。空王至今。悠悠",
    "X69n1365_001:0678b05": "我心。",
    "X69n1365_001:0678b06": "趁隊選圓通。無端立下風。當時供死款。錯說在聞中。",
    "X69n1365_001:0678b07": "輪珠一百八。數了從頭數。念茲在茲。不知其數。自謂",
    "X69n1365_001:0678b08": "初於聞中。驢年入流亡所。",
    "X69n1365_001:0678b09": "補陀月。龍眠筆。筆有痕。月無蹟。蹟其迹。普門寂寂。迹",
    "X69n1365_001:0678b10": "既忘。四達皇皇(看月象)。",
    "X69n1365_001:0678b11": "聲亦觀。色亦觀。空劫后。空劫前。風動塵起。山深水寒。",
    "X69n1365_001:0678b12": "萬竅不風。千波弗瀾。天低月高。山深水寒。普門無路",
    "X69n1365_001:0678b13": "入。終始不曾關。",
    "X69n1365_001:0678b14": "從聞思修。錯了路頭。將錯就錯。隨流入流。補陀山鬼",
    "X69n1365_001:0678b15": "窟。海月半輪秋。",
    "X69n1365_001:0678b16": "從聞思修。入三摩地。動靜二相。了然不生。補陀小白",
    "X69n1365_001:0678b17": "花山上。弗聽流鶯啼一聲。",
    "X69n1365_001:0678b18": "籃盛魚。不盛水。弗自噇。提入市。秤子無星。鈎頭有餌",
    "X69n1365_001:0678b19": "(提魚籃像)。",
    "X69n1365_001:0678b20": "為散亂人。現如是相。方其定時。孰為此像。定亂一如。",
    "X69n1365_001:0678b21": "此像亦無。若言無像。天地懸隔。",
    "X69n1365_001:0678b22": "布袋(六)",
    "X69n1365_001:0678b23": "赤脚纔穿市。回頭便笑人。手中果何物。弄物不知名。",
    "X69n1365_001:0678b24": "閉眼瞌睡。開眼業識。便恁麼去。著甚死急。",
    "X69n1365_001:0678c01": "背後曾開鬼眼睛。雖然有眼又無筋。問他覩史宮中",
    "X69n1365_001:0678c02": "事。拈得乾魚舉似人。",
    "X69n1365_001:0678c03": "笑破古音前。回頭儘可憐。只今無可笑。仰面笑青天。",
    "X69n1365_001:0678c04": "赤脚知晴。躡屐知雨。只這一著。未敢相許。",
    "X69n1365_001:0678c05": "魚乾拈起走長街。道是天宮帶得來。銕奉化人頑似",
    "X69n1365_001:0678c06": "鐵。阿師咍了更誰咍。",
    "X69n1365_001:0678c07": "正續無名。散聖無位。秦漢不收。慚愧慚愧。",
    "X69n1365_001:0678c08": "天上無。地下無。只這無無。已自涂胡。區區更回首。轉",
    "X69n1365_001:0678c09": "見費分疎。",
    "X69n1365_001:0678c10": "問疾維摩",
    "X69n1365_001:0678c11": "賣弄瀾翻舌。文殊是阿誰。未曾談不二。已自落思惟。",
    "X69n1365_001:0678c12": "須菩提",
    "X69n1365_001:0678c13": "洗足已。便趺坐。突然道希有世尊。你當時見箇什麼。",
    "X69n1365_001:0678c14": "寒山",
    "X69n1365_001:0678c15": "寒山指出。拾得執指。不曾見月。矮子看戲。",
    "X69n1365_001:0678c16": "草衣文殊",
    "X69n1365_001:0678c17": "衣紉草。髮如草。未下五臺。百怪俱兆。手中經。義不了。",
    "X69n1365_001:0678c18": "我且問你。前三三後三三。是多少。",
    "X69n1365_001:0678c19": "馬郎婦",
    "X69n1365_001:0678c20": "念得蓮經便嫁伊。空花無蒂欲誰欺。金沙灘上黃金",
    "X69n1365_001:0678c21": "鎻。狼藉春風到幾時。",
    "X69n1365_001:0678c22": "靈照女",
    "X69n1365_001:0678c23": "屋裏橫機抗老爺。門前斂袂對丹霞。爺生娘養好兒",
    "X69n1365_001:0678c24": "女。有得許多無賴吒。",
    "X69n1365_001:0679a01": "穿破衲",
    "X69n1365_001:0679a02": "針短線難穿。閑拈當負暄。不須嫌破碎。提起自完全。",
    "X69n1365_001:0679a03": "了殘經",
    "X69n1365_001:0679a04": "從朝數黑豆。數到黃昏後。只見月如眉。不覺靈犀透。",
    "X69n1365_001:0679a05": "初祖",
    "X69n1365_001:0679a06": "五葉芬敷自一花。無人圖蔓剪根牙。不教著脚金陵",
    "X69n1365_001:0679a07": "地。猶恨蕭梁未作家。",
    "X69n1365_001:0679a08": "為癡絕和尚贊初祖達磨并馬大師畫象",
    "X69n1365_001:0679a09": "穿耳耳未甞穴。缺齒齒未甞折。北度一葦可航。西歸",
    "X69n1365_001:0679a10": "隻履自挈。或謂之空劫已前。中流砥柱。或謂之拈花",
    "X69n1365_001:0679a11": "已后。金口木舌。或曰正宗別調。又曰直指曲說。皆非",
    "X69n1365_001:0679a12": "吾之所謂道也。若夫求大乘器。走十萬里。俟人作興。",
    "X69n1365_001:0679a13": "器豈大乘。夙負先覺。禮聞來學。學而知之。既遠且邈。",
    "X69n1365_001:0679a14": "負是四者。吾恐五竺之鐵。不足鑄此錯也。",
    "X69n1365_001:0679a15": "金鷄毒。一粒粟。未踏殺人。已先跌足。一十八灘兮障",
    "X69n1365_001:0679a16": "回死水。八十四人兮淹浸弗死。洪都兮泐潭。宗風兮",
    "X69n1365_001:0679a17": "肆凌厲。一波動兮萬波起。派兮支兮。滔滔者皆是。更",
    "X69n1365_001:0679a18": "無一箇識玄旨。只有歸宗較些子。撿點將來。玄沙道",
    "X69n1365_001:0679a19": "底。",
    "X69n1365_001:0679a20": "普化",
    "X69n1365_001:0679a21": "風顛用盡到無餘。一箇棺材八箇舁。舁出鎮州城外",
    "X69n1365_001:0679a22": "去。聽他木鐸自分踈。",
    "X69n1365_001:0679a23": "趙州",
    "X69n1365_001:0679a24": "禪在口皮邊。機攙石火先。破家纔十八。更不使爺錢。",
    "X69n1365_001:0679b01": "東南西北。門開兩邊。相見了也。十萬八千。",
    "X69n1365_001:0679b02": "臨濟",
    "X69n1365_001:0679b03": "白拈賊。是這廝。捋鬼頭巾。假我服色。胡蘆立地便要",
    "X69n1365_001:0679b04": "沈。秤鎚落井不教沒。脫間漏架。天下第一。自謂建立",
    "X69n1365_001:0679b05": "黃蘗宗旨。不知黃蘗無處雪屈。",
    "X69n1365_001:0679b06": "楊歧(嵓雪巢索。以三脚驢。金剛圈。栗棘蓬三物。為犯禁云)",
    "X69n1365_001:0679b07": "請慈明晚參。對白雪大咲。為父不慈。為子不孝。箇般",
    "X69n1365_001:0679b08": "駔[馬*會]行藏。敢稱瞎驢種草。爭怪人言不解禪。熨斗煎",
    "X69n1365_001:0679b09": "茶不同銚。",
    "X69n1365_001:0679b10": "為癡絕和尚贊三睡",
    "X69n1365_001:0679b11": "贊也喜。罵也喜。醒也睡。困也睡。善男子起。法性如是。",
    "X69n1365_001:0679b12": "東山",
    "X69n1365_001:0679b13": "棚八囉扎。君子可八。附子同鄉一樣辣。酸饀嚼破一",
    "X69n1365_001:0679b14": "團銕。饀子一句。未敢相許。弗是沒人情。箇中無肯路。",
    "X69n1365_001:0679b15": "永明壽禪師",
    "X69n1365_001:0679b16": "客吟燈殘。猿啼月落。衲帔蒙頭。千岩萬壑。指破凡夫",
    "X69n1365_001:0679b17": "為等覺妙覺。齊大小乘於錢索井索。縱大辯於談笑。",
    "X69n1365_001:0679b18": "寄虗懷於冥莫。所謂百軸宗鏡之文。如太山之一毫",
    "X69n1365_001:0679b19": "芒。巍巍堂堂。煒煒煌煌。非心亦非佛。破鏡不重光。",
    "X69n1365_001:0679b20": "大慧師祖",
    "X69n1365_001:0679b21": "馽空雲帶。補太虗縫。祕以自傳。公與眾共。卷覆大千",
    "X69n1365_001:0679b22": "舌於洋嶼雲門。不與摩竭同條。袖擲大千手於梅州",
    "X69n1365_001:0679b23": "衡陽。不與淨名同夢。至於三藏十二部。一切修多羅。",
    "X69n1365_001:0679b24": "洎百家異氏之書。雜然前陳。無斷無滅。有元有統。瞥",
    "X69n1365_001:0679c01": "轉一機。五峰斂眉。伎倆盡也。放下竹篦。",
    "X69n1365_001:0679c02": "智者大師",
    "X69n1365_001:0679c03": "寶几在前。如意在手。禹背湯肩。河目海口。南嶽山中",
    "X69n1365_001:0679c04": "得聖師。投針鉢水了無疑。法華同聽真精進。直到靈",
    "X69n1365_001:0679c05": "山未散時。",
    "X69n1365_001:0679c06": "密庵",
    "X69n1365_001:0679c07": "正法眼。曰破沙盆。曰漏燈盞。兩段不殊。一倍相反。鈍",
    "X69n1365_001:0679c08": "置雲黃山下老禪魔。匙挑不上。罪不重科。但未知虗",
    "X69n1365_001:0679c09": "空消殞。畢竟如何。",
    "X69n1365_001:0679c10": "拙庵(倚松看經象)",
    "X69n1365_001:0679c11": "讀旁行。倚松立。義不精。字不識。海湧雲興追不及。",
    "X69n1365_001:0679c12": "自贊(二)",
    "X69n1365_001:0679c13": "幼而不遜。長而無述。老而不死。賊賊。臨濟未是白拈。",
    "X69n1365_001:0679c14": "自出洞來無敵。",
    "X69n1365_001:0679c15": "字不識。禪不會。數米量柴。料水打碓。不是末后全提。",
    "X69n1365_001:0679c16": "亦非現前三昧。待眾生成佛盡。眾生界空。任從滄海",
    "X69n1365_001:0679c17": "變。終不為君通。",
    "X69n1365_001:0679c18": "題慈觀長老求贊",
    "X69n1365_001:0679c19": "監本倔強。弗善勞謙。不識拙庵。他[宋木+取]不堪。他亦人耳。",
    "X69n1365_001:0679c20": "我亦人耳。空自合空。水自合水。賣弄跨門一機。至死",
    "X69n1365_001:0679c21": "無人發市。父有重牙。其子無齒。沒齒穿齦。如是如是。",
    "X69n1365_001:0679c22": "小師求贊(二)",
    "X69n1365_001:0679c23": "平常心。摩竭合。砥柱不搖。風雷不迅。拈了也。示祖敬。",
    "X69n1365_001:0679c24": "無法商量。一印印定。",
    "X69n1365_001:0680a01": "不會道。不會禪。更求文墨。掘地覔天。別調宮商妙不",
    "X69n1365_001:0680a02": "傳。",
    "X69n1365_001:0680a03": "小佛事",
    "X69n1365_001:0680a04": "侃侍者下火(書經)",
    "X69n1365_001:0680a05": "欲寫此經。不識此經。未去行脚。已悔行脚。時節既至。",
    "X69n1365_001:0680a06": "回機轉位。撩起便行。不順人情。侃侍者。如救頭然。莫",
    "X69n1365_001:0680a07": "負平生。",
    "X69n1365_001:0680a08": "賢東堂下火",
    "X69n1365_001:0680a09": "賢耶愚耶。誰敢輕擬。生耶死耶。聽渠瞥地。四拈鈯斧",
    "X69n1365_001:0680a10": "住山。只靠者一著子。直饒死了燒了。者箇依前不死。",
    "X69n1365_001:0680a11": "煙盡處更添柴。闍黎大似不曾齋。",
    "X69n1365_001:0680a12": "鑑侍者下火",
    "X69n1365_001:0680a13": "出叢林。入保社。夢裏思家。開眼作夜。有時冷地思量。",
    "X69n1365_001:0680a14": "却悔死在國師句下。死眼活開。寸然不掛。三應國師",
    "X69n1365_001:0680a15": "則且置。國師三喚意如何。因風吹火。用力不多。",
    "X69n1365_001:0680a16": "昇首座下火(雪中)",
    "X69n1365_001:0680a17": "鳳臺跨竈衝斷。更無兩箇。湖海馳聲走舉。爭仰孤風。",
    "X69n1365_001:0680a18": "杓頭臽出底。如鳳如麟。板首提撕時。葢天葢地。不露",
    "X69n1365_001:0680a19": "圭角。是真丈夫。者箇猶是昇首座諸方共委底。若是",
    "X69n1365_001:0680a20": "雪壓千山。白牛無跡底消息。未審誰人委悉。不妨火",
    "X69n1365_001:0680a21": "焰說無生。肯與春風話來歷。",
    "X69n1365_001:0680a22": "如庵主入塔",
    "X69n1365_001:0680a23": "五朝天子太平僧。不纏諸方死葛藤。潭北湘南層落",
    "X69n1365_001:0680a24": "落。長燃無縫塔中燈。",
    "X69n1365_001:0680b01": "標監寺下火",
    "X69n1365_001:0680b02": "老標監寺出格風標。比似別箇。天地相遼。年也高﨟",
    "X69n1365_001:0680b03": "也高。都緣常住分上。滴水滴凍。自己分上。甘受寂寥。",
    "X69n1365_001:0680b04": "一匱緇田了無媿。萬兩黃金也合消。若是衲僧分上。",
    "X69n1365_001:0680b05": "消他一滴水。也大不容易。亦非難亦非易。眾眼難瞞。",
    "X69n1365_001:0680b06": "金將火試。",
    "X69n1365_001:0680b07": "容直歲下火",
    "X69n1365_001:0680b08": "我方入山。容便出山。無生一曲。別調陽關。北磵無德",
    "X69n1365_001:0680b09": "可戀。南閩有路休攀。某人。茘枝莫羨江家綠。直下飜",
    "X69n1365_001:0680b10": "身出火山。",
    "X69n1365_001:0680b11": "明水頭下火",
    "X69n1365_001:0680b12": "百草頭。祖師意。明明道著。明明不是。鼎中湯。井中水。",
    "X69n1365_001:0680b13": "冷暖自知。還知也未。不是佛法商量。亦非神通游戲。",
    "X69n1365_001:0680b14": "華胥夢斷曉鐘撞。喚教洗面摸著鼻。擊石火。閃電光。",
    "X69n1365_001:0680b15": "毋勞謙遜。便請承當。",
    "X69n1365_001:0680b16": "佛事",
    "X69n1365_001:0680b17": "千金璿寺主起龕",
    "X69n1365_001:0680b18": "意外無言。壺中有天。非祖師禪。非如來禪。常樂空閑。",
    "X69n1365_001:0680b19": "離眾憒閙。非賢首教。非天台教。以是為公之教。則三",
    "X69n1365_001:0680b20": "藏絕詮。以是為公之禪。則傳之無傳。措諸身則出生",
    "X69n1365_001:0680b21": "入死。如賈胡傳舍。去留自若。載諸行事。則得之於心。",
    "X69n1365_001:0680b22": "應之於手。取之左右逢其原。夢破百年。倐如蛻蟬。滔",
    "X69n1365_001:0680b23": "滔逝川所不為。逝川俱東者。未甞變遷。樂邦歸途。其",
    "X69n1365_001:0680b24": "直如弦。某人。成佛雖居靈運後。著鞭當在祖生先。",
    "X69n1365_001:0680c01": "入塔",
    "X69n1365_001:0680c02": "一種住持。六種成就。繫心西鄉。藏身北斗。不負未生",
    "X69n1365_001:0680c03": "已前。肯落長生懺後。悠悠北鬱之南。寂寞可堪回首。",
    "X69n1365_001:0680c04": "還佗一點靈明。八面玲瓏如晝。落落生平。為君細剖。",
    "X69n1365_001:0680c05": "聽幢□樹說。借虗空口。萬象點頭。一塵不受。車軸花。",
    "X69n1365_001:0680c06": "如船耦。一坐具地。本來自有耳。如何保任。祖祖相承。",
    "X69n1365_001:0680c07": "佛佛授手。",
    "X69n1365_001:0680c08": "太平坦老秉炬",
    "X69n1365_001:0680c09": "鄉枌不足留。三學海中游。一經不療饞。此外吾何求。",
    "X69n1365_001:0680c10": "瑞嵒呌得惺惺。石頭裂。一段風光俱漏泄。半座承天。",
    "X69n1365_001:0680c11": "獅子吼窟中。狐狼野干皆膽折。一器蚊蚋聲啾啾。座",
    "X69n1365_001:0680c12": "上時復鳴鵂[(堊王+田)*鳥]。蜘蛛布網床角頭。自謂羅龍打鳳。到",
    "X69n1365_001:0680c13": "死不識羞。拈得把茆來許浦。正信善人皆景慕。忽然",
    "X69n1365_001:0680c14": "坐脫立亡去。無人不道可惜許。可惜許。不惜佗禪道",
    "X69n1365_001:0680c15": "鑽天。事業稽古。只惜他始終。把得定作得主。不入青",
    "X69n1365_001:0680c16": "布衫隊伍。不遭沈三道點污。一著精明。十分峭措。埜",
    "X69n1365_001:0680c17": "火自燒天。脫却娘生袴。",
    "X69n1365_001:0680c18": "興菴主秉炬",
    "X69n1365_001:0680c19": "興公庵主圓寂。其徒致書來言曰。先師住世七十一",
    "X69n1365_001:0680c20": "年。受具三十餘夏。襟懷洒落。緇白同知。不負出家之",
    "X69n1365_001:0680c21": "志。化道一方。而與之為善也。又云。雖不參禪。亦不學",
    "X69n1365_001:0680c22": "教。其所作為。不敢自弃。是所謂玄沙不出嶺。保壽不",
    "X69n1365_001:0680c23": "度河。不費一文錢。風光都買盡。又曰。中年已後。裝佛",
    "X69n1365_001:0680c24": "飯僧。杜門却掃。一意修行。則雪峯所謂。他非不用頻",
    "X69n1365_001:0681a01": "頻舉。己過還應旋旋除者也。末後又曰。電影不停。至",
    "X69n1365_001:0681a02": "誠念佛。淨髮洗身。泊然而逝。則如經所言。七日預知。",
    "X69n1365_001:0681a03": "自知時至。了了之時。如入禪定。可謂了生死之際矣。",
    "X69n1365_001:0681a04": "此其一生。結緣於屠太保廟中。成就者如此。然雖如",
    "X69n1365_001:0681a05": "是。石霜道。古廟裏香爐去。又且如何話會。直得三世",
    "X69n1365_001:0681a06": "諸佛說不得。六代祖師提不起。天下老和尚窺覷無",
    "X69n1365_001:0681a07": "門。而我云何能知能說。(拈起火把云)塞却耳根。聽者",
    "X69n1365_001:0681a08": "箇說。",
    "X69n1365_001:0681a09": "宣首座秉炬",
    "X69n1365_001:0681a10": "死向趙州行脚後。生從黑豆未芽時。出生入死無餘",
    "X69n1365_001:0681a11": "事。畢竟無生又是誰。要見無生底宣首座麼。走遍天",
    "X69n1365_001:0681a12": "涯。慧日投老。以柔制剛。用得恰好。有時喜。珊瑚樹林",
    "X69n1365_001:0681a13": "日杲杲。有時怒。托動三有大城。變清凉為熱惱。雨霽",
    "X69n1365_001:0681a14": "風收。江澄月皎。相將漏盡鍾殘。却悔歸來不早。雖不",
    "X69n1365_001:0681a15": "早也不遲。拈將未了公案。盡情付與闍維。",
    "X69n1365_001:0681a16": "演監寺入塔",
    "X69n1365_001:0681a17": "演出一大藏。滴水不漏。演入一大藏。一場漏逗。覔箇",
    "X69n1365_001:0681a18": "元字脚。子虗訪烏有。也無頭也無手。描不成畫不就。",
    "X69n1365_001:0681a19": "世界壞時渠不朽。某人。多子塔前。不須回首。",
    "X69n1365_001:0681a20": "資上人入塔(育王秀嵓會中時佛照居東庵)",
    "X69n1365_001:0681a21": "貧無長物。夙有靈骨。大爐鞴中。烹煉出來。死灰堆裏。",
    "X69n1365_001:0681a22": "藏他不得。高揖釋迦。不拜彌勒。了無位次可安排。飜",
    "X69n1365_001:0681a23": "身直下蒼龍窟。",
    "X69n1365_001:0681a24": "覺維郍入塔",
    "X69n1365_001:0681b01": "掌綱維。明賞罰。毀禁制。飜途轍。生鐵脊梁。入火不熱。",
    "X69n1365_001:0681b02": "浩浩清風動寥沉。泥牛觸破澄潭月。",
    "X69n1365_001:0681b03": "顯上人入塔",
    "X69n1365_001:0681b04": "顯大人相。如惡叉聚。爆出死灰。無本可據。從頭收拾",
    "X69n1365_001:0681b05": "來。盡底撥撒去。擲地作金聲。掀飜無影樹。",
    "X69n1365_001:0681b06": "秀浴主入塔",
    "X69n1365_001:0681b07": "妙觸宣明。惡水潑人。成佛子住。好人不做。掀倒涅槃",
    "X69n1365_001:0681b08": "臺。飜身恁麼去。恁麼去。絕疑猜。蕭蕭黃葉落。白露點",
    "X69n1365_001:0681b09": "蒼苔。",
    "X69n1365_001:0681b10": "荊知客秉炬",
    "X69n1365_001:0681b11": "全主復全賓。當機要驗人。不拈栢對子。生怕惡聲名。",
    "X69n1365_001:0681b12": "且道與四面顯知容。是同是別。若道是同捕風。若道",
    "X69n1365_001:0681b13": "是別捉月。同則始終同。別則始終別。荊知客。踏斷江",
    "X69n1365_001:0681b14": "西十八灘。從教水底火燒天。",
    "X69n1365_001:0681b15": "真西堂秉炬",
    "X69n1365_001:0681b16": "坐脫立亡。背飜筋斗。樓頭浪宕。刺在泥中。雖然兩段",
    "X69n1365_001:0681b17": "不同。要且一門超出。猶是我淨土。真禪師。尋常行履",
    "X69n1365_001:0681b18": "處。若是轉位回機。潛行密用。不在然燈前。不落空劫",
    "X69n1365_001:0681b19": "後。春風亂舞堤邊柳。試聽火中師子吼。",
    "X69n1365_001:0681b20": "旦過二僧秉炬(一人四明一人處州)",
    "X69n1365_001:0681b21": "三江九堰家何在。古栝三嵓夢已殘。盡是舊時行履",
    "X69n1365_001:0681b22": "處。却愁風雨渡江難。風寒雨寒。總不相干。石火電光",
    "X69n1365_001:0681b23": "機用活。大家携手出長安。",
    "X69n1365_001:0681b24": "通大師入塔",
    "X69n1365_001:0681c01": "辯利寺中通大師。辭親割愛去為尼。半千大或從頭",
    "X69n1365_001:0681c02": "受。未死之前儘受持。讚佛効勝鬘夫人之供。獻珠如",
    "X69n1365_001:0681c03": "娑竭龍女之機。人生百歲。七十者希。雖然死了燒了。",
    "X69n1365_001:0681c04": "猶有者箇星兒。只這星兒。佛眼難窺。無縫塔中全體",
    "X69n1365_001:0681c05": "現。飜身靠倒五須彌。",
    "X69n1365_001:0681c06": "無極和尚掛真",
    "X69n1365_001:0681c07": "十虗澄曠。不受涂糊。萬象森羅。難逃影質。任是十成",
    "X69n1365_001:0681c08": "模寫。還佗六用精明。某人。平生恁麼。豈非跨竈。亦復",
    "X69n1365_001:0681c09": "衝樓。一見東寺師叔於丹青閣前。生涯都蕩盡。三應",
    "X69n1365_001:0681c10": "南陽國師於冷泉亭上。聾人爭得聞。自此倒行逆施。",
    "X69n1365_001:0681c11": "一向脫間漏架。工夫妙密。韜略精明。擬効千歲和尚",
    "X69n1365_001:0681c12": "住山。却咲八十趙州行脚。天香瑞雪。小試全提。雲月",
    "X69n1365_001:0681c13": "谿山。只得一半。三分鼎足再世話頭。話頭即不無。且",
    "X69n1365_001:0681c14": "道文殊三處度夏。與鼎分三足。是同是別。浩浩諸方。",
    "X69n1365_001:0681c15": "倩誰甄別。付與溪聲廣長舌。",
    "X69n1365_001:0681c16": "掛真",
    "X69n1365_001:0681c17": "人心不同。有如面焉。面既不同。心何以傳。所不可傳。",
    "X69n1365_001:0681c18": "則肝膽楚越。其或可傳。則古意在絃。昧者反是。必謂",
    "X69n1365_001:0681c19": "影可捕逐。鏡生媸妍。蠡中有海。管中有天。遠之遠矣。",
    "X69n1365_001:0681c20": "又何啻十萬八千。殆不知此老。本來面目。豈生死所",
    "X69n1365_001:0681c21": "能變遷。亦非妙亦非玄。雙雙無影樹。看取未生前。",
    "X69n1365_001:0681c22": "圭法公起骨",
    "X69n1365_001:0681c23": "冷咲知賓無眼腦。平欺首座惹塵埃。只今死了又燒",
    "X69n1365_001:0681c24": "了。長嘯一聲歸去來。",
    "X69n1365_001:0682a01": "安法公秉炬",
    "X69n1365_001:0682a02": "安法公常坎軻。學得貧便做大。不傳黃梅信衣。故是",
    "X69n1365_001:0682a03": "作家。便著普化直裰。有何不可。末後句。是什麼。一手",
    "X69n1365_001:0682a04": "提水。一手放火。",
    "X69n1365_001:0682a05": "園頭智守秉炬",
    "X69n1365_001:0682a06": "鏡破却須臺上掛。偈成不用壁間書。無禪無道無生",
    "X69n1365_001:0682a07": "死。却咲衣盂付老盧。智守。再來翻火種。還你護身符。",
    "X69n1365_001:0682a08": "錢承事起材",
    "X69n1365_001:0682a09": "洪範所陳。箕子五福。不有善人。其何能足。一曰壽。七",
    "X69n1365_001:0682a10": "十者稀。君餘一紀。萬事既足。所欠者死。二曰富。赤手",
    "X69n1365_001:0682a11": "起家。子孫詵詵。乃積乃倉。如岡如陵。三曰康寧。面不",
    "X69n1365_001:0682a12": "曾皺。睡則合眼。飯來開口。四攸好德。以賢為則。先進",
    "X69n1365_001:0682a13": "野人。如此標格。五考終命。晚而益勁。生死到來。如入",
    "X69n1365_001:0682a14": "禪定。有一於此。足以稱懷。五者備矣。豈不賢哉。末後",
    "X69n1365_001:0682a15": "句。弗安排。一念西之。花隨步開。某人。惟心真淨土。無",
    "X69n1365_001:0682a16": "去亦無來。",
    "X69n1365_001:0682a17": "秉炬",
    "X69n1365_001:0682a18": "此是勝熱婆羅門所受度處。擬跨其門。萬行悉具。生",
    "X69n1365_001:0682a19": "以不生為生。死以不死為死。三從之戒。婦道修舉。三",
    "X69n1365_001:0682a20": "遷之教。母儀昭著。豈惟美播鄉閭。抑亦光昭門戶。清",
    "X69n1365_001:0682a21": "凉地。大火聚。一等家風。不須却步。且道以何為據。(以",
    "X69n1365_001:0682a22": "火把打圓相云)以此為據。",
    "X69n1365_001:0682a23": "陸氏撒骨",
    "X69n1365_001:0682a24": "此是于承事陸氏孺人。夙有底靈骨。先行不到。末後",
    "X69n1365_001:0682b01": "大過。虗幻身中。同觀起滅。真實地上。斷不蹉跎。供養",
    "X69n1365_001:0682b02": "如來。徧賢劫三千剎海。檢點日用。依古人十二時歌。",
    "X69n1365_001:0682b03": "讀誦大乘經典。於中所得偏多。苾蒭藏密。蘭玉婆娑。",
    "X69n1365_001:0682b04": "滔滔逝水。無可回之波。八功德池。無不盈之科。尚餘",
    "X69n1365_001:0682b05": "者箇。必竟如何。不如歸去好。淨土勝娑婆。",
    "X69n1365_001:0682b06": "沈太君起材",
    "X69n1365_001:0682b07": "去年無恙時。萬事足欠一死。今夕復何夕。何所欠復",
    "X69n1365_001:0682b08": "奚為。美則美矣。更看全提。較佗凌行婆。孰先孰後。喚",
    "X69n1365_001:0682b09": "作俞道婆。誰是誰非。不作月上女。解恁麼去。依稀散",
    "X69n1365_001:0682b10": "花天。住毗耶離。身後無遺恨。生得寧馨兒。兒憶其母。",
    "X69n1365_001:0682b11": "如母憶兒。決定見佛。決不相疑。遺得蓮花種子。不染",
    "X69n1365_001:0682b12": "五濁淤泥。直向九蓮池上。占得攙先一枝。從初發心。",
    "X69n1365_001:0682b13": "姓名便題。一朝歸去。寸步不移。舉頭殘照外。元是住",
    "X69n1365_001:0682b14": "居西。",
    "X69n1365_001:0682b15": "煆髮",
    "X69n1365_001:0682b16": "殿前剗草。殿前燒草。草中鎮海明珠。火後靈光獨耀。",
    "X69n1365_001:0682b17": "一箇不消得。何須一栲栳。明眼人前。不直一笑。",
    "X69n1365_001:0682b19": "磵陰語。日本未行。予忝為耳孫。責不歸焉耶。古岩西",
    "X69n1365_001:0682b20": "堂。募緣開版。語錄外集二冊。既印行京師。予集眾讀",
    "X69n1365_001:0682b21": "而夸之。吾祖如此胸次也。有似葛伯。不能祀其□。成",
    "X69n1365_001:0682b22": "湯送餉於民使耕田為祀。葛伯敓而食之。繇是予雖",
    "X69n1365_001:0682b23": "讀而夸之。顙泚且如□□。"
}