{
    "T24n1450_013:0164a16": "根本說一切有部毘奈耶破僧事",
    "T24n1450_013:0164a17": "卷第十三",
    "T24n1450_013:0164a19": "大唐三藏法師義淨奉　制譯",
    "T24n1450_013:0164a20": "佛在劫比羅城尼瞿陀園中，當度五百釋子",
    "T24n1450_013:0164a21": "及鄔波離時，諸苾芻咸皆有疑，以緣白佛：「此",
    "T24n1450_013:0164a22": "鄔波離昔作何業為王剃士？」爾時佛告諸苾",
    "T24n1450_013:0164a23": "芻：「往昔國王，有一剃頭人，有辟支佛來立門",
    "T24n1450_013:0164a24": "前，語彼人曰：『善男子！與我剃頭當獲善果。』彼",
    "T24n1450_013:0164a25": "剃頭人有一外甥，其舅告曰：『我為王使，汝可",
    "T24n1450_013:0164a26": "於後當為此人如法而剃如國王一種。』時彼",
    "T24n1450_013:0164a27": "外甥聞舅是言，即自思惟：『遣與此人如法剃",
    "T24n1450_013:0164a28": "頭，必應多得功德。』作是念已即便諦念，為辟",
    "T24n1450_013:0164a29": "支佛如法剃頭。時辟支佛復思念云：『彼人與",
    "T24n1450_013:0164b01": "我如法剃頭，我當護助必令此人多獲利益。』",
    "T24n1450_013:0164b02": "時辟支佛作是念已，即騰虛空變現種種神",
    "T24n1450_013:0164b03": "變，彼人見已甚生希有，合掌禮敬五體投地，",
    "T24n1450_013:0164b04": "便發願云：『我今既與此人剃頭，如國王相似，",
    "T24n1450_013:0164b05": "願我來生於世世中，常得與諸國王剃頭，如",
    "T24n1450_013:0164b06": "我舅無異。』」佛告諸苾芻：「彼時外甥者，今鄔",
    "T24n1450_013:0164b07": "波離是。由於先世與辟支佛剃頭發願故，今",
    "T24n1450_013:0164b08": "與王為剃頭人。」",
    "T24n1450_013:0164b09": "爾時佛復告諸苾芻：「此鄔波離於先世時復",
    "T24n1450_013:0164b10": "有餘願，我今說之，汝等諦聽。往昔村中有一",
    "T24n1450_013:0164b11": "長者，取得一妻生於二男。彼時國王，有一剃",
    "T24n1450_013:0164b12": "頭人，與此長者共為親友。彼剃頭人甚有財",
    "T24n1450_013:0164b13": "寶，無有男女，常私念云：『我今多諸財物，而",
    "T24n1450_013:0164b14": "無子息，一旦終沒無可委付，必被國王盡取",
    "T24n1450_013:0164b15": "將去。』時彼長者見剃頭人愁憂不樂，即便問",
    "T24n1450_013:0164b16": "曰：『汝今云何愁憂如此？』時剃頭人即如上答。",
    "T24n1450_013:0164b17": "長者告曰：『我有二子，今將小者與汝為子。』作",
    "T24n1450_013:0164b18": "是議已，便取小兒以為其子。後時長者遇病",
    "T24n1450_013:0164b19": "命終，長者太子與諸童兒共相嬉戲，因或",
    "T24n1450_013:0164b20": "鬪罵，諸童子言：『汝非族姓。何以故？汝弟見為",
    "T24n1450_013:0164b21": "剃頭家子。』爾時此兒，既被斯言愁悴不樂，便",
    "T24n1450_013:0164b22": "私念云：『若我小弟不與剃頭家為子者，我今",
    "T24n1450_013:0164b23": "云何被他毀辱？我今應當收奪取弟。』作是念",
    "T24n1450_013:0164b24": "已即奪弟歸。時剃頭人心懷懊惱，便集其家",
    "T24n1450_013:0164b25": "剃頭種類，告彼眾曰：『我養彼兒經多年歲，今",
    "T24n1450_013:0164b26": "奪將去。我諸眷屬自今以後，勿與此家作剃",
    "T24n1450_013:0164b27": "頭人。』時彼兄弟不得剃頭，髮毛爪甲皆悉長",
    "T24n1450_013:0164b28": "醜。國王忽見即便問曰：『汝今云何髮毛爪甲",
    "T24n1450_013:0164b29": "作許長醜？』時彼兄弟答國王言：『王剃頭人制",
    "T24n1450_013:0164c01": "諸種類，令於我家勿為剃頭。』王重問曰：『彼有",
    "T24n1450_013:0164c02": "何故？』時彼兄弟具說前事。國王聞已即便告",
    "T24n1450_013:0164c03": "言：『父與他兒，不合更奪。』既奉王教，即便將弟",
    "T24n1450_013:0164c04": "與彼為兒。後兄議曰：『由弟與彼剃頭為子，恒",
    "T24n1450_013:0164c05": "令我等被他毀辱，我今應當殺去我弟，必免",
    "T24n1450_013:0164c06": "斯語。』時有人聞，往剃頭家告其弟曰：『汝兄等",
    "T24n1450_013:0164c07": "議，恐辱種族，當欲殺汝，宜善防護。』弟聞是語",
    "T24n1450_013:0164c08": "已告剃頭人曰：『兄今欲來殺我，今宜放我出",
    "T24n1450_013:0164c09": "家學諸仙道。』剃頭人念：『我若苦留此兒不許",
    "T24n1450_013:0164c10": "出家，必被他殺。我今不如放令出家。』父既念",
    "T24n1450_013:0164c11": "已告其兒曰：『我今放汝出家，汝得仙法將歸",
    "T24n1450_013:0164c12": "教我。』子便白曰：『善哉！奉命。』爾時其子即往山",
    "T24n1450_013:0164c13": "林仙人住處，尋諸仙人了不相見，即自端坐",
    "T24n1450_013:0164c14": "繫念思惟，便證辟支佛果。既證果已即便念",
    "T24n1450_013:0164c15": "云：『我先與義父共言誓曰：「若得善法歸來相",
    "T24n1450_013:0164c16": "教。」』作是念已即往父所，到已騰空作諸神變。",
    "T24n1450_013:0164c17": "其父見已心甚歡喜，合掌發願：『令我世世常",
    "T24n1450_013:0164c18": "與國王作剃頭人。』時剃頭人於後值五辟支",
    "T24n1450_013:0164c19": "佛，皆發斯願：『令我世世為諸國王作剃頭人。』",
    "T24n1450_013:0164c20": "復於四生值佛世尊，亦發斯願。」佛告諸苾芻：",
    "T24n1450_013:0164c21": "「彼剃頭人者，今鄔波離是。由先世時發斯願",
    "T24n1450_013:0164c22": "故，今為國王作剃頭人。」",
    "T24n1450_013:0164c23": "復次諸苾芻，復作是疑：「鄔波離作何福業，證",
    "T24n1450_013:0164c24": "阿羅漢持律第一？」佛言：「其鄔波離復有因緣。",
    "T24n1450_013:0164c25": "汝等善聽，我今為說。乃往過昔於賢劫中人",
    "T24n1450_013:0164c26": "壽二萬歲，有佛世尊出現於世，號曰迦攝波",
    "T24n1450_013:0164c27": "如來、應供、正遍知、明行足、善逝、世間解、無上士、",
    "T24n1450_013:0164c28": "調御丈夫、天人師、佛、世尊。時佛有一弟子，是",
    "T24n1450_013:0164c29": "阿羅漢，持律為最。時鄔波離為彼弟子，終身",
    "T24n1450_013:0165a01": "梵行不獲果利，臨終之時而發誓願：『我所持",
    "T24n1450_013:0165a02": "戒福業善根，願我當來釋迦牟尼如來出現",
    "T24n1450_013:0165a03": "世時，與彼世尊作持律弟子，如我鄔波馱耶",
    "T24n1450_013:0165a04": "無異。』其弟子者，即鄔波離是，為先發願故，今",
    "T24n1450_013:0165a05": "獲斯果。是故苾芻！黑業黑業報，白業白業報，",
    "T24n1450_013:0165a06": "雜業雜業報。應捨二業繼修白業，乃至廣說",
    "T24n1450_013:0165a07": "如前。」",
    "T24n1450_013:0165a08": "爾時世尊在菩提樹下，降伏三十六俱胝魔",
    "T24n1450_013:0165a09": "軍，證得無上正遍知覺。時魔即往劫比羅城，",
    "T24n1450_013:0165a10": "於虛空中告淨飯王及諸宮人群臣百姓曰：",
    "T24n1450_013:0165a11": "「沙門喬答摩今夜已死。」時淨飯王聞之，心懷",
    "T24n1450_013:0165a12": "懊惱悶絕擗地，及諸宮人群臣百姓，亦皆如",
    "T24n1450_013:0165a13": "是悲泣懊惱。時淨居天觀察下方，乃見斯事",
    "T24n1450_013:0165a14": "即下空中，告迦比羅城國王人眾曰：「喬答摩",
    "T24n1450_013:0165a15": "不死，今在菩提樹下，證得無上正遍知道。」時",
    "T24n1450_013:0165a16": "淨飯王及宮人國臣，忽聞此言踊躍歡喜。當",
    "T24n1450_013:0165a17": "此之時，甘露飯王誕生一子，以諸眾人歡喜",
    "T24n1450_013:0165a18": "日生故，因號此兒名曰阿難陀。既生此兒，",
    "T24n1450_013:0165a19": "置八乳母共養育之。時甘露王召諸相師，",
    "T24n1450_013:0165a20": "遣占此兒，相師報曰：「今汝此兒，當與釋迦",
    "T24n1450_013:0165a21": "牟尼佛親為侍者。」時甘露王既聞此言，便作",
    "T24n1450_013:0165a22": "是念：「今我此子宜加守護，不應令釋迦牟尼",
    "T24n1450_013:0165a23": "佛見。」後時佛來至於劫比羅城，其王即將此",
    "T24n1450_013:0165a24": "子藏避於廣嚴城中，待佛去已還將歸來。世",
    "T24n1450_013:0165a25": "尊常法：於一切眾生，心無不見、無有不知，此",
    "T24n1450_013:0165a26": "事於妄語戒中及十八頭魚中說並同，乃至",
    "T24n1450_013:0165a27": "世尊作如是念：「此阿難陀童子逮最後身，合",
    "T24n1450_013:0165a28": "於我法中而得出家為親侍者，我所說法皆",
    "T24n1450_013:0165a29": "能領受，更無遺失；我涅槃後成羅漢果。為度",
    "T24n1450_013:0165b01": "阿難陀故，須入劫比羅城甘露王宮，令彼",
    "T24n1450_013:0165b02": "王宮城人不知我來。」世尊作此念已，即作神",
    "T24n1450_013:0165b03": "通，并苾芻僧伽圍遶，入甘露王宮，如法而坐。",
    "T24n1450_013:0165b04": "其王聞佛到來宮內，即將阿難陀童子藏隱",
    "T24n1450_013:0165b05": "一房中，佛知是已即作神力，令彼房門自然",
    "T24n1450_013:0165b06": "開闢。其阿難陀先至佛所禮世尊足，即便把",
    "T24n1450_013:0165b07": "拂在佛背後，侍立扇佛。其甘露王後來，禮世",
    "T24n1450_013:0165b08": "尊足已却坐一面，佛即為王說種種微妙法",
    "T24n1450_013:0165b09": "已，即從坐去。其阿難陀童子，先業因緣故，還",
    "T24n1450_013:0165b10": "隨佛去。其王及夫人婇女眷屬，撮留阿難陀",
    "T24n1450_013:0165b11": "童子，亦不能留得住。佛即告王及夫人等：「此",
    "T24n1450_013:0165b12": "阿難陀童子是最後身。汝等亦不能留，宜應",
    "T24n1450_013:0165b13": "聽去。」王即啟佛：「若當如此，世尊且放歸家，我",
    "T24n1450_013:0165b14": "當如法發遣。」佛言：「如是聽汝。」時甘露王即使",
    "T24n1450_013:0165b15": "諸內外一切親族，及請沙門婆羅門等設食供",
    "T24n1450_013:0165b16": "養，乃至貧窮下賤乞人皆施錢財衣服。阿難",
    "T24n1450_013:0165b17": "陀童子於其會中別諸親族，身著瓔珞乘七",
    "T24n1450_013:0165b18": "寶莊嚴象，多將侍衛前後圍遶，往尼拘律陀",
    "T24n1450_013:0165b19": "林中。至劫比羅城門，所乘之象見池中有諸",
    "T24n1450_013:0165b20": "妙蓮花，其象即往池邊，以鼻卷取蓮華。其",
    "T24n1450_013:0165b21": "占相師占相此事，白甘露王曰：「阿難陀童子",
    "T24n1450_013:0165b22": "今出遊學，一聞於耳不忘於心。」時阿難陀到",
    "T24n1450_013:0165b23": "尼拘林，從象而下步詣佛所，頂禮恭敬在一",
    "T24n1450_013:0165b24": "面坐。佛告十力迦葉：「汝應與此大歡喜童子",
    "T24n1450_013:0165b25": "如法度之。」十力迦葉既奉佛命，即便度之為",
    "T24n1450_013:0165b26": "受具戒。爾時世尊從劫比羅城，往王舍城竹",
    "T24n1450_013:0165b27": "林園中。時阿難陀背上生一小瘡，佛令侍縛",
    "T24n1450_013:0165b28": "迦治之，即依佛教，為阿難陀治。是時世尊坐",
    "T24n1450_013:0165b29": "師子座，為諸大眾廣說法要，具壽阿難陀亦",
    "T24n1450_013:0165c01": "在此會聽法。侍縛迦作是念云：「我治阿難陀",
    "T24n1450_013:0165c02": "瘡，今正是時。何以故？聽法心至，割截不知痛",
    "T24n1450_013:0165c03": "故。」作是念已，便取妙藥傅其瘡上。瘡既熟已，",
    "T24n1450_013:0165c04": "以刀割之出其膿血，復以妙膏傅上，因即除",
    "T24n1450_013:0165c05": "差。然作此法時，阿難陀以聽法故，了然不覺。",
    "T24n1450_013:0165c06": "佛說法已，侍縛迦白世尊曰：「我於聽法坐中",
    "T24n1450_013:0165c07": "治阿難陀瘡，割截針決，阿難陀以聽法故，皆",
    "T24n1450_013:0165c08": "不覺知。」具壽阿難陀報曰：「我為聽佛法故，假",
    "T24n1450_013:0165c09": "令割截我身碎如油麻，都不覺痛。」是時能治",
    "T24n1450_013:0165c10": "醫王，見斯事已生希有心。時諸苾芻咸皆有",
    "T24n1450_013:0165c11": "疑，請世尊曰：「大德！尊者歡喜曾作何業，遂於",
    "T24n1450_013:0165c12": "背上生癰瘡耶？」佛告諸苾芻：「歡喜先業汝今",
    "T24n1450_013:0165c13": "應聽，廣說如前，乃至說伽他曰：",
    "T24n1450_013:0165c14": "「『假令經百劫，　　所作業不亡；",
    "T24n1450_013:0165c15": "因緣會遇時，　　果報還自受。』",
    "T24n1450_013:0165c16": "「乃往古昔，於一邊國名雞羅吒，有王治化，當",
    "T24n1450_013:0165c17": "時無佛，唯有獨覺出現世間。時有獨覺聖者",
    "T24n1450_013:0165c18": "為乞食故，至此城中詣國王宅。王見生嗔，",
    "T24n1450_013:0165c19": "便以彈丸打其脊背。時彼尊者降自貢高，知",
    "T24n1450_013:0165c20": "彼非器捨之而去。諸苾芻！昔時王者，即歡喜",
    "T24n1450_013:0165c21": "是，由以瞋心以彈打辟支佛故，五百生中常",
    "T24n1450_013:0165c22": "於背上受惡瘡報，今末後身餘報如是。苾芻！",
    "T24n1450_013:0165c23": "若作黑白雜業當受其報，廣說如前。」具壽歡",
    "T24n1450_013:0165c24": "喜有常法：若與如來真身相隨行者，其心則",
    "T24n1450_013:0165c25": "常恭敬；若與如來化身行者，其心則少恭敬。",
    "T24n1450_013:0165c26": "時有一長者，請如來及諸苾芻，於其家中設",
    "T24n1450_013:0165c27": "諸供養。爾時世尊至時著衣持鉢，與諸苾芻",
    "T24n1450_013:0165c28": "前後圍遶，赴長者供，飯食訖還來本處。苾芻",
    "T24n1450_013:0165c29": "問阿難陀曰：「汝於今日隨如來赴供，為隨真",
    "T24n1450_013:0166a01": "佛？為隨化佛？」阿難陀報曰：「我於今日，與佛世",
    "T24n1450_013:0166a02": "尊相隨往彼，非化身也。」諸苾芻曰：「以何知之？」",
    "T24n1450_013:0166a03": "阿難陀曰：「我若與真佛行者，心自恭敬內懷",
    "T24n1450_013:0166a04": "慚愧；若與化佛行者，則不如此。」諸苾芻遞",
    "T24n1450_013:0166a05": "相報曰：「此阿難陀甚為希有，能知真身化身",
    "T24n1450_013:0166a06": "差別諸相貴賤等類。」於是遠近咸知阿難陀",
    "T24n1450_013:0166a07": "善別諸相。爾時世尊從王舍城往室羅筏城，",
    "T24n1450_013:0166a08": "至誓多林中住，具壽阿難陀著衣持鉢入室",
    "T24n1450_013:0166a09": "羅筏城乞食。時有一婆羅門，於中路逢阿難",
    "T24n1450_013:0166a10": "陀，作是念云：「我先聞此沙門喬答摩弟子善",
    "T24n1450_013:0166a11": "能占相，今應試之，為解、不解？」便問阿難陀曰：",
    "T24n1450_013:0166a12": "「今此路傍勝葉波林，凡有幾葉？」阿難陀報曰：",
    "T24n1450_013:0166a13": "「有如許百如許千如許萬如許拘胝。」報已便",
    "T24n1450_013:0166a14": "去。時彼婆羅門，即於林中取一把葉數之，",
    "T24n1450_013:0166a15": "知有七百七十七葉，棄之林外默然而住。時",
    "T24n1450_013:0166a16": "阿難陀乞食已，復還歸來由於舊路，彼婆羅",
    "T24n1450_013:0166a17": "門問曰：「聖者！今此林中凡有幾葉？」報曰：「前者",
    "T24n1450_013:0166a18": "有如許百千萬拘胝，今者欠七百七十七葉。」",
    "T24n1450_013:0166a19": "時婆羅門聞此報已，歎甚希有善解算數。時",
    "T24n1450_013:0166a20": "諸苾芻聞已生疑白佛言：「世尊！此具壽阿難",
    "T24n1450_013:0166a21": "陀，先種何業善能占相算數？」佛告諸苾芻：「昔",
    "T24n1450_013:0166a22": "種福業廣說如前，乃至說伽他曰：",
    "T24n1450_013:0166a23": "「『假令經百劫，　　所作業不亡；",
    "T24n1450_013:0166a24": "因緣會遇時，　　果報還自受。』」",
    "T24n1450_013:0166a25": "佛告諸苾芻：「往昔世時，波羅痆斯城中有",
    "T24n1450_013:0166a26": "一婆羅門，取得一妻生得一子，生至二十一",
    "T24n1450_013:0166a27": "日，會諸親族設諸飲食，因為此兒立名號曰",
    "T24n1450_013:0166a28": "大白。年漸長大遊行人間，學六萬頌算數之",
    "T24n1450_013:0166a29": "法，善得明了，復教他人算數之法。由此因",
    "T24n1450_013:0166b01": "故，五百生世明了，亦教他人，今最後身得此",
    "T24n1450_013:0166b02": "通達。」時具壽阿難陀，復於一時往波斯匿王",
    "T24n1450_013:0166b03": "宮中，勝軍見來，歡喜頂禮在一面坐，白尊者",
    "T24n1450_013:0166b04": "曰：「我從生已來自然業感，常有一銀娑羅香",
    "T24n1450_013:0166b05": "粳米飯、二頭熟雉、一枚苷蔗，每以食時從空",
    "T24n1450_013:0166b06": "而下入銀盤中，唯一頭雉常落地上不落盤",
    "T24n1450_013:0166b07": "中。」時具壽歡喜，既聞斯言甚生希有，還至僧",
    "T24n1450_013:0166b08": "坊以告諸人。時諸苾芻咸以此緣往白世尊，",
    "T24n1450_013:0166b09": "佛告諸苾芻：「往昔此波羅痆斯城有一長者，",
    "T24n1450_013:0166b10": "多諸珍寶及多田莊，於其莊上，送新粳米，及",
    "T24n1450_013:0166b11": "送死雉并苷蔗等。世間常法：若佛不出於世，",
    "T24n1450_013:0166b12": "當有辟支佛現教化。時有一辟支佛巡門乞",
    "T24n1450_013:0166b13": "食，至長者家入其門內，長者見彼威儀端正",
    "T24n1450_013:0166b14": "言辭柔軟，心生歡喜，便將新粳米飯及炙雉",
    "T24n1450_013:0166b15": "二頭并苷蔗一枚，以施獨覺。時彼獨覺以鉢",
    "T24n1450_013:0166b16": "受之，苷蔗與飯及以一雉，得入鉢中，一雉落",
    "T24n1450_013:0166b17": "地。由此業因受斯果報。時彼長者，今勝軍王",
    "T24n1450_013:0166b18": "是，於無量百千世，生於天上受諸快樂。受",
    "T24n1450_013:0166b19": "天報已，復生人間作王，感斯勝事。是故汝等！",
    "T24n1450_013:0166b20": "若欲供養僧食，應勤施與，勿令落地。」時勝軍",
    "T24n1450_013:0166b21": "王聞佛世尊記說往昔之事，心生歡喜，於佛",
    "T24n1450_013:0166b22": "法僧起大信心，獨坐一處作是思念：「由我前",
    "T24n1450_013:0166b23": "生供養辟支佛故，獲如是報。我應廣設佛法",
    "T24n1450_013:0166b24": "僧等，必於來世受大利益。」作是念已，占事人",
    "T24n1450_013:0166b25": "奏曰：「明日阿難陀應合得纏頭賞位及灌頂",
    "T24n1450_013:0166b26": "位。」王聞此言默然不語。具壽阿難陀於其夜",
    "T24n1450_013:0166b27": "中，額上忽然生一惡瘡，經一宿已王遂聞之，",
    "T24n1450_013:0166b28": "即便生念：「供養有德之人獲福無量，我親供",
    "T24n1450_013:0166b29": "事。」作此念已即勅天下所有名醫咸集朝所：",
    "T24n1450_013:0166c01": "「阿難陀有病，卿等往治。」諸醫奉詔適阿難陀",
    "T24n1450_013:0166c02": "所，便自選擇得一好手，遂即下針刺去惡血。",
    "T24n1450_013:0166c03": "王自執持千輻輪傘，蓋阿難陀上，刺血了已",
    "T24n1450_013:0166c04": "更傅好藥。王自以帛纏阿難陀首，當日瘡差，",
    "T24n1450_013:0166c05": "王遂禮拜辭阿難陀去。眾僧見此事已咸生",
    "T24n1450_013:0166c06": "疑惑，便白佛言：「大德世尊！阿難陀過去作何",
    "T24n1450_013:0166c07": "福業？今感國王親自承事。」佛言：「此阿難陀昔",
    "T24n1450_013:0166c08": "種福事，廣說如前。」佛告諸苾芻：「往昔波羅",
    "T24n1450_013:0166c09": "痆斯城有一醫師，時有辟支佛病，往醫師所。",
    "T24n1450_013:0166c10": "彼醫即便盡心恭敬，白辟支佛言：『尊者！所",
    "T24n1450_013:0166c11": "須衣食一切醫藥，我總供奉之，必至病差。』如",
    "T24n1450_013:0166c12": "言奉事乃至病除。」佛言：「諸苾芻！爾時醫師者，",
    "T24n1450_013:0166c13": "今阿難陀是。由昔供養病辟支佛故，無量世",
    "T24n1450_013:0166c14": "中生天受福，五百生中常於人間受勝果報，",
    "T24n1450_013:0166c15": "一切國王及婆羅門諸宰貴等親自供養。今",
    "T24n1450_013:0166c16": "最後身，感勝軍王親執傘蓋，萬乘之主屈駕",
    "T24n1450_013:0166c17": "承事，如前廣說。」",
    "T24n1450_013:0166c18": "爾時世尊從室羅筏城往婆羅城，漸漸遊行",
    "T24n1450_013:0166c19": "至於城外，到一村住，其村名曰婆羅門村，大",
    "T24n1450_013:0166c20": "聲聞眾圍遶世尊，不遠而住。所謂上坐阿若",
    "T24n1450_013:0166c21": "憍陳那、具壽馬勝、具壽賢子、長氣苾芻、大名",
    "T24n1450_013:0166c22": "苾芻、耶舍苾芻、圓滿苾芻、無垢苾芻、牛王苾",
    "T24n1450_013:0166c23": "芻、妙臂苾芻、具壽舍利弗、具壽大目揵連、",
    "T24n1450_013:0166c24": "具壽大迦葉波、具壽俱絺羅、具壽劫賓那、阿",
    "T24n1450_013:0166c25": "尼樓陀、難地迦、金卑羅，住婆羅村住。妙枕苾",
    "T24n1450_013:0166c26": "芻及阿難陀等，無量苾芻大聲聞眾，於日午",
    "T24n1450_013:0166c27": "後來詣佛所，頂禮佛足次第而坐。爾時世尊",
    "T24n1450_013:0166c28": "告諸苾芻：「吾今年邁氣勢漸微，為諸四眾說",
    "T24n1450_013:0166c29": "法無力。」",
    "T24n1450_013:0167a01": "佛在波羅痆斯城婆羅門村中間，是時舍",
    "T24n1450_013:0167a02": "利子、大目揵連，勸請阿難陀與佛作侍者，阿",
    "T24n1450_013:0167a03": "難陀一依尊者教。佛即讚歎阿難陀。是時苾",
    "T24n1450_013:0167a04": "芻眾咸皆生疑，即白佛言：「阿難陀修何福",
    "T24n1450_013:0167a05": "業？今為佛作叔伯堂弟。復作侍者，聰明智慧",
    "T24n1450_013:0167a06": "聽聞佛語，更無忘失。」佛告苾芻：「汝等當知！阿",
    "T24n1450_013:0167a07": "難陀自作是業，廣說如前。」",
    "T24n1450_013:0167a08": "佛告諸苾芻：「往昔過去時，波羅痆斯城有",
    "T24n1450_013:0167a09": "王名曰日曜，於其國中作王制禮，令其人人",
    "T24n1450_013:0167a10": "豐樂安寧，無諸衰難。國王於後妃生一子，三",
    "T24n1450_013:0167a11": "七日中喚諸臣佐，朝集設會為子立名。臣佐",
    "T24n1450_013:0167a12": "白王：『王名日曜，子合立名，號大日曜。』其子漸",
    "T24n1450_013:0167a13": "長，策為太子。於後王妃更生一子，群臣立",
    "T24n1450_013:0167a14": "名，號為日智。其王太子，每常思念心樂出家。",
    "T24n1450_013:0167a15": "每見父王或行非法或依國法，太子見是事",
    "T24n1450_013:0167a16": "已，遂即念言：『我今於後受王國位，行如是法，",
    "T24n1450_013:0167a17": "即墮地獄無有出時。』作是念已往詣王所，跪",
    "T24n1450_013:0167a18": "拜禮畢白父王言：『我今願欲出家，願王垂慈",
    "T24n1450_013:0167a19": "放我令去。』時彼父王告其子曰：『有諸仙人外",
    "T24n1450_013:0167a20": "道，事火事天苦行持戒，作如此業，唯求來世",
    "T24n1450_013:0167a21": "生國王家身為王子受諸快樂。汝今此身見",
    "T24n1450_013:0167a22": "受果報，如何捨樂願行苦事？』爾時太子復白",
    "T24n1450_013:0167a23": "王言：『聽我出家。』王知其意不求世樂，遂許出",
    "T24n1450_013:0167a24": "家。時彼太子得王放已，即入山中仙人住處",
    "T24n1450_013:0167a25": "出家修道，父王即冊其弟日智紹太子位。時",
    "T24n1450_013:0167a26": "日曜太子既至山中，繫念思惟，證獨覺果。於",
    "T24n1450_013:0167a27": "後時中，身染疾患周旋消散，還至婆羅痆斯",
    "T24n1450_013:0167a28": "城。諸人見已而白王言：『日曜太子入山修道",
    "T24n1450_013:0167a29": "證獨覺果，今來城內。』王既聞已即迎日曜，禮",
    "T24n1450_013:0167b01": "其足已白言：『大仙！汝須衣食、我求福德，今請",
    "T24n1450_013:0167b02": "大仙住我園林，隨時安置所須之物，我當供",
    "T24n1450_013:0167b03": "給。』時彼獨覺默然受請。王見受請，即勅日智",
    "T24n1450_013:0167b04": "太子，侍養獨覺供給所須。時獨覺仙即於定",
    "T24n1450_013:0167b05": "中觀見日智太子，却後七日當捨其命，告太",
    "T24n1450_013:0167b06": "子曰：『弟今何故不求出家？』弟言：『我願出家。』獨",
    "T24n1450_013:0167b07": "覺告曰：『白父王知。』日智太子往父王所白言：",
    "T24n1450_013:0167b08": "『我願出家，願王聽許。』王聞此言，遂生忿怒告",
    "T24n1450_013:0167b09": "太子曰：『汝兄日曜今已出家，我終沒後須有",
    "T24n1450_013:0167b10": "繼嗣，今不放汝。』時彼獨覺聞王不放其弟，即",
    "T24n1450_013:0167b11": "詣王所，說伽他曰：",
    "T24n1450_013:0167b12": "「『日曜放日智，　　令隨我出家；",
    "T24n1450_013:0167b13": "出家最勝事，　　諸佛所讚歎。』",
    "T24n1450_013:0167b14": "「父王白言：『大仙當知！汝已出家，我之國法須",
    "T24n1450_013:0167b15": "有紹繼，唯有日智令知國位，在家修福其事",
    "T24n1450_013:0167b16": "足，得何用出家？』時彼獨覺復說伽他曰：",
    "T24n1450_013:0167b17": "「『王先別思，　　此事復別；　　却後七日，",
    "T24n1450_013:0167b18": "日智命終。』",
    "T24n1450_013:0167b19": "「王問獨覺：『日智太子却後七日必不活耶？』答",
    "T24n1450_013:0167b20": "言：『如是。』王言：『若如是者放令出家。』太子出家",
    "T24n1450_013:0167b21": "已，發善心供養獨覺。彼獨覺患風，手執飯鉢",
    "T24n1450_013:0167b22": "掉動不安。其太子見，遂將金釧以承其鉢，鉢",
    "T24n1450_013:0167b23": "遂不動。太子觀已歡喜，發如是願：『我今聽法",
    "T24n1450_013:0167b24": "亦復如是，法入我心更不傾動。』往時獨覺未",
    "T24n1450_013:0167b25": "得果證，為弟日智常說圓滿微妙勝法，今得",
    "T24n1450_013:0167b26": "證果更不說法。日智見已白獨覺言：『汝未出",
    "T24n1450_013:0167b27": "家恒常說法，何因獲果遂即默然？』獨覺報",
    "T24n1450_013:0167b28": "言：『我實不說法。』日智問曰：『誰合說法？』獨覺報",
    "T24n1450_013:0167b29": "云：『汝知應正等覺出世之時，當說種種圓滿",
    "T24n1450_013:0167c01": "妙法。』太子聞此，發如是願：『願以此善根，未來",
    "T24n1450_013:0167c02": "之世與佛作弟，又得出家親承供養，聞法領",
    "T24n1450_013:0167c03": "記獲大總持。』爾時辟支迦謂其弟曰：『却後七",
    "T24n1450_013:0167c04": "日汝當報終，常守此心莫令忘失。』七日既滿",
    "T24n1450_013:0167c05": "未得果證，垂將告謝，重發誓言：『如前所願。』」爾",
    "T24n1450_013:0167c06": "時佛告諸苾芻曰：「時辟支弟，今阿難陀是。緣",
    "T24n1450_013:0167c07": "過去世供養辟支迦，當發願言：『未來世中與",
    "T24n1450_013:0167c08": "佛作弟，親承供養多聞總持。』所以今時為我",
    "T24n1450_013:0167c09": "昆季；聰明第一，若水注瓶。」時諸苾芻咸皆有",
    "T24n1450_013:0167c10": "疑，即白佛言：「其阿難陀過去行何善業？今蒙",
    "T24n1450_013:0167c11": "世尊於大眾中歎美稱揚聰明莫比，總持強",
    "T24n1450_013:0167c12": "記領受無遺。」佛告諸苾芻：「阿難陀往昔自修",
    "T24n1450_013:0167c13": "善業，廣說如前。」",
    "T24n1450_013:0167c14": "佛告諸苾芻：「往昔之時於賢劫中，於時有情",
    "T24n1450_013:0167c15": "壽二萬歲，有佛世尊號迦攝波，出現於世，在",
    "T24n1450_013:0167c16": "波羅痆斯城仙人墮處施鹿林中。佛有一弟",
    "T24n1450_013:0167c17": "子，多聞不忘聰明第一。彼有弟子從出家來",
    "T24n1450_013:0167c18": "常修梵行，乃至命終不獲聖果。臨終之時一",
    "T24n1450_013:0167c19": "心發願：『所作善根，願當來之世，與釋迦如來",
    "T24n1450_013:0167c20": "為親侍弟子，如今無異。於弟子之中聰明第",
    "T24n1450_013:0167c21": "一，願釋迦如來與我授記，如彼無異。』汝諸苾",
    "T24n1450_013:0167c22": "芻！彼弟子者，今阿難陀是。以先世善心發願",
    "T24n1450_013:0167c23": "力故，今於我弟子中聰明第一。諸苾芻！若作",
    "T24n1450_013:0167c24": "黑白雜染業者，各獲其報，汝等應捨雜染黑",
    "T24n1450_013:0167c25": "業，常修白業。」",
    "T24n1450_013:0167c26": "佛在王舍城竹林迦蘭鐸迦園中，有五百苾芻",
    "T24n1450_013:0167c27": "圍遶世尊，皆是阿羅漢，唯提婆達多未得聖",
    "T24n1450_013:0167c28": "果。爾時國土飢荒，人民無食乞求難得。眾中",
    "T24n1450_013:0167c29": "有神通苾芻，即騰虛空或下贍部林中，取香",
    "T24n1450_013:0168a01": "美贍部之菓，滿鉢充足還至本處，供養四眾",
    "T24n1450_013:0168a02": "自亦飽足；或往蜜羅林、下迦比陀林、或下甘",
    "T24n1450_013:0168a03": "露園、或下阿犁勒林，取香美之菓，滿鉢充足",
    "T24n1450_013:0168a04": "還至本處，供養四眾自亦充足；或有苾芻神",
    "T24n1450_013:0168a05": "通自在，即騰虛空往北俱盧洲，取自然粳米",
    "T24n1450_013:0168a06": "香美之者，滿鉢充足還至本處，供養四眾自",
    "T24n1450_013:0168a07": "亦飽足；或有苾芻神通自在，虛空遊行往至",
    "T24n1450_013:0168a08": "餘國，乞種種美妙飲食，乃至滿鉢廣說如前；",
    "T24n1450_013:0168a09": "或有苾芻以神通力往四天王所，或往三十",
    "T24n1450_013:0168a10": "三天中，取天厨精妙飲食，滿鉢充足，乃至廣",
    "T24n1450_013:0168a11": "說如前。爾時提婆達多，見諸苾芻有如此神",
    "T24n1450_013:0168a12": "通取諸菓食，作如是念：「此國土飢荒，人民無",
    "T24n1450_013:0168a13": "食等，廣說如前，乃至三十三天取天厨飲食，",
    "T24n1450_013:0168a14": "四眾充足自亦飽足。我若有神通，即騰虛空",
    "T24n1450_013:0168a15": "下贍部林中，取香美贍部果，滿鉢充足，我亦",
    "T24n1450_013:0168a16": "供養四眾自亦飽足，廣說如前，乃至三十三",
    "T24n1450_013:0168a17": "天，取天厨飲食，四眾充足自亦飽足。誰有",
    "T24n1450_013:0168a18": "與我力得見聖道，依彼教力我得神通？」作是",
    "T24n1450_013:0168a19": "念已，從坐而起往詣佛所，頂禮佛足而立一",
    "T24n1450_013:0168a20": "面。提婆達多白世尊曰：「唯願慈悲，教我聖道",
    "T24n1450_013:0168a21": "令得神通。」爾時世尊知提婆達多起罪逆心",
    "T24n1450_013:0168a22": "已，告提婆達多：「汝應受增戒中勤心修習，即",
    "T24n1450_013:0168a23": "得神通，乃至增心增智應受，心中當勤修習，",
    "T24n1450_013:0168a24": "即得神通及得餘法。」時提婆達多聞此語已，",
    "T24n1450_013:0168a25": "作如是念：「世尊不肯教我神通法道。」作是念",
    "T24n1450_013:0168a26": "已從座而起，往詣具壽阿若憍陳如所。到已",
    "T24n1450_013:0168a27": "問阿若憍陳如曰：「上座！唯願慈悲，教我聖道",
    "T24n1450_013:0168a28": "令得神通。」爾時阿若憍陳如觀佛，知提婆達",
    "T24n1450_013:0168a29": "多起罪逆心，觀已告提婆達多曰：「汝應增色",
    "T24n1450_013:0168b01": "心中勤習，即得神通及得餘法。」提婆達多聞",
    "T24n1450_013:0168b02": "此語已，作如是念：「此上坐亦不肯教我神通",
    "T24n1450_013:0168b03": "道法。」即往詣馬勝、賢子、禪氣、大名、圓滿、無垢、",
    "T24n1450_013:0168b04": "牛王眼、妙臂乃至五百上坐邊去，到已問曰：",
    "T24n1450_013:0168b05": "「上坐慈悲！教我聖道令得神通。」爾時妙臂等",
    "T24n1450_013:0168b06": "五百苾芻，咸觀佛意，知提婆達多起罪逆心，",
    "T24n1450_013:0168b07": "觀已告提婆達多曰：「汝應增色心中勤習，即",
    "T24n1450_013:0168b08": "得神通及得餘法，乃至受想行識，汝應增意",
    "T24n1450_013:0168b09": "心中勤習，即得神通及諸餘法。」時提婆達多",
    "T24n1450_013:0168b10": "聞此語已，作如是念：「此五百上座等，亦不肯",
    "T24n1450_013:0168b11": "教我聖道神通，欲似此五百上座，先共世尊",
    "T24n1450_013:0168b12": "平章，不許教我聖道。何以故？今見佛等五百",
    "T24n1450_013:0168b13": "上座，不肯教聖道神通。」復念：「如是何有能教",
    "T24n1450_013:0168b14": "我聖道神通？當時十力迦攝波，在王舍城先",
    "T24n1450_013:0168b15": "尼迦窟中，我詣彼處。彼上座直心無諂，及",
    "T24n1450_013:0168b16": "我弟阿難陀親教，彼十力上座能教我聖道",
    "T24n1450_013:0168b17": "神通。」提婆達多念已，即往詣十力迦攝所，頂",
    "T24n1450_013:0168b18": "禮雙足於一邊立，作如是語：「上座十力迦攝",
    "T24n1450_013:0168b19": "慈悲，教我聖道神通。」爾時十力迦葉，不觀佛",
    "T24n1450_013:0168b20": "意及五百上座聖眾意，亦不知提婆達多發",
    "T24n1450_013:0168b21": "生如是逆心。以不觀故，即教提婆達多聖道",
    "T24n1450_013:0168b22": "神通。是時提婆達多，於初夜後夜修習善業",
    "T24n1450_013:0168b23": "而住，依止初禪得獲神通。即以神力，一身變",
    "T24n1450_013:0168b24": "作多身，多身合為一身，或現或隱。以智見力",
    "T24n1450_013:0168b25": "故，能如是現。復於山石牆壁，通過無礙如於",
    "T24n1450_013:0168b26": "虛空；於大地出沒，猶如水中；在於虛空中結",
    "T24n1450_013:0168b27": "跏趺坐，猶如在地；或騰虛空猶如飛鳥，或在",
    "T24n1450_013:0168b28": "地手捫日月。提婆達多得神通已，作如是念：",
    "T24n1450_013:0168b29": "「我得如是神通，作諸變相神通亦得，詣贍部",
    "T24n1450_013:0168c01": "林中取香美果，滿鉢充足，供養四眾自亦飽",
    "T24n1450_013:0168c02": "足，廣說如前。乃至三十三天取天厨食，亦供",
    "T24n1450_013:0168c03": "養四眾自亦充足。」復更思念：「此摩揭陀國中",
    "T24n1450_013:0168c04": "誰人最勝？我當歸伏。因彼人故，令一切人皆",
    "T24n1450_013:0168c05": "恭敬我。」復更思念：「此國太子阿闍世，父王亡",
    "T24n1450_013:0168c06": "後太子為王，我應降伏。我若降得阿闍世太",
    "T24n1450_013:0168c07": "子，令一切人皆恭敬我。」作此念已，往詣阿闍",
    "T24n1450_013:0168c08": "世所，即現神相化為白象，即入大門從小門",
    "T24n1450_013:0168c09": "出，或入小門從大門出已，自現其身更入大",
    "T24n1450_013:0168c10": "門，變為駿馬從小門出已，自現其身欲入小",
    "T24n1450_013:0168c11": "門。即為牛王從大門出已，即真身現，如法持",
    "T24n1450_013:0168c12": "鉢詣阿闍世所，即變其身猶如小兒，身衣金",
    "T24n1450_013:0168c13": "瓔坐太子膝上，乍起乍坐流轉徘徊。太子知",
    "T24n1450_013:0168c14": "是提婆達多神通之相，或抃、或抱、或拍、或嗚，",
    "T24n1450_013:0168c15": "便唾口中。提婆達多以供養利益貪心故，即",
    "T24n1450_013:0168c16": "咽其唾。時阿闍世起顛倒心，作如是念：「此提",
    "T24n1450_013:0168c17": "婆達多勝佛神通。」時提婆達多自現真身，是",
    "T24n1450_013:0168c18": "時太子心生恭敬便即頂禮，及諸供養將五",
    "T24n1450_013:0168c19": "百寶車送。提婆達多出，時阿闍世還至本處，",
    "T24n1450_013:0168c20": "每日兩迴參提婆達多，及承事供養。時太子",
    "T24n1450_013:0168c21": "遣立五百大鐺作諸飲食，送至提婆達多以",
    "T24n1450_013:0168c22": "為供養。時提婆達多收取自食，及五百苾芻",
    "T24n1450_013:0168c23": "圍遶共食。時苾芻於王舍城晨朝乞食，聞如",
    "T24n1450_013:0168c24": "是語：「此提婆達多得太子種種利供養，日日",
    "T24n1450_013:0168c25": "二時恒日不絕，及五百車輅寶車承事供養，",
    "T24n1450_013:0168c26": "及五百鐺作諸飲食而為供養，及將自食五",
    "T24n1450_013:0168c27": "百苾芻圍遶而食。」諸苾芻聞此事已，次第乞",
    "T24n1450_013:0168c28": "食還至本處，依法食訖，收衣鉢洗足已，往佛",
    "T24n1450_013:0168c29": "所頂禮佛足次第而坐。而白佛言：「大德！我等",
    "T24n1450_013:0169a01": "晨朝入王舍城乞食，聞提婆達多從阿闍世",
    "T24n1450_013:0169a02": "太子所多得利養，廣說如上。乃至五百苾芻",
    "T24n1450_013:0169a03": "圍遶坐共食。」佛告諸苾芻：「時提婆達多受此",
    "T24n1450_013:0169a04": "利益供養，猶此自害及以兼害。何以故？諸苾",
    "T24n1450_013:0169a05": "芻！譬如芭蕉出菓便即枯死，猶此自害；提婆",
    "T24n1450_013:0169a06": "達多受此利養亦復如是。譬如竹葦若出花",
    "T24n1450_013:0169a07": "菓便即枯死，如騾懷妊有子便死。諸苾芻！提",
    "T24n1450_013:0169a08": "婆達多受此利益亦復如是。諸苾芻！提婆達",
    "T24n1450_013:0169a09": "多若受利養，得彼無智。提婆達多日夜長受",
    "T24n1450_013:0169a10": "惡名，苦惱無利，得如是報。汝等苾芻應如是",
    "T24n1450_013:0169a11": "知。」",
    "T24n1450_013:0169a12": "爾時提婆達多廣得利養，遂起貪心更不希",
    "T24n1450_013:0169a13": "求，起顛倒心別生憶念：「世尊今既年老力弱，",
    "T24n1450_013:0169a14": "今為四眾說法勞苦，世尊不如與我四眾，我",
    "T24n1450_013:0169a15": "自教示而為說法。世尊當可宴寂而坐，修習",
    "T24n1450_013:0169a16": "善法常住安樂。」是時提婆達多起此念已，即",
    "T24n1450_013:0169a17": "失神通，自不覺知我失神通。爾時迦俱羅苾",
    "T24n1450_013:0169a18": "芻，習四無畏除貪念心，死生梵天，即見提婆",
    "T24n1450_013:0169a19": "達多遂失神通，是提婆達多亦不自知。爾時",
    "T24n1450_013:0169a20": "大目揵連，在揭伽國膠魚山恐怖鹿林中。彼",
    "T24n1450_013:0169a21": "迦俱羅梵天子從彼天沒，如屈申臂頃往目",
    "T24n1450_013:0169a22": "連處，頂禮雙足却住一面，作如是語：「大德目",
    "T24n1450_013:0169a23": "連！今可知提婆達多為利養故，遂起貪心更",
    "T24n1450_013:0169a24": "復希求，起顛倒心別生憶念：『世尊今既年老",
    "T24n1450_013:0169a25": "力弱，今為四眾說法疲倦勞苦。世尊不如與",
    "T24n1450_013:0169a26": "我四眾，我自教示亦為說法。世尊當可宴寂",
    "T24n1450_013:0169a27": "而坐，證習善法常住安樂。』是時提婆達多起",
    "T24n1450_013:0169a28": "此念心，即失神通，自不覺知我失神通。大德",
    "T24n1450_013:0169a29": "大目揵連！起慈悲心往詣佛所，說提婆達多",
    "T24n1450_013:0169b01": "如上緣起，乃至失其神通自不覺知。」爾時大",
    "T24n1450_013:0169b02": "目揵連，從梵天子默然受語。爾時迦俱羅天",
    "T24n1450_013:0169b03": "子知目連受已，心生歡喜，頂禮目連雙足，忽",
    "T24n1450_013:0169b04": "然不現。爾時大目乾連見梵天去，便即入",
    "T24n1450_013:0169b05": "如是定。從膠魚山沒，即於王舍城迦蘭鐸迦",
    "T24n1450_013:0169b06": "竹林園中踊現，詣世尊所頂禮雙足却住一",
    "T24n1450_013:0169b07": "面。爾時大目乾連，所受迦俱羅天子言語，皆",
    "T24n1450_013:0169b08": "悉諮白。是時世尊告目連曰：「汝先知提婆達",
    "T24n1450_013:0169b09": "多如上事耶？為復報汝始知。」時目揵連白言：",
    "T24n1450_013:0169b10": "「世尊！我先舊知。」爾時世尊共目揵連說是語",
    "T24n1450_013:0169b11": "時，提婆達多共四苾芻：一名迦利迦、二名",
    "T24n1450_013:0169b12": "褰荼達驃、三名羯吒謨洛迦底沙、四名三",
    "T24n1450_013:0169b13": "沒羅達多，共此四人同詣佛所。世尊遙見",
    "T24n1450_013:0169b14": "提婆達多等來，告目連曰：「且止莫語！彼無",
    "T24n1450_013:0169b15": "智提婆達多等來。此無智人今對我前，如",
    "T24n1450_013:0169b16": "上之事，定當自說亦自讚歎。」爾時大目揵連",
    "T24n1450_013:0169b17": "禮佛雙足，入如是定，從竹林沒，往膠魚山至",
    "T24n1450_013:0169b18": "本處已，如法而坐。",
    "T24n1450_013:0169b19": "爾時提婆達多詣世尊所，頂禮雙足却住一",
    "T24n1450_013:0169b20": "面，而白佛言：「世尊今既年老力弱，為四眾說",
    "T24n1450_013:0169b21": "法勞苦。世尊不如與我徒眾，我自教示而為",
    "T24n1450_013:0169b22": "說法。世尊當可宴寂而坐，修習善法常住安",
    "T24n1450_013:0169b23": "樂。」世尊報曰：「如我舍利弗、大目揵連，弟子中",
    "T24n1450_013:0169b24": "尊聰明智慧、梵行神通證羅漢果，我今尚自",
    "T24n1450_013:0169b25": "不以苾芻僧伽而見付囑，豈可況汝無智癡",
    "T24n1450_013:0169b26": "人食唾者乎。」是時提婆達多聞此語已，作如",
    "T24n1450_013:0169b27": "是念：「世尊今者讚歎舍利子、目連等，憎嫌於",
    "T24n1450_013:0169b28": "我。罵云：『無智食唾者乎？』」於時提婆達多，於世",
    "T24n1450_013:0169b29": "尊處遂起七種逆心。",
    "T24n1450_013:0169c01": "根本說一切有部毘奈耶破僧事卷第十三"
}