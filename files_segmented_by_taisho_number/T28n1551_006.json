{
    "T28n1551_006:0863c23": "阿毘曇心論經卷第六",
    "T28n1551_006:0863c25": "法勝論大德優波扇多釋",
    "T28n1551_006:0863c26": "高齊天竺三藏那連提耶舍譯",
    "T28n1551_006:0863c27": "六卷成部",
    "T28n1551_006:0863c28": "修多羅品之二別譯",
    "T28n1551_006:0863c29": "問曰：世尊說二十二根，彼云何？答曰：",
    "T28n1551_006:0864a01": "謂眼等四根，　　身根有三種，",
    "T28n1551_006:0864a02": "如意根及命，　　此根生死依。",
    "T28n1551_006:0864a03": "謂眼等四根者，眼、耳、鼻、舌。彼眼根眼識依淨",
    "T28n1551_006:0864a04": "色。於色已見今見，未來或當知此，或復有異",
    "T28n1551_006:0864a05": "彼餘自分。問曰：何謂自分？答曰：彼相似義也，",
    "T28n1551_006:0864a06": "如色不曾見，今不見、當不見，何以故？識空故。",
    "T28n1551_006:0864a07": "如是一切如識自依說。身根有三種者，身根",
    "T28n1551_006:0864a08": "亦如是。彼說三種：身根、男根、女根。如意根，何",
    "T28n1551_006:0864a09": "者意根？若心意識，彼復六識身。若已知法、今",
    "T28n1551_006:0864a10": "知法、當知法。或復是自分彼無生法，如是當",
    "T28n1551_006:0864a11": "來。及命者，命根第九，彼三界壽。此根說生死",
    "T28n1551_006:0864a12": "依，故說根，眾生生死故。",
    "T28n1551_006:0864a13": "受是煩惱伴，　　信等依涅槃，",
    "T28n1551_006:0864a14": "九根若無漏，　　此三依於道。",
    "T28n1551_006:0864a15": "受是煩惱伴者，苦、樂、憂、喜、捨受雜煩惱，煩惱",
    "T28n1551_006:0864a16": "伴，依地故說根。信等依涅槃者，信精進、念、定、",
    "T28n1551_006:0864a17": "慧，依寂滅伴，故說根。九根若無漏是三依於",
    "T28n1551_006:0864a18": "道者，信等五、喜、樂、捨、意根等，有漏無漏。此中",
    "T28n1551_006:0864a19": "若無漏，彼依於道三根說，如賢聖品說。如是",
    "T28n1551_006:0864a20": "諸根名二十二、事十七。男根、女根、身根少分，",
    "T28n1551_006:0864a21": "三無漏無異。問曰：何者是根義？答曰：彼增上",
    "T28n1551_006:0864a22": "義是根義。如人主、獸王，一切法有增上主，彼",
    "T28n1551_006:0864a23": "最勝增上主名根，彼取六境界增上主。男女",
    "T28n1551_006:0864a24": "二根，眾生差別分別增上主，初時無差別。命",
    "T28n1551_006:0864a25": "根持眾生身增上，受有煩惱增上，信等涅槃",
    "T28n1551_006:0864a26": "增上，無漏道差別增上。",
    "T28n1551_006:0864a27": "欲界四善八，　　色種根有七，",
    "T28n1551_006:0864a28": "諸心數有十，　　一心智者說。",
    "T28n1551_006:0864a29": "欲界四者，如是根，四在欲界，男、女、憂、苦決定",
    "T28n1551_006:0864b01": "欲界相應。問曰：何故色界無男女根？答曰：無",
    "T28n1551_006:0864b02": "受用事故。鼻舌二根亦應無，為端嚴身故生",
    "T28n1551_006:0864b03": "無妨。又男女二根令身醜惡故無。無苦根，非",
    "T28n1551_006:0864b04": "逼迫果故。彼他不惱，故無憂根。何以故無？知",
    "T28n1551_006:0864b05": "生故，彼智知欲界。餘色根意根，界品已說。捨",
    "T28n1551_006:0864b06": "根、信等五根，三界相應不相應。喜、樂根，色欲",
    "T28n1551_006:0864b07": "相應不相應。無漏三根，決定不相應命根，雜",
    "T28n1551_006:0864b08": "品當說。問曰：幾善？答曰：善八。信等五、三無",
    "T28n1551_006:0864b09": "漏，必定是善非不善。餘憂根受等，善、不善、無",
    "T28n1551_006:0864b10": "記。憂根、命根後當說，餘如界品說。如是取色",
    "T28n1551_006:0864b11": "七者，眼等五及男女根。此等是色，餘非色。問",
    "T28n1551_006:0864b12": "曰：幾心性、幾非心性，如是廣說？答曰：諸心數",
    "T28n1551_006:0864b13": "有十，五受、五信等。一心智者說者，意根一種，",
    "T28n1551_006:0864b14": "心。自性無漏。前已說九根，無漏三，餘非心心",
    "T28n1551_006:0864b15": "數決定。問曰：幾有報、幾無報？答曰：",
    "T28n1551_006:0864b16": "一及十有報，　　此義應當知，",
    "T28n1551_006:0864b17": "十三中是報，　　見實者所說。",
    "T28n1551_006:0864b18": "一及十有報此義應當知者，憂根一向有報。",
    "T28n1551_006:0864b19": "何以故？善不善故。問曰：何故憂根無記無？答",
    "T28n1551_006:0864b20": "曰：憂根與喜下劣行相違，非身邊見相應故，",
    "T28n1551_006:0864b21": "非隱沒無記；分別轉故，非不隱沒無記。非工",
    "T28n1551_006:0864b22": "巧、報生、威儀等，分別生。若彼分別生，誰在於",
    "T28n1551_006:0864b23": "後？非離欲滅，離欲不斷故。非不隱沒無記，是",
    "T28n1551_006:0864b24": "故非不隱沒無記。憂根信等中，若有漏彼有",
    "T28n1551_006:0864b25": "報，若無漏彼無報。意根及三受，若不善善有",
    "T28n1551_006:0864b26": "漏彼有報，無記無漏無報。苦根善不善有報，",
    "T28n1551_006:0864b27": "無記無報。餘根非有報。問曰：何故不善善有",
    "T28n1551_006:0864b28": "漏有報？答曰：堅固住故資助力。如畦水潤糞",
    "T28n1551_006:0864b29": "覆爛壞堅固種子生，非無漏無資緣故。如在",
    "T28n1551_006:0864c01": "倉中種子，雖堅不生，愛水不潤故。餘煩惱如",
    "T28n1551_006:0864c02": "糞，無故不能爛壞。非無記有報，如爛種子雖",
    "T28n1551_006:0864c03": "置畦中不生。問曰：幾根是報？答曰：十三中是",
    "T28n1551_006:0864c04": "報見實者所說。七色根、意根、命根，除憂根",
    "T28n1551_006:0864c05": "四受是有報。亦有非報色長養非報，餘是報。",
    "T28n1551_006:0864c06": "命根正受果壽行數，彼非報，餘是報。意根及",
    "T28n1551_006:0864c07": "受善穢污非報。威儀、工巧、變化，心數非報。餘",
    "T28n1551_006:0864c08": "是報。餘根決定非報。問曰：幾根最初生時得",
    "T28n1551_006:0864c09": "報？答曰：",
    "T28n1551_006:0864c10": "二或六七八，　　初念生時得，",
    "T28n1551_006:0864c11": "欲中有報相，　　色六及上一。",
    "T28n1551_006:0864c12": "若眾生根次第生，卵生、濕生、胎生彼初念二",
    "T28n1551_006:0864c13": "根報：生身根及命根。意根彼是穢污，是故不",
    "T28n1551_006:0864c14": "取。非穢污心為連繫，報非穢污是故非報。捨",
    "T28n1551_006:0864c15": "根亦如是。化生無根六：色根五及命根。一切",
    "T28n1551_006:0864c16": "化生不少眼根等，一根七、二根八，欲中有報",
    "T28n1551_006:0864c17": "根故。此法用欲界眾生當知。色六及上一",
    "T28n1551_006:0864c18": "者，色界得六，無色界一但命根。問曰：死時最",
    "T28n1551_006:0864c19": "後捨幾根？答曰：",
    "T28n1551_006:0864c20": "捨四八與九，　　亦說捨於十，",
    "T28n1551_006:0864c21": "漸終及頓沒，　　善捨各增五。",
    "T28n1551_006:0864c22": "捨四八與九亦說捨於十漸終及頓沒者，無",
    "T28n1551_006:0864c23": "記心漸終捨四：身、意、命、捨根。無根一時無記",
    "T28n1551_006:0864c24": "心死捨八，謂眼等根、命、意、捨根。一根九、二根",
    "T28n1551_006:0864c25": "十。不善心亦爾。問曰：善心捨幾根？答曰：善捨",
    "T28n1551_006:0864c26": "各增五，於是中加信等五根，色無色隨所得",
    "T28n1551_006:0864c27": "亦如是。問曰：幾見斷？如是等應當廣說。答曰：",
    "T28n1551_006:0864c28": "二斷無斷四，　　六根則二種，",
    "T28n1551_006:0864c29": "三無漏不斷，　　餘則修道盡。",
    "T28n1551_006:0865a01": "二斷無斷四者，意根及三種受，此見斷、修斷。",
    "T28n1551_006:0865a02": "若無漏，無斷。六根則二種者，憂根見、修斷，信",
    "T28n1551_006:0865a03": "等五根修道斷不斷。三無漏不斷者，一向無",
    "T28n1551_006:0865a04": "漏故。餘則修道盡者，餘九根修道斷。彼眼",
    "T28n1551_006:0865a05": "等八不穢污故修道斷，墮生死故非不斷。苦",
    "T28n1551_006:0865a06": "根五識身，是故修道斷。問曰：世尊說六識身，",
    "T28n1551_006:0865a07": "彼取何法？答曰：",
    "T28n1551_006:0865a08": "若取識根義，　　五種心境界，",
    "T28n1551_006:0865a09": "若取一切法，　　是則意識界。",
    "T28n1551_006:0865a10": "若取識根義五種心境界者，色等五境界，五",
    "T28n1551_006:0865a11": "識身取。眼識取色色形相，色者謂青等無量",
    "T28n1551_006:0865a12": "種，形相者長等無量種。彼眼等不到取，眼著",
    "T28n1551_006:0865a13": "藥，捭則不見。耳識聲亦不到取。鼻香、舌味、",
    "T28n1551_006:0865a14": "身觸，此到取。一切五識身，能取現在境界。問",
    "T28n1551_006:0865a15": "曰：意識云何取？答曰：若取一切法，是則意識",
    "T28n1551_006:0865a16": "界。若五識身所取彼若不取，過去未來現",
    "T28n1551_006:0865a17": "在法及無為，一切意識取，除彼剎那自體共",
    "T28n1551_006:0865a18": "生相應法。問曰：初知不壞境界。已說此境界，",
    "T28n1551_006:0865a19": "云何十種差別？答：欲界相應不相應，如是色",
    "T28n1551_006:0865a20": "界無色界，如是無漏、有為、無為、善、無記。問曰：",
    "T28n1551_006:0865a21": "十智一一智幾法境界？答曰：",
    "T28n1551_006:0865a22": "五法應當知，　　法智之境界，",
    "T28n1551_006:0865a23": "七種隨順智，　　他心境界三。",
    "T28n1551_006:0865a24": "五法應當知法智之境界者，欲界相應不相",
    "T28n1551_006:0865a25": "應及無漏無為善。七種隨順智者，色無色無",
    "T28n1551_006:0865a26": "漏相應不相應善無為。他心境界三者，欲色",
    "T28n1551_006:0865a27": "界無漏相應。",
    "T28n1551_006:0865a28": "有漏當知十，　　因果智有六，",
    "T28n1551_006:0865a29": "解脫智一法，　　道智二餘九。",
    "T28n1551_006:0865b01": "有漏當知十者，世俗智一切十種法境界。因",
    "T28n1551_006:0865b02": "果智有六者，苦集智三界相應不相應。解脫",
    "T28n1551_006:0865b03": "智一法者，滅智中一無為善。道智二者，道",
    "T28n1551_006:0865b04": "智有為無漏相應不相應。餘九者，盡智無生",
    "T28n1551_006:0865b05": "智境界九法，除無為。無記使境界如前說。復",
    "T28n1551_006:0865b06": "欲總說故說此。",
    "T28n1551_006:0865b07": "自地諸煩惱，　　定使於自地，",
    "T28n1551_006:0865b08": "自種一切遍，　　在彼種類中。",
    "T28n1551_006:0865b09": "自地諸煩惱定使於自地者，欲界一切使所",
    "T28n1551_006:0865b10": "使。欲界乃至有頂地，彼地亦然。勝故、對治故，",
    "T28n1551_006:0865b11": "下地上地不使。離欲現前，上地下地不使。自",
    "T28n1551_006:0865b12": "種一切遍在彼種類中者，自種類法自種類",
    "T28n1551_006:0865b13": "使所使。一切遍，他類亦使，如身見。見苦斷使",
    "T28n1551_006:0865b14": "所使，見集斷等他類亦使。如是一切遍使說。",
    "T28n1551_006:0865b15": "乃至修道斷，修道斷一切使所使，一切遍使。",
    "T28n1551_006:0865b16": "三界定煩惱，　　如是定三界，",
    "T28n1551_006:0865b17": "如是說二界，　　一界生亦然。",
    "T28n1551_006:0865b18": "三界定煩惱如是定三界者，三界攝煩惱中，",
    "T28n1551_006:0865b19": "三界使所使。隨方便如意根三界，於中一切",
    "T28n1551_006:0865b20": "三界使所使。如是說二界者，二界所攝法，二",
    "T28n1551_006:0865b21": "界使所使，如方便如覺觀欲界及色界，於中",
    "T28n1551_006:0865b22": "欲界色界使所使。一界生亦然者，一界所攝",
    "T28n1551_006:0865b23": "法，一界使所使。如憂根欲界，於中欲界使所",
    "T28n1551_006:0865b24": "使。",
    "T28n1551_006:0865b25": "此佛所說經，　　若事我已說，",
    "T28n1551_006:0865b26": "識智及諸使，　　觀察此三門。",
    "T28n1551_006:0865b27": "此佛所說經中，若我所說法，此三門應宣說：",
    "T28n1551_006:0865b28": "識門、智門、使門。如欲界中根事一切有，是故",
    "T28n1551_006:0865b29": "欲界六識身當知，相應不相應故。七智知，除",
    "T28n1551_006:0865c01": "比智、滅智、道智，五種類攝故，欲界一切使所",
    "T28n1551_006:0865c02": "使。色界三根事，有此四識識、七智知。色無色",
    "T28n1551_006:0865c03": "界一切使所使。無色界無五境界，但一識識、",
    "T28n1551_006:0865c04": "六智知，除他心智、法智、滅智、道智，無色界一",
    "T28n1551_006:0865c05": "切使所使。如是一切應當知。",
    "T28n1551_006:0865c06": "9 雜品雜品第九",
    "T28n1551_006:0865c07": "已說定相續，　　種種諸餘法，",
    "T28n1551_006:0865c08": "於上眾雜義，　　我今當略說。",
    "T28n1551_006:0865c09": "已說定相續種種諸餘法者，已說諸法彼此",
    "T28n1551_006:0865c10": "相續種種聚。於上眾雜義我今當略說者，於",
    "T28n1551_006:0865c11": "上所說廣義今略說。",
    "T28n1551_006:0865c12": "有緣有相應，　　有行及有依，",
    "T28n1551_006:0865c13": "心及心數等，　　是說總略義。",
    "T28n1551_006:0865c14": "此是心心數法名，於種種法中攀緣轉，故名",
    "T28n1551_006:0865c15": "有緣，俱同行同方便名相應，境界行作故名",
    "T28n1551_006:0865c16": "有行，依根轉故名有依。",
    "T28n1551_006:0865c17": "從緣生亦因，　　有因及有為，",
    "T28n1551_006:0865c18": "說事及世道，　　有果此決定。",
    "T28n1551_006:0865c19": "此是有為法名，彼彼緣和合得生，故名緣生。",
    "T28n1551_006:0865c20": "他法生故、因由因力故，有因諸法和合作，故",
    "T28n1551_006:0865c21": "名有為。多因差別顯示，故名說事。未有有",
    "T28n1551_006:0865c22": "轉自相行，名世。彼有果，名有果。",
    "T28n1551_006:0865c23": "有罪亦隱沒，　　穢污下賤黑，",
    "T28n1551_006:0865c24": "善有為及習，　　亦復名修學。",
    "T28n1551_006:0865c25": "有罪亦隱沒穢污下賤黑者，此是不善隱沒",
    "T28n1551_006:0865c26": "無記法種種名。可厭惡故，名有罪。煩惱覆蔽",
    "T28n1551_006:0865c27": "故，名隱沒。煩惱垢污故，名穢污。凡鄙故，名下",
    "T28n1551_006:0865c28": "賤。無智闇分，故名黑。善有為及習亦復名修",
    "T28n1551_006:0865c29": "學者，善有為法如此名也。智中有或相續，此",
    "T28n1551_006:0866a01": "法名智，是故善。如世間說，善巧人歌舞、善巧",
    "T28n1551_006:0866a02": "手。或善者，慧名，彼慧善談說，故名善。攝取如",
    "T28n1551_006:0866a03": "是義也。功德增上成就說習，亦說修心。不",
    "T28n1551_006:0866a04": "相應行此中當說。",
    "T28n1551_006:0866a05": "無想二正受，　　亦眾生種類，",
    "T28n1551_006:0866a06": "句味與名身，　　命根與法得，",
    "T28n1551_006:0866a07": "謂彼凡夫性，　　及諸法四相，",
    "T28n1551_006:0866a08": "非色不相應，　　說是有為行。",
    "T28n1551_006:0866a09": "無想，名無想眾生生，心心數法不轉。二無心",
    "T28n1551_006:0866a10": "定者，無想定、滅盡定。無想定名厭於生死解",
    "T28n1551_006:0866a11": "脫想，第四禪力心相續次第中間滅。滅盡定",
    "T28n1551_006:0866a12": "名厭散亂心寂滅想，初住想心，思念非想非",
    "T28n1551_006:0866a13": "非想過惡，心心數次第滅。眾生種類，名一趣",
    "T28n1551_006:0866a14": "生眾生，身根長短來去住飲食自共分。句，名",
    "T28n1551_006:0866a15": "字集，隨所欲說義，分齊究竟名句。如婆伽羅",
    "T28n1551_006:0866a16": "那云言說。味者字生，名者隨義名也，如牛",
    "T28n1551_006:0866a17": "馬等，如毘伽羅論言句。命者，隨得根大，心和",
    "T28n1551_006:0866a18": "合事次第相續不壞。因得名得，法到、成就、得，",
    "T28n1551_006:0866a19": "一義也。凡夫性者，未到正決定聚，遠離聖士",
    "T28n1551_006:0866a20": "夫法。四相者，生、老、住、無常，如行品說。非色者，",
    "T28n1551_006:0866a21": "非此法色自性。不相應者，不相應無緣也。說",
    "T28n1551_006:0866a22": "是有為行者，行隱攝故。問曰：此行幾是善，如",
    "T28n1551_006:0866a23": "是等廣說。答曰：",
    "T28n1551_006:0866a24": "二善五種三，　　當知七無記，",
    "T28n1551_006:0866a25": "二在於色界，　　一在無色地。",
    "T28n1551_006:0866a26": "二善者，無想正受、滅盡正受，一向是善有報",
    "T28n1551_006:0866a27": "故。無想正受無想報，滅盡正受除命根、有頂",
    "T28n1551_006:0866a28": "四陰。五種三者，得、生、老、住、無常等。善中善、不",
    "T28n1551_006:0866a29": "善中不善、無記中無記。當知七無記者，無想、",
    "T28n1551_006:0866b01": "種類、句、味、名、命根、凡夫性。問曰：幾欲界？如是",
    "T28n1551_006:0866b02": "等應廣知。答曰：二在於色界，無想正受，廣",
    "T28n1551_006:0866b03": "果地故。一在無色地者，滅盡定，非想非非想",
    "T28n1551_006:0866b04": "處攝故。",
    "T28n1551_006:0866b05": "二界三當知，　　餘在於三界，",
    "T28n1551_006:0866b06": "有漏無漏五，　　其餘定有漏。",
    "T28n1551_006:0866b07": "二界三當知者，名、句、味，欲界色界，非無色界，",
    "T28n1551_006:0866b08": "離語言故。餘在於三界者，種類、得、命，凡夫相。",
    "T28n1551_006:0866b09": "問曰：幾有漏、幾無漏如是等？答曰：有漏無漏",
    "T28n1551_006:0866b10": "五，得、生、老、住、無常相等，有漏中有漏、無漏中",
    "T28n1551_006:0866b11": "無漏。得者，有漏中有漏，無漏盡為無漏。數滅",
    "T28n1551_006:0866b12": "聖凡夫，有漏無漏。非數緣無為，唯有漏。其餘",
    "T28n1551_006:0866b13": "定有漏者，當知餘行決定有漏。問曰：離聖法",
    "T28n1551_006:0866b14": "名凡夫，彼云何捨？云何斷？答曰：",
    "T28n1551_006:0866b15": "最初無漏心，　　是聖不得捨，",
    "T28n1551_006:0866b16": "愚夫流轉界，　　離欲時滅盡。",
    "T28n1551_006:0866b17": "最初無漏心是聖不得捨者，聖者苦法忍捨",
    "T28n1551_006:0866b18": "凡夫性，是捨凡夫對治。愚夫流轉界者，此凡",
    "T28n1551_006:0866b19": "夫事界流轉捨，隨彼處決捨地生隨地得，不",
    "T28n1551_006:0866b20": "隱沒無記故，如是一剎那得。離欲時滅盡者，",
    "T28n1551_006:0866b21": "隨地離欲若凡或聖，彼地凡夫事斷。問曰：三",
    "T28n1551_006:0866b22": "無為已說，彼有何相？答曰：",
    "T28n1551_006:0866b23": "斷煩惱遠離，　　是名數緣滅，",
    "T28n1551_006:0866b24": "無諸障礙相，　　是名為虛空。",
    "T28n1551_006:0866b25": "斷煩惱遠離是名數緣滅者，若身見等煩惱",
    "T28n1551_006:0866b26": "數緣力所滅，彼斷次第斷若遠離欲得，彼數",
    "T28n1551_006:0866b27": "分名數滅。無諸障礙相是名為虛空者，容受",
    "T28n1551_006:0866b28": "色無障礙住來去等事得，是名虛空。",
    "T28n1551_006:0866b29": "依於眾緣法，　　有依及攀緣，",
    "T28n1551_006:0866c01": "若不具不生，　　此滅非是智。",
    "T28n1551_006:0866c02": "有為法依緣力能生，彼無不生，如眼識，眼、色、",
    "T28n1551_006:0866c03": "明、空，憶彼生和合意，作眼識生餘，闕一則不",
    "T28n1551_006:0866c04": "生。若與餘識相應，念念眼生滅和合，闕此",
    "T28n1551_006:0866c05": "眼識不生。若彼眼依識欲生，彼不生；若彼眼",
    "T28n1551_006:0866c06": "生滅已，彼必定不復生。如是色，彼緣闕，彼",
    "T28n1551_006:0866c07": "眼識未來滅不復生。如是餘識身，如得生說。",
    "T28n1551_006:0866c08": "若彼生滅，彼初非智緣。如是事不數數而滅，",
    "T28n1551_006:0866c09": "名非數滅。略說未來不生法中，緣闕畢竟不",
    "T28n1551_006:0866c10": "生，自然滅，名非數滅。問曰：已說有為法因，彼",
    "T28n1551_006:0866c11": "何法何因？答曰：",
    "T28n1551_006:0866c12": "前因相似增，　　或俱依倚生，",
    "T28n1551_006:0866c13": "二因及一緣，　　一向已生說。",
    "T28n1551_006:0866c14": "前因相似增者，前前法如是相似未來因，亦",
    "T28n1551_006:0866c15": "增因非滅因。如軟善根、軟中上，自地善根因",
    "T28n1551_006:0866c16": "中增。增增因修習法住增非減，非勝法為下",
    "T28n1551_006:0866c17": "因。或俱依倚生者，如相應、共有因。二因及一",
    "T28n1551_006:0866c18": "緣一向已生說者，自分因已生說非未生，前生",
    "T28n1551_006:0866c19": "後生自分因說，非未生有前後，如是一切遍",
    "T28n1551_006:0866c20": "因。亦說當知次第緣過去現在。阿羅漢最後",
    "T28n1551_006:0866c21": "心心數，除餘過去現在心心數，彼一切名次",
    "T28n1551_006:0866c22": "第緣一種。一種不差別前聚後聚，次第緣故，",
    "T28n1551_006:0866c23": "名次第緣。問曰：何故色心不相應行非次第",
    "T28n1551_006:0866c24": "緣耶？答曰：眾雜事，色雜如是，一時欲界色界",
    "T28n1551_006:0866c25": "不相應現前。如受戒凡夫及聖人亦不相應",
    "T28n1551_006:0866c26": "行，三界不相應一時現前。心心數不雜事，故",
    "T28n1551_006:0866c27": "得名次第緣。問曰：報為眾生數、非眾生數耶？",
    "T28n1551_006:0866c28": "答曰：",
    "T28n1551_006:0866c29": "報是眾生數，　　有為解脫果，",
    "T28n1551_006:0867a01": "有緣說俱轉，　　謂於他相轉。",
    "T28n1551_006:0867a02": "報是眾生數者，眾生數法必定得，名為報。何",
    "T28n1551_006:0867a03": "以故？不共故、非非眾生數共故。問曰：報者何",
    "T28n1551_006:0867a04": "義？答曰：不相似受故，如善不善無記。問曰：果",
    "T28n1551_006:0867a05": "法說何者？答曰：有為解脫果。一切有為法善",
    "T28n1551_006:0867a06": "不善無記果，因緣相依故數緣滅。無為者，彼",
    "T28n1551_006:0867a07": "說道果。問曰：有緣法云何緣中轉？答曰：有緣",
    "T28n1551_006:0867a08": "說俱轉。若法有緣，彼一時緣轉不別異。問曰：",
    "T28n1551_006:0867a09": "何處緣轉？答曰：謂於他相轉，他攀緣義也。非",
    "T28n1551_006:0867a10": "自性自性緣。何以故？自性離自性故。一切事",
    "T28n1551_006:0867a11": "中如眼不自見、指端不自觸、刀不自割。相應",
    "T28n1551_006:0867a12": "不緣。何以故？一緣故。俱生亦不緣，太相近故。",
    "T28n1551_006:0867a13": "如眼著藥捭眼眵，眼睫太近故不見。自依不",
    "T28n1551_006:0867a14": "能緣。問曰：彼有住處、無住處耶？答曰：",
    "T28n1551_006:0867a15": "遍因無處所，　　欲生時解脫，",
    "T28n1551_006:0867a16": "煩惱智心中，　　道欲滅時滅。",
    "T28n1551_006:0867a17": "遍因無處所者，此遍因心心數二，眼因生一",
    "T28n1551_006:0867a18": "識。如是耳鼻舌識亦然。若有處所，應一眼中",
    "T28n1551_006:0867a19": "生。若然者，應一眼見，非二眼見，或兩識生。不",
    "T28n1551_006:0867a20": "然，是故無處所。問曰：何心解脫？為過去現在",
    "T28n1551_006:0867a21": "未來耶？答曰：欲生時解脫。欲生時道滅煩惱，",
    "T28n1551_006:0867a22": "是故欲生時得解脫，無學心障中得解脫。問",
    "T28n1551_006:0867a23": "曰：道生時斷煩惱耶？答曰：煩惱智心中，道欲",
    "T28n1551_006:0867a24": "滅時捨、道欲滅時斷。煩惱欲生是未來，未來",
    "T28n1551_006:0867a25": "道不能作事，是故無礙道欲滅時捨煩惱，解",
    "T28n1551_006:0867a26": "脫道欲生時解脫煩惱得。次說煩惱名。問曰：",
    "T28n1551_006:0867a27": "有愛有幾種？答曰：",
    "T28n1551_006:0867a28": "有愛有五種，　　無有唯一相，",
    "T28n1551_006:0867a29": "愛事餘煩惱，　　斷離是三界。",
    "T28n1551_006:0867b01": "有愛有五種者，有愛名有中貪著，彼五種，苦",
    "T28n1551_006:0867b02": "集滅道見修道斷。無有唯一相者，無有愛名斷",
    "T28n1551_006:0867b03": "見，自身斷樂，彼亦修道斷。何以故？見愛見道",
    "T28n1551_006:0867b04": "斷，此亦轉愛是故修道斷。此須陀洹雖不斷",
    "T28n1551_006:0867b05": "亦不共行。何以故？斷見所長養故。彼皆上",
    "T28n1551_006:0867b06": "現前彼須陀洹斷盡，因緣相應知故。問曰：如",
    "T28n1551_006:0867b07": "世尊說斷界、離界、滅界，何者是？答曰：愛事餘煩",
    "T28n1551_006:0867b08": "惱斷，離是三界斷愛。離界，彼愛染著相應事，",
    "T28n1551_006:0867b09": "斷滅界彼亦染亦相應。彼若餘煩惱斷，彼斷",
    "T28n1551_006:0867b10": "界，彼相應非染，近對治故如是建立。如是一",
    "T28n1551_006:0867b11": "切。一相十一心，欲界善不善隱沒無記不隱沒",
    "T28n1551_006:0867b12": "無記；色界三，除不善；無色界三亦如是，及無",
    "T28n1551_006:0867b13": "漏。問曰：此中幾穢污心？得幾善幾無記？答曰：",
    "T28n1551_006:0867b14": "穢污心得十，　　智者如是說，",
    "T28n1551_006:0867b15": "善心必得六，　　無記即無記。",
    "T28n1551_006:0867b16": "穢污心得十智者如是說者，界地地來還二",
    "T28n1551_006:0867b17": "界善穢污隱沒無記心得相續心，餘無色界",
    "T28n1551_006:0867b18": "善穢污不隱沒無記，彼現前事得。問曰：欲界",
    "T28n1551_006:0867b19": "色界不隱沒無記云何？答曰：變化心色界欲",
    "T28n1551_006:0867b20": "生時得，彼禪力得非餘，是故非無記。得退非",
    "T28n1551_006:0867b21": "無漏，如無學退學得。如是等如是得，故緣次",
    "T28n1551_006:0867b22": "第說，非一人一剎那中得十。善心必得六者，",
    "T28n1551_006:0867b23": "善心得六，如盡智。欲界善無漏心中，變化心",
    "T28n1551_006:0867b24": "亦無記。如是色界無色界善心及無漏。無記",
    "T28n1551_006:0867b25": "即無記者，不隱沒無記心，唯得無記心非餘。",
    "T28n1551_006:0867b26": "現前亦得，前已說，非彼剎那未得心得。問曰：",
    "T28n1551_006:0867b27": "十法菩提分，彼中幾根性？答曰：",
    "T28n1551_006:0867b28": "菩提分六法，　　當知是根性，",
    "T28n1551_006:0867b29": "諸法若相應，　　當知是他分。",
    "T28n1551_006:0867c01": "菩提分六法當知是根性者，信等五及喜覺",
    "T28n1551_006:0867c02": "支，餘者非根自性。問曰：為自性相應法、為他",
    "T28n1551_006:0867c03": "性相應法？答曰：諸法若相應當知是他分，他",
    "T28n1551_006:0867c04": "分相應，當知非自性自性伴，一時無二故。問",
    "T28n1551_006:0867c05": "曰：何處得解脫？答曰：",
    "T28n1551_006:0867c06": "緣中得解脫，　　大仙如是說，",
    "T28n1551_006:0867c07": "亦少斷而縛，　　見道及修道。",
    "T28n1551_006:0867c08": "緣中得解脫大仙如是說者，緣中離煩惱不",
    "T28n1551_006:0867c09": "能於相應解脫。何以故？一剎那故。煩惱心一",
    "T28n1551_006:0867c10": "念緣中，眾生愚惑；於緣不愚，故解脫煩惱成",
    "T28n1551_006:0867c11": "就。問曰：若不相應亦斷不斷耶？所斷者相應",
    "T28n1551_006:0867c12": "不相應耶？答曰：若不相應亦斷，亦少斷而縛。",
    "T28n1551_006:0867c13": "見道及修道，有少分斷，亦非解脫。如苦智生",
    "T28n1551_006:0867c14": "集智未生，若見苦斷煩惱斷，彼見集斷一",
    "T28n1551_006:0867c15": "切遍煩惱縛。修道中亦一種斷，彼中八種縛",
    "T28n1551_006:0867c16": "乃至八斷究竟下下縛。問曰：見諦云何得不",
    "T28n1551_006:0867c17": "壞淨？答曰：",
    "T28n1551_006:0867c18": "二覺於三諦，　　四由見正道，",
    "T28n1551_006:0867c19": "能起不壞淨，　　修習於二世。",
    "T28n1551_006:0867c20": "二覺於三諦四由見正道能起不壞淨者，苦",
    "T28n1551_006:0867c21": "集滅無間等，得法不壞淨及聖愛戒，彼三法",
    "T28n1551_006:0867c22": "自性故。見道一切得四種，佛法僧彼中有故。",
    "T28n1551_006:0867c23": "問曰：幾世法修？答曰：修習於二世，現世修行，",
    "T28n1551_006:0867c24": "未來得修。問曰：何法隨心轉？答曰：",
    "T28n1551_006:0867c25": "一切心數法，　　說與心俱轉，",
    "T28n1551_006:0867c26": "若心相及餘，　　作亦應當知。",
    "T28n1551_006:0867c27": "一切心數法說與心俱轉者，一切心數法說",
    "T28n1551_006:0867c28": "與心共行。何以故？共心一緣故。若心相及餘",
    "T28n1551_006:0867c29": "者，此心相生等，彼亦隨心轉，共心一生滅故。",
    "T28n1551_006:0868a01": "及餘者，如是餘心數相，亦隨心轉，一種方便",
    "T28n1551_006:0868a02": "安隱故。作亦應當知者，此業名也，彼中說心",
    "T28n1551_006:0868a03": "數處。已說思身口業。未盡今當說。彼禪道無",
    "T28n1551_006:0868a04": "教戒，彼力生故說作，彼隨心轉，心一果故。心",
    "T28n1551_006:0868a05": "作一事，一切隨心轉說。問曰：斷法云何？答曰：",
    "T28n1551_006:0868a06": "斷諸有漏法，　　智者亦無垢，",
    "T28n1551_006:0868a07": "滅未來說遠，　　此餘說則近。",
    "T28n1551_006:0868a08": "斷諸有漏法者，一切有漏法斷，有過故；是故",
    "T28n1551_006:0868a09": "無漏不斷，彼無垢故。無過去垢，故名斷。如衣",
    "T28n1551_006:0868a10": "有垢浣事。問曰：知法云何？答曰：知者亦無垢。",
    "T28n1551_006:0868a11": "若有漏法及無漏法，是一切知法，一切法智",
    "T28n1551_006:0868a12": "境界故。隨方便智，如智品說。問曰：遠法云何？",
    "T28n1551_006:0868a13": "答曰：滅未來說遠，不辦事故。四種遠：作事遠、",
    "T28n1551_006:0868a14": "處遠、相遠、自分遠。不辦事遠者，過去未來世",
    "T28n1551_006:0868a15": "道。處遠者，海此彼岸。相遠者，如地與虛空、濕",
    "T28n1551_006:0868a16": "與暖異。分遠者，善法不善法。欲色無色雖一",
    "T28n1551_006:0868a17": "相，彼亦是遠。此餘則說近者，餘現在及無為，",
    "T28n1551_006:0868a18": "彼當知近，現在能辦事故近。無為隨處速",
    "T28n1551_006:0868a19": "得，數緣、非數緣滅隨處得。虛空者遍一切處。",
    "T28n1551_006:0868a20": "問曰：決定法云何？答曰：",
    "T28n1551_006:0868a21": "所謂無間業，　　及諸無垢行，",
    "T28n1551_006:0868a22": "慧者說決定，　　見處是有漏。",
    "T28n1551_006:0868a23": "所謂無間業及諸無垢行慧者說決定者，無",
    "T28n1551_006:0868a24": "間業、邪定如是法，決定將向地獄故。餘亦有",
    "T28n1551_006:0868a25": "惡行，決定能趣地獄，彼不定，無間非不定。已",
    "T28n1551_006:0868a26": "說決定，無垢行正決定得解脫果。除五無間",
    "T28n1551_006:0868a27": "業，餘者不定。有漏及無為不定。問曰：見處法",
    "T28n1551_006:0868a28": "云何？答曰：見處是有漏。一切有漏法是見處，",
    "T28n1551_006:0868a29": "五見相應故。若此法穢污見緣，相應使俱生、",
    "T28n1551_006:0868b01": "伴法中住，彼法名見處。問曰：幾根眾生成就？",
    "T28n1551_006:0868b02": "答曰：",
    "T28n1551_006:0868b03": "說有十九根，　　謂成就極多，",
    "T28n1551_006:0868b04": "極少成就八，　　曉了根所說。",
    "T28n1551_006:0868b05": "說有十九根謂成就極多者，若一切多成就，",
    "T28n1551_006:0868b06": "根彼十九。如不斷善根、不缺根二根故。此凡",
    "T28n1551_006:0868b07": "夫，是故彼無無漏根、不缺根。如是未離欲聖",
    "T28n1551_006:0868b08": "人，彼一根，二無漏無。極少成就八曉了根所",
    "T28n1551_006:0868b09": "說者，若一切少成就但八，如餘身根斷善根。",
    "T28n1551_006:0868b10": "彼有身、意、命根五受等。及生無色界凡夫，彼",
    "T28n1551_006:0868b11": "意、命、捨根、信等五根有。問曰：幾種觸？答曰：",
    "T28n1551_006:0868b12": "增語及有對，　　明無明處中，",
    "T28n1551_006:0868b13": "所謂得果者，　　是則雙道事。",
    "T28n1551_006:0868b14": "增語及有對明無明處中者，彼意識相應觸",
    "T28n1551_006:0868b15": "增語觸。何以故？增語依轉故。由增語轉，彼名",
    "T28n1551_006:0868b16": "增語。由意識故語轉，是故意識與彼相應觸",
    "T28n1551_006:0868b17": "名增語觸。或增語名彼意識分別境界，非餘",
    "T28n1551_006:0868b18": "五識，是故增語境界相應觸名增語觸，五識",
    "T28n1551_006:0868b19": "身相應觸名有對觸。何以故？有對依緣故。五",
    "T28n1551_006:0868b20": "有對觸：穢污無明觸、無漏明觸、非穢污有漏、",
    "T28n1551_006:0868b21": "非明非無明觸。問曰：云何無礙道得果者？為",
    "T28n1551_006:0868b22": "無礙道解脫道耶？答曰：所謂得果者是則雙",
    "T28n1551_006:0868b23": "道事，雙道俱得果。無礙道斷結得，解脫道得",
    "T28n1551_006:0868b24": "解脫證。如以毒蛇，一手著甕中、一手蔽頭。如",
    "T28n1551_006:0868b25": "怨家，一手推出、一手閉門。問曰：阿羅漢住何",
    "T28n1551_006:0868b26": "心入涅槃？答曰：",
    "T28n1551_006:0868b27": "無著住報心，　　得入於涅槃，",
    "T28n1551_006:0868b28": "生有及壞有，　　本有亦復中。",
    "T28n1551_006:0868b29": "無著住報心得入於涅槃者，一切所作事中",
    "T28n1551_006:0868c01": "平住任運心，阿羅漢住報生心中入涅槃，亦",
    "T28n1551_006:0868c02": "住威儀心入涅槃。何以故？任運行故，說住報",
    "T28n1551_006:0868c03": "心入涅槃。彼自然心斷隨順故，住無記心入",
    "T28n1551_006:0868c04": "涅槃。善心中相續彼次第心自息，不善心身",
    "T28n1551_006:0868c05": "離欲時捨穢污心，有頂離欲時捨善無記現",
    "T28n1551_006:0868c06": "前，彼最後心是故住如是無記心入涅槃。問",
    "T28n1551_006:0868c07": "曰：幾種有？答曰：四種有。生有及壞有本有亦",
    "T28n1551_006:0868c08": "復中。彼生有者，生剎那若陰生。壞有者，死時",
    "T28n1551_006:0868c09": "最後陰。本有，名生有死有中間陰名本有。中",
    "T28n1551_006:0868c10": "間有，名死已乃至未受生有，此中間處所陰",
    "T28n1551_006:0868c11": "名中有。或有不立中有者，彼人處所中間不",
    "T28n1551_006:0868c12": "相續。彼言不相應。何以故？心數依處轉見，此",
    "T28n1551_006:0868c13": "心數依處見非餘，彼何所依共報身？此不存",
    "T28n1551_006:0868c14": "中陰者，欲界處相續見行相違心數轉，是故",
    "T28n1551_006:0868c15": "不生相續。若存中陰者，彼依處如是中有陰",
    "T28n1551_006:0868c16": "生見，法不相違心數轉，相應成就處相續故，",
    "T28n1551_006:0868c17": "是故必有中陰。問曰：如佛說有厭離，云何厭？",
    "T28n1551_006:0868c18": "云何離？答曰：",
    "T28n1551_006:0868c19": "諸智在苦因，　　及忍修於厭，",
    "T28n1551_006:0868c20": "離欲得無欲，　　說在於四中。",
    "T28n1551_006:0868c21": "諸智在苦因及忍修於厭者，苦集緣智及忍",
    "T28n1551_006:0868c22": "說厭，厭事轉故。離欲得無欲說在於四中者，",
    "T28n1551_006:0868c23": "苦集滅道中智及忍說厭離，能壞欲故。彼中",
    "T28n1551_006:0868c24": "忍見道壞智者，修道無礙道斷煩惱，不復見",
    "T28n1551_006:0868c25": "道智。無礙道修道中有四智。",
    "T28n1551_006:0868c26": "10 問論品問論品第十",
    "T28n1551_006:0868c27": "離律不律儀，　　而得於律儀，",
    "T28n1551_006:0868c28": "不因彼得勝？　　若能知者說。",
    "T28n1551_006:0868c29": "答曰：有無色界沒生色界。凡夫法，彼人界流",
    "T28n1551_006:0869a01": "轉時，捨戒繫屬界故。是人生色界時，得彼禪",
    "T28n1551_006:0869a02": "戒退分故，是故不增。",
    "T28n1551_006:0869a03": "頗得沙門果，　　聖賢離諸過，",
    "T28n1551_006:0869a04": "得有為善法，　　不名為修習？",
    "T28n1551_006:0869a05": "答曰：有，如本得退得過去，彼但得不增，是故",
    "T28n1551_006:0869a06": "名不修習。餘習修不能現前，本所得者更得。",
    "T28n1551_006:0869a07": "頗道興起時，　　未離諸過咎，",
    "T28n1551_006:0869a08": "解脫時離惡？　　能決定者說。",
    "T28n1551_006:0869a09": "答曰：有，如未來修，如前生現前，盡智除。若餘",
    "T28n1551_006:0869a10": "未來盡智，彼欲生時得，彼時未解脫。何以",
    "T28n1551_006:0869a11": "故？本時障解脫。一切未來無學，相續心解",
    "T28n1551_006:0869a12": "脫故。",
    "T28n1551_006:0869a13": "頗光曜煩惱，　　起已定相應，",
    "T28n1551_006:0869a14": "清淨初禪中，　　而得於退法？",
    "T28n1551_006:0869a15": "答曰：有，光曜纏生，退阿羅漢得盡智者，初清",
    "T28n1551_006:0869a16": "淨禪盡智力得，彼時捨彼學無學，或熏修初",
    "T28n1551_006:0869a17": "禪等。",
    "T28n1551_006:0869a18": "頗有見諦道，　　得於諸善法，",
    "T28n1551_006:0869a19": "彼法是有緣，　　智者不見緣？",
    "T28n1551_006:0869a20": "答曰：有，欲界中無間等邊得世智，欲界陰不",
    "T28n1551_006:0869a21": "見比智，彼無間邊得世智，是故彼時不見欲",
    "T28n1551_006:0869a22": "界陰。",
    "T28n1551_006:0869a23": "頗果有漏慧，　　相應淨功德，",
    "T28n1551_006:0869a24": "不相應智慧，　　彼時得彼果？",
    "T28n1551_006:0869a25": "答曰：有，如欲界離欲，非梵世離欲，彼欲界第",
    "T28n1551_006:0869a26": "四禪果變化心不相應斷故。成就彼於此禪",
    "T28n1551_006:0869a27": "中，彼果彼禪中不相應，慧不斷故。如是色",
    "T28n1551_006:0869a28": "界變化心，說於下上地，離欲不離欲。",
    "T28n1551_006:0869a29": "頗住無礙道，　　成就於諸滅，",
    "T28n1551_006:0869b01": "障礙彼煩惱，　　非彼無漏見？",
    "T28n1551_006:0869b02": "答曰：有，如有漏通生住無礙道，隨地通能生，",
    "T28n1551_006:0869b03": "彼地離欲。彼有通離欲斷，是故彼住無礙道，",
    "T28n1551_006:0869b04": "彼遠離成就，常相續得遠離。",
    "T28n1551_006:0869b05": "頗有煩惱滅，　　無垢者獲得，",
    "T28n1551_006:0869b06": "非捨彼煩惱，　　於彼無垢盡？",
    "T28n1551_006:0869b07": "答曰：有，如光曜中梵世生，欲生時欲界煩惱",
    "T28n1551_006:0869b08": "遠離得。如是彼前已斷，彼遠離得。世俗故彼",
    "T28n1551_006:0869b09": "地繫屬，是故地流轉捨。又復還來得，彼得名",
    "T28n1551_006:0869b10": "遠離得。",
    "T28n1551_006:0869b11": "頗無垢淨地，　　未曾得而得，",
    "T28n1551_006:0869b12": "非離欲非退，　　不依於見道？",
    "T28n1551_006:0869b13": "答曰：有，如色離欲證決定無漏，無色修道中",
    "T28n1551_006:0869b14": "方便得。",
    "T28n1551_006:0869b15": "頗未得法中，　　而得於勝利，",
    "T28n1551_006:0869b16": "不捨彼不利，　　若曾學者否？",
    "T28n1551_006:0869b17": "答曰：有，彼初生無漏品，除餘無漏功德，得時",
    "T28n1551_006:0869b18": "彼不捨凡夫事。苦法忍，彼退一切無漏功德，",
    "T28n1551_006:0869b19": "不得凡夫事。",
    "T28n1551_006:0869b20": "大德優波扇多，為利益弟子故，造此阿毘曇心",
    "T28n1551_006:0869b21": "論。",
    "T28n1551_006:0869b22": "阿毘曇心論經卷第六"
}