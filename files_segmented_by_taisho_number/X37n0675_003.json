{
    "X37n0675_003:0808c17": "佛祖三經指南卷下",
    "X37n0675_003:0808c19": "富沙釋　道霈　述",
    "X37n0675_003:0808c20": "溈山大圓禪師警策",
    "X37n0675_003:0808c21": "溈山在長沙府之寧鄉周百四十里溈水出焉故",
    "X37n0675_003:0808c22": "名師諱靈祐大圓其諡號也福州長谿人姓趙氏",
    "X37n0675_003:0808c23": "年十五依本郡建善寺法常律師出家嗣往杭州",
    "X37n0675_003:0808c24": "龍興寺習大小乘教二十三往江西參百丈丈一",
    "X37n0675_003:0809a01": "見許之入室侍立次丈問誰師曰某甲丈曰撥爐",
    "X37n0675_003:0809a02": "中有火否師撥之曰爐中無火丈躬起深撥得少",
    "X37n0675_003:0809a03": "火夾示師曰汝道無這箇聻師由是發悟禮謝後",
    "X37n0675_003:0809a04": "因司馬頭陀選得溈山時師為典座丈命師往住",
    "X37n0675_003:0809a05": "持且囑曰吾化緣在此溈山勝境汝當居之嗣續",
    "X37n0675_003:0809a06": "吾宗廣度後學時樺林聞之曰某甲忝居上座典",
    "X37n0675_003:0809a07": "座何得住持丈曰若對眾下得一轉語出格當與",
    "X37n0675_003:0809a08": "住持即指淨瓶問曰不得喚作淨瓶喚作甚麼林",
    "X37n0675_003:0809a09": "曰不可喚作木揬也丈顧問師師踢倒淨瓶便出",
    "X37n0675_003:0809a10": "去丈笑曰第一座輸却山子了也師遂往焉是山",
    "X37n0675_003:0809a11": "峭絕敻無人烟猿猱為伍橡栗為食經五七載而",
    "X37n0675_003:0809a12": "懶安偕數僧自百丈來夾輔之於是禪學者始輻",
    "X37n0675_003:0809a13": "輳焉後又得仰山師資鼓唱家聲大振世稱溈仰",
    "X37n0675_003:0809a14": "宗師見學者懈怠漸成流弊乃著警策一篇叢林",
    "X37n0675_003:0809a15": "盛傳之言警策者如人重睡警之使寤如馬既疲",
    "X37n0675_003:0809a16": "策之使進眾生睡生死大夜怠脩行正路故師作",
    "X37n0675_003:0809a17": "此警策之可謂徹困婆心真實相為也其或警而",
    "X37n0675_003:0809a18": "不省策而不進則亦自暴自棄而已。",
    "X37n0675_003:0809a19": "大章分二一文二銘文分五節一示色身大患",
    "X37n0675_003:0809a20": "二懲出家流弊三明出家正因四示入道由徑",
    "X37n0675_003:0809a21": "五結勸叮嚀今初也。",
    "X37n0675_003:0809a22": "夫業繫受身未免形累。",
    "X37n0675_003:0809a23": "業者過去所造善惡二業受身者異熟識(第八識)為",
    "X37n0675_003:0809a24": "前業所繫而受現在之身業屬因身屬果以因有",
    "X37n0675_003:0809b01": "善惡之殊故果有苦樂之異也形累者生老病死",
    "X37n0675_003:0809b02": "也老子云吾有大患為吾有身是也。",
    "X37n0675_003:0809b03": "稟父母之遺體假眾緣而共成。",
    "X37n0675_003:0809b04": "此總明受身此身稟父母精血所成故曰遺體眾",
    "X37n0675_003:0809b05": "緣者四大也謂初則假內四大以生次則假外四",
    "X37n0675_003:0809b06": "大以養故曰共成。",
    "X37n0675_003:0809b07": "雖乃四大扶持常相違背。",
    "X37n0675_003:0809b08": "此下別明形累四大扶持者謂四大有互相扶持",
    "X37n0675_003:0809b09": "之意也如水得火而不寒火得水而不燥等常相",
    "X37n0675_003:0809b10": "違背者謂四大之性升降動靜互相乖反也既有",
    "X37n0675_003:0809b11": "扶持之功又有違背之害故有生老病死之累也。",
    "X37n0675_003:0809b12": "無常老病不與人期朝存夕亡剎那異世。",
    "X37n0675_003:0809b13": "不與人期謂卒然而至也剎那異世謂俄爾隔生",
    "X37n0675_003:0809b14": "也。",
    "X37n0675_003:0809b15": "譬如春霜曉露倏忽即無岸樹井藤豈能長久。",
    "X37n0675_003:0809b16": "四喻證上春霜易化曉露易晞世俗共知岸樹者",
    "X37n0675_003:0809b17": "言易隤也大涅槃經云譬如河岸臨峻之樹若遇",
    "X37n0675_003:0809b18": "暴風必當顛墜人亦如是臨老嶮岸死風既至勢",
    "X37n0675_003:0809b19": "不得住井藤者言易斷也經云如人行於曠野大",
    "X37n0675_003:0809b20": "火之中被狂象所逐見一枯井井上有樹樹上有",
    "X37n0675_003:0809b21": "藤其人板藤懸於井中下有三毒龍四毒蛇復有",
    "X37n0675_003:0809b22": "黑白二鼠兼相晈藤四邊毒蜂有蜜少許滴於口",
    "X37n0675_003:0809b23": "中因貪蜜故遂忘其苦曠野喻三界樹喻身藤喻",
    "X37n0675_003:0809b24": "命根象喻無常煞鬼二鼠喻日月井喻黃泉三龍",
    "X37n0675_003:0809c01": "喻三毒四蛇喻四大蜜喻五欲因貪財色等欲遂",
    "X37n0675_003:0809c02": "忘生死大苦。",
    "X37n0675_003:0809c03": "念念迅速一剎那間轉息即是來生何乃晏然空過。",
    "X37n0675_003:0809c04": "四句總結上文謂生死轉變甚速當及時進德不",
    "X37n0675_003:0809c05": "可坐以待弊也剎那者言時之極促也此正出警",
    "X37n0675_003:0809c06": "策之意警策開端即示身重患者以是苦本故也",
    "X37n0675_003:0809c07": "苟不知此意而漫云出家學道動止云為無非髑",
    "X37n0675_003:0809c08": "髏活計適足以益生死業豈能入道哉。",
    "X37n0675_003:0809c09": "二懲出家流弊",
    "X37n0675_003:0809c10": "父母不供甘旨六親固以棄離不能安國治邦家業",
    "X37n0675_003:0809c11": "頓指繼嗣緬離鄉黨剃髮稟師內勤克念之功外弘",
    "X37n0675_003:0809c12": "不諍之德逈脫塵世冀期出離。",
    "X37n0675_003:0809c13": "此正明出家下反懲流弊旨美也六親謂伯叔兄",
    "X37n0675_003:0809c14": "弟子孫之親家業頓捐繼嗣謂出家者家業頓棄",
    "X37n0675_003:0809c15": "而無繼嗣之人也緬遠也千二百五十家為鄉五",
    "X37n0675_003:0809c16": "百家為黨克念能念也尚書云惟狂克念作聖亦",
    "X37n0675_003:0809c17": "即遺教所謂不忘念也不諍者僧名和合於一切",
    "X37n0675_003:0809c18": "人中不起諍論也夫人生兩儀間孝養父母愛敬",
    "X37n0675_003:0809c19": "六親安治邦國和睦鄉黨乃至隆家業承宗祧是",
    "X37n0675_003:0809c20": "固所當為者今皆棄去不為而獨剃髮毀形稟師",
    "X37n0675_003:0809c21": "受法者蓋欲內勤外弘期脫塵網以報父母資六",
    "X37n0675_003:0809c22": "親耳彼世俗常行虗假不實纏縛生死寧有了期",
    "X37n0675_003:0809c23": "故甘自棄之此其捨家出家之本旨也。",
    "X37n0675_003:0809c24": "何乃纔登戒品便言我是比丘檀越所須喫用常住",
    "X37n0675_003:0810a01": "不解忖思來處謂言法爾合供喫了聚頭喧喧但說",
    "X37n0675_003:0810a02": "人間襍話然則一期趂樂不知樂是苦因。",
    "X37n0675_003:0810a03": "何乃者反責之辭登戒謂受具也忖思來處者佛",
    "X37n0675_003:0810a04": "制比丘凡受食當作五觀一計功多少量彼來處",
    "X37n0675_003:0810a05": "二忖己德行全闕應供三防心離過貪等為宗四",
    "X37n0675_003:0810a06": "正事良藥為療形枯五為成道故方受此食今殊",
    "X37n0675_003:0810a07": "不思忖但謂我是比丘法爾合受檀越常住供養",
    "X37n0675_003:0810a08": "也一期猶云一時趂樂即聚頭喧喧等樂是苦因",
    "X37n0675_003:0810a09": "者謂目前放逸之樂適足以感召當來苦果故古",
    "X37n0675_003:0810a10": "云信施一粒米重如須彌山若人不了道披毛帶",
    "X37n0675_003:0810a11": "角還可不懼哉。",
    "X37n0675_003:0810a12": "曩劫循塵未甞返省時光淹沒歲月蹉跎受用殷繁",
    "X37n0675_003:0810a13": "施利濃厚動經年載不擬棄離積聚滋多保持幻質。",
    "X37n0675_003:0810a14": "曩劫下四句謂其無返照之功而循塵流轉空度",
    "X37n0675_003:0810a15": "歲月也受用下六句謂其貪著受用而積聚施利",
    "X37n0675_003:0810a16": "保持幻身也。",
    "X37n0675_003:0810a17": "導師有勅誡勗比丘進道嚴身三常不足人多於此",
    "X37n0675_003:0810a18": "躭味不休日往月來颯然白首。",
    "X37n0675_003:0810a19": "此承上受用殷繁而言比丘不當如是也進道學",
    "X37n0675_003:0810a20": "道也嚴身資身之具也三不足謂衣食睡三者不",
    "X37n0675_003:0810a21": "可令足衣取蔽形不以文采食取支命不貪美味",
    "X37n0675_003:0810a22": "睡以息勞不令縱意何者恐為其所愚蔽妨廢道",
    "X37n0675_003:0810a23": "業也孔子曰食無求飽居無求安亦是此意世人",
    "X37n0675_003:0810a24": "不志於道而多於是三者躭味不休營營求足日",
    "X37n0675_003:0810b01": "往月來不覺老之忽至非三者誤之乎。",
    "X37n0675_003:0810b02": "後學未聞旨趣應須愽問先知將謂出家貴求衣食。",
    "X37n0675_003:0810b03": "旨趣謂出家之旨趣也出家旨趣在見性而度生",
    "X37n0675_003:0810b04": "後學或未聞應當愽問先達之人而依之勒求可",
    "X37n0675_003:0810b05": "也既不聞不問將謂出家者惟貴求衣食哉何太",
    "X37n0675_003:0810b06": "錯也。",
    "X37n0675_003:0810b07": "佛先制律啟創發蒙軌則威儀淨如氷雪止持作犯",
    "X37n0675_003:0810b08": "束斂初心微細條章革諸猥弊毗尼法席曾未叨陪",
    "X37n0675_003:0810b09": "了義上乘豈能甄別可惜一生空過後悔難追。",
    "X37n0675_003:0810b10": "此言其不習律夫律者三學之初門如不習則何",
    "X37n0675_003:0810b11": "由而進道乎啟創發蒙者謂佛所制律開始啟發",
    "X37n0675_003:0810b12": "其蒙昧也以初始出家者身心蒙昧惟知放逸不",
    "X37n0675_003:0810b13": "有律儀何以防閑哉止持作犯即如來所制之律",
    "X37n0675_003:0810b14": "如五篇七聚等所以束斂初心者也微細條章即",
    "X37n0675_003:0810b15": "軌則威儀等所以革諸猥弊者也毗尼法席律肆",
    "X37n0675_003:0810b16": "也曾未叨陪謂曾未登律肆之門濫陪清眾也濫",
    "X37n0675_003:0810b17": "陪尚未則疎野可知矣夫律學事行既尚未知上",
    "X37n0675_003:0810b18": "乘玄理豈能甄別乎是徒空度一生雖有後悔又",
    "X37n0675_003:0810b19": "何可及吁惜哉。",
    "X37n0675_003:0810b20": "教理未甞措懷玄道無因契悟及至年高臘長空腹",
    "X37n0675_003:0810b21": "高心不肯親附良朋惟知倨傲。",
    "X37n0675_003:0810b22": "此言其不習教夫教者照心之明鏡如不習則心",
    "X37n0675_003:0810b23": "何由悟乎及至下四句出其不習教之過不親良",
    "X37n0675_003:0810b24": "朋逞空腹之高心惟知倨傲恃年臘之高長。",
    "X37n0675_003:0810c01": "未諳法律戢斂全無或大語高聲出言無度不敬上",
    "X37n0675_003:0810c02": "中下座婆羅門聚會無殊碗鉢作聲食畢先起去就",
    "X37n0675_003:0810c03": "乖角僧體全無起坐忪諸動他心念不存些些軌則",
    "X37n0675_003:0810c04": "小小威儀將何束斂後昆新學無因倣傚纔相覺察",
    "X37n0675_003:0810c05": "便言我是山僧未聞佛教行持一向情存麤糙。",
    "X37n0675_003:0810c06": "此出其不習律之過律所以束斂初心律既不諳",
    "X37n0675_003:0810c07": "則戢斂何有大語高聲無忌憚也出言無度言出",
    "X37n0675_003:0810c08": "非法不能自節也不敬上中下座無尊卑次序也",
    "X37n0675_003:0810c09": "婆羅門外道也戒經云我佛法中先受戒者在前",
    "X37n0675_003:0810c10": "坐後受戒者在後坐莫如外道痴人坐無次第碗",
    "X37n0675_003:0810c11": "鉢作聲者不念餓鬼苦也食畢先起者忽大眾也",
    "X37n0675_003:0810c12": "去就乖角者不合禮法非僧體也起坐忪諸者動",
    "X37n0675_003:0810c13": "他念也忪諸麤遽貌不存軌則下總結諸過覺察",
    "X37n0675_003:0810c14": "猶警策也山僧謂山野之僧不識禮貌蓋拒諫飾",
    "X37n0675_003:0810c15": "非之詞麤糙即上大語高聲等。",
    "X37n0675_003:0810c16": "如斯之見蓋為初心慵惰饕餮因循荏苒人間遂成",
    "X37n0675_003:0810c17": "疎野。",
    "X37n0675_003:0810c18": "此總出上二過所由慵者志劣惰者功怠饕者貪",
    "X37n0675_003:0810c19": "食餮者貪財因循者自無憤悱徒隨群逐隊而已",
    "X37n0675_003:0810c20": "謂此輩由初心如此遂乃釀成疎野耳荏苒即因",
    "X37n0675_003:0810c21": "循之意。",
    "X37n0675_003:0810c22": "不覺躘踵老朽觸事面墻後學咨詢無言接引縱有",
    "X37n0675_003:0810c23": "談說不涉典章或被輕言便責後生無禮瞋心忿起",
    "X37n0675_003:0810c24": "言語該人。",
    "X37n0675_003:0811a01": "言此輩既不閑教律無所用心老病死到來其苦",
    "X37n0675_003:0811a02": "有不可勝言者此明其老苦躘踵行不進之貌面",
    "X37n0675_003:0811a03": "墻言無所知後學下四句皆無知之事或被下四",
    "X37n0675_003:0811a04": "句謂或被輕薄不自知非反動瞋心出言該眾該",
    "X37n0675_003:0811a05": "徧涉也謂出言徧涉人動眾念也。",
    "X37n0675_003:0811a06": "一朝臥疾在床眾苦縈纏逼迫曉夕思忖心裏恛惶",
    "X37n0675_003:0811a07": "前路茫茫未知何往從茲始知悔過臨渴掘井奚為",
    "X37n0675_003:0811a08": "自恨早不預脩年晚多諸過咎。",
    "X37n0675_003:0811a09": "此言其病苦眾苦縈纏逼迫者謂大病臨身眾苦",
    "X37n0675_003:0811a10": "交作非止一端也當此之際與死為隣生平之妄",
    "X37n0675_003:0811a11": "想已歇壯志已灰惟朝夕思忖心裏恛惶不知前",
    "X37n0675_003:0811a12": "路何如耳恛惶驚怖貌前路謂五趣將死悔過如",
    "X37n0675_003:0811a13": "臨渴掘井尚何及哉自恨二句乃悔過之言。",
    "X37n0675_003:0811a14": "臨行揮霍怕怖慞惶縠穿雀飛識心隨業如人負債",
    "X37n0675_003:0811a15": "強者先牽心緒多端重處偏墜無常殺鬼念念不停",
    "X37n0675_003:0811a16": "命不可延時不可待人天三有應未免之如是受身",
    "X37n0675_003:0811a17": "非論劫數。",
    "X37n0675_003:0811a18": "此言其死苦謂既無定慧則甘伏死門也揮霍驚",
    "X37n0675_003:0811a19": "惶卒遽之貌縠穿雀飛二句七賢女經云雀來入",
    "X37n0675_003:0811a20": "瓶中以縠覆其口縠穿雀飛去識心隨業走雀喻",
    "X37n0675_003:0811a21": "賴耶瓶喻身縠喻命根謂現陰命根既斷則賴耶",
    "X37n0675_003:0811a22": "舍身而去隨業隨心受形六道也如人負債二句",
    "X37n0675_003:0811a23": "謂業重者先報也心緒多端二句謂心重者偏墜",
    "X37n0675_003:0811a24": "也無常下四句謂時命為行陰遷駛念念不住莫",
    "X37n0675_003:0811b01": "可延待也人天下四句謂非獨人為然凡三有之",
    "X37n0675_003:0811b02": "內均不能免輪轉往反如循環然豈劫數所可論",
    "X37n0675_003:0811b03": "乎三有即三界。",
    "X37n0675_003:0811b04": "感傷歎訝哀哉切心豈可緘言遞相警策所恨同生",
    "X37n0675_003:0811b05": "像季去聖時遙佛法生疎人多懈怠略申管見以曉",
    "X37n0675_003:0811b06": "後來若不蠲矜誠難輪逭。",
    "X37n0675_003:0811b07": "此總結上文首四句謂目擊流弊感傷切心豈可",
    "X37n0675_003:0811b08": "無言共相警策訝發歎聲緘言謂閉口而不言也",
    "X37n0675_003:0811b09": "所恨下四句謂人根怠惰由時數使然也像季者",
    "X37n0675_003:0811b10": "佛正像法各千年末法萬年今當像法之末故曰",
    "X37n0675_003:0811b11": "像季略申下四句正明作警策管見古云以管窺",
    "X37n0675_003:0811b12": "豹只見一班蓋謙詞蠲除也矜者持守之嚴也輪",
    "X37n0675_003:0811b13": "逭轉身而逃也謂叮嚀如此更不蠲除舊習矜持",
    "X37n0675_003:0811b14": "素行則生死之苦又安能輪逭乎。",
    "X37n0675_003:0811b15": "三明出家正因",
    "X37n0675_003:0811b16": "夫出家者發足超方心形異俗紹隆聖種震懾魔軍",
    "X37n0675_003:0811b17": "用報四恩拔濟三有若不如此濫廁僧倫。",
    "X37n0675_003:0811b18": "發足超方者謂一念發足出家之時志欲逈越塵",
    "X37n0675_003:0811b19": "區高超方外也心形異俗者形異可知心異有四",
    "X37n0675_003:0811b20": "一欲紹隆聖種使佛種不斷且隆盛也二欲震懾",
    "X37n0675_003:0811b21": "魔軍令魔軍退衂邪法損減也三欲報四恩荷恩",
    "X37n0675_003:0811b22": "德也四恩謂父母眾生國王三寶之恩四欲拔三",
    "X37n0675_003:0811b23": "有悲沉淪也蓋四者成佛降魔報恩濟眾之行四",
    "X37n0675_003:0811b24": "行居懷異俗遠矣苟有是形而無是心則是假我",
    "X37n0675_003:0811c01": "衣服而混濫雜廁於僧類之中豈真出家僧寶乎。",
    "X37n0675_003:0811c02": "言行荒疎虗霑信施昔年行處寸步不移恍惚一生",
    "X37n0675_003:0811c03": "將何憑恃況乃堂堂僧相容貌可觀皆是夙植善根",
    "X37n0675_003:0811c04": "感斯異報便擬端然拱手不貴寸陰事業不勤功果",
    "X37n0675_003:0811c05": "無因克就豈可一生空過抑亦來業無裨。",
    "X37n0675_003:0811c06": "此明濫廁之意反顯正因出家者不如此也言行",
    "X37n0675_003:0811c07": "二句謂言行相違闕應供之德徒素[(歹*又)/食]耳昔年二",
    "X37n0675_003:0811c08": "句謂雖復出家而俗行不改新德無聞恍惚二句",
    "X37n0675_003:0811c09": "謂徒混沌一生德業不脩無善可恃況乃下共十",
    "X37n0675_003:0811c10": "句提獎而勉勵之謂感受美報騐知夙因現前不",
    "X37n0675_003:0811c11": "脩將來何補。",
    "X37n0675_003:0811c12": "辭親決志披緇意欲等超何所曉夕思忖豈可遷延",
    "X37n0675_003:0811c13": "過時心期佛法棟梁用作後來龜鏡常以如此未能",
    "X37n0675_003:0811c14": "少分相應。",
    "X37n0675_003:0811c15": "首四句審其出家之意果何為也豈非欲上等諸",
    "X37n0675_003:0811c16": "聖下超凡俗哉固當日夜思忖勉力進道詎可遷",
    "X37n0675_003:0811c17": "延愒玩歲月後四句謂棟梁佛法龜鏡後來二者",
    "X37n0675_003:0811c18": "固心之所期而功力未充尚不得少分相應況怠",
    "X37n0675_003:0811c19": "惰恣情不加策勵又何以酬出家初志哉棟梁謂",
    "X37n0675_003:0811c20": "法門正材龜鏡謂後學師匠。",
    "X37n0675_003:0811c21": "出言須涉典章談說乃傍於稽古形儀挺特意氣高",
    "X37n0675_003:0811c22": "閒遠行要假良朋數數親於耳目住止必須擇伴時",
    "X37n0675_003:0811c23": "時聞於未聞故云生我者父母成我者朋友。",
    "X37n0675_003:0811c24": "首四句示自立之德涉典稽古謂不可逞胸臆之",
    "X37n0675_003:0812a01": "論意高氣閒謂不可近流俗之態後六句明取友",
    "X37n0675_003:0812a02": "之功謂行住之間皆資良友啟廸增長見聞須善",
    "X37n0675_003:0812a03": "揀擇也生我父母成我朋友古語也謂父母雖能",
    "X37n0675_003:0812a04": "生我之身而切切偲偲指擿瑕類裁成我之德業",
    "X37n0675_003:0812a05": "者惟善友能然。",
    "X37n0675_003:0812a06": "親附善者如霧露中行雖不濕衣時時有潤狎習惡",
    "X37n0675_003:0812a07": "者長惡知見曉夕造惡即目交報歿後沉淪一失人",
    "X37n0675_003:0812a08": "身萬劫不復忠言逆耳豈不銘心者哉。",
    "X37n0675_003:0812a09": "此較量擇友損益謂親附善者雖不見其善而相",
    "X37n0675_003:0812a10": "親相附之間不覺潛消其惡念而默被其德風故",
    "X37n0675_003:0812a11": "云如行霧露中雖不濕衣而時自有潤也狎習惡",
    "X37n0675_003:0812a12": "者雖不見其惡而相狎相習之間不覺自喪其良",
    "X37n0675_003:0812a13": "心而密長其惡見故云曉夕造惡也即目交報現",
    "X37n0675_003:0812a14": "報也歿後沉淪生報及後報也一失人身萬劫不",
    "X37n0675_003:0812a15": "復者涅槃云失人身者如大地土得人身者如爪",
    "X37n0675_003:0812a16": "上土然既失而思復不亦難乎逆耳者古云良藥",
    "X37n0675_003:0812a17": "苦口而利於病忠言逆耳而利於行銘心謂銘刻",
    "X37n0675_003:0812a18": "於心志不忘也師自謂吾所言固是逆耳然實利",
    "X37n0675_003:0812a19": "於行學者可不銘心力踐之哉。",
    "X37n0675_003:0812a20": "便能澡心育德晦跡韜名蘊素精神喧囂止絕。",
    "X37n0675_003:0812a21": "此言銘心力踐之効故云便能等澡心育德謂淨",
    "X37n0675_003:0812a22": "三毒養三學晦跡韜名謂隱幻身藏虗名蘊素精",
    "X37n0675_003:0812a23": "神者謂精神蘊蓄而不浮露素潔而無染著澡育",
    "X37n0675_003:0812a24": "之功也喧囂止絕者喧囂俗境也止絕俗境晦韜",
    "X37n0675_003:0812b01": "之功也。",
    "X37n0675_003:0812b02": "四示入道由徑",
    "X37n0675_003:0812b03": "若欲參禪學道頓超方便之門。",
    "X37n0675_003:0812b04": "上所明皆撿束身心淬礪志氣之事今正示入道",
    "X37n0675_003:0812b05": "由徑以根有利鈍故分禪教二種此示參禪欲者",
    "X37n0675_003:0812b06": "志樂也禪即達摩所傳最上乘禪所謂直指人心",
    "X37n0675_003:0812b07": "見性成佛者也言頓超方便者以依教修證總屬",
    "X37n0675_003:0812b08": "方便惟參禪一著頓悟自性超諸方便也。",
    "X37n0675_003:0812b09": "心契玄津研幾精要決擇深奧啟悟真源。",
    "X37n0675_003:0812b10": "此明參究工夫參究之功捨諸方便直窮理性忽",
    "X37n0675_003:0812b11": "然心與理契謂之心契玄津雖云心與理契秪恐",
    "X37n0675_003:0812b12": "見其粗而不見其精見其泛而不見其要則是膚",
    "X37n0675_003:0812b13": "淺之見豈可顢頇自守必須研窮其幾微而拾粗",
    "X37n0675_003:0812b14": "取精捨泛取要也既得其精要則造理可謂深奧",
    "X37n0675_003:0812b15": "然理雖深奧總是識心所緣之境不是衲僧家駐",
    "X37n0675_003:0812b16": "足處必須精於決擇重重披剝不可坐於深奧所",
    "X37n0675_003:0812b17": "謂玄玄玄處更須訶也至於窮玄徹底無深可入",
    "X37n0675_003:0812b18": "無奧可居功盡合平常乃可謂之啟悟真源名真",
    "X37n0675_003:0812b19": "源者玄津之源也。",
    "X37n0675_003:0812b20": "愽問先知親近善友此宗難得其妙切須子細用心。",
    "X37n0675_003:0812b21": "此示其去就謂學者參禪不可師心自是其未得",
    "X37n0675_003:0812b22": "須依師友決擇既得須求師友證據蓋此宗不落",
    "X37n0675_003:0812b23": "格量難得其妙三袒云毫釐有差天地懸隔故須",
    "X37n0675_003:0812b24": "子細未可忽略也。",
    "X37n0675_003:0812c01": "可中頓悟正因便是出塵階漸此則破三界二十五",
    "X37n0675_003:0812c02": "有內外諸法盡知不實從心變起悉是假名。",
    "X37n0675_003:0812c03": "此正明悟境可中猶云箇中正因者當人本有之",
    "X37n0675_003:0812c04": "正因佛性也三界總名二十五有別列頌云四洲",
    "X37n0675_003:0812c05": "四惡趣六欲并梵天四禪四空處無想五那含內",
    "X37n0675_003:0812c06": "外諸法即器界身心等破者謂參禪者當其悟時",
    "X37n0675_003:0812c07": "猶如大夢豁然驚覺三界等皆夢中之境豈得不",
    "X37n0675_003:0812c08": "破盡知下出破之所由謂諸法不實皆是自心變",
    "X37n0675_003:0812c09": "現而起但有假名而已迷時不知認名為實妄生",
    "X37n0675_003:0812c10": "取舍如小兒弄鏡像渴鹿趂陽燄豈不大可笑乎",
    "X37n0675_003:0812c11": "南嶽示徒云一切萬法皆自心生心無所生法無",
    "X37n0675_003:0812c12": "所住若達心地所作無礙非遇上根宜慎辭哉噫",
    "X37n0675_003:0812c13": "可與智者道也。",
    "X37n0675_003:0812c14": "不用將心湊泊但情不附物物豈礙人任他法性周",
    "X37n0675_003:0812c15": "流莫斷莫續聞聲見色蓋是尋常這邊那邊應用不",
    "X37n0675_003:0812c16": "闕。",
    "X37n0675_003:0812c17": "此明悟後履踐之功首三句消遣俗境任他二句",
    "X37n0675_003:0812c18": "保任法性聞聲二句功合平常四祖示牛頭云境",
    "X37n0675_003:0812c19": "緣無好醜好醜起於心心若不強名妄情從何起",
    "X37n0675_003:0812c20": "妄情既不起真心任遍知汝但隨心自在無復對",
    "X37n0675_003:0812c21": "治即名常住法身無有變易如次合上三段可知",
    "X37n0675_003:0812c22": "後二句明應用不闕謂今時那畔臨時臨機隨緣",
    "X37n0675_003:0812c23": "出沒無定軌也。",
    "X37n0675_003:0812c24": "如斯行止實不枉披法服亦乃酬報四恩拔濟三有",
    "X37n0675_003:0813a01": "生生若能不退佛階決定可期往來三界之賓出沒",
    "X37n0675_003:0813a02": "為他作則此之一學最妙最玄但辦肯心必不相賺。",
    "X37n0675_003:0813a03": "此結益激勸之意不退謂心鏡明淨隔陰不昏也",
    "X37n0675_003:0813a04": "佛階謂成佛之階級即三賢十聖也不相賺如法",
    "X37n0675_003:0813a05": "華云我今為汝保任此事終不虗也或謂參究頓",
    "X37n0675_003:0813a06": "悟之人一念不生即名為佛今云頓悟正因始是",
    "X37n0675_003:0813a07": "出塵階漸又云生生若能不退佛階決定可期得",
    "X37n0675_003:0813a08": "無既悟之人猶有退失之虞階漸之脩乎答曰經",
    "X37n0675_003:0813a09": "謂一念不生即名為佛者約悟理言之約事則否",
    "X37n0675_003:0813a10": "首楞嚴云理雖頓悟乘悟併消事非頓除因次第",
    "X37n0675_003:0813a11": "盡是也又僧問溈山曰頓悟之人更有脩否山曰",
    "X37n0675_003:0813a12": "若真悟得本他自知時脩與不脩是兩頭語今初",
    "X37n0675_003:0813a13": "心從緣一念頓悟自理猶有無始習氣未能頓淨",
    "X37n0675_003:0813a14": "但教渠淨除現業流識即是修也不可別有法教",
    "X37n0675_003:0813a15": "渠脩行趨向云云此淨除現業流識一句子古人",
    "X37n0675_003:0813a16": "於水邊林下不知費却多少鹽醬豈可謂一悟便",
    "X37n0675_003:0813a17": "了乎。",
    "X37n0675_003:0813a18": "若有中流之士未能頓超且於教法留心溫尋貝葉",
    "X37n0675_003:0813a19": "精搜義理傳唱敷揚接引後來報佛恩德時光亦不",
    "X37n0675_003:0813a20": "虗棄必須以此扶持住止威儀便是僧中法器。",
    "X37n0675_003:0813a21": "此示習教謂參禪單刀直入超諸方便非中下之",
    "X37n0675_003:0813a22": "機所能故令其且於教法留心庶幾聞解信入也",
    "X37n0675_003:0813a23": "教法謂經論貝葉西域用以書經者如此方紙素",
    "X37n0675_003:0813a24": "之類溫尋謂熟文精搜謂窮義傳唱敷揚者謂作",
    "X37n0675_003:0813b01": "大法師弘通正教也接引後來報佛恩德者經云",
    "X37n0675_003:0813b02": "假使頂戴經塵劫身為床座徧三千若不傳法利",
    "X37n0675_003:0813b03": "眾生畢竟無由申報者故唯自利利他如說脩行",
    "X37n0675_003:0813b04": "為報佛恩耳時光下四句謂中下之機必須借教",
    "X37n0675_003:0813b05": "扶持而光陰亦不至虗棄四威儀間自然合度便",
    "X37n0675_003:0813b06": "是僧中法器也法器謂受法之器。",
    "X37n0675_003:0813b07": "豈不見倚松之葛上聳千尋託附勝因方能廣益。",
    "X37n0675_003:0813b08": "此結上二段松喻宗教葛喻學人尋八尺也謂葛",
    "X37n0675_003:0813b09": "倚長松而聳千尋之勢僧閑宗教而行廣大之益",
    "X37n0675_003:0813b10": "皆由附託之勝也。",
    "X37n0675_003:0813b11": "懇脩齋戒莫謾虧踰世世生生殊妙因果不可等閒",
    "X37n0675_003:0813b12": "過日兀兀度時可惜光陰不求升進徒消十方信施",
    "X37n0675_003:0813b13": "亦乃辜負四恩積累轉深心塵易壅觸途成滯人所",
    "X37n0675_003:0813b14": "輕欺古云彼既丈夫我亦爾不應自輕而退屈若不",
    "X37n0675_003:0813b15": "如此徒在緇門荏苒一生殊無所益。",
    "X37n0675_003:0813b16": "上正明宗教此兼示戒法謂不可徒恃見地弁髦",
    "X37n0675_003:0813b17": "事行也首二句謂齋戒須懇切而脩不得虧缺踰",
    "X37n0675_003:0813b18": "越次二句謂戒根既全則人天勝報永不失耳不",
    "X37n0675_003:0813b19": "可等閒下反覆勸勉之意兀兀無知貌積累轉深",
    "X37n0675_003:0813b20": "者業愈重也心塵易壅者迷益深也餘可知。",
    "X37n0675_003:0813b21": "五結勸叮嚀",
    "X37n0675_003:0813b22": "伏望興決烈之志開特達之懷舉措看他上流莫擅",
    "X37n0675_003:0813b23": "隨於庸鄙今生便須決斷想料不由別人。",
    "X37n0675_003:0813b24": "望期望也志決烈則無頑懦脂韋之習懷特達則",
    "X37n0675_003:0813c01": "無卑淺隘狹之量舉措二句論語云見賢思齊焉",
    "X37n0675_003:0813c02": "見不賢而內自省也今生二句古云此身不向今",
    "X37n0675_003:0813c03": "生度更向何生度此身又首楞嚴阿難云將謂如",
    "X37n0675_003:0813c04": "來惠我三昧不知身心本不相代故須自決也。",
    "X37n0675_003:0813c05": "息意亡緣不與諸塵作對心空境寂只為久滯不通",
    "X37n0675_003:0813c06": "熟覽斯文時時警策。",
    "X37n0675_003:0813c07": "內意既息則外緣自亡無復對待也然心境本自",
    "X37n0675_003:0813c08": "空寂但久為妄情所滯不能豁然通達耳後二句",
    "X37n0675_003:0813c09": "誡勿忘警策之意。",
    "X37n0675_003:0813c10": "強作主宰莫狥人情業果所牽誠難逃避聲和響順",
    "X37n0675_003:0813c11": "形直影端因果歷然豈無憂懼故經云假使百千劫",
    "X37n0675_003:0813c12": "所造業不忘因緣會遇時果報還自受故知三界刑",
    "X37n0675_003:0813c13": "罰縈絆殺人努力勤脩莫空過日。",
    "X37n0675_003:0813c14": "此備陳三界因果罪福使自戒慎勿狥人情也所",
    "X37n0675_003:0813c15": "造業不忘者經云如暗書字火滅字存果報還自",
    "X37n0675_003:0813c16": "受者如世尊受馬麥之報釋種遭琉璃之誅皆酬",
    "X37n0675_003:0813c17": "遠因也。",
    "X37n0675_003:0813c18": "深知過患方乃相勸行持願百劫千生處處同為法",
    "X37n0675_003:0813c19": "侶。",
    "X37n0675_003:0813c20": "首二句謂深知過患故勸行持非虗誑也後二句",
    "X37n0675_003:0813c21": "誓詞謂果能信茲言行茲行則一切時一切處以",
    "X37n0675_003:0813c22": "法相逢為法儔侶蓋志同道合自然會遇也。",
    "X37n0675_003:0813c23": "二銘",
    "X37n0675_003:0813c24": "乃為銘曰幻身夢宅空中物色。",
    "X37n0675_003:0814a01": "古者盤盂几杖皆有銘以著儆戒之辭今文後繫",
    "X37n0675_003:0814a02": "之以銘其意亦然又重述上文之意猶經中之有",
    "X37n0675_003:0814a03": "應頌也幻身正報也毗婆尸佛偈云身從無相中",
    "X37n0675_003:0814a04": "受生猶如幻出諸形相夢宅依報也謂三界不實",
    "X37n0675_003:0814a05": "猶如夢中之宅空中物色重明上依正夢幻之意",
    "X37n0675_003:0814a06": "謂似有而實無也。",
    "X37n0675_003:0814a07": "前際無窮後際寧尅出此沒彼升沈疲極未免三輪",
    "X37n0675_003:0814a08": "何時休息。",
    "X37n0675_003:0814a09": "三界生死若循環然徵之前而無始推之後而無",
    "X37n0675_003:0814a10": "終眾生在此苦海中出沒升沈輪回往反形神疲",
    "X37n0675_003:0814a11": "極矣唯出三界庶幾免之不然不知何時休息也。",
    "X37n0675_003:0814a12": "貪戀世間陰緣成質從生至老一無所得根本無明",
    "X37n0675_003:0814a13": "因茲被惑。",
    "X37n0675_003:0814a14": "世間有情世間也陰五陰緣十二因緣一無所得",
    "X37n0675_003:0814a15": "者謂此身乃陰緣假合本無所得但眾生被根本",
    "X37n0675_003:0814a16": "無明所惑故妄生貪戀耳。",
    "X37n0675_003:0814a17": "光陰可惜剎那不測今生空過來世窒塞。",
    "X37n0675_003:0814a18": "光陰可惜者古云尺壁非賢寸陰是競故可惜耳",
    "X37n0675_003:0814a19": "剎那不測者四十二章經云人命在呼吸間何可",
    "X37n0675_003:0814a20": "測乎後二句謂今生既空過則來世益窒塞窒塞",
    "X37n0675_003:0814a21": "言心神昏昧愈不通利也。",
    "X37n0675_003:0814a22": "從迷積迷皆因六賊六道往還三界匍匐。",
    "X37n0675_003:0814a23": "四句義脩楞嚴首句經云自諸妄想展轉相因從",
    "X37n0675_003:0814a24": "迷積迷以歷塵劫是也後三句經云則汝現前眼",
    "X37n0675_003:0814b01": "耳鼻舌及與身心六為賊媒自劫家寶由此無始",
    "X37n0675_003:0814b02": "眾生世界生纏縛故於器世間不能超越是也釋",
    "X37n0675_003:0814b03": "曰六道正報也即眾生世界三界依報也即器世",
    "X37n0675_003:0814b04": "間往還匍匐即纏縛及不能超越之意匍匐者伏",
    "X37n0675_003:0814b05": "地手行乃眾生迷倒之相也。",
    "X37n0675_003:0814b06": "早訪明師親近高德決擇身心去其荊棘。",
    "X37n0675_003:0814b07": "上皆警策生死無常迷妄顛倒此方示參禪師者",
    "X37n0675_003:0814b08": "人之模範故古人己事未明不憚勤劬跋涉山川",
    "X37n0675_003:0814b09": "尋師訪友以揀邪辨異袪惑明道終不肯空坐守",
    "X37n0675_003:0814b10": "愚師心自是如雪峰巖頭欽山結友參方三登投",
    "X37n0675_003:0814b11": "子九上洞山後皆成大器謂非師友之力乎故參",
    "X37n0675_003:0814b12": "禪之士須早訪明師高德而親近之庶幾為我決",
    "X37n0675_003:0814b13": "擇真偽撿束身心以剪去其荊棘荊棘毒刺也即",
    "X37n0675_003:0814b14": "身心之非及一切不正之弊。",
    "X37n0675_003:0814b15": "世自浮虗眾緣豈逼。",
    "X37n0675_003:0814b16": "此恐禪者不達世緣浮虗妄遭逼迫有失正念故",
    "X37n0675_003:0814b17": "此示之百丈大智禪師曰一切法本不自言空不",
    "X37n0675_003:0814b18": "自言色亦不言是非垢淨亦無心繫縛人但人自",
    "X37n0675_003:0814b19": "虗妄計著作若干種解會起若干種知見生若干",
    "X37n0675_003:0814b20": "種愛畏但了諸法不自生皆從自己一念妄想顛",
    "X37n0675_003:0814b21": "倒取相而有知心與境本不相到當處解脫一一",
    "X37n0675_003:0814b22": "諸法當處寂滅當處道場。",
    "X37n0675_003:0814b23": "研窮法理以悟為則。",
    "X37n0675_003:0814b24": "研窮是參究工夫法理即本分事以悟為則者以",
    "X37n0675_003:0814c01": "悟為式也蓋大道懸曠無有程途學者參尋惟當",
    "X37n0675_003:0814c02": "以悟為式不可不及所謂悟者如忘忽憶如夢忽",
    "X37n0675_003:0814c03": "覺如十字街頭遇見親生父母更有何疑此豈可",
    "X37n0675_003:0814c04": "以比擬之知恍惚之見而妄云得悟哉昔大慧杲",
    "X37n0675_003:0814c05": "禪師天資頴利口舌快便諸方皆印可之杲惟自",
    "X37n0675_003:0814c06": "知其未悟掉頭而去曰大丈夫豈肯受這般野狐",
    "X37n0675_003:0814c07": "涎最後參圓悟於天寧乃自要曰若此老更以我",
    "X37n0675_003:0814c08": "為是造無禪論去也悟知其所得未當果示以本",
    "X37n0675_003:0814c09": "分鉗鎚杲乃服膺後於悟言下發明大法透頂透",
    "X37n0675_003:0814c10": "底大機大用為宋葉第一流宗師豈似今人亂自",
    "X37n0675_003:0814c11": "承當妄受人印可師資相誑自誤誤人若大慧可",
    "X37n0675_003:0814c12": "為萬世參禪者之龜鑑也。",
    "X37n0675_003:0814c13": "心境俱捐莫記莫憶六根怡然行住寂默。",
    "X37n0675_003:0814c14": "此明初悟時事謂雖知心境本空而心境之影子",
    "X37n0675_003:0814c15": "未消須加捐棄之功不記不憶則六根四儀自然",
    "X37n0675_003:0814c16": "安帖而能成就一相一行三昧也。",
    "X37n0675_003:0814c17": "一心不生萬法俱息。",
    "X37n0675_003:0814c18": "由心生故萬法俱生若一心不生則心境不待捐",
    "X37n0675_003:0814c19": "而自空更何法之不息乎遂師云末後一句始到",
    "X37n0675_003:0814c20": "牢關是也。",
    "X37n0675_003:0814c21": "溈山警策(終)",
    "X37n0675_003:0814c23": "佛祖三經指南卷下(終)"
}