{
    "T45n1853_005:0063b06": "大乘玄論卷第五",
    "T45n1853_005:0063b08": "胡吉藏撰",
    "T45n1853_005:0063b09": "教迹義三。",
    "T45n1853_005:0063b10": "　一釋教不同門　二感應門　三淨土門",
    "T45n1853_005:0063b11": "釋教第一。至理無言所以言者。言生於群心。",
    "T45n1853_005:0063b12": "然群基百差。致令聖教萬殊。萬殊言教解釋",
    "T45n1853_005:0063b13": "不同。成論師。或言四時。或言五時。引涅槃經",
    "T45n1853_005:0063b14": "云。從牛出乳。從乳出酪。從酪出生酥。從生酥",
    "T45n1853_005:0063b15": "出熟酥。從熟酥出醍醐。又從佛出十二部經。",
    "T45n1853_005:0063b16": "從十二部經出修多羅。從修多羅出方等經。",
    "T45n1853_005:0063b17": "從方等經出波若波羅蜜。從般若波羅蜜出",
    "T45n1853_005:0063b18": "大涅槃。成論師。五味相生配五時教。四諦教。",
    "T45n1853_005:0063b19": "有相差別故出十二部經。修多羅名法本。波",
    "T45n1853_005:0063b20": "若是諸法根本故。波若名修多羅。維摩經廣",
    "T45n1853_005:0063b21": "明菩薩不思議法門故。維摩經名方等經。一",
    "T45n1853_005:0063b22": "乘之中般若最勝。故法華經名般若波羅蜜。",
    "T45n1853_005:0063b23": "涅槃經時明常住佛果。故言出大涅槃。今謂",
    "T45n1853_005:0063b24": "不爾。十二部經。是別相修多羅。從十二部經",
    "T45n1853_005:0063b25": "出修多羅者。是通相修多羅。從通別兩教起",
    "T45n1853_005:0063b26": "大乘萬行故。言從修多羅出方等。萬行之中。",
    "T45n1853_005:0063b27": "波若為主。故言從方等出波若波羅密。從此",
    "T45n1853_005:0063b28": "二因得大涅槃果故。言從波若波羅蜜出大",
    "T45n1853_005:0063b29": "涅槃。此乃教行因果相生。非是判五時教也。",
    "T45n1853_005:0063c01": "今此摩訶衍論無作品末云。初轉法輪時。非",
    "T45n1853_005:0063c02": "唯八萬諸天一人得須陀洹果。又無量人。發",
    "T45n1853_005:0063c03": "無上菩提之心。乃至無量人。得一生補處。又",
    "T45n1853_005:0063c04": "成道五年。說十萬偈波若。備明二空。七年為",
    "T45n1853_005:0063c05": "大菩薩說般舟三昧經。明色心皆空。十年說",
    "T45n1853_005:0063c06": "如來藏經。顯本有佛性。應知。十二年中。非只",
    "T45n1853_005:0063c07": "說小乘。若大小俱明。而言但說小乘者。亦可",
    "T45n1853_005:0063c08": "十二年後。雖大小俱說。應名小乘。若俱說大",
    "T45n1853_005:0063c09": "小。而名大乘。我亦十二年前。雖大小俱談。而",
    "T45n1853_005:0063c10": "名大乘教。又論云。善吉曾於法華會。聞說菩",
    "T45n1853_005:0063c11": "薩畢定。後聞大品阿毘跋致品。是故今問。為",
    "T45n1853_005:0063c12": "定為不定。故法華不必第四時耳。又成道已",
    "T45n1853_005:0063c13": "來常說般若。所以不局第二時也。地論師云。",
    "T45n1853_005:0063c14": "有三宗四宗。三宗者。一立相教。二捨相教。",
    "T45n1853_005:0063c15": "三顯真實教。為二乘人說有相教。大品等經",
    "T45n1853_005:0063c16": "廣明無相。故云捨相。華嚴等經。名顯真實教",
    "T45n1853_005:0063c17": "門。四宗者。毘曇是因緣宗。成實謂假名宗。三",
    "T45n1853_005:0063c18": "論名不真宗。十地論為真宗。今謂不然。此人",
    "T45n1853_005:0063c19": "罪過甚深。勿謗波若墮於無間。今依此論具",
    "T45n1853_005:0063c20": "明三佛。又彌勒天親。釋波若經文亦明三佛。",
    "T45n1853_005:0063c21": "故知。波若等經。具明常住佛果佛性正因十",
    "T45n1853_005:0063c22": "地了因。若爾。何不名顯實教。應依四依大聖。",
    "T45n1853_005:0063c23": "莫依凡妄執也。問曰。若言常者。云何此經云",
    "T45n1853_005:0063c24": "三世諸佛皆入無餘涅槃耶。答曰。非是小乘",
    "T45n1853_005:0063c25": "無餘涅槃。若依攝論。大乘無餘涅槃有二種。",
    "T45n1853_005:0063c26": "一者分段因果盡名有餘。變易因果盡名無",
    "T45n1853_005:0063c27": "餘涅槃。二者報應二佛名有餘涅槃。法身名",
    "T45n1853_005:0063c28": "無餘涅槃也。又金剛波若經中。我皆令入無",
    "T45n1853_005:0063c29": "餘涅槃者。是彌勒釋云。大乘第一無餘涅槃",
    "T45n1853_005:0064a01": "也。問曰。若爾何故此經明十力四無畏十八",
    "T45n1853_005:0064a02": "不共等皆是有為耶。答曰。對法身真如空邊",
    "T45n1853_005:0064a03": "故。報佛十力十八不共等。是有法故言有為。",
    "T45n1853_005:0064a04": "非生滅有為也。又攝論云。無常有二種。一者",
    "T45n1853_005:0064a05": "因中本無今有已有還無無常。二者佛果本",
    "T45n1853_005:0064a06": "無今有已有不無無常。而不同因中生滅無",
    "T45n1853_005:0064a07": "常。但是佛果上報梨耶識五根等始起邊名",
    "T45n1853_005:0064a08": "無常耳。問曰。若此經非直明空者。亦說本有",
    "T45n1853_005:0064a09": "不空之法耶。答曰。論主釋初品中法性云。法",
    "T45n1853_005:0064a10": "名涅槃性名本分。如白石中有銀性。黃石中",
    "T45n1853_005:0064a11": "有金性。一切法中有涅槃性。亦如是。今謂。是",
    "T45n1853_005:0064a12": "本有性淨涅槃。是以此經。皆明性淨方便二",
    "T45n1853_005:0064a13": "種涅槃也。問曰。更有明證證此經已明常住",
    "T45n1853_005:0064a14": "已顯真實耶。答曰明證雖多。不可為煩。今但",
    "T45n1853_005:0064a15": "取法尚品以三譬具明三佛。又云諸佛色身有",
    "T45n1853_005:0064a16": "去來。諸佛法身無去來。有去來是應佛。無去",
    "T45n1853_005:0064a17": "來是法佛報佛。又論云。佛有二種。一者父母",
    "T45n1853_005:0064a18": "生身佛。二法性生身佛。父母生身者。是應佛。",
    "T45n1853_005:0064a19": "法性生身。是報佛。若但言法性身。是法身佛。",
    "T45n1853_005:0064a20": "論又云。華色比丘尼不見法身佛。善吉得見",
    "T45n1853_005:0064a21": "法身。又此經。處處皆云十地行滿得無上菩",
    "T45n1853_005:0064a22": "提。云何十地行滿還得無常身耶。是故涅槃",
    "T45n1853_005:0064a23": "云。我無我無有二相。我於摩訶般若波羅蜜",
    "T45n1853_005:0064a24": "經中廣說。涅槃經明佛果真我。即此經明無",
    "T45n1853_005:0064a25": "上菩提。涅槃經明生死無我。即此經明因中",
    "T45n1853_005:0064a26": "菩薩無我。應知。此經佛果真我生死無我。皆",
    "T45n1853_005:0064a27": "空其相無二。具明八倒。應可信受耳。問曰。或",
    "T45n1853_005:0064a28": "謂。此經未是會三。感誦法華以為盛難。此義",
    "T45n1853_005:0064a29": "云何。答曰。法華會三歸一。則三遣而一存。一",
    "T45n1853_005:0064b01": "存未免守相。故以萬善為乘體。般若即三而",
    "T45n1853_005:0064b02": "不三。則三遣而一亡。無有法之可得故。以無",
    "T45n1853_005:0064b03": "生中道為乘體。無生絕於戲論。竟何三之可",
    "T45n1853_005:0064b04": "會。所謂百華異色共成一陰。萬法殊相同入",
    "T45n1853_005:0064b05": "波若。無可分別。又顯一乘真實凡有二門。若",
    "T45n1853_005:0064b06": "是法華。對三乘方便顯一乘真實相。若是波",
    "T45n1853_005:0064b07": "若淨名。毀小乘為劣。讚大乘為勝。顯一乘真",
    "T45n1853_005:0064b08": "實也。是故不可談其二經勝劣耳。若引涅槃",
    "T45n1853_005:0064b09": "明常而難此經。前已明之。不更煩耳。問曰。若",
    "T45n1853_005:0064b10": "唱成地二家之失。今云何判佛教耶。答曰。菩",
    "T45n1853_005:0064b11": "薩藏聲聞藏。大乘小乘。有餘無餘。作無作。了",
    "T45n1853_005:0064b12": "不了。有邊無邊。頓漸。半滿。常無常。有量無",
    "T45n1853_005:0064b13": "量門往收。不以具足十門方收。但以一一門",
    "T45n1853_005:0064b14": "攝無量法藏。攝門非一。故有十門。問曰。前言",
    "T45n1853_005:0064b15": "應依四依莫依凡妄說者。何等是四依。答曰。",
    "T45n1853_005:0064b16": "四依者有二種。法四依者。依法不依人。依義",
    "T45n1853_005:0064b17": "不依語。依智不依識。依了義經不依不了義",
    "T45n1853_005:0064b18": "經。人四依者。依小乘五方便為第一依。須陀",
    "T45n1853_005:0064b19": "洹斯陀含為第二依。阿那含為第三依。阿羅",
    "T45n1853_005:0064b20": "漢為第四依。若依大乘。地前四十心。具煩惱",
    "T45n1853_005:0064b21": "性為第一依。從初地至六地為第二依。七八",
    "T45n1853_005:0064b22": "九地為第三依。第十地為第四依。今是後四",
    "T45n1853_005:0064b23": "依也。問曰。前言十二部經。云何但言十二不",
    "T45n1853_005:0064b24": "大不小耶。答曰。有四句。一大小俱明十二者。",
    "T45n1853_005:0064b25": "以十二是一數之圓。又治眾生十二緣病故",
    "T45n1853_005:0064b26": "也。二者大小同明九部者。亦是一數之圓。又",
    "T45n1853_005:0064b27": "為九道眾生說故九部。小乘約法淺故無方",
    "T45n1853_005:0064b28": "廣經。佛記非小乘之宗。又小乘人。無補佛處",
    "T45n1853_005:0064b29": "故。除授記經。小乘法淺有人能問故。除無問",
    "T45n1853_005:0064c01": "自說經。又大士能為眾生作不請之友故。有",
    "T45n1853_005:0064c02": "無問自說。小乘不能。要待請方說。故無無問",
    "T45n1853_005:0064c03": "自說。大乘人根利故除三。大乘之根利直說",
    "T45n1853_005:0064c04": "即解。不須因緣及以譬喻。亦不假論義。故略",
    "T45n1853_005:0064c05": "以此三部。第三句小廣而大略。如地持論說。",
    "T45n1853_005:0064c06": "菩薩藏名方廣經。聲聞藏謂十一部。此意明。",
    "T45n1853_005:0064c07": "大乘十二為明方廣之理。從所詮之理為名。",
    "T45n1853_005:0064c08": "故十二部悉名方廣。小乘十二部。不為明方",
    "T45n1853_005:0064c09": "廣之理故。存其十一部名。沒方廣之稱。第四",
    "T45n1853_005:0064c10": "句大廣小略。顯大乘滿字故。具足十二部。小",
    "T45n1853_005:0064c11": "乘半字故。唯有九部。又得開三。修多羅祇夜",
    "T45n1853_005:0064c12": "伽陀。此三就教別名。即以教為此三部體。餘",
    "T45n1853_005:0064c13": "之九部。從別事受名。亦不離此三也。三從文",
    "T45n1853_005:0064c14": "言立名。九從功能受稱。修多羅者。有二種。直",
    "T45n1853_005:0064c15": "說語言為別修多羅。從如是至奉行。通修多",
    "T45n1853_005:0064c16": "羅。三藏中修多羅。竪長橫狹。竪長故攝於十",
    "T45n1853_005:0064c17": "二。橫狹故但一藏。十二部中修多羅。橫濶竪",
    "T45n1853_005:0064c18": "短。不攝十一故竪短。攝三藏故橫濶。伽陀者。",
    "T45n1853_005:0064c19": "第二部謂不等頌。第三祇夜謂等頌。又九從",
    "T45n1853_005:0064c20": "功能受名。謂授記經．本事經．本生經．未曾有",
    "T45n1853_005:0064c21": "經．因緣經譬喻經．無問自說經方廣經．論",
    "T45n1853_005:0064c22": "義經。合為十二部。今小乘九部合為五雙。初",
    "T45n1853_005:0064c23": "長行與偈一雙。諸佛為眾生。或直說修多羅。",
    "T45n1853_005:0064c24": "或命初即為說偈故名伽陀。即知。修多羅不",
    "T45n1853_005:0064c25": "必在前。伽陀不必在後。本事本生。第二自他",
    "T45n1853_005:0064c26": "一雙。本事說他過去世事。如藥王本事品等。",
    "T45n1853_005:0064c27": "說自過去世事為本生經。未曾有因緣經。此",
    "T45n1853_005:0064c28": "明善惡事一雙。未曾有經為善事。如青牛行",
    "T45n1853_005:0064c29": "鉢白狗聽經大地振動。因緣謂起罪本末。隨",
    "T45n1853_005:0065a01": "本末而說名因緣經。譬喻祇夜法喻一雙。論",
    "T45n1853_005:0065a02": "義經者。則是能論。上八部四雙名為所論。",
    "T45n1853_005:0065a03": "謂能論所論一雙。佛在世時。自說十二部經。",
    "T45n1853_005:0065a04": "佛滅度後。委付迦葉。十弟子之中。最大有四",
    "T45n1853_005:0065a05": "大聲聞。所謂迦葉目連須菩提舍利弗。何獨",
    "T45n1853_005:0065a06": "付迦葉不付餘人者。舍利弗目連早已滅度。",
    "T45n1853_005:0065a07": "須菩提者為性濡。迦葉為性剛決。故付迦葉。",
    "T45n1853_005:0065a08": "迦葉滅後付阿難。阿難付末田地。末田池付",
    "T45n1853_005:0065a09": "舍那婆斯。舍那婆斯付優婆掘多。如是隔世",
    "T45n1853_005:0065a10": "五師。至一百餘年。分為二部。一者摩訶僧祇",
    "T45n1853_005:0065a11": "部。此云大眾部。二者多羯羅部。此云上坐部。",
    "T45n1853_005:0065a12": "從大眾部分為九部。一名大眾部。二名一說",
    "T45n1853_005:0065a13": "部。三名出世部。四名窟居部。五名多聞部。六",
    "T45n1853_005:0065a14": "名施設論部。七名枝提部。八名阿婆羅部。九",
    "T45n1853_005:0065a15": "名欝他羅部。三百年中。上座部因諍論事分",
    "T45n1853_005:0065a16": "為十一部。一名薩婆多部。二名雪山部。三名",
    "T45n1853_005:0065a17": "犢子部。四名達磨欝多部。五名跋陀耶尼部。",
    "T45n1853_005:0065a18": "六名三彌底部。七名六城部。八名彌沙塞部。",
    "T45n1853_005:0065a19": "九名曇無德部。十名迦葉唯部。十一名修多",
    "T45n1853_005:0065a20": "羅論部。問經言本二及十八皆從大乘中出。",
    "T45n1853_005:0065a21": "何者為本二及十八耶。答上座大眾兩部為",
    "T45n1853_005:0065a22": "本二。其後弟子分為十八部。又經言五部者。",
    "T45n1853_005:0065a23": "佛三藏中毘尼藏多有此名。又十八部中五",
    "T45n1853_005:0065a24": "部盛行。五部者。一薩婆多部。二曇無德部。三",
    "T45n1853_005:0065a25": "僧祇部。四彌沙塞部。五迦葉唯部。五部之中。",
    "T45n1853_005:0065a26": "薩婆多部盛行。故佛滅後二百年中。從上座",
    "T45n1853_005:0065a27": "部出薩婆多部。偏弘毘曇。佛滅後三百餘年。",
    "T45n1853_005:0065a28": "迦旃延子。作毘曇八犍度。六百年五百阿羅",
    "T45n1853_005:0065a29": "漢。造毘婆沙論百卷。七百年為婆沙太廣。法",
    "T45n1853_005:0065b01": "勝造毘曇論。為法勝太略。千年之間。達磨多",
    "T45n1853_005:0065b02": "羅。造雜心論十一卷。故毘曇盛行。成實論主。",
    "T45n1853_005:0065b03": "從曇無德部出。出於七百年。名訶梨跋摩。龍",
    "T45n1853_005:0065b04": "樹菩薩。出五百年。破諸異部。造大乘百部論。",
    "T45n1853_005:0065b05": "於閻浮提。轉第二法輪。問有人言。般若是三",
    "T45n1853_005:0065b06": "乘通教。凡引多文。欲得聲聞地。當學般若。乃",
    "T45n1853_005:0065b07": "至欲得菩薩地。當學般若。又云。是般若中。廣",
    "T45n1853_005:0065b08": "說三乘之教。故言三乘通教。此義云何。答曰。",
    "T45n1853_005:0065b09": "論云。佛於三藏中。但為聲聞。說四諦法。未說",
    "T45n1853_005:0065b10": "菩薩行。今欲為彌勒等廣說菩薩行故說般",
    "T45n1853_005:0065b11": "若。即知。般若非三乘通教。又論云。般若不屬",
    "T45n1853_005:0065b12": "二乘但屬菩薩。又論云。在菩薩心中名般若。",
    "T45n1853_005:0065b13": "在聲聞心中名道品。若是三乘通教。則在三",
    "T45n1853_005:0065b14": "乘心通名般若。不應有別名。又難云。若三乘",
    "T45n1853_005:0065b15": "通學般若。般若是三乘通教者。涅槃經云。三",
    "T45n1853_005:0065b16": "乘人同觀中道。下智觀故得聲聞菩提。乃至",
    "T45n1853_005:0065b17": "上上智觀故得佛菩提。亦應是三乘通教。大",
    "T45n1853_005:0065b18": "論云。十種大經中。般若波羅蜜最深最大。小",
    "T45n1853_005:0065b19": "般若經云。此經為發大乘者說。最上乘者說",
    "T45n1853_005:0065b20": "故知。般若非三乘通教。又說。三乘同學般若",
    "T45n1853_005:0065b21": "者。是密會一乘。若因同果亦應同。又說聲聞",
    "T45n1853_005:0065b22": "緣覺若智若斷皆是菩薩無生法忍。又說一",
    "T45n1853_005:0065b23": "切處求人不可得云何分別有三乘耶。當知。",
    "T45n1853_005:0065b24": "即是密說一乘。又古舊義。般若已會法但未",
    "T45n1853_005:0065b25": "會人。會法者。一切法皆入法性。皆入摩訶衍",
    "T45n1853_005:0065b26": "中。次云。淨名是抑揚轉法輪嘆凡夫有。及覆",
    "T45n1853_005:0065b27": "毀聲聞為敗根。是亦不然。魔事品云。譬如癡",
    "T45n1853_005:0065b28": "犬不從大家求食從作務者索。犬者聲聞人。",
    "T45n1853_005:0065b29": "大家者大乘教。作務者小乘經。大品經應是",
    "T45n1853_005:0065c01": "抑揚教耶。問何故餘經不逗緣說此法耶。答",
    "T45n1853_005:0065c02": "大品法華是合明義。涅槃是開明義。所以合",
    "T45n1853_005:0065c03": "明義者。大品直明無所得因無所得果。破眾",
    "T45n1853_005:0065c04": "生有所得心。即便了悟。不須別開緣正因果",
    "T45n1853_005:0065c05": "也。法華直破異因異果。明一因一果。眾生即",
    "T45n1853_005:0065c06": "得了悟。亦不開緣正因果。大經為鈍根眾生",
    "T45n1853_005:0065c07": "聞上合說未悟故。廣開緣正兩因兩果。始得",
    "T45n1853_005:0065c08": "領解。以根緣宜。聞合以取悟則為之合。應聞",
    "T45n1853_005:0065c09": "開以受道故為之開也。問就大品法華華嚴",
    "T45n1853_005:0065c10": "正有緣正文以不。答傍有此義。釋論解方便",
    "T45n1853_005:0065c11": "品云。般若為種子是正因。五度等為水是緣",
    "T45n1853_005:0065c12": "因。能生菩提果樹。又大品已有明佛性義。亦",
    "T45n1853_005:0065c13": "有緣正因義也。法華中。明眾生有佛性。即正",
    "T45n1853_005:0065c14": "因。萬行等是緣因。華嚴中正法性起文云。微",
    "T45n1853_005:0065c15": "塵中有一經卷。一經卷中廣記一切事。此即",
    "T45n1853_005:0065c16": "是眾生身中有佛性。破微塵出經卷。即是除",
    "T45n1853_005:0065c17": "煩惱見佛性也。佛性既是正因。諸菩薩修行",
    "T45n1853_005:0065c18": "四十心十地等。即是緣因也。問若皆有緣正",
    "T45n1853_005:0065c19": "二因者。云何有四種之異。答但眾經皆有傍",
    "T45n1853_005:0065c20": "正二義。般若廣破有所得。明無依無得。為正",
    "T45n1853_005:0065c21": "宗。佛性一乘為其傍義。法華廣明一因一果",
    "T45n1853_005:0065c22": "為其正宗。無所得及佛性為其傍義。涅槃廣",
    "T45n1853_005:0065c23": "明佛性常住。為斥無常之病為其正宗。一乘",
    "T45n1853_005:0065c24": "及無所得為其傍義。又眾經逗緣不同。互相",
    "T45n1853_005:0065c25": "開避。般若已廣明無所得實相。故法華不明",
    "T45n1853_005:0065c26": "之。未廣說一乘因果故廣明之。法華已明一",
    "T45n1853_005:0065c27": "乘因果。故涅槃不廣明之。未廣明佛性常住",
    "T45n1853_005:0065c28": "故廣說之。又只是一道三義。說之無境不照",
    "T45n1853_005:0065c29": "義故名般若。真極無二義稱為妙法。常恒不",
    "T45n1853_005:0066a01": "變義目為涅槃。又在菩薩心故名般若。在佛",
    "T45n1853_005:0066a02": "心故名薩般若。具在佛菩薩心故名一乘。又",
    "T45n1853_005:0066a03": "須領眾經顯道無異而作異名說之。如大品。",
    "T45n1853_005:0066a04": "作般若之名。不作一乘及佛性之目。法華作",
    "T45n1853_005:0066a05": "一乘之名。不作般若佛性之稱。乃至涅槃亦",
    "T45n1853_005:0066a06": "然也。",
    "T45n1853_005:0066a07": "感應第二。有三義。感應者乃是佛法之大宗。",
    "T45n1853_005:0066a08": "眾經之綱要。言感者牽召義。應者赴接義。眾",
    "T45n1853_005:0066a09": "生有善致彼佛前。垂形赴接。理無乖越。謂之",
    "T45n1853_005:0066a10": "感應。凡夫感而不應。諸佛應而不感。菩薩亦",
    "T45n1853_005:0066a11": "應亦感。感者不同。略有四種。一者感形不感",
    "T45n1853_005:0066a12": "聲。但見佛不聞法。二者感聲不感形。直聞教",
    "T45n1853_005:0066a13": "不見佛。三者形聲俱感。見佛聞法。四者不見",
    "T45n1853_005:0066a14": "佛不聞法。直感神力密益。感應體第二。問三",
    "T45n1853_005:0066a15": "世善何善感耶。答有人言。未來善感。若爾者",
    "T45n1853_005:0066a16": "未來佛應不現在佛應。又言。現在善感。亦言。",
    "T45n1853_005:0066a17": "過去善感。又言。惡感。有人善感。有人善惡共",
    "T45n1853_005:0066a18": "感。若言惡能感者。一切起惡眾生。何故不見",
    "T45n1853_005:0066a19": "佛。若言善能感佛。眾生既有善根。盡能得道。",
    "T45n1853_005:0066a20": "何用佛為。如無病何用藥師為。善惡俱感者。",
    "T45n1853_005:0066a21": "一切眾生皆有善惡。寧不感佛在六道受苦。",
    "T45n1853_005:0066a22": "今明。三世善感。過去現在為正感。未來為傍",
    "T45n1853_005:0066a23": "感。故經云。過去久修善根。及今念佛得見如",
    "T45n1853_005:0066a24": "來。今明。善惡感者。將滅惡可生善。問與他感",
    "T45n1853_005:0066a25": "應何異。答今明。感是應義。應以感為義。感應",
    "T45n1853_005:0066a26": "相由。是因緣。問佛為有應法起息應名滅。為",
    "T45n1853_005:0066a27": "無應法起而云滅耶。答自古爰今凡有三解。",
    "T45n1853_005:0066a28": "開菩藏師。用弼公義。眾生於法身上見有生",
    "T45n1853_005:0066a29": "滅。佛實無生滅。故經云。慈善根力令彼見之。",
    "T45n1853_005:0066b01": "指實無師子。莊嚴旻法師云。別有應法起。故",
    "T45n1853_005:0066b02": "以本垂迹為生。息迹歸本稱滅。如經云。金翅",
    "T45n1853_005:0066b03": "鳥王。上昇虛空。觀彼水性。及見己影。即其證",
    "T45n1853_005:0066b04": "也。招提琰云。具有二義。今正明。為異論紛",
    "T45n1853_005:0066b05": "綸。或言實滅。或言不實滅。或言有應法起。或",
    "T45n1853_005:0066b06": "言無起。並是諍論。是故龍樹出世破之。諸見",
    "T45n1853_005:0066b07": "若息。然後乃識因緣假名無方大用。非起非",
    "T45n1853_005:0066b08": "不起。亦起亦不起。亦非非起非非不起。適緣",
    "T45n1853_005:0066b09": "而用。得諸善巧。雖具諸義。亦不同舊說。蓋是",
    "T45n1853_005:0066b10": "起無所起名為不起。不起而起名之為起。不",
    "T45n1853_005:0066b11": "可聞起定作起解聞不起定作不起解也。問",
    "T45n1853_005:0066b12": "由佛滅度故眾生起迷。若不滅則不起迷。則",
    "T45n1853_005:0066b13": "咎於佛。答智度論云。佛有三時利益眾生。一",
    "T45n1853_005:0066b14": "為菩薩時。二得佛時。三滅度時。華嚴經云。欲",
    "T45n1853_005:0066b15": "令眾生生歡喜故。現王宮生。欲令眾生生戀",
    "T45n1853_005:0066b16": "慕善。示雙林滅。既云三時益物。知緣自起迷。",
    "T45n1853_005:0066b17": "佛無過耳。問為習因善感為報因善感。答云。",
    "T45n1853_005:0066b18": "習因正感。報因傍感。見佛生樂受故。問善惡",
    "T45n1853_005:0066b19": "感佛者。為善正感為惡正感。答善正感惡傍",
    "T45n1853_005:0066b20": "感。問有人言。無別應起。但法身上見丈六。此",
    "T45n1853_005:0066b21": "何耶。答違經文。大經云。金翅鳥王。飛昇虛",
    "T45n1853_005:0066b22": "空。下觀水性。及見己影。虛空是法身佛。金翅",
    "T45n1853_005:0066b23": "鳥是報身佛。及見己影是化身佛。表應部",
    "T45n1853_005:0066b24": "第三。佛滅度後有形像及經書。此名表應。非",
    "T45n1853_005:0066b25": "為正應。所以然者。以丈六及言教觀機而現。",
    "T45n1853_005:0066b26": "既其應機。應謂之正應。眾生見聞之後故。造",
    "T45n1853_005:0066b27": "像表其所見。書寫傳其所聞。既有由眾生非",
    "T45n1853_005:0066b28": "正由佛。故為表應非正應也。今若相從說者。",
    "T45n1853_005:0066b29": "亦入應中。何以知之。形像既相從入佛寶。何",
    "T45n1853_005:0066c01": "為不得相從入應。經書雖是正法。既由眾生",
    "T45n1853_005:0066c02": "書寫。亦相從應也。問諸佛菩薩體不二。能應",
    "T45n1853_005:0066c03": "者未詳不二。是何等法。答成論師真諦謂為",
    "T45n1853_005:0066c04": "不二法門。智度論師謂實相般若。地論師用",
    "T45n1853_005:0066c05": "阿梨耶識。攝論師真諦三藏即阿摩羅識。四",
    "T45n1853_005:0066c06": "宗之內。初二約境。後二據心。雖識境義殊。而",
    "T45n1853_005:0066c07": "同超四句。故釋迦掩室於摩竭。淨名杜口於",
    "T45n1853_005:0066c08": "毘耶。斯皆謂為神御故。口以之而默。豈曰無",
    "T45n1853_005:0066c09": "辨辨所不能言也。今明。乃是不可言境心。不",
    "T45n1853_005:0066c10": "可言不境心。中道佛性理也。問何位菩薩能",
    "T45n1853_005:0066c11": "真俗並觀。應物顯形如水中月濟度人耶。答",
    "T45n1853_005:0066c12": "靈味師云。初地得無生即能真俗並觀。什肇",
    "T45n1853_005:0066c13": "師云。七地並觀。成論師云。八地並觀。今謂。",
    "T45n1853_005:0066c14": "從初發心則學無生習於並觀。故涅槃云。發",
    "T45n1853_005:0066c15": "心畢竟二不別。有四重階級。一者對地前。凡",
    "T45n1853_005:0066c16": "位但明順忍未有無生亦未能真俗並。初地",
    "T45n1853_005:0066c17": "稱聖。始得無生。二觀方並。仁王攝論並有",
    "T45n1853_005:0066c18": "此文。二者初地已上六地已還無生尚淺。與順",
    "T45n1853_005:0066c19": "忍之名。至於七地稱等定慧地。始是無生名",
    "T45n1853_005:0066c20": "為並觀。智度論云。前三地慧多定少。後三地",
    "T45n1853_005:0066c21": "定多慧少。故定慧不等。至於七地定慧均平。",
    "T45n1853_005:0066c22": "云等定慧地。此說般若靜鑒為定。方便動照",
    "T45n1853_005:0066c23": "為慧。六地妙於靜觀拙於涉動。故定慧未均。",
    "T45n1853_005:0066c24": "至于七地則二用俱巧。名等定慧地。三者七",
    "T45n1853_005:0066c25": "地雖得無生已能並觀。但猶有功用。八地於",
    "T45n1853_005:0066c26": "功用心。永不復生名無生。四者八地雖無功",
    "T45n1853_005:0066c27": "用。猶未究竟。究竟無生。在於佛位。方便品",
    "T45n1853_005:0066c28": "云。久於佛道心已純熟。當知。是佛地無生金",
    "T45n1853_005:0066c29": "粟如來則依斯文已顯。無生具在四處。眾師",
    "T45n1853_005:0067a01": "偏執一。徒以失其旨。淨土第三。有二義。一通",
    "T45n1853_005:0067a02": "二別。淨土者。蓋是諸佛菩薩之所栖域。眾生",
    "T45n1853_005:0067a03": "之所歸總談佛土凡有五種。一淨二不淨三",
    "T45n1853_005:0067a04": "不淨淨四淨不淨五者雜土。所言淨者。菩薩",
    "T45n1853_005:0067a05": "以善法化眾生。眾生具受善法。同搆善緣。得",
    "T45n1853_005:0067a06": "純淨土言不淨者。若眾生造惡緣感穢土也。",
    "T45n1853_005:0067a07": "淨不淨者。初是淨土。此眾生緣盡。後惡眾生",
    "T45n1853_005:0067a08": "來。則土變成不淨也。不淨淨者。不淨緣盡。後",
    "T45n1853_005:0067a09": "淨眾生來。則土變成淨。如彌勒與之釋迦也。",
    "T45n1853_005:0067a10": "言雜土者。眾生具起善惡二業。故感淨穢雜",
    "T45n1853_005:0067a11": "土。此五皆是眾生自業所起。應名眾生土。但",
    "T45n1853_005:0067a12": "佛有王化之功。故名佛土。然報土既五。應土",
    "T45n1853_005:0067a13": "亦然。報據眾生業感。應就如來所現。故合有",
    "T45n1853_005:0067a14": "十土。就淨土中更開四位。一凡聖同居土。如",
    "T45n1853_005:0067a15": "彌勒出時凡聖共在淨土內住。亦如西方九",
    "T45n1853_005:0067a16": "品往生為凡。復有三乘賢聖也。二大小同住",
    "T45n1853_005:0067a17": "土。謂羅漢辟支及大力菩薩。捨三界分段身。",
    "T45n1853_005:0067a18": "生界外淨土中也。三獨菩薩所住土。謂菩薩",
    "T45n1853_005:0067a19": "道過二乘。居土亦異。如香積世界。無二乘名。",
    "T45n1853_005:0067a20": "亦如七寶世界。純諸菩薩也。四諸佛獨居土。",
    "T45n1853_005:0067a21": "如仁王云。三賢十聖住果報。唯佛一人居淨",
    "T45n1853_005:0067a22": "土。諸淨土位不出此四。即從劣至勝為次第。",
    "T45n1853_005:0067a23": "問以何為土體。答土體有三。一相論其體有",
    "T45n1853_005:0067a24": "五。謂化處淨化主淨教門淨徒眾淨時節淨。",
    "T45n1853_005:0067a25": "無刀兵等。二若就三世間明土世間。則以七",
    "T45n1853_005:0067a26": "珍為體。三者竪論義。望道而言。土以不土為",
    "T45n1853_005:0067a27": "體。要由不土方得有土。即以有空義故。一切",
    "T45n1853_005:0067a28": "法得成也。攝論師云。識所變異是淨土。以心",
    "T45n1853_005:0067a29": "為體。今明。有三種。若是法身淨土。以中道為",
    "T45n1853_005:0067b01": "體。亦是報佛淨土。七珍為體。亦是化身淨土。",
    "T45n1853_005:0067b02": "以應色為體。通而為論。皆是中道為體。以二",
    "T45n1853_005:0067b03": "是用。有人言。佛無淨土。但應眾生報。以化主",
    "T45n1853_005:0067b04": "為言。故言佛土耳。此是成論師意。非經論所",
    "T45n1853_005:0067b05": "明。經論云佛無淨土者。無分段變易淨土。有",
    "T45n1853_005:0067b06": "淨土者。乃是萬行所得真常淨土。故經言法",
    "T45n1853_005:0067b07": "身淨土是真成淨土。報佛淨土。經論處處皆",
    "T45n1853_005:0067b08": "明淨土。問有人言。淨土二處二質。如西方淨",
    "T45n1853_005:0067b09": "土與此穢土。二者二質一處。三者一質二處。",
    "T45n1853_005:0067b10": "如淨名云。斷取妙喜淨土。置此穢土中。且是",
    "T45n1853_005:0067b11": "一土在彼復來此。故一質二處。如是四師各",
    "T45n1853_005:0067b12": "成諍論。今明。各有其義。莫執一邊傷其義味。",
    "T45n1853_005:0067b13": "身子見穢土。梵王見真成淨土。上文十七句",
    "T45n1853_005:0067b14": "所明淨土是報土。足指案地等淨土是應土。",
    "T45n1853_005:0067b15": "餘文可知。問經云。眾生見燒盡吾淨土不燒。",
    "T45n1853_005:0067b16": "是何淨土耶。答羅什云。是異質同處義。淨穢",
    "T45n1853_005:0067b17": "麁細不同。故不相礙。如首真天子身不礙於",
    "T45n1853_005:0067b18": "地。又如無間地獄雖百千共處亦不違妨。又",
    "T45n1853_005:0067b19": "如醍醐不礙麁器。況淨穢二質而相妨耶。故",
    "T45n1853_005:0067b20": "燒穢不燒淨土。佛開三身。以身例土。亦有三",
    "T45n1853_005:0067b21": "土。又仁王云。唯佛一人居淨土。攝論云。真如",
    "T45n1853_005:0067b22": "即是佛所住。法華論亦明真如常住為土。問",
    "T45n1853_005:0067b23": "經云一質異見。是何物一質耶。答一質多種。",
    "T45n1853_005:0067b24": "若以一實相為一質。以失實相故有六道異",
    "T45n1853_005:0067b25": "見。大經云。是一味藥。隨其流處有六種差別。",
    "T45n1853_005:0067b26": "如人見水即有三塵。一鬼見於火。倒心所感",
    "T45n1853_005:0067b27": "故成水火二見。如人見恒河為水。鬼見為火。",
    "T45n1853_005:0067b28": "天見為地。魚見窟宅。淨穢亦爾。業不同故見",
    "T45n1853_005:0067b29": "淨穢。實無如此淨穢。此是中道土質淨穢二",
    "T45n1853_005:0067c01": "緣見其二土。攝論師明。皆唯識為淨土體。就",
    "T45n1853_005:0067c02": "迹為論。一質二見者。身子見佛土穢。但見人",
    "T45n1853_005:0067c03": "土。梵王見天土。而佛土非人天土。如經云寶",
    "T45n1853_005:0067c04": "莊嚴土。而況釋迦真土。問一質二見可然。復",
    "T45n1853_005:0067c05": "淨質見穢。穢被燒淨燒不耶。答惡業故見不",
    "T45n1853_005:0067c06": "淨燒。而淨實不燒也。問淨質壞者穢亦壞不",
    "T45n1853_005:0067c07": "耶。答穢隨壞也。於淨寄見穢耳。以淨壞故即",
    "T45n1853_005:0067c08": "穢緣無所見。如鬼本於水見火水竭不見火",
    "T45n1853_005:0067c09": "也。於穢質見淨亦然。第二別論西方淨土有",
    "T45n1853_005:0067c10": "五之別。一常無常者。有人言。此經猶是無常",
    "T45n1853_005:0067c11": "覆相說常。與法華相似。今明常住。文云。究竟",
    "T45n1853_005:0067c12": "一乘至於彼岸。故知。是常。依論種種說常。二",
    "T45n1853_005:0067c13": "明三界非三界者。如釋論所明。在地不名色",
    "T45n1853_005:0067c14": "界。無欲染故不名欲界。有色形故不名無色。",
    "T45n1853_005:0067c15": "經云無須彌山大海江河。故知無三界。文云。",
    "T45n1853_005:0067c16": "佛問彌勒阿難。汝見彼國於地以上至於淨",
    "T45n1853_005:0067c17": "居天。其中所有微妙嚴淨自然之物不。阿難",
    "T45n1853_005:0067c18": "對曰。唯然。已見。既言已見。不得無三界。自",
    "T45n1853_005:0067c19": "在物機不可定判。斯則無麁三界有細三界",
    "T45n1853_005:0067c20": "耳。第三有聲聞無聲聞者。經云有得阿羅漢",
    "T45n1853_005:0067c21": "果。解釋不同。一云。下輩生於花中退菩提心。",
    "T45n1853_005:0067c22": "出生之後受二乘果。實有聲聞。二云。法藏比",
    "T45n1853_005:0067c23": "丘設願。願國中無有聲聞二乘之名。今言聲",
    "T45n1853_005:0067c24": "聞者。仍本為名。實無聲聞。今謂。如香積佛",
    "T45n1853_005:0067c25": "國。無有聲聞之名。今此經言有。故應有聲聞。",
    "T45n1853_005:0067c26": "第四有天人無天人者。經云非天非人。若依",
    "T45n1853_005:0067c27": "此文。則是一相。豈可分別是人是天。而文云",
    "T45n1853_005:0067c28": "因順餘方故有人天之名者。此有時勝者為",
    "T45n1853_005:0067c29": "天。劣者為人。欲引穢土人天生於淨土。實無",
    "T45n1853_005:0068a01": "人天別也。第五有胎生無胎生者。皆應化生。",
    "T45n1853_005:0068a02": "應無胎生。而經言下輩受胎生者。此非胞胎。",
    "T45n1853_005:0068a03": "於花臺中久不出故言胎生。非實胎生。禽獸",
    "T45n1853_005:0068a04": "之類亦如是。實無禽獸而有應禽獸。故經云",
    "T45n1853_005:0068a05": "池中有鳧雁等也。",
    "T45n1853_005:0068a06": "論迹五門。",
    "T45n1853_005:0068a07": "　一明破申大意　二明四論宗旨　三明經",
    "T45n1853_005:0068a08": "論能所　四明釋中觀論名　五明論緣起",
    "T45n1853_005:0068a09": "大師讀此論。遍數不同形勢非一。今略出十",
    "T45n1853_005:0068a10": "條。一者有時明四論宗旨。釋中觀名題。解經",
    "T45n1853_005:0068a11": "論相資諦智傍正破申近遠。然後乃入論文。",
    "T45n1853_005:0068a12": "所以然者。欲明義有詮次文參渙然稟學門",
    "T45n1853_005:0068a13": "徒尋求易曉。二者在論初直爾散說大意。仍",
    "T45n1853_005:0068a14": "進論文。此欲提綱振領揚略要旨。裕其玄莫",
    "T45n1853_005:0068a15": "彰至其後發。三者先盛解二諦竟即釋論文。",
    "T45n1853_005:0068a16": "明佛說二諦以表正道。今論以二諦為宗推",
    "T45n1853_005:0068a17": "功有在也。四者前明二智後入論文。明佛以",
    "T45n1853_005:0068a18": "二智說教。菩薩今以權實顯正破邪。故須斷",
    "T45n1853_005:0068a19": "簡二智也。五者彈碩古今破斥異部。所以然",
    "T45n1853_005:0068a20": "者。自古迄今。凡諸制作。並不稟龍樹之風。皆",
    "T45n1853_005:0068a21": "是斷常。擾於至道故。須廣破始得讀文也。六",
    "T45n1853_005:0068a22": "者前讀關河舊序。如影叡所作。所以然者。為",
    "T45n1853_005:0068a23": "即世人云。數論前興。三論後出。欲示關河相",
    "T45n1853_005:0068a24": "傳師宗有在非今始搆也。七者或直唱無行",
    "T45n1853_005:0068a25": "佛藏等經。然後入論。欲明經論相成共顯一",
    "T45n1853_005:0068a26": "道。經旨可見。論意易明也。八者對訶梨所造",
    "T45n1853_005:0068a27": "旃延之作。欲明大小軀分得無得異也。九者",
    "T45n1853_005:0068a28": "或面折異學。仍即入論。欲使執固者改迷慕",
    "T45n1853_005:0068a29": "位者深悟。十者或直爾披文更無別說。欲明",
    "T45n1853_005:0068b01": "此論出自菩薩中心精破妙解蘊在文內。輒",
    "T45n1853_005:0068b02": "抽拙意何以加此。故直讀文也。法師所以講",
    "T45n1853_005:0068b03": "論有多形勢者。略有三義。一者明法師善識",
    "T45n1853_005:0068b04": "根緣調停物性稟悟既甚多種。演暢亦復不",
    "T45n1853_005:0068b05": "窮。二者欲異他人。他人立義定作一說。聽者",
    "T45n1853_005:0068b06": "唯作一解了無轉悟。今明。諸法無一定相。豈",
    "T45n1853_005:0068b07": "唯一種。三者龍樹提婆妙思深遠權巧萬端。",
    "T45n1853_005:0068b08": "今時傳述寧可一概。今就論初大為五章。一",
    "T45n1853_005:0068b09": "明破申大意。二者明四論宗旨義有同異。三",
    "T45n1853_005:0068b10": "者明經論能所諦智傍正。四者釋中觀論名。",
    "T45n1853_005:0068b11": "五者明論緣起。問答斷簡。所以須辨破申大",
    "T45n1853_005:0068b12": "意者。無問內外學徒。凡有製作。皆辨破申。故",
    "T45n1853_005:0068b13": "內外並云。自是而非彼。美己而惡人。次內經",
    "T45n1853_005:0068b14": "敘述外道所計云。是事實餘皆妄語。次成實",
    "T45n1853_005:0068b15": "破斥數經。以四諦命。重更顯斯實。如此之流。",
    "T45n1853_005:0068b16": "盡欲破他申己。既出虛妄橫搆皆不成破申。",
    "T45n1853_005:0068b17": "今時論意。善巧方便助佛揚化。方是破申。故",
    "T45n1853_005:0068b18": "在初明其大意也。破申只是破邪顯正。即是",
    "T45n1853_005:0068b19": "滅邪見幢。燃正法炬。問誰能破邪用何顯正。",
    "T45n1853_005:0068b20": "答不出人法。人即是聖人。法名正法。若備法",
    "T45n1853_005:0068b21": "人。則能破邪顯正。就此則有三雙。一者佛與",
    "T45n1853_005:0068b22": "菩薩。二者經論。三者破申。言佛與菩薩者。佛",
    "T45n1853_005:0068b23": "以中道二智所說名經。菩薩以中道二慧所",
    "T45n1853_005:0068b24": "吐名論。佛以中道二智所說名經。經即是教。",
    "T45n1853_005:0068b25": "教何所示。教則教緣。緣何所稟。緣只稟教。故",
    "T45n1853_005:0068b26": "緣教相應無不悟入。言悟入者。教辨真俗。緣",
    "T45n1853_005:0068b27": "悟不真不俗。教說因果。緣悟不因不果。其餘",
    "T45n1853_005:0068b28": "例然。故因教悟理。悟理故了教。教是理門。故",
    "T45n1853_005:0068b29": "因教達理。感應因緣。冥若扶契。響然而有。壑",
    "T45n1853_005:0068c01": "爾而無。此即佛說教為緣之意也。但教流末",
    "T45n1853_005:0068c02": "代。鈍根薄福。尋教失旨。不知佛意。故論初",
    "T45n1853_005:0068c03": "云。求五陰十二入十八界等決定相。但著文",
    "T45n1853_005:0068c04": "字不知佛意。聞大乘法中說畢竟空。不知何",
    "T45n1853_005:0068c05": "因緣故空。即生見疑故。於有生見。於空生疑。",
    "T45n1853_005:0068c06": "所以然者。為有所得心有依有得。當聞真俗",
    "T45n1853_005:0068c07": "住真俗。不知本於不真不俗。故還就真俗以",
    "T45n1853_005:0068c08": "求真俗之實。不知就非真非俗以求真俗。還",
    "T45n1853_005:0068c09": "就真俗以解真俗。不知用非真非俗以解真",
    "T45n1853_005:0068c10": "俗。還就末中。求末。不知就本求末。本是末",
    "T45n1853_005:0068c11": "本。既不識非真俗本。故不識真俗之末。因果",
    "T45n1853_005:0068c12": "等諸事義例皆然。故如他人。或謂真俗一體。",
    "T45n1853_005:0068c13": "或言異體。或言因中先有果。或言因中先無",
    "T45n1853_005:0068c14": "果等有所言說。並出彼妄情所搆。曾非經論",
    "T45n1853_005:0068c15": "所明。是故斷常交興。生滅競起。邪言隱覆。正",
    "T45n1853_005:0068c16": "教不申。所以龍樹菩薩。府茲弱喪。顯八不教",
    "T45n1853_005:0068c17": "門。折彼斷常。周還不二。破申之義。大略如此",
    "T45n1853_005:0068c18": "也。問若箇是邪而言破邪。何者是正而噵申",
    "T45n1853_005:0068c19": "正。答邪既無量。正亦多途。大略為言不出二",
    "T45n1853_005:0068c20": "種。謂有得與無得。有得是邪須破。無得是正",
    "T45n1853_005:0068c21": "須申。故大品經善吉致問。何等是菩薩道。何",
    "T45n1853_005:0068c22": "等非菩薩道。佛答云。有所得非菩薩道。無所",
    "T45n1853_005:0068c23": "得是菩薩道。問既破有得申無得。亦應但破",
    "T45n1853_005:0068c24": "性執申假名以不。答性執是有得。假名是無",
    "T45n1853_005:0068c25": "得。今破有得申無得。即是破性執申假名也。",
    "T45n1853_005:0068c26": "問既破性申假。亦應但破有申無。若有無兩",
    "T45n1853_005:0068c27": "洗。亦應性假雙破耶。答不例有無皆是性。所",
    "T45n1853_005:0068c28": "以須雙破。既分性假異。故有破不破。問性有",
    "T45n1853_005:0068c29": "性無皆是性。唯破性不破假者。亦應性有假",
    "T45n1853_005:0069a01": "有皆是有唯破有不破無也。答雖同是有而",
    "T45n1853_005:0069a02": "有不同。故但破性有不破假有。問若雖同是",
    "T45n1853_005:0069a03": "有而有不同故。但破性有不破假有者。亦應",
    "T45n1853_005:0069a04": "雖同是性而性不同。不破性無但破性有耶。",
    "T45n1853_005:0069a05": "答有例不例。言其例者。既性有性無皆是性。",
    "T45n1853_005:0069a06": "所以兩破。亦性有假有皆是有。亦須二除也。",
    "T45n1853_005:0069a07": "而不例者。明性有住有乖道故須破。假有非",
    "T45n1853_005:0069a08": "有扶道故不除也。次時云。前明破邪顯正。即",
    "T45n1853_005:0069a09": "是佛與菩薩。今問。爰及正化迄平像法。傳",
    "T45n1853_005:0069a10": "持紹繼其人不少。今定取何人破邪顯正。答",
    "T45n1853_005:0069a11": "大格為論。不出四人。一是調御世尊。是能化",
    "T45n1853_005:0069a12": "主。其餘三聖。助佛宣揚。三者所謂馬鳴開士",
    "T45n1853_005:0069a13": "與龍樹提婆也。問此之四人破邪顯正。為當",
    "T45n1853_005:0069a14": "是同為當有異。答一往且折彼疑。則云不同",
    "T45n1853_005:0069a15": "不異。佛與菩薩。所以不同。同顯實相。所以",
    "T45n1853_005:0069a16": "不異。此是同異不同不異。既得不同異即得",
    "T45n1853_005:0069a17": "同異。佛菩薩具足不具足勝劣故異。皆破邪",
    "T45n1853_005:0069a18": "顯正故同也。言佛菩薩異者。佛即說教樹二",
    "T45n1853_005:0069a19": "諦赴緣。菩薩直助佛揚化無別制作也。就菩",
    "T45n1853_005:0069a20": "薩中自復有異。若是龍樹。作論前破法。後兼",
    "T45n1853_005:0069a21": "淨人我。提婆所造。先正破神我。後兼洗法。所",
    "T45n1853_005:0069a22": "以然者。中論破內弟子。雖知無我。猶計有法。",
    "T45n1853_005:0069a23": "是故前正除法。後兼淨人我。故十二門云。有",
    "T45n1853_005:0069a24": "為無為尚空。何況我耶。百論破外道。如僧伽",
    "T45n1853_005:0069a25": "等。計云有神我。不知無我故。須前正破我後",
    "T45n1853_005:0069a26": "兼破法。故破神辨生空。破一異等明法空。此",
    "T45n1853_005:0069a27": "為異也。問既同破邪皆為顯正。何故一論申",
    "T45n1853_005:0069a28": "大小。一論不申大小。答若俱申大小。何有兩",
    "T45n1853_005:0069a29": "論殊。必齊顯小大。焉判兩人異作。折彼問已",
    "T45n1853_005:0069b01": "是消疑。但意趣不然。更須指掌。中論破執大",
    "T45n1853_005:0069b02": "小緣。所以申大小。百論不破執大小緣故。不",
    "T45n1853_005:0069b03": "明申大小。即竝中論破執真俗緣。可顯真俗。",
    "T45n1853_005:0069b04": "百論不破執真俗緣。論末應不明真俗。結論",
    "T45n1853_005:0069b05": "歸旨也。釋云。真俗二諦是諸佛教門。譬若眾",
    "T45n1853_005:0069b06": "流皆歸大海。凡欲悟入。莫不因此教門。論既",
    "T45n1853_005:0069b07": "破空破有除斷除常。外人失彼所執情無所",
    "T45n1853_005:0069b08": "寄。即問。佛法為何所說。論主應聲即答。有二",
    "T45n1853_005:0069b09": "諦。以世諦有故不斷。真諦無故不常。令彼斷",
    "T45n1853_005:0069b10": "常見息。是故須說二諦也。問或言破邪顯正。",
    "T45n1853_005:0069b11": "或言豈離邪有正。即撥邪者令正。因邪故得",
    "T45n1853_005:0069b12": "正。此兩言似如乖反。若言破邪顯正。即不應",
    "T45n1853_005:0069b13": "言因邪有正。只令邪者正。若言只因邪故正。",
    "T45n1853_005:0069b14": "又不應言破除邪顯正也。又問。邪正一故言",
    "T45n1853_005:0069b15": "破邪顯正。為邪正異故破邪顯正。他人解。邪",
    "T45n1853_005:0069b16": "正兩端。破除邪故得顯正也。難。若爾瓶衣體",
    "T45n1853_005:0069b17": "異。破瓶顯衣耶。彼云。瓶衣乃異不相違害。非",
    "T45n1853_005:0069b18": "相障法故。不破瓶顯衣。邪正是相障法。邪障",
    "T45n1853_005:0069b19": "正故。破邪顯正也。難。若邪正相違故破邪顯",
    "T45n1853_005:0069b20": "正者。水火相害。何不破水顯火。而不爾。故",
    "T45n1853_005:0069b21": "知。邪正寧可碩異耶。今若噵邪言隱覆正教",
    "T45n1853_005:0069b22": "不開破邪言顯正教非為不爾。但此邪正疎",
    "T45n1853_005:0069b23": "遠。非一家意。今明。道非邪正。能體道之緣。",
    "T45n1853_005:0069b24": "亦悟非邪正。但以向迷今悟。詺向迷僻為邪。",
    "T45n1853_005:0069b25": "呼今悟為正。此得悟時了無邪正。問若爾定",
    "T45n1853_005:0069b26": "是破邪顯正。定是因邪顯正。答具此兩義。言",
    "T45n1853_005:0069b27": "破邪顯正者。向迷成斷常。所以須破此邪。今",
    "T45n1853_005:0069b28": "得悟不斷不常名為顯正義。是以言破邪顯",
    "T45n1853_005:0069b29": "正。亦可。言因邪有正者。只令悟斷常者不斷",
    "T45n1853_005:0069c01": "常。豈得離迷有悟離斷常別有不斷常耶。問",
    "T45n1853_005:0069c02": "佛出世既有感緣所感。龍樹出世亦為感緣",
    "T45n1853_005:0069c03": "所感不。答例爾。問佛與龍樹出世俱有感緣",
    "T45n1853_005:0069c04": "所感者。佛能照緣。龍樹亦照緣不。答亦例。又",
    "T45n1853_005:0069c05": "問。若爾佛說教。龍樹亦應說教不。答應例而",
    "T45n1853_005:0069c06": "不例。言應例者。佛說經教。龍樹說論教也。言",
    "T45n1853_005:0069c07": "不例者。雖同感而感不同。佛為感緣所感。感",
    "T45n1853_005:0069c08": "佛說二諦教。龍樹雖為感緣所感。但感龍樹",
    "T45n1853_005:0069c09": "破邪。破邪令識佛教也。問雖同感感不同。佛",
    "T45n1853_005:0069c10": "與論主。雖同照照亦不同。答云實爾。佛照大",
    "T45n1853_005:0069c11": "明。論主照小晦也。問他論有破有申。今論亦",
    "T45n1853_005:0069c12": "有破有申。今他二論。竟有何異乎。又難。若使",
    "T45n1853_005:0069c13": "苟欲為異者。他論可得有破申。今論應唯破",
    "T45n1853_005:0069c14": "不申。答既有一問一難。今亦一答一解。先答",
    "T45n1853_005:0069c15": "第一問。上問。俱有破申。今他二論何異。今",
    "T45n1853_005:0069c16": "明。他論有破而復更立。今論唯破而不立。言",
    "T45n1853_005:0069c17": "他論有破有立者。如破外道神我而更立假",
    "T45n1853_005:0069c18": "名行人。破外道二十五諦而立四諦十六諦",
    "T45n1853_005:0069c19": "等。外道神我真實不無。汝論世諦假名行人",
    "T45n1853_005:0069c20": "亦不可失。若言外道二十五諦為非。汝四諦",
    "T45n1853_005:0069c21": "十六諦。此亦有過。彼計有人有法既成外道。",
    "T45n1853_005:0069c22": "汝亦計有人法亦是外道。今論不爾。唯破不",
    "T45n1853_005:0069c23": "立。所以然者。論主出世。唯為破顛倒斷常。更",
    "T45n1853_005:0069c24": "無所立。故論序云。言而無當破而不執也。次",
    "T45n1853_005:0069c25": "答第二難云。與他論異者。他論可有破申。今",
    "T45n1853_005:0069c26": "論應唯破不申。今一往答。且如汝所問。他論",
    "T45n1853_005:0069c27": "有破有立。則有破別有所申。今論唯破不立。",
    "T45n1853_005:0069c28": "則唯破不申。所以然者。若經若論。唯破顛倒",
    "T45n1853_005:0069c29": "虛妄更無所申。本由病故有教。在病既除。教",
    "T45n1853_005:0070a01": "藥亦盡故百論下文云。破如可破。此論下文",
    "T45n1853_005:0070a02": "復云。無人亦無法佛亦無所說。佛既無所說。",
    "T45n1853_005:0070a03": "寧當有教可申耶。今次更答。他論有破有立。",
    "T45n1853_005:0070a04": "此乃是增有所得。非唯不能申。亦不能破。自",
    "T45n1853_005:0070a05": "是有得。何能破他。今論但破曾不自立。非止",
    "T45n1853_005:0070a06": "能破。即復能申。故大師舉猛將為譬。前無所",
    "T45n1853_005:0070a07": "立。後無所領。故能剪彼兇醜顯我皇威。菩薩",
    "T45n1853_005:0070a08": "亦爾。無生正觀。了內外諸法。畢竟清淨故。能",
    "T45n1853_005:0070a09": "破洗虛妄斷常。顯出如來真實正法。如此善",
    "T45n1853_005:0070a10": "巧名為破申。故論序云。儻然靡據。而事不失",
    "T45n1853_005:0070a11": "真。蕭焉無累。而理自玄會也。問他論非唯不",
    "T45n1853_005:0070a12": "能申亦不成破。今論具能破申。若爾他論為",
    "T45n1853_005:0070a13": "負今論居勝。此則勝負心生是非見起。乃是",
    "T45n1853_005:0070a14": "斷常屈滯。豈能申於正道。答若有勝有負斯",
    "T45n1853_005:0070a15": "則受屈。只為無勝無負所以能申。問若有勝",
    "T45n1853_005:0070a16": "有負可得有破。既云無勝無負。汝何所破邪。",
    "T45n1853_005:0070a17": "答實爾。執有勝有負則見有破。今無勝無負。",
    "T45n1853_005:0070a18": "我實無所破。問若有勝有負可得言申。既無",
    "T45n1853_005:0070a19": "勝負更何所申。答若有勝有負。應申更屈。只",
    "T45n1853_005:0070a20": "為無勝無負。屈者得申。而實無所得。問破何",
    "T45n1853_005:0070a21": "物邪申若為正。答云。佛赴緣說真俗兩教。意",
    "T45n1853_005:0070a22": "為顯中實之道。但緣迷二教不悟中實。成斷",
    "T45n1853_005:0070a23": "常病。今破緣邪執。申佛正教也。師云。非無其",
    "T45n1853_005:0070a24": "義。若只作此解。未近一家之意。何故爾。論初",
    "T45n1853_005:0070a25": "八不。為破生滅斷常淨一異來出。若別有二",
    "T45n1853_005:0070a26": "諦中道可申異於破邪。何謂淨斷常除生滅",
    "T45n1853_005:0070a27": "耶。問前云第一章明破邪顯正。今噵但淨斷",
    "T45n1853_005:0070a28": "常來出無二諦可申。若依前言。即乖今說。若",
    "T45n1853_005:0070a29": "用今解復反前判。二言鉾楯。若為取中。答有",
    "T45n1853_005:0070b01": "二條。一者反質汝言真俗二諦。是何物。亦聞",
    "T45n1853_005:0070b02": "破病便言不申教。亦聞申教謂非是破邪。作",
    "T45n1853_005:0070b03": "此折疑已略成可見。但復須巧墨解釋。何故",
    "T45n1853_005:0070b04": "說二諦只為破生滅斷常。世諦假生滅真諦",
    "T45n1853_005:0070b05": "不生滅。欲明假生滅實錄不生不滅。令悟生",
    "T45n1853_005:0070b06": "滅不生滅來出無來出。只此破生滅斷常即",
    "T45n1853_005:0070b07": "名為教。是破復是教。今論主還說此破斷常",
    "T45n1853_005:0070b08": "生滅之教。以化物令緣作如此悟。即申破病",
    "T45n1853_005:0070b09": "教。破病教申。只申此破名為破申。今此破得",
    "T45n1853_005:0070b10": "申稱為申破也。破申大意且竟如前。",
    "T45n1853_005:0070b11": "今次第二明四論宗旨義同異。問四論既興。",
    "T45n1853_005:0070b12": "為當是一為當是異。答一往折疑不一不異。",
    "T45n1853_005:0070b13": "所以然者。八不是眾經之妙旨。方等之宏宗。",
    "T45n1853_005:0070b14": "此論啟初即明不生不滅不一不異。故知。四",
    "T45n1853_005:0070b15": "論非一不異。問既不一不異。便應不四不論。",
    "T45n1853_005:0070b16": "若言四言論。即是一是異耶。答只噵四論不",
    "T45n1853_005:0070b17": "一不異。若不言四論。語何物不一不異耶。如",
    "T45n1853_005:0070b18": "只噵色不生不滅受想行識不生不滅。只噵",
    "T45n1853_005:0070b19": "五陰不生不滅色心不空不有。若不言五陰。",
    "T45n1853_005:0070b20": "噵誰不生不滅。若不語色心。言何物不空不",
    "T45n1853_005:0070b21": "有。今亦爾。何不言四論。噵誰不一不異。問以",
    "T45n1853_005:0070b22": "何義故言其不一。以何義故語其不異。釋云。",
    "T45n1853_005:0070b23": "以論四故。所以不一。以四論故。所以不異。故",
    "T45n1853_005:0070b24": "言不一不異也。問若爾論有四故彌見其是",
    "T45n1853_005:0070b25": "異。同是論故轉見是一。何得言不異不一。答",
    "T45n1853_005:0070b26": "曰。四若是異。四不四論。論若是一。論不論",
    "T45n1853_005:0070b27": "四。只為四非是異耶。所以四論。論非是一。所",
    "T45n1853_005:0070b28": "以論四也。問若非是一異耶。答既非一異。亦",
    "T45n1853_005:0070b29": "復非是非一異。既識非一異。則一異可明也。",
    "T45n1853_005:0070c01": "今亦可言同。亦可辨其異也。言同者有二義。",
    "T45n1853_005:0070c02": "一者能造論人。同是四依。同稟佛教。同有二",
    "T45n1853_005:0070c03": "智也。二者所造之論。同是無依無得。同申正",
    "T45n1853_005:0070c04": "教。若是有得。即不名論。亦不能有所論。若是",
    "T45n1853_005:0070c05": "無得。方可名論。能有所論。是故若不依空。不",
    "T45n1853_005:0070c06": "成問答。故下文云。問不依空問同答者疑。答",
    "T45n1853_005:0070c07": "不依空答同問者所疑也。問此論若不依有。",
    "T45n1853_005:0070c08": "可不當有。既也依空。應是當空。若許當空。則",
    "T45n1853_005:0070c09": "成有當。何謂無依無當耶。答今言依空者。一",
    "T45n1853_005:0070c10": "往對外人多住有。故言依空耳。空依何所依。",
    "T45n1853_005:0070c11": "故是無依無當也。又云。依空者乃了空。此依",
    "T45n1853_005:0070c12": "非謂有空之可依也。次辨異者。一捉釋論望",
    "T45n1853_005:0070c13": "三論辨異。二者就三論中自復有異也。捉釋",
    "T45n1853_005:0070c14": "論望三論異者亦有多義。一者文義通別有",
    "T45n1853_005:0070c15": "殊。二者破收之異。文義通別殊者。若三論即",
    "T45n1853_005:0070c16": "別通論。通申一切諸教罄無不申。通破一切",
    "T45n1853_005:0070c17": "諸迷無迷不洗。故是別通論也。若是釋論即",
    "T45n1853_005:0070c18": "是通別論。意致乃復通漫。而的釋一部文言。",
    "T45n1853_005:0070c19": "是故名通別論也。二者收破之異者。若是三",
    "T45n1853_005:0070c20": "論望釋論。則唯破不收。若釋論望三論亦收",
    "T45n1853_005:0070c21": "亦破。所以然者。三論橫破諸法。竪除五句。故",
    "T45n1853_005:0070c22": "下文云。無人亦無法。佛亦無所說。何處於何",
    "T45n1853_005:0070c23": "時誰起是諸見。即是橫破諸見也。又云。從因",
    "T45n1853_005:0070c24": "緣品來。本末推求。有亦破無亦破。亦有亦無",
    "T45n1853_005:0070c25": "亦破。非有非無亦破。非非有非非無亦破。即",
    "T45n1853_005:0070c26": "是竪論破除五句。故三論唯破不收也。釋論",
    "T45n1853_005:0070c27": "亦破亦收者。破除稟教緣迷。申所迷之教也。",
    "T45n1853_005:0070c28": "問三論破即是捨。釋論收即是取。乃是取捨",
    "T45n1853_005:0070c29": "心生。豈能息諸見。答三論破即不破而破。釋",
    "T45n1853_005:0071a01": "論收即是不收而收。不破而破。破無所捨。不",
    "T45n1853_005:0071a02": "收而收。收無所取。乃顯不破不收無捨無取。",
    "T45n1853_005:0071a03": "故能善息諸見也。傍明四句。一者但破而不",
    "T45n1853_005:0071a04": "收。如迦旃延子所造。自作此說。非佛三藏中",
    "T45n1853_005:0071a05": "義二者收而不破。即顯佛方便教門也。三者",
    "T45n1853_005:0071a06": "亦破亦收。破能迷之緣收所迷之教也。四者",
    "T45n1853_005:0071a07": "不收不破。破收非收。收破非破。非收非破乃",
    "T45n1853_005:0071a08": "名實也。此是三論望釋論竟。次就三論中自",
    "T45n1853_005:0071a09": "論異者。凡有八條。一者辨三論受名不同。二",
    "T45n1853_005:0071a10": "者宗旨有異。三者智有長短。四者破有內外。",
    "T45n1853_005:0071a11": "五者用假不同。六者申有遠近。七者破有傍",
    "T45n1853_005:0071a12": "正。八者論對與不對。今前辨三論受名不同。",
    "T45n1853_005:0071a13": "就論立名自有多種。或從譬或從人。如此不",
    "T45n1853_005:0071a14": "定。如甘露味。毘曇從譬為名。若是舍利弗毘",
    "T45n1853_005:0071a15": "曇。則因人受稱。若如成實三論。並從法作名",
    "T45n1853_005:0071a16": "也。若是十二門百論。此是理教為名。中論從",
    "T45n1853_005:0071a17": "教理為稱。通論三論。皆得顯中。然者三論同",
    "T45n1853_005:0071a18": "離斷常。俱顯正觀。豈不俱得名中耶。亦皆得",
    "T45n1853_005:0071a19": "從偈。三皆有偈數也。亦可俱得名門。門是能",
    "T45n1853_005:0071a20": "通。三論盡能通生觀解也。今就別義有其強",
    "T45n1853_005:0071a21": "弱。故立名不同。若是中論。以二諦所顯中實",
    "T45n1853_005:0071a22": "當名。百論面折外道由茲百偈。故以偈數為",
    "T45n1853_005:0071a23": "目。十二能通生觀解。故從門受稱也。第二辨",
    "T45n1853_005:0071a24": "三論宗旨有異。若是中論以智諦為宗。百論",
    "T45n1853_005:0071a25": "以諦智為旨。十二門大望同於中論也。中論",
    "T45n1853_005:0071a26": "以二諦為宗者。發初即唱不生不滅不常不",
    "T45n1853_005:0071a27": "斷。即是二諦。瓔珞經云。二諦者不生不滅。又",
    "T45n1853_005:0071a28": "下論文云。佛滅度後後五百歲像法中人。根",
    "T45n1853_005:0071a29": "轉鈍。聞大乘法中說畢竟空。不知何因緣故",
    "T45n1853_005:0071b01": "空。即生見疑。若都畢竟空。云何有罪福報應",
    "T45n1853_005:0071b02": "等。如此則失世諦第一義諦。取是空相。而起",
    "T45n1853_005:0071b03": "貪著。龍樹菩薩。愍此等故。所以造論。既云愍",
    "T45n1853_005:0071b04": "失二諦所以作論故。論申二諦。故以二諦為",
    "T45n1853_005:0071b05": "宗也。百論以二智為宗者。提婆面折外道巧",
    "T45n1853_005:0071b06": "用權實。故宜以二智為宗。此是師一時之語。",
    "T45n1853_005:0071b07": "通別圓偏之意耳。若守語作此解者不可也。",
    "T45n1853_005:0071b08": "須具得通別別通之意。乃可明也。通義中論",
    "T45n1853_005:0071b09": "既以二諦為宗。百論亦爾。百論既用二智為",
    "T45n1853_005:0071b10": "旨。則中論亦然。若唯言中論二諦為宗百論",
    "T45n1853_005:0071b11": "不爾。此為不可。言不可者。凡有二意。一者菩",
    "T45n1853_005:0071b12": "薩造論。只為欲申佛教。中論申教以二諦為",
    "T45n1853_005:0071b13": "宗。百論亦為申教。何不得以二諦為宗耶。二",
    "T45n1853_005:0071b14": "者親違關中論序。肇師論序云。通聖心之津",
    "T45n1853_005:0071b15": "塗。開真諦之要論。豈不用二諦為宗。又云。仰",
    "T45n1853_005:0071b16": "慨聖教之陵遲。寧非申教耶。百論末文云。佛",
    "T45n1853_005:0071b17": "說二諦。我今隨佛學亦說二諦。豈不用二諦",
    "T45n1853_005:0071b18": "為宗旨。故兩論皆得二諦為宗。次明中百俱",
    "T45n1853_005:0071b19": "得二智為旨者。提婆面折邪峯巧由權實故。",
    "T45n1853_005:0071b20": "用二智為旨者。中論主。除於內執亦巧由實",
    "T45n1853_005:0071b21": "方便慧。寧不以二智為旨耶。故二論俱可以",
    "T45n1853_005:0071b22": "二智為旨也。而今師云。中論二諦當宗。百論",
    "T45n1853_005:0071b23": "以二智為旨者。此取中百兩相望強弱作此",
    "T45n1853_005:0071b24": "說也。第三明用智短長。若是百論則用權實",
    "T45n1853_005:0071b25": "二智。中論所用實方便智。然者百論主。與外",
    "T45n1853_005:0071b26": "道鬪一時頰舌。折挫僧佉衛世。此是權智之",
    "T45n1853_005:0071b27": "能。若中論主。欲提綱振領匡正佛法辨教之",
    "T45n1853_005:0071b28": "大宗。非諍一時脣舌。故用實方便慧。匡持佛",
    "T45n1853_005:0071b29": "法。不可一時邪。示其用則長。若百論主。善巧",
    "T45n1853_005:0071c01": "一時折挫外道。未是要論佛法正。是權智之",
    "T45n1853_005:0071c02": "能。此用即短也。第四明破有內外。凡有兩義。",
    "T45n1853_005:0071c03": "一者若是中論破內迷。百論除外執。故序云。",
    "T45n1853_005:0071c04": "百論治外以閑邪。斯文祛內以流滯也。二者",
    "T45n1853_005:0071c05": "中論破同學。百論破異學。然者龍樹與失教",
    "T45n1853_005:0071c06": "緣。同稟佛教。但龍樹稟佛教悟解發主中觀。",
    "T45n1853_005:0071c07": "中觀所吐名為中論。外人亦稟佛教。而顛倒",
    "T45n1853_005:0071c08": "不解。雖欲宣暢。並是斷常。雖同學佛教而有",
    "T45n1853_005:0071c09": "悟迷。論主破彼斷常。令識佛教故是破同學",
    "T45n1853_005:0071c10": "也。提婆所破不爾。論主自學佛經教。外道自",
    "T45n1853_005:0071c11": "稟僧佉之典。所習不同故言破異學也。問中",
    "T45n1853_005:0071c12": "論破復有收義。百論所破可得爾不。答亦有",
    "T45n1853_005:0071c13": "此義。何以得知。故經云。圖書讖記文章呪術。",
    "T45n1853_005:0071c14": "皆是佛說。非外道說。以外道迷不解故破。方",
    "T45n1853_005:0071c15": "便故須收也。問百論對緣既有收義。中論所",
    "T45n1853_005:0071c16": "破亦應不收。答亦有此義。雖學佛教。自作己",
    "T45n1853_005:0071c17": "解故。如迦旃延子所作不得三藏中義。是故",
    "T45n1853_005:0071c18": "中論所破亦有不收義也。然百論所破緣根",
    "T45n1853_005:0071c19": "性有三種。一者上根。聞提婆破即解。二者中",
    "T45n1853_005:0071c20": "根。聞提婆破不解。止生信心讀佛經乃悟。三",
    "T45n1853_005:0071c21": "者下根。聞破不解。讀佛經亦不悟。看龍樹論",
    "T45n1853_005:0071c22": "始得悟解也。若上根人。則與中論所破緣得",
    "T45n1853_005:0071c23": "悟者齊。中下之徒。即挍一階也。第五明用假",
    "T45n1853_005:0071c24": "不同。假乃眾多。略明四種。一因緣二隨緣三",
    "T45n1853_005:0071c25": "就緣四對緣。若辨甚深因緣義。即是因緣假。",
    "T45n1853_005:0071c26": "隨緣所宜而說。即是隨緣假。就緣撿責。即是",
    "T45n1853_005:0071c27": "就緣假。若一一須對破。如對常說無常等。即",
    "T45n1853_005:0071c28": "是對緣假也。就四緣中。則有偏圓圓偏義。若",
    "T45n1853_005:0071c29": "如因緣。隨就對及隨緣故說因緣。對緣如此。",
    "T45n1853_005:0072a01": "四假未曾相離。即是圓義也。若遂時各用不",
    "T45n1853_005:0072a02": "同。即是偏義。問四假佛與菩薩為當盡具為",
    "T45n1853_005:0072a03": "當不爾。答差別無差別義。二不二義。佛菩薩",
    "T45n1853_005:0072a04": "皆具四假。若無差別差別不二二義。有具不",
    "T45n1853_005:0072a05": "具。佛當化主。所以具足四假。菩薩助申教旨。",
    "T45n1853_005:0072a06": "唯有兩假。所謂就緣對緣。菩薩雖具二假。而",
    "T45n1853_005:0072a07": "用復有強弱。百論則就緣為弱。對緣是強。中",
    "T45n1853_005:0072a08": "論對緣為弱。就緣義強。何故爾。中論初云。諸",
    "T45n1853_005:0072a09": "論師種種說生相。就其責覓生相不得。故言",
    "T45n1853_005:0072a10": "不生。種種說滅相。責滅者不得。故言不滅。即",
    "T45n1853_005:0072a11": "是就緣假義。百論借一對破異等。即是對緣",
    "T45n1853_005:0072a12": "假義也。第六明破申遠近。若兩論相望。中論",
    "T45n1853_005:0072a13": "近申。百論遠申。然者中論之緣。親稟佛經。親",
    "T45n1853_005:0072a14": "迷佛教。亦破即收。故申義成近。百論之緣。不",
    "T45n1853_005:0072a15": "親稟佛經。不親迷佛教。直是自樹己解。遠妨",
    "T45n1853_005:0072a16": "正教。破彼邪執。方入佛法故。申義成遠也。第",
    "T45n1853_005:0072a17": "七明兩論破有正傍。中論正破內迷傍除外",
    "T45n1853_005:0072a18": "執。百論正彈外執傍淨內迷。何故爾。若外道",
    "T45n1853_005:0072a19": "所執與中論所破緣同者。是即從座被破。故",
    "T45n1853_005:0072a20": "中論正破內迷傍洗外執。若有內學執與百",
    "T45n1853_005:0072a21": "論破緣同。亦從座被破。故百論正彈外執傍",
    "T45n1853_005:0072a22": "洗內迷也。次明。中論破有傍有正。若比百論",
    "T45n1853_005:0072a23": "並是傍破。百論破義有正有傍。比中論並是",
    "T45n1853_005:0072a24": "正破也。何故爾明。佛說教本為眾生作明作",
    "T45n1853_005:0072a25": "導。欲令眾生因教悟道。眾生既不識教。則不",
    "T45n1853_005:0072a26": "能悟道。菩薩愍此失道眾生故。欲令佛教如",
    "T45n1853_005:0072a27": "本行世。若不破彼邪執。則正教不申。是故申",
    "T45n1853_005:0072a28": "義為正。破義居傍。百論破自樹外道未曾稟",
    "T45n1853_005:0072a29": "學佛教。破彼邪執。然後方入佛法。是故破正",
    "T45n1853_005:0072b01": "申傍也。第八明所破之緣有對不對。提婆",
    "T45n1853_005:0072b02": "面折外道。所以對緣。龍樹潛懷著筆。是故不",
    "T45n1853_005:0072b03": "對外人。問何故一對一不對。有釋云。龍樹妙",
    "T45n1853_005:0072b04": "思深遠峯辨難當。外人無敢與敵。故不對外",
    "T45n1853_005:0072b05": "人。提婆所明。一時面折外人。所以相對也。然",
    "T45n1853_005:0072b06": "此釋極不可解。若言龍樹妙思深遠無敢與",
    "T45n1853_005:0072b07": "對者。提婆亦爾。便應不對。又且若言龍樹妙",
    "T45n1853_005:0072b08": "思深遠外人不能與對者。佛與外道相對。便",
    "T45n1853_005:0072b09": "應智淺耶。如來智深而與外道相對。故知。不",
    "T45n1853_005:0072b10": "以龍樹智深故不對也。今不用此釋。問若不",
    "T45n1853_005:0072b11": "爾何得二人有對不對。答此亦何定。自有須",
    "T45n1853_005:0072b12": "面折方破外道。自有須潛懷著筆用此破邪。",
    "T45n1853_005:0072b13": "問只當如此。復有餘義。答復有深致。何者明。",
    "T45n1853_005:0072b14": "龍樹出世之時。是正化之末像法之初。眾生",
    "T45n1853_005:0072b15": "雖復尋教失旨。而佛法尚興邪徒由翳。朋成",
    "T45n1853_005:0072b16": "大道眾生甚多。偏學小心其事蓋少。龍樹既",
    "T45n1853_005:0072b17": "興望風懸揖。止須著筆。邪徒自喪。無敢對面",
    "T45n1853_005:0072b18": "與共擊揚。是故龍樹不對也。提婆出世。是八",
    "T45n1853_005:0072b19": "百餘年。去聖既遠。邪儻盛興。正化訛替。故序",
    "T45n1853_005:0072b20": "云。邪辨逼真殆亂正道。金石一貫。得失莫分。",
    "T45n1853_005:0072b21": "菩薩雖興。猶生拒抗。自非對面折挫辭屈言",
    "T45n1853_005:0072b22": "下。邪心轉熾。無肯改迷。故提婆面對群邪。所",
    "T45n1853_005:0072b23": "以二人有對不對。其意爾也。",
    "T45n1853_005:0072b24": "次第三章。明經論破立諦智傍正。若如他人",
    "T45n1853_005:0072b25": "所釋。毘曇立而不破。三論破而不立。成實亦",
    "T45n1853_005:0072b26": "立亦破。今問。若言成實破毘曇故名亦立亦",
    "T45n1853_005:0072b27": "破者。毘曇亦破成實。何故非亦立亦破耶。成",
    "T45n1853_005:0072b28": "實破數人根見。立用識見云。若用根能見。死",
    "T45n1853_005:0072b29": "人有根。亦應能見。眼識在耳中。眼根何意不",
    "T45n1853_005:0072c01": "見耶。而今有根無識根不見者。故云。根不能",
    "T45n1853_005:0072c02": "見。故破根立識。名為亦破亦立。數人立根見",
    "T45n1853_005:0072c03": "破識見。若用識見識無障礙。應見障外色。但",
    "T45n1853_005:0072c04": "見障內不見障外者。故知。但是根見非關識",
    "T45n1853_005:0072c05": "見。豈非亦破亦立耶。若止言毘曇立而不破",
    "T45n1853_005:0072c06": "成實論亦立亦破不可也。又云。三論但破不",
    "T45n1853_005:0072c07": "立。亦不然。誰向君噵三論不立而存破耶。彼",
    "T45n1853_005:0072c08": "即引肇師百論序云。言而無當破而不立。豈",
    "T45n1853_005:0072c09": "非三論不立而有破耶。今明不然。論序云。破",
    "T45n1853_005:0072c10": "而不立者。只不執此破。故言破而不立。何關",
    "T45n1853_005:0072c11": "不立而存有此破耶。何以知然。下文云。破如",
    "T45n1853_005:0072c12": "可破破本破於可破。可破既無在。破亦盡。只",
    "T45n1853_005:0072c13": "不立有此破。故云破而不立也。今明。論顯中",
    "T45n1853_005:0072c14": "觀。經明正法。既稱中觀正法。豈更有破立可",
    "T45n1853_005:0072c15": "論。但若不因破立。無以顯不破不立。故師子",
    "T45n1853_005:0072c16": "吼經言。若不因一二。云何得辨無一無二。是",
    "T45n1853_005:0072c17": "故今時欲顯無破無立故。方便論於破立。就",
    "T45n1853_005:0072c18": "佛菩薩相望。若是佛不具足而具足故。有破",
    "T45n1853_005:0072c19": "有立。菩薩當具足而不具足故。唯破不立。佛",
    "T45n1853_005:0072c20": "破虛妄邪見。後為說真實正法。是故亦破亦",
    "T45n1853_005:0072c21": "立。菩薩助佛揚化。直破邪迷顯佛方便。無所",
    "T45n1853_005:0072c22": "樹立。是以唯破不立也。人今聞此。便定謂佛",
    "T45n1853_005:0072c23": "有破有立論主唯破不立。即復成見。今須通",
    "T45n1853_005:0072c24": "釋。非但論主唯破不立。佛亦唯破而不立。非",
    "T45n1853_005:0072c25": "但佛亦破亦立。論主亦得亦破亦立。今人聞",
    "T45n1853_005:0072c26": "此。以復生疑。佛可得有立。論主那得有立。今",
    "T45n1853_005:0072c27": "須返問汝。言佛立者。何所立。佛只立二諦教",
    "T45n1853_005:0072c28": "門。教門只是教示前緣。諦只是諦當前緣。何",
    "T45n1853_005:0072c29": "容只佛能諦當前緣論主不能諦當前緣。佛既",
    "T45n1853_005:0073a01": "能當前緣。既得有立。論主亦能教示前緣。亦",
    "T45n1853_005:0073a02": "得有立也。次明。非但論主無立。佛亦無立。人",
    "T45n1853_005:0073a03": "以復疑通。論主示可無立。佛何意無立也。今",
    "T45n1853_005:0073a04": "問。汝言佛有立者。相是若為。彼家即噵說。佛",
    "T45n1853_005:0073a05": "二諦即是教門。今問汝。言二諦教門。欲何所",
    "T45n1853_005:0073a06": "為。二諦教門。只是眾生病藥。既無有病則無",
    "T45n1853_005:0073a07": "有藥。且又汝信二諦教門。欲表諸法是有。欲",
    "T45n1853_005:0073a08": "表諸法非有。汝既信二諦教門。有表不有。無",
    "T45n1853_005:0073a09": "表不無。顯諸法無所有。即是顯諸法無所立。",
    "T45n1853_005:0073a10": "那聞二諦教門即合有立也。故知。非但論主",
    "T45n1853_005:0073a11": "無立。佛亦無立。次更明。非但無立。亦復無",
    "T45n1853_005:0073a12": "破。人以復疑。佛與論主破眾生病。那得無破。",
    "T45n1853_005:0073a13": "今問。汝言破。何所破。破只是破執耳。有執",
    "T45n1853_005:0073a14": "故名破。執無故無破。論主既無執。故論主無",
    "T45n1853_005:0073a15": "破也。問若爾論主既無破。論主應不申。答破",
    "T45n1853_005:0073a16": "本破於執。申本申於屈。論主無所執。故論主",
    "T45n1853_005:0073a17": "無所破。外人有屈。即外人有申。論主既無屈。",
    "T45n1853_005:0073a18": "則論主無有申。問破名本在外人。申名本屬",
    "T45n1853_005:0073a19": "論主。而今申名既屬外人。破名應屬論主。答",
    "T45n1853_005:0073a20": "破本破於執。申本申於屈。論主不曾執。則論",
    "T45n1853_005:0073a21": "主無有破。論主不曾屈。則論主無所申。論主",
    "T45n1853_005:0073a22": "尚不受於申。寧當受屈耶。是故非但無執。亦",
    "T45n1853_005:0073a23": "復無破。非但無屈。亦復無申。蕭然無累名得",
    "T45n1853_005:0073a24": "解脫。故外人問云。如此破得何利。答云。名得",
    "T45n1853_005:0073a25": "解脫義。何以加之。次明諦智傍正。若具足為",
    "T45n1853_005:0073a26": "言。應云諦智能所傍正。今簡略為語。故云諦",
    "T45n1853_005:0073a27": "智傍正。若為是其相明。佛以二智為能說。二",
    "T45n1853_005:0073a28": "諦為所說。論主以二諦為能論。以二智為所",
    "T45n1853_005:0073a29": "論。佛既二智為能說。即以二智為正。二諦為",
    "T45n1853_005:0073b01": "所說。則以二諦為傍。論主既以二諦為能論。",
    "T45n1853_005:0073b02": "則以二諦為正。二智為所論。則以二智為傍。",
    "T45n1853_005:0073b03": "今辨意。正欲明此之諦智能所。傍正章門且",
    "T45n1853_005:0073b04": "置。但須汎明四種能所。一者即是就佛明能",
    "T45n1853_005:0073b05": "所。二者即是境智明能所。三者就論主明能",
    "T45n1853_005:0073b06": "所。四者就論明能所也。若佛二智為能說。二",
    "T45n1853_005:0073b07": "諦為所說。箇即是就佛明能所也。若菩薩稟",
    "T45n1853_005:0073b08": "二諦教發生二智。教轉名境。境是能生。智是",
    "T45n1853_005:0073b09": "所生。箇即是就境智明能所也。若論主二智",
    "T45n1853_005:0073b10": "為能說。言教為所說。箇即是就論主明能所",
    "T45n1853_005:0073b11": "也。若論是能論經是所論。箇即是就論明能",
    "T45n1853_005:0073b12": "所。而今何故在此論初須辨諦智能所。凡有",
    "T45n1853_005:0073b13": "兩義。一者欲明造論所由。二者欲明能所不",
    "T45n1853_005:0073b14": "二。若為是欲明造論所由。論主稟二諦教發",
    "T45n1853_005:0073b15": "生二智。用此二智故能造論破邪。箇即是造",
    "T45n1853_005:0073b16": "論所由也。若為是欲明能所不二。然雖有四",
    "T45n1853_005:0073b17": "能所。只成一能所。雖有一能所。只成無能所。",
    "T45n1853_005:0073b18": "故不諦不智。不能不所。不傍不正。箇即是欲",
    "T45n1853_005:0073b19": "明能所不二也。今次釋初章門。好體佛以二",
    "T45n1853_005:0073b20": "智為能說。二諦為所說。論主亦以二智為能",
    "T45n1853_005:0073b21": "說。言教為所說。就論主無別智。悟佛教生智。",
    "T45n1853_005:0073b22": "論主無別說。還說佛所說。論主無別論。還論",
    "T45n1853_005:0073b23": "佛所說。故佛若能若所並是所論。論主若所",
    "T45n1853_005:0073b24": "若能並是能論。佛若能若所並是所申。論主",
    "T45n1853_005:0073b25": "若所若能並是能申。何故爾。論主稟二諦教",
    "T45n1853_005:0073b26": "發生二智。諦智不二。以諦成智。故通受諦名。",
    "T45n1853_005:0073b27": "佛以二智說於二諦。諦智不二。以智成諦。故",
    "T45n1853_005:0073b28": "通受智名。佛之諦智。通受智名。故若能若所",
    "T45n1853_005:0073b29": "並是所論。論主之智諦通名諦。故若所若能",
    "T45n1853_005:0073c01": "並是能論。故論主以二諦為能論。以二智為",
    "T45n1853_005:0073c02": "所論。以二智為能說。二諦為所說。故佛以二",
    "T45n1853_005:0073c03": "智為正。二諦為傍。論主以二諦為正。二智為",
    "T45n1853_005:0073c04": "傍。故經以智為能。以諦為所。故論以諦為能。",
    "T45n1853_005:0073c05": "以智為所。是則經能為論所。論能為經所。",
    "T45n1853_005:0073c06": "經所為論能。論所為經能。亦是經傍為論正。",
    "T45n1853_005:0073c07": "論傍為經正。經正為論傍。經能為論所。此所",
    "T45n1853_005:0073c08": "則非所。經所為論能。此能則非能。論傍為經",
    "T45n1853_005:0073c09": "正。此正則非正。論正為經傍。此傍則非傍。故",
    "T45n1853_005:0073c10": "非能非所。非傍非正。不經不論。不師不弟。非",
    "T45n1853_005:0073c11": "能非所而能所。非傍正而傍正。不經論而經",
    "T45n1853_005:0073c12": "論。不師不弟而師弟。是佛菩薩經論師弟因",
    "T45n1853_005:0073c13": "緣相成。並得名中也。",
    "T45n1853_005:0073c14": "第四章明解中觀論名。然中觀論三字無定。",
    "T45n1853_005:0073c15": "亦言中觀論。亦言觀中論。亦言論中觀。若中",
    "T45n1853_005:0073c16": "觀論約論者為名。若觀中論就觀解為目。若",
    "T45n1853_005:0073c17": "論中觀約論功為稱。所以然者。若為是約論",
    "T45n1853_005:0073c18": "者為名。中則通於理教。即是教中理中。稟二",
    "T45n1853_005:0073c19": "諦教發生二智。教轉名境。中境發生觀智。是",
    "T45n1853_005:0073c20": "故初表中境。次表觀智。中觀既興論名得起。",
    "T45n1853_005:0073c21": "中境發生觀智。用此觀智。能研詳往復。是故",
    "T45n1853_005:0073c22": "名論。故言中觀論。若為是就觀解為目。明用",
    "T45n1853_005:0073c23": "此觀智能觀中正之境。用此觀智。研覈是非。",
    "T45n1853_005:0073c24": "故言觀中論。若為是約論功為稱。明論何所",
    "T45n1853_005:0073c25": "論。論只論於中觀。若是他論則論於偏解。若",
    "T45n1853_005:0073c26": "是今論則論於中觀。故言論中觀也。此釋不",
    "T45n1853_005:0073c27": "無有意。但非一家正意。今問。何故啟初即題",
    "T45n1853_005:0073c28": "中觀耶。答此深有所以。明失道之緣未見佛",
    "T45n1853_005:0073c29": "性。未應般若。心鎮遊生滅。意恒涉斷常。行生",
    "T45n1853_005:0074a01": "滅斷常故。所以乖於中道。行邪錯故。所以失",
    "T45n1853_005:0074a02": "正法。虛妄顛倒故。所以無實相。今為對此。明",
    "T45n1853_005:0074a03": "離斷離常。所以是中道。無邪錯故。所以是正",
    "T45n1853_005:0074a04": "法。離虛妄故。所以是中實。故今對此偏虛。故",
    "T45n1853_005:0074a05": "論題中實。問若箇是失道之緣。答緣乃無量。",
    "T45n1853_005:0074a06": "大略為言。不出三種。一者即是稟教失旨之",
    "T45n1853_005:0074a07": "緣。二者即是邪見推獲之緣。三者流俗汎爾",
    "T45n1853_005:0074a08": "之緣。亦非稟教失旨。亦非邪見推獲。直是流",
    "T45n1853_005:0074a09": "俗汎爾之緣。今論所除。正破初一兼洗後二",
    "T45n1853_005:0074a10": "也問起自何時迷教失旨耶。答如論初。佛滅",
    "T45n1853_005:0074a11": "度後後五百歲像法中人。根轉鈍。稟中道二",
    "T45n1853_005:0074a12": "諦教不了。則是生滅斷常一異來出。故成八",
    "T45n1853_005:0074a13": "非不。今論主。稟中道二諦教。則了不生不滅",
    "T45n1853_005:0074a14": "不斷不常不一不異不來不出。故是八不。以",
    "T45n1853_005:0074a15": "八非不故成虛妄。以八不故是中實也。問何",
    "T45n1853_005:0074a16": "以詺八非不為虛妄。以八不故名中實耶。答",
    "T45n1853_005:0074a17": "外人謂。有生有滅。今就其責生不可得。故生",
    "T45n1853_005:0074a18": "者不生。今就其責滅不可得。故滅者不滅。彼",
    "T45n1853_005:0074a19": "言有生滅。今責其生滅不可得。故即是無而",
    "T45n1853_005:0074a20": "謂有。故是虛妄。論主言不生不滅。經中辨諸",
    "T45n1853_005:0074a21": "法實錄不生不滅。果自不生不滅。故是中實。",
    "T45n1853_005:0074a22": "舉例如毘曇義。彼義言。分別諸法時。捨名則",
    "T45n1853_005:0074a23": "說等。分別無所捨。是名第一義等。是名世諦",
    "T45n1853_005:0074a24": "故虛妄第一義故則中實。如世諦中言我。責",
    "T45n1853_005:0074a25": "我不得我名。空施無體應名。即是無而謂有。",
    "T45n1853_005:0074a26": "故道捨名則說等。如噵十一種色共成色陰。",
    "T45n1853_005:0074a27": "實錄如此。有名召體。有體應名。故無所捨。即",
    "T45n1853_005:0074a28": "是第一義。今時亦爾。外人所說。無而謂有。故",
    "T45n1853_005:0074a29": "是虛妄。論主出言果如經辨。故是中實也。問",
    "T45n1853_005:0074b01": "經中亦辨二諦中道。論中亦辨二諦中道。若",
    "T45n1853_005:0074b02": "為有異。答異。經中即明二諦中道。論中即明",
    "T45n1853_005:0074b03": "中道二諦。所以然者。經中辨因教表理。因二",
    "T45n1853_005:0074b04": "顯不二。即是明二諦中道。論中緣稟空有二",
    "T45n1853_005:0074b05": "教。即住空有二。故成迷失。論主今破空有者",
    "T45n1853_005:0074b06": "不空有。畢竟洗假詺為中。即是前明中道。前",
    "T45n1853_005:0074b07": "明不二。外人便過論主。若爾經中那得辨有",
    "T45n1853_005:0074b08": "無二諦。論主即釋。經中辨有無。箇是方便之",
    "T45n1853_005:0074b09": "有無。經中辨二諦。箇是假名之二諦。是故論",
    "T45n1853_005:0074b10": "中明中道二諦。次更反此一句語。經中即辨",
    "T45n1853_005:0074b11": "中道二諦。論中即辨二諦中道。所以然者。佛",
    "T45n1853_005:0074b12": "則以中道正觀赴緣。說真俗兩教。箇即是從",
    "T45n1853_005:0074b13": "體起用。不二出二。是故經中則辨中道二諦。",
    "T45n1853_005:0074b14": "但緣稟真俗二諦教悉錯。是故成偏。今論主",
    "T45n1853_005:0074b15": "彈真不真。破俗不俗。折彼偏執。皆歸中解。是",
    "T45n1853_005:0074b16": "故明二諦中道也。然此中觀論三名。有時合",
    "T45n1853_005:0074b17": "解。有時離釋。雖復合解。合而不一。雖復離",
    "T45n1853_005:0074b18": "釋。離而不異。合而不一。所以不同。離而不",
    "T45n1853_005:0074b19": "異。所以不別。雖復合釋三義不失。雖復離解",
    "T45n1853_005:0074b20": "一意圓通。今前合釋。次明離解。今前合釋。其",
    "T45n1853_005:0074b21": "相若為。中觀論非是用中境表觀智欲明境智",
    "T45n1853_005:0074b22": "異。今明以中釋觀。此是何物觀。此是中觀。此",
    "T45n1853_005:0074b23": "觀是中。名為中觀。體中實發生正觀。只以此",
    "T45n1853_005:0074b24": "正觀能淨斷常。是故名論。所以名中觀論。此",
    "T45n1853_005:0074b25": "論那得異於中觀。何故爾。若行生滅斷常則",
    "T45n1853_005:0074b26": "非中觀。今不行生滅斷常故是中觀。中觀宣",
    "T45n1853_005:0074b27": "之於口。是故名之為論。故是中觀。亦是論中",
    "T45n1853_005:0074b28": "觀也。次明離解。不分自別。但釋中有多師。何",
    "T45n1853_005:0074b29": "故爾。中者言忠。故中只忠理。家家盡言忠理。",
    "T45n1853_005:0074c01": "解解並謂忠文。是故釋中其計非一。略而為",
    "T45n1853_005:0074c02": "論。不出四家。一是外道解中。二是毘曇解中。",
    "T45n1853_005:0074c03": "三是成論解中。四是地論解中。此中道義。後",
    "T45n1853_005:0074c04": "自當廣出。今須略釋外道解中。若迦毘羅解",
    "T45n1853_005:0074c05": "中即言。泥團非瓶。非非瓶。所以然者。不即泥",
    "T45n1853_005:0074c06": "團是瓶故言非瓶。不離泥團有瓶故言非非",
    "T45n1853_005:0074c07": "瓶。亦是不即不離也。若是優樓迦解中聲非",
    "T45n1853_005:0074c08": "大非小。所以然者。如大鐘大聲小鐘小聲。至",
    "T45n1853_005:0074c09": "論此聲。實非大非小也。若勒沙婆解中。光非",
    "T45n1853_005:0074c10": "明非暗。所以然者。初生故。所以不明。破暗故。",
    "T45n1853_005:0074c11": "所以不暗也。今先破初家。汝不即泥團是瓶",
    "T45n1853_005:0074c12": "故為離。不離泥團有瓶故為即。只見是離是",
    "T45n1853_005:0074c13": "即。何處有非離非即耶也。餘兩家同此破也。",
    "T45n1853_005:0074c14": "至如成論家。解世諦有三中。如不即四塵有",
    "T45n1853_005:0074c15": "柱。故非即。不離四塵有柱故非離。此計既同",
    "T45n1853_005:0074c16": "外道。亦如前破。今問。山門所釋中義若為。有",
    "T45n1853_005:0074c17": "人解。道非有非無為中。而有而無為假。今問",
    "T45n1853_005:0074c18": "汝。為當別有非有非無以為中。為當用破有",
    "T45n1853_005:0074c19": "無者非有非無以為中耶。若言別有非有非",
    "T45n1853_005:0074c20": "無。此義不可。何故然。本破有無故得非有非",
    "T45n1853_005:0074c21": "無。而今何處別得此非有非無以為中。是故",
    "T45n1853_005:0074c22": "不可。若言只用破有無者非有非無即用此非",
    "T45n1853_005:0074c23": "有非無以為中義。復不可。何故然。汝本破有",
    "T45n1853_005:0074c24": "者非有。破無者非無。有無既去。非有非無亦",
    "T45n1853_005:0074c25": "除。何得只用此非有非無以為中。假亦如此。",
    "T45n1853_005:0074c26": "為當只用所非之有無為假。為當別起有無",
    "T45n1853_005:0074c27": "為假耶。若言只用所非之有無為假。是亦不",
    "T45n1853_005:0074c28": "然。何故爾。所非之有無既已被破。那得有此",
    "T45n1853_005:0074c29": "而有而無為假。若言別起有無為假不然。本",
    "T45n1853_005:0075a01": "因非有非無故得有無。何處別起而有而無為",
    "T45n1853_005:0075a02": "假耶。今問汝。為當定用非有非無為中而有",
    "T45n1853_005:0075a03": "而無為假。為當不爾。彼言定用。今問。若爾",
    "T45n1853_005:0075a04": "非內非外為中。亦內亦外為假不。答亦然。今",
    "T45n1853_005:0075a05": "難。大經言。非內非外亦內亦外故名中道。若",
    "T45n1853_005:0075a06": "爾非有非無亦有亦無故名中道。那得偏用",
    "T45n1853_005:0075a07": "非有非無為中而有而無為假。若爾應用非",
    "T45n1853_005:0075a08": "內非外為中亦內亦外為假也。且又汝既破",
    "T45n1853_005:0075a09": "有無罷。那得此非有非無為中。故論言。初後",
    "T45n1853_005:0075a10": "既已無。中當云何有。亦是有無既已無。中當",
    "T45n1853_005:0075a11": "云何有。如破緣說非緣。更無非緣法。亦是破",
    "T45n1853_005:0075a12": "有無說非有非無。更無非有非無法。那得此",
    "T45n1853_005:0075a13": "非有非無法為中耶。且又汝言非有非無為",
    "T45n1853_005:0075a14": "中。有無亦是中。汝若言而有而無是假。非有",
    "T45n1853_005:0075a15": "非無亦是假。何故爾。假是不自義。本因非有",
    "T45n1853_005:0075a16": "非無故說有無。有無既是假。非有非無何故",
    "T45n1853_005:0075a17": "非假。中本離斷常。汝因有無故說非有非無。",
    "T45n1853_005:0075a18": "非有非無離斷常既是中。而有而無亦離斷",
    "T45n1853_005:0075a19": "常。何意非中耶。若言非有非無不得是假。有",
    "T45n1853_005:0075a20": "無亦不得是假。若言有無不得是中。非有非",
    "T45n1853_005:0075a21": "無亦不得是中。彼噵。若爾有無非有非無併",
    "T45n1853_005:0075a22": "是中好不。今明。有是常見無是斷見。非有非",
    "T45n1853_005:0075a23": "無是愚癡論。那忽是中。彼噵。若爾併是假好",
    "T45n1853_005:0075a24": "不。今明。汝執無異有。執有異無。非有非無。",
    "T45n1853_005:0075a25": "異有無。那得併是假。今問。汝既破他為非。今",
    "T45n1853_005:0075a26": "中相若為。答師噵。只如此破中假即是中。何",
    "T45n1853_005:0075a27": "處別有中。但此意難。更須解釋。箇須識法身",
    "T45n1853_005:0075a28": "義。法身無在無所不在。法身無在。不在有不",
    "T45n1853_005:0075a29": "在無。不在亦有亦無。不在非有非無。乃至諸",
    "T45n1853_005:0075b01": "法中義亦爾。無所不在。法身亦在有亦在無。",
    "T45n1853_005:0075b02": "亦在亦有亦無。亦在非有非無。乃至色心諸",
    "T45n1853_005:0075b03": "法中義亦爾。故無非是中。故二夜經明。從得",
    "T45n1853_005:0075b04": "道夜至泥洹夜。常說中道。既是說中道。二夜",
    "T45n1853_005:0075b05": "中間。何容只說非有非無不說有無等。故知。",
    "T45n1853_005:0075b06": "一切諸法無非是中。私云。言其不在只不在",
    "T45n1853_005:0075b07": "有得。有得故非中。言其在也在無得。無得故",
    "T45n1853_005:0075b08": "是中。難。若不在有得。何謂無所不在耶。答今",
    "T45n1853_005:0075b09": "言無所不在。只在無得。有得是橫謂畢竟無",
    "T45n1853_005:0075b10": "所有故。那得為中一切皆在。論其在也。一切",
    "T45n1853_005:0075b11": "皆在。語其不在。一切皆不在也。問汝既依二",
    "T45n1853_005:0075b12": "夜經明一切諸法無非中者。論初何故但用",
    "T45n1853_005:0075b13": "不生不滅為中。不取生滅為中。答為對病故。",
    "T45n1853_005:0075b14": "緣多著生滅。只見生滅不見不生不滅。是故",
    "T45n1853_005:0075b15": "成偏。今對此生滅之偏故。說不生不滅名為",
    "T45n1853_005:0075b16": "中也。然釋中有三種。一者對偏。二者對邪。三",
    "T45n1853_005:0075b17": "者實義釋中。只就此中字則復有三義。雖復",
    "T45n1853_005:0075b18": "三義。不妨一意。雖復一意。三義不失。所以然",
    "T45n1853_005:0075b19": "者。只由偏故所以邪。邪故所以不正。不正",
    "T45n1853_005:0075b20": "故所以不中。不中故所以不實。不實故。所",
    "T45n1853_005:0075b21": "以是虛。今不偏故所以不邪。不邪故所以",
    "T45n1853_005:0075b22": "正。正故所以中。中故所以實。實故所以不",
    "T45n1853_005:0075b23": "虛。雖復三義。不妨一意。雖復一意。三義不失",
    "T45n1853_005:0075b24": "也。問偏與邪若為異。無差別論。偏故所以邪。",
    "T45n1853_005:0075b25": "邪故所以偏。有差別論。中論則對偏說中。百",
    "T45n1853_005:0075b26": "論對邪故說中。何故爾。偏是偏錯。稟佛教生",
    "T45n1853_005:0075b27": "錯解。所以名偏。是故中論。對偏說中。邪是自",
    "T45n1853_005:0075b28": "樹外道橫生獲不稟佛教。是故名邪。所以百",
    "T45n1853_005:0075b29": "論對邪說中。過此二階。所以名實。何故爾。對",
    "T45n1853_005:0075c01": "偏說中。偏去中亦盡。對邪說中。邪破中亦除。",
    "T45n1853_005:0075c02": "不偏不中不邪不正。過此二階。所以名實也。",
    "T45n1853_005:0075c03": "即是實義釋中了。次時云。前辨釋有三種。一",
    "T45n1853_005:0075c04": "者對偏。二者對邪。三者實義。今問。中者言實",
    "T45n1853_005:0075c05": "那得有三。答中尚不可一。中復那可三。為緣",
    "T45n1853_005:0075c06": "故亦可一。為緣故亦可三。然雖有三。只是一",
    "T45n1853_005:0075c07": "義。舉例如十方諸如來同共一法身一心一智",
    "T45n1853_005:0075c08": "慧力無畏亦然。雖復十方諸佛。只同共一法",
    "T45n1853_005:0075c09": "身也。今明。中是實義者。然經中釋義不同。略",
    "T45n1853_005:0075c10": "有三種。一者橫論顯發。二者竪論表理。三者",
    "T45n1853_005:0075c11": "依名釋義。若為是橫論顯發。如俗以何為義。",
    "T45n1853_005:0075c12": "俗以真為義。真以何為義。真以俗為義。故經",
    "T45n1853_005:0075c13": "云。欲令深識世諦故說第一。欲令深識第一",
    "T45n1853_005:0075c14": "故說世諦。今問。箇自是欲令深識世諦故說",
    "T45n1853_005:0075c15": "第一。何謂真以俗為義。箇自是欲令深識第",
    "T45n1853_005:0075c16": "一故說世諦。何謂俗以真為義耶。今明。何故",
    "T45n1853_005:0075c17": "說世諦。只為欲令識第一。豈不是真以俗為",
    "T45n1853_005:0075c18": "義。俗是真家之所以故。真以俗為義。何故說",
    "T45n1853_005:0075c19": "第一。只為欲令識世諦。豈不是俗以真為義。",
    "T45n1853_005:0075c20": "真是俗家之所以故。俗以真為義也。二者竪",
    "T45n1853_005:0075c21": "論表理。如俗表不俗。不俗是俗家之所以故。",
    "T45n1853_005:0075c22": "俗以不俗為義。如真表不真。不真是真家之",
    "T45n1853_005:0075c23": "所以故。真以不真為義。故金鼓經云。知有非",
    "T45n1853_005:0075c24": "有本性清淨。故華嚴經云。若知有非有。則能",
    "T45n1853_005:0075c25": "見如來。故因教識理悟佛法身也。若為是依",
    "T45n1853_005:0075c26": "名釋義。如俗是浮虛為義。真是真實為義。故",
    "T45n1853_005:0075c27": "涅槃經云。苦者迫迮相。集者生相。滅者盡相。",
    "T45n1853_005:0075c28": "道者通相也。今明。釋中亦具三種。如中以何",
    "T45n1853_005:0075c29": "為義。中以不中為義。中以何為義。中以實為",
    "T45n1853_005:0076a01": "義也。次釋觀義。然解中既顯。則觀義可明。何",
    "T45n1853_005:0076a02": "故爾。既稱中觀。中離斷離常。觀亦離常。觀亦",
    "T45n1853_005:0076a03": "離常離斷。是故既解中即是釋觀。雖然今時",
    "T45n1853_005:0076a04": "復須解釋。中既有多種。觀亦復多途。如外道",
    "T45n1853_005:0076a05": "攀上厭下。下則苦麁障。上則勝妙出。亦是觀",
    "T45n1853_005:0076a06": "義。如毘曇。總別念處五停心觀亦是觀義。成",
    "T45n1853_005:0076a07": "論人亦解觀義。不能具出。今迄陌為論。凡有",
    "T45n1853_005:0076a08": "二種。一者有得小乘觀。二者無得大乘觀。若",
    "T45n1853_005:0076a09": "是有得小乘觀。則境無生滅。智有生滅。斷煩",
    "T45n1853_005:0076a10": "惱故即是滅。修智慧故即是生。煩惱則本有",
    "T45n1853_005:0076a11": "今無。智慧則本無今有。是則境智殊生滅異。",
    "T45n1853_005:0076a12": "若是無得大乘觀。不爾。境智無二。境無生滅",
    "T45n1853_005:0076a13": "智亦無生滅。煩惱本自不生。今亦不滅。智慧",
    "T45n1853_005:0076a14": "本自不滅。今亦不生。是境智不二有無平等",
    "T45n1853_005:0076a15": "也。故言。我觀如來。前際不來。後際不去。中",
    "T45n1853_005:0076a16": "亦不住。如此觀者。名為正觀。異斯觀者。名為",
    "T45n1853_005:0076a17": "邪觀也。然觀是何為義。觀是了達義。亦是履",
    "T45n1853_005:0076a18": "照義。然尋此論要意。即是檢校為義。觀察為",
    "T45n1853_005:0076a19": "義。檢校斷常。觀察虛妄。今何處文是。品品皆",
    "T45n1853_005:0076a20": "檢校斷常。章章並觀察虛妄。只八不即是其",
    "T45n1853_005:0076a21": "相。彼謂是生滅。彼謂是斷常。今就其責生滅",
    "T45n1853_005:0076a22": "不生不滅。求斷常不斷不常。箇即是觀察斷",
    "T45n1853_005:0076a23": "常者不斷常。檢校虛妄者不虛妄。故觀法品",
    "T45n1853_005:0076a24": "云。若法從緣生。不即不異因。是則名實觀。不",
    "T45n1853_005:0076a25": "斷亦不常也。然一家釋。中發於觀觀發於中。",
    "T45n1853_005:0076a26": "今明。非是用中境發觀智用觀智照中境。但",
    "T45n1853_005:0076a27": "此正觀。能體悟中實。中實即是正觀。無中實",
    "T45n1853_005:0076a28": "異正觀用中實發正觀。無正觀異中實。用正",
    "T45n1853_005:0076a29": "觀照中實。故如以中為名者照其實也。非別",
    "T45n1853_005:0076b01": "有此實用照此實。但顯中即是實故言照實。",
    "T45n1853_005:0076b02": "今亦爾。只體悟此中實顯我正觀。我正觀即",
    "T45n1853_005:0076b03": "是中實。故中實發我正觀。中實即是正觀也。",
    "T45n1853_005:0076b04": "然觀是了達義。亦稱履照義。明照即俱照邪",
    "T45n1853_005:0076b05": "正。觀則俱觀得失。俱照邪正者。識邪即識正。",
    "T45n1853_005:0076b06": "識正能破邪。俱觀得失者。了失即了得。了得",
    "T45n1853_005:0076b07": "能破失。故涅槃云。正善具成就。演說四顛倒。",
    "T45n1853_005:0076b08": "若不成就正善。豈能演說顛倒。今亦爾。若不",
    "T45n1853_005:0076b09": "解正。豈能破邪。故如喚人字為入字。非但不",
    "T45n1853_005:0076b10": "識人。亦復不識入。今若識人也。非但識人。亦",
    "T45n1853_005:0076b11": "復識入。今亦爾。若不識正亦不識邪。今良由",
    "T45n1853_005:0076b12": "識正故破邪。識邪故能解正。今明。得失相若",
    "T45n1853_005:0076b13": "為。如論初求五陰十二入十八界等故。是有",
    "T45n1853_005:0076b14": "是生滅。此即為失。今就其責。有者不有。生滅",
    "T45n1853_005:0076b15": "者是不生滅。此即為得。邪正亦爾。本因失故",
    "T45n1853_005:0076b16": "得。既破失得亦去。無失亦無得。邪正亦爾。此",
    "T45n1853_005:0076b17": "即是緣盡於觀。此得失緣。由觀得盡故。是緣",
    "T45n1853_005:0076b18": "盡於觀。即是觀盡於緣。何故爾。觀本觀緣。緣",
    "T45n1853_005:0076b19": "既盡觀亦盡故。緣盡則觀淨。觀盡則緣淨。緣",
    "T45n1853_005:0076b20": "盡則觀淨。此觀則非觀。觀盡則緣淨。此緣則",
    "T45n1853_005:0076b21": "非緣。故非緣非觀。緣觀俱盡始名好中觀也。",
    "T45n1853_005:0076b22": "離釋中觀已竟。今次解論。然論是何為義。論",
    "T45n1853_005:0076b23": "是論辨為義。只論辨法相。若依叡師序。論是",
    "T45n1853_005:0076b24": "盡言為義。則云盡其言窮其慮。若一言不盡。",
    "T45n1853_005:0076b25": "則眾異扶疎。若一慮不窮。則顛倒亂起。今盡",
    "T45n1853_005:0076b26": "其言故。即眾異息。今窮其慮故。則顛倒淨。是",
    "T45n1853_005:0076b27": "故論則盡言窮慮。論功方顯故。所以言盡慮",
    "T45n1853_005:0076b28": "窮。故論非但盡言。亦復盡觀。觀非但盡緣。亦",
    "T45n1853_005:0076b29": "復盡論。中非但盡觀。亦復盡論。是故今表中",
    "T45n1853_005:0076c01": "觀論名。只欲盡淨諸法。不如人解以論欲釋",
    "T45n1853_005:0076c02": "中觀義。但欲盡淨諸法可爾。今表一中。非但",
    "T45n1853_005:0076c03": "中是中。辨諸法皆中。既噵諸法中。復有何法",
    "T45n1853_005:0076c04": "可有。故表中則盡淨諸法。中既爾。觀論亦爾。",
    "T45n1853_005:0076c05": "是故中發於觀辨流神口。所以名論。中發於",
    "T45n1853_005:0076c06": "觀。即是方便實慧。辨流神口。即是實方便慧。",
    "T45n1853_005:0076c07": "方便實慧。即是如說而行。實方便慧。即是如",
    "T45n1853_005:0076c08": "行而說。如說而行。即是二智。如行而說。即是",
    "T45n1853_005:0076c09": "二諦。故如說而行。行則行我所說。如行而說。",
    "T45n1853_005:0076c10": "則說己所行。故所行如所說。所說如所行。是",
    "T45n1853_005:0076c11": "故行說不二。諦智平等也。今明。盡言為論。此",
    "T45n1853_005:0076c12": "義難。今須問。若是影公則噵。問答折徵。所以",
    "T45n1853_005:0076c13": "為論若是叡師則道。以論為稱者。盡其言也。",
    "T45n1853_005:0076c14": "箇則兩語石乖。二言鐵反。答乃是各據其義。",
    "T45n1853_005:0076c15": "非謂相違。影師就始為言。叡公約終為語。何",
    "T45n1853_005:0076c16": "故爾。良由問答故得盡言。言何因得盡。良由",
    "T45n1853_005:0076c17": "問答。是故二語相成。兩言相順。影公就始為",
    "T45n1853_005:0076c18": "言。叡師約終為語也。今噵盡言為論者。若使",
    "T45n1853_005:0076c19": "外人言是。即噵龍樹為非。若使龍樹言是。即",
    "T45n1853_005:0076c20": "噵若外人為非。是即諍諍莫窮。云云無已。若",
    "T45n1853_005:0076c21": "何猶可見。若使據其本末得失。終自歸龍樹",
    "T45n1853_005:0076c22": "為得。外人為失。外人為失故言則盡。良由外",
    "T45n1853_005:0076c23": "人有言故。龍樹有語。外人之言既盡。龍樹之",
    "T45n1853_005:0076c24": "語亦窮。舉譬如張王二人共爭一珠。張謂是",
    "T45n1853_005:0076c25": "張寶。王謂是王物。是則兩人各諍。紛然未決。",
    "T45n1853_005:0076c26": "今據其本末得失。終自有歸。實是張物。而王",
    "T45n1853_005:0076c27": "侶誌今果是張物。王即無言。王既無言。張亦",
    "T45n1853_005:0076c28": "不語。今龍樹外人亦然。龍樹實是外人噵非。",
    "T45n1853_005:0076c29": "今龍樹果是。外人無言。外人無言。既盡龍樹",
    "T45n1853_005:0077a01": "語亦窮。問龍樹外人言俱盡。那得獨稱龍樹",
    "T45n1853_005:0077a02": "論。答雖復二人語俱盡。盡有所由。良由龍樹",
    "T45n1853_005:0077a03": "撿是非故。外人為失。外人言則盡。外人之言",
    "T45n1853_005:0077a04": "既盡。龍樹之言亦盡。二人言盡。功由龍樹。所",
    "T45n1853_005:0077a05": "以稱為龍樹論。舉譬如兩人相費雖復俱倒",
    "T45n1853_005:0077a06": "而有勝負。下者為負上者為勝。龍樹外人亦",
    "T45n1853_005:0077a07": "復如此。雖復俱息言。龍樹為勝。外人為負。是",
    "T45n1853_005:0077a08": "故稱為龍樹論也。",
    "T45n1853_005:0077a09": "第五論緣起。龍樹菩薩者。出南天竺梵志種",
    "T45n1853_005:0077a10": "也。天聰奇悟事不再告。在乳餔之中。聞諸梵",
    "T45n1853_005:0077a11": "志誦四韋陀典。而識其義。弱冠馳名。獨步諸",
    "T45n1853_005:0077a12": "國。天文地理及諸道術。無不悉綜。契友三人。",
    "T45n1853_005:0077a13": "一生之樂。唯有隱身之術。俱至術師。術師念",
    "T45n1853_005:0077a14": "曰。此四梵志。擅名一世。草芥群生。才明絕",
    "T45n1853_005:0077a15": "世。我不與術法。與青藥一丸。藥盡必來。龍樹",
    "T45n1853_005:0077a16": "磨此藥時。聞其香氣皆識之。分數多少。如其",
    "T45n1853_005:0077a17": "方藥。藥師怪而嘆曰。若此人者。聞之猶難。而",
    "T45n1853_005:0077a18": "況相遇。我之賤術。足惜之耶。具授術方。四人",
    "T45n1853_005:0077a19": "得術。常入王宮。宮中美女懷妊者多。王太不",
    "T45n1853_005:0077a20": "悅。有舊老智臣言。可以細土置諸門中斷諸",
    "T45n1853_005:0077a21": "往行者。若是術人。即見其迹自現。可以兵除。",
    "T45n1853_005:0077a22": "若是鬼神。而無其迹。可以呪滅。見四人迹。令",
    "T45n1853_005:0077a23": "諸力士揮刀宮中斬三人死。唯龍樹不死。出",
    "T45n1853_005:0077a24": "家受戒。九十日中。誦通三藏。後得大乘經。甚",
    "T45n1853_005:0077a25": "大愛樂。大龍菩薩。見其如是。接入海宮。授方",
    "T45n1853_005:0077a26": "等經藏。龍樹深入無生二忍具足。其中有婆",
    "T45n1853_005:0077a27": "羅門。善知呪術。欲與龍樹爭勝。王言。汝大愚",
    "T45n1853_005:0077a28": "癡。此菩薩者。明與日月爭光。智與佛並照。何",
    "T45n1853_005:0077a29": "不宗敬。婆羅門呪作大池千葉蓮華。自坐其",
    "T45n1853_005:0077b01": "上。龍樹呪作六牙白象。以鼻絞拔。高舉擲地。",
    "T45n1853_005:0077b02": "婆羅門化作十頭羅剎。龍樹化作毘沙門天",
    "T45n1853_005:0077b03": "王。諸羅剎恐怖而退。婆羅門化作毒龍。雨諸",
    "T45n1853_005:0077b04": "瓦石。龍樹化作曼陀羅華。外道折伏。出家作",
    "T45n1853_005:0077b05": "弟子。龍樹菩薩。作百部論。大行閻浮提。涅槃",
    "T45n1853_005:0077b06": "之後。國國作塔供養也。",
    "T45n1853_005:0077b07": "大乘玄論卷第五",
    "T45n1853_005:0077b08": "　晨旦名德　　法諱吉藏　　歷劫仕佛",
    "T45n1853_005:0077b09": "　三論顯揚　　深奧宗義　　末世如忘",
    "T45n1853_005:0077b10": "　先師悲此　　專懷感傷　　彼遷化後",
    "T45n1853_005:0077b11": "　屢送星霜　　弘安聖曆　　第三初商",
    "T45n1853_005:0077b12": "　一十三歲　　忌景云當　　為資追福",
    "T45n1853_005:0077b13": "　大乘玄章　　謹開印板　　以耀餘光",
    "T45n1853_005:0077b14": "　納清瀧宮　　法樂增莊　　不圖斯印",
    "T45n1853_005:0077b15": "　回祿遭殃　　醍醐學侶　　不耐愁腸",
    "T45n1853_005:0077b16": "　衣鉢各投　　論文再彰　　攝嶺雲盡",
    "T45n1853_005:0077b17": "　八不月涼　　金陵風扇　　一實華芳",
    "T45n1853_005:0077b18": "　所生慧業　　迴向無彊　　萬乘聖化",
    "T45n1853_005:0077b19": "　德褊三皇　　四海靜謐　　慶暨百王",
    "T45n1853_005:0077b20": "　七世恩所　　佛道增長　　廣施群類",
    "T45n1853_005:0077b21": "　利益堂堂",
    "T45n1853_005:0077b22": "于時永仁三年三月二十一日菩薩戒比丘寂",
    "T45n1853_005:0077b23": "性"
}