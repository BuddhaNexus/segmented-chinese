{
    "X03n0221_002:0596a04": "續華嚴略疏刊定記卷第二(上下合)(盡世主妙嚴品)",
    "X03n0221_002:0596a06": "第十依文正釋中二。先通辯諸科。後別依二釋。前中",
    "X03n0221_002:0596a07": "本疏科此一部經文。總為十例。一本末部類。二本部",
    "X03n0221_002:0596a08": "三分。三問答相屬。四以文從義。五前後攝褺。六隨品",
    "X03n0221_002:0596a09": "長分。七隨會次第。八本末大位。九本末遍收。十主伴",
    "X03n0221_002:0596a10": "無盡(今存中八思之可見)就存八中。初本部三分者。謂序正流",
    "X03n0221_002:0596a11": "通。世主妙嚴一品。即為序分。證信發起通九會。故現",
    "X03n0221_002:0596a12": "相品已去是正宗。三流通分者。古今七釋。一光統師",
    "X03n0221_002:0596a13": "云。以入法界一品為其流通。證入法界廣無邊故。二",
    "X03n0221_002:0596a14": "隋遠法師。以法界品內明善財童子已去。屬流通分。",
    "X03n0221_002:0596a15": "三靈裕法師。以法界品末九十五頌。而為流通。以歎",
    "X03n0221_002:0596a16": "德終極故。四有師云。以九十五頌末後二頌。為流通。",
    "X03n0221_002:0596a17": "以結說無盡。歎益勸脩故。五有師云。流通分不在此",
    "X03n0221_002:0596a18": "中。以經來未盡故。六有師云。此經假使十萬頌來盡。",
    "X03n0221_002:0596a19": "亦不合有流通。以法無盡。說無休息故。故大般若。前",
    "X03n0221_002:0596a20": "後諸會。一一各有流通此。經諸會前。既並無流通。當知",
    "X03n0221_002:0596a21": "後來亦不應有。七有師云。餘眷屬經為此流通。以彼",
    "X03n0221_002:0596a22": "皆是此流通故。按前七釋。第四為正。所以者何。前三",
    "X03n0221_002:0596a23": "非是勸學付屬二種相故。第四釋內有勸學故。來未",
    "X03n0221_002:0596a24": "盡經品。在華藏毗盧相海隨好等內。不在八十卷後",
    "X03n0221_002:0596b01": "故。第六釋云。以法無盡。說無休息。故無流通。翻例大",
    "X03n0221_002:0596b02": "般若者。斯甚不可。違五義故。一違自引例。謂大般若",
    "X03n0221_002:0596b03": "十六會經。各別證信。是以亦別有流通。此經諸會。共",
    "X03n0221_002:0596b04": "一證信。不可翻例無流通也。二違自所立。謂以法無",
    "X03n0221_002:0596b05": "盡無終極故無流通者。亦應不許有序分也。所以者",
    "X03n0221_002:0596b06": "何。證信本為後代疑經故。以六事證之令信。今既有",
    "X03n0221_002:0596b07": "序。豈無流通邪。又此寧是不結集經。若許結集。不許",
    "X03n0221_002:0596b08": "流通。未醒人也。三違現事。謂此經今既現行於代。如",
    "X03n0221_002:0596b09": "何現見。而執為無。若謂雖有佛不付屬令流通者。此",
    "X03n0221_002:0596b10": "豈文殊阿難專輙結集也。四違自教。謂此經發心十",
    "X03n0221_002:0596b11": "住出現等品皆云。我等諸佛護持此經。令久住世。為",
    "X03n0221_002:0596b12": "未來菩薩未曾聞者。令得聞故。五違二機教。謂佛於",
    "X03n0221_002:0596b13": "十地諸菩薩所。未曾滅度。說亦無斷。不假結集。故無",
    "X03n0221_002:0596b14": "序分。亦無流通。正宗之名。於茲亦癈。無縛對故。或彼",
    "X03n0221_002:0596b15": "如來。說一一部時。有發起勸學容具三也。若於地前",
    "X03n0221_002:0596b16": "諸菩薩所。或有現前見佛滅度。或有滅後根熟應聞。",
    "X03n0221_002:0596b17": "對此即須證信流通二分安立。今若以地前有流通",
    "X03n0221_002:0596b18": "之教。同地上無結集之經。乃是混亂兩機。不分二機",
    "X03n0221_002:0596b19": "也。第七釋云。以餘眷屬經。為此流通者。此亦不然。有",
    "X03n0221_002:0596b20": "五過故。一彼眷屬經。應無序正二分。此經序正。即彼",
    "X03n0221_002:0596b21": "正序故。二彼經不合更有流通。全部總為此流通故。",
    "X03n0221_002:0596b22": "又有三過。同前第六說。",
    "X03n0221_002:0596b23": "二問答相屬者。此科直就正宗中說。九會總有五番",
    "X03n0221_002:0596b24": "問答。初第一會現相品中。大眾起四十句問。當會答",
    "X03n0221_002:0596c01": "盡。此名舉果勸樂生信分。二第二會初名號品內。",
    "X03n0221_002:0596c02": "諸菩薩念請有五十句問。訖至第七會末答盡。此名",
    "X03n0221_002:0596c03": "脩因契果生解分。中間雖更有諸問答。並是隨問隨",
    "X03n0221_002:0596c04": "答。非大位問答也。三第八會初普慧菩薩起二百句",
    "X03n0221_002:0596c05": "問。後普賢菩薩以二千句問答。當會答了。此名託法",
    "X03n0221_002:0596c06": "進脩行德分。四第九會初大眾念請有六十句問。佛",
    "X03n0221_002:0596c07": "入師子頻申三昧。示法界身雲為答。此名大眾頓證",
    "X03n0221_002:0596c08": "法界分。五善財童子。於福城東。問文殊師利。文殊教",
    "X03n0221_002:0596c09": "問善知識法。自後展轉指授。乃至到普賢所。前後總",
    "X03n0221_002:0596c10": "歷五十三處。見五十五人。五十三處問。五十二處得",
    "X03n0221_002:0596c11": "五十三法門。此約大位問答得法。斯總名為一人歷",
    "X03n0221_002:0596c12": "位漸證分。亦可前名果證分。此名因證分。或前是別",
    "X03n0221_002:0596c13": "門之總。後是總門之別。總別不相離。鎔融無礙思之。",
    "X03n0221_002:0596c14": "三以文從義科中二。初序分。後正宗。就正宗中。總有",
    "X03n0221_002:0596c15": "五周因果。即分為五。一初會中一周因果。名為所信。",
    "X03n0221_002:0596c16": "五品中初四品。明毗盧遮那依果。最後一品明佛往",
    "X03n0221_002:0596c17": "因。即大威光童子也。二從第二會至第七會中隨好",
    "X03n0221_002:0596c18": "品。一周因果。名為生解。亦名差別。謂前二十六品。歷",
    "X03n0221_002:0596c19": "會顯因。次有三品。明彼果故。三從普賢行品。至出現",
    "X03n0221_002:0596c20": "品。一周因果。名為出現平等非差別顯故。四第八會",
    "X03n0221_002:0596c21": "中。一周因果。名為成行。謂普慧問中。一百九十七句",
    "X03n0221_002:0596c22": "問因三句問果。或成如來力一句。通在因果。答准可",
    "X03n0221_002:0596c23": "知。對此所明。而成行故五第九會中。一周因果。名為",
    "X03n0221_002:0596c24": "證入。謂此品初。明佛現法界身雲是所證之果。後顯",
    "X03n0221_002:0597a01": "善財求法脩行。是能證之因也。",
    "X03n0221_002:0597a02": "四前後攝褺科中有十重。一始從初品。至第九會中",
    "X03n0221_002:0597a03": "文殊未出重閣已來。是其本會。亦名佛會。佛為會主",
    "X03n0221_002:0597a04": "故。後從文殊出閣已去。乃至普賢已來。皆是末會。亦",
    "X03n0221_002:0597a05": "名菩薩會。以諸善知識為會主故。二前中有二。謂前",
    "X03n0221_002:0597a06": "八會。明信解行因果。後第九一會。顯證入法界因果。",
    "X03n0221_002:0597a07": "三前中復二。謂前七會。明信解因果。後一會顯成行",
    "X03n0221_002:0597a08": "因果。四前中復二。初隨好品已來。明差別因果。後普",
    "X03n0221_002:0597a09": "賢出現二品。顯平等因果。五前中復二。初第六會已",
    "X03n0221_002:0597a10": "來。明因中自分行。後十定已去。顯因滿勝進行。六前",
    "X03n0221_002:0597a11": "中復二。初第五會末明凡位行。後第六會。顯聖位行。",
    "X03n0221_002:0597a12": "七前中復二。初第二會末。明外凡行。後次三會。顯內",
    "X03n0221_002:0597a13": "凡行。八前中復二。初光明覺品來。明所依所信之境。",
    "X03n0221_002:0597a14": "後問明等三品。顯能依能信之行。九前中復二。初世",
    "X03n0221_002:0597a15": "主品。顯於教生信。後現相等八品。明於佛生信。(初五依果",
    "X03n0221_002:0597a16": "後三正果)十前中復二。初為後代根性引證令信。後爾時",
    "X03n0221_002:0597a17": "華藏下。為現前機器發起信樂。",
    "X03n0221_002:0597a18": "五隨品長分科中有十分。一世主品是證信發起分。",
    "X03n0221_002:0597a19": "二次四品是依果殊勝分。三次一品是正果因脩分。",
    "X03n0221_002:0597a20": "四名號等三品是三業應機分。五從問明至住處品。",
    "X03n0221_002:0597a21": "是生解脩因分。六從不思議法品至隨好品。是生解",
    "X03n0221_002:0597a22": "成果分。七普賢行品是出現成因分。八出現品是出",
    "X03n0221_002:0597a23": "現成宗分。九離世間品是頓攝因果分。十入法界品",
    "X03n0221_002:0597a24": "是證入法界分。",
    "X03n0221_002:0597b01": "六隨會次第科中有十分。初妙嚴品是九會都序分。",
    "X03n0221_002:0597b02": "餘九會各一分故。謂第一會是舉果生信分。第二會",
    "X03n0221_002:0597b03": "生解之信分。第三會解脩十住分。第四會解脩十行",
    "X03n0221_002:0597b04": "分。第五會解脩十向分。第六會解脩十地分。第七會",
    "X03n0221_002:0597b05": "解脩因圓果滿分。第八會進脩成行分。第九會證入",
    "X03n0221_002:0597b06": "法界分。",
    "X03n0221_002:0597b07": "七本末大位科中有六十四序分。分為一分。九會中",
    "X03n0221_002:0597b08": "本會。即為九分。末會中有五十四分。具顯如前。通前",
    "X03n0221_002:0597b09": "總為六十四分。",
    "X03n0221_002:0597b10": "八本末遍收科中。有三千大千世界塵數餘一百二",
    "X03n0221_002:0597b11": "十四分。謂序分為一。九會為九。六千比丘聞法為一。",
    "X03n0221_002:0597b12": "善財已去一百一十三故。彌勒云。此長者子。曩於福",
    "X03n0221_002:0597b13": "城。受文殊教。展轉南行。經由一百一十善知識已。然",
    "X03n0221_002:0597b14": "後而來。至於我所。釋曰。即准此文。善財未見彌勒前。",
    "X03n0221_002:0597b15": "已經一百一十知識。既後更見彌勒文殊普賢。明知",
    "X03n0221_002:0597b16": "總見一百一十三人。後文殊處云。文殊師利為善財",
    "X03n0221_002:0597b17": "童子。示教利喜。令得阿僧祇法門。乃至云。於是善財。",
    "X03n0221_002:0597b18": "得見三千大千世界微塵數諸善知識故。",
    "X03n0221_002:0597b19": "後別依二釋者。謂於上八例科中。今依初二。依初科",
    "X03n0221_002:0597b20": "者。妙嚴一品是序分也。現相品下是正宗也。流通有",
    "X03n0221_002:0597b21": "無具如前說。問若妙嚴品是序分。屬初會不。設爾何",
    "X03n0221_002:0597b22": "失。二俱有失。若言屬者。信聞成就應唯初會。若不屬",
    "X03n0221_002:0597b23": "者。處眾成就屬何會耶。答屬初會。不所以者何。處",
    "X03n0221_002:0597b24": "眾唯是初會序故。餘四通為九會序故。信聞二種文",
    "X03n0221_002:0597c01": "局義通。時主二種文義俱通。依差別門。且爾分別。若",
    "X03n0221_002:0597c02": "約融攝。則相遍無礙。",
    "X03n0221_002:0597c03": "就前序分中二。初明此主序。後如此世界下。明結通",
    "X03n0221_002:0597c04": "十方世界海序。前中二。初明證信序。後爾時華藏下。",
    "X03n0221_002:0597c05": "明發起序。前中二。初總料簡。後正釋文。前中三。一證",
    "X03n0221_002:0597c06": "信所由。二證信所為。三科文差別。初中兩說。一依智",
    "X03n0221_002:0597c07": "度第二云。佛涅槃時。於俱夷那竭國娑羅樹林中。北",
    "X03n0221_002:0597c08": "首而臥。欲入涅槃。阿難親屬愛未除故。未離欲故。心",
    "X03n0221_002:0597c09": "沒憂海。不能自出。爾時長老阿泥盧豆。語阿難言。汝",
    "X03n0221_002:0597c10": "是守佛法藏人。不應如凡人自沒憂海。一切有為法",
    "X03n0221_002:0597c11": "是無常相。汝莫愁憂。又佛手付汝法。汝今愁悶。失所",
    "X03n0221_002:0597c12": "受事。汝當問佛。佛涅槃後。我曹云何行道。誰當作師。",
    "X03n0221_002:0597c13": "惡口車匿云何共住。佛經初首。作何等語。如是種種",
    "X03n0221_002:0597c14": "未來要事。應當問佛。阿難聞是事。心悶少醒。得念道",
    "X03n0221_002:0597c15": "力。於佛後臥床。以是事問佛。佛告阿難。若今現在。若",
    "X03n0221_002:0597c16": "我過去。乃至廣說。身受心法。以除世間貪憂。又云。從",
    "X03n0221_002:0597c17": "今日後。解脫或經。即是大師。如解脫或經說。身業口",
    "X03n0221_002:0597c18": "業。應如是行。車匿比丘。如梵天法治。若心耎後。應教",
    "X03n0221_002:0597c19": "迦旃延經。即可得道。復以是我三阿僧祇劫所集法",
    "X03n0221_002:0597c20": "寶藏。是藏初。應作是說言。如是我聞一時佛在某方",
    "X03n0221_002:0597c21": "某國土某處樹林中。是我法門初首。應如是說。何以",
    "X03n0221_002:0597c22": "故。三世諸佛經首皆稱是語。今我經初。亦應稱此如",
    "X03n0221_002:0597c23": "是我聞一時等語。二依大悲經第五云。佛告阿難。",
    "X03n0221_002:0597c24": "我今以是正法寶藏。付屬於汝。汝勿令毀滅。阿難白",
    "X03n0221_002:0598a01": "佛言。我今云何脩行法眼。乃至云。我復云何結集法",
    "X03n0221_002:0598a02": "眼。佛告阿難。我滅度後。有諸大德比丘僧眾。集法毗",
    "X03n0221_002:0598a03": "尼時。彼大德摩訶迦葉。最為上首。阿難。時彼大德諸",
    "X03n0221_002:0598a04": "比丘眾。應如是問。世尊何處說大阿波陀那。何處說",
    "X03n0221_002:0598a05": "摩訶尼陀那。乃至云。何處說聲聞藏緣覺藏菩薩藏。",
    "X03n0221_002:0598a06": "阿難。時彼比丘如是問已。汝應答言。如是我聞一時",
    "X03n0221_002:0598a07": "佛在摩伽陀國菩提樹下初成正覺。如是我聞一時",
    "X03n0221_002:0598a08": "佛在伽耶城。乃至云。如是我聞一時佛在拘尸那城",
    "X03n0221_002:0598a09": "力士生地阿利羅跋提河邊娑羅雙樹間。乃至云。佛",
    "X03n0221_002:0598a10": "說經已。一切大眾。皆大歡喜。頂戴奉行。阿難。汝應如",
    "X03n0221_002:0598a11": "是結集法眼。(有人云大悲經中優波離教阿難問者。今勘無此文)。",
    "X03n0221_002:0598a12": "二證信所為中六。一為斷疑故。真諦三藏引微細律",
    "X03n0221_002:0598a13": "云。結集法時。阿難昇座。身變如佛。於是大眾遂生三",
    "X03n0221_002:0598a14": "疑。一疑大師從涅槃起重來說法。二疑他方有佛來",
    "X03n0221_002:0598a15": "此。三疑阿難轉身成佛。阿難說此如是我聞語已。大",
    "X03n0221_002:0598a16": "眾三疑一時頓斷。謂身若是佛。無此言故。二為生信",
    "X03n0221_002:0598a17": "故。智度論第三云。說時方人。令人心生信故。三為異",
    "X03n0221_002:0598a18": "外道故。外道經首。置阿謳二字。表斷常故。四為息諍",
    "X03n0221_002:0598a19": "論故。智度論云。若不推從佛聞。言自製作。則諍論起",
    "X03n0221_002:0598a20": "故。五為離增減過故。佛地論第一云。應知說此如是",
    "X03n0221_002:0598a21": "我聞。意避增減異分過失。謂如是法我從佛聞。非他",
    "X03n0221_002:0598a22": "展轉。顯示聞者有所堪能。諸有所聞。皆離增減異分",
    "X03n0221_002:0598a23": "過失。非如愚夫無所堪能。諸有所聞。或不能離增減",
    "X03n0221_002:0598a24": "異分。結集法時。傳佛教者。初作是言。為令眾生恭敬",
    "X03n0221_002:0598b01": "信受。言如是法我從佛聞。文義決定無所增減。是故",
    "X03n0221_002:0598b02": "聞者應正聞已。如理思惟。當勤脩學。六為順同三世",
    "X03n0221_002:0598b03": "佛故。如前所由門中智度論說。",
    "X03n0221_002:0598b04": "三科文差別中三說不同。一依真諦三藏七事記中。",
    "X03n0221_002:0598b05": "科此證信序。以為七事。一如是者。標所聞法。二我者。",
    "X03n0221_002:0598b06": "出能聞人。三聞者親承音旨。四一時者。善合時宜。五",
    "X03n0221_002:0598b07": "佛者。顯能說師。六摩竭國者。彰說有處。七觀自在等",
    "X03n0221_002:0598b08": "者。表非獨聞。二依大智度論。龍樹菩薩。科為六種",
    "X03n0221_002:0598b09": "成就。一信。二聞。三時。四主。五處。六眾。此望前七。合前",
    "X03n0221_002:0598b10": "二三。餘皆同也。三依佛地論。親光論師。科為五事。",
    "X03n0221_002:0598b11": "一總顯已聞。二教起時分。三別顯教主。四彰教起處。",
    "X03n0221_002:0598b12": "五教所被機。此望前六。但合信聞。餘皆同也。上來第",
    "X03n0221_002:0598b13": "一總料簡訖。",
    "X03n0221_002:0598b14": "自下第二正釋文者。今依龍樹六種成就科。釋此文。",
    "X03n0221_002:0598b15": "於中三。初總標五成就。二阿蘭若下。別顯四成就。後",
    "X03n0221_002:0598b16": "有十佛下。總別標顯眾成就。初中分五。一如是者信",
    "X03n0221_002:0598b17": "也。二我聞者聞也。三一時者時也。四佛者主也。五在",
    "X03n0221_002:0598b18": "摩竭提者處也。初中二。先別解信。後信與聞合釋。前",
    "X03n0221_002:0598b19": "中略敘七家。一智度論第二云。問曰。諸佛經中。何故",
    "X03n0221_002:0598b20": "初稱如是語耶。答曰。佛法大海信為能入。智為能度。",
    "X03n0221_002:0598b21": "如是義者即是信。若人有信清淨。是人能入佛法。若",
    "X03n0221_002:0598b22": "無信。是人不能入佛法。不信者言是事不如是是不",
    "X03n0221_002:0598b23": "信相。信者言是事如是。二真諦三藏云。真不違俗。",
    "X03n0221_002:0598b24": "名之為如。俗順於真。稱之為是。真俗無二。故稱如是。",
    "X03n0221_002:0598c01": "三肇法師云。如是者信順之詞。夫信則所信之理",
    "X03n0221_002:0598c02": "順。順則師資之道成。經無豐約。非信不傳。故建言如",
    "X03n0221_002:0598c03": "是。四智者師云。以文為如。以理為是。文以巧詮為",
    "X03n0221_002:0598c04": "如。理以無非為是。文巧理當。故言如是。五融法師",
    "X03n0221_002:0598c05": "云。如是者。感應之瑞也。如以順機受名。是以無非立",
    "X03n0221_002:0598c06": "稱。眾生以無非為感。如來以順機為應。經以名教出",
    "X03n0221_002:0598c07": "於感應。故云如是。六隋朝遠法師云。阿難所說。如",
    "X03n0221_002:0598c08": "於佛語。故名如。為簡相似之如。故復稱是。七梁武",
    "X03n0221_002:0598c09": "帝云。如是者。謂如斯之言是佛說。故言如是。",
    "X03n0221_002:0598c10": "後合釋信聞中。略有九說。佛地論中。自有六解。一云",
    "X03n0221_002:0598c11": "如是我聞者。謂總顯己聞。傳佛教者。言如是事我昔",
    "X03n0221_002:0598c12": "曾聞。(此總句為一釋)。二依譬喻。謂當所說如是文句。如我",
    "X03n0221_002:0598c13": "昔聞。三依教誨。謂結集時。阿難告眾。如是當聽。我",
    "X03n0221_002:0598c14": "昔曾聞。四依問答。謂有問言。汝當所說音定聞耶。",
    "X03n0221_002:0598c15": "故此答言如是我聞。五依許可。謂結集時。諸菩薩",
    "X03n0221_002:0598c16": "眾。咸共請言。如汝所聞。當如是說。傳法菩薩。便許彼",
    "X03n0221_002:0598c17": "言。如是當說如我所聞。六依傳無增減。謂如是法。",
    "X03n0221_002:0598c18": "我昔曾聞。此事如是。齊此當說。定無有異。七功德",
    "X03n0221_002:0598c19": "施論云。如是我聞者。顯示此經是佛世尊現覺而演。",
    "X03n0221_002:0598c20": "非自所作。八長耳三藏。依三寶釋。謂依佛寶故言。",
    "X03n0221_002:0598c21": "如佛所說是我所聞。如我所聞是佛所說。依法寶故",
    "X03n0221_002:0598c22": "言。如我所聞是稱理之說。如彼稱理之教。是我所聞。",
    "X03n0221_002:0598c23": "依僧寶故言。如我所聞是諸菩薩同聞。如諸菩薩同",
    "X03n0221_002:0598c24": "聞。是我所傳。九梁朝雲法師云。如是我聞者。將傳",
    "X03n0221_002:0599a01": "所聞之法。先當提舉一部。謂如是經教。我於佛聞。上",
    "X03n0221_002:0599a02": "來諸說。雖各有理。然今且用三家所說。謂智度論信",
    "X03n0221_002:0599a03": "相釋。佛地論無增減釋。雲法師釋。",
    "X03n0221_002:0599a04": "二聞成就中二。先與如是合釋。此如前說。後單解我",
    "X03n0221_002:0599a05": "聞。今應正辨。於中二。初釋文。後問答。前中二。先釋我。",
    "X03n0221_002:0599a06": "後解聞。前中佛地論第一云。我謂諸蘊世俗假者。釋",
    "X03n0221_002:0599a07": "曰。依此經宗。傳此教者既當位極。而稱我聞。即是無",
    "X03n0221_002:0599a08": "漏蘊上隨世流布。假立名言。即此名言稱實稱我。謂",
    "X03n0221_002:0599a09": "即四德真實之我。八自在我。因分有故。二解聞中",
    "X03n0221_002:0599a10": "二。初明小宗。自有三說。一薩婆多宗。耳聞非識。二法",
    "X03n0221_002:0599a11": "救論師。識聞非耳。成實同此。三譬喻論者。和合能聞。",
    "X03n0221_002:0599a12": "如大婆沙第十三說。二依大乘。亦有三門。一依法",
    "X03n0221_002:0599a13": "相。二約無相。三就無[得-彳]法界。初中四說。一耳聞非識。",
    "X03n0221_002:0599a14": "雜集第二云。耳界何相。謂能聞聲。瑜伽三十五云。數",
    "X03n0221_002:0599a15": "於此聲至能聞。故名為耳。二云識聞非耳。佛地論第",
    "X03n0221_002:0599a16": "一云。聞謂耳根發識領受。瑜伽釋論云。聞謂聽聞。即",
    "X03n0221_002:0599a17": "是耳根發生耳識。聞言教故。釋曰。上二論以耳不能",
    "X03n0221_002:0599a18": "聞。要待發識。然後得聞故。或此二論。取二和合。文並",
    "X03n0221_002:0599a19": "通也。三云六法合聞。智度第一云。爾時耳根不壞。聲",
    "X03n0221_002:0599a20": "在可聞處。作意欲聞。情塵意和合故。耳識生。隨耳識",
    "X03n0221_002:0599a21": "生。即意識生。能分別種種因緣得聞聲。四云。八緣故",
    "X03n0221_002:0599a22": "聞。謂即於前智度所說。加七八識。為染淨依。通依等",
    "X03n0221_002:0599a23": "故。成唯識第四云。由此五識俱有所依定有四種。謂",
    "X03n0221_002:0599a24": "五色根六七八識。隨闕一種。必不轉故。同境分別染",
    "X03n0221_002:0599b01": "淨根本所依別故。二約無相中二說。一依。二緣。能",
    "X03n0221_002:0599b02": "聞顯聞無性故。雜集第一云。問曰為耳聞聲。為識等",
    "X03n0221_002:0599b03": "耶。答非耳聞聲。為識等耶答非耳聞聲為識等耶答",
    "X03n0221_002:0599b04": "非耳聞聲。亦非識等。以一切法無作用故。由有和合",
    "X03n0221_002:0599b05": "假立為聞。眼等亦爾。廣如彼說。二依智度第二云。問",
    "X03n0221_002:0599b06": "曰聞者云何。耳根聞耶。耳識聞耶。意識聞耶。若耳根",
    "X03n0221_002:0599b07": "聞。耳根無覺知。故不應聞。若耳識聞。但唯一念不能",
    "X03n0221_002:0599b08": "分別。故不應聞。乃至意識亦不能聞。由先五識識五",
    "X03n0221_002:0599b09": "塵。然後意識。識意識不能識現五塵。但識過未五塵。若",
    "X03n0221_002:0599b10": "意識能識現五塵者。盲聾之人。意識既行。應識色聲。",
    "X03n0221_002:0599b11": "答曰。非耳根聞。乃至亦非意識能聞。從多因緣和",
    "X03n0221_002:0599b12": "合故聞。不得言一法能聞。乃至云。爾時耳根不壞。聲",
    "X03n0221_002:0599b13": "在可聞處。作意欲聞。情塵意和合。故耳識生。隨耳識",
    "X03n0221_002:0599b14": "生。即意識生。能分別種種因緣。得聞聲。是故不應難",
    "X03n0221_002:0599b15": "言誰聞聲。佛法中無有一法能作能見能知能說。偈",
    "X03n0221_002:0599b16": "云。有業亦有果。無作業果者。此第一甚深。是法佛能",
    "X03n0221_002:0599b17": "說。雖空亦不斷。相續亦不常。罪福亦不失。如是法佛",
    "X03n0221_002:0599b18": "說。三就無礙法界者。謂傳法菩薩。以無[得-彳]法界耳。",
    "X03n0221_002:0599b19": "聞無[得-彳]法界法。能聞所聞。皆遍法界。如是之聞是此",
    "X03n0221_002:0599b20": "聞也。上來釋文竟。",
    "X03n0221_002:0599b21": "二問答中四。一問依上諸說耳等能聞。何故言我聞",
    "X03n0221_002:0599b22": "耶。答佛地論云。癈別就總。故稱我聞。",
    "X03n0221_002:0599b23": "二問說此經時。聲聞在會。如聾如盲。又傳教弟子。當",
    "X03n0221_002:0599b24": "時未有此稱我聞定是誰耶。答此有三釋。一云餘",
    "X03n0221_002:0599c01": "人稱故。無前難也。然有三說。一弘廣菩薩。稱此我聞。",
    "X03n0221_002:0599c02": "故涅槃第四十云。我涅槃後。阿難比丘所未聞經。弘",
    "X03n0221_002:0599c03": "廣菩薩當能流布。阿難所聞。自能宣通故。二通諸菩",
    "X03n0221_002:0599c04": "薩稱其我聞。故菩提留支譯金剛仙論云。佛在鐵圍",
    "X03n0221_002:0599c05": "山外二世界中間。召集阿羅漢八十億那由他。菩薩",
    "X03n0221_002:0599c06": "無量無邊恒河沙數。結集大乘。當於爾時。菩薩聲聞",
    "X03n0221_002:0599c07": "皆云。如是我聞。佛在其處。說某經。廣如彼說。三文殊",
    "X03n0221_002:0599c08": "師利稱故。智度論云。迦葉阿難。於王舍城。結集三藏。",
    "X03n0221_002:0599c09": "為聲聞藏。文殊阿難。於鐵圍山。結集摩訶衍。為菩薩",
    "X03n0221_002:0599c10": "藏。亦不可說阿難對於文殊作結集主稱我聞也。",
    "X03n0221_002:0599c11": "二云展轉從他聞故。稱此我聞。亦離前難。故報恩經",
    "X03n0221_002:0599c12": "第六云。阿難從諸比丘邊聞。或有諸天。向阿難說。",
    "X03n0221_002:0599c13": "三云阿難親聞故。而稱我聞。為有四說。一如大集法",
    "X03n0221_002:0599c14": "經說。有三種阿難。謂阿難陀持聲聞法。阿難陀跋陀",
    "X03n0221_002:0599c15": "羅持緣覺法。阿難陀婆竭羅持菩薩藏。金剛仙論及",
    "X03n0221_002:0599c16": "真諦般若疏。引闍王懺悔經等。並同此說。此諸經論。",
    "X03n0221_002:0599c17": "既說阿難有其三種。海稱我聞。則離前難也。二阿難",
    "X03n0221_002:0599c18": "先未聞經。佛重為說。故稱我聞。亦離前難。故報恩云。",
    "X03n0221_002:0599c19": "阿難未為佛侍。二十年中。佛所說法。因阿難請。並為",
    "X03n0221_002:0599c20": "重說。三阿難得勝定總持等故。金剛華經云。阿難得",
    "X03n0221_002:0599c21": "法性覺自在王三昧故。如來前所說經。皆能憶持。與",
    "X03n0221_002:0599c22": "親聞無異。涅槃云。阿難多聞士。若在若不在。自然能",
    "X03n0221_002:0599c23": "解了。常與無常義。四阿難是大菩薩。故得親聞。不思",
    "X03n0221_002:0599c24": "議境界經云。爾時復有千億菩薩。現聲聞形。亦來會",
    "X03n0221_002:0600a01": "坐。其名曰舍利弗目犍連乃至云阿難提婆達多跋",
    "X03n0221_002:0600a02": "難陀等。而為上首。皆已久脩六波羅蜜。近佛菩提。為",
    "X03n0221_002:0600a03": "化眾生。於雜染土。現聲聞形。釋曰。准此經文。為究竟",
    "X03n0221_002:0600a04": "說。前諸說者。皆方便爾。",
    "X03n0221_002:0600a05": "三問傳佛教者。何不稱名。但云我聞。答恐濫同名",
    "X03n0221_002:0600a06": "失故。他亦有我豈無濫耶。己身稱我。定屬自故。故無",
    "X03n0221_002:0600a07": "濫失。",
    "X03n0221_002:0600a08": "四問一切佛教。說無我人。何故經首乃稱我耶。答",
    "X03n0221_002:0600a09": "此有兩釋。一依智度第二。略由五義。一佛弟子輩。雖",
    "X03n0221_002:0600a10": "知無我。隨俗說我。非實我也。二世界語言。有三根本。",
    "X03n0221_002:0600a11": "一耶二慢三名字。初二不淨。後一是淨。一切凡夫具",
    "X03n0221_002:0600a12": "三種語。見道覺人有慢名字。無學聖人。唯有名字。內",
    "X03n0221_002:0600a13": "心不實法隨世界人故。共傳是語。三除世邪見。四順",
    "X03n0221_002:0600a14": "俗無諍。五若佛弟子。著無我相。容可難言。既知無我。",
    "X03n0221_002:0600a15": "何故稱我聞。諸法尚不著。何況著無我。二依瑜伽",
    "X03n0221_002:0600a16": "第六。略由四義故稱我聞。一為世間言語便故。二為",
    "X03n0221_002:0600a17": "隨順諸世間故。三為斷除決定無我諸怖畏故。四為",
    "X03n0221_002:0600a18": "宣說自他得失。令生決定信解心故。顯揚第九雜集",
    "X03n0221_002:0600a19": "十三。皆同此說。問答竟。",
    "X03n0221_002:0600a20": "第三時成就中四。一通顯時分。二別釋一時。三辯體。",
    "X03n0221_002:0600a21": "四問答。初中二。先述古德。後依論釋。前中三說。一菩",
    "X03n0221_002:0600a22": "提留支云。時有多種。謂一念時。日夜時。百年時。一劫",
    "X03n0221_002:0600a23": "時。春夏秋冬時。今言一時。非此等時。正是如來說此",
    "X03n0221_002:0600a24": "經時。二長耳云。時有兩種。一半音時。對緣不遍。二",
    "X03n0221_002:0600b01": "圓音時。對緣普遍。又云。梵音劫波。自有三種。一迦羅",
    "X03n0221_002:0600b02": "時。此云別相時。如說戒律時。大戒時得聞。小戒時不",
    "X03n0221_002:0600b03": "得聞。出家時得聞。在家時不聞。國王得聞。餘人不聞。",
    "X03n0221_002:0600b04": "二三摩耶時。此云破邪見時。謂五部阿含九分達摩。",
    "X03n0221_002:0600b05": "不簡白黑。一切得聞五。部者謂長中雜增一百部也九分",
    "X03n0221_002:0600b06": "者。謂一分別說戒。二世間。三因緣。四界。五同隨時得。",
    "X03n0221_002:0600b07": "六名句文。七集定八集業九諸蘊。一分各有六千偈。",
    "X03n0221_002:0600b08": "六九五十四。合五萬四千偈。如真諦部執記第一卷",
    "X03n0221_002:0600b09": "及智度論說。三世流布時。如說一時佛在恒河岸。一",
    "X03n0221_002:0600b10": "時在申恕林等。今言一時。依後二說。或依第三。三",
    "X03n0221_002:0600b11": "真諦云。時有十種。一佛出世時。二說正法時。三聽時。",
    "X03n0221_002:0600b12": "四持。五思。六脩。七下善根時。八成就善根時。九解脫",
    "X03n0221_002:0600b13": "善根時。十平等捨心時。(謂心離退離動棄法。拔沈抑浮。調停得中。念捨平等。得入",
    "X03n0221_002:0600b14": "正法。今此通四也)二約論釋中二說。一梁攝論云。時有三種。",
    "X03n0221_002:0600b15": "一平等時。謂無沈浮顛倒故。二和合時。謂令能聞正",
    "X03n0221_002:0600b16": "聞故。三轉法輪時。謂正說正受故。今云一時。通此三",
    "X03n0221_002:0600b17": "種也。二智度論云。時有二種。一迦羅時。通假及實。內",
    "X03n0221_002:0600b18": "外通用。二三摩耶時。唯假非實。今云一時者。是後所",
    "X03n0221_002:0600b19": "攝。",
    "X03n0221_002:0600b20": "二別釋一時中三。一依功德施般若論云。一時謂說",
    "X03n0221_002:0600b21": "此經時。餘時復說無量經故。二依佛地論。自有三",
    "X03n0221_002:0600b22": "說故。彼第一云。言一時者。謂說聽時。此就剎那相續",
    "X03n0221_002:0600b23": "無斷說聽究竟。總名一時。若不爾者。字名句等。說聽",
    "X03n0221_002:0600b24": "時異。云何言一。二云或能說者。得陀羅尼。於一字中",
    "X03n0221_002:0600c01": "一剎那頃。能持能說一切法門。或能聽者。得淨耳根。",
    "X03n0221_002:0600c02": "一剎那頃間。一字時。於餘一切。皆無障礙。悉能領受。",
    "X03n0221_002:0600c03": "故名一時。三云或相會遇時分無別。故名一時。三",
    "X03n0221_002:0600c04": "依此經。始成正覺時。一剎那。或無量劫。融無障礙。乃",
    "X03n0221_002:0600c05": "至具攝一切法界。無不皆盡。方名一時。",
    "X03n0221_002:0600c06": "三辨體中。一云與時大小宗中通有四說。一依薩婆",
    "X03n0221_002:0600c07": "多及經部宗。蘊門俱以五蘊為性。界處門中。有為為",
    "X03n0221_002:0600c08": "性。二依大乘法相。五蘊門中行蘊所攝。界處門中。",
    "X03n0221_002:0600c09": "法處法界意識境故。佛地論云。時者即是有為法上。",
    "X03n0221_002:0600c10": "假立分位。或是心上分位影像色心等上總假立故。",
    "X03n0221_002:0600c11": "是不相應行蘊所攝。三依無相者。智度論第二云。",
    "X03n0221_002:0600c12": "問曰。佛法中。數時等法。實無所有。蘊界入所不攝故。",
    "X03n0221_002:0600c13": "乃至云。如是等種種。除邪見故。不說迦羅時。說三摩",
    "X03n0221_002:0600c14": "耶時。答曰。見蔭界入生滅假名為時。無有別時。所謂",
    "X03n0221_002:0600c15": "時方離合一異長短等名字。凡人心著。謂是實法。以",
    "X03n0221_002:0600c16": "是故。除棄世界名字語言法。釋曰。此以離相為性也。",
    "X03n0221_002:0600c17": "四依相無相無礙者。謂一之與時。皆是德相。應機",
    "X03n0221_002:0600c18": "之具。是故一收一切數。盡為一體。一時攝一切前後",
    "X03n0221_002:0600c19": "際劫。盡為時體。乃至各具無邊無盡理事無礙法界。",
    "X03n0221_002:0600c20": "以為其性。所以者何。一切諸法。不離此故。染界妄心",
    "X03n0221_002:0600c21": "所現一時。於此一時。即是不是故。",
    "X03n0221_002:0600c22": "四問答者。問說處城國既具標名。說時日月何不別",
    "X03n0221_002:0600c23": "顯。答且依標總由二義故。但云一時。若據別顯。許",
    "X03n0221_002:0600c24": "亦無失。言二義者。一言略義同。故云一時。謂佛說法。",
    "X03n0221_002:0601a01": "或一剎那。乃至多劫。一期究竟。總名一時故。二語言",
    "X03n0221_002:0601a02": "便易故。言別顯無失者。即如此處文云。始成正覺故。",
    "X03n0221_002:0601a03": "又別行十地經云。成道未久。第二七日故。涅槃云。二",
    "X03n0221_002:0601a04": "月十五日。臨涅槃時故。仁王云。年初月八日。方坐十",
    "X03n0221_002:0601a05": "地故。如是等文。處處皆有。不可繁引。上來第三時成",
    "X03n0221_002:0601a06": "就竟。",
    "X03n0221_002:0601a07": "第四主成就中三。先得名。次出體。後問答。初中三。一",
    "X03n0221_002:0601a08": "佛。謂佛陀。此翻為覺。即圓滿大智照用者也。所照是",
    "X03n0221_002:0601a09": "何。謂菩提法。即真俗無二無障礙法界境也。二依佛",
    "X03n0221_002:0601a10": "地論第一云。具一切智一切種智。離煩惱障及所知",
    "X03n0221_002:0601a11": "障。於一切法一切種相。能自開覺。亦能開覺一切有",
    "X03n0221_002:0601a12": "情。如睡夢覺。如蓮華開。故名為佛。三依此經宗。始本",
    "X03n0221_002:0601a13": "無異之智。照法界法。無有差別。名之為佛。下文云。於",
    "X03n0221_002:0601a14": "一切法。成最正覺故。普照境界。同一法性。始本冥會。",
    "X03n0221_002:0601a15": "境智一如。名之為佛。二體性者。依佛地論。五法攝",
    "X03n0221_002:0601a16": "大覺地。謂四智及清淨法界。依此經宗。具攝無邊無",
    "X03n0221_002:0601a17": "礙法界一切諸法。乃至三種世間。總攝為體。三問",
    "X03n0221_002:0601a18": "答中三。一問說此經者。或佛自說。或菩薩說。或佛菩",
    "X03n0221_002:0601a19": "薩光明中說。或神天等種種類說。何故今此唯稱佛",
    "X03n0221_002:0601a20": "耶。答說雖多類。莫不皆承佛力。佛為主故。證信勝故。",
    "X03n0221_002:0601a21": "但標佛也。故智度云。若不推從佛聞。則諍論起故。",
    "X03n0221_002:0601a22": "二問。大師具有十號。何故經首唯標佛稱。答依真實",
    "X03n0221_002:0601a23": "論。佛具十義。餘號不爾。故但云佛。十義如前具釋題",
    "X03n0221_002:0601a24": "目中說。三問說此經佛。為他受用。為麤化身。設爾",
    "X03n0221_002:0601b01": "何失。二俱有過。若他受用。則不應在摩竭提國。又與",
    "X03n0221_002:0601b02": "十地偈頌相違。彼云。人間最勝世中上。釋師子法加",
    "X03n0221_002:0601b03": "於彼。若麤化身。則不應名毗盧遮那。現相品云。毗盧",
    "X03n0221_002:0601b04": "遮那大智海面門舒光無不見。如是等文。諸會皆有。",
    "X03n0221_002:0601b05": "如何釋通。答說此經佛。非唯他受用。亦非唯麤化。",
    "X03n0221_002:0601b06": "所以者何。十身說故。謂如來身應機而有。機宜無盡。",
    "X03n0221_002:0601b07": "佛身亦然。故說十身。意顯無盡。然佛一身與無盡身。",
    "X03n0221_002:0601b08": "非一非異。何以故。由是佛故。入法界名號等品。皆說",
    "X03n0221_002:0601b09": "一身。或稱釋迦牟尼。或稱毗盧遮那。或稱悉達多等。",
    "X03n0221_002:0601b10": "故無違也。十身者。如別行章說。上來第四主成就竟。",
    "X03n0221_002:0601b11": "第五處成就中。總標摩竭提者。西方諸佛六說不同。",
    "X03n0221_002:0601b12": "一云摩竭提者。總相而名。謂之善勝。善中之勝故。或",
    "X03n0221_002:0601b13": "善即勝故。二云摩不也。竭惡也。提處也。由此處所無",
    "X03n0221_002:0601b14": "惡法故。三云摩不也。竭害也。提處也。以此國無刑戮。",
    "X03n0221_002:0601b15": "有犯死者。置之寒林故。四云摩遍也。竭提聰慧也。言",
    "X03n0221_002:0601b16": "總慧之人。遍其國內故。五云摩竭星名也。提處也。以",
    "X03n0221_002:0601b17": "此國界屬彼星故。六云摩大也。竭提體也。言此國於",
    "X03n0221_002:0601b18": "五印度諸國之中。境界最大故。上六說中。今用表法。",
    "X03n0221_002:0601b19": "第六為勝。謂所明法界廣大包含故。或通初四。理亦",
    "X03n0221_002:0601b20": "無違。",
    "X03n0221_002:0601b21": "自下第二。別顯四成就者。一別顯處深。二始成下別",
    "X03n0221_002:0601b22": "顯時遍。三其地下別顯處嚴。四爾時世尊下別顯主",
    "X03n0221_002:0601b23": "德。初中二。先釋文。後問答。前中云阿蘭若法菩提場",
    "X03n0221_002:0601b24": "中者。今勘梵本。正云達摩阿爛攘。此翻為法閑寂。亦",
    "X03n0221_002:0601c01": "曰法無諠諍。此名簡異事無諠諍。謂事寂事諠。時處",
    "X03n0221_002:0601c02": "必異。法無諠諍。諠即無諠。故曰達摩阿蘭若也。即由",
    "X03n0221_002:0601c03": "此理。凡譯梵言。不必皆迴。故阿蘭若有其三類。一檀",
    "X03n0221_002:0601c04": "陀迦阿蘭若。謂沙磧處也。二摩登伽阿蘭若。謂塚墓",
    "X03n0221_002:0601c05": "間。去村落。一俱盧舍。依婆沙一百三十六說。四肘為",
    "X03n0221_002:0601c06": "一弓。五百弓為一俱盧舍。今計二尺為肘。四肘即八",
    "X03n0221_002:0601c07": "尺。總有四千尺也。依正量部。一俱盧舍。一千弓量。八",
    "X03n0221_002:0601c08": "尺為弓。總八千許步。當此減四里少許。真諦釋云。阿",
    "X03n0221_002:0601c09": "蘭若者。名無聲處。謂無聚落聲。無採斫聲。無鬪諍聲",
    "X03n0221_002:0601c10": "故。三達摩阿蘭若。即此所明。具釋如前。言菩提者。",
    "X03n0221_002:0601c11": "此云所覺法。即真俗鎔融。無礙法界。於此證會故。場",
    "X03n0221_002:0601c12": "謂檀場。譬類之名。如世壇場靈祇棲託。佛為眾聲靈",
    "X03n0221_002:0601c13": "祗之最。託跡所依假其名爾。按西域記。摩竭提國。在",
    "X03n0221_002:0601c14": "中印度界。王舍城處其中。去此王舍城。西二百餘里。",
    "X03n0221_002:0601c15": "有山名伽耶。山南有樹。名畢鉢羅。由佛於下得菩提",
    "X03n0221_002:0601c16": "故。改名菩提樹也。",
    "X03n0221_002:0601c17": "後問答者。問說此經處。為淨穢邪。設爾何失。二俱有",
    "X03n0221_002:0601c18": "過。謂若是穢。不應云寶樹寶池。又此品末。亦不應說",
    "X03n0221_002:0601c19": "言爾時華藏界其地六種動。若是淨者。說九會處。何",
    "X03n0221_002:0601c20": "故皆在娑婆人天。答准上下文。華藏娑婆。就相說",
    "X03n0221_002:0601c21": "異。以相從性。無礙圓融。是故依如此處。說如此法也。",
    "X03n0221_002:0601c22": "問此初會。既在摩竭國說。彼國眾生有預會不。設爾",
    "X03n0221_002:0601c23": "何失。二俱有過。若有預者。經何不言。若無預者。何須",
    "X03n0221_002:0601c24": "此說。答此有二義。一為表法。二為應機。言表法者。謂",
    "X03n0221_002:0602a01": "摩竭國是諸國之上首。第一會為九會之最初。故此",
    "X03n0221_002:0602a02": "說也。言應機者。會中菩薩。除十方新來。餘皆隨願生",
    "X03n0221_002:0602a03": "於此國。斯即應機。何必要列凡俗方是所化之眾。",
    "X03n0221_002:0602a04": "第二別顯時遍中二。先釋文。後問答。前中始成正覺",
    "X03n0221_002:0602a05": "者。謂前但總標聞法一期究竟。然未別指的在何時",
    "X03n0221_002:0602a06": "故。此別名始成正覺時也。謂初成就正真覺智。然此",
    "X03n0221_002:0602a07": "約教總有五說。一依小宗說。菩薩於菩提樹下。脩三",
    "X03n0221_002:0602a08": "十四心已。得菩提時。名始成正覺。如婆沙八十二說。",
    "X03n0221_002:0602a09": "二依權教大乘。自有兩說。一約八相化身。於覺樹下。",
    "X03n0221_002:0602a10": "現降魔已。示成正覺時。名始成正覺。二約報身。三無",
    "X03n0221_002:0602a11": "數劫。備脩萬行。十地滿足。無間道後。四智創圓時。名",
    "X03n0221_002:0602a12": "始成正覺。三依實教大乘。亦有兩說。一以始覺智。同",
    "X03n0221_002:0602a13": "本覺智。無始本兩異之時。名始成正覺。二以十佛法",
    "X03n0221_002:0602a14": "界身雲。周遍法界。時處皆盡。無處無時。無非應現新",
    "X03n0221_002:0602a15": "成佛。名始成正覺。即前化相。亦即是此。所以者何。眾",
    "X03n0221_002:0602a16": "生須成始成無不應故。今此所明。是最後也。",
    "X03n0221_002:0602a17": "第二問答中五。一問此雖別顯教起時分。而云始成",
    "X03n0221_002:0602a18": "正覺。然未定說成道已後幾日說耶。答准十地論",
    "X03n0221_002:0602a19": "經說。佛成道後。第二七日。即說此經故。若爾何故佛",
    "X03n0221_002:0602a20": "不思議品說。一切諸佛現身說法。周遍法界一切時",
    "X03n0221_002:0602a21": "處故。彼中云。一切諸佛。能於一身。化現不可說不可",
    "X03n0221_002:0602a22": "說佛剎微塵數頭。一一頭化出若干數舌。一一舌化",
    "X03n0221_002:0602a23": "出若干數差別音聲。一一音聲。演若干數脩多羅。乃",
    "X03n0221_002:0602a24": "至云。未來際劫。猶可窮盡。如來化身。所轉法輪。無有",
    "X03n0221_002:0602b01": "窮盡。又乃至云。所有音聲文字句義。一一充滿一切",
    "X03n0221_002:0602b02": "法界。其中眾生。皆得解了。而佛言音無變無斷。無有",
    "X03n0221_002:0602b03": "窮盡。答此中第二七日者。即是攝盡九世十世之",
    "X03n0221_002:0602b04": "第二七日。是故此日說即是彼一切時說。故不相違。",
    "X03n0221_002:0602b05": "問若爾。諸時相望相攝力齊。何要在此。不在餘時。",
    "X03n0221_002:0602b06": "答此即是餘。不得說餘。又亦不礙表初之說。以不懷",
    "X03n0221_002:0602b07": "相故。問世親菩薩。釋十地經云。此法勝故。在初時及",
    "X03n0221_002:0602b08": "勝處說。豈初二會及七八九會。所說佛果。不如十地。",
    "X03n0221_002:0602b09": "又密跡普曜二經同說。成道已第二七日。於鹿野苑。",
    "X03n0221_002:0602b10": "說三乘法。而普曜云。說十二因緣三乘俱益者。以十",
    "X03n0221_002:0602b11": "二因緣通三乘故。若以初說即為勝者。此說三乘。亦",
    "X03n0221_002:0602b12": "應勝耶。答世親且依一相故作是說。謂涅槃心中",
    "X03n0221_002:0602b13": "十地為勝。六欲天中他化為勝。一代說法此日為勝。",
    "X03n0221_002:0602b14": "非謂一切也。問世親既云此法勝故在初時說。初時",
    "X03n0221_002:0602b15": "即是第二七日。何故諸經律論說初轉法輪。曰與此",
    "X03n0221_002:0602b16": "異同。如前所引密跡普曜。所說轉日與此經同。若依",
    "X03n0221_002:0602b17": "法華第四七日說。四分律第六七日。興顯行經七七",
    "X03n0221_002:0602b18": "日。五分律八七日。智度云五十七日。十二遊經云一",
    "X03n0221_002:0602b19": "年方說。有云智度五十箇七日。與十二遊經一年說",
    "X03n0221_002:0602b20": "同。如是異說如何會釋。答此由根器差別宜聞不",
    "X03n0221_002:0602b21": "同。望佛赴感。無時不說。望器無感。未曾有說。是故已",
    "X03n0221_002:0602b22": "入大地諸菩薩眾。不見如來初說後說。於一切時處。",
    "X03n0221_002:0602b23": "恒見如來常說。純說大乘一味。不思議法品中。據此",
    "X03n0221_002:0602b24": "而辨。",
    "X03n0221_002:0602c01": "第三別顯處嚴者。此下亦可辨三世間嚴。又前雖別",
    "X03n0221_002:0602c02": "顯阿蘭若等。然未具明場中所有故。此別顯。於中有",
    "X03n0221_002:0602c03": "四。一道場地嚴。二其菩提下明菩提樹嚴。三如來所",
    "X03n0221_002:0602c04": "處下明宮殿樓嚴。四其獅子下明師子座巖。就初地",
    "X03n0221_002:0602c05": "嚴中有十事分四。初一地體嚴。謂標以堅固。釋以金",
    "X03n0221_002:0602c06": "剛。此總句也。俱舍第十一云。唯此洲中有金剛座。上",
    "X03n0221_002:0602c07": "窮地際。下據金輪。一切菩薩將登正覺。皆坐此座。起",
    "X03n0221_002:0602c08": "金剛喻定。更無餘依及餘處所有堅固力能持此故。",
    "X03n0221_002:0602c09": "此中望彼有同有異思之。次四事地面嚴。於中一寶",
    "X03n0221_002:0602c10": "輪離相之極。二寶華。三淨寶。四現眾色相。廣多如海。",
    "X03n0221_002:0602c11": "次四事地上嚴。一寶幢。於中復五。一體是摩尼。二光",
    "X03n0221_002:0602c12": "業不息故云常。三說法無間故云恒。四寶網隱顯莊",
    "X03n0221_002:0602c13": "嚴。五華纓體香名香華纓周垂瑩助為幢嚴故。二寶",
    "X03n0221_002:0602c14": "能現身通故云變現。一能雨寶說法也。二能雨華成",
    "X03n0221_002:0602c15": "行也。皆能任機即應並云自在。三法性生華麗而且",
    "X03n0221_002:0602c16": "普。鎔融行位。四繞幢寶樹為眷屬行列枝葉繁鬱。悉",
    "X03n0221_002:0602c17": "發光故云光茂也。後一事佛力加嚴。謂場中所有之",
    "X03n0221_002:0602c18": "物。皆於地面現影。",
    "X03n0221_002:0602c19": "第二菩提樹嚴中。九事分四。初一樹形嚴。謂高無與",
    "X03n0221_002:0602c20": "等故云殊特。此總句也。次三事樹體嚴。一身是金剛。",
    "X03n0221_002:0602c21": "二幹是瑠璃。三技是雜寶。次四事體相用嚴。一唯用",
    "X03n0221_002:0602c22": "嚴。謂密蔭垂涼。二唯相嚴。謂華雜色相間技間。三體",
    "X03n0221_002:0602c23": "用相嚴。謂摩尼體發焰。用間飾相故。華果同時自有",
    "X03n0221_002:0602c24": "二義。一從觀同時因果行所生故。二從佛行所起故。",
    "X03n0221_002:0603a01": "佛行如出現品說。四展轉用嚴。於中三。一遍樹光。二",
    "X03n0221_002:0603a02": "光雨寶。三寶出菩薩。此顯依正無礙寶。及菩薩非本",
    "X03n0221_002:0603a03": "嚴事。故總為一。設開為三。亦無傷也。後一佛力加嚴。",
    "X03n0221_002:0603a04": "謂說法無盡故云恒也。",
    "X03n0221_002:0603a05": "第三宮殿樓嚴中。十一事分五。初一量及相嚴。謂廣",
    "X03n0221_002:0603a06": "而且麗。於中四句。一標主。次二舉事廣麗。後句釋廣。",
    "X03n0221_002:0603a07": "此總句也。次一體嚴。謂眾色摩尼成故。次一相嚴。謂",
    "X03n0221_002:0603a08": "寶華莊故。次七勝用嚴。一嚴其出光。如雲涌出。應用",
    "X03n0221_002:0603a09": "無來。用謝無去。二宮殿間影成幢。勘影字。梵云阿嚩",
    "X03n0221_002:0603a10": "(無賀)皤(蒲賀)娑。此云照曜。亦云影。亦云光。雖通三義。量所",
    "X03n0221_002:0603a11": "宜用。今此應云光華成幢。三眾海所集。勘梵本云。阿",
    "X03n0221_002:0603a12": "難攘菩提薩埵曼荼羅娑揭羅三摩嚩薩攞囊羯鞞。",
    "X03n0221_002:0603a13": "此云無邊菩薩部類眾海湊入之藏。其曼荼羅音通",
    "X03n0221_002:0603a14": "於五義。謂泥壇日輪圓滿境內部類。今此即當部類",
    "X03n0221_002:0603a15": "之義。以道場眾會無邊品類周帀遍滿。不但集在宮",
    "X03n0221_002:0603a16": "殿邊故。讚宮為藏者。以其包容菩薩眾故。四出佛光",
    "X03n0221_002:0603a17": "聲有二種。一佛光出聲。二聲與光別。然是法界體事。",
    "X03n0221_002:0603a18": "又能說法界門。名不思議。五寶網周垂。六現佛力境。",
    "X03n0221_002:0603a19": "七現染影像。問染淨不俱。如何淨中現染。答染以",
    "X03n0221_002:0603a20": "無性為性。仍不壞相故。淨證無性成。與染令為體。不",
    "X03n0221_002:0603a21": "壞淨性故。染淨相望。非即離也。後一佛力加嚴。謂於",
    "X03n0221_002:0603a22": "時處體事。而現廣促業用。一念包法界也。一念者。仁",
    "X03n0221_002:0603a23": "王觀空品云。一念有九十剎那。一剎那中。九百生滅。",
    "X03n0221_002:0603a24": "下文說念。准此應知。",
    "X03n0221_002:0603b01": "第四師子座嚴中十事四。一量及相嚴。謂高廣而復",
    "X03n0221_002:0603b02": "妙好。上無加故高。旁無外故廣。即事而理故妙。即理",
    "X03n0221_002:0603b03": "而事故好。此總句也。次四事體嚴。謂一臺是摩尼。二",
    "X03n0221_002:0603b04": "網是蓮華。三輪是妙寶。四纓是雜華。次四事相嚴。一",
    "X03n0221_002:0603b05": "諸事脩嚴。二技果間飾。三寶光相照。四主伴珠寶。俱",
    "X03n0221_002:0603b06": "放光瑩。後一事佛力加嚴。謂說佛境界。上來四段。是",
    "X03n0221_002:0603b07": "第三別顯處嚴竟。亦即三種世間中器世間莊嚴訖。",
    "X03n0221_002:0603b08": "第四別顯主德者。前雖總相標佛為主。然未具明主",
    "X03n0221_002:0603b09": "之德用。故此別顯。於中有二。先總牒前所處之座。後",
    "X03n0221_002:0603b10": "於一切下。別明其德。德中有五。一三業普周。二身恒",
    "X03n0221_002:0603b11": "下明遍應群機。三一一毛下明毛端容剎。四身遍下",
    "X03n0221_002:0603b12": "明身智皈寂。五三世下明光現佛事。初中二。先法。後",
    "X03n0221_002:0603b13": "喻。法中三業即為三。初意業中二。先標。後智入下釋。",
    "X03n0221_002:0603b14": "標中云於一切法者。真俗二諦法也。成正覺者。獲得",
    "X03n0221_002:0603b15": "曰成。至極名最。離倒為正。開悟稱覺。於何開悟。謂即",
    "X03n0221_002:0603b16": "前一切法。云何開悟。此有三釋。一云於真諦境。證離",
    "X03n0221_002:0603b17": "言性際。於俗諦境。窮盡差別相。二云法差別境即無",
    "X03n0221_002:0603b18": "差別故。如瑜伽三十八云。如其勝義覺諸法故。名等",
    "X03n0221_002:0603b19": "正覺。後釋云智入等是也。三云證真即俗。而不壞真。",
    "X03n0221_002:0603b20": "證俗即真。而不壞俗。真俗二境及智鎔融。不二而二。",
    "X03n0221_002:0603b21": "二而不二。如是開悟。為正悟之極。故云最正覺也。",
    "X03n0221_002:0603b22": "後釋中言智入等者。釋前於一切法正覺也。此二句",
    "X03n0221_002:0603b23": "一義。前約隨俗入之言達。謂了達過未之事。分明顯",
    "X03n0221_002:0603b24": "然。與現無別。故云平等。後約會性入之言證。謂證會",
    "X03n0221_002:0603c01": "三世法體同一法性。故云平等。二身業中。云其身等",
    "X03n0221_002:0603c02": "者。有二義。一即此座上坐時。即充滿法界眾生前故。",
    "X03n0221_002:0603c03": "二佛身全收三種世間。故云充滿。三語業中。云其音",
    "X03n0221_002:0603c04": "等者。此通三種。一音聲。二言音。三言所詮法。文雖通",
    "X03n0221_002:0603c05": "三。意在說法。能順十方故。後喻中二喻。初喻喻前意",
    "X03n0221_002:0603c06": "業。後喻前身語兩業。初喻中兩句。一含容義。喻量智",
    "X03n0221_002:0603c07": "照俗不礙萬像。二平等義。喻理智照真萬像一性。然",
    "X03n0221_002:0603c08": "不礙萬像。後喻中兩句。初句普遍義。喻前身業充三",
    "X03n0221_002:0603c09": "世間。後句遍入義。喻語業普說逗機。故云平等隨入。",
    "X03n0221_002:0603c10": "或圓音合機。各隨影像解。故名入也。",
    "X03n0221_002:0603c11": "第二遍應群機德中二。初身業。後演一切下語業。前",
    "X03n0221_002:0603c12": "中三。初明普遍超勝德。先明普遍。後明超勝。前中言",
    "X03n0221_002:0603c13": "遍坐一切道場者。其類有五。故言一切。謂一一切同",
    "X03n0221_002:0603c14": "類世界中道場。如名號品等說。二一切異類世界中",
    "X03n0221_002:0603c15": "道場。謂樹形等。如世界成就品說。三一切世界種中",
    "X03n0221_002:0603c16": "道場。四一切世界海中道場。並如華藏品說。五一切",
    "X03n0221_002:0603c17": "微塵中諸世界內道場。乃至重重。如是五類。佛皆遍",
    "X03n0221_002:0603c18": "坐。後超勝者。彰超劣非奇。故云菩薩眾中等如日",
    "X03n0221_002:0603c19": "映星也。二三世下明果滿行因德。亦主伴顯發德。三",
    "X03n0221_002:0603c20": "無邊下明光遍法界德。二語業中兩句。初法。後喻。",
    "X03n0221_002:0603c21": "配合可知。",
    "X03n0221_002:0603c22": "第三毛端容剎德中二。初明容剎無礙。然有二義。一",
    "X03n0221_002:0603c23": "一毛端有多剎。是小大無礙。二多剎互容不失自相。",
    "X03n0221_002:0603c24": "是相在無礙。後各現下明於諸剎內調化自在。",
    "X03n0221_002:0604a01": "第四身智皈寂德中二。初明身不動而遍此有二義。",
    "X03n0221_002:0604a02": "一用而常寂。身應十方而常。寂故無來往。二佛身如",
    "X03n0221_002:0604a03": "理圓遍一切在即是彼故。不待來往也。後智入下明",
    "X03n0221_002:0604a04": "智無寂。謂了相無依。故云入也。",
    "X03n0221_002:0604a05": "第五光現佛事德中二。初光現三世佛神變。後一切",
    "X03n0221_002:0604a06": "下光現一切佛土莊嚴。上來別顯主成就竟。",
    "X03n0221_002:0604a07": "自下第三總別標眾成就中二。先料簡。後釋文。前中",
    "X03n0221_002:0604a08": "略顯三門。一眾數。二新舊。三位地。初中通辨九會眾",
    "X03n0221_002:0604a09": "會數。總有一百七十二眾。謂都序中有四十一眾。謂",
    "X03n0221_002:0604a10": "同生一眾。異生三十九眾。佛師子座中一眾。此四十",
    "X03n0221_002:0604a11": "一眾。遍九會。第一會中有三眾。謂舊眾。新集十方眾。",
    "X03n0221_002:0604a12": "佛眉間眾。第二會中有新舊二眾。第三第四會中各",
    "X03n0221_002:0604a13": "有三眾。謂舊眾。證法眾。及天王眾。第五會中一百一",
    "X03n0221_002:0604a14": "十一眾。謂舊為一。昇天品內供眾。有一百七。并天王",
    "X03n0221_002:0604a15": "眾。及偈讚品中新集眾。又十回向品中證法眾。第六",
    "X03n0221_002:0604a16": "會中有四眾。謂說偈天女眾。同生。異生。證法眾。第七",
    "X03n0221_002:0604a17": "第八兩會各唯一眾。謂普賢普眼等舊眾。第九會中",
    "X03n0221_002:0604a18": "三眾。謂菩薩眾。聲聞眾。天王等舊眾。上來且就別。有",
    "X03n0221_002:0604a19": "此不同。若依融攝。一一會中。有餘會眾。稱法界會。互",
    "X03n0221_002:0604a20": "相在故。准計可知。二諸會新舊者。或有會中唯舊",
    "X03n0221_002:0604a21": "無新。如七八兩會。或亦新亦舊。如餘七會。其三四五",
    "X03n0221_002:0604a22": "六會中。證法菩薩皆新來故。三位地者。此中略有",
    "X03n0221_002:0604a23": "五類眾。以辯位地。一常隨眾。亦名嚴會眾。主伴眾謂",
    "X03n0221_002:0604a24": "普賢善德等。同生異生眾。同生有一眾。異生有三十",
    "X03n0221_002:0604b01": "九眾。一一皆有十佛剎微塵數。如實廣說。盡法界一",
    "X03n0221_002:0604b02": "切佛。互為主伴。常互莊嚴果位十身菩薩身故。二表",
    "X03n0221_002:0604b03": "法眾。如說十住解位。以慧名表解等。然皆因位極也。",
    "X03n0221_002:0604b04": "三證法眾。此中通八地已上故。四所被眾。此中不",
    "X03n0221_002:0604b05": "定。或始從凡位。乃至十地等故。發心功德品云。十方",
    "X03n0221_002:0604b06": "諸佛。告法慧菩薩言。汝說是法。皆無量眾生發菩提",
    "X03n0221_002:0604b07": "心。乃至云。無量菩薩。一生當得阿耨菩提等。又如天",
    "X03n0221_002:0604b08": "王天女等。皆是初地已上。由見法界身故。五供養眾。",
    "X03n0221_002:0604b09": "多是初地已上。上來且依行布德說。若約圓融行位。",
    "X03n0221_002:0604b10": "則不如是。謂所修之行。既一即一切故。所成位亦無",
    "X03n0221_002:0604b11": "礙也。約教思之。",
    "X03n0221_002:0604b12": "二釋文中二。初各通列名。通讚德。後爾時如來道場",
    "X03n0221_002:0604b13": "眾海下。別標名德。以德讚佛。前中四十眾分二。初一",
    "X03n0221_002:0604b14": "是同生眾。後復有佛世界塵數執金剛下。是異生眾。",
    "X03n0221_002:0604b15": "問何類何位。為同異生。復云何名同異生耶。答古",
    "X03n0221_002:0604b16": "來諸德種種解釋。或云聲聞為同。菩薩及雜類為異。",
    "X03n0221_002:0604b17": "或云菩薩聲聞為同。雜類為異。或云菩薩為同。聲聞",
    "X03n0221_002:0604b18": "雜類為異。或云地上為同。地前為異。或云八地已上",
    "X03n0221_002:0604b19": "為同。已前為異。或云菩薩及雜類俱為同異。或云雜",
    "X03n0221_002:0604b20": "類為同。菩薩為異。或云菩薩為同。雜類為異。雖此八",
    "X03n0221_002:0604b21": "釋。後三可通前五難用。所以者何。同異生名。非地位",
    "X03n0221_002:0604b22": "故。十地論釋請分之中。唯言解脫月是同生眾首。不",
    "X03n0221_002:0604b23": "判聲聞故。就後三釋中。初依實義。不據分相。今既科",
    "X03n0221_002:0604b24": "文。須依分相。二約菩薩形。非隨所化異生。作彼同類",
    "X03n0221_002:0604c01": "生身故。雜類不爾。故名為同。所以者何。異生之名。有",
    "X03n0221_002:0604c02": "二義故。一者造異趣業。受異趣生故。二者異聖人生",
    "X03n0221_002:0604c03": "故。此中同異雖俱菩薩。約形相別。而立其名。三約雜",
    "X03n0221_002:0604c04": "類為隨所化。諸異生類。作異生形。同生之名。但約同",
    "X03n0221_002:0604c05": "得法性生身。作菩薩形故。",
    "X03n0221_002:0604c06": "今於三中。依最後釋。就前同生文中有四。一標數辨",
    "X03n0221_002:0604c07": "類。二其名下依數列名。三如是等下結略顯廣。四此",
    "X03n0221_002:0604c08": "諸下依名歎德。初中十佛世界者。十是一周圓數。表",
    "X03n0221_002:0604c09": "無盡故。佛世界者。凡一佛上。報化有異。權實宗殊。今",
    "X03n0221_002:0604c10": "取共許者為量。則一三千界也。或名佛剎。或名佛土。",
    "X03n0221_002:0604c11": "體無差別。微塵者。七極微量也。下文有此。並准應知。",
    "X03n0221_002:0604c12": "菩薩摩訶薩者。此通名也。具釋如前藏部攝中。然今",
    "X03n0221_002:0604c13": "意取果位菩薩示跡因極者也。二依數列稱也。文",
    "X03n0221_002:0604c14": "中略列二十菩薩。初十連枝普者。顯具法界總相德。",
    "X03n0221_002:0604c15": "故准下第五卷列名得法中。次音賢下有一菩薩。名",
    "X03n0221_002:0604c16": "淨德妙光。今此略也。後十名異者。表具法界別相德",
    "X03n0221_002:0604c17": "故。然總之與別。莫不同一法界。而不礙分相顯德立",
    "X03n0221_002:0604c18": "其名爾。又此十名中。或依福行德行。或通福德。或德",
    "X03n0221_002:0604c19": "用。或離障。或據蘊德。或約三業勝用。如是種種。准釋",
    "X03n0221_002:0604c20": "可知。三結云十佛等者。如前可知。四歎德中二。先",
    "X03n0221_002:0604c21": "一句標。後往昔下釋。標簡餘位故云也。釋中總有二",
    "X03n0221_002:0604c22": "十四句分三。初二句就緣歎德。次二十一句就行歎",
    "X03n0221_002:0604c23": "德。後一句總結多門。今勘梵本。總有二十一句。其中",
    "X03n0221_002:0604c24": "同異。各如下注。就初約緣歎德二句中。初句歎宿因",
    "X03n0221_002:0605a01": "同行。後句歎從佛海生。前中云以昔與佛同善根故。",
    "X03n0221_002:0605a02": "今得同言毗盧遮那者。此翻為遍照光明。此有四義。",
    "X03n0221_002:0605a03": "一身光遍照事法界乃至塵道。二智光遍照理法界",
    "X03n0221_002:0605a04": "三身光照事理。四智光照理事。所以者何。身智理事",
    "X03n0221_002:0605a05": "互鎔融故。此彼或俱皆無礙故。後句云皆從等者。如",
    "X03n0221_002:0605a06": "何菩薩自體。乃從如來善根生耶。本疏兩釋。一如來",
    "X03n0221_002:0605a07": "善根為增上緣。真善知識為令梵行就彼勝緣。故說",
    "X03n0221_002:0605a08": "從生。二彼諸菩薩所脩之行。皆如來所有。據彼令行。",
    "X03n0221_002:0605a09": "行滿成身。故從彼生。今助兩釋。一從他如來善根海",
    "X03n0221_002:0605a10": "生。主伴善根之所生故。二從自如來善根海生。果德",
    "X03n0221_002:0605a11": "十身故。所以通此自他義者。文無簡言故。梵本云與",
    "X03n0221_002:0605a12": "佛同一善根海生故。此有二意。一顯類會有因。二顯",
    "X03n0221_002:0605a13": "大人類會。前主伴有三。一迴向主伴。二同行主伴。三",
    "X03n0221_002:0605a14": "如相主伴。後從自如來者。如下兜率偈讚品云。如是",
    "X03n0221_002:0605a15": "菩薩皆與毗盧遮那如來。於往昔時。同種善根。乃至",
    "X03n0221_002:0605a16": "云。已得佛身。與佛同住。獲一切智。從一切智而生其",
    "X03n0221_002:0605a17": "身。又如如來不思議境界經說。如上釋稱我聞中顯",
    "X03n0221_002:0605a18": "第二就行歎德中。二十一句分二。初九句歎自分因",
    "X03n0221_002:0605a19": "行德。後十二句歎勝進果行德。前中分三。初三句自",
    "X03n0221_002:0605a20": "利行圓。次三句利他行滿。後三句得法位極。初中一",
    "X03n0221_002:0605a21": "諸度行圓。謂多劫積集六度十度八萬四千。乃至無",
    "X03n0221_002:0605a22": "盡行海。莫不究竟。或照諸度境界畢(梵本云圓滿曜一切波羅蜜境",
    "X03n0221_002:0605a23": "故)二慧用殊勝。決擇名慧。照矚稱眼。見一味理。故云",
    "X03n0221_002:0605a24": "明微。等觀三世者。照三世境。同一法性。無差別故或。",
    "X03n0221_002:0605b01": "智遍照(梵本云智〔照〕光明妙極清淨普照三世故)三顯定深勝三昧。正云三",
    "X03n0221_002:0605b02": "摩地。此曰等持。離沈掉故名等。攝心一境名持。言具",
    "X03n0221_002:0605b03": "足者。無定不獲故。清淨者。定障皆盡故。又於一切定",
    "X03n0221_002:0605b04": "境。皆明徹其際故。云具足清淨。(梵本云照一切三昧〔梵〕極清淨故)二",
    "X03n0221_002:0605b05": "利他行滿中三。一語業正教輪。言辨才者。巧顯深理",
    "X03n0221_002:0605b06": "曰辨。善應機宜曰才。如是辨才。稱理深。遍事廣。難測",
    "X03n0221_002:0605b07": "如海。二身業神通輪。謂以佛德類身。令物尊嚴。上二",
    "X03n0221_002:0605b08": "句梵本合為一句。(梵云照佛廣大功德威德無盡辯才海故)三意業記心",
    "X03n0221_002:0605b09": "輪謂知根利鈍大小生就耎中上別。稱其所宜。謂之",
    "X03n0221_002:0605b10": "如應。勸善制惡。故云化伏。(梵云照一切世間調伏成發趣平等等智故)三",
    "X03n0221_002:0605b11": "得法位極中三。一證理法。謂大智證入平等真法界",
    "X03n0221_002:0605b12": "藏。言智無差別者。能證智與所證境。冥合一味。無智",
    "X03n0221_002:0605b13": "外如為智所入。亦無如外智來入於如。不即不離。說",
    "X03n0221_002:0605b14": "智證如。本來無二。不壞能所。如是證入。為究竟證也。",
    "X03n0221_002:0605b15": "依佛性論。有五種藏。此即是彼第五藏也。故彼云一",
    "X03n0221_002:0605b16": "如來藏者。謂在纏合果法。二自性清淨藏。謂在纏不",
    "X03n0221_002:0605b17": "染。三法身藏。謂在果為功德依。四出世間上上藏。謂",
    "X03n0221_002:0605b18": "出惑障。超過二乘菩薩。五法界藏。謂通因果染淨。外",
    "X03n0221_002:0605b19": "持一切染淨漏無漏法。故名法界。內含一切恒沙性",
    "X03n0221_002:0605b20": "德。故復名藏。(梵云照無差別智地一法界藏故)二證果法中。證佛解",
    "X03n0221_002:0605b21": "脫者。謂於佛總相別相解脫法門。各皆互得。此則於",
    "X03n0221_002:0605b22": "出離道及作用。皆自在無礙。故名解脫。如下不思議",
    "X03n0221_002:0605b23": "法品云。於一念中建立三世一切佛事等。廣如彼說。",
    "X03n0221_002:0605b24": "有說離愛無明。得心慧解脫者。非此所宜。甚深廣大",
    "X03n0221_002:0605c01": "者。謂解脫事無不包。理不極故。(梵云照佛所行甚深廣大解脫境界故)。",
    "X03n0221_002:0605c02": "三得位極者。謂此諸菩薩。身遍六位。隨在一位。能以",
    "X03n0221_002:0605c03": "方便。攝持一切地行願海。梵本中分成兩句。取意復",
    "X03n0221_002:0605c04": "殊。謂上句明與佛同一地照履出生等。下句明以願",
    "X03n0221_002:0605c05": "力持力照無邊眾生。(梵云照曜隨順履踐出生一地故住加持智入一切願海照無邊故)",
    "X03n0221_002:0605c06": "第二歎勝進果行中。十二句分三。初得果法。二於一",
    "X03n0221_002:0605c07": "切處下起果用。三一切如來下攝果德。初中五句。一",
    "X03n0221_002:0605c08": "同佛三業。隨智慧行。無間無盡。窮未來際。(此句梵本入前句中)",
    "X03n0221_002:0605c09": "二入佛密境。此有二種。一佛即密境。謂佛三業業名。",
    "X03n0221_002:0605c10": "非餘測量故。如密跡力士第二卷說。應持菩薩量佛",
    "X03n0221_002:0605c11": "身不得限。目連尋佛聲不得邊。佛心無思成事等。廣",
    "X03n0221_002:0605c12": "說如彼。又佛身非色現色。色現非色。非量現量。量現",
    "X03n0221_002:0605c13": "無量。不分而遍。不去而至。應見者則遠感無限。未宜",
    "X03n0221_002:0605c14": "見者。現前不覩。自身一多多一。及與餘佛一多多一。",
    "X03n0221_002:0605c15": "皆各同時鎔融無礙。應聞聲者。無隔遠近。遠聽不異",
    "X03n0221_002:0605c16": "近。未可聞者。對語不聞。一音應多類。各謂同己言意",
    "X03n0221_002:0605c17": "所照燭。等覺菩薩不能測。是則佛為菩薩密境。二佛",
    "X03n0221_002:0605c18": "之密境。謂佛所知見甚深陀羅尼三摩地微細因陀",
    "X03n0221_002:0605c19": "羅等。非餘境界。故言希有。窮其源際。故云了達。如下",
    "X03n0221_002:0605c20": "文說。第十地菩薩。入如來十種祕密處處即境界。此",
    "X03n0221_002:0605c21": "文或通前二義也。(梵云遍照如來廣大秘密希有境界故)三入佛平等",
    "X03n0221_002:0605c22": "法。謂一切諸佛體性平等。以法身無二故。智平等無",
    "X03n0221_002:0605c23": "增減故。用平等悲願普應故。(梵云智光隨順恒照一切佛平等法故)四",
    "X03n0221_002:0605c24": "得佛位者。佛有十地。如大乘同性經說。一甚深難知",
    "X03n0221_002:0606a01": "廣明智德地。二清淨身分威嚴不思議明德地。三善",
    "X03n0221_002:0606a02": "明月幢寶相海藏地。四精妙金光功德神通智德地。",
    "X03n0221_002:0606a03": "五火輪威嚴明德地。六虗空內清淨無垢焰光開相",
    "X03n0221_002:0606a04": "地。七廣勝法界藏明界地。八最勝普覺智藏能淨無",
    "X03n0221_002:0606a05": "垢遍無礙智通地。九無邊億莊嚴迴向照明地。十毗",
    "X03n0221_002:0606a06": "盧遮遮那智海藏地。釋曰。其毗盧遮那地。即是此中",
    "X03n0221_002:0606a07": "普光明地。斯經文略故。無智海藏言。此諸菩薩皆先",
    "X03n0221_002:0606a08": "成就。故云已踐。又為舉後攝前。但說此地。理實皆踐。",
    "X03n0221_002:0606a09": "踐者遊履。謂得究竟圓滿之智。照佛大智所行之境。",
    "X03n0221_002:0606a10": "准此應云。已踐如來普光明地所行之境。地即是智。",
    "X03n0221_002:0606a11": "約位名地。或可以智照。智義亦無傷。(梵云安住如來所行普光智地",
    "X03n0221_002:0606a12": "照無邊門遊行一切三昧海故)五得佛三昧海。謂佛無量定深廣如",
    "X03n0221_002:0606a13": "海。菩薩已微其深故云入等也。(梵本此句入前句中)。",
    "X03n0221_002:0606a14": "二起果用中三。一現佛身業遍世同事(梵云見一切世間行海智",
    "X03n0221_002:0606a15": "善安住隨順一切行故)二得佛意業。謂大總持持多法故。三得",
    "X03n0221_002:0606a16": "佛語業。能轉法輪不退有四。一稱理不退無改說故。",
    "X03n0221_002:0606a17": "二應機不退。一發即中。無初後故。三利益不退。令一",
    "X03n0221_002:0606a18": "聞已畢竟定故。四制伏不退。能伏魔軍。制外道故。法",
    "X03n0221_002:0606a19": "輪義如別章。梵本上二同一句。前句是陀羅尼之辨",
    "X03n0221_002:0606a20": "才。不分二業。(梵云得一切法海左右旋陀羅尼善巧辨才故)。",
    "X03n0221_002:0606a21": "三攝果德中四。一佛德入身。謂一切如來無邊功德。",
    "X03n0221_002:0606a22": "皆入其身(梵云一切佛功德海入身周遍故)二自在遊剎中二。初標",
    "X03n0221_002:0606a23": "現德。謂十方佛土隨願遍至。後已曾下顯宿因。謂往",
    "X03n0221_002:0606a24": "昔曾事彼諸佛故。梵本中兩句意各別。又是願力出",
    "X03n0221_002:0606b01": "光遍住諸剎。非身去也(梵云願海出生光明遍一切佛剎故無邊際劫愛樂供養",
    "X03n0221_002:0606b02": "一切諸佛得法門光明故)三一切如來下常遍為伴(梵云一切如來道場皆往",
    "X03n0221_002:0606b03": "禮〔觀〕故)四恒以下純授大法。勝果智身。即是佛身異名",
    "X03n0221_002:0606b04": "(梵云以普賢無餘願海令一切眾生智身顯現故)。",
    "X03n0221_002:0606b05": "第三成就下總結多德。謂諸菩薩德齊佛海。別歎難",
    "X03n0221_002:0606b06": "周故。此總結云無邊也。",
    "X03n0221_002:0606b07": "第二大段。明異生眾中二。先科文。後釋義。前中異生。",
    "X03n0221_002:0606b08": "總有三十九眾。分之為三。初金剛神下。明諸神眾。二",
    "X03n0221_002:0606b09": "阿脩羅下。明雜類王眾。三夜叉王下。明諸天眾。又此",
    "X03n0221_002:0606b10": "三十九眾。為顯守護三世間故。有三類別。初金剛及",
    "X03n0221_002:0606b11": "足行神二眾。守護智正覺世間。二道場神已下至主",
    "X03n0221_002:0606b12": "晝神。守護器世間。三身眾神及阿脩羅已下並守護",
    "X03n0221_002:0606b13": "眾生世間。隨有兩判。且依前釋。就初諸神眾中。有一",
    "X03n0221_002:0606b14": "十九眾。一一眾內。文皆有四。謂標數。辨類。依數列。舉",
    "X03n0221_002:0606b15": "略結廣。略歎其德。",
    "X03n0221_002:0606b16": "初金剛神眾。標數可知。辨類者。神執金剛杵。衛護如",
    "X03n0221_002:0606b17": "來。靈祇不測故。曰執金剛神。此從所執為名。有財釋",
    "X03n0221_002:0606b18": "也。二依數列名可知。三舉略結廣易解。四歎德中。十",
    "X03n0221_002:0606b19": "句分二。初一句。宿願多劫故預斯會。後隨願下九句。",
    "X03n0221_002:0606b20": "昔願所行。今並圓滿。故預斯會。九中初一句總。後積",
    "X03n0221_002:0606b21": "集下八句別。別中。一福行願滿。二定行願滿。三通行",
    "X03n0221_002:0606b22": "願滿。四證解脫行願滿。五威光行願滿。六隨應現身",
    "X03n0221_002:0606b23": "調生行願滿。七隨佛化往行願滿。八守護行願滿。",
    "X03n0221_002:0606b24": "第二身眾神眾中。文四同前。辨類有二義。一身。謂神",
    "X03n0221_002:0606c01": "之自身眾。即同生同名及所隨者。凡有其二。共有其",
    "X03n0221_002:0606c02": "三。三故名眾。此從所化得名。身之眾故依主釋也。此",
    "X03n0221_002:0606c03": "神即是菩薩同生同名隨類生身。二謂此神專以變",
    "X03n0221_002:0606c04": "化多身而為佛事。故立其名。德中二。初云皆往昔成",
    "X03n0221_002:0606c05": "大願者標也。此文亦應云往昔大願今皆成就。後供",
    "X03n0221_002:0606c06": "養等者釋也。謂昔發願願得供養。脩供佛行。此願今",
    "X03n0221_002:0606c07": "遂。故云成就。",
    "X03n0221_002:0606c08": "第三是行神中文四同前。言是行者。因他足行。成自",
    "X03n0221_002:0606c09": "供養。此即足行之神依主釋。入法界品云。善現比丘",
    "X03n0221_002:0606c10": "行時足行神布華足下是也。德中多劫親事如來。",
    "X03n0221_002:0606c11": "第四道場神中四同前。下亦並同。更不載此語也。釋",
    "X03n0221_002:0606c12": "名如前菩提場處說。若尅梵字翻名。應曰覺場。然道",
    "X03n0221_002:0606c13": "場是佛所有。此神守護。依彼得名。是依主釋。德中二。",
    "X03n0221_002:0606c14": "一宿值多佛。二供願今遂。此中前歎願成。後歎身",
    "X03n0221_002:0606c15": "供。",
    "X03n0221_002:0606c16": "第五城神者。依所護得名。亦依主釋。又表守護法城",
    "X03n0221_002:0606c17": "心城故。德中以己德行。嚴佛宮殿。如何佛威神之依",
    "X03n0221_002:0606c18": "果。此義如前。共集互融主伴之因。今將顯此嚴之義。",
    "X03n0221_002:0606c19": "故說佛宮殿用神善根嚴。向若說果從自因生。無由",
    "X03n0221_002:0606c20": "能顯互融因果也。",
    "X03n0221_002:0606c21": "六地神者。又表深重行願如大地故。行願生成佛智",
    "X03n0221_002:0606c22": "住持故。雖餘神等亦名此義。今但偏就此門而讚。亦",
    "X03n0221_002:0606c23": "即攝餘一切德盡。此一即是一切一故。餘眾准此。德",
    "X03n0221_002:0606c24": "中二。初發深重願等者標也。後願常等者釋也。",
    "X03n0221_002:0607a01": "釋中二。一願當近佛此願德身。二願同脩行此願成",
    "X03n0221_002:0607a02": "行。由前願故。感異生身。由後願故。與佛常為主伴。主",
    "X03n0221_002:0607a03": "伴必由善根互融。互融必由互相迴向及觀所脩。同",
    "X03n0221_002:0607a04": "一法性故。",
    "X03n0221_002:0607a05": "七山神者。又禪行寂靜。離囂塵故。德中得淨法眼見",
    "X03n0221_002:0607a06": "法性故。",
    "X03n0221_002:0607a07": "八林神者。表具德義。德中身光悅機。令樂增行。",
    "X03n0221_002:0607a08": "九藥神者。又表不空三業滅惑成德。如藥樹王無空",
    "X03n0221_002:0607a09": "過故。德中二。一能除惑病故。云性皆離垢。謂性能令",
    "X03n0221_002:0607a10": "他離垢故。如阿伽陀。二能增壽命色力故。云慈仁祐",
    "X03n0221_002:0607a11": "物。如七十八中蓮華藥。",
    "X03n0221_002:0607a12": "十稼神者。又表法力精氣增長行故。法味逗根令滋",
    "X03n0221_002:0607a13": "義故。德中應機授法。生大法喜。",
    "X03n0221_002:0607a14": "十一河神者。又表法河流潤益生。亦表無住悲智於",
    "X03n0221_002:0607a15": "生死河無間運濟。德中勤作意者。濟無蹔停。如河流",
    "X03n0221_002:0607a16": "不息也。言利益眾生者。設有安樂。亦為利益故。但言",
    "X03n0221_002:0607a17": "益也。或上句明菩薩船師七地已還。下句八地已上",
    "X03n0221_002:0607a18": "也。",
    "X03n0221_002:0607a19": "十二海神者。又表智深福廣。德中以佛功德大海者。",
    "X03n0221_002:0607a20": "明所護也。言充滿其身者。顯融攝自在。不爾如何菩",
    "X03n0221_002:0607a21": "薩以功德充於自身。故知由主伴互融。善根共集成",
    "X03n0221_002:0607a22": "故。具顯如前。其所表及德。准此一處。通外事內行。餘",
    "X03n0221_002:0607a23": "異生眾。並准應知。然其內德多是持業。即如此中功",
    "X03n0221_002:0607a24": "德即海故。外事多是依生。謂主海之神故。餘並准此。",
    "X03n0221_002:0607b01": "十三水神者。又表法水洗濯。德中救護眾生者。法水",
    "X03n0221_002:0607b02": "除世渴愛也。言為利益者。法水令增出世福慧也。",
    "X03n0221_002:0607b03": "十四火神者。又表慧火焚惑薪故。成就善故。破愚闇",
    "X03n0221_002:0607b04": "故。德中二。一身語智光復各多類。故云種種。又如下",
    "X03n0221_002:0607b05": "文云善財入火得三昧樂等。二即前諸光明破嗔恚",
    "X03n0221_002:0607b06": "等三毒熱惱。",
    "X03n0221_002:0607b07": "十五風神者。又表慈悲心現大智風輪能令眾生身",
    "X03n0221_002:0607b08": "心清涼。又表智風能滅一切眾生煩惱習氣。如劫壞",
    "X03n0221_002:0607b09": "時有散壞風。壞器世間。並如出現品說。又表願風能",
    "X03n0221_002:0607b10": "起一切佛事。現身說法。散滅煩惱。成就善根。利樂眾",
    "X03n0221_002:0607b11": "生。如賢首品說。風能起一切世間乃至安樂眾生等。",
    "X03n0221_002:0607b12": "德中歎慈風智風等散滅我慢。如劫壞時旋藍猛風",
    "X03n0221_002:0607b13": "散金剛山等。又散滅雲等亦爾。",
    "X03n0221_002:0607b14": "十六虗空神者。又表法性虗空離染廣大。德中三。一",
    "X03n0221_002:0607b15": "自性清淨心。為無始客塵覆不顯現。今此斷障顯淨",
    "X03n0221_002:0607b16": "德。如事空雲霧等除。本性淨故。二法性虗空無外故",
    "X03n0221_002:0607b17": "廣大。如事空無際畔故。三性淨真空本來明潔。如事",
    "X03n0221_002:0607b18": "虗空性本淨故。",
    "X03n0221_002:0607b19": "十七方神者。又表正慧離迷謬。使行無邪僻。示導眾",
    "X03n0221_002:0607b20": "生。各安其所。德中二。一教光善巧故。云方便示方隅",
    "X03n0221_002:0607b21": "正位令離迷錯。此表正教示現正真之道。二轉教於",
    "X03n0221_002:0607b22": "人故。云相續不絕。",
    "X03n0221_002:0607b23": "十八夜神者。又表生死夜以智炬示導。即是然正法",
    "X03n0221_002:0607b24": "燈。令尋正路。德中。翻生死中。於夜寢息。將為安隱故。",
    "X03n0221_002:0607c01": "此以精勤進道為樂。",
    "X03n0221_002:0607c02": "十九晝神者。又表於深法中勝解分明無有闇昧。德",
    "X03n0221_002:0607c03": "中。於理事圓融行。成就三德故。云於妙法。法即行法。",
    "X03n0221_002:0607c04": "一生信。二起解。三成行。故云勤嚴飾等。",
    "X03n0221_002:0607c05": "第二雜類王眾中。四眾皆約所領為名。是有財釋。",
    "X03n0221_002:0607c06": "初阿脩羅者。亦云阿素洛。大婆沙中。名曰非天。或有",
    "X03n0221_002:0607c07": "釋云。此類業報神通及所受用。多同於天然以飲酒",
    "X03n0221_002:0607c08": "放逸。乖失天儀。故曰非天。佛地論釋天趣所攝。然由",
    "X03n0221_002:0607c09": "諂詐。無天實行。故名非天。如人惡行責曰非人。或曰",
    "X03n0221_002:0607c10": "非端正。謂行惡故。或云不酒。於大海中作酒不成故。",
    "X03n0221_002:0607c11": "正法念說。諸阿脩羅住處有五。一在地上眾相山中。",
    "X03n0221_002:0607c12": "二在須彌山北大海下二萬一千由旬。有阿脩羅王。",
    "X03n0221_002:0607c13": "名曰羅睺。此云障礙。由能以手障於日月。領無量眾。",
    "X03n0221_002:0607c14": "三從彼更下過二萬一千由旬。王名勇健。亦領多眾。",
    "X03n0221_002:0607c15": "四過彼二萬一千由旬。王名華鬘。亦有多眾。五復過",
    "X03n0221_002:0607c16": "彼與前數等。王名毗摩質多。此云響高。是舍支父。身",
    "X03n0221_002:0607c17": "如須彌山。與帝釋戰時。發自海底。揚聲大叫。我是毗",
    "X03n0221_002:0607c18": "摩質多。我是毗摩質多。由此響聲。令閻浮提所有山",
    "X03n0221_002:0607c19": "岳一時震動。今此經列。並是位極菩薩。隨類生身。大",
    "X03n0221_002:0607c20": "智度論亦云。羅睺脩羅是大菩薩。又表菩薩隨能自",
    "X03n0221_002:0607c21": "在。出生死海。遊諸淨剎。而為眾生。常在有海。德中略",
    "X03n0221_002:0607c22": "顯斷障。精勤者。大智勇猛也。摧我慢者。謂諸凡夫隨",
    "X03n0221_002:0607c23": "類。皆恃大力。而起我慢。今菩薩現為彼王。就或偏重",
    "X03n0221_002:0607c24": "者先權。及諸煩惱者。餘或隨斷故。",
    "X03n0221_002:0608a01": "二迦樓羅者。或曰揭路荼。此金翅鳥。亦云妙翅。以此",
    "X03n0221_002:0608a02": "鳥翅有種種寶色莊嚴故。海龍王經云。其鳥兩翅相",
    "X03n0221_002:0608a03": "去。三百三十六萬里。閻浮提止容一足。涅槃云。此鳥",
    "X03n0221_002:0608a04": "能食消龍魚七寶。唯除金剛不能令消。又食應命終",
    "X03n0221_002:0608a05": "龍。又龍曾過去受三歸者。及現以片袈裟著身。乃至",
    "X03n0221_002:0608a06": "一縷繫之者。皆不食之。增一經云。四生金翅鳥。而食",
    "X03n0221_002:0608a07": "四生龍。其卵生鳥。從金剛山頂鐵杈樹下。入海取卵",
    "X03n0221_002:0608a08": "生龍。水未合間。還至本樹上食之。若住胎生龍。其鳥",
    "X03n0221_002:0608a09": "即死。若胎生鳥。得取胎卵生龍。不得取餘二生龍。若",
    "X03n0221_002:0608a10": "濕生鳥。得取三生龍。不得取化生龍若化生鳥。得取",
    "X03n0221_002:0608a11": "四生龍。然日食大龍王五百小龍。繞四天下周而復",
    "X03n0221_002:0608a12": "始。次第取食。其鳥命將盡時。至海取龍。為龍吐毒。不",
    "X03n0221_002:0608a13": "復能食。飢火所燒。聳翅入海。直下至風輪際。為風所",
    "X03n0221_002:0608a14": "吹。還復却上。如是七返。無處停足。遂至金剛山頂命",
    "X03n0221_002:0608a15": "終。以食龍身毒氣。散火自焚。難陀龍王。恐燒寶山。降",
    "X03n0221_002:0608a16": "雨滅火。而滴如車輪。其身完消散。唯有心在。大如人",
    "X03n0221_002:0608a17": "髀。紺瑠璃色。輪王得之。用為珠寶。帝釋得之。為髻中",
    "X03n0221_002:0608a18": "珠。今此經所列。皆是位極菩薩。大願所成。隨類生身",
    "X03n0221_002:0608a19": "為王化導。又表大心妙觀。開生死海。澇漉沈淪。令至",
    "X03n0221_002:0608a20": "涅槃。故出現品云。以十力止觀兩翅。鼓揚生死大愛",
    "X03n0221_002:0608a21": "海水。使其兩闢。撮取善根熟者。置佛法中。離世間品",
    "X03n0221_002:0608a22": "頌云。菩薩迦樓羅。如意堅為足。方便勇猛翅。慈悲明",
    "X03n0221_002:0608a23": "淨眼。住一切智樹。觀三有大海。搏撮天人龍。安置涅",
    "X03n0221_002:0608a24": "槃岸。德中。菩薩悲願現作彼王。以大善巧力。救攝彼",
    "X03n0221_002:0608b01": "類及餘一切。又案大方便力者。十力止觀。如彼鳥奮",
    "X03n0221_002:0608b02": "勇猛力以兩翅搏開海水也。善能救攝者。即前十力",
    "X03n0221_002:0608b03": "止觀等用。如鳥於海取龍將出也。",
    "X03n0221_002:0608b04": "三緊那羅者。亦曰緊捺洛。此云疑神。以其頂有一角。",
    "X03n0221_002:0608b05": "面復似人而端正。見者生疑。為是人邪。為是畜生耶。",
    "X03n0221_002:0608b06": "為非人乎。因此名爾。亦名歌神。以能歌唱作樂故也。",
    "X03n0221_002:0608b07": "又表菩薩雖示眾生形類。而非眾所攝。不可字名也。",
    "X03n0221_002:0608b08": "德中四。一精勤。二慧觀。三禪樂。四遊戲神通。此如凡",
    "X03n0221_002:0608b09": "夫緊那能歌唱戲樂故也。",
    "X03n0221_002:0608b10": "四摩睺羅伽者。亦曰莫呼洛迦。此云大腹行。亦云大",
    "X03n0221_002:0608b11": "蟒。以其無足如蛇腹行。而軀貌復大。故名也。又表菩",
    "X03n0221_002:0608b12": "薩雖常遍行一切萬行。而無所行故也。德中二。初自",
    "X03n0221_002:0608b13": "脩離相三輪故。故云大方便。復教眾生脩離蔽障。故",
    "X03n0221_002:0608b14": "云永割癡網。以有漏脩是癡是網故。",
    "X03n0221_002:0608b15": "第三諸天王眾者。此中略敘三界安立器及有情云",
    "X03n0221_002:0608b16": "云。天是自在義。光明義。清淨義。依智度論。天有三種。",
    "X03n0221_002:0608b17": "一人天。謂帝王。二生天。謂欲色界天。三淨天。謂佛菩",
    "X03n0221_002:0608b18": "薩第一義天。今此所明。即第三菩薩天也。於此天王",
    "X03n0221_002:0608b19": "眾中。總有一十六眾。長分為二。初十一眾。是欲界天",
    "X03n0221_002:0608b20": "王眾。後大梵天王下五眾。是色界眾。就前欲界眾中。",
    "X03n0221_002:0608b21": "初夜叉王者。即是北方天王毗沙門也。此云多聞。以",
    "X03n0221_002:0608b22": "其福德之名聞四方故。此王雖是六欲初天。以其所",
    "X03n0221_002:0608b23": "部名夜叉等故。從彼為名。此即夜叉之王。有財釋也。",
    "X03n0221_002:0608b24": "夜叉此云輕揵又領一部。名曰羅剎。此云可畏。德中。",
    "X03n0221_002:0608c01": "勤護眾生。不使煩惱惡鬼害於慧命。故云守護。此四",
    "X03n0221_002:0608c02": "大王眾天。三法度經云。身長半由旬。衣長一由旬。廣",
    "X03n0221_002:0608c03": "半由旬。衣重二分。食天甘露。人間五十年為彼一日。",
    "X03n0221_002:0608c04": "以三十日為一月。十二月為一年。壽五百年歲。",
    "X03n0221_002:0608c05": "二龍王眾者。此初總標眾名。從所領為名。毗樓博叉。",
    "X03n0221_002:0608c06": "此有兩解。玄莾三藏云。毗樓魄也。博叉月也。日照三",
    "X03n0221_002:0608c07": "藏云。毗遍也多也。樓謂樓彼。此云色也。博叉謂博說",
    "X03n0221_002:0608c08": "叉。此云諸根也。謂此龍王。眼等五根。皆有多種色相",
    "X03n0221_002:0608c09": "莊嚴故。此王主領龍及富單那。富單那者。此云熱病",
    "X03n0221_002:0608c10": "鬼。列名中娑竭羅德叉迦等者。並如音義中釋。言無",
    "X03n0221_002:0608c11": "熱惱者。謂一切諸龍有四種苦。此龍無故得此名也。",
    "X03n0221_002:0608c12": "四苦者。一熱沙墮頭。二行欲時作蛇身。三為金翅鳥",
    "X03n0221_002:0608c13": "食。四風吹寶衣露身之時。依謗佛經。此龍難初三苦。",
    "X03n0221_002:0608c14": "大智度云。此龍是七地菩薩。依須彌藏經。此龍是馬",
    "X03n0221_002:0608c15": "形龍主。又一切龍。總有五種形類。一鳥形。善住龍王",
    "X03n0221_002:0608c16": "為主。二蛇形。難陀龍王為主。三馬形。阿那婆達多龍",
    "X03n0221_002:0608c17": "王為主。四魚形。婆樓那龍王為主。五蝦蟇形。摩那斯",
    "X03n0221_002:0608c18": "龍王為主。德中。菩薩以隨類攝故。於外則降水雨。除",
    "X03n0221_002:0608c19": "炎灾疫毒。於內施法雨。文中二。先興身雲布法雨。後",
    "X03n0221_002:0608c20": "滅惑業苦一切熱惱。",
    "X03n0221_002:0608c21": "三鳩槃荼王眾者。南方天王眾。從所領為名。能領名",
    "X03n0221_002:0608c22": "毗樓勒叉者。此云增長主。此王部領鳩槃荼薜茘多",
    "X03n0221_002:0608c23": "二眾。不令損惱眾生得便增長色力壽命故。鳩槃荼",
    "X03n0221_002:0608c24": "此云冬苽鬼。以形卯特異諸類得名。薜茘多此云魘",
    "X03n0221_002:0609a01": "魅鬼。廣釋並如音義中說。德中兩句。初句自分自利",
    "X03n0221_002:0609a02": "行。勤脩無礙法界法門。二勝進利他行。謂既自脩學。",
    "X03n0221_002:0609a03": "後將化生。故云放光明也。",
    "X03n0221_002:0609a04": "四乾闥婆王者。東方天王眾。亦從所領為名也。列名",
    "X03n0221_002:0609a05": "中提頭賴吒者。此云持國。謂任持國土。擁護眾生也。",
    "X03n0221_002:0609a06": "此王領二部鬼。一名乾闥婆。此云尋香。亦曰食香。此",
    "X03n0221_002:0609a07": "類止住十寶山間。唯食諸細末香。常供忉利番設奏",
    "X03n0221_002:0609a08": "樂。二名毗舍闍。此云噉精氣鬼。謂食噉有情及五穀",
    "X03n0221_002:0609a09": "等精氣。問四王皆領二部。何故每唯標一。以名王耶。",
    "X03n0221_002:0609a10": "答理應具標。從穩便勝略故。德中二。初總。後別。總云",
    "X03n0221_002:0609a11": "大法者。謂大法界緣起法也。別中六。一深信。二起解。",
    "X03n0221_002:0609a12": "三生喜。四愛樂。五敬重。六脩行。此上六德。從始至終",
    "X03n0221_002:0609a13": "展轉因起。如次應知。",
    "X03n0221_002:0609a14": "五月天子眾者。月是所依處。天子是能依者。從能所",
    "X03n0221_002:0609a15": "依為名故。云月天子。是依主釋。俱舍第十一云。月去",
    "X03n0221_002:0609a16": "此幾踰繕那。持雙山頂齊妙高山半(半即四萬由旬)經五十",
    "X03n0221_002:0609a17": "踰繕那。下面頗胝迦寶水精所成。能涼能照。長阿含",
    "X03n0221_002:0609a18": "云。其城正方一千九百六十里。高下亦爾。二分。一分",
    "X03n0221_002:0609a19": "天金。一分瑠璃。王座二十里。遙看似圓而實正方。其",
    "X03n0221_002:0609a20": "中天壽五百歲。子孫相繼。一劫不斷。又表菩薩大悲",
    "X03n0221_002:0609a21": "清涼照生死夜。饒益安樂。下文云菩薩清涼月等是",
    "X03n0221_002:0609a22": "也。德中外事則如月夜分開發蓮華。或顯眾生於生",
    "X03n0221_002:0609a23": "死夜長眠。無所開覺。今菩薩月天開發眾生菩提心",
    "X03n0221_002:0609a24": "寶。或開發本覺智寶。謂一切智自然智無礙智。如出",
    "X03n0221_002:0609b01": "現品說。釋云菩提心有二義。能生佛果故如華。可貴",
    "X03n0221_002:0609b02": "故如寶。今約後義故也。",
    "X03n0221_002:0609b03": "六日天子者。亦所依為名也。日輪去地。如月數量。依",
    "X03n0221_002:0609b04": "俱舍說。徑有五十一踰繕那。下面頗胝迦寶。火珠所",
    "X03n0221_002:0609b05": "成。能熱能照。長阿含云。其城正方二千四十里。高下",
    "X03n0221_002:0609b06": "亦爾。宮城純金。七寶瑩飾。王座二十里。其中王壽及",
    "X03n0221_002:0609b07": "子孫相續等。並同月天。又表智慧日多所饒益如出",
    "X03n0221_002:0609b08": "現品說。德中外事則日光增長百穀華葉。乃至令身",
    "X03n0221_002:0609b09": "安隱快樂。內德則以智日恒照眾生。令增善法。",
    "X03n0221_002:0609b10": "七三十三天眾者。佛地論第五云。妙高山頂四面各",
    "X03n0221_002:0609b11": "有八大天王。帝釋居中故。有三十三也。帝釋之名。梵",
    "X03n0221_002:0609b12": "本具云釋羯羅印拏倈。此云帝主。拏音搦雅。倈音良",
    "X03n0221_002:0609b13": "遐。舊云能天主者。謬也。若梵稱釋迦。則此云能也。迦",
    "X03n0221_002:0609b14": "音甄何反。三法度經云。此天子身長一由旬。衣二由",
    "X03n0221_002:0609b15": "旬。重六銖。壽一千歲。德中利他令脩普賢行故。云廣",
    "X03n0221_002:0609b16": "大業。",
    "X03n0221_002:0609b17": "八須夜摩天王者。須此云善也妙也。夜摩此云時也。",
    "X03n0221_002:0609b18": "佛地論云。此天中隨時受樂故。名時分天。又准大集",
    "X03n0221_002:0609b19": "經。此天中以蓮華開合分晝夜故。又云以赤蓮華開",
    "X03n0221_002:0609b20": "為晝。白蓮華開為夜。故名時分。隨其時別。受樂亦異。",
    "X03n0221_002:0609b21": "故云隨受樂。此天身長二由旬。衣四由旬。廣二由旬。",
    "X03n0221_002:0609b22": "重三銖。壽二千歲。德中廣大增善也。法善充足。亦如",
    "X03n0221_002:0609b23": "彼天隨時受樂也。",
    "X03n0221_002:0609b24": "九兜率陀天王者。此云喜足天王。佛地論云。後身菩",
    "X03n0221_002:0609c01": "薩。於彼教化。多脩喜足行。故名喜足。謂得少即悅故",
    "X03n0221_002:0609c02": "喜也。更不復多求故足也。長阿含云。此天身長四由",
    "X03n0221_002:0609c03": "旬。衣八由旬。廣四由旬。重一銖半。食甘露。壽四千歲。",
    "X03n0221_002:0609c04": "德中憶一切佛名。常持不忘。",
    "X03n0221_002:0609c05": "十化樂天王者。佛地論云。樂自變化。作諸樂具。以自",
    "X03n0221_002:0609c06": "娛樂故。又但受用自所化樂。名不化他故。名為善化。",
    "X03n0221_002:0609c07": "三法度云。此天身長八由旬。衣十六由旬。廣八由旬。",
    "X03n0221_002:0609c08": "重一銖。食甘露。壽八千歲。德中成利他行。謂調其因",
    "X03n0221_002:0609c09": "行。使得解脫果。解脫亦是離障也。",
    "X03n0221_002:0609c10": "十一他化自在天王者。佛地論云。令他化作樂具。顯",
    "X03n0221_002:0609c11": "己自在受用故名也。三法度云。此天衣輕重壽命等。",
    "X03n0221_002:0609c12": "皆准前。增減一倍。德中勤脩不思議解脫因故。云自",
    "X03n0221_002:0609c13": "在方便。彼果即是廣大法門。",
    "X03n0221_002:0609c14": "自下第二色界諸天王眾中有五眾。謂大梵光音遍",
    "X03n0221_002:0609c15": "淨廣果大自在眾。所以此界總為五者。謂前三靜慮",
    "X03n0221_002:0609c16": "各有三天。第四靜慮通攝九天。正唯三天。以四靜慮",
    "X03n0221_002:0609c17": "各為一眾。大自在天亦為一眾。故成五眾。若但明靜",
    "X03n0221_002:0609c18": "慮。則有十八。若并自在。合有十九。若無想屬廣果。還",
    "X03n0221_002:0609c19": "是十八者。薩婆多宗。第四禪中。應唯八天故。瑜伽第",
    "X03n0221_002:0609c20": "四述彼云。色界有十八處。",
    "X03n0221_002:0609c21": "自下有二。先通別名得名。後隨文一一具釋。前中謂",
    "X03n0221_002:0609c22": "梵眾梵輔大梵。少光無量光極光淨。少淨無量淨遍",
    "X03n0221_002:0609c23": "淨。無雲福生廣果。無想天即廣果攝。無別處所。復有",
    "X03n0221_002:0609c24": "諸聖五淨居宮。謂無繁無熱善現善見色究竟天。復",
    "X03n0221_002:0610a01": "有超過五淨宮地大自在住處。十地菩薩得生其中。",
    "X03n0221_002:0610a02": "又順正理第二十一釋云。廣善所生故名為梵。此梵",
    "X03n0221_002:0610a03": "即大。故名大梵。由彼獲得中間定故。最初生故。最後",
    "X03n0221_002:0610a04": "歿故。威德等勝故。名為大也。大梵所有所化所領。故",
    "X03n0221_002:0610a05": "名梵眾。於大梵前。行列侍衛。故名梵輔。自地天內光",
    "X03n0221_002:0610a06": "明最小故名少光。光明轉勝量難測故名無量光。淨",
    "X03n0221_002:0610a07": "光遍照自地處故名極光淨。意地受樂說名為淨。於",
    "X03n0221_002:0610a08": "自地中。此淨嚴劣故名少淨。此淨轉增量難測故名",
    "X03n0221_002:0610a09": "無量淨。此淨周普故名遍淨。自此已下。空中天所居",
    "X03n0221_002:0610a10": "地如雲密合。從此已上。則無其事。從首為名故。云無",
    "X03n0221_002:0610a11": "雲。更有異生勝福方所可往生故。說名福生。居在方",
    "X03n0221_002:0610a12": "所異生果中。此最殊勝故。名廣果。離欲諸聖。以聖道",
    "X03n0221_002:0610a13": "水。濯煩惱垢。故名為淨。淨身所止故名淨居。或住於",
    "X03n0221_002:0610a14": "此。窮生死邊。如還債盡。故名為淨。淨者所住。故名淨",
    "X03n0221_002:0610a15": "居。或此天中無異生雜。純聖所止故名淨居。繁謂繁",
    "X03n0221_002:0610a16": "雜。或謂繁廣。於無繁中。此為最初。故名無繁。又廣大",
    "X03n0221_002:0610a17": "中此最劣故。亦名無繁。或名無求。不求趣入無色界",
    "X03n0221_002:0610a18": "故。以善伏除雜脩靜慮上中品障。意等調柔。離諸熱",
    "X03n0221_002:0610a19": "惱。故名無熱。或下生煩惱名熱。此初遠離。得無熱名。",
    "X03n0221_002:0610a20": "或復熱者。熾盛為義。謂上品脩靜慮及果。此由未證",
    "X03n0221_002:0610a21": "故名無熱。已得上品雜脩靜慮果德易彰。故名善現。",
    "X03n0221_002:0610a22": "雜脩定障餘品至微漸見極清徹故名善見。更無有",
    "X03n0221_002:0610a23": "處於有色中能過於此。名色究竟。或此已到眾苦所",
    "X03n0221_002:0610a24": "依身最後邊。名色究竟。有言色者是積集。色至彼後",
    "X03n0221_002:0610b01": "邊。名色究竟。薩婆多宗不立大自在天故。彼論不釋。",
    "X03n0221_002:0610b02": "後隨文一一具釋者。初大梵天王眾者。佛地論云。離",
    "X03n0221_002:0610b03": "言寂靜故名為梵。具名云梵摩。此云清潔寂靜。謂創",
    "X03n0221_002:0610b04": "離欲染故名清潔。根本定故名為寂靜。言尸棄者。此",
    "X03n0221_002:0610b05": "云持髻。謂此梵王頂有肉髻似螺形故。長阿含云。於",
    "X03n0221_002:0610b06": "梵眾中。以梵音語故立其名。其貌如少童。身白銀色。",
    "X03n0221_002:0610b07": "長半由旬。衣金色衣。非男非女。禪悅為食。壽命一劫。",
    "X03n0221_002:0610b08": "德中四。一慈心內充。二外愍群品。三身放慈光。四令",
    "X03n0221_002:0610b09": "獲樂。初二句或合為一可知。",
    "X03n0221_002:0610b10": "二光音天王眾者。准瑜伽。應名極光淨。又釋智度論",
    "X03n0221_002:0610b11": "云。第二禪中通名光音。彼天語皆口出淨光故名也。",
    "X03n0221_002:0610b12": "長阿含云。此天身二由旬。壽命二劫。德中四。一慈廣",
    "X03n0221_002:0610b13": "大。二定寂靜。三智喜樂。四證無礙法界。",
    "X03n0221_002:0610b14": "三遍淨天王眾者。以三禪中離喜故。身心遍淨也。長",
    "X03n0221_002:0610b15": "阿含云。以上方便。生於此天。其天王名淨智。四臂持",
    "X03n0221_002:0610b16": "風輪。御金超鳥。德中二。初明自住法界法門。後以此",
    "X03n0221_002:0610b17": "門化利眾生。",
    "X03n0221_002:0610b18": "四廣果天王眾者。謂此第四禪報。是世間善果中最",
    "X03n0221_002:0610b19": "勝故。名廣果。德中外同彼天得最寂定故。內德成就",
    "X03n0221_002:0610b20": "法性。其寂智契其中名安住宮殿。仁王經云。爾時世",
    "X03n0221_002:0610b21": "尊入大寂室三昧是也。問何故第四禪眾。唯列初三。",
    "X03n0221_002:0610b22": "不顯後六。答初三是正。餘是兼攝故。未堪受化者。何",
    "X03n0221_002:0610b23": "故下文六十九云。喜目夜神。入大勢力普喜幢解脫",
    "X03n0221_002:0610b24": "時。於身一一毛孔中。出色究竟等天相似身雲。出種",
    "X03n0221_002:0610c01": "種聲。為彼天等說法耶。答彼據已堪者。此約未堪者。",
    "X03n0221_002:0610c02": "各依一義。不相違爾。",
    "X03n0221_002:0610c03": "五大自在天王眾者。此天王於三千界最為自在故。",
    "X03n0221_002:0610c04": "智度第二云。此天有八臂三目。乘大白牛。知大千界",
    "X03n0221_002:0610c05": "雨滴數量。此經賢首品中。亦同此說。又智度云。然第",
    "X03n0221_002:0610c06": "四禪。總有八處。五處淨居阿那含住。所餘三處凡聖",
    "X03n0221_002:0610c07": "共居。過彼八處。有十住菩薩住處。亦名淨居。號大自",
    "X03n0221_002:0610c08": "在天王。德中正智入理故云觀無相。後智雙行故云",
    "X03n0221_002:0610c09": "平等。或由觀解無相而行成平等。上來眾成就中。初",
    "X03n0221_002:0610c10": "各通列名各通歎德竟。",
    "X03n0221_002:0610c11": "自下大段第二明列標名德。以德讚佛。前段中。敘眾",
    "X03n0221_002:0610c12": "次第。從近向遠。先列同生。後列異生。此段之中。從遠",
    "X03n0221_002:0610c13": "向近。先列異生。後列同生。何故爾耶。本疏釋云。前表",
    "X03n0221_002:0610c14": "依本起末。今明攝末歸本。又異生眾中。前則先劣後",
    "X03n0221_002:0610c15": "勝。今則先勝後劣者。謂前表法增微。今顯尊位次第。",
    "X03n0221_002:0610c16": "又此皆顯法界緣起逆順自在無障無礙。總合為一",
    "X03n0221_002:0610c17": "大法界眾。故作是說。今更助釋有其二。有一者顯佛",
    "X03n0221_002:0610c18": "於諸眾會無遠無近然亦不壞遠近之相故。逆順互",
    "X03n0221_002:0610c19": "列別。二者顯眾同生異生共四十類。表四十心皆是",
    "X03n0221_002:0610c20": "因位。然一一位。悉極因門。但舉初後。俱隣近佛中准",
    "X03n0221_002:0610c21": "可知。然亦不壞位相次第。若不爾者。二俱過故。思之",
    "X03n0221_002:0610c22": "可見。",
    "X03n0221_002:0610c23": "就此段中。總分為二。初明異生眾。後復次普賢下。明",
    "X03n0221_002:0610c24": "同生眾。前中二。初明眾集見佛。後所謂下明大眾各",
    "X03n0221_002:0611a01": "別得法述以歎佛。此判順梵本。如次下顯。前中二。初",
    "X03n0221_002:0611a02": "總結眾集。後此諸下明見佛所因。前中五。一總結眾",
    "X03n0221_002:0611a03": "集。二無邊下明品類多種同滿道場。三形色下。就諸",
    "X03n0221_002:0611a04": "品類中。皆有首從各多形色。四隨所下。各依本方。皆",
    "X03n0221_002:0611a05": "得親近。參而不雜。五一心等。明佛非散境。謂異體同",
    "X03n0221_002:0611a06": "心。前後無間。眼意根識。并緣不易故。謂之一。二見佛",
    "X03n0221_002:0611a07": "所因中。先辨意。後釋文。意者前同生預會各有所以。",
    "X03n0221_002:0611a08": "今異生見佛。還有其因。故此辨也。文中二。先一句總",
    "X03n0221_002:0611a09": "指其眾。後已別離下別顯。中三。一離障故見。二如見",
    "X03n0221_002:0611a10": "下宿緣故見。三種無量下具德故見。何以須此三義",
    "X03n0221_002:0611a11": "者。若唯離障及具德。而無宿緣。則無主伴之因。若唯",
    "X03n0221_002:0611a12": "宿緣而不具德及離障。則見佛法界身不盡。亦不與",
    "X03n0221_002:0611a13": "佛僧遍法界。初中三。一法說。謂已離煩惱者。煩惱障",
    "X03n0221_002:0611a14": "盡故。心垢者所知障盡故。一切者。通顯分別俱生種",
    "X03n0221_002:0611a15": "現盡故。及餘習者。彼諸無堪任性盡故。二喻況云摧",
    "X03n0221_002:0611a16": "重障山者。二障力重如山。劣慧莫能碎滅。此諸大士",
    "X03n0221_002:0611a17": "獲金剛智。殄彼障山。三正明見佛。謂障盡故見無疑",
    "X03n0221_002:0611a18": "也。二宿緣中四。一總舉多時攝受緣。謂昔劫海脩",
    "X03n0221_002:0611a19": "行時故。二一一佛下。多善根攝受於彼多劫一一佛",
    "X03n0221_002:0611a20": "所故。三種種下。隨機多門成就故。四令其下。置於勝",
    "X03n0221_002:0611a21": "道。令立大菩提因故。此中梵本云。皆以毗慮遮那如",
    "X03n0221_002:0611a22": "來。昔於劫海菩薩行時。往詣彼彼諸如來所。以四攝",
    "X03n0221_002:0611a23": "事善根攝受。以此諸方便門成安立一切智性道。",
    "X03n0221_002:0611a24": "三具德中八句。一善根多。二善根大。三入佛海。四行",
    "X03n0221_002:0611b01": "圓滿。五具出因。謂已治所治故。六於彼劫海常見佛",
    "X03n0221_002:0611b02": "分明。七以因行勝解入果德海。八以因解脫門。得果",
    "X03n0221_002:0611b03": "解脫用。此中梵本云。已種無量善根。獲大福德勢力。",
    "X03n0221_002:0611b04": "各已入方便願海。各已積集圓滿淨行。各已於出離",
    "X03n0221_002:0611b05": "道出。各已照見彼諸如來。各以勝解力入如來功德",
    "X03n0221_002:0611b06": "海。各以解脫門見佛自在。釋曰。此異生眾。由具上三",
    "X03n0221_002:0611b07": "義。預會見佛也。言解脫門者。謂佛果自在稱為解脫。",
    "X03n0221_002:0611b08": "王神等各所得法名之為門。由此得入佛自在故。此",
    "X03n0221_002:0611b09": "即解脫之門。依主釋也。或此各所得法。能令自他離",
    "X03n0221_002:0611b10": "縛無礙入果德。此解脫即門。持業釋也。又解脫有多",
    "X03n0221_002:0611b11": "種類。廣釋如章。問准下文。諸解脫門皆佛果法。如何",
    "X03n0221_002:0611b12": "於中。有因行耶。答佛果海中。具因果行。由雖得果",
    "X03n0221_002:0611b13": "不斷因行。然俱是果。顯主伴故。",
    "X03n0221_002:0611b14": "二別明大眾各別得法述以歎佛中三十九眾。各有",
    "X03n0221_002:0611b15": "長行。經家敘列。各有偈讚。當對佛頌。就中分三。初明",
    "X03n0221_002:0611b16": "天王眾。次摩睺羅下明雜類王眾。後主晝神下明諸",
    "X03n0221_002:0611b17": "神眾。就初天眾中有二。初色界。後欲界。色界中五。一",
    "X03n0221_002:0611b18": "大自在眾。二第四禪。三第三禪。四第二禪。五初禪。就",
    "X03n0221_002:0611b19": "大自在王眾中二。初長行。後偈頌。長行中列十王各",
    "X03n0221_002:0611b20": "得一法。初云法界虗空者。大用所遍之處也。然有二",
    "X03n0221_002:0611b21": "義。一就事。謂大空無邊名虗空界。於中事物無盡名",
    "X03n0221_002:0611b22": "法界。佛身大用。於此普遍。二就理事。謂外於空界容",
    "X03n0221_002:0611b23": "一一塵處。各有無邊剎海佛身。充滿虗空。內則於彼",
    "X03n0221_002:0611b24": "所遍之處。勢同真性。如理圓滿。故云法界。云寂靜者。",
    "X03n0221_002:0611c01": "亦有二義。一明前大用用無相用相不礙常寂。二由",
    "X03n0221_002:0611c02": "此智用即寂同真。是故大用得圓遍一切也。方便力",
    "X03n0221_002:0611c03": "者。亦有二義。一明前寂靜即寂無寂相不礙大用。二",
    "X03n0221_002:0611c04": "內不異真性。外不失應機故。云方便。益物不虗故云",
    "X03n0221_002:0611c05": "也。又虗空者。處廣也。法界者。多物也。寂靜力者。佛身",
    "X03n0221_002:0611c06": "普遍廣處多物之中。一一塵內。用而常寂。寂而常用",
    "X03n0221_002:0611c07": "也。二普觀一切法悉自在者。亦有二義。一以普眼觀",
    "X03n0221_002:0611c08": "見一切法。不壞多事相。令同理性故。云自在。二於一",
    "X03n0221_002:0611c09": "法中。普見一切。展轉不相妨礙故。云自在。三知一切",
    "X03n0221_002:0611c10": "法不生等者。亦有二義。謂知不生等。內證真理。無功",
    "X03n0221_002:0611c11": "用行。外應羣機。又不生等有二義。一就境。二約行。就",
    "X03n0221_002:0611c12": "境有五。一據所執。謂由是妄執無法可生滅也。又情",
    "X03n0221_002:0611c13": "有即是理無故。云不生也。理無即是情有。是故云不",
    "X03n0221_002:0611c14": "滅。不滅不生是一法也又求執所相。不可得故不生。",
    "X03n0221_002:0611c15": "能顯無相性故不不滅即不生唯一法也。二據緣起",
    "X03n0221_002:0611c16": "性。謂法無自體。攬緣而起。即生無生。既本不生。故無",
    "X03n0221_002:0611c17": "可滅也。又緣起無性故不生。無性緣起故不滅。論云",
    "X03n0221_002:0611c18": "以有空義故。一切法得成。是故不生即不滅。不滅即",
    "X03n0221_002:0611c19": "不生。為一物也。又推緣無起故不生。能離無生性是",
    "X03n0221_002:0611c20": "故不滅。三據圓成性。謂非是有為故。無彼生滅相故。",
    "X03n0221_002:0611c21": "又非妄心境故不生。證智所證故不滅。又體離有故。",
    "X03n0221_002:0611c22": "離無故。不生不滅也。又約用。隨緣故。不變故。不生不",
    "X03n0221_002:0611c23": "滅。不滅即是不生。不生即是不滅。唯一物也。四通約",
    "X03n0221_002:0611c24": "三性混融。於一法上。據所執故不生。據圓成故不滅。",
    "X03n0221_002:0612a01": "據依他故亦不滅。五約三無性。非不生非不滅。然此",
    "X03n0221_002:0612a02": "四句合為一法。圓融無礙。頓思可見。二約行者。謂智",
    "X03n0221_002:0612a03": "背情證理而無來去。謂背捨妄執而無去。應機現前",
    "X03n0221_002:0612a04": "而不來。又往應羣機而不去。恒歸寂滅而不來。不來",
    "X03n0221_002:0612a05": "即是不去。無二為一味也。又應機無從來。化畢無所",
    "X03n0221_002:0612a06": "去。常遍一切處時。不來不去。時處相寂。稱一味法界。",
    "X03n0221_002:0612a07": "故不來不去也。由此大智無念應機如末尼天皷無",
    "X03n0221_002:0612a08": "思成事故。云無功用行也。四現見一切法等者。從慧",
    "X03n0221_002:0612a09": "海深廣而現見法實。五與眾生等者。謂巧授深定。令",
    "X03n0221_002:0612a10": "得法樂。六令觀寂靜等者。謂觀真滅妄。捨生死怖。七",
    "X03n0221_002:0612a11": "善入無邊等者。謂巧現世故名善入無邊境。令解無",
    "X03n0221_002:0612a12": "性無依理故名不起有業。八中勘梵本。天王名愛樂。",
    "X03n0221_002:0612a13": "大智無可字得法名普往十方等者。依體起用故。普",
    "X03n0221_002:0612a14": "往十方說法。用不離體故。不動無所依。九入佛寂靜",
    "X03n0221_002:0612a15": "等者。佛是寂靜者世間是佛之境寂靜者。入世間現",
    "X03n0221_002:0612a16": "眾生前名入。普現光者。現身語光物。十住自所悟處",
    "X03n0221_002:0612a17": "等者。菩提是廣大所緣境。眾生是無邊取緣境。依自",
    "X03n0221_002:0612a18": "所悟無二悲智。起通化生。以求菩提故。",
    "X03n0221_002:0612a19": "頌中二。先辨頌之因緣。後正釋頌文。前中二。先通顯",
    "X03n0221_002:0612a20": "頌類。後明頌意。前中總有四種。一名阿耨率覩婆頌。",
    "X03n0221_002:0612a21": "此但數字滿三十二。即為一頌。其中八字成句。四句",
    "X03n0221_002:0612a22": "成頌。此則無簡長行及偈。皆約字數為定也。二名伽",
    "X03n0221_002:0612a23": "他頌。此云諷頌。或名不頌。不頌長行之頌故。或名直",
    "X03n0221_002:0612a24": "頌。謂直以偈頌說法故。三名祇夜頌。此云應頌。四名",
    "X03n0221_002:0612b01": "蘊駄南頌。此云集施頌。謂以少言攝集多義。施他頌",
    "X03n0221_002:0612b02": "持故。上四頌中。初一字數常定。後三不定。或七字六",
    "X03n0221_002:0612b03": "字五字四字三字等句。四句成頌。令此即常四中第",
    "X03n0221_002:0612b04": "三七字句也。若據當時對佛說偈。即是第二伽他頌",
    "X03n0221_002:0612b05": "也。下並准知。後明頌意中二。先通辨意。後別屬當。前",
    "X03n0221_002:0612b06": "中有八。一少字攝多義故。二諸讚歎者。多以偈頌故。",
    "X03n0221_002:0612b07": "三為鈍根者重說故。四為後來得聞故。五隨意樂故。",
    "X03n0221_002:0612b08": "六為易受持故。七為增明前說故。八說前長行所未",
    "X03n0221_002:0612b09": "說故。後別屬當者。此中於前八。意正有初二。或五六",
    "X03n0221_002:0612b10": "也。",
    "X03n0221_002:0612b11": "第二釋文中二。初長行標舉。後佛身下正顯頌文。前",
    "X03n0221_002:0612b12": "中云妙焰等者。牒前。初天王名承佛等者。顯非自能。",
    "X03n0221_002:0612b13": "無我慢故。普觀等者。示無偏心。普騰眾意故。顯非唯",
    "X03n0221_002:0612b14": "己。與眾同說故。後正釋頌中。十偈依次。各頌前一法",
    "X03n0221_002:0612b15": "門。初中前二句頌法界虗空界。次一句頌寂靜。後一",
    "X03n0221_002:0612b16": "句頌方便力。以此一頌是說偈者自法故。不結天名。",
    "X03n0221_002:0612b17": "下並准知。二中初二句頌普觀諸法。謂然法燈。法名",
    "X03n0221_002:0612b18": "普觀。次句頌自在。下句結天得法。下並准此。三中初",
    "X03n0221_002:0612b19": "二句頌知法不生滅等。次一句頌無功用行。又亦初",
    "X03n0221_002:0612b20": "句同頌無功用行。四中初二句頌智慧海。次一句頌",
    "X03n0221_002:0612b21": "見實相。謂前約天王故說自見。今以此歎佛故。說令",
    "X03n0221_002:0612b22": "他滅癡。即是見真也。五中初二句頌與眾生大方便",
    "X03n0221_002:0612b23": "定。謂定中觀佛。能滅煩惱。次句頌無邊安樂。六中初",
    "X03n0221_002:0612b24": "句頌癡闇怖。以一句頌令觀寂靜法。次一句智燈破",
    "X03n0221_002:0612c01": "暗。頌前滅字。七中初二句頌善入無邊境界。境界即",
    "X03n0221_002:0612c02": "十方處也。次句頌不起諸有業。謂令解無性無依。即",
    "X03n0221_002:0612c03": "不起諸有也。八中初二句頌普往十方說法。次一句",
    "X03n0221_002:0612c04": "頌不動無依。九中初二句頌入寂靜境。謂依寂起用",
    "X03n0221_002:0612c05": "名入。次一句頌普現光明。十中初二句頌無邊廣大",
    "X03n0221_002:0612c06": "境。次一句頌住自所悟處。謂悲智緣彼二境。起通攝",
    "X03n0221_002:0612c07": "化。",
    "X03n0221_002:0612c08": "第二明第四禪長行十中。初云普觀等者。依本中有",
    "X03n0221_002:0612c09": "三。一觀已信佛境者。根應何門入法。二觀未信佛境",
    "X03n0221_002:0612c10": "者。應何法令信。三觀已布法雲降法雨。俱令益故。梵",
    "X03n0221_002:0612c11": "本云。普觀一切眾生根及疑。廣布法雲。二隨憶念等",
    "X03n0221_002:0612c12": "者。謂能隨一切眾生心念。現佛形色。令作意者得見",
    "X03n0221_002:0612c13": "故。梵云能示現佛一切形色。令作意隨念見。三法性",
    "X03n0221_002:0612c14": "平等者。謂佛莊嚴身無所依。與法性列到。故云平等。",
    "X03n0221_002:0612c15": "故頌中法性無依為喻。喻佛身無依也。四中云了知",
    "X03n0221_002:0612c16": "一切世間法者。了眾生世間心法差別。一念安立者。",
    "X03n0221_002:0612c17": "隨機心現種種相身。身多如海也。五於一毛孔等者。",
    "X03n0221_002:0612c18": "此中無礙有二種。一一多無礙。一毛孔現難思剎故。",
    "X03n0221_002:0612c19": "二小大無礙。毛孔中現剎。准頌中約業用門說。六入",
    "X03n0221_002:0612c20": "普門等者。此文未迴。應云觀察法界入普門解脫門。",
    "X03n0221_002:0612c21": "謂加行觀察法界根本證入普門。普門之與法界。眼",
    "X03n0221_002:0612c22": "目異名爾。七為一切眾生等者。謂根器無邊。現身亦",
    "X03n0221_002:0612c23": "爾。根熟者無已故。云無邊劫常現前。八一切世間等",
    "X03n0221_002:0612c24": "者。謂觀世間生滅法即無生滅名入。如日光於水現",
    "X03n0221_002:0613a01": "影。水離遷流。而影不動故。頌中云幽奧處常寂然等。",
    "X03n0221_002:0613a02": "此即離言念故。云不思議法也。九示一切眾生等者。",
    "X03n0221_002:0613a03": "謂說圓滿法輪。一即一切等。難思境界。名為出要法",
    "X03n0221_002:0613a04": "也。十觀察一切等者。謂觀根器。授以佛法。如納物於",
    "X03n0221_002:0613a05": "器中故云入也。頌中觀自眾內三類天。此中同。下三",
    "X03n0221_002:0613a06": "禪。皆有三天。准餘可知。十偈次第。頌前十法。用歎如",
    "X03n0221_002:0613a07": "來。初中初二句頌觀一切眾生根。謂根類多端。唯佛",
    "X03n0221_002:0613a08": "能了。非餘所知故。云諸佛境等。下二句頌為說法斷",
    "X03n0221_002:0613a09": "疑。令未信者令信。已信者令解佛境。生大意樂。二中",
    "X03n0221_002:0613a10": "初句頌通憶念。次一句頌梵本中現佛形色。次一句",
    "X03n0221_002:0613a11": "頌令見佛。或後二句皆頌令見佛。三中初一句頌法",
    "X03n0221_002:0613a12": "性平等無依。次二句頌佛現莊嚴身平等無依。二俱",
    "X03n0221_002:0613a13": "無依故平等也。四中初一句頌了知一切世間法。次",
    "X03n0221_002:0613a14": "二句頌一念中安立不思議莊嚴海。五中初二句頌",
    "X03n0221_002:0613a15": "一毛孔現不思議佛剎。次一句頌無障礙。謂佛力自",
    "X03n0221_002:0613a16": "在故。六中初句內一切法門者。頌普門也。無盡海者。",
    "X03n0221_002:0613a17": "頌法界也。次一句頌入字。會同一法故。次一句頌觀",
    "X03n0221_002:0613a18": "察。七中初二句頌為一切眾生種種出現。次一句頌",
    "X03n0221_002:0613a19": "無邊劫常現前。謂身遍滿故無來去。或初二句物頌",
    "X03n0221_002:0613a20": "前法。次一句發明前句。謂雖多劫為眾生種種現。然",
    "X03n0221_002:0613a21": "佛自體本無來去。八中初句頌觀世間境。次二句頌",
    "X03n0221_002:0613a22": "入不思議法。謂觀世生滅無生滅。名入幽奧處。如日",
    "X03n0221_002:0613a23": "光於水現影。影常在遷流中。而不遷流。世間即是所",
    "X03n0221_002:0613a24": "現境故。此境即如故。法性常然。亦即離言念。前云不",
    "X03n0221_002:0613b01": "思議也。九中初二句頌示一切眾生。次一句頌出要",
    "X03n0221_002:0613b02": "法。十中初二句頌觀一切應化眾生。次一句頌令入",
    "X03n0221_002:0613b03": "佛法。",
    "X03n0221_002:0613b04": "第三明第三禪長行中十三各得一法門。初了達一",
    "X03n0221_002:0613b05": "切等者。謂了達眾生大涅槃因。即觀察惑染性不可",
    "X03n0221_002:0613b06": "得及諸行海故。梵本云觀察一切眾生解脫資糧方",
    "X03n0221_002:0613b07": "便。方便即是離相巧脩也。二隨一切等者。隨樂現形。",
    "X03n0221_002:0613b08": "如日光水中現影。即相無相。廣說如前。且約天王眾",
    "X03n0221_002:0613b09": "同分說。理實普現遍周法界。勘梵本。光影之影。簡異",
    "X03n0221_002:0613b10": "映質之影。三普嚴淨等者。謂離相名脩名脩行海名",
    "X03n0221_002:0613b11": "大方便。以彼行。迴向一切淨土。名普嚴淨。淨土佛為",
    "X03n0221_002:0613b12": "主故。名佛境界也。四隨諸眾生等者。謂深厚大悲。常",
    "X03n0221_002:0613b13": "隨眾生。化無竟期。五憶念如來等者。念佛過去種種",
    "X03n0221_002:0613b14": "調生方便行。念佛當來此行無盡。六普門陀羅尼等",
    "X03n0221_002:0613b15": "者。謂佛有世間海塵數普門陀羅尼多故云海。一一",
    "X03n0221_002:0613b16": "總持者。一切法門名普門。將彼總持海中普門義。示",
    "X03n0221_002:0613b17": "教眾生。名所流出也。七能令眾生等者。梵本云。能令",
    "X03n0221_002:0613b18": "眾生於佛出世生難遇意樂清淨勝解藏。按勝解即",
    "X03n0221_002:0613b19": "是信。信即是藏。故名信藏。由信出生眾行。珍寶亦是",
    "X03n0221_002:0613b20": "攝受義故。賢首品云。信是寶藏第一法。為清淨手受",
    "X03n0221_002:0613b21": "眾行。八能令一切眾生等者。謂令聞樂法生信。聞理",
    "X03n0221_002:0613b22": "法生喜。聞行法出離。或令眾生聞法已。未信者能生",
    "X03n0221_002:0613b23": "信。未解者能解故喜。未解脫者令解脫故出離。九入",
    "X03n0221_002:0613b24": "一切菩薩等者。謂菩薩善巧調眾生行。廣如虗空。數",
    "X03n0221_002:0613c01": "無邊際。用無窮盡。十觀眾生等者。謂佛以普悲智。觀",
    "X03n0221_002:0613c02": "眾生煩惱海。欲杖彼皆令出離故普悲也。然不見實",
    "X03n0221_002:0613c03": "眾生實煩惱故智也。還以此法為眾生說。令得出離",
    "X03n0221_002:0613c04": "也。頌中有十一偈。於中前十。次第頌前十法。後一重",
    "X03n0221_002:0613c05": "述前第四隨眾生流轉生死海中所化事。前中初頌",
    "X03n0221_002:0613c06": "內初二句頌了達。上句明佛。下句化處。次一句頌方",
    "X03n0221_002:0613c07": "便。謂說佛境界令信入。下句頌解脫道之果。二中初",
    "X03n0221_002:0613c08": "一句頌隨天眾所樂。謂處世應機也。應體相盡故無",
    "X03n0221_002:0613c09": "所依。次一句頌如光影普現。釋光影言。廣如前顯。次",
    "X03n0221_002:0613c10": "一句合前法喻。重顯無依義。三中初一句頌大方便。",
    "X03n0221_002:0613c11": "謂具脩行海。次一句頌普嚴淨佛境界。次一句重顯",
    "X03n0221_002:0613c12": "大方便稱法性脩。四中初二句頌眾生永流轉生死",
    "X03n0221_002:0613c13": "海。由無慧眼見出路故。次一句頌隨字悲深不捨故。",
    "X03n0221_002:0613c14": "五中初二句明佛調生行高勝難測。次一句辨巧行",
    "X03n0221_002:0613c15": "多門總相頌佛調生行。六中初二句頌普門陀羅尼",
    "X03n0221_002:0613c16": "海。次一句頌所流出。七中初二句頌能令眾生值佛",
    "X03n0221_002:0613c17": "生難遇意樂。次一句頌生淨信藏。八中初二句頌令",
    "X03n0221_002:0613c18": "眾生所聞之法。次一句頌信喜出離。九中初二句入",
    "X03n0221_002:0613c19": "菩薩調生行等。前就因名菩薩。今據果云如來。如空",
    "X03n0221_002:0613c20": "無盡名不思議。次二句頌天王名及得法。十中初二",
    "X03n0221_002:0613c21": "句頌觀眾生無量煩惱。次一句頌普悲智。十一中初",
    "X03n0221_002:0613c22": "一句。重顯前第四頌中初二句於癡覆盲闇眾生處",
    "X03n0221_002:0613c23": "先放身光照燭。次二句重顯前中次一句如來示以",
    "X03n0221_002:0613c24": "清淨道妙音。即是須彌音故。",
    "X03n0221_002:0614a01": "第四明第二禪中長行十王各一法門。初云恒受等",
    "X03n0221_002:0614a02": "者。有二義。一內證真樂。二外應成益。謂消苦因令苦",
    "X03n0221_002:0614a03": "滅也。二大悲等者。緣悲無量境。起無量行。行稱彼境",
    "X03n0221_002:0614a04": "故。曰相應。其行深廣喻之如海。令物離苦得安樂。生",
    "X03n0221_002:0614a05": "於喜樂喜樂。從悲行出故名為藏也。三一念中者。法",
    "X03n0221_002:0614a06": "界體事之時也。一切眾生無邊劫所脩福德力者。善",
    "X03n0221_002:0614a07": "業力所感器世間也。多劫中多剎隨性融通。在一念",
    "X03n0221_002:0614a08": "時中現也。四普便等者。謂佛以神力。變成壞世界。作",
    "X03n0221_002:0614a09": "嚴淨佛土。如虗空不生滅。如密嚴土同無為性。又如",
    "X03n0221_002:0614a10": "足指按地。變此界成清淨剎。按此中文迴不盡。應云",
    "X03n0221_002:0614a11": "普便成住壞一切世間皆悉清淨如虗空。變穢成淨",
    "X03n0221_002:0614a12": "故名清淨。變相遷成不遷故如虗空也。五愛樂信受",
    "X03n0221_002:0614a13": "等者。聖人即佛菩薩也。愛樂聖人。親近學行。信受聖",
    "X03n0221_002:0614a14": "法故。聽聞生解。即增進菩提心故。梵本云。愛樂信受",
    "X03n0221_002:0614a15": "一切聖人法增長無比歡喜。六能經劫住等者。地謂",
    "X03n0221_002:0614a16": "十地菩薩智也。義謂證淨則地智所緣十地理趣。梵",
    "X03n0221_002:0614a17": "本云。說諸地奈耶故方便。謂阿含淨教。是入地方便",
    "X03n0221_002:0614a18": "故。經劫住說者。顯說者辨才及所說法皆無盡故。七",
    "X03n0221_002:0614a19": "一切菩薩等者。謂雖佛一念遍十方現八相處悉開",
    "X03n0221_002:0614a20": "供養。此云菩薩。是佛菩薩故。與偈無違。此云方便。是",
    "X03n0221_002:0614a21": "現八相故。此云降神。舉初攝餘故。八觀察無盡等者。",
    "X03n0221_002:0614a22": "謂觀佛現身神通無盡。領佛說法智海無窮。九一切",
    "X03n0221_002:0614a23": "等者。謂一切諸佛。雖皆功德海滿。不須臾脩。但以大",
    "X03n0221_002:0614a24": "悲無障[得-彳]願。誓當徹窮來際。利樂不斷。言方便力者。",
    "X03n0221_002:0614b01": "即無障[得-彳]願力也。十如來往昔等者。謂宿願供佛。於",
    "X03n0221_002:0614b02": "彼佛所。初立誓及信。次行入證名愛樂藏。頌中十偈",
    "X03n0221_002:0614b03": "次第。頌前法門。初中初二句宿因。後二句現果。由昔",
    "X03n0221_002:0614b04": "信佛。內證寂靜樂。外能府就眾生令苦滅故。令悉見",
    "X03n0221_002:0614b05": "其果也。二中初二句。頌大悲心相應海。上句悲者。下",
    "X03n0221_002:0614b06": "句悲行。已上是能相應海。次句頌喜樂藏。謂悲能拔",
    "X03n0221_002:0614b07": "憂苦。生喜樂。是藏義。已上是所相應海。三中初一句",
    "X03n0221_002:0614b08": "頌一念中。此云佛法者。此一念時。是佛之所有假借",
    "X03n0221_002:0614b09": "世俗名言法。謂不相應行法。然實非行。密嚴云。如來",
    "X03n0221_002:0614b10": "蘊界。常無變易。以此念中能現廣剎。故名廣大。梵本",
    "X03n0221_002:0614b11": "云。佛之法廣大多剎海能示現。如彼諸成壞如亭主",
    "X03n0221_002:0614b12": "音少分解脫。次二句頌普現無邊劫眾生福德力。謂",
    "X03n0221_002:0614b13": "即所感剎也。梵本云。諸佛如是廣大法。悉能顯示多",
    "X03n0221_002:0614b14": "剎。隨彼壞成如實現。四中初一句頌普便成住壞等。",
    "X03n0221_002:0614b15": "謂佛神通普便故。次二句頌皆悉如虗空清淨。五中",
    "X03n0221_002:0614b16": "初二句頌愛樂聖人。次一句頌信受聖法。六中初句",
    "X03n0221_002:0614b17": "頌經劫住。次二句頌說地義方便無倫是一切也。七",
    "X03n0221_002:0614b18": "中前三句總頌八相普周。略不頌供養。八中初一句",
    "X03n0221_002:0614b19": "頌智慧海。謂說法無盡。次一句頌無盡神通。次一句",
    "X03n0221_002:0614b20": "頌前二剎益。九中初二句頌功德海滿。次一句頌方",
    "X03n0221_002:0614b21": "便力出現世間。謂無障礙願力常現世間。十中初二",
    "X03n0221_002:0614b22": "頌。頌往昔願力等。次一句頌發誓生信等。",
    "X03n0221_002:0614b24": "續華嚴略疏刊定記卷第二"
}