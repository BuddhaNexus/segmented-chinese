{
    "T32n1669_005:0677a04": "大宗地玄文本論卷第五",
    "T32n1669_005:0677a06": "馬鳴菩薩造",
    "T32n1669_005:0677a07": "真諦三藏譯",
    "T32n1669_005:0677a08": "深里出興地藏大龍王道路大決擇分",
    "T32n1669_005:0677a09": "第九",
    "T32n1669_005:0677a10": "如是已說深里出興地藏大龍王大決擇分。",
    "T32n1669_005:0677a11": "次當說深里出興地藏大龍王道路大決擇",
    "T32n1669_005:0677a12": "分。其相云何。偈曰。",
    "T32n1669_005:0677a13": "　龍王道路中　　總有二十法",
    "T32n1669_005:0677a14": "　謂二本藏中　　各有十法故",
    "T32n1669_005:0677a15": "論曰。就深里出興地藏大龍王道路中。總有",
    "T32n1669_005:0677a16": "二十中自在法。所以者何。功德過患二種藏",
    "T32n1669_005:0677a17": "中各有十故。如偈龍王道路中總有二十法。",
    "T32n1669_005:0677a18": "謂二本藏中各有十法故。故彼二十法。名字",
    "T32n1669_005:0677a19": "形相當如何耶。偈曰。",
    "T32n1669_005:0677a20": "　功德本藏十　　常壞俱及非",
    "T32n1669_005:0677a21": "　自他俱并非　　無礙兼一全",
    "T32n1669_005:0677a22": "　過患本藏十　　如一違無有",
    "T32n1669_005:0677a23": "　對利融上下　　如次應觀察",
    "T32n1669_005:0677a24": "　如是二十法　　一一皆各各",
    "T32n1669_005:0677a25": "　圓滿廣大故　　與本存等量",
    "T32n1669_005:0677a26": "論曰。就功德本藏之體中。則有十法。能攝一",
    "T32n1669_005:0677a27": "切無量功德。云何為十。一者本體自性決定",
    "T32n1669_005:0677a28": "常住不生不滅遠離流轉功德品。二者本體",
    "T32n1669_005:0677a29": "自性常恒移轉是生是滅流轉俱行功德品。",
    "T32n1669_005:0677b01": "三者決定常住常恒無常一時俱轉無前後違",
    "T32n1669_005:0677b02": "功德品。四者出常無常二事不攝自體本性",
    "T32n1669_005:0677b03": "離脫亡行功德品。五者十種自自攝一切法",
    "T32n1669_005:0677b04": "無有所餘獨一無二一種一行功德品。六者",
    "T32n1669_005:0677b05": "無體無性從因緣起亦有亦無隨應變轉功德",
    "T32n1669_005:0677b06": "品。七者無餘究竟俱轉俱行不相捨離功德",
    "T32n1669_005:0677b07": "品。八者非自非他絕離有名住於非非自性",
    "T32n1669_005:0677b08": "決定功德品。九者於一切法隨應無礙自體",
    "T32n1669_005:0677b09": "自性法爾道理性造如是功德品。十者五根",
    "T32n1669_005:0677b10": "一一根五塵一一塵一切諸法亦復如是功德",
    "T32n1669_005:0677b11": "品。是名為十。如偈功德本藏十常壞俱及非",
    "T32n1669_005:0677b12": "自他俱并非無礙兼一全故。就過患本藏之",
    "T32n1669_005:0677b13": "體中。亦有十法。能攝一切無量過患。云何為",
    "T32n1669_005:0677b14": "十。一者於一切法隨順如如如作逆事過患",
    "T32n1669_005:0677b15": "品。二者造作諸法同一業用一作逆事過患",
    "T32n1669_005:0677b16": "品。三者治道起時無有定體違作逆事過患",
    "T32n1669_005:0677b17": "品。四者染淨諸法皆無所有無作逆事過患",
    "T32n1669_005:0677b18": "品。五者一切諸法皆總有有有作逆事過患",
    "T32n1669_005:0677b19": "品。六者隨治同量如如現前對作逆事過患",
    "T32n1669_005:0677b20": "品。七者由治道力自類增益利作逆事過患",
    "T32n1669_005:0677b21": "品。八者由治道息發起自用融作逆事過患",
    "T32n1669_005:0677b22": "品。九者待上轉者方得起用上作逆事過患",
    "T32n1669_005:0677b23": "品。十者以隱藏時方得起用下作逆事過患",
    "T32n1669_005:0677b24": "品。是名為十。如其次第住思止心。專心觀察",
    "T32n1669_005:0677b25": "其理故明。如偈過患本藏十如一違無有對",
    "T32n1669_005:0677b26": "利融上下如次應觀察故。如是二十法。與彼",
    "T32n1669_005:0677b27": "本方等無差別。是故有二十種本藏。無相違",
    "T32n1669_005:0677b28": "過。所以者何。其本藏中如是道理自然常有。",
    "T32n1669_005:0677b29": "不從本藏長建立故。何故處處皆存品字。如",
    "T32n1669_005:0677c01": "前所說二十種法。各各有百眷屬類故。是故",
    "T32n1669_005:0677c02": "言品。例前應了。如偈如是二十法一一皆各",
    "T32n1669_005:0677c03": "各圓滿廣大故與本存等量故。如是已說建",
    "T32n1669_005:0677c04": "立名字門。次當說所詮義理門。且治及障對",
    "T32n1669_005:0677c05": "量差別。當如何耶。偈曰。",
    "T32n1669_005:0677c06": "　如是二十法　　一一皆各各",
    "T32n1669_005:0677c07": "　一德治諸過　　諸過障一德",
    "T32n1669_005:0677c08": "　無有定次第　　而數品類等",
    "T32n1669_005:0677c09": "　無失對量過　　如理應觀察",
    "T32n1669_005:0677c10": "　如說本存法　　說品類亦爾",
    "T32n1669_005:0677c11": "論曰。如前所說二十種法。一一各各一德治",
    "T32n1669_005:0677c12": "一切障。一切障障一德。無別對量。如偈如是",
    "T32n1669_005:0677c13": "二十法一一皆各各一德治諸過。諸過障一",
    "T32n1669_005:0677c14": "德無有定次第故。若如是說。今此門中對量",
    "T32n1669_005:0677c15": "軌則混成雜亂。雖無別對量而有總對量。是",
    "T32n1669_005:0677c16": "故無失。如偈而數品類等無失對量過如理",
    "T32n1669_005:0677c17": "應觀察故。如本品爾例前應了。如偈如說本",
    "T32n1669_005:0677c18": "存法說品類亦爾故。如是已說治障對量差",
    "T32n1669_005:0677c19": "別門。次當說安立金剛位地門。其相云何。偈",
    "T32n1669_005:0677c20": "曰。",
    "T32n1669_005:0677c21": "　此本法門中　　亦有金剛位",
    "T32n1669_005:0677c22": "　依位有三門　　謂上中下門",
    "T32n1669_005:0677c23": "論曰。就此本法門中。亦有五十一金剛位。如",
    "T32n1669_005:0677c24": "上所說二十種法。依位安立。云何安立。謂諸",
    "T32n1669_005:0677c25": "位中皆具二十。無有前後一時轉故。然則此",
    "T32n1669_005:0677c26": "中有三種門。云何為三。一者一向上轉門。二",
    "T32n1669_005:0677c27": "者一向下轉門。三者一向中轉門。是名為三。",
    "T32n1669_005:0677c28": "如是三門各各一一位中具足俱轉。不待初",
    "T32n1669_005:0677c29": "後際故。如說本法品類亦爾。以此小門廣大",
    "T32n1669_005:0678a01": "迴持。應廣通達。如偈此本法門中亦有金剛",
    "T32n1669_005:0678a02": "位依位有三門謂上中下門故。",
    "T32n1669_005:0678a03": "大龍王重重廣海無盡大藏大決擇分第十",
    "T32n1669_005:0678a04": "如是已說深里出興地藏大龍王道路大決",
    "T32n1669_005:0678a05": "擇分。次當說大龍王重重廣海無盡大藏大",
    "T32n1669_005:0678a06": "決擇分。其相云何。偈曰。",
    "T32n1669_005:0678a07": "　廣海大藏中　　總有三種重",
    "T32n1669_005:0678a08": "　謂初中後重　　初重有二十",
    "T32n1669_005:0678a09": "　二億十方界　　量法門大海",
    "T32n1669_005:0678a10": "　二十種本藏　　各生一萬量",
    "T32n1669_005:0678a11": "　各別百眷屬　　各生一千故",
    "T32n1669_005:0678a12": "　是故數圓滿　　住心應觀察",
    "T32n1669_005:0678a13": "　中後重倍此　　應廣通達故",
    "T32n1669_005:0678a14": "論曰。就大龍王重重廣海無盡大藏之自家",
    "T32n1669_005:0678a15": "中。總有三重。能攝諸位。云何為三。一者初第",
    "T32n1669_005:0678a16": "一有重。二者中安住居重。三者後建立轉重。",
    "T32n1669_005:0678a17": "是名為三。就第一重中。則有二十二億十方",
    "T32n1669_005:0678a18": "世界之量種種勝妙法門大海。此義云何。謂",
    "T32n1669_005:0678a19": "二十種本藏法中。一一各各出生一萬法門",
    "T32n1669_005:0678a20": "大海。各各別別百眷屬中。一一各各出生一",
    "T32n1669_005:0678a21": "千法門海故。以此義故名字圓滿義理具足。",
    "T32n1669_005:0678a22": "如其次第安住其心定止其思。聰明觀察其",
    "T32n1669_005:0678a23": "數量理及所詮意現了分明。如偈廣海大藏",
    "T32n1669_005:0678a24": "中總有三種重。謂初中後重。初重有二十二",
    "T32n1669_005:0678a25": "億十方界量法門大海二十種本藏。各生一",
    "T32n1669_005:0678a26": "萬量。各別百眷屬各生一千故。是故數圓滿。",
    "T32n1669_005:0678a27": "住心應觀察故。次二種重。如其次第倍前普",
    "T32n1669_005:0678a28": "布應廣通達。如偈中後重倍此應廣通達故。",
    "T32n1669_005:0678a29": "故大摩尼寶藏陀羅尼修集修多羅中作如是",
    "T32n1669_005:0678b01": "說。龍龍地地大無盡海藏中。有多十方之量",
    "T32n1669_005:0678b02": "法門軌則品類。最初名為轉大法論具足一",
    "T32n1669_005:0678b03": "海無極無盡引導光明現照地地本業本用出",
    "T32n1669_005:0678b04": "生增長軌則大海法門。最後名為有性無性",
    "T32n1669_005:0678b05": "無我空理大利益廣光明亦離脫亦合轉具足",
    "T32n1669_005:0678b06": "具足無邊摩訶行種地本藏法雨騰門出興上",
    "T32n1669_005:0678b07": "味品類法門。唯取一界以為譬喻非取塵等。",
    "T32n1669_005:0678b08": "乃至廣說故。◎",
    "T32n1669_005:0678b09": "大宗地玄文本論卷第五"
}