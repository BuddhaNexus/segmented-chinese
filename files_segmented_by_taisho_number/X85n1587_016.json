{
    "X85n1587_016:0095c18": "正源略集卷第十六",
    "X85n1587_016:0095c20": "天台嗣祖沙門國清　達珍　輯",
    "X85n1587_016:0095c21": "南嶽下三十九世",
    "X85n1587_016:0095c22": "天翼翔禪師法嗣",
    "X85n1587_016:0095c23": "潭州大溈藏庵鋒禪師武陵羅氏子　上堂。舉一不",
    "X85n1587_016:0095c24": "得舉二。放過一著。落在第二。栽松道者求寄宿。面皮",
    "X85n1587_016:0096a01": "厚多少。碓房俗漢上江舟。未跨船舷。好與三十棒。迷",
    "X85n1587_016:0096a02": "時師度。悟時自度。大小祖師。乘風而過。寄來三甕醬。",
    "X85n1587_016:0096a03": "要你添鹽。收來一面鏡。自照覺醜。扶起黃檗。踏倒水",
    "X85n1587_016:0096a04": "潦。一棒一條痕。一掌一握血。到此田地。堪報不報之",
    "X85n1587_016:0096a05": "恩。卓拄杖云。人歸大海方知貴。水到瀟湘一樣清。",
    "X85n1587_016:0096a06": "奎章平禪師法嗣",
    "X85n1587_016:0096a07": "徐州草堂允中會禪師解制小參。把住泥牛畊夜",
    "X85n1587_016:0096a08": "月。放行木馬撞春風。以杖橫肩云。海濶從魚躍。自南",
    "X85n1587_016:0096a09": "自北。自西自東。",
    "X85n1587_016:0096a10": "普潤濟禪師法嗣",
    "X85n1587_016:0096a11": "蘇州珠明諦修本禪師浙江嘉禾王氏子。母夢曼陀",
    "X85n1587_016:0096a12": "羅華投腹而生。年十三薙染。一日閱楞嚴七處徵心。",
    "X85n1587_016:0096a13": "有省。即參普潤濟之普明。親炙數載。得受信拂。出住",
    "X85n1587_016:0096a14": "蘇之珠明。以堂弟光賢為徒。竭力相承。廢復新而幢",
    "X85n1587_016:0096a15": "復建　上堂。終日拖犁拽耙。耕種自家田地。文章佛",
    "X85n1587_016:0096a16": "法全無。信口麤言細語。但看新珠明搖唇皷舌。說青",
    "X85n1587_016:0096a17": "道黃。東山溪接西山水。南院花開北院香。所以法無",
    "X85n1587_016:0096a18": "定相。遇緣即宗。佛佛於此授受。祖祖於此相傳。世尊",
    "X85n1587_016:0096a19": "拈花。迦葉破顏微笑。達磨面壁。神光斷臂安心。黃梅",
    "X85n1587_016:0096a20": "夜遁。九江驛還把櫓。臨濟建黃檗宗旨。天童起太白",
    "X85n1587_016:0096a21": "家風。者裏明得。何妨平步青霄。其或未然。珠明今日",
    "X85n1587_016:0096a22": "失利。",
    "X85n1587_016:0096a23": "潛修悅禪師法嗣(二人)",
    "X85n1587_016:0096a24": "成都昭覺守仁定禪師湖廣德安陳氏子　上堂。要",
    "X85n1587_016:0096b01": "知此事。如干將鏌鎁。雖遇佛祖。難與爭鋒。世智辯聰。",
    "X85n1587_016:0096b02": "近傍不得。昭昭靈靈。迷瞞不住。無事甲裏。坐守不得。",
    "X85n1587_016:0096b03": "始是一切無礙底漢子。塵塵開道眼。處處不覆藏。其",
    "X85n1587_016:0096b04": "或未然。道業未成空白首。大千無處著羞慚　示道",
    "X85n1587_016:0096b05": "魁禪人。須向離名離相處承當。勿向筆尖舌尖上探",
    "X85n1587_016:0096b06": "討。雖是無跡無影。又却有憑有據。但非思量分別。之",
    "X85n1587_016:0096b07": "所能及。若從虗拳指上生實解。正是水底撈明月。且",
    "X85n1587_016:0096b08": "問闍黎。如何是你直下承當底意旨。魁拂袖便出。師",
    "X85n1587_016:0096b09": "云。也須珍重始得。",
    "X85n1587_016:0096b10": "四川昭覺自光月禪師衡州李氏子　小參。九旬把",
    "X85n1587_016:0096b11": "住脚跟。不容[糸*系]毫走作。箇箇骨頭皆換。人人皮膚脫",
    "X85n1587_016:0096b12": "落。鐵牛卸却鼻頭繩。縱橫自在無束縛。婬房酒肆。劍",
    "X85n1587_016:0096b13": "樹刀山。天堂地獄。任大步以逍遙。惟高懷而廓落。只",
    "X85n1587_016:0096b14": "恐不是玉。是玉也大奇。設遇黑面老子。打算飯錢。又",
    "X85n1587_016:0096b15": "且如何。盲龜趁月天涯。跛鼈追風海角　起七小參。",
    "X85n1587_016:0096b16": "七晝七夜。萬緣放下。人境雙忘。寸絲不挂。忽然[囗@力]地",
    "X85n1587_016:0096b17": "一聲。擡眸看見天下。",
    "X85n1587_016:0096b18": "嶧岫旭禪師法嗣",
    "X85n1587_016:0096b19": "寶應一粟霈滄霖禪師本城湯氏子。年十八。投嶧岫",
    "X85n1587_016:0096b20": "和尚出家。依文律師受戒。首參振一宗。次歸一粟。受",
    "X85n1587_016:0096b21": "本師衣拂。遂繼席焉　請佛上座小參。即此是佛錯。",
    "X85n1587_016:0096b22": "即此非佛錯。一粟。祇得將錯就錯。何以故。本來無位",
    "X85n1587_016:0096b23": "次。今日強安排。",
    "X85n1587_016:0096b24": "休林岫禪師法嗣",
    "X85n1587_016:0096c01": "嘉興圓通心如靜禪師平湖金氏子。投萬年休林大",
    "X85n1587_016:0096c02": "師出家　小參。金鎞刮眼裏翳塵。全憑妙手。叢林轉",
    "X85n1587_016:0096c03": "綱紀法令。須是其人。一大藏教。是箇切脚。且道。切箇",
    "X85n1587_016:0096c04": "什麼。犀牛扇子。匝地清風。於此互作主賓。成就不思",
    "X85n1587_016:0096c05": "議化。人人親證摩醯眼。箇箇洞明正法輪　山門。圓",
    "X85n1587_016:0096c06": "通門戶。潑天大開。師子嚬呻。須待伊來。且道。伊是阿",
    "X85n1587_016:0096c07": "誰。喝一喝。拽杖便入。",
    "X85n1587_016:0096c08": "長慶安禪師法嗣",
    "X85n1587_016:0096c09": "無錫南禪靜蓀慧禪師吳門程氏子。幼投本郡法華",
    "X85n1587_016:0096c10": "純白和尚薙染。造雲林巨濤果受具。徧參諸方。首謁",
    "X85n1587_016:0096c11": "憨初澹如諸尊宿。次造南禪。參長慶安。得蒙印可。後",
    "X85n1587_016:0096c12": "繼席焉。乾隆甲辰。退隱蘇之支硎山法音精舍。有禪",
    "X85n1587_016:0096c13": "宗心印。行世。",
    "X85n1587_016:0096c14": "佩璋璜禪師法嗣",
    "X85n1587_016:0096c15": "廬山瞻雲素芳華禪師上堂。昨夜抖擻肚腸。思量",
    "X85n1587_016:0096c16": "一夜。作一首不落法身頌子。今日舉似諸人。拈拂子",
    "X85n1587_016:0096c17": "云。甲子乙晝[○@─]。雙隻角麒麟。丙子丁晝[○@(│*○)]。中午現明",
    "X85n1587_016:0096c18": "星。庚子辛晝[○@(○/一)]。獨戶出羣英。壬子癸晝[○@(、/(、*、))]。三週慶百",
    "X85n1587_016:0096c19": "歲。惟有中心戊子己。不敢動著。動著即禍生。乃吐舌",
    "X85n1587_016:0096c20": "云。忙把琵琶半遮面。不令人見轉風流。",
    "X85n1587_016:0096c21": "大曉徹禪師法嗣(十人)",
    "X85n1587_016:0096c22": "杭州天長天濤雲禪師嘉定王氏子。弱冠。依豁崖和",
    "X85n1587_016:0096c23": "尚剃染。受具後。徧參南北宗師。及見大曉徹。印可。繼",
    "X85n1587_016:0096c24": "席香林金山天寧　小參。過得荊棘林。尚非是好手。",
    "X85n1587_016:0097a01": "何況死在平地。欲指你一箇路頭。怎柰我王庫內。無",
    "X85n1587_016:0097a02": "如是刀。若總不恁麼。露柱燈籠呌屈有分。事不得已。",
    "X85n1587_016:0097a03": "造箇口業。甘心墮㧞舌犁耕。擊竹篦云。錢塘江上桃",
    "X85n1587_016:0097a04": "花水。蘇白堤邊楊柳風　小參。花枝爛漫。燕語呢喃。",
    "X85n1587_016:0097a05": "妙吉祥眉毛拖地。阿逸多鼻孔撩天。惟有東村王大",
    "X85n1587_016:0097a06": "哥。耳卓朔頭鬔鬆。不見天空地濶。不知春夏秋冬。終",
    "X85n1587_016:0097a07": "日饑餐渴飲。喚甕作鐘。水底嬾撈明月。虗空好捉春",
    "X85n1587_016:0097a08": "風。任他晝夜滔滔水。今古奔流不向東　小參。三界",
    "X85n1587_016:0097a09": "無法。一性圓明。四大本空。六窻虗靜。三藏十二部故",
    "X85n1587_016:0097a10": "紙。一千七百則葛藤。提起也風行草偃。放下時海晏",
    "X85n1587_016:0097a11": "河清。白雲山谷原無我。黃葉飛空豈有心。師末年。退",
    "X85n1587_016:0097a12": "隱山陰善福菴。丙戌冬示疾。眾請醫。師却之。眾請偈。",
    "X85n1587_016:0097a13": "乃笑曰。無偈便死不得耶。起坐如常。至臘月十九日。",
    "X85n1587_016:0097a14": "吉祥而逝。茶毗。頂骨不壞。塔于鎮江丹徒之南崗。",
    "X85n1587_016:0097a15": "金陵佛國湛海宗禪師貴州人　小參。西來意古佛",
    "X85n1587_016:0097a16": "心。晝見日夜見星。門前春水連溪綠。屋後青山色更",
    "X85n1587_016:0097a17": "新。靈雲見桃。豁開正眼。香巖擊竹。磕破頂門。會則途",
    "X85n1587_016:0097a18": "中受用。不會則世諦流布　小參。翻天關展地軸。紅",
    "X85n1587_016:0097a19": "爐焰裏。六月冰生。赤日光中。三伏凍冽。露柱燈籠。昨",
    "X85n1587_016:0097a20": "夜三更。與墻壁石頭。商量箇事。引得舜若多神。從空",
    "X85n1587_016:0097a21": "躍出。側耳偷聆。問訊蒲團上瞌睡漢。也是眼見如盲。",
    "X85n1587_016:0097a22": "耳聽若聾　早參。霜風開戶牖。寒氣上蒲團。騎牛覓",
    "X85n1587_016:0097a23": "牛的。打入荒草。抱贜呌屈的。轉見不堪。香林此際。撥",
    "X85n1587_016:0097a24": "轉乾坤。廓清海宇。據欵結案去也。以拄杖旋風打散。",
    "X85n1587_016:0097b01": "塔于月潭祖塔之旁。",
    "X85n1587_016:0097b02": "鎮江金山江天滄洪注禪師曬藏小參。牟尼珠人",
    "X85n1587_016:0097b03": "不識。如來藏裏親收得。現前六櫃。無非如來藏。牟尼",
    "X85n1587_016:0097b04": "珠。畢竟在那一櫃。眾中還有點得出者麼。若點不出。",
    "X85n1587_016:0097b05": "金山不惜狼藉。不妨對眾打開。一任識取。卓杖云。急",
    "X85n1587_016:0097b06": "著眼。",
    "X85n1587_016:0097b07": "金陵香林妙嚴隆禪師早參。陀羅尼法。神妙章句。",
    "X85n1587_016:0097b08": "觀音普門。圓通妙旨。包括三藏。頓超十地。教外別傳。",
    "X85n1587_016:0097b09": "無字經偈。信受奉行。諸弟子回向無上佛菩提。跛鱉",
    "X85n1587_016:0097b10": "盲龜跳梵天。稽首的依蘇悉帝　解夏。安居禁足。體",
    "X85n1587_016:0097b11": "遍十方。遊山玩水。了無踪跡。至於秋清月朗。暑退涼",
    "X85n1587_016:0097b12": "生。普天佛土。遍地禪關。伶俐漢就此承當。箇中人全",
    "X85n1587_016:0097b13": "身放下。更有奔南走北者。好與三十痛棒　早參。日",
    "X85n1587_016:0097b14": "食三飡。夜眠一覺。神通妙用。無不具足。更問如何若",
    "X85n1587_016:0097b15": "何。痛棒一頓打出。且道。香林還有為人處也無。良久",
    "X85n1587_016:0097b16": "云。知恩者少。",
    "X85n1587_016:0097b17": "香林碧雲寶禪師上堂。祖師印鐵牛機。印泥印水",
    "X85n1587_016:0097b18": "總全非。其他向上向下。末後最初。是甚熱碗鳴聲。今",
    "X85n1587_016:0097b19": "日山僧。終不抝直作曲。幸爾諸人。箇箇眉橫鼻直。雖",
    "X85n1587_016:0097b20": "然如是。非非想天。有幾人脚踏實地。",
    "X85n1587_016:0097b21": "金山江天超宗榮禪師上堂。拈拄杖云。俱胝一指",
    "X85n1587_016:0097b22": "頭。一生用不盡。江天一橛頭。且道。幾生用得盡。若識",
    "X85n1587_016:0097b23": "得一指頭。便明得一橛頭。明得一橛頭。德山臨濟是",
    "X85n1587_016:0097b24": "他奴。歷代知識。天下老和尚。莫不總被他穿却鼻孔。",
    "X85n1587_016:0097c01": "且道。山僧呢。卓一卓云。年來無力賴伊扶。",
    "X85n1587_016:0097c02": "常州天寧定悟誠禪師本郡陽湖人。於五峯山紹隆",
    "X85n1587_016:0097c03": "寺出家　上堂。舉楞嚴經云。見見之時。見非是見。見",
    "X85n1587_016:0097c04": "猶離見。見不能及。坐得眼中火出。走教腋底汗流。大",
    "X85n1587_016:0097c05": "地有同參。目前無異路。途中受用的。但能水草渾無",
    "X85n1587_016:0097c06": "欠。終日騎牛且覓牛。",
    "X85n1587_016:0097c07": "常州天寧扶功明禪師本郡周氏子。年弱冠。投修善",
    "X85n1587_016:0097c08": "庵淨玉師脫白。依金陵報恩圓具。遍歷諸方。後參大",
    "X85n1587_016:0097c09": "曉徹。遂受記莂。乾隆丙子。繼席天寧。乙未春。說菩薩",
    "X85n1587_016:0097c10": "戒竟。沐浴更衣而逝。凡上堂小參。不許記錄。故無傳",
    "X85n1587_016:0097c11": "焉。世壽五十九。塔全身於寺之北埜。",
    "X85n1587_016:0097c12": "常州天寧納川海禪師上海徐氏子。依隆覺敷律師",
    "X85n1587_016:0097c13": "受具。遍參名宿。後參大曉徹之天寧。為火頭。一日大",
    "X85n1587_016:0097c14": "問。如何是萬法歸一。師以火叉呈之。大云。一歸何處。",
    "X85n1587_016:0097c15": "師云。燒火滿竈紅。大云。火盡灰飛時如何。師云。佛眼",
    "X85n1587_016:0097c16": "覰不見。大頷之。",
    "X85n1587_016:0097c17": "常州天寧德洪圓禪師本郡李氏子。髫年。閱法華經",
    "X85n1587_016:0097c18": "止止不須說我法妙難思。有省。便投天寧脫白。圓具",
    "X85n1587_016:0097c19": "後。參大曉徹。親炙數年。方脗合。繼席天寧。凡上堂小",
    "X85n1587_016:0097c20": "參。不許記錄。一日告眾云。三心不得。四大無家。便入",
    "X85n1587_016:0097c21": "寂。",
    "X85n1587_016:0097c22": "自聞悅禪師法嗣",
    "X85n1587_016:0097c23": "吳陵三昧見徹明禪師金壇丁氏子　解制小參。火",
    "X85n1587_016:0097c24": "爐邊煆來的。銅頭鐵額。霜雪裏揀出的。玉骨冰心。既",
    "X85n1587_016:0098a01": "然。時至理彰。不免放一線道。南去北去。東去西去。濃",
    "X85n1587_016:0098a02": "陰不減來時路。添得黃鸝四五聲　據室。九龍溪口。",
    "X85n1587_016:0098a03": "叮公橋頭。有一句子。明歷歷光爍爍。諸佛覰不見。列",
    "X85n1587_016:0098a04": "祖夢不著。明上座。拈起也百谷風生。放下也千江水",
    "X85n1587_016:0098a05": "肅。驀喝一喝云。天上有星皆拱北。人間無水不朝東。",
    "X85n1587_016:0098a06": "法南勝禪師法嗣(二人)",
    "X85n1587_016:0098a07": "常熟普仁一輪月禪師上堂。荊棘林中插足。須是",
    "X85n1587_016:0098a08": "其人。虗空背上遊行。法輪大轉。塵塵剎剎。普現威光。",
    "X85n1587_016:0098a09": "物物頭頭。全彰正眼。破沙盆大家扶起。無文印信手",
    "X85n1587_016:0098a10": "拈來。不作奇特商量。亦非玄妙解會。若能直下無私。",
    "X85n1587_016:0098a11": "便見輝天鑑地。喝一喝。",
    "X85n1587_016:0098a12": "常州商山恒悟際禪。禪師宜興許氏子　開爐上堂。",
    "X85n1587_016:0098a13": "天之高。地之厚。滄海之深廣。品物之不齊。高懸古鏡。",
    "X85n1587_016:0098a14": "列萬象於臺前。橫按鏌鎁。截羣機於句下。若夫透脫",
    "X85n1587_016:0098a15": "一路。累他達磨眼睛突出。彌勒口門笑破。千手大悲。",
    "X85n1587_016:0098a16": "摸索不著。大智文殊。測度不出。只有街頭石敢當。風",
    "X85n1587_016:0098a17": "吹不入。雨打不濕。守獃獃地。却較些子。雖然。要悟則",
    "X85n1587_016:0098a18": "易。要迷則難。火爐頭無賓主話。總不許動著。若動著",
    "X85n1587_016:0098a19": "則禍生。",
    "X85n1587_016:0098a20": "正宗道禪師法嗣",
    "X85n1587_016:0098a21": "江西瞻雲萬雲岫禪師上堂。三日已前。在後堂寮。",
    "X85n1587_016:0098a22": "未曾減一絲毫。三日已後。據方丈位。未曾增一絲毫。",
    "X85n1587_016:0098a23": "不增不減。前後際斷。直下踢倒人我山。竪起智慧幢。",
    "X85n1587_016:0098a24": "不被名相轉移。不逐時節遷變。東湧西沒。隨緣自在。",
    "X85n1587_016:0098b01": "是乃諸佛菩薩。同得阿耨多羅三藐三菩提。是名無",
    "X85n1587_016:0098b02": "諍三昧　說戒上堂。向上一路。千聖不傳。而佛佛同",
    "X85n1587_016:0098b03": "證。宗乘一唱。三藏絕詮。而法法全彰。道遠乎哉。拄杖",
    "X85n1587_016:0098b04": "頭孤逈逈。縱橫得妙。聖遠乎哉。眉睫上圓陀陀。殺活",
    "X85n1587_016:0098b05": "自由。所貴當人直下搆去。則透頂透底。無欠無餘。說",
    "X85n1587_016:0098b06": "什麼一不殺生二不偷盜。不消咳嗽一聲。百雜碎也。",
    "X85n1587_016:0098b07": "其或立功勳存知見。則波羅提木叉。誰敢動著一絲",
    "X85n1587_016:0098b08": "毫。何故。修證即不無。染污即不得。",
    "X85n1587_016:0098b09": "德山海禪師法嗣",
    "X85n1587_016:0098b10": "錢塘鹽官薦福秀崖春禪師上堂。擬心即錯。動念",
    "X85n1587_016:0098b11": "即乖。直饒火爐頭會得無賓主話。也只空費了許多",
    "X85n1587_016:0098b12": "漿水錢。稍知原委底。著著有出身之路。化鈍鐵作良",
    "X85n1587_016:0098b13": "金。鎔頑銅成法器。妙手雖彰。歸根得旨。猶未許在。且",
    "X85n1587_016:0098b14": "道。薦福具何眼目。",
    "X85n1587_016:0098b15": "果宏德禪師法嗣",
    "X85n1587_016:0098b16": "江西頭陀微彩星禪師入院。四山圍繞。樓閣重開。",
    "X85n1587_016:0098b17": "入門一句。不用安排。喝一喝。便入。",
    "X85n1587_016:0098b18": "佛泉安禪師法嗣",
    "X85n1587_016:0098b19": "京都大覺月天寬禪師上堂。豁開戶牗。萬象歷然。",
    "X85n1587_016:0098b20": "明頭也合。暗頭也合。因甚世尊三昧。迦葉不知。一步",
    "X85n1587_016:0098b21": "較易。兩步較難。縱然劒刃上橫身。冰稜上走馬。只解",
    "X85n1587_016:0098b22": "瞻前不解顧後。且道。誵譌在甚麼處。良久云。無人知",
    "X85n1587_016:0098b23": "此意。令我憶南泉　中秋。打開普光藏。吾無隱乎爾。",
    "X85n1587_016:0098b24": "有權有實。有照有用。木樨薰破山谷鼻孔。正好修行。",
    "X85n1587_016:0098c01": "正好供養。直饒拂袖便行。王老師猶少機關在　立",
    "X85n1587_016:0098c02": "春。僧問。如何是道。師云。如何是道。僧云。問大道。師云。",
    "X85n1587_016:0098c03": "此去京都六十里。云學人會也。師云。猶隔九關在。乃",
    "X85n1587_016:0098c04": "云。冰河焰發。碓嘴花開。黑漆拄杖生頭角。不萌枝上",
    "X85n1587_016:0098c05": "吐奇葩。木童嶺上歌無盡。石女溪邊笑轉賒。且道。笑",
    "X85n1587_016:0098c06": "箇甚麼。不解風從何處起。吹開無數白楊花　晚參。",
    "X85n1587_016:0098c07": "清秋氣爽西風急。吹破虗空露一竅。燈籠揚聲。露拄",
    "X85n1587_016:0098c08": "發笑。且道。笑箇甚麼。良久云。手執夜明符。幾箇知天",
    "X85n1587_016:0098c09": "曉。呵呵。",
    "X85n1587_016:0098c10": "粹如純禪師法嗣",
    "X85n1587_016:0098c11": "京都覺生徹悟醒禪師參萬壽純有省。受心印。首住",
    "X85n1587_016:0098c12": "廣通。足不出寺十五年。凡求指示者。以寸香為度。後",
    "X85n1587_016:0098c13": "奉　命。住覺生寺。道益高而望益重　起七。佛性誰",
    "X85n1587_016:0098c14": "無。佛性誰有。三齩不見骨。一舉四十九。師子野干鳴。",
    "X85n1587_016:0098c15": "野干師子吼。咄咄咄。夜半日輪紅。面南看北斗　解",
    "X85n1587_016:0098c16": "七。舉禪板云。蒲團坐斷古今。脚跟踏結佛祖。火爐頭",
    "X85n1587_016:0098c17": "不容片雪。長空裏任布重雲。恁麼是去。變大地作黃",
    "X85n1587_016:0098c18": "金。供養上座。如其不是。喫水也須防噎。須知悉達太",
    "X85n1587_016:0098c19": "子。夜覩明星。見大地眾生。齊成正覺。大似棄海認浮",
    "X85n1587_016:0098c20": "漚。調達老。墮身在地獄。如比邱入三禪樂。也是乞兒",
    "X85n1587_016:0098c21": "見小利。大力魔王。當時若解道箇我待眾生界盡。乃",
    "X85n1587_016:0098c22": "至無有眾生名字。亦不發菩提心。却不妨始終丈夫。",
    "X85n1587_016:0098c23": "廣額屠兒。放下屠刀便了。更說甚我是千佛一數。好",
    "X85n1587_016:0098c24": "人不肯做。定要屎裏臥。雖然。山僧說却說得一丈。行",
    "X85n1587_016:0099a01": "尚行不得一尺。山僧固不肯諸子。諸子尤不肯山僧。",
    "X85n1587_016:0099a02": "且作麼生。置禪板云。得饒人處且饒人。",
    "X85n1587_016:0099a03": "聞學禪師法嗣",
    "X85n1587_016:0099a04": "杭州天目旅亭會禪師嘉善張氏子。參東魯法師。令",
    "X85n1587_016:0099a05": "看東山水上行話。遍參十載。一日在崇福禪堂。聞雨",
    "X85n1587_016:0099a06": "聲打失鼻孔。乃趨見聞學定。機緣相契。遂記莂焉",
    "X85n1587_016:0099a07": "　上堂。半生抱拙水雲鄉。自覺冰霜已慣甞。今日慚惶",
    "X85n1587_016:0099a08": "繼祖席。了無一法可商量。既無一法商量。作麼生與",
    "X85n1587_016:0099a09": "諸師。趂箇時節。好雲迎嘵日。無物不風光　佛誕小",
    "X85n1587_016:0099a10": "參。身口意清淨。是名佛出世。身口意不清淨。是名佛",
    "X85n1587_016:0099a11": "滅度。正當恁麼時。還有釋迦老子麼。良久云。從今醜",
    "X85n1587_016:0099a12": "惡難遮掩。路上行人口似碑。",
    "X85n1587_016:0099a13": "在權衡禪師法嗣",
    "X85n1587_016:0099a14": "方塔平川舟禪師上堂。拈拄杖云。豎窮三際而無",
    "X85n1587_016:0099a15": "內。含褁十虗而無外。入一微塵而非小。盈滿六合而",
    "X85n1587_016:0099a16": "非大。復舉善財入彌勒樓閣因緣。師云。彈指一聲。善",
    "X85n1587_016:0099a17": "財便得入重重樓閣。適來山僧撾皷陞堂。汝諸仁得",
    "X85n1587_016:0099a18": "入也未。若未得箇入處。應須得箇出處始得。或有問",
    "X85n1587_016:0099a19": "學人。入也未入。何云出耶。向伊道。待慈氏下生。更為",
    "X85n1587_016:0099a20": "說破　小參。雲散長空淨。崔巍萬八峯。聲聲紫燕語。",
    "X85n1587_016:0099a21": "擬欲寄飛鴻。者是我在老人寄示語也。此四句中。有",
    "X85n1587_016:0099a22": "一句全照全用全縱全奪。若人檢點得出。參學事畢。",
    "X85n1587_016:0099a23": "天慧徹禪師法嗣(八人)",
    "X85n1587_016:0099a24": "揚州高旻了凡聖禪師浙江海寧薛氏子。與友人張",
    "X85n1587_016:0099b01": "永昌。往衢州居洞。復投慧初和尚薙染。永昌。名世空。",
    "X85n1587_016:0099b02": "同師參方。夜坐石城橋上。遇遊俠三四人。以鐵棒打",
    "X85n1587_016:0099b03": "師曰。好和尚不打坐。打坐不是好和尚。師聞。覺有所",
    "X85n1587_016:0099b04": "入。後參崇福怡然和尚。時天慧徹。居首座。徵竹篦子",
    "X85n1587_016:0099b05": "話。師云。摩醯首羅三隻眼。座云。那箇是正眼。師喝一",
    "X85n1587_016:0099b06": "喝。一日覩露柱。便知情與無情悉皆成佛。即呈所得",
    "X85n1587_016:0099b07": "座云。子大事了畢矣。遂付衣拂　解七小參。一期之",
    "X85n1587_016:0099b08": "中。九七之內。言不蓋覆。語不囊藏。倘獲知音。將大海",
    "X85n1587_016:0099b09": "來。盛取大海去也。知我法門。有如此廣大。如此坦蕩。",
    "X85n1587_016:0099b10": "若是持鉢盂底漢。焉知他家笊籬大小。杓柄長短。驀",
    "X85n1587_016:0099b11": "拈拄杖云。能有幾人不喚作拄杖。卓一卓。又能有幾",
    "X85n1587_016:0099b12": "人喚作拄杖。擲杖歸丈室　起七。古之今之。若佛若",
    "X85n1587_016:0099b13": "祖。檢點將來。不無三錯。第一錯不合投師出家。第二",
    "X85n1587_016:0099b14": "錯不合參方行脚。第三錯不合打七參禪。若免得者",
    "X85n1587_016:0099b15": "三箇錯字。不妨橫眠倒臥。鼓腹謳歌。倘或竚思停機。",
    "X85n1587_016:0099b16": "高旻與諸人將錯就錯去也。擊禪板云。起　晚參。大",
    "X85n1587_016:0099b17": "盡三十日。小盡二十九。會得箇中意。面南看北斗。拈",
    "X85n1587_016:0099b18": "拄杖。卓一卓云。是大神呪。是大明呪。是無上呪。是無",
    "X85n1587_016:0099b19": "等等呪。拄杖卓著方磚。因甚東海龍王頭疼。復卓一",
    "X85n1587_016:0099b20": "卓云。一雨普注　早參。三岔河畔有一物。豎窮三際。",
    "X85n1587_016:0099b21": "天中塔下有一物。橫遍十方。更有一物。在洋子之北。",
    "X85n1587_016:0099b22": "歐公之南。名喧宇宙。聲振大千。且道。是甚麼物。設或",
    "X85n1587_016:0099b23": "道得。大有我在　早參。昨朝入城。行路辛苦。夜間一",
    "X85n1587_016:0099b24": "覺。直至五板。忽然醒來。憶得無夢無想。主人公在甚",
    "X85n1587_016:0099c01": "麼處話。特特舉似諸人。仲冬猶寒。恭惟大眾萬福",
    "X85n1587_016:0099c02": "　早參。春風如刀。春雨如膠。盡大地人。在泥水裏。頭出",
    "X85n1587_016:0099c03": "頭沒。惟有赤肉團上無位真人。略較些子。驀召大眾。",
    "X85n1587_016:0099c04": "要知臨濟大師落處麼。遂展手云。一夜落花雨。滿溪",
    "X85n1587_016:0099c05": "流水香　解夏。壁角頭破草鞋[跳-兆+孛]跳。塞却金剛神鼻",
    "X85n1587_016:0099c06": "孔。若人識得。千里同風。其或未然。山僧為諸人說箇",
    "X85n1587_016:0099c07": "道理。譬如饑人欲米而得其柴。動用一般。未免難以",
    "X85n1587_016:0099c08": "救饑。如病者欲取黃連而得名品菓物。雖甘美。未免",
    "X85n1587_016:0099c09": "不能療病。如行人欲朝北闕而往南走。勞苦無異。未",
    "X85n1587_016:0099c10": "免愈走愈遠。遂噴嚏云。還我草鞋錢來　小參。行年",
    "X85n1587_016:0099c11": "五十六。命窮真薄福。雖有幾畝田。夏秋不成熟。爭柰",
    "X85n1587_016:0099c12": "倉一空。搜尋無積蓄。坐對此浮圖。但能飽眾目。欲倩",
    "X85n1587_016:0099c13": "金剛王。擔入市間鬻。金剛亦云饑。聞言自顰蹙何如",
    "X85n1587_016:0099c14": "賣。山僧皮骨無多肉。大眾忽停飡待。聲同一哭。諸人",
    "X85n1587_016:0099c15": "且勿哭。山門書問頭。轉語人必速。師於乾隆丙子五",
    "X85n1587_016:0099c16": "月七日示寂。世壽五十七。僧臘三十三。塔于鎮江七",
    "X85n1587_016:0099c17": "里店之石壠。",
    "X85n1587_016:0099c18": "揚州興化資福慧皎清禪師中州人。參高旻。示以本",
    "X85n1587_016:0099c19": "來面目話。力究有惺。呈旻曰。丁一卓二。放三拋兩。本",
    "X85n1587_016:0099c20": "來面目。伸手見掌。旻云。洞山道。麻三斤。又作麼生。師",
    "X85n1587_016:0099c21": "云。口開便見喉。眼閉多言夢。一日十二時。時時作客",
    "X85n1587_016:0099c22": "送。送到勞勞亭。無聊抱絃弄。旻曰。未在更道。師云。忽",
    "X85n1587_016:0099c23": "然打破沙盆。露出家常茶飯。多吞不盡。少吐不盡。這",
    "X85n1587_016:0099c24": "回端不揖檀那。旻大喜曰。此子。慧性過人。舉以首眾",
    "X85n1587_016:0100a01": "　小參。文殊普賢。說理說事。錯。德山臨濟。行棒行喝。",
    "X85n1587_016:0100a02": "錯。將錯就錯。下箇註脚。就地書箇心字。懸空書箇必",
    "X85n1587_016:0100a03": "字。有人過此兩關。際清替他下涅槃堂。倘或未然。粒",
    "X85n1587_016:0100a04": "米寸絲。也須仔細　上堂。破常住却有三般物。一曰",
    "X85n1587_016:0100a05": "空心菩薩。二曰折脚香爐。三曰無烟火灶。僧問云。如",
    "X85n1587_016:0100a06": "何是空心菩薩。師云。內外一如。如何是折脚香爐。師",
    "X85n1587_016:0100a07": "云。動著便倒。如何是無烟火灶。師云。輕易燒不著。僧",
    "X85n1587_016:0100a08": "云。恁麼則與古佛同參也。師云。上座三寸甚濶。僧一",
    "X85n1587_016:0100a09": "喝。師亦喝。僧連喝二喝。師休去。來日見僧云。昨日何",
    "X85n1587_016:0100a10": "似今日。僧便喝。師云。者一喝。落在甚麼處。僧無語。師",
    "X85n1587_016:0100a11": "震聲一喝云。鹹水粯子飯從你喫。臨濟四賓主。未夢",
    "X85n1587_016:0100a12": "見在。一日索浴。更衣正坐。書偈云。有佛處不得住。老",
    "X85n1587_016:0100a13": "僧罪過。無佛處急走過。老僧罪過。不然。獲罪於天。無",
    "X85n1587_016:0100a14": "所禱也。老僧罪過。畢竟如何。橫案竹篦云。來時無口。",
    "X85n1587_016:0100a15": "去時無鼻。擲筆趨寂。塔于劉埠之西。",
    "X85n1587_016:0100a16": "錢塘大雄山崇福曉峯良禪師江西安福郭氏子。八",
    "X85n1587_016:0100a17": "歲。禮騰燄公薙染。年十九。納戒於吉州龍鬚山。遍歷",
    "X85n1587_016:0100a18": "諸方。無可意者。聞高旻鉗鎚嚴密。往參得旨。後晦跡",
    "X85n1587_016:0100a19": "於吳門。無出世意。同門霈公。堅挽出住崇福　解夏",
    "X85n1587_016:0100a20": "示眾。江海之逝。豈棲遲于芳藻。雲漢之飛。未飲啄于",
    "X85n1587_016:0100a21": "清流。祇恐不是玉是玉也大奇。崇福三十年前。謳歌",
    "X85n1587_016:0100a22": "之野老。慣趨栖巢之漁父。三十年後。總不恁麼。何故。",
    "X85n1587_016:0100a23": "蟻子自來腥處走　示眾。他人行處我不行。他人住",
    "X85n1587_016:0100a24": "處我不住。不是與人難共合。從來緇素要分明。山僧",
    "X85n1587_016:0100b01": "昔日挑擔。懵慬出來。撞著箇無鼻孔漢。添得一擔顢",
    "X85n1587_016:0100b02": "頇。東觸西觸。忽然桶底脫落。始知善財童子學心經。",
    "X85n1587_016:0100b03": "從來不識元字脚。而今仔細思量。更有一箇難處。且",
    "X85n1587_016:0100b04": "道。那裏是難處。搖手云。不道不道。",
    "X85n1587_016:0100b05": "揚州寶輪霈霖源禪師湖廣陳氏子。丱歲出家。聞谷",
    "X85n1587_016:0100b06": "中有聲。猛然大徹　小參。登山到頂也。入水窮源也。",
    "X85n1587_016:0100b07": "一九二九三九寒徹骨。且道。生機一路。在甚麼處。咄",
    "X85n1587_016:0100b08": "云。絕對絕待。無在不在。匝地普天。頂光三昧。南北東",
    "X85n1587_016:0100b09": "西。一場慶快。若人佇思停機。辜負明州憨布袋　上",
    "X85n1587_016:0100b10": "堂。五千四十八卷。破爛故紙。拈放一邊。一千七百箇。",
    "X85n1587_016:0100b11": "陳年滯貨。置之勿論。乃拈拄杖云。拈新條行正令。直",
    "X85n1587_016:0100b12": "得羣狐滅跡。魔外潛踪。東京相國寺裏西廊下石獅",
    "X85n1587_016:0100b13": "子。[跳-兆+孛]跳上三十三天。觸著帝釋鼻孔。新昌石佛。汗流",
    "X85n1587_016:0100b14": "如雨。驚得石敢當。有鼻無嘴。連聲道箇吽吽吽。乃喝",
    "X85n1587_016:0100b15": "一喝曰。無毛鷂子。撲地雙飛。汝等諸人。要知三玄三",
    "X85n1587_016:0100b16": "要落處麼。下座　解夏。腕頭無力。龜毛繩。縛得虗空",
    "X85n1587_016:0100b17": "緊峭。肘後有符。兔角杖。點得碓嘴花生。無位真人。不",
    "X85n1587_016:0100b18": "須把住。自然教伊進不得退不得。變作露地白牛。趁",
    "X85n1587_016:0100b19": "亦不去。若是東觸西觸。犯他國王水草。總不干寶輪",
    "X85n1587_016:0100b20": "事。何故。源長老信亦不立　早參。嘉州打大象。不是",
    "X85n1587_016:0100b21": "得力句。陝府灌鐵牛。不是親切句。西河弄獅子。不是",
    "X85n1587_016:0100b22": "轉身句。日觀峯頭覔的。不是最高句。大丈夫。語不離",
    "X85n1587_016:0100b23": "窠臼。焉能出蓋纏。卓拄杖云。擊碎壺中日月。掀翻劫",
    "X85n1587_016:0100b24": "外乾坤。有語非干三寸舌。能言豈是一腔心。阿呵呵",
    "X85n1587_016:0100c01": "好大哥。風流不在著衣多　結夏。開無鬚鎖。未為好",
    "X85n1587_016:0100c02": "手。挽虗空結。方是作家。猛虎舌上書字。烈燄光中喝",
    "X85n1587_016:0100c03": "采。拈起栗棘蓬。倒著金剛圈。舉著帝釋驚心。擊著二",
    "X85n1587_016:0100c04": "乘膽喪。薰風自南來。殿角生微凉。若起絲毫佛見法",
    "X85n1587_016:0100c05": "見。寶輪不用神力。二鐵圍山自入去也。卓拄杖云。以",
    "X85n1587_016:0100c06": "大圓覺牛脚馬脚。為我伽藍瓜籃菜籃。",
    "X85n1587_016:0100c07": "安樂廣修圓禪師上堂。拈一莖草。作丈六金身不",
    "X85n1587_016:0100c08": "難。拈丈六金身。作一莖艸不易。忽有人出來道。也不",
    "X85n1587_016:0100c09": "難也不易。饑來喫飯困來睡。山僧向伊道。箇未在。何",
    "X85n1587_016:0100c10": "故。儱侗禪和。如麻似粟。安樂做處也。要諸人共知。即",
    "X85n1587_016:0100c11": "起身云。急著眼覷。遂翻一觔斗。歸丈室。",
    "X85n1587_016:0100c12": "金壇東禪道菴參禪師江南常州武進童氏子　上",
    "X85n1587_016:0100c13": "堂。長坐不行之人。提脚不起。頂[寧*頁]上好與一拶。長行",
    "X85n1587_016:0100c14": "不坐之人。放脚不下。脚板下好與一錐。擎拳瞬目之",
    "X85n1587_016:0100c15": "人。瘋氣纏染。更與三十痛棒。何故。劒為不平離寶匣。",
    "X85n1587_016:0100c16": "藥因救病出金瓶　小參。七竅鑿開混沌死。智者過",
    "X85n1587_016:0100c17": "之。九烏射盡乾坤黑。愚者不及。作麼生得恰好去。以",
    "X85n1587_016:0100c18": "無所思心。得大自。在力。",
    "X85n1587_016:0100c19": "丹陽嘉山隆慶維圓勉禪師閩之汀州寧化徐氏子",
    "X85n1587_016:0100c20": "　示眾。居一切時。不起妄念。空山無人。於諸妄心。亦",
    "X85n1587_016:0100c21": "不息滅。水流花開。住妄想境。不加了知。點即不到。於",
    "X85n1587_016:0100c22": "無了知。不辨真實。到即不點。恁麼也得。不恁麼也得。",
    "X85n1587_016:0100c23": "山僧無固無必。石鞏陳迹。華亭故態。吾不為也。有心",
    "X85n1587_016:0100c24": "用處翻成錯。無意求時却宛然。有麼有麼。良久。渭水",
    "X85n1587_016:0101a01": "垂綸。得璜便休　小參。有句無句。揭諦揭諦。如藤倚",
    "X85n1587_016:0101a02": "樹。波羅揭諦。樹倒藤枯。波羅僧揭諦。句歸何處。菩提",
    "X85n1587_016:0101a03": "薩婆訶。遂呵哈大笑曰。昔賢疑案。維上座明斷了也。",
    "X85n1587_016:0101a04": "三世諸佛。歷代祖師。百千法門。無量妙義。亦不消一",
    "X85n1587_016:0101a05": "彈指。竭盡無餘。還委悉麼。昔年出嶺來。今日入嶺去。",
    "X85n1587_016:0101a06": "只在此山中。雲深不知處(本分偈。本來成現。晴空閃電。霹靂一聲。裂娘生面",
    "X85n1587_016:0101a07": "文不加點。兒戲鬼臉。長大思量。慚惶無限我有一機。人誰識伊。昨朝吃飯。今日肚饑)。",
    "X85n1587_016:0101a08": "天台省徹悟禪師參天慧徹。禪堂供司水職十二年。",
    "X85n1587_016:0101a09": "一日舉足下單。踏破方磚。有省。大呌曰。十二年底。十",
    "X85n1587_016:0101a10": "二年底。維那問曰。十二年底甚麼。師曰。十二年來被",
    "X85n1587_016:0101a11": "鬼迷。今日脚踏實地。至方丈呈偈曰。覷破方磚。面目",
    "X85n1587_016:0101a12": "儼然。一微塵內。洞見大千。天曰。未在更道。師云。蚯蚓",
    "X85n1587_016:0101a13": "過海。蝦蟇上天。聰事不真。重說偈言。天頷之。後隱於",
    "X85n1587_016:0101a14": "華頂深處玉樹林。終身不出。",
    "X85n1587_016:0101a15": "南嶽下第四十世",
    "X85n1587_016:0101a16": "藏庵鋒禪師法嗣",
    "X85n1587_016:0101a17": "芙蓉雙峯若呆慧禪師常德寧邑黃氏子。結制。喝一",
    "X85n1587_016:0101a18": "喝云。臨濟。曹洞。溈仰。雲門。法眼。總被麻三斤縛作一",
    "X85n1587_016:0101a19": "束。輥入阿耨達池。縱使口如利劒。早已打濕袈裟角。",
    "X85n1587_016:0101a20": "只待乾矢橛成等正覺。方知出頭有分。山僧見處。要",
    "X85n1587_016:0101a21": "望諸人高超物表。何以故。喝一喝云。月落不離天。",
    "X85n1587_016:0101a22": "天濤雲禪師法嗣(六人)",
    "X85n1587_016:0101a23": "杭州天長守約信禪師小參。夫子不識字。達磨不",
    "X85n1587_016:0101a24": "會禪。一卷好心經。被箇歪嘴和尚念壞了。你還透得",
    "X85n1587_016:0101b01": "壞處麼。打一錘一塊腫。踢一脚一塊青。因甚麼蚊子",
    "X85n1587_016:0101b02": "上鐵牛。癩士聽雷聲。欲得不招無間業。莫謗如來正",
    "X85n1587_016:0101b03": "法輪　小參。一拳拳倒妙高峯。就地拈來土是金。一",
    "X85n1587_016:0101b04": "踢踢翻圓覺海。滔天波浪浪是水。若果恁麼。天長。與",
    "X85n1587_016:0101b05": "你助彩。東西南北去。鑊湯爐炭去。劒樹刀山去。毒蛇",
    "X85n1587_016:0101b06": "頭上揩癢去。猛虎口裏橫身去。若也滴滴搭搭婆婆",
    "X85n1587_016:0101b07": "訶訶。只恐總去不得。何也。天長。從來不與人說媽媽",
    "X85n1587_016:0101b08": "禪。",
    "X85n1587_016:0101b09": "金陵西天妙德起禪師號元峰。浙江山陰呂氏子。年",
    "X85n1587_016:0101b10": "二十。投普照老宿出家。得戒于杭之天長。掩關三載。",
    "X85n1587_016:0101b11": "北禮五臺。遍參尊宿。後謁天濤雲于金山　上堂。問",
    "X85n1587_016:0101b12": "答本無交涉。棒喝亦然。虗設莫問張三李四。空懸一",
    "X85n1587_016:0101b13": "天星月。復卓拄杖云。一二三四五六七。入海筭沙徒",
    "X85n1587_016:0101b14": "費力。箇中消息報君知。彌勒釋迦同喫跌　小參。山",
    "X85n1587_016:0101b15": "僧。自小記得。四句伽陀。不免當陽拈出。揮拂子云。上",
    "X85n1587_016:0101b16": "大人孔乙己。化三千可知禮也。且問諸仁者。是甚麼",
    "X85n1587_016:0101b17": "義　小參。論玄宗談意旨。佛祖單提傳心印。打開寶",
    "X85n1587_016:0101b18": "藏妙無窮。得意忘言超智境。實無一法與君通。萬象",
    "X85n1587_016:0101b19": "森羅齊乞命　早參。禪無可參。道無可學。世尊拈花。",
    "X85n1587_016:0101b20": "早喪靈源。迦葉微笑。更添病目。山僧今日略呈醜拙。",
    "X85n1587_016:0101b21": "喫飯穿衣。無法可說。兩箇拳頭。一對伸出　早參。有",
    "X85n1587_016:0101b22": "夢有想。情塵未釋。無夢無想。天地懸隔。坐斷兩頭。觸",
    "X85n1587_016:0101b23": "處明白。直下承當。更添階級。擬議思量。白雲萬里",
    "X85n1587_016:0101b24": "　師年老。退居興教。以角虎雙修。嘉慶戊午正月十四",
    "X85n1587_016:0101c01": "日示微疾。眾請說偈。師曰。莫污人好。索浴更衣。移龕",
    "X85n1587_016:0101c02": "坐寂。",
    "X85n1587_016:0101c03": "金山六益謙禪師上堂。向上一路。人人鼻孔撩天。",
    "X85n1587_016:0101c04": "各各脚跟點地。放行也海濶天空。把住也無處迴避。",
    "X85n1587_016:0101c05": "今日金山。也不把住。也不放行。大家團圞頭。同說家",
    "X85n1587_016:0101c06": "常話。知有的兄弟。杓柄短長。鍋子大小。常住日用。一",
    "X85n1587_016:0101c07": "一盡知。不知有底兄弟。柴米油鹽。銀錢使費。齋堂茶",
    "X85n1587_016:0101c08": "飯。種種現成。畢竟作何消受。若向三條椽下七尺單",
    "X85n1587_016:0101c09": "前。獃獃坐禪。如是消受。閻羅老。打你鬼胐臀有分。何",
    "X85n1587_016:0101c10": "故。金山者裏。不賣者箇滯貨。無禪到你參。無道到你",
    "X85n1587_016:0101c11": "學。顧眾云。還知金山為人處麼。去到諸方。切莫錯舉。",
    "X85n1587_016:0101c12": "杭州天長海宇清禪師上堂。買帽相頭。看席打令。",
    "X85n1587_016:0101c13": "未免取舍自殊。朝打三千。暮打八百。徒爾疲勞。天長。",
    "X85n1587_016:0101c14": "今日橫吹牧笛。不犯宮商。大家齊唱太平歌。合會共",
    "X85n1587_016:0101c15": "歡堯舜日。恁麼委悉。便請承當。其或未然。不免為諸",
    "X85n1587_016:0101c16": "人直截去也。十箇手指八箇叉。會得也。是揑目生花。",
    "X85n1587_016:0101c17": "若不會。若哉佛陀耶。",
    "X85n1587_016:0101c18": "嘉興精嚴性愷徹禪師上堂。未離兜率。已降王宮。",
    "X85n1587_016:0101c19": "未出母胎。度人已畢。恁麼會去。木馬逐風嘶。不恁麼",
    "X85n1587_016:0101c20": "會去。泥牛海底走。馬子尿壺。掃帚畚斗。是山僧尋常",
    "X85n1587_016:0101c21": "用底。臨濟德山。是乾屎橛。汝等尿床漢。費山僧多少",
    "X85n1587_016:0101c22": "委曲。更向者裏。覓什麼羶。喝一喝。若是丈夫兒。不向",
    "X85n1587_016:0101c23": "那邊討。",
    "X85n1587_016:0101c24": "嘉興精嚴琢三勤禪師湖州德清許氏子。年二十八。",
    "X85n1587_016:0102a01": "投雲林在瞻和尚脫白。後參天濤雲。命看萬法歸一",
    "X85n1587_016:0102a02": "話。一日契旨。偈曰。一念回光雙眼瞎。泥牛裂斷黃金",
    "X85n1587_016:0102a03": "索。無毛鷂子潑天飛。四十九年錯註脚　陞座。一五",
    "X85n1587_016:0102a04": "又一五。大地即是土。甜瓜徹蒂甜。苦瓜連根苦。苦樂",
    "X85n1587_016:0102a05": "大家知。各自照門戶。因語識人。因苗辯土。無是無非。",
    "X85n1587_016:0102a06": "有賓有主。卓拄杖云。會也無。山猫不是老虎　小參。",
    "X85n1587_016:0102a07": "世尊不說說。迦葉不聞聞。會得箇中意。棗子囫圇吞。",
    "X85n1587_016:0102a08": "卓拄杖云。無端無端　小參。拈拄杖云。有頭有尾。無",
    "X85n1587_016:0102a09": "病無藥。眼睛橫生。鼻孔直落。見飯會吃。見衣會著。現",
    "X85n1587_016:0102a10": "成公案。不用造作。禾山打皷。普化搖鐸。直饒會得也",
    "X85n1587_016:0102a11": "是絡索。",
    "X85n1587_016:0102a12": "滄洪注禪師法嗣",
    "X85n1587_016:0102a13": "常州天寧覺性是禪師本郡江陰姚氏子。二十歲。造",
    "X85n1587_016:0102a14": "宜興銅官山。禮德梵和尚出家。徧參諸方。次謁滄洪",
    "X85n1587_016:0102a15": "注。命看未生前話。二年後。忽契悟。得授印記　上堂。",
    "X85n1587_016:0102a16": "空手把鋤頭。殺活縱橫得自由。步行橋水牛。不風流",
    "X85n1587_016:0102a17": "處也風流。人從橋上過。崑崙踏破洞庭波。橋流水不",
    "X85n1587_016:0102a18": "流。黃鶴樓前鸚鵡洲。還委麼。揮拂子下座。",
    "X85n1587_016:0102a19": "碧雲寶禪師法嗣",
    "X85n1587_016:0102a20": "嘉興精嚴躬頴義禪師小參。殘春已過。孟夏到來。",
    "X85n1587_016:0102a21": "十方聚會。選佛場開。一箇箇壁立萬仞。拶破虗空。便",
    "X85n1587_016:0102a22": "見盡十方世界。是沙門一隻眼。盡十方世界。是圓覺",
    "X85n1587_016:0102a23": "伽藍。身心安居。平等性智。精嚴恁麼說話。大似畫蛇",
    "X85n1587_016:0102a24": "添足。若是過量人。著著有出身之路。還有過量人者",
    "X85n1587_016:0102b01": "麼。卓杖云。泥牛昨夜遭塗炭。直到于今不見蹤。",
    "X85n1587_016:0102b02": "見徹明禪師法嗣",
    "X85n1587_016:0102b03": "泰州慈濟湛如真禪師丹徒王氏子　據室。此是從",
    "X85n1587_016:0102b04": "上祖師。斷人命根處。拄杖子。今日在真上座手裏。即",
    "X85n1587_016:0102b05": "今銅頭鐵額到此。也須一一按過。不是與人難共住。",
    "X85n1587_016:0102b06": "大都緇素要分明　當晚小參。秋臨數日。桐葉初稀",
    "X85n1587_016:0102b07": "木樨香。含蕊南畝稻花肥。鐘鳴東海。塔影西溪。離聲",
    "X85n1587_016:0102b08": "離色。未許住泊。隨聲逐色。打折驢蹄。莫把青州棗。錯",
    "X85n1587_016:0102b09": "認鄭州梨　小參。水底不須撈月。虗空何處著楔。一",
    "X85n1587_016:0102b10": "法不見不知。正是抱嚫呌屈。直饒純清絕點。脫體承",
    "X85n1587_016:0102b11": "當。脚跟之下。泥水一尺。何故。萬里不掛片雲。青天也",
    "X85n1587_016:0102b12": "須喫棒　大殿。丈六金身。千丈盧舍那身無邊身。菩",
    "X85n1587_016:0102b13": "薩量至梵天。不見其頂。正眼觀來。尚屬戲論。金佛木",
    "X85n1587_016:0102b14": "佛泥佛真佛。丹霞德山雲門趙州。各執己見。新長老",
    "X85n1587_016:0102b15": "合作麼生。展具云。齊之以禮　祖堂。不立一塵。不捨",
    "X85n1587_016:0102b16": "一法。世界本清平。何須神臂發。斷臂安心。將病與醫。",
    "X85n1587_016:0102b17": "致使大唐宗徒。行棒行喝。了無收煞。莫謂家醜外揚。",
    "X85n1587_016:0102b18": "貴圖授受直截。",
    "X85n1587_016:0102b19": "定悟誠禪師法嗣",
    "X85n1587_016:0102b20": "常州聚湖寺頓悟禪師浙江海寧人。參定悟和尚。印",
    "X85n1587_016:0102b21": "記繼席天寧　上堂。明明明。宛如紅日照乾坤。暗暗",
    "X85n1587_016:0102b22": "暗。普天匝地不見面也不明。也不暗。露出金剛一隻",
    "X85n1587_016:0102b23": "眼。且道。金剛眼在甚麼處。良久云。咄。",
    "X85n1587_016:0102b24": "納川海禪師法嗣",
    "X85n1587_016:0102c01": "常州天寧淨德月禪師本郡陽湖人　解制小參。若",
    "X85n1587_016:0102c02": "人識得心。大地無寸土。家舍途中。若人識得心。大地",
    "X85n1587_016:0102c03": "皆是土。途中家舍。於斯了然。不妨登山涉水。隨處自",
    "X85n1587_016:0102c04": "在。揮拂云。若向者裏停思。縱饒經歷百城。也是趙婆",
    "X85n1587_016:0102c05": "呷醋　除夕小參。今年遇[門@壬]增一月。寒暑推遷今日",
    "X85n1587_016:0102c06": "畢。衲僧巴鼻祇如常。摩訶般若波羅蜜　解制小參。",
    "X85n1587_016:0102c07": "萬法歸一。有佛處不得住。一歸何處。無佛處急走過。",
    "X85n1587_016:0102c08": "三月無違。青州布衫重七觔。恁麼則不去也。三千里",
    "X85n1587_016:0102c09": "外漫流傳。上元定是正月半。摘楊花摘楊花。良久云。",
    "X85n1587_016:0102c10": "還識趙州麼　陞座。最初機。末後句。泥牛吼水面。木",
    "X85n1587_016:0102c11": "馬疾追風。有甚奇特。過得天寧門。方為好手。且道。天",
    "X85n1587_016:0102c12": "寧有何長處。卓拄杖云。直饒佛祖到來。也要從頭勘",
    "X85n1587_016:0102c13": "過　小參。今朝五月望旦。諸兄一齊雲集。驀竪拂子",
    "X85n1587_016:0102c14": "云。祖意教意全彰。虗空何必釘橛。",
    "X85n1587_016:0102c15": "霈靈源禪師法嗣",
    "X85n1587_016:0102c16": "丹陽嘉山中和□禪師上堂。麻三斤。須菩提巖中",
    "X85n1587_016:0102c17": "端坐。見吾法身。乾矢橛。萬里無雲天喫棒。克賓維那。",
    "X85n1587_016:0102c18": "罸錢赶出。文殊師利。喚不入門。倒却門前剎竿。弄猢",
    "X85n1587_016:0102c19": "猻伎倆。禮拜歸位而立。認奴作郎。者一隊漢。箇箇認",
    "X85n1587_016:0102c20": "影迷頭。嘉山者裏。仍可法堂前草深一丈。不肯將金",
    "X85n1587_016:0102c21": "針度與人。何故。諸方難見易識。我者裏易見難識。",
    "X85n1587_016:0102c22": "了凡聖禪師法嗣(六人)",
    "X85n1587_016:0102c23": "無錫開利化南宏禪師上堂。僧問。意句俱不到時",
    "X85n1587_016:0102c24": "如何。師云。描不成畫不就。進云。一種沒絃琴。惟師彈",
    "X85n1587_016:0103a01": "得妙。師喝云。誰是知音。乃云。菱花纔現。人境難逃。鏌",
    "X85n1587_016:0103a02": "鎁全提。佛魔膽喪。遵寰中之敕。握閫外之權。斬新條",
    "X85n1587_016:0103a03": "令。掃除竹木精靈。截斷疑根。剖出佛祖心印。定龍蛇。",
    "X85n1587_016:0103a04": "須具閃電之機。分玉石。必有迅雷之句。百尺竿頭。使",
    "X85n1587_016:0103a05": "人人進步。萬仞巖上。要箇箇翻身。眾中還有進得步",
    "X85n1587_016:0103a06": "翻得身者麼。喝一喝云。一片白雲橫谷口。幾多歸鳥",
    "X85n1587_016:0103a07": "自迷巢　小參。花開樹樹開椏。椏上著葫蘆。葫蘆藤",
    "X85n1587_016:0103a08": "上結冬瓜。瓜中五味盡皆全。甜如蜜。苦如連。辣似番",
    "X85n1587_016:0103a09": "椒鹹似鹽。其中一種真酸味。相逢難以對人言。卓一",
    "X85n1587_016:0103a10": "卓云。薦。",
    "X85n1587_016:0103a11": "高郵善因最初心禪師生平。於道自任。室中嚴峻。衲",
    "X85n1587_016:0103a12": "子少有能近者　上堂。真無妄不立。妄無真不生。透",
    "X85n1587_016:0103a13": "過兩重關。猶落第二頭。所以臨濟大師云。向第一句",
    "X85n1587_016:0103a14": "薦得。可與佛祖為師。第二句薦得。可與人天為師。第",
    "X85n1587_016:0103a15": "三句薦得。自救不了。設有箇出來道。不落階級。又作",
    "X85n1587_016:0103a16": "麼生。但向他道。今日不著便。",
    "X85n1587_016:0103a17": "維揚高旻昭月貞禪師徐州沛縣余氏子。幼依銅山",
    "X85n1587_016:0103a18": "潔生和尚出家。年二十。受具于宏濟律師。常誦法華",
    "X85n1587_016:0103a19": "金剛致疑。奮志參方。謁高旻了凡聖。參三不是話。有",
    "X85n1587_016:0103a20": "省。呈所得。了曰。誰教你坐在者裏。懸崖撒手。自肯承",
    "X85n1587_016:0103a21": "當。絕後再甦。欺君不得。師聞舉。豁然開悟。從茲日益",
    "X85n1587_016:0103a22": "玄奧。後繼席焉。上堂。綠陰深處。水足草足。碧玉階前。",
    "X85n1587_016:0103a23": "風清月白。千劫眼不借舌頭底。萬劫舌不借眼睛底。",
    "X85n1587_016:0103a24": "璿璣不動。寂爾恒通。大清國裏。不是無禪。只是無師。",
    "X85n1587_016:0103b01": "一釋迦二元和三佛陀。其餘是什麼碗脫坵　華嚴",
    "X85n1587_016:0103b02": "期上堂。剖塵出經卷。了義絕言詮。阿字法門海。不隔",
    "X85n1587_016:0103b03": "一毫端。良久云。風鳴條雨破塊。朝來塔上鈴語碎。大",
    "X85n1587_016:0103b04": "方廣佛華嚴經。塵說剎說不思議。普賢行文殊智。樓",
    "X85n1587_016:0103b05": "閣門開。三摩鉢地。顧眾云。文彩全彰。各請自鑒　上",
    "X85n1587_016:0103b06": "堂。十方國土中。無剎不現身。昨日雨今日晴。馬嘶芳",
    "X85n1587_016:0103b07": "草地。牛臥綠楊陰。漁歌遠浦。蟬噪高林。金沙灘頭馬",
    "X85n1587_016:0103b08": "郎婦。不搽紅粉也風流。好大哥。夜來明月照千谿。無",
    "X85n1587_016:0103b09": "限獼猿探深影。喝一喝　小參。夜短睡不足。鐘聲披",
    "X85n1587_016:0103b10": "七條。山門佛殿。露柱燈籠。因我得禮。你塔鈴邗水。妙",
    "X85n1587_016:0103b11": "音觀世音。梵音海潮音。薰風南來。殿角凉生。甚麼處。",
    "X85n1587_016:0103b12": "是文殊被世尊攝向二鐵圍山。驀喚行者。濃煎茶來。",
    "X85n1587_016:0103b13": "小參。掃盡觸途滯程。頓開不二生涯。鑊湯為樂業。爐",
    "X85n1587_016:0103b14": "炭是安家。趙錢孫李。大寶法華。若起絲毫佛見法見。",
    "X85n1587_016:0103b15": "粗拳辣掌。不怕戴角夜叉。咄。突出無師句子。當陽獨",
    "X85n1587_016:0103b16": "露無遮　晒藏經小參。舉世尊臨入涅槃。文殊請再",
    "X85n1587_016:0103b17": "轉法輪。世尊咄曰。文殊。吾四十九年。未嘗說著一字。",
    "X85n1587_016:0103b18": "請我再轉法輪。是吾曾轉法輪耶。師云。大小文殊。被",
    "X85n1587_016:0103b19": "世尊熱瞞一上。萸灣今日路見不平。要與文殊作主。",
    "X85n1587_016:0103b20": "召眾云。可快將黃面老漢贜物。盡搬在殿前。青天白",
    "X85n1587_016:0103b21": "日。大家露佈一番。管教伊轉身不及。雖然。也是為他",
    "X85n1587_016:0103b22": "閒事長無明　小參。三登投子。九上洞山。三千里路。",
    "X85n1587_016:0103b23": "賣却布單。癡狂外邊走。一盲引眾盲。達磨不來東土。",
    "X85n1587_016:0103b24": "二祖不往西乾。佛法徧天下。誰人不丈夫。一塵飛而",
    "X85n1587_016:0103c01": "翳天。一芥墮而覆地。擬心即錯。動念即乖。汝等遠涉",
    "X85n1587_016:0103c02": "山水。皆是去本逐末。還委悉麼。未動脚跟。好與三十",
    "X85n1587_016:0103c03": "棒　小參。拈起須彌椎。擊碎虗空皷。狹路相逢。無賓",
    "X85n1587_016:0103c04": "無主。釋迦不是佛。達磨不是祖。放出楊岐三脚驢。踏",
    "X85n1587_016:0103c05": "殺玄沙一角虎。阿呵呵。休莾鹵。若人識得心。大地無",
    "X85n1587_016:0103c06": "寸土　示眾。諸人以我有佛法。我以佛法是冤家。不",
    "X85n1587_016:0103c07": "著趙州七斤衫。豈拈洞山三斤麻。饑即飯。渴即茶。終",
    "X85n1587_016:0103c08": "朝隨分足生涯。惟有一箇決定說。庭前娑羅樹。年年",
    "X85n1587_016:0103c09": "放碧華　僧問。如何是道。師云。瓜州遠似揚州。問如",
    "X85n1587_016:0103c10": "何是禪。師云。山僧今日勞倦。僧便出。師云。不妨伶利",
    "X85n1587_016:0103c11": "　問。如何是學人本來面目。師云。牙齒一具骨。耳朵",
    "X85n1587_016:0103c12": "兩片皮。僧禮拜。師曰。好箇師僧。又恁麼去　僧參。纔",
    "X85n1587_016:0103c13": "跨門。師曰。後面是阿誰。僧回首。師云。業識茫茫。無本",
    "X85n1587_016:0103c14": "可據　師問僧。狗子還有佛性也無。僧云。無。師云。汝",
    "X85n1587_016:0103c15": "驢年。夢見趙州去在　僧。問如何是雲門北斗藏身",
    "X85n1587_016:0103c16": "意。師曰。月落寒潭靜。烏鷄半夜啼。僧曰。恁麼便是否。",
    "X85n1587_016:0103c17": "師云。不打者驢漢出去。師主席三十餘年。室中嚴明",
    "X85n1587_016:0103c18": "峻拒。不妄許可。事親最孝。有養母堂。乾隆五十年十",
    "X85n1587_016:0103c19": "月七日示寂。世壽五十七。僧臘四十七。塔于江城村",
    "X85n1587_016:0103c20": "之原。",
    "X85n1587_016:0103c21": "維揚秋門陳居士喜讀佛書。偶閱維摩經。至文殊菩",
    "X85n1587_016:0103c22": "薩問疾品。維摩念言今文殊師利與大眾十萬餘俱",
    "X85n1587_016:0103c23": "來我所。即以神力空其室內除去所有。乃豁然。得薀",
    "X85n1587_016:0103c24": "界空。遂詣高旻。求入室。呈所得。旻曰。此是薀空。未得",
    "X85n1587_016:0104a01": "性空。猶是門外事。士云。如何是門內事。旻曰。月落後",
    "X85n1587_016:0104a02": "相見。士乃頓悟前非。即呈偈曰。大地黑漫漫。相逢不",
    "X85n1587_016:0104a03": "相識。十聖三賢總不知。泥牛入海絕消息。旻頷之曰。",
    "X85n1587_016:0104a04": "且喜得入門也。士云。弟子從未出。何言入也。旻曰。放",
    "X85n1587_016:0104a05": "汝三十棒。遂築居士軒。長譚不二。臨終前一日。辭謝",
    "X85n1587_016:0104a06": "親舊。時至。沐浴更衣禮佛。端坐說偈。合掌謝眾而化。",
    "X85n1587_016:0104a07": "著述甚多。唯一貫吟。皆闡不不二之旨。",
    "X85n1587_016:0104a08": "揚州哲文袁居士善繪雞。舉家茹素。參高旻。令參誰",
    "X85n1587_016:0104a09": "字。半載無入處。一日畫雞呈似旻。旻曰。雖然如活。爭",
    "X85n1587_016:0104a10": "柰不解啼。士曰。聲遍大千。旻把住曰。那裏是他發聲",
    "X85n1587_016:0104a11": "處。速道速道。士無對。自此晝夜力參。半夜忽聞雞呌。",
    "X85n1587_016:0104a12": "徹見淵源。清晨求證。旻曰。居士會也。士呈偈曰。錦雞",
    "X85n1587_016:0104a13": "啼破玉屏空。子夜閻浮日正中。情與無情同一舌。到",
    "X85n1587_016:0104a14": "頭無處覓渠踪。旻云。到頭原不識渠踪。士唯然。日精",
    "X85n1587_016:0104a15": "玄奧。一日喚家僮。敷座焚香。至午趺坐。令請秋門居",
    "X85n1587_016:0104a16": "士話別。門至問曰。正當恁麼時如何。士乃畫一○相。",
    "X85n1587_016:0104a17": "大喝一聲而寂。",
    "X85n1587_016:0104a18": "揚州遯園尤居士未弱冠入泮。不信佛氏。每見僧心",
    "X85n1587_016:0104a19": "若有物。忽舌下患一重舌。醫皆拱手。自知必死。聞秋",
    "X85n1587_016:0104a20": "門居士知坐禪。可了生死。往扣之。門一見。即推出仍",
    "X85n1587_016:0104a21": "閉却。士大疑之。遂詣高旻。令參神前酒臺盤話。日夜",
    "X85n1587_016:0104a22": "參究。誓不歸。未幾。病釋然。一日欲登廁未及門。忽猛",
    "X85n1587_016:0104a23": "省曰。從今不受人瞞也。即趨方丈。呈偈曰。酒臺盤酒",
    "X85n1587_016:0104a24": "臺盤。答處何曾在問端。大道本來無背向。從今不被",
    "X85n1587_016:0104b01": "舌頭瞞。旻為之助喜。"
}