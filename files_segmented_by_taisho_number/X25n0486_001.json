{
    "X25n0486_001:0207a06": "金剛經會解了義自敘",
    "X25n0486_001:0207a08": "予於戊辰燕邸。考授別駕時。誦起金剛經。閱今三十",
    "X25n0486_001:0207a09": "五載。口為誦而心無解。欲以不解解之。初非此可解。",
    "X25n0486_001:0207a10": "彼不可解。又非有可解。有不可解。竊嘆義味。何如是",
    "X25n0486_001:0207a11": "深奧。究竟無淺。如何有深。無顯。如何有奧。大而世界",
    "X25n0486_001:0207a12": "此也。細而微塵此也。明明可舉似。明明無可舉似。繁",
    "X25n0486_001:0207a13": "而生類此也。約而四相此也。實實有係屬。實實無所",
    "X25n0486_001:0207a14": "係屬。法可說而法原無法。併說亦無說。物可度。而物",
    "X25n0486_001:0207a15": "無其物。併度亦非度。上而授記。無授記。下而受持。無",
    "X25n0486_001:0207a16": "受持。中而演說四句偈。無從而演說。諸相不立。歸於",
    "X25n0486_001:0207a17": "無我。造作不生。泯於無為。總之無可住之法。便無可",
    "X25n0486_001:0207a18": "住之心。有住而無住之心。即是不降而降之法。故護",
    "X25n0486_001:0207a19": "念非不諄切。而去來坐臥。先無定。付囑非不叮嚀。而",
    "X25n0486_001:0207a20": "夢幻泡影。誰是真。予遍搜諸解。俱不過會文挈義。尋",
    "X25n0486_001:0207a21": "章摘句爾已。於其中。煩者汰之。訛者訂之。晦者醒之。",
    "X25n0486_001:0207a22": "倒者整之。前後呼應者。暢其詞。虗實轉變者。通其意。",
    "X25n0486_001:0207a23": "謂直遡靈山會上。覿面吐露。覿面稟承。世尊不說說。",
    "X25n0486_001:0207a24": "須菩提不聞聞。阿難結集於儼然未散時。而會取當",
    "X25n0486_001:0207b01": "日情境。余則何敢。若以堅利喻金剛。余則曰。堅莫堅",
    "X25n0486_001:0207b02": "於此心。利莫利於此信法之心。心光即是佛光。人人",
    "X25n0486_001:0207b03": "有現成般若。證佛不如證心。在在有捷經六波羅蜜。",
    "X25n0486_001:0207b04": "至於非名是名。正第一義。難形容處。如云。日出西方",
    "X25n0486_001:0207b05": "夜落東。桃華雪白李華紅。何獨不然。",
    "X25n0486_001:0207b06": "時",
    "X25n0486_001:0207b07": "順治辛丑季春徐昌治覲周父書於大業堂中",
    "X25n0486_001:0207b11": "金剛經會解了義",
    "X25n0486_001:0207b13": "三藏法師　鳩摩羅什　原譯",
    "X25n0486_001:0207b14": "兄　徐從治肩虞父　徐光治孟[烈-列+勛]父　仝訂",
    "X25n0486_001:0207b15": "無依道人徐昌治覲周父　纂",
    "X25n0486_001:0207b16": "男　徐升貞　徐乾貞　徐拱樞",
    "X25n0486_001:0207b17": "孫　徐頥貞　徐儲元　仝校",
    "X25n0486_001:0207b24": "金剛般若波羅蜜經",
    "X25n0486_001:0207c01": "金剛二字。顯佛一片金剛心。能斷疑也。以世間常",
    "X25n0486_001:0207c02": "情。不能知佛。及其日用行事。件件不與人同。未免",
    "X25n0486_001:0207c03": "見而生疑。即弟子中。亦疑佛所說法。難信難解。今",
    "X25n0486_001:0207c04": "幸空生。窺見世尊一班。忽生讚嘆。故世尊因其疑",
    "X25n0486_001:0207c05": "而破之。乃披自己一片金剛心。令諸聞者。群疑頓",
    "X25n0486_001:0207c06": "斷。抑且能斷眾生煩惱。故彌勒二十七疑斷發無",
    "X25n0486_001:0207c07": "剩義。",
    "X25n0486_001:0207c08": "佛說大般若經。六百卷。一十六會。此經第五百七",
    "X25n0486_001:0207c09": "十七卷。給孤獨園。第九會。金剛。乃護法力士所執",
    "X25n0486_001:0207c10": "之瑤。極堅極利。無物不破。以堅喻般若體。以利喻",
    "X25n0486_001:0207c11": "般若用。",
    "X25n0486_001:0207c12": "般若云慧。乃不動智光。虗明神照。即是人人共有",
    "X25n0486_001:0207c13": "的本覺真性。",
    "X25n0486_001:0207c14": "波羅蜜。云到彼岸。見性得度。即是彼岸。未得度者。",
    "X25n0486_001:0207c15": "即是此岸。其實彼岸乃固有之地。即此心極盡處",
    "X25n0486_001:0207c16": "也。",
    "X25n0486_001:0207c17": "眾生業識。苦海茫茫。然海必從岸注。猶煩惱原以",
    "X25n0486_001:0207c18": "慧生。轉無邊煩惱。為無邊智慧。方到彼岸。是到原",
    "X25n0486_001:0207c19": "無到。迷者自不悟耳(般若云智慧。破愚痴故。智慧與愚痴。俱無定體悟此心。即",
    "X25n0486_001:0207c20": "愚痴是智慧。迷此心。即智慧是愚痴)。",
    "X25n0486_001:0207c21": "經。徑也。到彼岸之徑路也。經者。能貫能攝。貫穿所",
    "X25n0486_001:0207c22": "應說義。攝持所化眾生。佛滅二千餘年。正法不至",
    "X25n0486_001:0207c23": "散失。經之貫穿也。眾生流浪六趣。遵教咸歸正趣。",
    "X25n0486_001:0207c24": "經之攝持也。",
    "X25n0486_001:0208a01": "釋經分三分。初序分。二正宗分。三流通分。",
    "X25n0486_001:0208a02": "○法會因由分第一",
    "X25n0486_001:0208a03": "　法會因由指路途　　修心道者滿江湖",
    "X25n0486_001:0208a04": "　欲行千里從初步　　踏著家山是丈夫",
    "X25n0486_001:0208a05": "如是我聞一時佛在舍衛國祇樹給孤獨園。與大比",
    "X25n0486_001:0208a06": "丘眾。千二百五十人俱。爾時世尊食時。著衣持鉢。入",
    "X25n0486_001:0208a07": "舍衛大城乞食。於其城中。次第乞已。還至本處。飯食",
    "X25n0486_001:0208a08": "訖。收衣鉢。洗足已敷座而坐。",
    "X25n0486_001:0208a09": "此是佛住世說法儀式。如是。指經。我聞。阿難自稱。",
    "X25n0486_001:0208a10": "我從佛聞也。一時者。師資會合之時。佛者。覺也。自",
    "X25n0486_001:0208a11": "覺。覺他也。舍衛國。波斯匿王所居。祇陀。太子之名。",
    "X25n0486_001:0208a12": "華言戰勝。因王戰勝隣國而生。故名。祇樹太子所",
    "X25n0486_001:0208a13": "栽。太子捨此園。與須達長者。常給孤獨貧人。內立",
    "X25n0486_001:0208a14": "精舍。請佛住此說法。所共聞者。有大比丘等。此名",
    "X25n0486_001:0208a15": "乞士。乞法於佛。乞食於人也。大者。人所敬仰。佛說妙",
    "X25n0486_001:0208a16": "諦。非大比丘不能頓悟也。眾者。會聚和合。千二百",
    "X25n0486_001:0208a17": "五十人者。佛成道後。先度憍陳如五人。次度迦葉",
    "X25n0486_001:0208a18": "等千人。後度舍利佛目犍連等。二百五十人。悉來",
    "X25n0486_001:0208a19": "園中聽法。俱者。主眾咸在。則此經之得聞自佛更",
    "X25n0486_001:0208a20": "無疑矣。爾時者。將欲說經之時。世尊。乃十號之一。",
    "X25n0486_001:0208a21": "世出世間。福慧具足也。佛以日中食。食時。是將食",
    "X25n0486_001:0208a22": "之時。著衣。即金色僧伽梨。二十五條衣也。鉢。即應",
    "X25n0486_001:0208a23": "量器。園在城外。自外入內。大城。處廣人多也。行乞。",
    "X25n0486_001:0208a24": "折自傲。破他慳。次第。不分貧富也。原歸園中飯食。",
    "X25n0486_001:0208b01": "置衣淨鉢。洗足。不令塵垢也。趺伽打坐。不令疲倦",
    "X25n0486_001:0208b02": "也。大聖行徑。與凡人無異。其間多從容自在體態。",
    "X25n0486_001:0208b03": "三寶不具。法會不成。如是。法也。佛在。佛也。大比丘。",
    "X25n0486_001:0208b04": "僧也。凡欲流通佛法。全仗三寶之力。乞食威儀。戒",
    "X25n0486_001:0208b05": "也。敷座而坐。定也。自世尊行之。則皆慧也。戒定慧。",
    "X25n0486_001:0208b06": "乃三寶無漏學。",
    "X25n0486_001:0208b07": "○善現起請分第二",
    "X25n0486_001:0208b08": "　善現起請問來由　　進道何須向外求",
    "X25n0486_001:0208b09": "　佛本是心心是佛　　靈山盡在汝心頭",
    "X25n0486_001:0208b10": "一部金剛般若。全從空生一問發起。",
    "X25n0486_001:0208b11": "時長老須菩提在大眾中。即從座起。偏袒右肩。右膝",
    "X25n0486_001:0208b12": "著地。合掌恭敬。而白佛言。希有世尊。如來善護念諸",
    "X25n0486_001:0208b13": "菩薩。善付囑諸菩薩。世尊。善男子。善女人。發阿耨多",
    "X25n0486_001:0208b14": "羅三藐三菩提心。云何應住。云何降伏其心。佛言。善",
    "X25n0486_001:0208b15": "哉善哉。須菩提。如汝所說。如來善護念諸菩薩。善付",
    "X25n0486_001:0208b16": "囑諸菩薩。汝今諦聽。當為汝說。善男子。善女人。發阿",
    "X25n0486_001:0208b17": "耨多羅三藐三菩提心。應如是住。如是降伏其心。唯",
    "X25n0486_001:0208b18": "然世尊。願樂欲聞。",
    "X25n0486_001:0208b19": "般若真空。非解空者。不能與佛互相激揚。須菩提。",
    "X25n0486_001:0208b20": "解空第一。華言空生。亦名善現。如來乞食趺坐時。",
    "X25n0486_001:0208b21": "雖則隨機晏座。無說無聞。却被須菩提忽然覷見。",
    "X25n0486_001:0208b22": "這個時節。在大眾中。忍悛不禁。即從座起。欲請大",
    "X25n0486_001:0208b23": "法。先肅敬儀。西方行禮。則偏袒。右肩。右膝。尚右也。",
    "X25n0486_001:0208b24": "合掌。一心奉持也。大眾只見如來。著衣乞飯。與眾",
    "X25n0486_001:0208c01": "一般。空生獨見得。有與人不同處。真天上天下獨",
    "X25n0486_001:0208c02": "尊者。故開口說個希有世尊。希有有三義。第一能",
    "X25n0486_001:0208c03": "捨金輪王位。第二身長丈六。紫金磨容。三十二相。",
    "X25n0486_001:0208c04": "八十種好。第三性能含吐八萬四千法。三身圓備。",
    "X25n0486_001:0208c05": "福慧兩足。其護念付囑而日善。乃密密方便。而將",
    "X25n0486_001:0208c06": "就之。正是希有之事也。如彌勒云。巧護義應知。加",
    "X25n0486_001:0208c07": "彼身同行。真自利利他也。又云。不退得未得。是名",
    "X25n0486_001:0208c08": "善付囑。阿云無。耨多羅云上。三云正。藐云等。菩提",
    "X25n0486_001:0208c09": "云覺。圓明普照。故云無上正等正覺。謂正智覺真。",
    "X25n0486_001:0208c10": "徧智覺俗。皆不偏邪。發此心者。住於何法。降何等",
    "X25n0486_001:0208c11": "心。若謂有真實可住。虗妄心可降。便非男女發心",
    "X25n0486_001:0208c12": "求證佛果工夫。工夫只在修心。修心只期安定。佛",
    "X25n0486_001:0208c13": "因其問切身心。深讚其是。而答以不住一法是真",
    "X25n0486_001:0208c14": "住。降伏一切取相之心是真降。住降無二法。不住",
    "X25n0486_001:0208c15": "一切法。即降伏取相之心。降伏取相之心。即不住",
    "X25n0486_001:0208c16": "一切法。總一阿耨多羅三藐三菩提耳。如是者。要",
    "X25n0486_001:0208c17": "得此心自住自降。政所謂法無可得。亦無可說。總",
    "X25n0486_001:0208c18": "包含於如是兩字。空生纔聞此語。直下領會。應個",
    "X25n0486_001:0208c19": "唯然願樂欲聞。菩提有五種。一發心菩提。即十信",
    "X25n0486_001:0208c20": "是。二伏心菩提。即三賢是。三明心菩提。初地至十",
    "X25n0486_001:0208c21": "地是。四出到菩提。八九十地是。五無上菩提。即如",
    "X25n0486_001:0208c22": "來地是。",
    "X25n0486_001:0208c23": "二祖侍達磨。乞安心法。磨云。將心來。與汝安。祖云。",
    "X25n0486_001:0208c24": "覔心了不可得。磨云。與汝安心竟。然在祖師門下。",
    "X25n0486_001:0209a01": "一言便了。所以為宗。今世尊說了許多安心之法。",
    "X25n0486_001:0209a02": "婆心漏逗。所以為教。到底只是個覔心了不可得。",
    "X25n0486_001:0209a03": "故四祖以前。皆以楞伽印心。至黃梅六祖。皆以金",
    "X25n0486_001:0209a04": "剛印心。故此經非文字相。全在離言之妙。其經中",
    "X25n0486_001:0209a05": "凡言於汝意云何。皆反徵其疑也。",
    "X25n0486_001:0209a06": "降伏。乃離散亂。輕慢。顛倒。而生聞思修三慧。",
    "X25n0486_001:0209a07": "○大乘正宗分第三",
    "X25n0486_001:0209a08": "　大乘正宗本不多　　道實無言意若何",
    "X25n0486_001:0209a09": "　莫道無言皆是道　　依然還在葛藤窩",
    "X25n0486_001:0209a10": "此章是答降伏。而安住即在其中。",
    "X25n0486_001:0209a11": "佛告須菩提。諸菩薩。摩訶薩。應如是降伏其心。所有",
    "X25n0486_001:0209a12": "一切眾生之類。若卵生。若胎生。若濕生。若化生。若有",
    "X25n0486_001:0209a13": "色。若無色。若有想。若無想。若非有想。非無想。我皆令",
    "X25n0486_001:0209a14": "入無餘涅槃而滅度之。如是滅度無量無數無邊眾",
    "X25n0486_001:0209a15": "生。實無眾生得滅度者。何以故。須菩提。若菩薩有我",
    "X25n0486_001:0209a16": "相。人相。眾生相。壽者相。即非菩薩。",
    "X25n0486_001:0209a17": "此耑答須菩提所問降伏其心一句。謂此心不能",
    "X25n0486_001:0209a18": "降伏。良由生類之繁。而四相之難忘耳。所有一切",
    "X25n0486_001:0209a19": "眾生之類。雖為無量無數無邊。不出胎卵濕化四",
    "X25n0486_001:0209a20": "生。四生之內。不出身心二法。論身。不過有色無色。",
    "X25n0486_001:0209a21": "論心。不過有想無想。",
    "X25n0486_001:0209a22": "前念清淨。後念清淨。名為菩薩。念念不退。雖在塵",
    "X25n0486_001:0209a23": "勞。心常清淨。名摩訶薩。",
    "X25n0486_001:0209a24": "如來指示三界九地眾生。各有涅槃妙心。令自悟",
    "X25n0486_001:0209b01": "入無餘。無餘者。無習氣煩惱也。涅槃者。圓滿清淨。",
    "X25n0486_001:0209b02": "貪求不生。度者。渡生死大海也。佛心平等。普願一",
    "X25n0486_001:0209b03": "切眾生。同入圓滿清淨。同渡生死大海。祗為凡夫",
    "X25n0486_001:0209b04": "不見自本心。執著諸相。不達無為之理。是名眾生。",
    "X25n0486_001:0209b05": "若離此病。實無眾生得滅度者。",
    "X25n0486_001:0209b06": "卵胎濕化是情。情盡矣。猶有色。色盡矣。猶有想。想",
    "X25n0486_001:0209b07": "盡矣。猶有非非想。便描出個不得寂滅。不得無餘",
    "X25n0486_001:0209b08": "的樣子。菩薩滅度。即是將此種種差別。一眼看破。",
    "X25n0486_001:0209b09": "全無自性。徹底皆空。全眾生是涅槃。全涅槃是眾",
    "X25n0486_001:0209b10": "生。全眾生無眾生。全涅槃無涅槃。所以然者。正以",
    "X25n0486_001:0209b11": "無四相故耳。人我愛憎。四病相因。而又皆生於我",
    "X25n0486_001:0209b12": "相。云我能滅度眾生。此我相也。而我能滅度。必有",
    "X25n0486_001:0209b13": "為我所度之人。非人相乎。如此較量分別。其間起",
    "X25n0486_001:0209b14": "一憎心。而不欲度之。云這個是眾生。此眾生相也。",
    "X25n0486_001:0209b15": "起一愛心。而欲度之。云願汝百歲。此壽者相也。有",
    "X25n0486_001:0209b16": "此四相。顛倒妄想。此心安得降伏。所謂不正等也。",
    "X25n0486_001:0209b17": "非菩薩。便不是正覺。",
    "X25n0486_001:0209b18": "降伏。在住修中。住中降伏。即實度者。修中降伏。即",
    "X25n0486_001:0209b19": "無住布施。便是離相。○無餘有二義。一生行業。脫",
    "X25n0486_001:0209b20": "盡無餘。一切德業。攝盡無餘。",
    "X25n0486_001:0209b21": "○妙行無住分第四",
    "X25n0486_001:0209b22": "　妙行無住印三千　　印破三千見性天",
    "X25n0486_001:0209b23": "　鵲噪鴉鳴全體現　　得方圓處且方圓",
    "X25n0486_001:0209b24": "上章。降伏之法。已說盡。即安住之法。亦已說盡。但",
    "X25n0486_001:0209c01": "滅度二字。拆不開。滅正在度處滅。度正在滅處度。",
    "X25n0486_001:0209c02": "六度正是涅槃實際處。",
    "X25n0486_001:0209c03": "復次須菩提。菩薩於法。應無所住。行於布施。所謂不",
    "X25n0486_001:0209c04": "住色布施。不住聲香味觸法布施。須菩提。菩薩應如",
    "X25n0486_001:0209c05": "是布施。不住於相何以故。若菩薩不住相布施。其福",
    "X25n0486_001:0209c06": "德不可思量。須菩提。於意云何。東方虗空。可思量不。",
    "X25n0486_001:0209c07": "不也。世尊。須菩提。南西北方。四維上下虗空。可思量",
    "X25n0486_001:0209c08": "不。不也。世尊。須菩提。菩薩無住相布施。福德亦復如",
    "X25n0486_001:0209c09": "是。不可思量。須菩提。菩薩但應如所教住。",
    "X25n0486_001:0209c10": "此復答須菩提所問云何應住一句。謂此心未能",
    "X25n0486_001:0209c11": "安住。良由作福祈報。未免著念耳。惟菩薩於無所",
    "X25n0486_001:0209c12": "住法。行於布施。布施有三。一財施。一無畏施。一法",
    "X25n0486_001:0209c13": "施。不住聲色香味觸法。施此三種不住。不惟無其",
    "X25n0486_001:0209c14": "相。抑且無其心矣。菩薩應如是布施者。三輪皆空。",
    "X25n0486_001:0209c15": "無相可住。其福德。遂如十方虗空。不可思量。菩薩",
    "X25n0486_001:0209c16": "無上正等正覺之心。應如所教住矣。總之。一無所",
    "X25n0486_001:0209c17": "住於心。而心無弗住矣。",
    "X25n0486_001:0209c18": "世界中大者。莫過虗空。一切性中大者。莫過佛性。",
    "X25n0486_001:0209c19": "此虗空中。本無東西南北。若見東西南北。亦是住",
    "X25n0486_001:0209c20": "相。佛性本無我人眾生壽者。若有此四相可見。即",
    "X25n0486_001:0209c21": "是眾生性。不名佛性。所謂住相布施也。應者唯也。",
    "X25n0486_001:0209c22": "唯如上所說之教。住無相布施。即是菩薩。",
    "X25n0486_001:0209c23": "彌勒偈云。檀義攝於六。資生無畏法。此中一二三。",
    "X25n0486_001:0209c24": "是名修行住。○無所住。不惟布施一法。乃至六波",
    "X25n0486_001:0210a01": "羅蜜。四無量心。菩提涅槃。俱無所住。無住而住。如",
    "X25n0486_001:0210a02": "十方虗空也。",
    "X25n0486_001:0210a03": "○如理實見分第五",
    "X25n0486_001:0210a04": "　如理實見本無差　　聖凡同印一枝華",
    "X25n0486_001:0210a05": "　五葉聯芳千古盛　　至今天下有虗誇",
    "X25n0486_001:0210a06": "上文說個不住相。尚未說出所以不當住相之故。",
    "X25n0486_001:0210a07": "得無量福德。只說得無相的福報。是應化邊事。不",
    "X25n0486_001:0210a08": "曾說得無相的源頭。至說凡所有相。皆是虗妄。虗",
    "X25n0486_001:0210a09": "妄之法。豈可住著。",
    "X25n0486_001:0210a10": "須菩提。於意云何。可以身相見如來不。不也。世尊。不",
    "X25n0486_001:0210a11": "可以身相得見如來。何以故。如來所說身相。即非身",
    "X25n0486_001:0210a12": "相。佛告須菩提。凡所有相。皆是虗妄。若見諸相非相。",
    "X25n0486_001:0210a13": "即見如來。",
    "X25n0486_001:0210a14": "此段辨騐前說不住相布施。佛具三十二相。尚然",
    "X25n0486_001:0210a15": "非相。況布施而可著相乎。總之無相妙行。不在佛",
    "X25n0486_001:0210a16": "應化之相。而當見法身真體。世尊直告不可以相",
    "X25n0486_001:0210a17": "見如來。以如來所說之身。即法身也。故云非身。",
    "X25n0486_001:0210a18": "非相者。乃如來無為之覺體也。既曰無為。如何可",
    "X25n0486_001:0210a19": "見。葢眾生只因妄念。起諸種種分別。所以見有諸",
    "X25n0486_001:0210a20": "妄之相。不見非相之真相。若妄念不起。分別頓亡。",
    "X25n0486_001:0210a21": "則真實覺體。自爾現前。所以云即見如來也。",
    "X25n0486_001:0210a22": "○正信希有分第六",
    "X25n0486_001:0210a23": "　正信希有個中知　　呈机利物在當時",
    "X25n0486_001:0210a24": "　和盤托出從君用　　信手拈來早是遲",
    "X25n0486_001:0210b01": "如來恐人看眾生太輕。看言說太重。所以佛答上",
    "X25n0486_001:0210b02": "半截。是引眾生入淨信門。下半截是表淨信出言",
    "X25n0486_001:0210b03": "說外。可見佛之應身。固是相。佛所說之法。亦是相。",
    "X25n0486_001:0210b04": "必并法非法之相俱空。而後可以名淨信也。",
    "X25n0486_001:0210b05": "須菩提。白佛言。世尊。頗有眾生。得聞如是言說章句。",
    "X25n0486_001:0210b06": "生實信不。佛告須菩提。莫作是說。如來滅後。後五百",
    "X25n0486_001:0210b07": "歲。有持戒修福者。於此章句。能生信心。以此為實。當",
    "X25n0486_001:0210b08": "知是人。不於一佛。二佛。三四五佛。而種善根。已於無",
    "X25n0486_001:0210b09": "量千萬佛所。種諸善根。聞是章句。乃至一念生淨信",
    "X25n0486_001:0210b10": "者。須菩提。如來悉知悉見。是諸眾生。得如是無量福",
    "X25n0486_001:0210b11": "德。何以故。是諸眾生。無復我相。人相。眾生相。壽者相。",
    "X25n0486_001:0210b12": "無法相。亦無非法相。何以故。是諸眾生。若心取相。即",
    "X25n0486_001:0210b13": "為著我人眾生壽者。若取法相。即著我人眾生壽者。",
    "X25n0486_001:0210b14": "何以故。若取非法相。則著我人眾生壽者。是故不應",
    "X25n0486_001:0210b15": "取法。不應取非法。以是義故如來常說汝等比丘。知",
    "X25n0486_001:0210b16": "我說法。如筏喻者。法尚應捨。何況非法。",
    "X25n0486_001:0210b17": "此正答住修降問也。無住行施。因深也。無相見佛。",
    "X25n0486_001:0210b18": "果深也。言說章句。即指前無相因果之說。持戒修",
    "X25n0486_001:0210b19": "福。不於一佛二佛三四五佛而種善根。直從無量",
    "X25n0486_001:0210b20": "千萬佛所而種根者。此等大根眾生。即一念信心。",
    "X25n0486_001:0210b21": "所得福已無量矣。不但無四相。即一切有無諸相。",
    "X25n0486_001:0210b22": "悉已皆空。故云無法相。亦無非法相。",
    "X25n0486_001:0210b23": "在佛所種善。則緣勝。在無量佛所種善根。則根深。",
    "X25n0486_001:0210b24": "緣勝。則諸佛護念。根深。則般若熏心。此淨信人。直",
    "X25n0486_001:0210c01": "下自信自心。性光陡露。諸相消亡。法相既無。則空",
    "X25n0486_001:0210c02": "相便現。夫無四相。則人空。無法相。則法空。無非法",
    "X25n0486_001:0210c03": "相。則空亦空。以清淨無相心。受清淨無相福。如渡",
    "X25n0486_001:0210c04": "海用筏。借法明心。心悟便當捨法。夫法是度生之",
    "X25n0486_001:0210c05": "具。尚不應戀。況非法。元無體相可據。豈可取著乎。",
    "X25n0486_001:0210c06": "無量千萬佛。即是本覺。一念生淨信。即是始覺。淨",
    "X25n0486_001:0210c07": "信。無所得信也。",
    "X25n0486_001:0210c08": "歷事善友。故能積集信因。集因於多佛所。緣勝也。",
    "X25n0486_001:0210c09": "種諸善根。久伏三毒。因勝也。○此不滯相。不執見",
    "X25n0486_001:0210c10": "之法。亦欲令捨。況滯相執見之非法。而可不捨乎。",
    "X25n0486_001:0210c11": "○無得無說分第七",
    "X25n0486_001:0210c12": "　無得無說本無傳　　默然良久別尋玄",
    "X25n0486_001:0210c13": "　商量據座無非咎　　勘破分明出自然",
    "X25n0486_001:0210c14": "承上章不可取法非法。而明無得無說之真法。",
    "X25n0486_001:0210c15": "須菩提。於意云何。如來得阿耨多羅三藐三菩提耶。",
    "X25n0486_001:0210c16": "如來有所說法耶。須菩提言。如我解佛所說義。無有",
    "X25n0486_001:0210c17": "定法。名阿耨多羅三藐三菩提。亦無有定法如來可",
    "X25n0486_001:0210c18": "說。何以故。如來所說法。皆不可取。不可說非法非非",
    "X25n0486_001:0210c19": "法。所以者何。一切賢聖。皆以無為法。而有差別。",
    "X25n0486_001:0210c20": "上言法非法。皆不可取。則似乎無可得。無可說矣。",
    "X25n0486_001:0210c21": "無上菩提。超情離見。清淨本然。隨眾生心。應所知",
    "X25n0486_001:0210c22": "量。眾生根器無定。如來所說亦無定。何曾有一定",
    "X25n0486_001:0210c23": "法。可執定說得。若以為非法。則諸法既無。即真實",
    "X25n0486_001:0210c24": "相。實相不無。又不是非法。說是法不得。說是非法",
    "X25n0486_001:0211a01": "不得。凡一定是法。一定非法。可取可說者。皆屬有",
    "X25n0486_001:0211a02": "為分別。菩提之法。是清淨真如。不假分別。無所造",
    "X25n0486_001:0211a03": "作。曰無為法。惟其無為。則無有自體依住處。可以",
    "X25n0486_001:0211a04": "取著。可以言說。不獨如來如是。一切賢聖。離此別",
    "X25n0486_001:0211a05": "無修證之路。差別。言法無定相。莫從凌獵。不可說",
    "X25n0486_001:0211a06": "非法非非法。作一句讀。無為者。以正覺還我自性",
    "X25n0486_001:0211a07": "也。",
    "X25n0486_001:0211a08": "從非法非非法看來法本無法。無法即法。以法為",
    "X25n0486_001:0211a09": "法固非正。以無為法不勝岐。故有差別。正深著以",
    "X25n0486_001:0211a10": "無為法之舛。",
    "X25n0486_001:0211a11": "○依法出生分第八",
    "X25n0486_001:0211a12": "　依法出生正話頭　　寸心剖出月中秋",
    "X25n0486_001:0211a13": "　不思善惡平懷處　　不負平生海上流",
    "X25n0486_001:0211a14": "此是較量持說此經功德。推明此經能出生佛法。",
    "X25n0486_001:0211a15": "而不住於佛法。以見非他功德可比。",
    "X25n0486_001:0211a16": "須菩提。於意云何。若人滿三千大千世界七寶以用",
    "X25n0486_001:0211a17": "布施。是人所得福德。寧為多不。須菩提言。甚多世尊。",
    "X25n0486_001:0211a18": "何以故。是福德。即非福德性。是故如來說福德多。若",
    "X25n0486_001:0211a19": "復有人。於此經中受持。乃至四句偈等。為他人說。其",
    "X25n0486_001:0211a20": "福勝彼。何以故。須菩提。一切諸佛。及諸佛阿耨多羅",
    "X25n0486_001:0211a21": "三藐三菩提法。皆從此經出。須菩提。所謂佛法者。即",
    "X25n0486_001:0211a22": "非佛法。",
    "X25n0486_001:0211a23": "上文從無相無住無人無法無得無說。歸到無為。",
    "X25n0486_001:0211a24": "則般若真宗。已了然矣。菩提一現。萬法具足。無量",
    "X25n0486_001:0211b01": "福德從此生。無邊佛法從此出。不可取。却是取不",
    "X25n0486_001:0211b02": "盡的。不可說。却是說不盡的。故遂以福德言。福德。",
    "X25n0486_001:0211b03": "非是有實性之福德。所以如影過鏡。不礙鏡光。如",
    "X25n0486_001:0211b04": "像在空。不離空色。福德亦何礙于多哉。若論真諦",
    "X25n0486_001:0211b05": "之理。本無染。安有淨。本無迷。安有悟。本無凡。安有",
    "X25n0486_001:0211b06": "聖。無依無住。從此出生佛法。",
    "X25n0486_001:0211b07": "一切佛法。攝在四句偈中。更受之。持之。為人解說。",
    "X25n0486_001:0211b08": "如一燈傳千萬燈。其光明震耀。不掛一塵。比於三",
    "X25n0486_001:0211b09": "千世界。純施七寶。真實不虗。奚啻勝彼福德哉。此",
    "X25n0486_001:0211b10": "經從心出。而一切法。及一切佛。皆出此心。中峯謂",
    "X25n0486_001:0211b11": "經中凡言四句偈。必上有乃至字。下有等字。言於",
    "X25n0486_001:0211b12": "此經中。受持一句二句。乃至四句。以至十百千句",
    "X25n0486_001:0211b13": "等也。",
    "X25n0486_001:0211b14": "○一相無相分第九",
    "X25n0486_001:0211b15": "　一相無相法中王　　相中突出氣昂昂",
    "X25n0486_001:0211b16": "　輝天鑒地包今古　　盡在吾人鼻孔藏",
    "X25n0486_001:0211b17": "如來說佛法從此經出。此經二字。全重在觀照般",
    "X25n0486_001:0211b18": "若上。因歷舉四果所證所得所修處。逐一徵之。空",
    "X25n0486_001:0211b19": "生法眼頓開。答個甚大世尊。隨又自徵云。如來何",
    "X25n0486_001:0211b20": "故說此大身。佛所說之大身。即是前所說諸相非",
    "X25n0486_001:0211b21": "相之如來身也。即是自己所說。以無為法之賢聖",
    "X25n0486_001:0211b22": "身也。佛說非身是名大身。更不煩費一分修證。亦",
    "X25n0486_001:0211b23": "不待加一毫擴充。",
    "X25n0486_001:0211b24": "須菩提。於意云何。須陀洹。能作是念。我得須陀洹果",
    "X25n0486_001:0211c01": "不。須菩提言。不也世尊。何以故。須陀洹。名為入流。而",
    "X25n0486_001:0211c02": "無所入。不入色聲香味觸法。是名須陀洹。",
    "X25n0486_001:0211c03": "此聲聞乘初果也。因推入流之故。不著一念。不入",
    "X25n0486_001:0211c04": "一塵。是名入流。入。逆也。謂逆生死流也。言逆流。則",
    "X25n0486_001:0211c05": "非實有此可逆。有彼可入而住之也。不入六塵。而",
    "X25n0486_001:0211c06": "入聖流。總是不取義。",
    "X25n0486_001:0211c07": "須菩提於意云何。斯陀含。能作是念。我得斯陀含果",
    "X25n0486_001:0211c08": "不。須菩提言。不也世尊。何以故。斯陀含。名一往來。而",
    "X25n0486_001:0211c09": "實無往來。是名斯陀含。",
    "X25n0486_001:0211c10": "此聲聞乘二果也。彼雖願來一次受生。不著往來",
    "X25n0486_001:0211c11": "之相。是一往來。謂一來欲界。從此長往。此亦非有",
    "X25n0486_001:0211c12": "往來實住處也。",
    "X25n0486_001:0211c13": "須菩提。於意云何。阿那含。能作是念。我得阿那含果",
    "X25n0486_001:0211c14": "不。須菩提言。不也世尊。何以故。阿那含。名為不來。而",
    "X25n0486_001:0211c15": "實無不。來是故名阿那含。",
    "X25n0486_001:0211c16": "此聲聞乘三果也。凡情思慮已斷。不願來欲界受",
    "X25n0486_001:0211c17": "生。亦不著不來之相。并無不來處可住。",
    "X25n0486_001:0211c18": "須菩提。於意云何。阿羅漢。能作是念。我得阿羅漢道",
    "X25n0486_001:0211c19": "不。須菩提言。不也世尊。何以故。實無有法。名阿羅漢。",
    "X25n0486_001:0211c20": "世尊。若阿羅漢作是念。我得阿羅漢道。即為著我人",
    "X25n0486_001:0211c21": "眾生壽者。",
    "X25n0486_001:0211c22": "此聲聞乘四果也。雖三界俱斷。一心不生。無法可",
    "X25n0486_001:0211c23": "學。未嘗作念我是阿羅漢。亦非有可住之阿羅漢",
    "X25n0486_001:0211c24": "地。若阿羅漢自己作念。認著我是阿羅漢。此則與",
    "X25n0486_001:0212a01": "眾生知見一般。即著四相矣。不曰果。而曰道者。聲",
    "X25n0486_001:0212a02": "聞之道。至此圓滿。有異於三果也。",
    "X25n0486_001:0212a03": "世尊。佛說我得無諍三昧。人中最為第一。是第一離",
    "X25n0486_001:0212a04": "欲阿羅漢世尊。我不作是念。我是離欲阿羅漢。",
    "X25n0486_001:0212a05": "欲界思惑最多。塵念欲行。我念欲遣。猶如水火不",
    "X25n0486_001:0212a06": "相和合。謂之諍。四果中。皆有無字。乃無為之法。三",
    "X25n0486_001:0212a07": "昧。云正受。亦名正見。念念常正。無一邪心。得道忘",
    "X25n0486_001:0212a08": "言。即是無諍三昧。取捨情忘。故為離欲阿羅漢。",
    "X25n0486_001:0212a09": "世尊。我若作是念。我得阿羅漢道世尊則不說。須菩",
    "X25n0486_001:0212a10": "提。是樂阿蘭那行者。以須菩提。實無所行。而名須菩",
    "X25n0486_001:0212a11": "提。是樂阿蘭那行。",
    "X25n0486_001:0212a12": "阿蘭那。云無喧雜。亦云寂靜行。此須菩提自述。以",
    "X25n0486_001:0212a13": "考證世尊也。",
    "X25n0486_001:0212a14": "阿蘭那。即無諍。即是清淨行。清淨行者。謂除去有",
    "X25n0486_001:0212a15": "所得心也。無諍而出於三昧。則非若世人有心忍",
    "X25n0486_001:0212a16": "耐之無諍。故為第一阿羅漢。證果實落處。全在清",
    "X25n0486_001:0212a17": "淨無為的菩提心。而此心元無體相。無依住。不可",
    "X25n0486_001:0212a18": "取。不可說。所以親到此地位。方知一毫執取不得。",
    "X25n0486_001:0212a19": "若才有可舉似執著處。便着四相。而非四果聖人",
    "X25n0486_001:0212a20": "矣。",
    "X25n0486_001:0212a21": "○莊嚴淨土分第十",
    "X25n0486_001:0212a22": "　莊嚴淨土化人天　　顯正摧邪總是權",
    "X25n0486_001:0212a23": "　權實竝行人借借　　方知大道本無傳",
    "X25n0486_001:0212a24": "此章是徵明佛菩薩之受記嚴土。不可取說。結勸",
    "X25n0486_001:0212b01": "諸菩薩。無住生心。因喻明無相身之大。而空生深",
    "X25n0486_001:0212b02": "解也。",
    "X25n0486_001:0212b03": "佛告須菩提。於意云何。如來昔在燃燈佛所。於法有",
    "X25n0486_001:0212b04": "所得不。不也世尊。如來在燃燈佛所。於法實無所得。",
    "X25n0486_001:0212b05": "此世尊自述以證須菩提也。八王子。皆師妙光。最",
    "X25n0486_001:0212b06": "後成佛者。為燃燈。乃釋迦受記之師。恐人疑有師",
    "X25n0486_001:0212b07": "傳。而須菩提。已知之深。下一實字。見從師非無開",
    "X25n0486_001:0212b08": "導指示。但以心傳。而非以法傳也。總之為佛雖有",
    "X25n0486_001:0212b09": "次第。禪心只在無著。",
    "X25n0486_001:0212b10": "須菩提。於意云何。菩薩莊嚴佛土不。不也世尊。何以",
    "X25n0486_001:0212b11": "故。莊嚴佛土者。即非莊嚴。是名莊嚴。",
    "X25n0486_001:0212b12": "上言法無可得。此又借莊嚴以喻之。莊嚴世間佛",
    "X25n0486_001:0212b13": "土。通修萬行六度。此莊嚴自心佛土。外貌美觀。殊",
    "X25n0486_001:0212b14": "不足尚。故云即非。徒為虗名。故云是名。生清淨心。",
    "X25n0486_001:0212b15": "是真莊嚴。亦以一切功德。成就莊嚴也。",
    "X25n0486_001:0212b16": "是故須菩提。諸菩薩。摩訶薩。應如是生清淨心。不應",
    "X25n0486_001:0212b17": "住色生心。不應住聲香味觸法生心。應無所住而生",
    "X25n0486_001:0212b18": "其心。",
    "X25n0486_001:0212b19": "住色。即生色心。住聲香味觸法。即生聲香味觸法",
    "X25n0486_001:0212b20": "心。不生所住心。自生清淨心。夫離相。而至生清淨",
    "X25n0486_001:0212b21": "心。則住伏不待言矣。修行之人。只在六根門下。應",
    "X25n0486_001:0212b22": "於萬境。而不可為萬境所轉。單明自己靈心。權名",
    "X25n0486_001:0212b23": "為心。本無此心。故曰而生其心。",
    "X25n0486_001:0212b24": "須菩提。譬如有人。身如須彌山王。於意云何。是身為",
    "X25n0486_001:0212c01": "大不。須菩提言。甚大世尊。何以故。佛說非身。是名大",
    "X25n0486_001:0212c02": "身。",
    "X25n0486_001:0212c03": "又借人身以喻之。須菩提答言甚大。葢指人心。非",
    "X25n0486_001:0212c04": "指人身。色身雖大。內心量小。不名大身。內心量大。",
    "X25n0486_001:0212c05": "等虗空界。方名大身。色身縱大如須彌山。終不為",
    "X25n0486_001:0212c06": "大。",
    "X25n0486_001:0212c07": "非土之土。常寂光也。非身之身。乃法身也。身土皆",
    "X25n0486_001:0212c08": "空。心境雙絕。始是般若極則。以顯法身無住之理。",
    "X25n0486_001:0212c09": "非身名身者。非有漏有為身。是無漏無為身。清淨",
    "X25n0486_001:0212c10": "身也。",
    "X25n0486_001:0212c11": "○無為福勝分第十一",
    "X25n0486_001:0212c12": "　無為福勝別為文　　萬法歸源總一門",
    "X25n0486_001:0212c13": "　大事門開無可比　　靈臺竪起鎮巍巍",
    "X25n0486_001:0212c14": "此章。是較量持經福德之勝。歷舉聲聞佛菩薩。俱",
    "X25n0486_001:0212c15": "從無為法中。現出許多差別。究竟歸於無為。所以",
    "X25n0486_001:0212c16": "將恒河喻法身。以恒河中沙。喻出生之佛法。以沙",
    "X25n0486_001:0212c17": "等恒河。喻佛法中全體即非佛法。○受持般若者。",
    "X25n0486_001:0212c18": "於心無所生。於法無所住。是謂無為勝福。",
    "X25n0486_001:0212c19": "須菩提。如恒河中所有沙數。如是沙等恒河。於意云",
    "X25n0486_001:0212c20": "何。是諸恒河沙。寧為多不。須菩提言。甚多世尊。但諸",
    "X25n0486_001:0212c21": "恒河。尚多無數。何況其沙。",
    "X25n0486_001:0212c22": "恒河。從阿耨池。東西流出。周四十里。銀沙混流。沙",
    "X25n0486_001:0212c23": "細如麵。其數無量。以一沙成一河。如是沙等恒河。",
    "X25n0486_001:0212c24": "其多尚可量耶。",
    "X25n0486_001:0213a01": "恒河。即殑伽河。佛近此說法。故取為喻。福德前已",
    "X25n0486_001:0213a02": "喻較。頓說難信。故次第說來。為漸化眾生。令信無",
    "X25n0486_001:0213a03": "上妙義。",
    "X25n0486_001:0213a04": "須菩提。我今實言告汝。若有善男子。善女人。以七寶",
    "X25n0486_001:0213a05": "滿爾所恒河沙數。三千大千世界。以用布施。得福多",
    "X25n0486_001:0213a06": "不。須菩提言。甚多世尊。佛告須菩提。若善男子。善女",
    "X25n0486_001:0213a07": "人。於此經中。乃至受持四句偈等。為他人說。而此福",
    "X25n0486_001:0213a08": "德。勝前福德。",
    "X25n0486_001:0213a09": "布施七寶。得三界中富貴報。講說大乘經典。令諸",
    "X25n0486_001:0213a10": "聞者。生大智慧。成無上道。當知受持福德。勝前七",
    "X25n0486_001:0213a11": "寶福德。約多福以顯勝施。感生死竟趨菩提。",
    "X25n0486_001:0213a12": "○尊重正教分第十二",
    "X25n0486_001:0213a13": "　尊重正教在當人　　遼天拄杖現全身",
    "X25n0486_001:0213a14": "　有時放下元無我　　惟有娘生日逐新",
    "X25n0486_001:0213a15": "此章是申明此經功德之所以勝。初明處可敬。二",
    "X25n0486_001:0213a16": "明人可尊。三明處有佛。",
    "X25n0486_001:0213a17": "復次須菩提。隨說是經。乃至四句偈等。當知此處。一",
    "X25n0486_001:0213a18": "切世間。天。人。阿修羅。皆應供養。如佛塔廟。",
    "X25n0486_001:0213a19": "所在之處。如有人。說是經。念常無念。心無得心。順",
    "X25n0486_001:0213a20": "眾生心而為說。令諸聽者。除迷妄心。悟得本來佛",
    "X25n0486_001:0213a21": "性。常行真實。感得天人阿修羅等。皆來供養。",
    "X25n0486_001:0213a22": "大般若說。天帝不在。諸天若來。但見空座。盡皆作",
    "X25n0486_001:0213a23": "禮供養。",
    "X25n0486_001:0213a24": "何況有人。盡能受持讀誦。須菩提。當知是人成就最",
    "X25n0486_001:0213b01": "上第一希有之法。若是經典所在之處。即為有佛。若",
    "X25n0486_001:0213b02": "尊重弟子。",
    "X25n0486_001:0213b03": "自心誦得此經。自心解得此經義。自心體得無著",
    "X25n0486_001:0213b04": "無相之理。所在之處。常修佛行。念念無有間歇。即",
    "X25n0486_001:0213b05": "是心是佛。故言所在之處。即為有佛。",
    "X25n0486_001:0213b06": "尊重弟子。即指文殊普賢諸大菩薩。道尊德重也。",
    "X25n0486_001:0213b07": "何況二字。有二意。一是說經之處尚如此。而況說",
    "X25n0486_001:0213b08": "經之人。一是隨說四句尚如此。而況受持全經之",
    "X25n0486_001:0213b09": "人。",
    "X25n0486_001:0213b10": "洗心向此經典。於有相中悟無相。於有說中悟無",
    "X25n0486_001:0213b11": "說。自見凡相皆妄。離相即佛。",
    "X25n0486_001:0213b12": "○如法受持分第十三",
    "X25n0486_001:0213b13": "　如法受持不用尋　　三皈三學在中心",
    "X25n0486_001:0213b14": "　超然獨步須彌頂　　大地山河一塊金",
    "X25n0486_001:0213b15": "此章。是如來特示經名。正是一部經點眼處。這般",
    "X25n0486_001:0213b16": "若。是上半部經的眼。下半部經的根源。",
    "X25n0486_001:0213b17": "爾時須菩提。白佛言。世尊。當何名此經。我等云何奉",
    "X25n0486_001:0213b18": "持。佛告須菩提。是經名為金剛般若波羅蜜。以是名",
    "X25n0486_001:0213b19": "字。汝當奉持。",
    "X25n0486_001:0213b20": "須菩提。已透脫四句妙旨。遂求直揭經名。得奉持",
    "X25n0486_001:0213b21": "之法。世尊但告之曰。是經名為金剛般若波羅蜜。",
    "X25n0486_001:0213b22": "意謂。此法即此心耳。奉持者。即以此心奉持此法。",
    "X25n0486_001:0213b23": "親證菩提。必須以無為法。要得無為法。須具離相",
    "X25n0486_001:0213b24": "離名的智慧眼。如是堅固。如是猛利。全是般若的",
    "X25n0486_001:0213c01": "力用。喚作金剛劍。亦喚作金剛眼。此眼一開。則纖",
    "X25n0486_001:0213c02": "塵不留。四相俱掃。在四果非四果。在菩薩非菩薩。",
    "X25n0486_001:0213c03": "在佛非佛。在法非法。還著得一毫修證麼。還分得",
    "X25n0486_001:0213c04": "一毫漸次麼。所以佛將般若二字。與此經安名。而",
    "X25n0486_001:0213c05": "又加以金剛二字。以見至堅至利。不與萬法為侶。",
    "X25n0486_001:0213c06": "乃一切俱空。一切具足。到彼岸之般若也。",
    "X25n0486_001:0213c07": "所以者何。須菩提。佛說般若波羅蜜。即非般若波羅",
    "X25n0486_001:0213c08": "蜜。是名般若波羅蜜。",
    "X25n0486_001:0213c09": "佛既教人離相。却立出一個經名。殊不知般若即",
    "X25n0486_001:0213c10": "非般若。本來無相。則名亦非名也。般若即是人人",
    "X25n0486_001:0213c11": "清淨心體上一點靈光。故又轉一語曰。是名般若",
    "X25n0486_001:0213c12": "波羅蜜。離一切相。即一切法。盡大地。無有一法是",
    "X25n0486_001:0213c13": "般若存住處。亦無有一法不是般若放光處。無著",
    "X25n0486_001:0213c14": "云。對治恐隨言執故。",
    "X25n0486_001:0213c15": "須菩提。於意云何。如來有所說法不。須菩提白佛言。",
    "X25n0486_001:0213c16": "世尊。如來無所說。",
    "X25n0486_001:0213c17": "須菩提。知如來說法。心無所得。故言無所說。此方",
    "X25n0486_001:0213c18": "是真能奉持的人。無著云。第一義。不可說。",
    "X25n0486_001:0213c19": "須菩提。於意云何。三千大千世界。所有微塵是為多",
    "X25n0486_001:0213c20": "不。須菩提言。甚多世尊。須菩提。諸微塵。如來說非微",
    "X25n0486_001:0213c21": "塵。是名微塵。如來說世界非世界。是名世界。",
    "X25n0486_001:0213c22": "大雲云。諸地塵。非貪等煩惱塵。是無記地塵。三千",
    "X25n0486_001:0213c23": "界。非煩惱染因界。是界為塵因。塵不生煩惱。施為",
    "X25n0486_001:0213c24": "福因。福生煩惱。",
    "X25n0486_001:0214a01": "上文說般若即非般若。直到一法不立處。因甚忽",
    "X25n0486_001:0214a02": "然舉個至多的微塵來發問。向這裏得個活路。方",
    "X25n0486_001:0214a03": "纔不向無所說處坐定。空生於大而世界。細而微",
    "X25n0486_001:0214a04": "塵。尚未有這般廣大心胸。差別眼目。去包羅得他。",
    "X25n0486_001:0214a05": "辨別得他。所以呼其名而告之曰。這至多的微塵。",
    "X25n0486_001:0214a06": "眾生終日在裏許流轉。二乘一生向這裏脫離。若",
    "X25n0486_001:0214a07": "自如來看來。却是當體全空的。",
    "X25n0486_001:0214a08": "世界即非世界。畢竟喚作甚麼。遂曰是名世界。不",
    "X25n0486_001:0214a09": "曾作念展拓他。亦不曾作念把住他。依舊無所說",
    "X25n0486_001:0214a10": "也。",
    "X25n0486_001:0214a11": "須菩提。於意云何。可以三十二相見如來不。不也世",
    "X25n0486_001:0214a12": "尊。不可以三十二相得見如來。何以故。如來說三十",
    "X25n0486_001:0214a13": "二相。即是非相。是名三十二相。",
    "X25n0486_001:0214a14": "因推廣世間難說之理。以證佛說般若之法。微塵",
    "X25n0486_001:0214a15": "該盡宇內人物。世界該盡天地終始。",
    "X25n0486_001:0214a16": "盡十方世界。是自己光明。如來說到這裏。將如來",
    "X25n0486_001:0214a17": "非身的大身。一時邈出。然欲執之以見法身。何異",
    "X25n0486_001:0214a18": "執微塵以當世界。空生當下答個不可以相見如",
    "X25n0486_001:0214a19": "來。真是他自己見處。",
    "X25n0486_001:0214a20": "三十二相。謂眼耳鼻舌身。五根中。修六波羅蜜。是",
    "X25n0486_001:0214a21": "三十。意根中。修無住無為。共三十二。觀相元妄。無",
    "X25n0486_001:0214a22": "可指陳。不妨相即無相。故曰即非身相。觀相元真。",
    "X25n0486_001:0214a23": "塵塵妙覺。不妨無相即相。故曰是名三十二相。○",
    "X25n0486_001:0214a24": "即非。掃跡也。是名。本具也。須菩提問云何奉持。故",
    "X25n0486_001:0214b01": "標名。不使其於受持處。生執著也。",
    "X25n0486_001:0214b02": "須菩提。若有善男子。善女人。以恒河沙等身命布施。",
    "X25n0486_001:0214b03": "世間最寶惜者身命。如尸毗王之救鴿捨身。薩埵",
    "X25n0486_001:0214b04": "之飼虎捨命。非施七寶之比。然而猶見有身可捨。",
    "X25n0486_001:0214b05": "是未知身相之即非身相也。猶見布施身命。有恒",
    "X25n0486_001:0214b06": "河沙之多。是未能布施不住於相也。",
    "X25n0486_001:0214b07": "若復有人。於此經中。乃至受持四句偈等。為他人說。",
    "X25n0486_001:0214b08": "其福甚多。",
    "X25n0486_001:0214b09": "復舉持經功德之大。前說七寶。今說身命。布施更",
    "X25n0486_001:0214b10": "切矣。捨身命以救世。亦人所至難。畢竟無益於性",
    "X25n0486_001:0214b11": "分。世尊每說到法無其法。說無可說處。亟以持經",
    "X25n0486_001:0214b12": "功德示之。惟恐人玩易之也。已前領悟。以下陳",
    "X25n0486_001:0214b13": "情。",
    "X25n0486_001:0214b14": "○離相寂滅分第十四",
    "X25n0486_001:0214b15": "　離相寂滅是虗無　　無中唱出眾心孚",
    "X25n0486_001:0214b16": "　輕輕彈破虗無境　　千古靈人幾合符",
    "X25n0486_001:0214b17": "空生頓悟如來的大身。即是非身。自家一向所悟",
    "X25n0486_001:0214b18": "的非身。即是如來的大身。無為法。一時遍滿乾坤。",
    "X25n0486_001:0214b19": "自己報身。與山河大地。當下豁開。解到這裏。不覺",
    "X25n0486_001:0214b20": "悲感自陳。發起下問。",
    "X25n0486_001:0214b21": "爾時。須菩提。聞說是經。深解義趣。涕淚悲泣。而白佛",
    "X25n0486_001:0214b22": "言。希有世尊。佛說如是甚深經典。我從昔來所得慧",
    "X25n0486_001:0214b23": "眼。未曾得聞如是之經。世尊。若復有人。得聞是經。信",
    "X25n0486_001:0214b24": "心清淨。即生實相。當知是人。成就第一希有功德。世",
    "X25n0486_001:0214c01": "尊。是實相者。即是非相。是故如來說名實相。世尊。我",
    "X25n0486_001:0214c02": "今得聞如是經典。信解受持。不足為難。若當來世。後",
    "X25n0486_001:0214c03": "五百歲。其有眾生。得聞是經。信解受持。是人即為第",
    "X25n0486_001:0214c04": "一希有。何以故。此人無我相。無人相。無眾生相。無壽",
    "X25n0486_001:0214c05": "者相。所以者何。我相即是非相。人相眾生相壽者相。",
    "X25n0486_001:0214c06": "即是非相。何以故。離一切諸相。即名諸佛。",
    "X25n0486_001:0214c07": "空生解後。既喜其聞。又悲其晚。所以喜極而悲。如",
    "X25n0486_001:0214c08": "忘忽憶。安能禁其涕淚悲泣而白佛言乎。歎個希",
    "X25n0486_001:0214c09": "有世尊。前贊希有。在度生上說。此歎希有。在說法",
    "X25n0486_001:0214c10": "處說。佛說如是甚深經典。不惟人空。而且法空。并",
    "X25n0486_001:0214c11": "般若智相亦空。聞如是人法俱空之經。而發信心。",
    "X25n0486_001:0214c12": "信得此外別無有法。此中亦無法相可得。便見真",
    "X25n0486_001:0214c13": "實性相。逈然獨露。頭頭上明。物物上顯。實相既生。",
    "X25n0486_001:0214c14": "法身中。具有恒沙性功德。自然觸處圓成。皆是第",
    "X25n0486_001:0214c15": "一義諦。纔見有一法可當情。便墮影響。故急轉一",
    "X25n0486_001:0214c16": "語曰。是實相者。非有相。非無相。非非有相。非非無",
    "X25n0486_001:0214c17": "相。非有無俱相。如來前說。若見諸相非相。則見如",
    "X25n0486_001:0214c18": "來。正說此非相乃為實相耳。空生說到這裏。愈見",
    "X25n0486_001:0214c19": "淨信之難。恐末法人信不及。欲激勸將來。故曰我",
    "X25n0486_001:0214c20": "今得聞是經。當佛世而親承佛誨。信而不疑。解而",
    "X25n0486_001:0214c21": "不惑。受而不逆。持而不忘。不足為難。惟當末法無",
    "X25n0486_001:0214c22": "佛之世。不能親承佛慈提命。但憑文字。得聞是甚",
    "X25n0486_001:0214c23": "餘經典。而信解受持。是則真為第一希有也。此信",
    "X25n0486_001:0214c24": "心清淨的人。四相俱無。為他信心清淨。實相即是",
    "X25n0486_001:0215a01": "非相。五蘊本來空寂。我相即是非相。彼此元來絕",
    "X25n0486_001:0215a02": "待。人相即是非相。萬象一法所印。眾生即非眾生。",
    "X25n0486_001:0215a03": "億劫不出剎那。壽者即非壽者。四相所以不煩斷",
    "X25n0486_001:0215a04": "滅。而當體全空。由是見一切色。聞一切聲。盡是無",
    "X25n0486_001:0215a05": "為真佛放光現相處。不復可以相名之矣。相即是",
    "X25n0486_001:0215a06": "佛。一切諸相。即名諸佛。善財入一毛孔。過不可說",
    "X25n0486_001:0215a07": "世界。見微塵數佛。便是此證。",
    "X25n0486_001:0215a08": "佛告須菩提。如是如是。",
    "X25n0486_001:0215a09": "佛印可須菩提所解。重言如是。深然其言也。",
    "X25n0486_001:0215a10": "若復有人。得聞是經。不驚不怖。不畏。當知是人甚為",
    "X25n0486_001:0215a11": "希有。",
    "X25n0486_001:0215a12": "空生既深解。如來便要他實實去行六波羅蜜。離",
    "X25n0486_001:0215a13": "相起行。便是不思議境界。有許多可驚可怖可畏",
    "X25n0486_001:0215a14": "處。故將勸行六度。先以不驚怖畏發起。言是經淨",
    "X25n0486_001:0215a15": "信。說到離一切相的田地。也大難承當。若復有人。",
    "X25n0486_001:0215a16": "得聞是經。初聞之而言下坦然。不作驚異想。繼思",
    "X25n0486_001:0215a17": "之而心下帖然。不作恐怖想。終修持之。而荷擔毅",
    "X25n0486_001:0215a18": "然。不作畏縮想。當知此等人。即是最上根器。直到",
    "X25n0486_001:0215a19": "彼岸。而為希有之人。",
    "X25n0486_001:0215a20": "何以故。須菩提。如來說第一波羅蜜。即非第一波羅",
    "X25n0486_001:0215a21": "蜜。是名第一波羅蜜。",
    "X25n0486_001:0215a22": "此不驚怖畏之人。何以便稱希有。以此經名為般",
    "X25n0486_001:0215a23": "若。六波羅蜜中。般若是正因。餘五度為助緣。如來",
    "X25n0486_001:0215a24": "說般若。是第一波羅蜜。以法身最大最無上。惟般",
    "X25n0486_001:0215b01": "若能成就法身故。所以信此般若功德。人品。俱成",
    "X25n0486_001:0215b02": "第一。然此般若。無處所可住。無照用可尋。擬思即",
    "X25n0486_001:0215b03": "錯。動念即差。盡十方世界。求一般若體相不可得。",
    "X25n0486_001:0215b04": "盡十方世界。求一不是般若行相處。亦不可得。本",
    "X25n0486_001:0215b05": "無第二。何有第一。此第一。是對餘五波羅蜜言。而",
    "X25n0486_001:0215b06": "說六度總一般若。以起下忍辱布施。一切離相之意。",
    "X25n0486_001:0215b07": "波羅稱彼岸。於中十種名。一布施。二持戒。三忍辱。",
    "X25n0486_001:0215b08": "四精進。五禪定。六智慧。七慈。八悲。九方便。十不退。",
    "X25n0486_001:0215b09": "是名十種波羅蜜。解空自性。名第一波羅蜜。",
    "X25n0486_001:0215b10": "須菩提。忍辱波羅蜜。如來說非忍辱波羅蜜。是名忍",
    "X25n0486_001:0215b11": "辱波羅蜜。",
    "X25n0486_001:0215b12": "六度中。最難離相者。無如忍辱一度。被人毀害曰",
    "X25n0486_001:0215b13": "辱。我能安受曰忍。然見有辱可忍。即不能忍矣。此",
    "X25n0486_001:0215b14": "忍辱。原從般若而出。本源之心。寂然不動。遠離分",
    "X25n0486_001:0215b15": "別。泯絕能所。即忍辱非忍辱。所以名為忍辱波羅",
    "X25n0486_001:0215b16": "蜜耳。",
    "X25n0486_001:0215b17": "何以故。須菩提。如我昔為歌利王。割截身體。我於爾",
    "X25n0486_001:0215b18": "時。無我相。無人相。無眾生相。無壽者相。何以故。我於",
    "X25n0486_001:0215b19": "往昔節節支解時。若有我相。人相。眾生相。壽者相。應",
    "X25n0486_001:0215b20": "生嗔恨。",
    "X25n0486_001:0215b21": "忍辱。實實有此事相。何以言非忍辱。只為能離四",
    "X25n0486_001:0215b22": "相故。如來因引己事明之。如來昔為忍辱仙人。遇",
    "X25n0486_001:0215b23": "極惡王。出遊山中。王妃乘王寢。來禮仙人。王怒。問",
    "X25n0486_001:0215b24": "得四果否。答不得。我常修忍辱道。王即割截仙人。",
    "X25n0486_001:0215c01": "先斬兩臂。次及兩足。後及耳鼻。四天王瞋怒。雨沙",
    "X25n0486_001:0215c02": "礫石。王懼懺悔。仙言我心無瞋。身即平復。王乃皈",
    "X25n0486_001:0215c03": "信。當是之時。如來身被割截。而外不見能割之人。",
    "X25n0486_001:0215c04": "內不見有所割之我。人我中間不見種種差別之",
    "X25n0486_001:0215c05": "眾生。一剎那間。不見有前後相續之壽者。四相不",
    "X25n0486_001:0215c06": "生。分別不起。何曾見有辱可忍。",
    "X25n0486_001:0215c07": "須菩提。又念過去於五百世。作忍辱仙人。於爾所世。",
    "X25n0486_001:0215c08": "無我相。無人相。無眾生相。無壽者相。",
    "X25n0486_001:0215c09": "追念歌利王時。越今五百世。仍入山修道。略不涉",
    "X25n0486_001:0215c10": "嗔恨。見忍辱非一世也。無四相。方不亂真性。因須",
    "X25n0486_001:0215c11": "菩提離相即佛之語。深契佛心。世尊遂將自己引",
    "X25n0486_001:0215c12": "證。申明相之斷不可有。",
    "X25n0486_001:0215c13": "是故須菩提。菩薩應離一切相。發阿耨多羅三藐三",
    "X25n0486_001:0215c14": "菩提心。不應住色生心。不應住聲香味觸法生心。應",
    "X25n0486_001:0215c15": "生無所住心。",
    "X25n0486_001:0215c16": "菩薩欲證菩提果者。應離一切相發菩提心。離相。",
    "X25n0486_001:0215c17": "方能發第一心。而稱無上。離相。方能發廣大心。而",
    "X25n0486_001:0215c18": "稱正等。離相。方能發常心。而稱正覺。要離我人四",
    "X25n0486_001:0215c19": "相。先離六塵。我人四相。由住著六塵而起。前文止",
    "X25n0486_001:0215c20": "說布施應離六塵。此云發菩提。亦要離相。發菩提",
    "X25n0486_001:0215c21": "若不離相。即使一切色皆佛色。一切聲是佛聲。而",
    "X25n0486_001:0215c22": "佛見法見猶存。菩提亦成法相矣。所以離却六塵。",
    "X25n0486_001:0215c23": "生無住心。方是菩提。",
    "X25n0486_001:0215c24": "若心有住。即為非住。是故佛說菩薩心。不應住色布",
    "X25n0486_001:0216a01": "施。",
    "X25n0486_001:0216a02": "若心住涅槃。非是菩薩住處。不住涅槃。方是菩薩",
    "X25n0486_001:0216a03": "住處。即前說應無所住而生其心也。菩薩不為自",
    "X25n0486_001:0216a04": "身而行布施。但為內破慳貪心。外稱一切眾心。而",
    "X25n0486_001:0216a05": "行布施也。六塵中。色為第一。度生中。施為第一。○",
    "X25n0486_001:0216a06": "相見本空。智慧元顯。本空。故人我眾生壽者。全彰",
    "X25n0486_001:0216a07": "般若之光。元顯。則壽者眾生人我。總是金剛之體。",
    "X25n0486_001:0216a08": "須菩提。菩薩為利益一切眾生故。應如是布施。如來",
    "X25n0486_001:0216a09": "說。一切諸相。即是非相。又說一切眾生。即非眾生。",
    "X25n0486_001:0216a10": "欲使含靈盡被恩澤。豈可自隘其心。著我見。故見",
    "X25n0486_001:0216a11": "眾生。",
    "X25n0486_001:0216a12": "不住色等諸相布施。然後自性獲清淨無為功德。",
    "X25n0486_001:0216a13": "而眾亦受清淨無為之益。",
    "X25n0486_001:0216a14": "須菩提。如來是真語者。實語者。如語者。不誑語者。不",
    "X25n0486_001:0216a15": "異語者。",
    "X25n0486_001:0216a16": "凡小之人。一聞此經。有不驚之怖之畏之。以為是",
    "X25n0486_001:0216a17": "如來之異語誑語乎。不知離相發心。理原如是。如",
    "X25n0486_001:0216a18": "來是真語者。離相發心。事亦如然。如來是實語者。",
    "X25n0486_001:0216a19": "離相發心。如理如事。如來是如語者。離相發心。惟",
    "X25n0486_001:0216a20": "此是實。如來是不誑語者。離相發心。千聖不易。如",
    "X25n0486_001:0216a21": "來是不異語者。",
    "X25n0486_001:0216a22": "真即不妄。實即不虗。順理為如。不誑。不欺世也。不",
    "X25n0486_001:0216a23": "異。不恠誕也。無非破眾生狐疑之見。",
    "X25n0486_001:0216a24": "須菩提。如來所得法。此法無實。無虗。須菩提。若菩薩",
    "X25n0486_001:0216b01": "心。住於法而行布施。如人入暗即無所見。若菩薩心。",
    "X25n0486_001:0216b02": "不住法而行布施。如人有目。日光明照。見種種色。",
    "X25n0486_001:0216b03": "無實者。以法體空寂。無相可得。然中有恒沙性德。",
    "X25n0486_001:0216b04": "用之不匱。故言無虗。",
    "X25n0486_001:0216b05": "於一切法。心有住著。即不了三輪體空。如盲處暗。",
    "X25n0486_001:0216b06": "若菩薩常行般若波羅蜜多。無著無相行。如人有",
    "X25n0486_001:0216b07": "目。處於皎日之中。何所不見。",
    "X25n0486_001:0216b08": "一心既等虗空。六度俱生實相。所謂離一切相。則",
    "X25n0486_001:0216b09": "名諸佛也。",
    "X25n0486_001:0216b10": "須菩提。當來之世。若有善男子。善女人。能於此經受",
    "X25n0486_001:0216b11": "持讀誦。即為如來。以佛智慧。悉知是人。悉見是人。皆",
    "X25n0486_001:0216b12": "得成就無量無邊功德。",
    "X25n0486_001:0216b13": "人誠能離相發心。則是人成就第一。功德亦成就",
    "X25n0486_001:0216b14": "第一矣。當來之世。善男子善女人。能於此離相之",
    "X25n0486_001:0216b15": "經。受持讀誦。此人智慧弘開。不住於法。豈獨二乘",
    "X25n0486_001:0216b16": "不能窺測。亦且菩薩不能盡之。惟有如來。以佛光",
    "X25n0486_001:0216b17": "明普照之真智慧。方能悉知其存心。悉見其行事。",
    "X25n0486_001:0216b18": "生心動念。忍辱布施。無不利益眾生而為功。長養",
    "X25n0486_001:0216b19": "菩提而為德。由一行以推之萬行。由一世以推之",
    "X25n0486_001:0216b20": "百世。眾生無邊。利益亦無邊。菩提無量。長養亦無",
    "X25n0486_001:0216b21": "量。安有不成就最上第一希有之法者哉。",
    "X25n0486_001:0216b22": "○持經功德分第十五",
    "X25n0486_001:0216b23": "　持經功德養天真　　化外風光別有因",
    "X25n0486_001:0216b24": "　頓悟門開歸萬法　　一歸何處本來人",
    "X25n0486_001:0216c01": "在在處處。言經中有佛全身。人當在在尊敬也。",
    "X25n0486_001:0216c02": "須菩提。若有善男子。善女人。初日分。以恒河沙等身",
    "X25n0486_001:0216c03": "布施。中日分。復以恒河沙等身布施。後日分。亦以恒",
    "X25n0486_001:0216c04": "河沙等身布施。如是無量百千萬億劫。以身布施。若",
    "X25n0486_001:0216c05": "復有人。聞此經典。信心不逆。其福勝彼。何況書寫。受",
    "X25n0486_001:0216c06": "持。讀誦。為人解說。",
    "X25n0486_001:0216c07": "佛說末法之時。得聞此經。信心不逆。四相不生。即",
    "X25n0486_001:0216c08": "是佛之知見。此人功德。勝前多劫捨身功德。",
    "X25n0486_001:0216c09": "初日分為早晨。中日分為日午。後日分為晚間。一",
    "X25n0486_001:0216c10": "日三時。布施功德。",
    "X25n0486_001:0216c11": "菩薩一文一義。一句一偈。莫不從捨身命來。又曰",
    "X25n0486_001:0216c12": "觀三千大千世界。乃至無有如芥子許。不是菩薩",
    "X25n0486_001:0216c13": "捨身命處。葢顯信心難生。佛法難聞也。信力曰受。",
    "X25n0486_001:0216c14": "念力曰持。對文曰讀。背文曰誦。書寫受持讀誦者。",
    "X25n0486_001:0216c15": "自行也。為人解說者。化他也。",
    "X25n0486_001:0216c16": "須菩提。以要言之。是經有不可思議。不可稱量。無邊",
    "X25n0486_001:0216c17": "功德。如來為發大乘者說。為發最上乘者說。",
    "X25n0486_001:0216c18": "以要言之。是言經義殊勝。大乘。最上乘。言人根殊",
    "X25n0486_001:0216c19": "勝。受持讀誦。述成人殊勝。無著云。不可思議者。惟",
    "X25n0486_001:0216c20": "自覺故。不可稱量者。無有等及勝故。",
    "X25n0486_001:0216c21": "大乘說。最上說。如斬一握絲。一斬一切斷。最上者。",
    "X25n0486_001:0216c22": "一佛乘也。",
    "X25n0486_001:0216c23": "若有人。能受持讀誦。廣為人說。如來悉知是人。悉見",
    "X25n0486_001:0216c24": "是人。皆得成就。不可量。不可稱。無有邊。不可思議功",
    "X25n0486_001:0217a01": "德。如是人等。即為荷擔如來。阿耨多羅三藐三菩提。",
    "X25n0486_001:0217a02": "大乘者。智慧廣大。善能建立一切法。最上乘者。無",
    "X25n0486_001:0217a03": "垢法可厭。無淨法可求。不見眾生可度。不見涅槃",
    "X25n0486_001:0217a04": "可證。不作度眾生心。亦不作不度眾生心。是名最",
    "X25n0486_001:0217a05": "上乘。亦名一切智。亦名無生忍。亦名大般若。上根",
    "X25n0486_001:0217a06": "之人。聞此經典。深悟佛意。持自心經。見自本性。究",
    "X25n0486_001:0217a07": "竟復起利他之行。能為人解說。令諸學者。自悟無",
    "X25n0486_001:0217a08": "相之理。得見本性如來。成無上道。了悟經理。將如",
    "X25n0486_001:0217a09": "來無上正等正覺。以一身負任之。○背負曰荷。在",
    "X25n0486_001:0217a10": "肩曰擔。荷擔即前無餘。直下擔盡也。",
    "X25n0486_001:0217a11": "何以故。須菩提。若樂小法者。著我見。人見。眾生見。壽",
    "X25n0486_001:0217a12": "者見。即於此經。不能聽受讀誦。為人解說。",
    "X25n0486_001:0217a13": "彼惟會得大乘最上乘之妙耳。若以小乘自限。雖",
    "X25n0486_001:0217a14": "不著相。猶未忘見。便於無相妙理。不能契合。自己",
    "X25n0486_001:0217a15": "未度。豈能化人。",
    "X25n0486_001:0217a16": "須菩提。在在處處。若有此經。一切世間。天。人。阿修羅。",
    "X25n0486_001:0217a17": "所應供養。當知此處。即為是塔。皆應恭敬作禮圍遶。",
    "X25n0486_001:0217a18": "以諸華香而散其處。",
    "X25n0486_001:0217a19": "若人口誦般若。心行般若。在在處處。常行無為無",
    "X25n0486_001:0217a20": "相之行。此人所在之處。如有佛塔。感得天人供養。",
    "X25n0486_001:0217a21": "是人心中。自有世尊。故云如。",
    "X25n0486_001:0217a22": "恐人執忍辱之說。徒知捨命捐生。而不知修全真",
    "X25n0486_001:0217a23": "性。故極言身命布施之不若持經功德。因讚般若",
    "X25n0486_001:0217a24": "法身常住。",
    "X25n0486_001:0217b01": "○能淨業障分第十六",
    "X25n0486_001:0217b02": "　能淨業障本來空　　千差萬別理難窮",
    "X25n0486_001:0217b03": "　個中若有江湖客　　何必今朝又啟蒙",
    "X25n0486_001:0217b04": "此章。是言功德不可思議。首段是滅罪不可思議。",
    "X25n0486_001:0217b05": "次段是證果不可思議。第三段是總結不可思議。",
    "X25n0486_001:0217b06": "復次須菩提。若善男子。善女人。受持讀誦此經。若為",
    "X25n0486_001:0217b07": "人輕賤。是人先世罪業。應墮惡道。以今世人輕賤故。",
    "X25n0486_001:0217b08": "先世罪業。即為消滅。當得阿耨多羅三藐三菩提。",
    "X25n0486_001:0217b09": "前未及世人業報。故復次言之。夫非欲人堅此持",
    "X25n0486_001:0217b10": "經之念。宿世作業。應招惡報。因持經力。止受小挫。",
    "X25n0486_001:0217b11": "忍此辱。而力加進修。當得無上菩提。",
    "X25n0486_001:0217b12": "上言經在之處。應恭敬供養。則持經之人。其當尊",
    "X25n0486_001:0217b13": "重可知矣。乃善男子。善女人。受持讀誦此經。反為",
    "X25n0486_001:0217b14": "人輕賤者何故。豈此經果無騐耶。由是人前世罪",
    "X25n0486_001:0217b15": "業。應墮三塗惡道。以今世持經之故。但為人輕賤",
    "X25n0486_001:0217b16": "以償之。雖遭輕賤。以持般若。心不著相。罪性本空。",
    "X25n0486_001:0217b17": "菩提之體。自然明淨。",
    "X25n0486_001:0217b18": "先世。即是前念妄心。今世。即是後念覺心。",
    "X25n0486_001:0217b19": "圭峯云。此明持經。轉罪為福。修持無我等相。即煩",
    "X25n0486_001:0217b20": "惱障盡。極惡消滅。即業障盡。不墮惡道。即報障盡。",
    "X25n0486_001:0217b21": "三障既滅。三德必圓。故云當得菩提。",
    "X25n0486_001:0217b22": "昔唐太宗。註金剛經。至輕賤閣筆。問一禪師。答云。",
    "X25n0486_001:0217b23": "此經專摧種子故也。太宗當下了然。從此下筆。沛",
    "X25n0486_001:0217b24": "然無礙。葢現業易消。種業難滅。每遇善緣。多方阻",
    "X25n0486_001:0217c01": "撓。類有物以敗之者。皆種子為之崇也。是以楞嚴",
    "X25n0486_001:0217c02": "神呪。亦為專摧種子而設。",
    "X25n0486_001:0217c03": "先世有報障。今日受持經。暫被人輕賤。轉重復還",
    "X25n0486_001:0217c04": "輕。",
    "X25n0486_001:0217c05": "須菩提。我念過去無量阿僧祇劫。於燃燈佛前。得值",
    "X25n0486_001:0217c06": "八百四千萬億那由他諸佛。悉皆供養承事。無空過",
    "X25n0486_001:0217c07": "者。若復有人。於後末世。能受持讀誦此經。所得功德。",
    "X25n0486_001:0217c08": "於我所供養諸佛功德。百分不及一。千萬億分。乃至",
    "X25n0486_001:0217c09": "算數譬喻所不能及。",
    "X25n0486_001:0217c10": "佛自追思前生。歷無數劫。阿僧祇。華言甚無數。又",
    "X25n0486_001:0217c11": "記在師前。遇無數佛。那由他。亦言甚無數。如此供",
    "X25n0486_001:0217c12": "養諸佛。可謂至多。有特出之英。持經見本性。豈區",
    "X25n0486_001:0217c13": "區敬佛。可比數哉。供養。只是供他佛。持經。是供自",
    "X25n0486_001:0217c14": "性之佛。所以福德霄壤不侔也。",
    "X25n0486_001:0217c15": "須菩提。若善男子。善女人。於後末世。有受持讀誦此",
    "X25n0486_001:0217c16": "經。所得功德。我若具說者。或有人聞。心即狂亂狐疑",
    "X25n0486_001:0217c17": "不信。須菩提。當知是經義不可思議。果報亦不可思",
    "X25n0486_001:0217c18": "議。",
    "X25n0486_001:0217c19": "上文屢言功德之多。猶是略說。若持經者。所得功",
    "X25n0486_001:0217c20": "德。我若具說。彼常人聞之。必至驚駭。所以然者。葢",
    "X25n0486_001:0217c21": "以此經義趣。是無相之旨。故其果報。非可以言說",
    "X25n0486_001:0217c22": "求也。總是形容經典之甚重。持經功德之甚大。而",
    "X25n0486_001:0217c23": "惓惓期望後人之尊信耳。",
    "X25n0486_001:0217c24": "○究竟無我分第十七",
    "X25n0486_001:0218a01": "　究竟無我絕三玄　　真空妙理本無傳",
    "X25n0486_001:0218a02": "　人人自有黃金相　　分付東君仔細參",
    "X25n0486_001:0218a03": "菩薩度生無我。亦如佛之得菩提無法。以申明實",
    "X25n0486_001:0218a04": "無眾生得滅度之義。重問發心。正從不可思議來。",
    "X25n0486_001:0218a05": "爾時須菩提。白佛言。世尊。善男子。善女人。發阿耨多",
    "X25n0486_001:0218a06": "羅三藐三菩提心。云何應住。云何降伏其心。佛告須",
    "X25n0486_001:0218a07": "菩提。若善男子。善女人。發阿耨多羅三藐三菩提心",
    "X25n0486_001:0218a08": "者。當生如是心。我應滅度一切眾生。滅度一切眾生",
    "X25n0486_001:0218a09": "已。而無有一眾生實滅度者。何以故。須菩提。若菩薩",
    "X25n0486_001:0218a10": "有我相。人相。眾生相。壽者相。即非菩薩。所以者何。須",
    "X25n0486_001:0218a11": "菩提。實無有法。發阿耨多羅三藐三菩提心者。",
    "X25n0486_001:0218a12": "復理前問。亦有分別。初問初皈依者。今問證佛果",
    "X25n0486_001:0218a13": "者。答言已發心過者。只要此心如如。非度生。則住",
    "X25n0486_001:0218a14": "伏之心。亦幾乎息矣。有可度之生。不起能度之念。",
    "X25n0486_001:0218a15": "若四相未除。如何住伏其心。而名菩薩。所以無上",
    "X25n0486_001:0218a16": "正等正覺心。原無法可得也。彌勒偈云。於內心修",
    "X25n0486_001:0218a17": "行。存我為菩薩。此即障於心。違於不住道。",
    "X25n0486_001:0218a18": "發菩提心。原實無有法。所云發心。只是性光發露。",
    "X25n0486_001:0218a19": "全性起修。全修在性。空生疑如何住降。不知惟無",
    "X25n0486_001:0218a20": "能發之我。所發之法。然後名真住降也。此文。意與",
    "X25n0486_001:0218a21": "前同。前是破情顯智。今是忘智顯理。由此賢位。漸",
    "X25n0486_001:0218a22": "入聖階。",
    "X25n0486_001:0218a23": "須菩提。於意云何。如來於燃燈佛所。有法得阿耨多",
    "X25n0486_001:0218a24": "羅三藐三菩提不。不也世尊。如我解佛所說義。佛於",
    "X25n0486_001:0218b01": "燃燈佛所。無有法得阿耨多羅三藐三菩提。佛言如",
    "X25n0486_001:0218b02": "是如是。須菩提。實無有法。如來得阿耨多羅三藐三",
    "X25n0486_001:0218b03": "菩提。須菩提。若有法如來得阿耨多羅三藐三菩提",
    "X25n0486_001:0218b04": "者。燃燈佛即不與我授記。汝於來世。當得作佛。號釋",
    "X25n0486_001:0218b05": "迦牟尼。以實無有法。得阿耨多羅三藐三菩提。是故",
    "X25n0486_001:0218b06": "燃燈佛與我授記。作是言。汝於來世。當得作佛。號釋",
    "X25n0486_001:0218b07": "迦牟尼。何以故。如來者。即諸法如義。若有人言如來",
    "X25n0486_001:0218b08": "得阿耨多羅三藐三菩提。須菩提。實無有法佛得阿",
    "X25n0486_001:0218b09": "耨多羅三藐三菩提。須菩提。如來所得阿耨多羅三",
    "X25n0486_001:0218b10": "藐三菩提。於是中無實無虗。是故如來說。一切法。皆",
    "X25n0486_001:0218b11": "是佛法。須菩提。所言一切法者。即非一切法。是故名",
    "X25n0486_001:0218b12": "一切法。",
    "X25n0486_001:0218b13": "欲引己為證。故云於意云何。先使其思。於然燈佛",
    "X25n0486_001:0218b14": "所。正引己證上也。法從心生。外心無法。如是如是。",
    "X25n0486_001:0218b15": "讚其言甚當也。設有法可傳。然燈何必授記後來",
    "X25n0486_001:0218b16": "作佛。來世。即然燈沒後。廣度為釋迦。清淨為牟尼。",
    "X25n0486_001:0218b17": "是故然燈佛於我授記。以見無上菩提心。從心自",
    "X25n0486_001:0218b18": "發。真性不動曰如如。稍加添著。即非如義。若有人",
    "X25n0486_001:0218b19": "言。如來有法得者。總凡人言之耳。實無有法。決言",
    "X25n0486_001:0218b20": "以釋凡人之疑。無相無住。則無實。安住降伏。又非",
    "X25n0486_001:0218b21": "虗。正見如如之妙。一切法。即度生。布施。忍辱類。修",
    "X25n0486_001:0218b22": "行成佛。借此初入門。",
    "X25n0486_001:0218b23": "降怨王。請然燈佛入城。城中長幼盡迎。因路泥。善",
    "X25n0486_001:0218b24": "慧布髮。佛於此授記。",
    "X25n0486_001:0218c01": "自心是佛。豈向佛邊求佛。實無有法。得無上菩提",
    "X25n0486_001:0218c02": "者。菩薩離相。行六波羅蜜。如來要離相人。個個解",
    "X25n0486_001:0218c03": "到這裏。故將一切諸法。生滅垢淨增減種種變異",
    "X25n0486_001:0218c04": "之相。皆從眾生顛倒妄想分別而有。若人不生分",
    "X25n0486_001:0218c05": "別。性相常在。畢竟平等。本來寂滅。何嘗有甚變異。",
    "X25n0486_001:0218c06": "此即一切諸法的體性。全體如如。是即非一切法。",
    "X25n0486_001:0218c07": "惟即非一切法。是以法法皆同法界。而為佛法一",
    "X25n0486_001:0218c08": "切法也。",
    "X25n0486_001:0218c09": "須菩提。譬如人身長大。須菩提言世尊。如來說人身",
    "X25n0486_001:0218c10": "長大。即為非大身。是名大身。",
    "X25n0486_001:0218c11": "復以人身。譬法之非真有。大身非真有。則佛法非",
    "X25n0486_001:0218c12": "真有可知。",
    "X25n0486_001:0218c13": "前說如須彌山王之大身。至此方見實際。空生從",
    "X25n0486_001:0218c14": "前悟得的。一時現前。直答云如來說人身長大。非",
    "X25n0486_001:0218c15": "同一切法。而和合成身。又非外一切法。而別自為",
    "X25n0486_001:0218c16": "身。",
    "X25n0486_001:0218c17": "彌勒偈云。依彼法身佛。故說大身喻。身離一切障。",
    "X25n0486_001:0218c18": "及徧一切境。功德及大體。故即說大身。非身即是",
    "X25n0486_001:0218c19": "身。是故說大身。非身者。無有諸相故。大身者。有真",
    "X25n0486_001:0218c20": "如體故。",
    "X25n0486_001:0218c21": "大身有二義。一者徧一切處即法身。一者功德大。",
    "X25n0486_001:0218c22": "即報身。皆離諸相。故名為非。",
    "X25n0486_001:0218c23": "須菩提。菩薩亦如是。若作是言。我當滅度無量眾生。",
    "X25n0486_001:0218c24": "即不名菩薩。何以故。須菩提。實無有法名為菩薩。是",
    "X25n0486_001:0219a01": "故佛說一切法。無我。無人。無眾生。無壽者。",
    "X25n0486_001:0219a02": "彌勒偈云。不達真法界。起度眾生意。及經淨國土。",
    "X25n0486_001:0219a03": "生心即是倒。",
    "X25n0486_001:0219a04": "菩薩亦如是。言菩薩度生。不見有度。亦如是。我當",
    "X25n0486_001:0219a05": "滅度無量眾生。是自認普度功德。實無有法。言修",
    "X25n0486_001:0219a06": "行雖有佛法。而法非真性。法無其法。無我即度我",
    "X25n0486_001:0219a07": "法。無人即度人法。無眾生即度眾生法。無壽者。即",
    "X25n0486_001:0219a08": "度一切輪迴生死法。",
    "X25n0486_001:0219a09": "須菩提。若菩薩作是言。我當莊嚴佛土。是不名菩薩。",
    "X25n0486_001:0219a10": "何以故。如來說。莊嚴佛土者。即非莊嚴是名莊嚴。須",
    "X25n0486_001:0219a11": "菩提。若菩薩通達無我法者。如來說名真是菩薩。",
    "X25n0486_001:0219a12": "無著云。人無我。法無我。",
    "X25n0486_001:0219a13": "再舉佛像言之。飾金寶於佛土。凡夫之見。佛惟清",
    "X25n0486_001:0219a14": "淨自心為莊嚴。豈假外飾。度無相。施無住。皆無我",
    "X25n0486_001:0219a15": "法。前雖得聞。未必能通達。此法頭頭是法。法法無",
    "X25n0486_001:0219a16": "我。是真修行菩薩。",
    "X25n0486_001:0219a17": "總之。由離相。而無我之法行。由無我。而離相之心",
    "X25n0486_001:0219a18": "化。",
    "X25n0486_001:0219a19": "○一體同觀分第十八",
    "X25n0486_001:0219a20": "　一體同觀共一天　　白雲明月自相便",
    "X25n0486_001:0219a21": "　森羅萬象同根本　　昔日今時盡是權",
    "X25n0486_001:0219a22": "此章以下。正明一切法無我。智眼即般若波羅蜜。",
    "X25n0486_001:0219a23": "福德相好。是修餘五波羅蜜而成。說法亦從智波",
    "X25n0486_001:0219a24": "羅蜜而出。所謂一切法。皆佛法也。上明五眼知見",
    "X25n0486_001:0219b01": "之周徧。下明五眼見處。無一法可得。",
    "X25n0486_001:0219b02": "須菩提。於意云何。如來有肉眼不。如是世尊。如來有",
    "X25n0486_001:0219b03": "肉眼。須菩提。於意云何。如來有天眼不。如是世尊。如",
    "X25n0486_001:0219b04": "來有天眼。須菩提。於意云何。如來有慧眼不。如是世",
    "X25n0486_001:0219b05": "尊。如來有慧眼。須菩提。於意云何。如來有法眼不。如",
    "X25n0486_001:0219b06": "是世尊。如來有法眼。須菩提。於意云何。如來有佛眼",
    "X25n0486_001:0219b07": "不。如是世尊。如來有佛眼。",
    "X25n0486_001:0219b08": "欲言如來照見世人之心。先以云何使其思。化身",
    "X25n0486_001:0219b09": "觀見為肉眼。普照大千為天眼。智燭常明為慧眼。",
    "X25n0486_001:0219b10": "了諸法空為法眼。自性常覺。憐念眾生。為佛眼。佛",
    "X25n0486_001:0219b11": "教除却迷心。即五眼開。",
    "X25n0486_001:0219b12": "慧眼以根本智。照真理故。法眼。以後得智。說法度",
    "X25n0486_001:0219b13": "人。在佛總名佛眼。古德云。天眼通非礙。肉眼礙非",
    "X25n0486_001:0219b14": "通。法眼難觀俗。慧眼了知空。佛眼如千日。照異體",
    "X25n0486_001:0219b15": "還同。",
    "X25n0486_001:0219b16": "須菩提。於意云何。如恒河中所有沙。佛說是沙不。如",
    "X25n0486_001:0219b17": "是世尊。如來說是沙。須菩提。於意云何。如一恒河中",
    "X25n0486_001:0219b18": "所有沙。有如是沙等恒河。是諸恒河所有沙數佛世",
    "X25n0486_001:0219b19": "界。如是寧為多不。甚多世尊。",
    "X25n0486_001:0219b20": "佛說此河中沙。一沙況一佛世界。佛舉此眾國土",
    "X25n0486_001:0219b21": "者。欲明其中所有眾生。一一眾生。皆有佛心也。",
    "X25n0486_001:0219b22": "佛告須菩提。爾所國土中。所有眾生。若干種心。如來",
    "X25n0486_001:0219b23": "悉知。何以故。如來說。諸心皆為非心。是名為心。所以",
    "X25n0486_001:0219b24": "者何。須菩提。過去心不可得。現在心不可得。未來心",
    "X25n0486_001:0219c01": "不可得。",
    "X25n0486_001:0219c02": "心從無始以來。未常變動。雖境分三際。心無二心。",
    "X25n0486_001:0219c03": "故不可得。謂三心俱無也。",
    "X25n0486_001:0219c04": "人數既多。心數益多。以如來法眼照之。則為染為",
    "X25n0486_001:0219c05": "淨。種種差別無數。一一悉知。此有何法而能悉知",
    "X25n0486_001:0219c06": "如此。只因如來慧眼。徹見三空。眾生心種雖多。不",
    "X25n0486_001:0219c07": "出染淨二者。此心本來如是。所以即此諸心之非",
    "X25n0486_001:0219c08": "心。便見一切種心。即菩提心。千聖相傳以來。不曾",
    "X25n0486_001:0219c09": "有一字說得著。如來却向一切眾生心皆非心處。",
    "X25n0486_001:0219c10": "隨轉一語曰。是名為心。如向虗空裏釘橛。當明星",
    "X25n0486_001:0219c11": "初見時。歎一切眾生。皆有如來智慧德相。但以妄",
    "X25n0486_001:0219c12": "相執著。不能證得。便是這個消息。",
    "X25n0486_001:0219c13": "諸心之所以為非心何也。眾生若干種心。或追憶",
    "X25n0486_001:0219c14": "過去。或執著現在。或攀緣未來。不出此三種。所以",
    "X25n0486_001:0219c15": "要覓心的落處。只就三際看。皆是虗妄生滅也。",
    "X25n0486_001:0219c16": "○法界通化分第十九",
    "X25n0486_001:0219c17": "　法界通化獨為尊　　靈山一別至今存",
    "X25n0486_001:0219c18": "　人人都具金剛眼　　聖與凡夫共一塵",
    "X25n0486_001:0219c19": "此章明福德無我。眾生心是因。福德是果。",
    "X25n0486_001:0219c20": "須菩提。於意云何。若有人滿三千大千世界七寶。以",
    "X25n0486_001:0219c21": "用布施。是人以是因緣。得福多不。如是世尊。此人以",
    "X25n0486_001:0219c22": "是因緣。得福甚多。須菩提。若福德有實。如來不說得",
    "X25n0486_001:0219c23": "福德多。以福德無故。如來說得福德多。",
    "X25n0486_001:0219c24": "即布施一節。亦當以無心處之。作善因。結善緣。認",
    "X25n0486_001:0220a01": "福德為實。即成有漏之因。無心徼福。得福反多。總",
    "X25n0486_001:0220a02": "之福有者取相也。福無者離相也。如來說因緣二",
    "X25n0486_001:0220a03": "字。點出非心名心之妙空生亦答因緣二字。已深",
    "X25n0486_001:0220a04": "領此意但未發明原故。所以又呼空生發明之。若",
    "X25n0486_001:0220a05": "住相布施。以福德為實。有違於本來空寂無為之",
    "X25n0486_001:0220a06": "體。惟隨緣布施能離於相不見福德為實。總之本",
    "X25n0486_001:0220a07": "慈心而與人以樂。本悲心而拔人之苦。但暢本懷。",
    "X25n0486_001:0220a08": "全不住相。是無住福德。同於虗空無有邊際。",
    "X25n0486_001:0220a09": "○離色離相分第二十",
    "X25n0486_001:0220a10": "　離色離相是無生　　無之一字強安名",
    "X25n0486_001:0220a11": "　有無邪正拈來看　　句裏呈機自可評",
    "X25n0486_001:0220a12": "此章是明相好無我。如來不應以具足身見。是發",
    "X25n0486_001:0220a13": "菩提實無有法之義非具足名具足是一切法無",
    "X25n0486_001:0220a14": "我之義。",
    "X25n0486_001:0220a15": "須菩提於意云何佛可以具足色身見不不也世尊。",
    "X25n0486_001:0220a16": "如來不應以具足色身見何以故。如來說具足色身。",
    "X25n0486_001:0220a17": "即非具足色身。是名具足色身。",
    "X25n0486_001:0220a18": "承上法無其法。心無其心。又番到相無其相。",
    "X25n0486_001:0220a19": "佛恐眾生不見法身。但見三十二相。八十種好。以",
    "X25n0486_001:0220a20": "為如來真身。不知三十二相。即非具足色身。內具",
    "X25n0486_001:0220a21": "三十二淨行。是名具足色身。淨行者。即六波羅蜜",
    "X25n0486_001:0220a22": "也。於五根中。修六波羅蜜。於意根中。定慧雙修。是",
    "X25n0486_001:0220a23": "名具足色身。",
    "X25n0486_001:0220a24": "須菩提。於意云何。如來可以具足諸相見不。不也世",
    "X25n0486_001:0220b01": "尊。如來不應以具足諸相見。何以故。如來說諸相具",
    "X25n0486_001:0220b02": "足。即非具足。是名諸相具足。",
    "X25n0486_001:0220b03": "如來無法相身。由無相。故現相。即三十二相也。",
    "X25n0486_001:0220b04": "如來淨行成佛時。具有三十二相。始於首之白毫。",
    "X25n0486_001:0220b05": "終於足之輪相。果可執此以見如來之實相乎。然",
    "X25n0486_001:0220b06": "一切法皆佛法。三十二相。乃佛法之見於相者。色",
    "X25n0486_001:0220b07": "身何嘗不是法身。具足者。無虧欠也。諸相者。種種",
    "X25n0486_001:0220b08": "變現神通之相也。如來以淨行。具足三十二相。以",
    "X25n0486_001:0220b09": "智慧。則具足八萬四千。具足三明六通八解脫。是",
    "X25n0486_001:0220b10": "以有諸相具足之名。",
    "X25n0486_001:0220b11": "○非說所說分第二十一",
    "X25n0486_001:0220b12": "　非說所說應無方　　言中有響破天荒",
    "X25n0486_001:0220b13": "　水流風動尋常說　　土塊泥團盡放光",
    "X25n0486_001:0220b14": "此章是說法無我。能信法之眾生亦無我。",
    "X25n0486_001:0220b15": "六譯至是名說法為一段。慧命下。秦譯本無。唐穆",
    "X25n0486_001:0220b16": "宗時。長安僧靈幽。入冥誦經。無此一段。冥王嘆曰。",
    "X25n0486_001:0220b17": "貫華之線。何斷而不續乎。增壽十年。令往濠州鍾",
    "X25n0486_001:0220b18": "離寺石壁上。摹本增入。",
    "X25n0486_001:0220b19": "須菩提。汝勿謂如來作是念。我當有所說法。莫作是",
    "X25n0486_001:0220b20": "念。何以故。若人言如來有所說法。即為謗佛。不能解",
    "X25n0486_001:0220b21": "我所說故。須菩提。說法者。無法可說。是名說法。",
    "X25n0486_001:0220b22": "又承上相無其相。番到說無其說。言如來有所說。",
    "X25n0486_001:0220b23": "是不由心悟。徒滋口說。即為謗佛。不解所說。謂不",
    "X25n0486_001:0220b24": "悟真性。何由能解。故無法可說。乃真性難言也。況",
    "X25n0486_001:0220c01": "法離一切名相差別。本無自體。可以容人取說。",
    "X25n0486_001:0220c02": "爾時。慧命須菩提。白佛言。世尊。頗有眾生。於未來世。",
    "X25n0486_001:0220c03": "聞說是法。生信心不。佛言。須菩提。彼非眾生。非不眾",
    "X25n0486_001:0220c04": "生。何以故。須菩提。眾生眾生者。如來說非眾生。是名",
    "X25n0486_001:0220c05": "眾生。",
    "X25n0486_001:0220c06": "爾時。須菩提。智慧圓通。以慧為命。誠恐末法難信。",
    "X25n0486_001:0220c07": "慧命不續。因白佛言。頗有眾生。於未來世。聞是經",
    "X25n0486_001:0220c08": "而生正信。因其說而悟其無所說。直契無我法之",
    "X25n0486_001:0220c09": "菩提法否。佛言。菩提之法。人人有分。彼能信的人。",
    "X25n0486_001:0220c10": "離言解義。逈脫根塵。豈是五蘊和合中人。非眾生",
    "X25n0486_001:0220c11": "也。然而菩提之法。本來平等。彼能信的人。非出五",
    "X25n0486_001:0220c12": "蘊外。是非不眾生矣。何以故。葢平等法界。原無高",
    "X25n0486_001:0220c13": "下。不但能信之眾生不可以眾生目之。即彼不能",
    "X25n0486_001:0220c14": "信之眾生。全身在五蘊內。自立主宰。是眾生中之",
    "X25n0486_001:0220c15": "眾生。",
    "X25n0486_001:0220c16": "○無法可得分第二十二",
    "X25n0486_001:0220c17": "　無法可得得心空　　心空境界本圓融",
    "X25n0486_001:0220c18": "　固知道本原無說　　借路還家處處通",
    "X25n0486_001:0220c19": "空生發此問。是他深解處。所以如來印可之。我於",
    "X25n0486_001:0220c20": "阿耨多羅三句。是就如來之如上說。以見如來無",
    "X25n0486_001:0220c21": "能得法也。",
    "X25n0486_001:0220c22": "須菩提。白佛言。世尊。佛得阿耨多羅三藐三菩提。為",
    "X25n0486_001:0220c23": "無所得耶。佛言如是如是。須菩提。我於阿耨多羅三",
    "X25n0486_001:0220c24": "藐三菩提。乃至無有少法可得。是名阿耨多羅三藐",
    "X25n0486_001:0221a01": "三菩提。",
    "X25n0486_001:0221a02": "如來所說相好。言說福智等。皆無我。則菩提亦復",
    "X25n0486_001:0221a03": "無我。豈非得而無得者耶。空生此問。已解到極深",
    "X25n0486_001:0221a04": "處。如來要發心人。個個向這裏歸根。所以即其言",
    "X25n0486_001:0221a05": "而印可之曰。如是如是。菩提即心自性證得。非從",
    "X25n0486_001:0221a06": "外來。人謂菩提可得者必菩提本有實法。而後可",
    "X25n0486_001:0221a07": "為我得。我於阿耨多羅三藐三菩提。無有少法可",
    "X25n0486_001:0221a08": "得。葢清淨真如本來空寂。一法不立。但以妄盡覺",
    "X25n0486_001:0221a09": "滿。名曰菩提耳。○無所得。以本來各各具足故。眾",
    "X25n0486_001:0221a10": "生以迷為失。諸佛以悟為得。實於般若體。不增一",
    "X25n0486_001:0221a11": "毫故無少法可得。無少法可得。甚言其無。惟不著",
    "X25n0486_001:0221a12": "一毫知證。是名無上正等正覺。",
    "X25n0486_001:0221a13": "○淨心行善分第二十三",
    "X25n0486_001:0221a14": "　淨心行善莫辭勞　　久遠行持道自高",
    "X25n0486_001:0221a15": "　得失榮枯非在己　　清虗境界杖頭挑",
    "X25n0486_001:0221a16": "復次須菩提。是法平等。無有高下。是名阿耨多羅三",
    "X25n0486_001:0221a17": "藐三菩提。以無我。無人。無眾生。無壽者。修一切善法。",
    "X25n0486_001:0221a18": "即得阿耨多羅三藐三菩提。須菩提。所言善法者。如",
    "X25n0486_001:0221a19": "來說即非善法是名善法。",
    "X25n0486_001:0221a20": "上言菩提無法可得。豈一切斷滅者耶。菩提非一",
    "X25n0486_001:0221a21": "切斷滅。而無可得。正以一切周遍。而無可得。復更",
    "X25n0486_001:0221a22": "端告須菩提曰。是一真法。十界平等。隨人分量所",
    "X25n0486_001:0221a23": "至。各見一般。而此法實無差別。總是一真法界。清",
    "X25n0486_001:0221a24": "淨遍滿。聖不能增。凡不能減。覺性平等。原來如是。",
    "X25n0486_001:0221b01": "名為等覺。不即不存。豈更有上。是以名為無上等",
    "X25n0486_001:0221b02": "覺耳。惟無有少法。則我相不立。是法平等。則不分",
    "X25n0486_001:0221b03": "我人。以此無我。無人。無眾生。無壽者。清淨平等。不",
    "X25n0486_001:0221b04": "住相之心。入在萬行門中。順性修為。隨緣成辦。一",
    "X25n0486_001:0221b05": "毫法相不留。一切善法滿足。所謂得阿耨多羅三",
    "X25n0486_001:0221b06": "藐三菩提。無實無虗者。正謂此耳。然則如來之得",
    "X25n0486_001:0221b07": "菩提。修而無修。證而無證。豈非得而無得者耶。",
    "X25n0486_001:0221b08": "彌勒偈云。法界不增減。論是法平等。是故名無上。",
    "X25n0486_001:0221b09": "以之無上上故。",
    "X25n0486_001:0221b10": "○福智無比分第二十四",
    "X25n0486_001:0221b11": "　福智無比破無知　　竪指擎拳總是癡",
    "X25n0486_001:0221b12": "　學海任從他運用　　吹毛劍下不容絲",
    "X25n0486_001:0221b13": "上半部。說不住於相。單說個清淨法身。是根本智",
    "X25n0486_001:0221b14": "歷舉功德較量。十三分遂說出經名。十四分。因空",
    "X25n0486_001:0221b15": "生深解。遂說離相發心。行六波羅蜜。以至度眾生。",
    "X25n0486_001:0221b16": "嚴佛土。得菩提。福德相好說法。俱在修一切善法",
    "X25n0486_001:0221b17": "上說。一切法皆佛法。而總歸於無我。不出通達無",
    "X25n0486_001:0221b18": "我法之五眼。可見差別智。不在根本智外。圓滿法",
    "X25n0486_001:0221b19": "身不在清淨法身外。所謂一切佛法。皆從此經出。",
    "X25n0486_001:0221b20": "以見此經功德之大。故又重將功德較量。仍點出",
    "X25n0486_001:0221b21": "般若經名。以見無上菩提。不出般若此經之外。",
    "X25n0486_001:0221b22": "須菩提。若三千大千世界中。所有諸須彌山王。如是",
    "X25n0486_001:0221b23": "等七寶聚。有人持用布施。若人以此般若波羅蜜經。",
    "X25n0486_001:0221b24": "乃至四句偈等。受持讀誦。為他人說。於前福德百分",
    "X25n0486_001:0221c01": "不及一。百千萬億分。乃至算數譬喻所不能及。",
    "X25n0486_001:0221c02": "將功德較量。點出般若經名。以見徹始徹終更無",
    "X25n0486_001:0221c03": "二理。即因即果。更無二時。無上菩提。總不出此般",
    "X25n0486_001:0221c04": "若經名。此外別無善法。因呼空生而告之曰。一四",
    "X25n0486_001:0221c05": "天下。有須彌山王。三千大千世界。則有億萬須彌",
    "X25n0486_001:0221c06": "山王矣。以此至高至廣之七寶持用布施。豈非善",
    "X25n0486_001:0221c07": "法中之至大至廣乎。然而善法不從般若出。則有",
    "X25n0486_001:0221c08": "漏功德也。善法若從般若出。則全海一漚也。若人",
    "X25n0486_001:0221c09": "以此般若受持四句。為他人說。則無少法之清淨",
    "X25n0486_001:0221c10": "法身。無高下之平等法身。豈布施福德可及哉。彌",
    "X25n0486_001:0221c11": "勒偈云。雖言無記法。而說是彼因。是故一法寶。勝",
    "X25n0486_001:0221c12": "無量珍寶。",
    "X25n0486_001:0221c13": "大鐵圍山。高廣二百二十四萬里。小鐵圍山。高廣",
    "X25n0486_001:0221c14": "十二萬里。須彌山。高三十六萬里。以此名為三千",
    "X25n0486_001:0221c15": "大千世界。",
    "X25n0486_001:0221c16": "○化無所化分第二十五",
    "X25n0486_001:0221c17": "　化無所化道人家　　古往今來更不差",
    "X25n0486_001:0221c18": "　三昧辨才徒指示　　別生一見又拈華",
    "X25n0486_001:0221c19": "說度而無度。在菩提得而無得之後。他人見如來",
    "X25n0486_001:0221c20": "度生。有種種護念付囑。一一見之實事。亦可言無",
    "X25n0486_001:0221c21": "滅度乎。為遣此疑。故說雖有種種度生之法。而如",
    "X25n0486_001:0221c22": "來無我。則法本無法。凡夫為凡夫。則度而無度。方",
    "X25n0486_001:0221c23": "了實無滅度之案。",
    "X25n0486_001:0221c24": "須菩提。於意云何。汝等勿謂如來作是念。我當度眾",
    "X25n0486_001:0222a01": "生。須菩提。莫作是念。何以故。實無有眾生如來度者。",
    "X25n0486_001:0222a02": "若有眾生如來度者。如來即有我人眾生壽者。須菩",
    "X25n0486_001:0222a03": "提。如來說有我者。即非有我。而凡夫之人以為有我。",
    "X25n0486_001:0222a04": "須菩提。凡夫者。如來說即非凡夫。是名凡夫。",
    "X25n0486_001:0222a05": "般若智圓。自然眾生見盡。是名度眾生。若離受持",
    "X25n0486_001:0222a06": "般若外。別欲度眾生。則滯四相矣。",
    "X25n0486_001:0222a07": "此復申明度生無相之旨。修得真空般若。便為度",
    "X25n0486_001:0222a08": "生。苟離般若度生。是凡夫之以我為我而未能通",
    "X25n0486_001:0222a09": "達無我法。總是著相即妄。離相即佛。",
    "X25n0486_001:0222a10": "上文言以無我修善法。則菩提得而無得。至於度",
    "X25n0486_001:0222a11": "生。如來現無邊身。說無量法。實實以同體大悲。不",
    "X25n0486_001:0222a12": "於自己心外見有眾生。如來自性自度。不於眾生",
    "X25n0486_001:0222a13": "心中見有生死。眾生。本自涅槃。安有眾生如來度",
    "X25n0486_001:0222a14": "者。即此取相凡夫。如來以佛眼看來。法從緣生。了",
    "X25n0486_001:0222a15": "無可得。凡夫全體是佛。暫現凡夫之相。說名凡夫",
    "X25n0486_001:0222a16": "耳。如來無我。誰度眾生。凡夫即非凡夫。有何眾生",
    "X25n0486_001:0222a17": "可度。",
    "X25n0486_001:0222a18": "○法身非相分第二十六",
    "X25n0486_001:0222a19": "　法身非相露真常　　野鳥山華共一光",
    "X25n0486_001:0222a20": "　本地家風非外得　　不勞彈指到家鄉",
    "X25n0486_001:0222a21": "須菩提。於意云何。可以三十二相觀如來不。須菩提",
    "X25n0486_001:0222a22": "言。如是如是。以三十二相觀如來。佛告須菩提。若以",
    "X25n0486_001:0222a23": "三十二相觀如來者。轉輪聖王。即是如來。須菩提。白",
    "X25n0486_001:0222a24": "佛言。世尊。如我解佛所說義。不應以三十二相觀如",
    "X25n0486_001:0222b01": "來。爾時世尊而說偈言。若以色見我。以音聲求我。是",
    "X25n0486_001:0222b02": "人行邪道。不能見如來。",
    "X25n0486_001:0222b03": "前言諸相具足。即非具足。是名具足。是相好從無",
    "X25n0486_001:0222b04": "相中現出。好相原不離法身也。然則觀佛者。見法",
    "X25n0486_001:0222b05": "身之好相。便可以悟無相之法身矣。但觀字與見",
    "X25n0486_001:0222b06": "字有別。以相見佛。是以相觀佛也。以相觀佛。則以",
    "X25n0486_001:0222b07": "相雖非佛。而因此有相以觀無相之妙。須菩提曰。",
    "X25n0486_001:0222b08": "如是如是。由無相觀相。見相便知無相。如見烟知",
    "X25n0486_001:0222b09": "火。葢已真見非相之實相。則見諸相即非相。故曰",
    "X25n0486_001:0222b10": "若以三十二相見如來。則轉輪聖王。亦具三十二",
    "X25n0486_001:0222b11": "相。循聲逐色。流轉妄識。名為邪道。安可執此以見",
    "X25n0486_001:0222b12": "正等正覺之如來哉。",
    "X25n0486_001:0222b13": "轉輪聖王。管四天下。人壽萬歲時出世。七寶自至。",
    "X25n0486_001:0222b14": "輪寶。象寶。馬寶。女寶。如意珠寶。主兵臣寶。主藏臣",
    "X25n0486_001:0222b15": "寶。常隨其身。遍照南閻浮提。西瞿耶尼。北鬱單越。",
    "X25n0486_001:0222b16": "東弗婆提。常如輪之轉運。故曰轉輪王。以德化民。",
    "X25n0486_001:0222b17": "故曰聖王。以福業多具三十二相。輪王有四。一金",
    "X25n0486_001:0222b18": "輪。二銀輪。三銅輪。四鐵輪。",
    "X25n0486_001:0222b19": "○無斷無滅分第二十七",
    "X25n0486_001:0222b20": "　無斷無滅本來無　　看破塵勞遍界敷",
    "X25n0486_001:0222b21": "　即境即心無二法　　猶如明月映江湖",
    "X25n0486_001:0222b22": "恐人疑修福因。則得相果。不得菩提。修菩提因。則",
    "X25n0486_001:0222b23": "得菩提。失却福德。故又以斷滅破之。",
    "X25n0486_001:0222b24": "須菩提。汝若作是念。如來不以具足相故。得阿耨多",
    "X25n0486_001:0222c01": "羅三藐三菩提。須菩提。莫作是念。如來不以具足相",
    "X25n0486_001:0222c02": "故。得阿耨多羅三藐三菩提。須菩提。汝若作是念。發",
    "X25n0486_001:0222c03": "阿耨多羅三藐三菩提心者。說諸法斷滅。莫作是念。",
    "X25n0486_001:0222c04": "何以故。發阿耨多羅三藐三菩提心者。於法不說斷",
    "X25n0486_001:0222c05": "滅相。",
    "X25n0486_001:0222c06": "佛正教人離相。不教人毀相。只怕人著相。非教人",
    "X25n0486_001:0222c07": "滅相。前以離相無我顯般若空相。不墮常見。今以",
    "X25n0486_001:0222c08": "即相修因。顯般若實相。不墮斷見。汝若作是念。與",
    "X25n0486_001:0222c09": "莫作是念。反覆開喻。俱叮嚀之意。不以具足相得",
    "X25n0486_001:0222c10": "菩提。是無上菩提之真性。非外相可得也。然離身",
    "X25n0486_001:0222c11": "相而得菩提。猶有斷滅相。惟於法不說斷滅相。寂",
    "X25n0486_001:0222c12": "而常用。用而常寂。總見離相最要。又不可有意離",
    "X25n0486_001:0222c13": "相。",
    "X25n0486_001:0222c14": "○不受不貪分第二十八",
    "X25n0486_001:0222c15": "　不受不貪守自然　　黃虀淡飯且隨緣",
    "X25n0486_001:0222c16": "　無榮無辱家常事　　一種平懷一種玄",
    "X25n0486_001:0222c17": "上言不宜斷相以修菩提。此言得菩提。亦不失福",
    "X25n0486_001:0222c18": "德。",
    "X25n0486_001:0222c19": "須菩提。若菩薩以滿恒河沙等世界。七寶。持用布施。",
    "X25n0486_001:0222c20": "若復有人。知一切法。無我得成於忍。此菩薩。勝前菩",
    "X25n0486_001:0222c21": "薩所得福德。何以故。須菩提。以諸菩薩不受福德故。",
    "X25n0486_001:0222c22": "須菩提。白佛言世尊。云何菩薩不受福德。須菩提。菩",
    "X25n0486_001:0222c23": "薩所作福德。不應貪著。是故說不受福德。",
    "X25n0486_001:0222c24": "前以持經者較。今以得法者較。無非形容佛法之",
    "X25n0486_001:0223a01": "妙。從前說法。只無我盡之。木知成功在忍。今智理",
    "X25n0486_001:0223a02": "俱融。人法兩空。得成於忍。入大乘境界。所以勝之。",
    "X25n0486_001:0223a03": "諸菩薩。非單頂布施。云何者。福所必得。云何不受。",
    "X25n0486_001:0223a04": "菩薩所作福德。止為利益眾生。故不受福德。心無",
    "X25n0486_001:0223a05": "望報。受猶不受也。菩薩不受福德。是作而不受。抑",
    "X25n0486_001:0223a06": "不作不受。不知菩薩所作福德。無自己受用想。雖",
    "X25n0486_001:0223a07": "受而不貪著。總為利益眾生。非是說斷滅相。不修",
    "X25n0486_001:0223a08": "諸度也。",
    "X25n0486_001:0223a09": "無生法忍者。言人本具之性。湛然常住。原無有生。",
    "X25n0486_001:0223a10": "亦無有滅。故名無生。此一點不斷不滅之靈光。惟",
    "X25n0486_001:0223a11": "獨自了。不能說以示人。強名曰忍而已。到此境界。",
    "X25n0486_001:0223a12": "其福德因果。豈布施可及。又豈同凡夫之貪著",
    "X25n0486_001:0223a13": "耶。",
    "X25n0486_001:0223a14": "忍有印可意。從受此經而入。忍有安定意。從持此",
    "X25n0486_001:0223a15": "經而入。王匡石曰。大般若有安受忍。觀察忍。修此",
    "X25n0486_001:0223a16": "二忍。便得成無生法忍。忍力成。自得無生樂。故云",
    "X25n0486_001:0223a17": "得成。",
    "X25n0486_001:0223a18": "○威儀寂靜分第二十九",
    "X25n0486_001:0223a19": "　威儀寂靜絕三玄　　塵塵分開水底天",
    "X25n0486_001:0223a20": "　飛錫杖頭懸日月　　一毛孔內納三千",
    "X25n0486_001:0223a21": "此章是掃去應身不定之迹。指出如來常寂法身。",
    "X25n0486_001:0223a22": "以示人。",
    "X25n0486_001:0223a23": "須菩提。若有人言。如來。若來若去。若坐若臥。是人不",
    "X25n0486_001:0223a24": "解我所說義何以故。如來者。無所從來。亦無所去。故",
    "X25n0486_001:0223b01": "名如來。",
    "X25n0486_001:0223b02": "上言不可以相觀。如來不住於有。次言其不說斷",
    "X25n0486_001:0223b03": "滅。如來不住於無。然不能於法身上。洞徹一源。豈",
    "X25n0486_001:0223b04": "能解我所說義哉。所謂如來者。不以應化為身。以",
    "X25n0486_001:0223b05": "法性為身。盡法界是一如如不動之體。本無去來。",
    "X25n0486_001:0223b06": "其來也。眾生心淨。緣至即現。其去也。眾生心垢。感",
    "X25n0486_001:0223b07": "畢即隱。譬如水清月現。月亦不來。水濁月隱。月亦",
    "X25n0486_001:0223b08": "非去。是知法身真佛。體絕去來。以不來故。離一切",
    "X25n0486_001:0223b09": "法。以不去故。即一切法。若顯現而成四威儀。不過",
    "X25n0486_001:0223b10": "為化度眾生。現出之迹像。豈所以言如來哉。",
    "X25n0486_001:0223b11": "○一合理相分第三十",
    "X25n0486_001:0223b12": "　一合理相原無二　　冤親平等道方圓",
    "X25n0486_001:0223b13": "　是邪是正體分別　　蕩蕩無拘樂自然",
    "X25n0486_001:0223b14": "破一合。則破分別。不言而喻。",
    "X25n0486_001:0223b15": "須菩提。若善男子善女人。以三千大千世界。碎為微",
    "X25n0486_001:0223b16": "塵。於意云何。是微塵眾。寧為多不。須菩提言甚多世",
    "X25n0486_001:0223b17": "尊。何以故。若是微塵眾實有者。佛即不說是微塵眾。",
    "X25n0486_001:0223b18": "所以者何。佛說微塵眾。即非微塵眾。是名微塵眾。",
    "X25n0486_001:0223b19": "佛說三千大千世界。以喻一一眾生性上微塵之",
    "X25n0486_001:0223b20": "數。如三千大千世界中所有微塵。一切眾生。聞經",
    "X25n0486_001:0223b21": "悟道。覺慧常照。趣向菩提。念念不住。常在清淨。如",
    "X25n0486_001:0223b22": "是清淨微塵。是名微塵眾。聚塵為界。破界為塵。原",
    "X25n0486_001:0223b23": "無實體。如有實體。便可實說。",
    "X25n0486_001:0223b24": "應現十方故非一。同依一體故非異。",
    "X25n0486_001:0223c01": "世尊。如來所說三千大千世界。即非世界。是名世界。",
    "X25n0486_001:0223c02": "何以故。若世界實有者。即是一合相。如來說一合相。",
    "X25n0486_001:0223c03": "即非一合相。是名一合相。須菩提。一合相者。即是不",
    "X25n0486_001:0223c04": "可說。但凡夫之人。貪著其事。",
    "X25n0486_001:0223c05": "如來法身。無來無去。猶合三千大千以成一界。如",
    "X25n0486_001:0223c06": "來法身。現而為應身。有來有去。猶碎三千大千以",
    "X25n0486_001:0223c07": "為微塵也。如來設此一問。雖問微塵之多。而意顯",
    "X25n0486_001:0223c08": "界塵之無實性。如來說一合相。正以第一義言。一",
    "X25n0486_001:0223c09": "真法界。平等圓融。非色相可以摶聚。非心思可以",
    "X25n0486_001:0223c10": "湊泊。法身之與應身。無後無先。非因非果。有時拈",
    "X25n0486_001:0223c11": "一塵。而全界宛然。有時現千界。而一塵不立。一即",
    "X25n0486_001:0223c12": "一切。一切即一。誰為能合。誰為所合。而成一合相",
    "X25n0486_001:0223c13": "耶。止為凡夫在事相上取著。見謂一切萬法。由分",
    "X25n0486_001:0223c14": "而合。由多而一。執見五蘊。取其和合。是貪著事。五",
    "X25n0486_001:0223c15": "蘊和合無實體。總之界歸於塵。無界可取。塵歸於",
    "X25n0486_001:0223c16": "識。無塵可取。四蘊離念。無心可取。眾生取著。皆由",
    "X25n0486_001:0223c17": "虗妄分別。見五蘊。不了法空。是法執。取和合。不達",
    "X25n0486_001:0223c18": "諸法。即我執。二執不忘。故名貪著其事。",
    "X25n0486_001:0223c19": "無著云。為破色身。故說塵界等。於中細末方便。及",
    "X25n0486_001:0223c20": "無所見方便。塵甚多者。是細末方便。佛意以界喻",
    "X25n0486_001:0223c21": "真身。塵喻化身。如來寧說碎為微塵。不說合為世",
    "X25n0486_001:0223c22": "界。纔說一。早落二三。纔說個合。便成差別。",
    "X25n0486_001:0223c23": "○知見不生分第三十一",
    "X25n0486_001:0223c24": "　知見不生雲遮月　　忽聞風掃現團圓",
    "X25n0486_001:0224a01": "　普天匝地光明朗　　照破三千及大千",
    "X25n0486_001:0224a02": "此章是示以知見無見之佛知見。而囑菩薩之住",
    "X25n0486_001:0224a03": "於正見也。",
    "X25n0486_001:0224a04": "須菩提。若人言佛說我見。人見。眾生見。壽者見。須菩",
    "X25n0486_001:0224a05": "提。於意云何。是人解我所說義不。不也世尊。是人不",
    "X25n0486_001:0224a06": "解如來所說義。何以故。世尊說。我見。人見。眾生見。壽",
    "X25n0486_001:0224a07": "者見。即非我見。人見。眾生見。壽者見。是名我見。人見。",
    "X25n0486_001:0224a08": "眾生見。壽者見。",
    "X25n0486_001:0224a09": "如來說一切眾生。皆有佛性。是真我見。說一切眾",
    "X25n0486_001:0224a10": "生。無漏智性。本自具足。是人見。說一切眾生。本無",
    "X25n0486_001:0224a11": "煩惱。是名眾生見。說一切眾生。性本不生不滅。是",
    "X25n0486_001:0224a12": "名壽者見。",
    "X25n0486_001:0224a13": "須菩提。發阿耨多羅三藐三菩提心者。於一切法。應",
    "X25n0486_001:0224a14": "如是知。如是見。如是信解。不生法相。須菩提。所言法",
    "X25n0486_001:0224a15": "相者。如來說即非法相。是名法相。",
    "X25n0486_001:0224a16": "於一切法。應如經中所言。如是知而明理。如是見",
    "X25n0486_001:0224a17": "而識別。如是信心解悟。如是便不生法相矣。法到",
    "X25n0486_001:0224a18": "悟時。法便不用。尚有法相乎。故曰即非。曰是名。言",
    "X25n0486_001:0224a19": "不生法相者。不於法取著也。如來所說。是掃眾生",
    "X25n0486_001:0224a20": "之見而空之。非標自己之見而立之也。若眾生無",
    "X25n0486_001:0224a21": "此見。則如來亦無此說矣。總之分別不起。諸相何",
    "X25n0486_001:0224a22": "自而生。不獨無我相。亦無法相。并非法相亦無。而",
    "X25n0486_001:0224a23": "無無之見亦無矣。如是知見信解。正所謂如是降",
    "X25n0486_001:0224a24": "伏。如是安住也。",
    "X25n0486_001:0224b01": "○應化非真分第三十二",
    "X25n0486_001:0224b02": "　應化非真包古今　　隨緣應世本無心",
    "X25n0486_001:0224b03": "　靈机一脉威音外　　無口先生晝夜吟",
    "X25n0486_001:0224b04": "凡言持受。必兼言為他人說。受持之法。經中說已",
    "X25n0486_001:0224b05": "詳盡。演說之法。未曾闡明。所以於經末示之。是付",
    "X25n0486_001:0224b06": "囑處。",
    "X25n0486_001:0224b07": "須菩提。若有人以滿無量阿僧祇世界。七寶。持用布",
    "X25n0486_001:0224b08": "施。若有善男子善女人。發菩提心者。持於此經。乃至",
    "X25n0486_001:0224b09": "四句偈等。受持讀誦。為人演說。其福勝彼。云何為人",
    "X25n0486_001:0224b10": "演說。不取於相。如如不動。",
    "X25n0486_001:0224b11": "七寶之福雖多。不如有人發菩提心。受持此經四",
    "X25n0486_001:0224b12": "句。為人演說。其福勝彼。說法善巧方便。觀根應量。",
    "X25n0486_001:0224b13": "種種隨宜。是名為人演說。所聽法人。有種種相貌",
    "X25n0486_001:0224b14": "不等。不得作分別之心。但了空寂如如之心。無所",
    "X25n0486_001:0224b15": "得心。無取捨勝負心。無希望心。無生滅心。是名如",
    "X25n0486_001:0224b16": "如不動心也。",
    "X25n0486_001:0224b17": "無著云。為說法不染故。以有如是大利。故決定演",
    "X25n0486_001:0224b18": "說。如是演說。即無所染。",
    "X25n0486_001:0224b19": "何以故。",
    "X25n0486_001:0224b20": "佛宜常住世間為眾生說法。何故入涅槃耶。恐人",
    "X25n0486_001:0224b21": "生疑。故下釋偈。",
    "X25n0486_001:0224b22": "一切有為法。如夢幻泡影。如露亦如電。應作如是觀。",
    "X25n0486_001:0224b23": "說經之終。復提醒四句偈等。總是萬法歸空。正申",
    "X25n0486_001:0224b24": "結諸相非相意。曰不取於相。總結相皆虗妄以了",
    "X25n0486_001:0224c01": "離相即佛義。曰如如不動。總結無所住心。以了應",
    "X25n0486_001:0224c02": "住降伏義。又以一切法作六種觀。觀此透徹。自然",
    "X25n0486_001:0224c03": "空視一切。此中渾是一個阿耨多羅三藐三菩提",
    "X25n0486_001:0224c04": "心。何弗安住。何待降伏哉。觀即般若妙智。能觀既",
    "X25n0486_001:0224c05": "是妙智。所觀無非妙境。如是觀。乃了化身即法身。",
    "X25n0486_001:0224c06": "法身不礙涅槃也。",
    "X25n0486_001:0224c07": "如夢。如幻。如泡。如影。如露。如電。悟心之人。稱性而",
    "X25n0486_001:0224c08": "起。無作自成。隨緣而生。緣過即寂。何常有纖毫實",
    "X25n0486_001:0224c09": "法。可容人住著。悟真空。則不住相觀生滅。則警策",
    "X25n0486_001:0224c10": "修行。",
    "X25n0486_001:0224c11": "佛說是經已。長老須菩提。及諸比丘。比丘尼。優婆塞。",
    "X25n0486_001:0224c12": "優婆夷。一切世間。天。人。阿修羅。聞佛所說。皆大歡喜。",
    "X25n0486_001:0224c13": "信受奉行。",
    "X25n0486_001:0224c14": "此在祇園。說經已畢。一切世間。天神。世人。與鬼神",
    "X25n0486_001:0224c15": "中之兇類。誰不懼輪迴苦海。欣然回頭向佛。佛法",
    "X25n0486_001:0224c16": "感人如此。",
    "X25n0486_001:0224c17": "記者記經已畢。每說皆大歡喜。信受奉行。葢信受",
    "X25n0486_001:0224c18": "而不奉行。并信受亦虗。即歡喜何益。世之持經者。",
    "X25n0486_001:0224c19": "宜於此處力加猛省。",
    "X25n0486_001:0224c21": "金剛般若波羅蜜經(竟)"
}