{
    "T10n0293_027:0783a02": "大方廣佛華嚴經卷第二十七",
    "T10n0293_027:0783a04": "罽賓國三藏般若奉　詔譯",
    "T10n0293_027:0783a05": "入不思議解脫境界普賢行願品",
    "T10n0293_027:0783a06": "爾時，善財童子白林神言：「聖者！得此解脫，其",
    "T10n0293_027:0783a07": "已久如？」林神告言：「善男子！乃往古世，過億佛剎",
    "T10n0293_027:0783a08": "極微塵數劫，復倍是數，時有世界，名普寶，劫",
    "T10n0293_027:0783a09": "名悅樂；八十億那由他佛於中出現，其第一",
    "T10n0293_027:0783a10": "佛，名自在功德無能勝幢，十號具足。彼世界",
    "T10n0293_027:0783a11": "中有四天下，名種種莊嚴光閻浮提，中有一",
    "T10n0293_027:0783a12": "王都，名清淨莊嚴須彌幢，其中有王，名寶光",
    "T10n0293_027:0783a13": "焰眼；時，彼大王第一夫人，名大焰自在歡喜",
    "T10n0293_027:0783a14": "光，如此世界閻浮提中摩耶夫人為毘盧遮",
    "T10n0293_027:0783a15": "那如來之母，彼種種莊嚴光世界閻浮提中，",
    "T10n0293_027:0783a16": "大焰自在歡喜光夫人為彼最初自在功德無",
    "T10n0293_027:0783a17": "能勝幢如來之母，亦復如是。「善男子！時，喜光",
    "T10n0293_027:0783a18": "夫人將欲誕生彼菩薩時，與二十億那由他",
    "T10n0293_027:0783a19": "采女前後圍遶，詣圓滿廣大金華園中，示現",
    "T10n0293_027:0783a20": "種種不可思議菩薩受生神通變化。時，彼園",
    "T10n0293_027:0783a21": "中有一樓閣名清淨妙寶峯，有大樹王，名",
    "T10n0293_027:0783a22": "一切施。時，彼夫人即以右手攀彼樹枝，於其",
    "T10n0293_027:0783a23": "右脇誕彼菩薩，諸天捧持，香水沐浴，一切世",
    "T10n0293_027:0783a24": "主廣陳供養。時，有乳母，名無垢光，侍立其",
    "T10n0293_027:0783a25": "側；於是諸天授與乳母，乳母敬受，以手抱持，",
    "T10n0293_027:0783a26": "生大歡喜，即得菩薩普眼境界三昧。得此三",
    "T10n0293_027:0783a27": "昧故，普見十方一切世界無量諸佛，復得此",
    "T10n0293_027:0783a28": "一切自在受生解脫法門。善男子！如初受胎",
    "T10n0293_027:0783a29": "識，速疾無礙，得此三昧故，速疾能見十方諸",
    "T10n0293_027:0783b01": "佛，乘本願力受生神變，亦復如是。",
    "T10n0293_027:0783b02": "「善男子！於意云何？彼時乳母無垢光者，豈異",
    "T10n0293_027:0783b03": "人乎？我身是也！時，二十億那由他采女者，今",
    "T10n0293_027:0783b04": "此林中我之眷屬，二十億那由他諸林神女",
    "T10n0293_027:0783b05": "是；彼時夫人大焰自在歡喜光者，今摩耶夫",
    "T10n0293_027:0783b06": "人是；時，彼大王寶光焰眼者，今淨飯王是。善",
    "T10n0293_027:0783b07": "男子！我從是來，於念念中，常見毘盧遮那菩",
    "T10n0293_027:0783b08": "薩自在受生大神變海。善男子！如見世尊毘",
    "T10n0293_027:0783b09": "盧遮那，念念於此娑婆世界及此世界一一",
    "T10n0293_027:0783b10": "塵中，乘本願力自在受生神變海門；亦見",
    "T10n0293_027:0783b11": "世尊普於十方一切剎海，所有世界及彼塵",
    "T10n0293_027:0783b12": "中示現受生自在神變，如見現在；亦見如來",
    "T10n0293_027:0783b13": "盡未來際，十方世界及彼世界一一塵中，示",
    "T10n0293_027:0783b14": "現受生自在神變。善男子！如見今佛毘盧遮",
    "T10n0293_027:0783b15": "那普遍受生自在神變；亦見十方一切諸佛",
    "T10n0293_027:0783b16": "各乘本願，遍一切處，盡前後際，所有世界及",
    "T10n0293_027:0783b17": "彼世界所有塵中一切世界，示現受生自在",
    "T10n0293_027:0783b18": "神變；皆得親近、承事、供養及聞諸佛所轉法",
    "T10n0293_027:0783b19": "輪，皆能受持隨順悟入。」爾時，妙德林神欲",
    "T10n0293_027:0783b20": "重宣此解脫門義，承佛威力，觀察十方，",
    "T10n0293_027:0783b21": "而說偈言：",
    "T10n0293_027:0783b22": "「善哉佛子汝所問，　　最勝難知諸佛境，",
    "T10n0293_027:0783b23": "深生尊重信樂心，　　我說此因應諦聽。",
    "T10n0293_027:0783b24": "億剎塵劫復倍是，　　過彼有劫名悅樂，",
    "T10n0293_027:0783b25": "八十億數那由他，　　諸佛於中相續現。",
    "T10n0293_027:0783b26": "最初有佛出興世，　　號自在德無勝幢，",
    "T10n0293_027:0783b27": "時我在彼金華園，　　見彼如來誕生相。",
    "T10n0293_027:0783b28": "彼時我身為乳母，　　名無垢焰而供侍，",
    "T10n0293_027:0783b29": "諸天授我菩薩身，　　金色光明勝無比。",
    "T10n0293_027:0783c01": "我時受得天人師，　　捧持諦觀不見頂，",
    "T10n0293_027:0783c02": "左右身量無邊際，　　諸相圓滿叵思議。",
    "T10n0293_027:0783c03": "見彼離垢清淨身，　　相好莊嚴甚微妙，",
    "T10n0293_027:0783c04": "猶如妙寶真金像，　　歡喜自慶發淨心。",
    "T10n0293_027:0783c05": "思惟彼佛諸功德，　　增長無量深福海，",
    "T10n0293_027:0783c06": "見佛神通無與等，　　即發廣大菩提心。",
    "T10n0293_027:0783c07": "專求一切佛功德，　　增長一切諸大願，",
    "T10n0293_027:0783c08": "嚴淨一切微塵剎，　　滅除一切險惡道。",
    "T10n0293_027:0783c09": "普於十方一切國，　　供養諸佛無央數，",
    "T10n0293_027:0783c10": "為求解脫遍修行，　　願滅一切眾生苦。",
    "T10n0293_027:0783c11": "我聞彼法能受持，　　獲此難思解脫力，",
    "T10n0293_027:0783c12": "億剎塵數無邊劫，　　具修菩薩清淨行。",
    "T10n0293_027:0783c13": "劫中次第所興佛，　　一一我皆曾供養，",
    "T10n0293_027:0783c14": "受持其法備修行，　　莊嚴淨此解脫海。",
    "T10n0293_027:0783c15": "億剎塵數剎塵劫，　　過去所有十力尊，",
    "T10n0293_027:0783c16": "盡持其法亦修行，　　此解脫輪轉清淨。",
    "T10n0293_027:0783c17": "我於一念皆能了，　　一切佛剎極微中，",
    "T10n0293_027:0783c18": "所有一切諸如來，　　各各莊嚴諸剎海。",
    "T10n0293_027:0783c19": "彼諸剎海所有佛，　　園中示現初誕生，",
    "T10n0293_027:0783c20": "念念所現難思議，　　廣大自在神通力。",
    "T10n0293_027:0783c21": "我見億剎諸菩薩，　　專求最勝佛菩提，",
    "T10n0293_027:0783c22": "將成正覺住天宮，　　顯現難思諸佛境。",
    "T10n0293_027:0783c23": "或見無邊剎海中，　　諸佛受生神變事，",
    "T10n0293_027:0783c24": "一切眾會共圍遶，　　廣說正法令開悟。",
    "T10n0293_027:0783c25": "我於一念能普見，　　億剎塵數諸菩薩，",
    "T10n0293_027:0783c26": "出家降魔坐道場，　　示現種種佛境界。",
    "T10n0293_027:0783c27": "或見一切剎塵中，　　無量仁尊成正覺，",
    "T10n0293_027:0783c28": "各現難思方便力，　　度脫一切苦眾生。",
    "T10n0293_027:0783c29": "或見一切極微內，　　諸佛皆轉妙法輪，",
    "T10n0293_027:0784a01": "悉以無盡微妙音，　　普雨無邊甘露法。",
    "T10n0293_027:0784a02": "於念念中見一切，　　億剎塵數諸佛剎，",
    "T10n0293_027:0784a03": "悉有如來現受生，　　及現涅槃無所著。",
    "T10n0293_027:0784a04": "如是無量佛剎海，　　如來於彼現初生，",
    "T10n0293_027:0784a05": "我皆普往不分身，　　一一現前興供養。",
    "T10n0293_027:0784a06": "不思議剎諸界趣，　　無邊品類諸眾生，",
    "T10n0293_027:0784a07": "悉以方便現其前，　　雨大法雨令開悟。",
    "T10n0293_027:0784a08": "佛子我悉能知此，　　最勝難思解脫門，",
    "T10n0293_027:0784a09": "設於無量億劫中，　　開示稱揚不能盡。",
    "T10n0293_027:0784a10": "「善男子！我唯知此菩薩於無量劫遍一切處",
    "T10n0293_027:0784a11": "示現受生自在神變解脫法門；如諸菩薩摩",
    "T10n0293_027:0784a12": "訶薩能以一念為一切劫發生之藏，開顯證",
    "T10n0293_027:0784a13": "悟諸法本性，以善方便普現受生，願常供養",
    "T10n0293_027:0784a14": "一切諸佛，精勤究竟佛法現前，諸趣受身如",
    "T10n0293_027:0784a15": "影普現，一切佛所坐蓮華座，隨應化度成熟",
    "T10n0293_027:0784a16": "眾生，普於世間現大神變，圓滿大智通達無",
    "T10n0293_027:0784a17": "礙，於諸三昧皆得自在，示成正覺轉妙法",
    "T10n0293_027:0784a18": "輪，證入甚深無礙法界，了知一切眾生心性，",
    "T10n0293_027:0784a19": "開示一切功德之相，發起廣大心自在力，獲",
    "T10n0293_027:0784a20": "得一切降魔怨智，順入一切如來境界，隨諸",
    "T10n0293_027:0784a21": "眾生普現色身；如是菩薩智功德行，而我云",
    "T10n0293_027:0784a22": "何能知、能說？善男子！從此西南迦毘羅城，",
    "T10n0293_027:0784a23": "有釋種女，名曰瞿波，汝詣彼問菩薩云何",
    "T10n0293_027:0784a24": "於生死中成熟眾生，行菩薩行。」爾時，善財",
    "T10n0293_027:0784a25": "童子頂禮右遶嵐毘尼神，經無數匝，慇懃瞻",
    "T10n0293_027:0784a26": "仰，戀慕一心，辭退而去。",
    "T10n0293_027:0784a27": "爾時，善財童子從嵐毘尼林向迦毘羅城，思",
    "T10n0293_027:0784a28": "惟觀察彼神所，得諸佛受生自在神變菩薩",
    "T10n0293_027:0784a29": "解脫，思惟修習，增長廣大，隨順悟入，憶持不",
    "T10n0293_027:0784b01": "忘。漸次行詣菩薩集會普現法界影像光明",
    "T10n0293_027:0784b02": "宮殿。其中有一主宮殿神，名無憂德，與一萬",
    "T10n0293_027:0784b03": "主宮殿神來迎善財；作如是言：「善來丈夫！有",
    "T10n0293_027:0784b04": "大智慧，勇猛無畏，能修菩薩不可思議受生",
    "T10n0293_027:0784b05": "神變自在解脫，心恒不捨廣大誓願，善能觀",
    "T10n0293_027:0784b06": "察諸法境界，心常安住無上法城，入於清淨",
    "T10n0293_027:0784b07": "妙法宮殿，開示無量善巧方便，調伏眾生令",
    "T10n0293_027:0784b08": "其悟入，成就如來功德大海，得佛無盡微妙",
    "T10n0293_027:0784b09": "辯才，無礙智輪隨眾生轉，令其歡喜增長大",
    "T10n0293_027:0784b10": "願，迴向趣求一切智道。我觀仁者於甚深",
    "T10n0293_027:0784b11": "行心無暫捨，威儀寂靜，無諸垢濁，不久當",
    "T10n0293_027:0784b12": "得如來無上清淨最勝身、語、意業，以諸相好",
    "T10n0293_027:0784b13": "莊嚴其身，十力智光瑩其心地，遊行世間作",
    "T10n0293_027:0784b14": "大光耀；我觀仁者勇猛精進，難可沮壞，不久",
    "T10n0293_027:0784b15": "當得普見三世一切諸佛相好圓滿，普聞諸",
    "T10n0293_027:0784b16": "佛所轉法輪，普能受用一切菩薩禪定解脫",
    "T10n0293_027:0784b17": "諸三昧樂，隨順證入如來境界。何以故？由汝",
    "T10n0293_027:0784b18": "已能見善知識，親近承事，恭敬供養，隨其教",
    "T10n0293_027:0784b19": "命，念其功德，修行不斷，無憂無惱，不懈不",
    "T10n0293_027:0784b20": "退，無有障礙，一切世間天人魔梵不能為難，",
    "T10n0293_027:0784b21": "不久當成無上菩提，亦令眾生證佛果故。」時，",
    "T10n0293_027:0784b22": "善財童子聞是語已，白言：「聖者！如向所說種",
    "T10n0293_027:0784b23": "種功德，願我一切悉當具得。聖者！我願永息",
    "T10n0293_027:0784b24": "眾生諸煩惱熱，滅除眾生諸不善業，與諸眾",
    "T10n0293_027:0784b25": "生無上安樂，令諸眾生修清淨行。聖者！一切",
    "T10n0293_027:0784b26": "眾生心常散亂，起於煩惱，造諸惡業，隨業",
    "T10n0293_027:0784b27": "流轉，墮惡趣中，身心長夜受諸楚毒，菩薩見",
    "T10n0293_027:0784b28": "之，心生憂惱。聖者！譬如有人唯有一子，愛念",
    "T10n0293_027:0784b29": "情至，忽見被人割截肢體，其心痛切不能自",
    "T10n0293_027:0784c01": "安；菩薩摩訶薩亦復如是，見諸眾生集不善",
    "T10n0293_027:0784c02": "業，墮三惡趣，受種種苦，心大憂惱，不能自",
    "T10n0293_027:0784c03": "安；若見眾生起身、語、意三種善行，生於善道，",
    "T10n0293_027:0784c04": "受身心樂，生大歡喜。何以故？菩薩不為利益",
    "T10n0293_027:0784c05": "自身求一切智，亦不為貪種種生死諸安樂",
    "T10n0293_027:0784c06": "故，亦不為貪五欲樂故，亦復不為專求欲界",
    "T10n0293_027:0784c07": "眷屬愛敬莊嚴樂故，亦復不隨想倒、心倒、見",
    "T10n0293_027:0784c08": "倒諸結隨眠愛見力轉，於諸眾生恩愛縛著",
    "T10n0293_027:0784c09": "心無貪戀，亦不味著諸禪定樂，亦無種種障",
    "T10n0293_027:0784c10": "礙厭退，住於生死流轉沈溺；菩薩但見一切",
    "T10n0293_027:0784c11": "眾生於有海中具受無邊諸苦逼迫，起大悲",
    "T10n0293_027:0784c12": "心，願皆攝取，令其速出生死大海，以悲願力",
    "T10n0293_027:0784c13": "勤行種種難行苦行，普斷一切眾生煩惱，令",
    "T10n0293_027:0784c14": "其出離，永無退轉；是故，精勤求於如來一切",
    "T10n0293_027:0784c15": "智智，承事供養一切諸佛；見諸雜染不淨剎",
    "T10n0293_027:0784c16": "土，為其嚴淨諸佛剎海；見諸眾生種種名相",
    "T10n0293_027:0784c17": "皆無真實，令其皆得清淨法身；見諸眾生身",
    "T10n0293_027:0784c18": "心雜染，令得清淨莊嚴三業；見諸眾生心行",
    "T10n0293_027:0784c19": "不具，令其皆得清淨具足。「聖者！菩薩如是於",
    "T10n0293_027:0784c20": "諸眾生大悲深厚，能行一切難行苦行，經無",
    "T10n0293_027:0784c21": "邊劫，心不疲厭，一切所行，皆得成就。猶如",
    "T10n0293_027:0784c22": "父母，亦如乳母，如地、如水、如火、如風、如太虛",
    "T10n0293_027:0784c23": "空、如日、如月、亦如大海、如同生天，能生種種",
    "T10n0293_027:0784c24": "圓滿利益。云何菩薩猶如父母？為其安立菩",
    "T10n0293_027:0784c25": "提心故。云何菩薩猶如乳母？令其成就菩薩",
    "T10n0293_027:0784c26": "道故。「云何菩薩猶如大地？譬如大地有十種",
    "T10n0293_027:0784c27": "事，何等為十？所謂：猶如大地廣大無量，普",
    "T10n0293_027:0784c28": "遍成就一切事物；菩薩摩訶薩亦復如是，成",
    "T10n0293_027:0784c29": "就無量廣大福智功德之聚。又如大地能生",
    "T10n0293_027:0785a01": "世間種種資具，一切眾生依之存活；菩薩摩",
    "T10n0293_027:0785a02": "訶薩亦復如是，能生出世功德財寶，所謂：布",
    "T10n0293_027:0785a03": "施、持戒、忍辱、精進、禪定、智慧、菩提分等妙法",
    "T10n0293_027:0785a04": "資具，養育眾生功德慧命。又如大地平等饒",
    "T10n0293_027:0785a05": "益，無憂無喜，無分別想；菩薩摩訶薩亦復如",
    "T10n0293_027:0785a06": "是，於怨親所，都無愛憎，不生二想。又如大",
    "T10n0293_027:0785a07": "地能受大雲所注之雨；菩薩摩訶薩亦復如",
    "T10n0293_027:0785a08": "是，能受如來大法雲雨。又如大地，一切眾生",
    "T10n0293_027:0785a09": "依之而住；菩薩摩訶薩亦復如是，與諸眾生",
    "T10n0293_027:0785a10": "世、出世間種種樂事而為依止。又如大地，一",
    "T10n0293_027:0785a11": "切種子依之而生；菩薩摩訶薩亦復如是，一",
    "T10n0293_027:0785a12": "切眾生善法種子依之生長。又如大地能生",
    "T10n0293_027:0785a13": "眾寶及諸寶器；菩薩摩訶薩亦復如是，能生",
    "T10n0293_027:0785a14": "眾生種種法器諸功德寶。又如大地能生眾",
    "T10n0293_027:0785a15": "藥滅除諸病，菩薩摩訶薩亦復如是；依大慈",
    "T10n0293_027:0785a16": "悲出生法藥，滅除種種煩惱重病。又如大地，",
    "T10n0293_027:0785a17": "諸惡毒蟲腹行之類，種種觸惱，安住不動；菩",
    "T10n0293_027:0785a18": "薩摩訶薩亦復如是，恒被一切內外諸苦觸",
    "T10n0293_027:0785a19": "惱身心，終無搖動。又如大地，大雷龍吼種",
    "T10n0293_027:0785a20": "種惡聲，不驚不懼，亦無聞想；菩薩摩訶薩亦",
    "T10n0293_027:0785a21": "復如是，諸魔外道種種惡聲，不驚不恐，無憂",
    "T10n0293_027:0785a22": "無怖，亦無聞想。善男子！是為菩薩具足圓滿",
    "T10n0293_027:0785a23": "十種功德，猶如大地，自在成就。「善男子！云何",
    "T10n0293_027:0785a24": "菩薩猶如於水？譬如水大能令一切藥草、叢",
    "T10n0293_027:0785a25": "林及大樹王生成增長；菩薩摩訶薩亦復如",
    "T10n0293_027:0785a26": "是，以三昧水出生一切菩提分法種種藥草，",
    "T10n0293_027:0785a27": "增長福德智慧大樹，成就無上菩提之果。云",
    "T10n0293_027:0785a28": "何菩薩猶如於火？譬如火大能燒一切不淨",
    "T10n0293_027:0785a29": "之物，及能焚爇大地所有草木稠林；菩薩",
    "T10n0293_027:0785b01": "摩訶薩亦復如是，能以種種大智慧火，燒諸",
    "T10n0293_027:0785b02": "眾生所有煩惱、隨眠習氣、不淨罪垢。云何菩",
    "T10n0293_027:0785b03": "薩猶如於風？譬如風大無有色相，亦無住",
    "T10n0293_027:0785b04": "處，無依無著而能成就世界所有水、陸、空行",
    "T10n0293_027:0785b05": "一切宮殿及須彌等大小諸山，而一切人皆",
    "T10n0293_027:0785b06": "不能見；菩薩摩訶薩亦復如是，於一切處無",
    "T10n0293_027:0785b07": "所依著而能成就蘊、界、處等菩薩功德，一切",
    "T10n0293_027:0785b08": "世間聲聞、緣覺所不能見。云何菩薩猶如虛",
    "T10n0293_027:0785b09": "空？譬如虛空體無障礙，一切諸法依之成就；",
    "T10n0293_027:0785b10": "菩薩摩訶薩亦復如是，本性無礙，一切白法",
    "T10n0293_027:0785b11": "因之成就。云何如月？譬如月輪從初一日至",
    "T10n0293_027:0785b12": "十五日漸次增長乃至圓滿；菩薩摩訶薩亦",
    "T10n0293_027:0785b13": "復如是，從初發心，一切淨法漸漸增長，乃至",
    "T10n0293_027:0785b14": "成佛坐菩提場，一切功德具足圓滿。云何如",
    "T10n0293_027:0785b15": "日？譬如日輪出現之時，一切黑闇悉皆除滅；",
    "T10n0293_027:0785b16": "菩薩智日亦復如是，顯現之時，一切眾生無",
    "T10n0293_027:0785b17": "明黑闇悉皆除滅。云何如海？譬如大海，性能",
    "T10n0293_027:0785b18": "出生一切眾寶，令諸眾生受用無盡；菩薩摩",
    "T10n0293_027:0785b19": "訶薩亦復如是，從福智海出生一切功德智",
    "T10n0293_027:0785b20": "寶，饒益眾生，終無有盡。云何如同生天？譬如",
    "T10n0293_027:0785b21": "二天與人同生，隨逐於人，如影隨形不相捨",
    "T10n0293_027:0785b22": "離；菩薩摩訶薩亦復如是，常隨眾生，乃至惡",
    "T10n0293_027:0785b23": "道、嶮難之處，守護隨逐不令墮落。「又，善男子！",
    "T10n0293_027:0785b24": "菩薩摩訶薩於諸眾生為大船師，令其得度",
    "T10n0293_027:0785b25": "生死海故；為歸依處，令離諸魔煩惱怖故；為",
    "T10n0293_027:0785b26": "所恃怙，令除熱惱得清涼故；為大津濟，引諸",
    "T10n0293_027:0785b27": "眾生入法海故；為海導師，令至諸佛法寶",
    "T10n0293_027:0785b28": "洲故；為淨蓮華，開敷諸佛功德心故；為莊嚴",
    "T10n0293_027:0785b29": "具，福智光明恒莊嚴故；為可愛樂，令成普賢",
    "T10n0293_027:0785c01": "清淨三業悉端嚴故；為堪尊重，令勤捨離諸",
    "T10n0293_027:0785c02": "惡業故；為普賢行，令成微妙圓滿體故；為所",
    "T10n0293_027:0785c03": "樂見，令隨所樂無不現故；為大光明，普放智",
    "T10n0293_027:0785c04": "慧光明焰故；為大明燈，照種種法咸通達",
    "T10n0293_027:0785c05": "故；為能照耀，令菩提心性明淨故；為大勇將，",
    "T10n0293_027:0785c06": "摧滅一切諸魔業故；為日珠寶，能放智焰光",
    "T10n0293_027:0785c07": "明網故；為月愛珠，放遍法界清涼光故；為",
    "T10n0293_027:0785c08": "大雲雨，能雨一切甘露法故。聖者！菩薩如是",
    "T10n0293_027:0785c09": "修諸行時，令諸眾生皆生愛敬，具足成就真",
    "T10n0293_027:0785c10": "實法樂。」爾時，無憂德神與其眷屬一萬神俱，",
    "T10n0293_027:0785c11": "於其路側，聞善財童子自說所發菩提心相，",
    "T10n0293_027:0785c12": "得未曾有，踊躍歡喜；即以一切出過諸天上",
    "T10n0293_027:0785c13": "妙華鬘、塗香、末香、寶莊嚴具，散善財上，隨順",
    "T10n0293_027:0785c14": "圍遶，入菩薩宮殿，而說偈言：",
    "T10n0293_027:0785c15": "「汝為諸眾生，　　發心求正覺，",
    "T10n0293_027:0785c16": "當於無盡劫，　　為世大明燈。",
    "T10n0293_027:0785c17": "無量億劫中，　　難可得見汝，",
    "T10n0293_027:0785c18": "大智日今出，　　照明於世間。",
    "T10n0293_027:0785c19": "汝見諸眾生，　　無明闇所覆，",
    "T10n0293_027:0785c20": "能發大悲心，　　履踐無師道。",
    "T10n0293_027:0785c21": "汝以清淨心，　　專求佛功德，",
    "T10n0293_027:0785c22": "能事善知識，　　不顧於身命。",
    "T10n0293_027:0785c23": "汝心於世間，　　無依無所著，",
    "T10n0293_027:0785c24": "決定恒無垢，　　清淨如虛空。",
    "T10n0293_027:0785c25": "汝修勝智行，　　轉妙功德輪，",
    "T10n0293_027:0785c26": "放大智慧光，　　普照無邊際。",
    "T10n0293_027:0785c27": "汝不離世間，　　不著於世間，",
    "T10n0293_027:0785c28": "如風遊虛空，　　所行無障礙。",
    "T10n0293_027:0785c29": "汝向菩提行，　　勇進難屈伏，",
    "T10n0293_027:0786a01": "如劫火熾然，　　一切無能滅。",
    "T10n0293_027:0786a02": "無畏猶師子，　　堅固如金剛，",
    "T10n0293_027:0786a03": "汝智行亦然，　　一切無能動。",
    "T10n0293_027:0786a04": "十方法界中，　　所有諸佛法，",
    "T10n0293_027:0786a05": "汝事善知識，　　一切皆能入。」",
    "T10n0293_027:0786a06": "爾時，無憂德神以此妙偈稱讚善財功德行",
    "T10n0293_027:0786a07": "已；樂聞正法，隨逐善財如影隨形，不相捨",
    "T10n0293_027:0786a08": "離。爾時，善財童子入普現法界影像光明宮",
    "T10n0293_027:0786a09": "殿，周遍觀察釋女瞿波；見在堂內，一切菩薩",
    "T10n0293_027:0786a10": "大集會中，坐於普現一切宮殿影像摩尼寶王",
    "T10n0293_027:0786a11": "大蓮華藏師子之座，八萬四千采女眷屬之所",
    "T10n0293_027:0786a12": "圍遶。是諸采女莫不皆從釋種中生，悉於過",
    "T10n0293_027:0786a13": "去修菩薩行，同種菩薩一切善根，布施、愛語、",
    "T10n0293_027:0786a14": "利行、同事攝諸群品；一切智境常現在前，",
    "T10n0293_027:0786a15": "已集種種佛菩提行，恒住平等無盡大悲，普",
    "T10n0293_027:0786a16": "攝眾生猶如一子，慈心滿足，廣大清淨，普能",
    "T10n0293_027:0786a17": "隨順一切眾生，曾於過去修集種種不可思",
    "T10n0293_027:0786a18": "議善巧方便；皆於阿耨多羅三藐三菩提得",
    "T10n0293_027:0786a19": "不退轉，深入菩薩諸波羅蜜，具修菩薩一切",
    "T10n0293_027:0786a20": "學處，心常遠離妄想執著，厭離生死，愛樂正",
    "T10n0293_027:0786a21": "法，雖行諸有，心常清淨，恒勤觀察一味法界，",
    "T10n0293_027:0786a22": "速疾趣求薩婆若道，離諸蓋網，超眾患難，得",
    "T10n0293_027:0786a23": "淨法身，化現無量，調伏成熟一切世間，成",
    "T10n0293_027:0786a24": "就甚深功德大海，從普賢行之所出生，速疾",
    "T10n0293_027:0786a25": "增長勇健大力，智燈慧日圓滿普照。爾時，善",
    "T10n0293_027:0786a26": "財童子即前頂禮釋女瞿波，右旋圍遶，合",
    "T10n0293_027:0786a27": "掌而立，作如是言：「聖者！我已先發阿耨多羅",
    "T10n0293_027:0786a28": "三藐三菩提心，而未知菩薩云何於生死中",
    "T10n0293_027:0786a29": "而能不著生死過患？菩薩云何了法自性而",
    "T10n0293_027:0786b01": "能不住一切聲聞、辟支佛地？菩薩云何住於",
    "T10n0293_027:0786b02": "佛地而能遍入諸菩薩地？菩薩云何住菩薩",
    "T10n0293_027:0786b03": "位而能入佛種種境界？菩薩云何超於世間",
    "T10n0293_027:0786b04": "而能成就世間之法？菩薩云何證得法身而",
    "T10n0293_027:0786b05": "能示現種種色身？菩薩云何得無相法而隨",
    "T10n0293_027:0786b06": "諸眾生現眾色相？菩薩云何知法無說而為",
    "T10n0293_027:0786b07": "眾生廣說諸法？菩薩云何知眾生空而恒不",
    "T10n0293_027:0786b08": "捨化眾生事？菩薩云何常知諸佛不生不滅",
    "T10n0293_027:0786b09": "而勤供養無有退轉？菩薩云何超過一切幻",
    "T10n0293_027:0786b10": "化境界而常起幻調伏眾生？菩薩云何深信",
    "T10n0293_027:0786b11": "諸法本性如空而成就無邊方便智慧？菩薩",
    "T10n0293_027:0786b12": "云何知一切法無有執著而常供養一切諸",
    "T10n0293_027:0786b13": "佛深心不退？菩薩云何深入諸行無業無報",
    "T10n0293_027:0786b14": "而修善行無有休息？」時，彼釋女告善財言：「善",
    "T10n0293_027:0786b15": "哉！善哉！善男子！汝今能問一切菩薩所修諸",
    "T10n0293_027:0786b16": "行種性體相，若有能修普賢行願，乃能發起",
    "T10n0293_027:0786b17": "如是之問。汝今諦聽，善思念之！我當承佛威",
    "T10n0293_027:0786b18": "神之力，為汝宣說。善男子！若諸菩薩修習十",
    "T10n0293_027:0786b19": "法，則能圓滿因陀羅網普智光幢菩薩之行。",
    "T10n0293_027:0786b20": "何等為十？一者、依止諸善知識；二者、獲得廣",
    "T10n0293_027:0786b21": "大信解；三者、發起清淨樂欲；四者、積集廣大",
    "T10n0293_027:0786b22": "福智；五者、於佛聽聞正法；六者、親近三世諸",
    "T10n0293_027:0786b23": "佛；七者、同修菩薩妙行；八者、得佛共所護念；",
    "T10n0293_027:0786b24": "九者、大悲本願悉皆清淨；十者、能以智力永",
    "T10n0293_027:0786b25": "斷生死。若諸菩薩成就此法，則能圓滿因陀",
    "T10n0293_027:0786b26": "羅網普智光幢菩薩之行。善男子！若諸菩薩",
    "T10n0293_027:0786b27": "親近承事諸善知識，則能精進，勇猛不退，修",
    "T10n0293_027:0786b28": "習出生廣大平等無盡佛法。「佛子！菩薩復以",
    "T10n0293_027:0786b29": "十法事善知識，常令歡喜。何等為十？一、於身",
    "T10n0293_027:0786c01": "命財無所吝惜；二、於世資具心不貪求；三、知",
    "T10n0293_027:0786c02": "一切法本性平等；四、一切智願恒不退捨；五、",
    "T10n0293_027:0786c03": "常樂觀察實相法界；六、於諸有海心不厭離；",
    "T10n0293_027:0786c04": "七、知法無住猶如虛空；八、發無障礙菩薩大",
    "T10n0293_027:0786c05": "願；九、普現其身遍諸剎海；十、淨修菩薩無礙",
    "T10n0293_027:0786c06": "智輪。善男子！以此十法承事一切真善知識，",
    "T10n0293_027:0786c07": "皆令歡喜，所行無逆，至一切智。」爾時，釋女瞿",
    "T10n0293_027:0786c08": "波欲重宣此義，承佛威力，觀察十方，而說偈",
    "T10n0293_027:0786c09": "言：",
    "T10n0293_027:0786c10": "「專求佛智利群生，　　普事一切善知識，",
    "T10n0293_027:0786c11": "正直離諂心無怠，　　此行於世帝網行。",
    "T10n0293_027:0786c12": "勝解廣大恒清淨，　　如空遍入於三世，",
    "T10n0293_027:0786c13": "佛剎及佛與眾生，　　此是普智光幢行。",
    "T10n0293_027:0786c14": "志樂廣大等虛空，　　離染寂靜無邊際，",
    "T10n0293_027:0786c15": "於諸佛所修功德，　　此行於世身雲行。",
    "T10n0293_027:0786c16": "菩薩積集一切智，　　不可思議功德海，",
    "T10n0293_027:0786c17": "清淨福德智慧身，　　此行於世無著行。",
    "T10n0293_027:0786c18": "能於一切如來所，　　聽聞正法無厭足，",
    "T10n0293_027:0786c19": "隨聞生解為慧燈，　　此行於世普照行。",
    "T10n0293_027:0786c20": "十方三世所有佛，　　一念一切咸親近，",
    "T10n0293_027:0786c21": "心恒不捨諦思惟，　　此向菩提大願行。",
    "T10n0293_027:0786c22": "普詣一切如來所，　　同修菩薩方便海，",
    "T10n0293_027:0786c23": "三昧願海悉無邊，　　此行於世帝網行。",
    "T10n0293_027:0786c24": "得一切佛所加持，　　處處修行普賢道，",
    "T10n0293_027:0786c25": "盡未來際無邊劫，　　此行於世分身行。",
    "T10n0293_027:0786c26": "見諸眾生受眾苦，　　起大慈悲現世間，",
    "T10n0293_027:0786c27": "演法光明除闇冥，　　此行於世智日行。",
    "T10n0293_027:0786c28": "見諸眾生墮諸趣，　　為集無邊妙法輪，",
    "T10n0293_027:0786c29": "令其永斷生死流，　　此是修行普賢行。",
    "T10n0293_027:0787a01": "菩薩修行此十法，　　則能普現眾生前，",
    "T10n0293_027:0787a02": "恒於有海諸趣中，　　度脫一切群生類。",
    "T10n0293_027:0787a03": "以大慈悲方便力，　　普現種種莊嚴身，",
    "T10n0293_027:0787a04": "隨心為轉妙法輪，　　皆令趣向菩提道。」",
    "T10n0293_027:0787a05": "爾時，瞿波說此偈已，告善財童子言：「善男子！",
    "T10n0293_027:0787a06": "我已獲得觀一切菩薩三昧境界海解脫門。」",
    "T10n0293_027:0787a07": "善財白言：「大聖！此解脫門境界云何？」答言：「善",
    "T10n0293_027:0787a08": "男子！我入此解脫，知此娑婆世界過不可說",
    "T10n0293_027:0787a09": "不可說佛剎極微塵數劫，一一劫中所有眾",
    "T10n0293_027:0787a10": "生種種形類，作善作惡，死此生彼，於諸趣",
    "T10n0293_027:0787a11": "中受諸果報及其修習禪定、解脫、等持、等至；",
    "T10n0293_027:0787a12": "或有出離、或不出離，正定、邪定及以不定，或",
    "T10n0293_027:0787a13": "有善根與煩惱俱，或有善根不與煩惱俱，或",
    "T10n0293_027:0787a14": "有具足善根，或有不具足善根，或有不善根",
    "T10n0293_027:0787a15": "所攝善根，或有善根所攝不善根；如是所集",
    "T10n0293_027:0787a16": "善、不善法，我皆了知，無有疑惑。又，彼劫中",
    "T10n0293_027:0787a17": "所有諸佛出現於世，種種名號，相續次第，我",
    "T10n0293_027:0787a18": "皆了知。又彼一一諸佛世尊從初發心求一",
    "T10n0293_027:0787a19": "切智所發一切大誓願海，所事一切善知識",
    "T10n0293_027:0787a20": "海，所有供養一切佛海，所行一切菩薩行海，",
    "T10n0293_027:0787a21": "所有莊嚴佛國土海，所有圓滿佛功德海，所",
    "T10n0293_027:0787a22": "有出現成正覺海，所有示現大神通海，所有",
    "T10n0293_027:0787a23": "方便轉法輪海，所有調伏諸眾生海，我皆了",
    "T10n0293_027:0787a24": "知無有罣礙。亦知彼佛眾會差別，其眾會中",
    "T10n0293_027:0787a25": "有諸眾生依聲聞乘而得出離，其諸聲聞過",
    "T10n0293_027:0787a26": "去所習一切善根，所有受持聲聞乘法及其",
    "T10n0293_027:0787a27": "所得種種智慧，我悉了知。其眾會中有諸眾",
    "T10n0293_027:0787a28": "生依獨覺乘而得出離，其諸獨覺所有修習",
    "T10n0293_027:0787a29": "一切善根，所有證悟獨覺乘果，所住寂靜最",
    "T10n0293_027:0787b01": "勝解脫，所入三昧，所現神通，所化眾生乃",
    "T10n0293_027:0787b02": "至入滅，我皆了知。亦知彼佛菩薩眾會，圓滿",
    "T10n0293_027:0787b03": "普遍無有邊際，其諸菩薩從初發心種善根",
    "T10n0293_027:0787b04": "時，發起無量種種大願，修行種種難行之行，",
    "T10n0293_027:0787b05": "圓滿成就諸波羅蜜，種種莊嚴菩薩之道，以",
    "T10n0293_027:0787b06": "自在力入於菩薩種種諸地。所謂：菩薩地種",
    "T10n0293_027:0787b07": "種助道，菩薩地種種自在行，菩薩地種種入",
    "T10n0293_027:0787b08": "出三昧，菩薩地種種自在神通，菩薩地種種",
    "T10n0293_027:0787b09": "自在出現，菩薩地種種建立，菩薩地種種觀",
    "T10n0293_027:0787b10": "察，菩薩地種種淨治，菩薩地種種依止，菩薩",
    "T10n0293_027:0787b11": "地種種相，菩薩地種種體，菩薩地種種智，",
    "T10n0293_027:0787b12": "菩薩攝智，菩薩成就智，菩薩住處，菩薩廣大",
    "T10n0293_027:0787b13": "行境界，菩薩大神通，菩薩三昧海，菩薩解脫",
    "T10n0293_027:0787b14": "方便海，菩薩所入三昧差別海，所得一切教",
    "T10n0293_027:0787b15": "智光明，所得一切智電光雲，所獲一切忍，",
    "T10n0293_027:0787b16": "所有一切勇猛智，所有悟解一切法海，所入",
    "T10n0293_027:0787b17": "一切諸佛剎海，所度一切諸眾生海，所有顯",
    "T10n0293_027:0787b18": "示諸方便海，所有發起諸神通海，所有深廣",
    "T10n0293_027:0787b19": "諸弘誓海，我皆了知。「善男子！此娑婆世界從",
    "T10n0293_027:0787b20": "過去際至今現在，不可說不可說佛剎極微",
    "T10n0293_027:0787b21": "塵數劫，所有種種差別劫海，所有眾生、佛及",
    "T10n0293_027:0787b22": "眾會，盡未來際所有劫海，展轉不斷，相續次",
    "T10n0293_027:0787b23": "第，我皆了知。善男子！如知此娑婆世界，亦知",
    "T10n0293_027:0787b24": "婆婆世界中出生一切世界極微塵數世界",
    "T10n0293_027:0787b25": "相續次第；亦知娑婆世界內一切世界相續",
    "T10n0293_027:0787b26": "次第；亦知娑婆世界所有一切極微塵內所",
    "T10n0293_027:0787b27": "有世界相續次第；亦知娑婆世界外十方無",
    "T10n0293_027:0787b28": "間次第；建立所住世界相續次第；亦知娑婆",
    "T10n0293_027:0787b29": "世界所依普照十方熾然寶光明剎種所攝一",
    "T10n0293_027:0787c01": "切世界相續次第；亦知毘盧遮那世尊在此",
    "T10n0293_027:0787c02": "華藏莊嚴世界海中，十方無量諸世界種所攝",
    "T10n0293_027:0787c03": "世界相續次第；亦知華藏世界海中一切世",
    "T10n0293_027:0787c04": "界極微塵內所有世界相續次第。又，亦知彼",
    "T10n0293_027:0787c05": "一切世界種種安立、種種形狀、種種分量、種",
    "T10n0293_027:0787c06": "種依住、種種際畔、種種莊嚴、種種成就、種種",
    "T10n0293_027:0787c07": "滅壞，所有眷屬、所有輪輞、所有旋轉、所有蓮",
    "T10n0293_027:0787c08": "華、所有須彌、所有河海、所有草樹、種種名",
    "T10n0293_027:0787c09": "號、我皆了知。亦知此華藏世界海，往昔皆由",
    "T10n0293_027:0787c10": "毘盧遮那如來本願力故，出生如是種種世",
    "T10n0293_027:0787c11": "界，所有種種諸因緣海。亦知華藏世界海外，",
    "T10n0293_027:0787c12": "十方無邊盡法界虛空界一切世界海中一",
    "T10n0293_027:0787c13": "切世界。亦知世尊毘盧遮那過去所經無量",
    "T10n0293_027:0787c14": "劫海，所有一切諸本事海，過去所發廣大願",
    "T10n0293_027:0787c15": "海，過去所集諸乘教海，過去所修菩薩行海，",
    "T10n0293_027:0787c16": "過去所淨佛國土海，過去所事一切佛海，過",
    "T10n0293_027:0787c17": "去所化諸眾生海，過去所起諸神通海，過去",
    "T10n0293_027:0787c18": "所入諸方便海，過去所受諸佛法海，過去所",
    "T10n0293_027:0787c19": "入諸三昧海，過去所得諸自在海，過去所成",
    "T10n0293_027:0787c20": "諸功德海；過去所施一切資具檀波羅蜜，過",
    "T10n0293_027:0787c21": "去所持種種梵行戒波羅蜜，過去所受種種",
    "T10n0293_027:0787c22": "境界忍波羅蜜，過去所修猛利勇健勤波羅",
    "T10n0293_027:0787c23": "蜜，過去所入種種三昧禪波羅蜜，過去所成",
    "T10n0293_027:0787c24": "種種清淨慧波羅蜜，過去所現遍入世間諸",
    "T10n0293_027:0787c25": "影像身方便波羅蜜，過去所發清淨圓滿普",
    "T10n0293_027:0787c26": "賢行海願波羅蜜，過去所獲一切如來種種自",
    "T10n0293_027:0787c27": "在諸神通海力波羅蜜，過去所證一切如來智",
    "T10n0293_027:0787c28": "光照世自在智海智波羅蜜；普攝一切諸佛",
    "T10n0293_027:0787c29": "菩提，普獲諸佛大智光明，證於諸佛一切智",
    "T10n0293_027:0788a01": "性，於一切處成等正覺，神通遊戲所轉法輪；",
    "T10n0293_027:0788a02": "所有一切道場眾會，其眾會中一切菩薩過",
    "T10n0293_027:0788a03": "去所種一切善根，從初發心行菩薩行，積集",
    "T10n0293_027:0788a04": "方便成熟眾生，及彼菩薩所事諸佛及善知",
    "T10n0293_027:0788a05": "識；念念增長獲諸三昧，念念所入陀羅尼門，",
    "T10n0293_027:0788a06": "念念所得辯才大海，念念所起自在神通，念",
    "T10n0293_027:0788a07": "念所修菩薩行網，念念所集諸方便門，念念",
    "T10n0293_027:0788a08": "所知眾生根網，念念所集菩提分法，念念證",
    "T10n0293_027:0788a09": "入等持、等至神通門海；如是一切皆是毘盧",
    "T10n0293_027:0788a10": "遮那如來普遍十方一切法界無量劫海所修",
    "T10n0293_027:0788a11": "行海，我悉了知。亦知十方遍滿法界盡虛空",
    "T10n0293_027:0788a12": "界一切如來劫海所修，乃至盡於未來際劫",
    "T10n0293_027:0788a13": "神力加持幻智境界，如是一切我悉了知。",
    "T10n0293_027:0788a14": "何以故？我入此觀一切菩薩三昧境界海解",
    "T10n0293_027:0788a15": "脫門時，於一念中，盡能了知一切眾生種種",
    "T10n0293_027:0788a16": "心行雜染、清淨、流轉、還滅；一切聲聞種種三",
    "T10n0293_027:0788a17": "昧；一切獨覺寂靜解脫三昧神通；一切菩薩",
    "T10n0293_027:0788a18": "種種三昧、種種地位、種種法門、種種趣入，及",
    "T10n0293_027:0788a19": "能了知一切如來解脫光明神通海故。」",
    "T10n0293_027:0788a20": "大方廣佛華嚴經卷第二十七"
}