{
    "T39n1786_02b:0102c18": "folio_2b 金光明經文句記卷第二下",
    "T39n1786_02b:0102c20": "宋四明沙門釋知禮述",
    "T39n1786_02b:0102c21": "從「諸根不具」下，敘〈空品〉，文為二：初三行半，",
    "T39n1786_02b:0102c22": "明所破之惡，即三障文也。次二行半，明能破",
    "T39n1786_02b:0102c23": "之方，即今文也。而釋一行半訖，復依初開章，",
    "T39n1786_02b:0102c24": "以後一行為四結成。然取義成，分章從便，分",
    "T39n1786_02b:0102c25": "三：初、節經立意，以順重科，云能空也。二、「前」下，",
    "T39n1786_02b:0102c26": "據意釋經，三：初、立意。禳，謝也，又除殃祭也。",
    "T39n1786_02b:0102c27": "二、「洗」下，釋經，二：初、釋前三句。欲知智在說，",
    "T39n1786_02b:0102c28": "故以聽經而為般若。又聽經發智慧故。心有",
    "T39n1786_02b:0102c29": "染故，用不自在；今既清淨，能成解脫。二、「前",
    "T39n1786_02b:0103a01": "令」下，釋後三句。至心之境，即甚深行處，不念",
    "T39n1786_02b:0103a02": "此處，安名至心？三、「夫」下，勸信，二：初、約身陳類。",
    "T39n1786_02b:0103a03": "今之三業表法之身，本是血肉不淨之物。次",
    "T39n1786_02b:0103a04": "舉二喻。栴檀，香木。伊蘭，臭樹。《大經》明闍王造",
    "T39n1786_02b:0103a05": "逆，後既見佛罪除，乃自敘云：「我見世間從伊",
    "T39n1786_02b:0103a06": "蘭子生伊蘭樹，不見伊蘭生栴檀樹。我今始",
    "T39n1786_02b:0103a07": "見從伊蘭子生栴檀樹，伊蘭子者，我身是也。",
    "T39n1786_02b:0103a08": "栴檀樹者，即是我心無根信也。」二、「今」下，約行",
    "T39n1786_02b:0103a09": "可期。三業雖近、三德雖遠，修得規矩，即近成",
    "T39n1786_02b:0103a10": "遠。規圓矩方，《孟子》曰「大匠訓人，必以規矩。」三、",
    "T39n1786_02b:0103a11": "「洗」下，行成破障。若於浴等無三德觀，如何能",
    "T39n1786_02b:0103a12": "禳三障惡罪？四、「從是」下，結成，三：初、節示經",
    "T39n1786_02b:0103a13": "文。二、「能」下，正釋經義。三、「寂」下，深明經意，四：初、",
    "T39n1786_02b:0103a14": "據今文示法。寂滅華音，涅槃梵語。涅槃之名",
    "T39n1786_02b:0103a15": "召三德體，故知寂滅是三德成。二、「前」下，約行",
    "T39n1786_02b:0103a16": "成德顯。三業既修金光明行，成則契於三德",
    "T39n1786_02b:0103a17": "之理。修在名字，觀行、相似至分真位皆得，",
    "T39n1786_02b:0103a18": "名為轉障成德。不爾，豈曰行方等經？三、「報」下，",
    "T39n1786_02b:0103a19": "明轉障成德。四、「前寄」下，明經巧難知。五、敘",
    "T39n1786_02b:0103a20": "流通明教相。《疏》略指上。三、明疑念序，二：初、",
    "T39n1786_02b:0103a21": "釋〈壽量品〉題，二：初、正釋，二：初、約三佛難思以",
    "T39n1786_02b:0103a22": "釋，二：初、佛本無三。不唯法佛無身壽量，報應",
    "T39n1786_02b:0103a23": "亦乃不可說三，以一切法離於名字言說相",
    "T39n1786_02b:0103a24": "故。二、「隨順」下，隨世俱立。眾生若有得益因緣，",
    "T39n1786_02b:0103a25": "即須隨世立諸名相。非唯應佛立身壽量，法",
    "T39n1786_02b:0103a26": "報亦乃可論此三。須知無三，不減一法；雖立",
    "T39n1786_02b:0103a27": "三三，不增一法。良以有無皆法界故，故真無",
    "T39n1786_02b:0103a28": "俗有、真有俗無皆是悉檀，令於三身得四益",
    "T39n1786_02b:0103a29": "也。此文分二：初、列三身各三。二、釋三佛三義，",
    "T39n1786_02b:0103b01": "二：初、約義分別；二、據理融即。分別且從修二",
    "T39n1786_02b:0103b02": "性一，令義易明。法是本覺、報是始覺，始本一",
    "T39n1786_02b:0103b03": "合方有應用。一往似縱，說者應以次融即文",
    "T39n1786_02b:0103b04": "非縱非橫，妙會此義，令其聞者識圓三身。",
    "T39n1786_02b:0103b05": "文分三：初、「法身」下，法佛，二：初、別釋，三：初、身。",
    "T39n1786_02b:0103b06": "始覺報智依本覺成，故以法性而為師軌。究",
    "T39n1786_02b:0103b07": "論始本唯是一覺，故云還以法性為身。是",
    "T39n1786_02b:0103b08": "故馬鳴歸命三寶，即以佛身及體相等而為",
    "T39n1786_02b:0103b09": "法寶。此身等者，非分段變易色質心智三",
    "T39n1786_02b:0103b10": "科所攝、乃是常住五陰等法聚以為身。此法",
    "T39n1786_02b:0103b11": "無相不可說示、為眾生故彊名法身。二、「法性」",
    "T39n1786_02b:0103b12": "下，明壽。色心和合乃有報得連持壽命。身既",
    "T39n1786_02b:0103b13": "非陰，豈有命根？為物彊指不遷為壽。三、此壽下",
    "T39n1786_02b:0103b14": "明量；量依身壽，故同彊指。二、「此即」下，總釋身",
    "T39n1786_02b:0103b15": "壽量。上言非無不者，若據次文，義當雙非。以",
    "T39n1786_02b:0103b16": "其法體離於二邊及超報應，彊於此理立身、",
    "T39n1786_02b:0103b17": "壽、量三種名字，令物忘情也。二、「報身」下，明報",
    "T39n1786_02b:0103b18": "佛，二：初、稱法有報，二：初、引經。此從順修稱理",
    "T39n1786_02b:0103b19": "事說，修行所感，釋報義也。《法華》文證智德之",
    "T39n1786_02b:0103b20": "報，以彼經云「慧光照無量」故。《涅槃》文證斷德",
    "T39n1786_02b:0103b21": "之報，以云「大般涅槃」故。二、「如如」下，釋義。修行",
    "T39n1786_02b:0103b22": "所感二種之報，乃是始覺與本覺合，即以始",
    "T39n1786_02b:0103b23": "本而為境智，此二不異故名曰如。各二如者，",
    "T39n1786_02b:0103b24": "智如如境、境如如智故也。復以菩提名如、如",
    "T39n1786_02b:0103b25": "智為能應冥，法性名於如、如之境為所應冥。",
    "T39n1786_02b:0103b26": "以函蓋合，先喻應義。函蓋雖合，猶存際畔，復",
    "T39n1786_02b:0103b27": "以水乳喻其相冥，此乃泯然而成一相。始",
    "T39n1786_02b:0103b28": "覺本覺義二體一，正同於此。二、「法身」下，明就",
    "T39n1786_02b:0103b29": "報立三，即身、壽、量也。三中一一言法身者，",
    "T39n1786_02b:0103c01": "報智所冥，離法無報，故初身。言非身者，非應",
    "T39n1786_02b:0103c02": "佛有分齊身。非不身者，非報佛無分齊身。",
    "T39n1786_02b:0103c03": "又非身則非有、非不身則非空，中道法身乃",
    "T39n1786_02b:0103c04": "本覺體。始覺冥此，能冥亦忘，為成觀故，彊名",
    "T39n1786_02b:0103c05": "報智。二壽、三量，稱本雙非，為物彊指，義皆同",
    "T39n1786_02b:0103c06": "身。三、「應身」下，明應佛，三：初、明應物有三，初",
    "T39n1786_02b:0103c07": "身、二壽、三量，皆如谷響大小隨聲。是故此",
    "T39n1786_02b:0103c08": "三悉云應同。二、「智與」下，明依二有應，三：初、法。",
    "T39n1786_02b:0103c09": "不覺忘處，始本一如，故云智與體冥。覺體自",
    "T39n1786_02b:0103c10": "在，故云能起大用。二、「如水」下，喻。真金上色，",
    "T39n1786_02b:0103c11": "須水銀和，方能塗去聲物。闕此一緣，金無塗用。",
    "T39n1786_02b:0103c12": "三、「功德」下，合。報智功德以合水銀，法身合金，",
    "T39n1786_02b:0103c13": "處處應現合塗色像。三、「能為」下，明應遍三土，",
    "T39n1786_02b:0103c14": "二：初、雙明報應；二、「有量」下，單示應身。初義",
    "T39n1786_02b:0103c15": "者，上所說報但論冥法，即自受用也。金明垂",
    "T39n1786_02b:0103c16": "應，以他受用常住之應，對於生身無常之應，",
    "T39n1786_02b:0103c17": "示二迹用。是故雙明身非身等，身即生身，",
    "T39n1786_02b:0103c18": "有分齊相，故名為身；非身是報，無分齊相，故",
    "T39n1786_02b:0103c19": "曰非身。《小般若》云「佛說非身，是名大身。」大身",
    "T39n1786_02b:0103c20": "者，乃他受用身也。無分齊身，其壽則常，故無",
    "T39n1786_02b:0103c21": "量也；有分齊身，壽則無常，故有量也。此二應",
    "T39n1786_02b:0103c22": "用，乃依真中二理而住，機依事業二識而見。",
    "T39n1786_02b:0103c23": "住理，廣如〈序品〉疏文辨之。二識，委在《起信論》",
    "T39n1786_02b:0103c24": "明。論意要在事識見則取色分齊，故名應佛；",
    "T39n1786_02b:0103c25": "業識見則離分齊相，故是報身。行者應知常",
    "T39n1786_02b:0103c26": "身無量，通應三土；無常有量，但應同居。所",
    "T39n1786_02b:0103c27": "以者何？蓋實報機分證，論見他受用身方",
    "T39n1786_02b:0103c28": "便土人唯稟別圓，所見佛相雖小優降，然匪",
    "T39n1786_02b:0103c29": "生身悉是報佛。若同居土，具四教機，稟別圓",
    "T39n1786_02b:0104a01": "者能覩報佛。故《法華》明常在靈山，《華嚴》說法",
    "T39n1786_02b:0104a02": "盡未來際，及諸大乘即於應相見是法性尊",
    "T39n1786_02b:0104a03": "特之身，故知常身遍應三土。若無常身，唯應",
    "T39n1786_02b:0104a04": "同居，逗藏通機及凡夫眾也。次義分二：初、",
    "T39n1786_02b:0104a05": "明有量二義。上之所說自受用外垂三土身，",
    "T39n1786_02b:0104a06": "皆名為應。其他受用雖就對機名之為應，而",
    "T39n1786_02b:0104a07": "是實因之所感剋，復名為報，非是差別逗機",
    "T39n1786_02b:0104a08": "之用。若論逐物隨緣參差長短身壽量者，須",
    "T39n1786_02b:0104a09": "就同居無常用說。故今別示應身之相，但於",
    "T39n1786_02b:0104a10": "有量開出兩量，而此兩量依於事識但空見",
    "T39n1786_02b:0104a11": "故，唯屬無常；若依業識不空見者，即此無常",
    "T39n1786_02b:0104a12": "全體是常。則常無常二用相即，二鳥雙遊也。",
    "T39n1786_02b:0104a13": "若上二土機息應轉，亦是無常，以非八相故",
    "T39n1786_02b:0104a14": "且言常。七百等者，《首楞嚴三昧經》云「堅首菩",
    "T39n1786_02b:0104a15": "薩問佛壽幾何。佛令往東方過三萬二千佛",
    "T39n1786_02b:0104a16": "土，於莊嚴國問照明莊嚴自在王佛。彼佛答",
    "T39n1786_02b:0104a17": "云：『如釋迦壽，我亦如是。汝欲知者，我壽七",
    "T39n1786_02b:0104a18": "百阿僧祇劫。』堅首迴此白佛。阿難云：『彼佛乃",
    "T39n1786_02b:0104a19": "是釋迦異名。』」雖機勝見長，而七百猶可數，",
    "T39n1786_02b:0104a20": "故亦是有量之量。若阿彌陀，人天莫數，故是",
    "T39n1786_02b:0104a21": "有量之無量也。二、「應佛」下，結應佛皆然。佛佛",
    "T39n1786_02b:0104a22": "既皆三身圓證，應身彼物物壽長短，豈不隨",
    "T39n1786_02b:0104a23": "順各示兩量？故彌陀現長亦能現短，釋迦現",
    "T39n1786_02b:0104a24": "短亦能現長。故《大論》第三十六云「當知釋迦",
    "T39n1786_02b:0104a25": "文佛更有清淨國土，如阿彌陀佛國。阿彌陀",
    "T39n1786_02b:0104a26": "佛亦有不嚴淨國，如釋迦文佛國。」又三十八",
    "T39n1786_02b:0104a27": "云「此間閻浮惡故，釋迦壽應短。餘處好故，佛",
    "T39n1786_02b:0104a28": "壽應長。」故《涅槃》二十二云「西方去此三十二",
    "T39n1786_02b:0104a29": "河沙有無勝國，所有莊嚴如安樂世界，我於",
    "T39n1786_02b:0104b01": "彼土出現於世。」斯皆隨逐物機也。二、「然此」下，",
    "T39n1786_02b:0104b02": "據理融即，二：初、約理融。上之三身，三皆在性",
    "T39n1786_02b:0104b03": "則並。二、從修有則別。不分修性即一、三不互",
    "T39n1786_02b:0104b04": "融則異，別異故縱、並一故橫，是則乖於所詮",
    "T39n1786_02b:0104b05": "法體；若能妙達秪一法性，而能成就一性二",
    "T39n1786_02b:0104b06": "修，名即一而三也。修性而成，而其三身一",
    "T39n1786_02b:0104b07": "性本具，名即三而一也。此乃得云全性成修、",
    "T39n1786_02b:0104b08": "全修在性，性無所移、修常宛爾，方合能詮玄",
    "T39n1786_02b:0104b09": "妙之文矣。二、「故下」下，引文證。經文具云「若入",
    "T39n1786_02b:0104b10": "是經，即入法性。如深法性，即於是典金光明",
    "T39n1786_02b:0104b11": "中而得見我釋迦牟尼。」此乃以理而為經也。",
    "T39n1786_02b:0104b12": "金等三字，即法報應三身異名。與一法性，即",
    "T39n1786_02b:0104b13": "一而三、即三而一。若知此理即是三身，三不",
    "T39n1786_02b:0104b14": "縱橫名為得見釋迦牟尼。故《大經》中明於三",
    "T39n1786_02b:0104b15": "德不縱不橫，名大涅槃。我今安住如是三法，",
    "T39n1786_02b:0104b16": "為眾生故，言入涅槃。故知不達三身三一融",
    "T39n1786_02b:0104b17": "妙，不名見佛。今解三佛既此融即，方會此典",
    "T39n1786_02b:0104b18": "玄妙文也。二、「但信」下，明二字標題之巧，二：初、",
    "T39n1786_02b:0104b19": "委明其意，二。初、從應佛融三釋，二：初、明因偏",
    "T39n1786_02b:0104b20": "疑見圓體。偏疑八十，是應有量。四佛舉喻，明",
    "T39n1786_02b:0104b21": "應無量。無量既破有量之疑，即達法報非量",
    "T39n1786_02b:0104b22": "非無量，此因偏疑見於圓體。二、「若從」下，明從",
    "T39n1786_02b:0104b23": "圓體不偏題，二：初、指偏題相；二、「而今」下，示圓",
    "T39n1786_02b:0104b24": "論意。以不偏題，故三壽量，二字能詮。二、「取意」",
    "T39n1786_02b:0104b25": "下，就報佛融三釋，三：初、明報佛體圓。上約品",
    "T39n1786_02b:0104b26": "題壽量二字不偏有無，則收二應能顯法報，",
    "T39n1786_02b:0104b27": "就文便也。若義便者，今經既以果德為宗，",
    "T39n1786_02b:0104b28": "合以報身釋於品目，以報身上冥下應，則三",
    "T39n1786_02b:0104b29": "身義任運成就，是故二字正在報身。二、「量疑」",
    "T39n1786_02b:0104c01": "下，明因疑達圓。報身義顯，良由四佛以長壽",
    "T39n1786_02b:0104c02": "應釋短壽疑，故使信相達於報智圓具三身。",
    "T39n1786_02b:0104c03": "三、「經家」下，明從圓題品。題稱壽量，正在報身，",
    "T39n1786_02b:0104c04": "此從信相圓解所見。蔽，猶當也。舉報身一，當",
    "T39n1786_02b:0104c05": "三身諸也。二、「從此」下，結示立題。二、「又一」下，明",
    "T39n1786_02b:0104c06": "重解，三：初、示異解時。大師非止一迴講說，故",
    "T39n1786_02b:0104c07": "於一時別立名義，章安既聞，是故兼錄。二、",
    "T39n1786_02b:0104c08": "「亦作」下，明異解相，二：初、標列章門。玄義者，《文",
    "T39n1786_02b:0104c09": "選》云「睿哲玄覽」，注云：玄，通也。謂離文通示其",
    "T39n1786_02b:0104c10": "義，故曰玄義。引證者，義雖妙悟而與經曾，",
    "T39n1786_02b:0104c11": "故引文證令人生信。還源者，品題是派，經目",
    "T39n1786_02b:0104c12": "為源。所約三身明於壽量，不離法性金光明",
    "T39n1786_02b:0104c13": "源，攝還此源令義究竟。二、「玄義」下，依章解釋，",
    "T39n1786_02b:0104c14": "三：初、玄義二：初、直示三身壽量三：初、應身三：",
    "T39n1786_02b:0104c15": "初、壽；二、「延促」下，量；三、「此釋」下，結。因緣者，感應",
    "T39n1786_02b:0104c16": "更互而為因緣。二、「又壽」下，報身，三：初、壽。智外",
    "T39n1786_02b:0104c17": "無境、境外無智，名相盛受。既絕能所，故無分",
    "T39n1786_02b:0104c18": "別，函蓋絕待，當體名大。二、「量者」下，釋量。境智",
    "T39n1786_02b:0104c19": "俱遍，名為相應。此之相應實無際畔，義言於",
    "T39n1786_02b:0104c20": "量。三、「此釋」下，結。三、「又壽」下，法身，三：初、壽。法",
    "T39n1786_02b:0104c21": "性不變，無去來今，是真久義，約此久義釋法",
    "T39n1786_02b:0104c22": "身壽。二、「量者」下，量。銓，猶度也。常叉之壽實叵",
    "T39n1786_02b:0104c23": "度量，彊以雙非而度量也。非多等者，出度量",
    "T39n1786_02b:0104c24": "相。初非多少數、次非知不知、三非說不說，此",
    "T39n1786_02b:0104c25": "顯法壽是不思議境。故《大論》云「不思議者，不",
    "T39n1786_02b:0104c26": "決定也。」若離可說而謂法壽定不可說，是名",
    "T39n1786_02b:0104c27": "決定，非不思議。上二雙非，其意亦爾。如此銓",
    "T39n1786_02b:0104c28": "量，是常久量。又多少數銓量法壽，非長短用；",
    "T39n1786_02b:0104c29": "盡知不盡知銓量法壽，非分滿報；可說不可說",
    "T39n1786_02b:0105a01": "銓量法壽，體非說默。三、「此釋」下，結。二、「初番」下，",
    "T39n1786_02b:0105a02": "更作三雙顯示。蓋前直以延促境智及雙非",
    "T39n1786_02b:0105a03": "義示三壽量，恐猶難解，故今各以二義銓",
    "T39n1786_02b:0105a04": "量，欲令行人識三佛相。文分為三：初番、應佛",
    "T39n1786_02b:0105a05": "二義。第二番、報佛二義。境無分別，非謂頑境",
    "T39n1786_02b:0105a06": "全無覺知，乃指心體本來離念，名境無分別。",
    "T39n1786_02b:0105a07": "此離念心全體覺悟，名智有分別。此之境智",
    "T39n1786_02b:0105a08": "究竟相稱，智外無境、境有分別，境外無智、智",
    "T39n1786_02b:0105a09": "無分別，是則境照於境、智寂於智，以此二義",
    "T39n1786_02b:0105a10": "顯報身相。第三番、法佛二義。體本無相故不",
    "T39n1786_02b:0105a11": "可說，依言顯德是故可說。二、引證，二：初、引今",
    "T39n1786_02b:0105a12": "文，三：初、引二文證應身二義；二、引三文證報",
    "T39n1786_02b:0105a13": "身二義。虛空喻通前取，不壞喻無量應；今取",
    "T39n1786_02b:0105a14": "無相，證境無念。三、引三文證法身二義。問：前",
    "T39n1786_02b:0105a15": "云四喻皆喻應壽能為無量，今何引之證報",
    "T39n1786_02b:0105a16": "證法？答：非全法報為應身者，應必斷滅，安能",
    "T39n1786_02b:0105a17": "延促不曾休廢？今欲顯示三身融妙，故即以",
    "T39n1786_02b:0105a18": "應而證法報。若昧此意，諸大乘對機之身莫",
    "T39n1786_02b:0105a19": "能深識。二、引新本，二：初、別證應身二義。彼憍",
    "T39n1786_02b:0105a20": "陳如婆羅門欲得如來舍利如芥粟許，此乃",
    "T39n1786_02b:0105a21": "知佛九旬當滅，故願求之。可證應為八十有",
    "T39n1786_02b:0105a22": "量也。「王子」下，即栗毘王子答婆羅門也。雖即",
    "T39n1786_02b:0105a23": "法報，且從福報以證勝應。二、總證法報四義。",
    "T39n1786_02b:0105a24": "智即報身，境即法身，具知不知、說不說四，但",
    "T39n1786_02b:0105a25": "略舉一以等餘三。四皆絕慮，故可總用難思",
    "T39n1786_02b:0105a26": "難解而證之也。令述此意，故注云云。三、還源，",
    "T39n1786_02b:0105a27": "三：初、總明意。然法報應與金光明，皆是法性",
    "T39n1786_02b:0105a28": "當體之名，本無優劣。以此經正用金等顯於",
    "T39n1786_02b:0105a29": "法性，故佛首唱而為經目，故金光明得為宗",
    "T39n1786_02b:0105b01": "源，一切三法便成流派。金解壽量，須約三身，",
    "T39n1786_02b:0105b02": "恐作別解，故示復宗。二、「初番」下，示還相，三：初、",
    "T39n1786_02b:0105b03": "應還明。勝劣二應全是法性，能多利益也。二、「第",
    "T39n1786_02b:0105b04": "二」下，報還光。報必冥法，故於句句法報雙陳。",
    "T39n1786_02b:0105b05": "此舉所冥智全是法性，寂而常照也。三、「第三」",
    "T39n1786_02b:0105b06": "下，法還金。說時常默、默時常說，圓妙四德有",
    "T39n1786_02b:0105b07": "何損益？全是法性，可尊可重也。合論融即，例",
    "T39n1786_02b:0105b08": "前故略。三、「夫解」下，例一切。若解體金光明",
    "T39n1786_02b:0105b09": "義，豈止三身義歸三字，一切法相皆還此源。",
    "T39n1786_02b:0105b10": "故竟千從，不即萬惑。三、「既是」下，明兼錄意。",
    "T39n1786_02b:0105b11": "二時之說俱彰妙理，後之學人隨何聞悟。",
    "T39n1786_02b:0105b12": "欲示此意，故注云云。二、「此品」下，正明疑念，二：",
    "T39n1786_02b:0105b13": "初、序入正，品指上說。二、「從王」下，還從序意。釋",
    "T39n1786_02b:0105b14": "此文二：初、節經文。二、隨文釋，二：初出人，四：初、",
    "T39n1786_02b:0105b15": "出處。事釋如通序，觀解見出名。二、「菩薩」下，明",
    "T39n1786_02b:0105b16": "位。翻名道心，復能化人，故道心大。此行雖",
    "T39n1786_02b:0105b17": "該前之三教，今位在圓。三、「信相」下，出名，二：",
    "T39n1786_02b:0105b18": "初、約教釋名，三：初、直就相似釋，二：初、約名釋。",
    "T39n1786_02b:0105b19": "信通真似，既言信相，信則非真，以其似信是",
    "T39n1786_02b:0105b20": "其真證前相故也。別教三賢是似信位，初地",
    "T39n1786_02b:0105b21": "已上方得真信，圓教登住便得真信，即以十",
    "T39n1786_02b:0105b22": "信名為似信。言鐵輪者，《本業瓔珞經》以六種",
    "T39n1786_02b:0105b23": "輪譬六因位：鐵輪十信、銅輪十住、銀輪十行、",
    "T39n1786_02b:0105b24": "金輪十向、瑠璃輪十地、摩尼輪等覺。信斷見",
    "T39n1786_02b:0105b25": "思，得是鐵輪。二、「下文」下，以相驗。枹，鼓杖也，或",
    "T39n1786_02b:0105b26": "作桴。二、「又真」下，明似通上位，二：初、明位位有",
    "T39n1786_02b:0105b27": "似。已證名真，未證名似。普賢等覺，望極名似，",
    "T39n1786_02b:0105b28": "故立賢名。二、「信相」下，明高下難測。三、「難者」下，",
    "T39n1786_02b:0105b29": "設難覈實，二：初、高位無疑難，二：初、難；二、「此亦」",
    "T39n1786_02b:0105c01": "下，釋，二：初、約權實釋。為他發起，是權示疑。未",
    "T39n1786_02b:0105c02": "了佛地，是實行疑。二、「法華」下，引二經證。《法華》本",
    "T39n1786_02b:0105c03": "迹皆是彌勒懷疑起問，大集菩薩菩提未極，",
    "T39n1786_02b:0105c04": "故云未了。本性菩提熏心起疑，疑故求了，故",
    "T39n1786_02b:0105c05": "云菩提為我作名。二、「難者」下，斷見無疑難，二：初、",
    "T39n1786_02b:0105c06": "難二答，通疑障真、別疑障中，中道未極安得不",
    "T39n1786_02b:0105c07": "疑？二、「觀解」下，就處辨觀。今出人名，觀那就處？",
    "T39n1786_02b:0105c08": "良由觀法皆從陰起，以王舍城約陰便故，故",
    "T39n1786_02b:0105c09": "就處明。以善惡王觀無記舍，能所不二、人法俱",
    "T39n1786_02b:0105c10": "空，二空所顯即大涅槃。防五住非、禦二死敵，",
    "T39n1786_02b:0105c11": "城豈過此？名字初心，觀陰涅槃；妙覺後心，涅",
    "T39n1786_02b:0105c12": "槃究竟。今意正辨初心住處。明後心者，示此",
    "T39n1786_02b:0105c13": "妙觀同果智也。四、歎德，二：初、科判，二：初、正科",
    "T39n1786_02b:0105c14": "經；二、重判位。植、種也。愧、慚也。云云者、令準歎",
    "T39n1786_02b:0105c15": "德判同普賢。二、「供養」下，隨釋，二：初、外供養",
    "T39n1786_02b:0105c16": "佛，二：初、約財法釋。《大經》云「諸供養中法供",
    "T39n1786_02b:0105c17": "養最為第一」，財供養則有窮盡，法供養者則",
    "T39n1786_02b:0105c18": "無窮盡。二、約觀行釋。無明一念全體覺了，此",
    "T39n1786_02b:0105c19": "之覺心名之為佛。緣因資了，是供佛義。三喻",
    "T39n1786_02b:0105c20": "可見。二、「種善」下，內種善根，四：初、直明種善義。",
    "T39n1786_02b:0105c21": "體本覺心，名法性地。觀性始覺，名為種子。下",
    "T39n1786_02b:0105c22": "種種久，其義可知。五善根者，於本法性生不",
    "T39n1786_02b:0105c23": "動信、進、念、定、慧。五皆不動，名為五根。此根生",
    "T39n1786_02b:0105c24": "者，相似位高，故名增長。二、「增長」下，以值佛釋",
    "T39n1786_02b:0105c25": "成，二：初、舉三事譬。二、「風譬」下，以三輪合。身輪",
    "T39n1786_02b:0105c26": "現通，駭動其心；意輪鑑機，智光照也；口輪演",
    "T39n1786_02b:0105c27": "教，法水潤也。三、「楞嚴」下，明三因增長。楞嚴",
    "T39n1786_02b:0105c28": "是定緣因也，般若是慧了因也，法性是理正",
    "T39n1786_02b:0105c29": "因也。二修一性照發互資，由修照性、由性",
    "T39n1786_02b:0106a01": "發修，此三增長轉似入真，於真增道並得名",
    "T39n1786_02b:0106a02": "為倍明轉顯。四、「植種」下，結二成德。三、「從是」下，",
    "T39n1786_02b:0106a03": "正明疑念序，二：初、節經。二、「由有」下，隨釋，二：初、",
    "T39n1786_02b:0106a04": "生疑之由，三：初、正出疑由。遠則由於九十日",
    "T39n1786_02b:0106a05": "前告魔期滅也，此經乃是方等後分也。近則",
    "T39n1786_02b:0106a06": "由在靈山聞佛定中唱序，既起思惟故生疑",
    "T39n1786_02b:0106a07": "念。雖有二由，無本誓擊，此疑不生。二、「何因」下，",
    "T39n1786_02b:0106a08": "釋何因緣，二；初、約三性分因緣。通論三種，即",
    "T39n1786_02b:0106a09": "正、緣、了，名為三因。同在理性，以修、緣、了各三",
    "T39n1786_02b:0106a10": "為緣。今文略云何因何緣。須合性三，但名為",
    "T39n1786_02b:0106a11": "正，以當於因。修中緣了，合六為二，以對因故",
    "T39n1786_02b:0106a12": "合二為緣，以當於緣。就此因緣而生疑念。二、",
    "T39n1786_02b:0106a13": "「正因」下，約因緣疑壽命。正因常久，為所顯理。",
    "T39n1786_02b:0106a14": "理境既常，全境發智以為能顯，豈可無常？能",
    "T39n1786_02b:0106a15": "顯兼福而智為正，故但云智。此境此智俱感",
    "T39n1786_02b:0106a16": "常壽，故疑八十是何因緣？三、「方八」下，釋方八",
    "T39n1786_02b:0106a17": "十，三：初、通示世壽三方。二「下方」下，特示中方",
    "T39n1786_02b:0106a18": "為表。應化之事皆依理現，是故外事悉內表",
    "T39n1786_02b:0106a19": "理，豈中方壽不表四德？佛意雖密，今智者師",
    "T39n1786_02b:0106a20": "據後四佛約應顯常，故以所顯驗其能表，則",
    "T39n1786_02b:0106a21": "知佛意。三、「信相」下，不知表意故疑。信相若達",
    "T39n1786_02b:0106a22": "上之表意，即見三身是圓四德，豈疑應迹定",
    "T39n1786_02b:0106a23": "是短促，而反疑云何因何緣耶？二、正生疑，",
    "T39n1786_02b:0106a24": "二：初、約理教互疑，二：初、執教疑理；二、執理",
    "T39n1786_02b:0106a25": "惑教。佛之所說是能詮教，長壽因果是所詮",
    "T39n1786_02b:0106a26": "理，即道理也。互執成疑，文義可見。二、「有二」下，",
    "T39n1786_02b:0106a27": "約經文廣示，二：初、釋有二因緣，二：初、對前辦",
    "T39n1786_02b:0106a28": "異。前即經云「何因何緣」也。前釋既以正性",
    "T39n1786_02b:0106a29": "為因，乃以修中緣了為緣。今云長壽有二因",
    "T39n1786_02b:0106b01": "緣，既是佛修止行二善各具緣了，即是前文",
    "T39n1786_02b:0106b02": "能顯之緣。今於前緣自作因緣，是故與前因",
    "T39n1786_02b:0106b03": "緣異也。二、「十善」下，就今解釋，二：初、約十善略",
    "T39n1786_02b:0106b04": "釋，二：初正示因緣，三：初於十善各論止行，二：",
    "T39n1786_02b:0106b05": "初、標示。二、「不殺」下，釋相，二：初、約殺盜釋，二：初、",
    "T39n1786_02b:0106b06": "約行相合具；二、「今經」下，明今經互舉。二、「若備」",
    "T39n1786_02b:0106b07": "下，例八各論。止行二善有三差別，謂自、他、共。",
    "T39n1786_02b:0106b08": "一自行者，如文云「不殺是止、放生是行。不盜",
    "T39n1786_02b:0106b09": "是止、施食是行。」二、化他止行。如文云「若不",
    "T39n1786_02b:0106b10": "遮奪名止、方便勸修名行。」若備論十種止行",
    "T39n1786_02b:0106b11": "者，不殺不盜如疏已明，其八種即不婬、梵行，",
    "T39n1786_02b:0106b12": "不妄言、誠實語，不綺語、質直語，不兩舌、和合",
    "T39n1786_02b:0106b13": "諍訟，不惡口、常行軟語，不貪、不淨觀，不嗔、慈",
    "T39n1786_02b:0106b14": "心觀，不癡、因緣觀，皆自修止行也。自他共明",
    "T39n1786_02b:0106b15": "者，自不作十惡名止、勸他不作十惡名行。二、",
    "T39n1786_02b:0106b16": "「今就」下，於止行各論因緣，二：初、標。二、「夫命」下，",
    "T39n1786_02b:0106b17": "釋，二：初、就不殺示四，二：初、止善因緣。因是善",
    "T39n1786_02b:0106b18": "本，緣是資助，為成慈心故除殺具。二、「夫食」下，",
    "T39n1786_02b:0106b19": "行善因緣，準止可知。二、「不殺」下，例九善皆爾。",
    "T39n1786_02b:0106b20": "三、「總有」下，結示止行因緣數。二、「此等」下，結成",
    "T39n1786_02b:0106b21": "疑念。二、「此約」下，就五乘廣釋，二：初、結上起今。",
    "T39n1786_02b:0106b22": "若其但說十善因果，斯乃淺近一塗之說，於",
    "T39n1786_02b:0106b23": "方等經未為允愜，此結上也。今當更約世出",
    "T39n1786_02b:0106b24": "世間漸頓止行，方是佛因，此起今也。二、「人天」",
    "T39n1786_02b:0106b25": "下，明今廣示，二：初、明教義，二：初、不殺，二：初、明",
    "T39n1786_02b:0106b26": "行相，二：初、示相，二：初、正示，二：初、總示五乘",
    "T39n1786_02b:0106b27": "命殺。若但不殺，報得命根，斯善甚淺。今辨",
    "T39n1786_02b:0106b28": "五乘修因之命，義乃該深。梵云魔羅，此",
    "T39n1786_02b:0106b29": "云殺者，以能害人世出世善故。斷下諸命，皆",
    "T39n1786_02b:0106c01": "是魔業也。二、「若遮」下，別明修者止行，七：初、人",
    "T39n1786_02b:0106c02": "天，此事即戒善也。二、三藏二乘。三、事度菩薩，",
    "T39n1786_02b:0106c03": "以不能達三輪體空，故行六度皆名事也。四、",
    "T39n1786_02b:0106c04": "通教二乘。五、通教菩薩，說法之過名非，廢令",
    "T39n1786_02b:0106c05": "勿學曰撥。體空字下應云六度，方異二乘，或",
    "T39n1786_02b:0106c06": "脫或略。六、別教菩薩。七、圓教菩薩，二：初、順",
    "T39n1786_02b:0106c07": "行。亦斷佛命者，此教初心即佛界故。二、「圓人」",
    "T39n1786_02b:0106c08": "下，逆行，二：初、明二逆。了順逆修，即逆順性。性",
    "T39n1786_02b:0106c09": "非差別，故名一相。故仙豫事殺、果佛理殺，以",
    "T39n1786_02b:0106c10": "即性故，皆長壽因。仙豫緣，如前釋五戒中。二、",
    "T39n1786_02b:0106c11": "「此皆」下，明順理。前三教人皆小行者，以別初",
    "T39n1786_02b:0106c12": "心行亦同小，故皆不能即逆而順。二、「如上」下，",
    "T39n1786_02b:0106c13": "結廣。始從人天、終至圓教，所有止行若無因",
    "T39n1786_02b:0106c14": "緣，善不成就。然且約不殺，須歷餘九及一切",
    "T39n1786_02b:0106c15": "法，皆須論於止行因緣，故云若海。二、「故大」下，",
    "T39n1786_02b:0106c16": "引證。不作上說，豈一一度能施眾生無量壽",
    "T39n1786_02b:0106c17": "命邪？二、「而我」下，成疑念。二、明施食，二：初、明行",
    "T39n1786_02b:0106c18": "相，二：初、明事法權實二；二、明事法食體二。初",
    "T39n1786_02b:0106c19": "明事食輕重，依報食輕、正報食重。二、「經言」下，",
    "T39n1786_02b:0106c20": "明法食權實。經是此經〈流水品〉云「未來當",
    "T39n1786_02b:0106c21": "施法食」也。世間，人天也。出世，三教也。上上，圓",
    "T39n1786_02b:0106c22": "融也。二、「菩薩」下，明菩薩施相，三：初、總明。迴邪",
    "T39n1786_02b:0106c23": "入正者，令正信因果也。萌，始也，種子之始剖",
    "T39n1786_02b:0106c24": "也。卉，草之都名也。鞠，養也。《大論》二十二云",
    "T39n1786_02b:0106c25": "「如國王子，在高危處立，不可救護，欲自投地。",
    "T39n1786_02b:0106c26": "王乃使人敷厚繒褥，墮地不死。」二、「授以」下，別",
    "T39n1786_02b:0106c27": "示，四：初、授人天食；二、「已持」下，授三藏食；三、「已",
    "T39n1786_02b:0106c28": "入」下，施通別食；四、「設飢」下，施圓教食。無大乘",
    "T39n1786_02b:0106c29": "法食，故名飢國。圓頓之法，如王者之膳，非眾",
    "T39n1786_02b:0107a01": "人之食也。膳，善也，謂美食也。「煩惱」下，觀惑",
    "T39n1786_02b:0107a02": "即智，如薪助火。智因惑緣，故能成於四德之",
    "T39n1786_02b:0107a03": "食，令四十一位弟子皆悉分得甘嗜。三、「如是」",
    "T39n1786_02b:0107a04": "下，結示。二、「一一法」下，結止行因緣。二、「此諸」下，",
    "T39n1786_02b:0107a05": "成疑念。二、示觀行。的明己心無明貪愛能生",
    "T39n1786_02b:0107a06": "一切煩惱子孫，故名父母。若不能體二是性",
    "T39n1786_02b:0107a07": "惡，則須斷破乃名教逆。若觀即性，則不離癡",
    "T39n1786_02b:0107a08": "愛全體明淨，能觀所觀皆不可得。既如虛空，",
    "T39n1786_02b:0107a09": "癡愛則寂，故名止善。以即寂觀，歷諸心數皆",
    "T39n1786_02b:0107a10": "令明淨，復名行善。此乃觀心見一切法常，豈",
    "T39n1786_02b:0107a11": "得不感三身常果？二、「己身」下，釋己身骨髓，二：",
    "T39n1786_02b:0107a12": "初、明行根，二：初、簡事從法，二：初、所簡事身。",
    "T39n1786_02b:0107a13": "事論己身，人誰不解？故今簡之。智推九界，皆",
    "T39n1786_02b:0107a14": "非己身，況人報質。二、「己身」下，所取法身。所取",
    "T39n1786_02b:0107a15": "既深，驗前所簡，非獨人報。然若能解色心法",
    "T39n1786_02b:0107a16": "界而捨事身，乃今所取也。今簡不能解法界",
    "T39n1786_02b:0107a17": "捨，名非己身。須知實相為己身者，且是總說，",
    "T39n1786_02b:0107a18": "若依《釋論》，於實相身論戒定慧及妙善心為",
    "T39n1786_02b:0107a19": "皮血骨髓，雖分戒等，一一皆是實相全分。二、",
    "T39n1786_02b:0107a20": "「為他」下，就法明施，二：初施實身，五：初、施皮。為",
    "T39n1786_02b:0107a21": "他宣說實相之戒，遮二邊罪、修中道福。此戒",
    "T39n1786_02b:0107a22": "無相，持尚叵得，豈存於犯？體既雙忘，名尸彼",
    "T39n1786_02b:0107a23": "岸。如此說戒，方名布施法身之皮。血等例爾。",
    "T39n1786_02b:0107a24": "二、「說諸」下，施血。諸禪定者，九種禪也。亦是有",
    "T39n1786_02b:0107a25": "漏無漏一切禪定皆達實相、皆成無記化化",
    "T39n1786_02b:0107a26": "神通，故於滅定現十界身，名諸威儀。例前合",
    "T39n1786_02b:0107a27": "云非定非亂。三、「說無」下，施骨。能照功忘，故云",
    "T39n1786_02b:0107a28": "非智。全惑成智，故曰非愚。此智起說，無說可",
    "T39n1786_02b:0107a29": "得。能說既妙，故使所說皆到智地。智地者，智",
    "T39n1786_02b:0107b01": "即是地，本覺智也。智所依地，始覺智也。修",
    "T39n1786_02b:0107b02": "性合一，二義俱成。四、「檀忍」下，例應施肉，論但",
    "T39n1786_02b:0107b03": "三學及所顯理。大師義加檀忍進三，成六度",
    "T39n1786_02b:0107b04": "義，以消今經骨髓血肉，義方整足。說者應例",
    "T39n1786_02b:0107b05": "前之三學明雙非相。五、「說甚」下，施髓。前說戒",
    "T39n1786_02b:0107b06": "等既皆雙非，豈不斷於言思之道？然是談行，",
    "T39n1786_02b:0107b07": "今是說理，雖皆實相而須分別能契所契，六",
    "T39n1786_02b:0107b08": "度乃是全濕之波，微妙善心是波中濕也。二、",
    "T39n1786_02b:0107b09": "「將此」下，明施權身，三：初、結實標權。以圓法食",
    "T39n1786_02b:0107b10": "充七方便飢餓眾生，圓頓之外所有法門皆",
    "T39n1786_02b:0107b11": "悉名為餘飲食，以勝況劣也。二、「即是」下，正明",
    "T39n1786_02b:0107b12": "施相。文略不語。三教菩薩、別教六度可為餘",
    "T39n1786_02b:0107b13": "食，髓是中道必在己身，是故餘髓但在真諦。",
    "T39n1786_02b:0107b14": "三、引《法華》正示教利喜者，《大論》五十九云「示",
    "T39n1786_02b:0107b15": "者，示人生死涅槃，三乘六度。教者教言，汝應",
    "T39n1786_02b:0107b16": "捨惡行善。利者，未得善法味故心則退沒，為",
    "T39n1786_02b:0107b17": "說法利引導令出。喜者，隨其所行而讚歎之，",
    "T39n1786_02b:0107b18": "令其心喜。」以此四事莊嚴說法。二、「如來」下，成",
    "T39n1786_02b:0107b19": "疑念。隨他意語施權飲食，隨自施實。二、「從",
    "T39n1786_02b:0107b20": "大」下，明現瑞序，二：初、結前開後，二：初、節經。",
    "T39n1786_02b:0107b21": "二、「至心」下，釋意，二：初、結前，二：初、明至心。至，猶",
    "T39n1786_02b:0107b22": "極也。心佛同源，今欲念佛，故須徹至己心實",
    "T39n1786_02b:0107b23": "際。二、「觀心」下，明念佛。觀心既極，故能盡念佛",
    "T39n1786_02b:0107b24": "不殺等種種功德皆等虛空。以深觀故，乃成",
    "T39n1786_02b:0107b25": "疑念。二、明開後。妙機關應，瑞相乃興。二、正明",
    "T39n1786_02b:0107b26": "現瑞，二：初、敘意，分文三：初、敘意，二：初、正敘。為",
    "T39n1786_02b:0107b27": "爾者，爾，汝也。表發信相，增分真因，感究竟果。",
    "T39n1786_02b:0107b28": "二、「問」下，料簡作者，二：初、問。二、答，二：揀感者，",
    "T39n1786_02b:0107b29": "二：初、問。二、答，二：初、簡通從別。二、「雖然」下，益本",
    "T39n1786_02b:0107c01": "在他。信相既為發起之人，乃同諸佛而為",
    "T39n1786_02b:0107c02": "能應，故知能感本在眾機，故應一人是應眾",
    "T39n1786_02b:0107c03": "多也。二、分文。三、「別相」下，判相，二：初、正判，二：初、",
    "T39n1786_02b:0107c04": "約十因一果判；二、「又別」下，約十地一地判。二、",
    "T39n1786_02b:0107c05": "「問」下，料簡，二：初、約經宗簡，二：初、問；二、答。二、約",
    "T39n1786_02b:0107c06": "似位簡、二：初、問。前判似位有二種意：一約十",
    "T39n1786_02b:0107c07": "信似於分真、二例普賢似於妙覺。若今瑞相",
    "T39n1786_02b:0107c08": "定表十地，豈令十信便登法雲？豈使普賢倒",
    "T39n1786_02b:0107c09": "入初地？二、答。須知二往一一地中具諸地功",
    "T39n1786_02b:0107c10": "德，十信發真獲十功德，等覺亦進後心十德。",
    "T39n1786_02b:0107c11": "此則前後皆霑十益，故約橫竪從容而判。二、",
    "T39n1786_02b:0107c12": "「別相」下，隨文釋相，二：初、節文示十相。二、約表",
    "T39n1786_02b:0107c13": "發釋相，二：初、牒示誡勸。斖，尾音。斐斖者，文",
    "T39n1786_02b:0107c14": "藐。意謂止可以經十段文彩，準擬評議倣似",
    "T39n1786_02b:0107c15": "之耳，不可備具論其行相，故云不可責其備",
    "T39n1786_02b:0107c16": "悉。二、「其室」下，約相表德，二：初、竪表十地功德，",
    "T39n1786_02b:0107c17": "十：初、此地初開者，大凡小聖，無明所覆境界",
    "T39n1786_02b:0107c18": "局狹。今破此惑，故以廣博表之。二、此對戒者，",
    "T39n1786_02b:0107c19": "準於《華嚴》十度對地，則初地當檀，文略不言。",
    "T39n1786_02b:0107c20": "既諸地互具，則十度皆融。三、唯辱而忍增者，",
    "T39n1786_02b:0107c21": "不逢屈辱，寧彰忍力？四、督出眾行者，督，率也。",
    "T39n1786_02b:0107c22": "眾行，諸度也。率諸行至于極果，故以高座表",
    "T39n1786_02b:0107c23": "精進也。五六七八九，皆可見。十、隨階而圓者，",
    "T39n1786_02b:0107c24": "行以智導，故隨階位。諸行分圓，其猶根具。注",
    "T39n1786_02b:0107c25": "云云者，應明六度十度開合之相。然六通大",
    "T39n1786_02b:0107c26": "小，十唯在大。十度者，於禪中有願智力，故開",
    "T39n1786_02b:0107c27": "願度；有禪通力，開出力度；根本定禪，守本禪",
    "T39n1786_02b:0107c28": "度。般若有道種智，開出方便度；有一切種智，",
    "T39n1786_02b:0107c29": "開出智度；一切智守本，受般若名。二、「復次」下，",
    "T39n1786_02b:0108a01": "橫表一地功德，二：初、總表一地功德，二：初、約",
    "T39n1786_02b:0108a02": "初地，三：初、通示。二、「其」下，別表，十：初、室淨表智，",
    "T39n1786_02b:0108a03": "二：初、明了陰功能。室能覆蓋，故表五陰。欲彰",
    "T39n1786_02b:0108a04": "智相，須明了陰。於陰達中，故雙非二邊。「不為」",
    "T39n1786_02b:0108a05": "下，釋自然。中智不被二邊所作，良由此智不",
    "T39n1786_02b:0108a06": "作二邊，故本來覺性任運現前。「不得」下，釋廣",
    "T39n1786_02b:0108a07": "博。微有所得，即當局狹。「非直」下，釋嚴事。小智",
    "T39n1786_02b:0108a08": "無常，離過而已，終歸灰滅。大覺本有，過河沙",
    "T39n1786_02b:0108a09": "德，自然莊嚴。二、「嚴事即」下，明三智體相。其室，",
    "T39n1786_02b:0108a10": "表一心。自然廣博嚴事，六字表三智。始行圓",
    "T39n1786_02b:0108a11": "修，今日頓發。二、「天紺」下，寶間表境，二：初、直表",
    "T39n1786_02b:0108a12": "三諦；二、「一地」下，兼表融即。室中一地有此三",
    "T39n1786_02b:0108a13": "相，可表妙境三一相即。行者應知，諦智名別",
    "T39n1786_02b:0108a14": "其體不殊，欲彰修證彊立能所。三、「有妙」下，妙",
    "T39n1786_02b:0108a15": "香表慈悲。一心境智普能與拔，即名慈悲。境",
    "T39n1786_02b:0108a16": "智高廣，與拔稱之，故使慈悲竪高橫闊。三無",
    "T39n1786_02b:0108a17": "差別，故能遍滿一切眾生三科之內。四、「其室」",
    "T39n1786_02b:0108a18": "下，高座表四德。常我是法身，樂即解脫，淨即",
    "T39n1786_02b:0108a19": "般若。三德互具，故一一具四不可思議，名祕",
    "T39n1786_02b:0108a20": "密藏。是佛究竟棲依之處，故以座表。五、「有四」",
    "T39n1786_02b:0108a21": "下，佛坐表覺智。本有四德，即是三諦以為所",
    "T39n1786_02b:0108a22": "坐；修得四德，即是三智以為能坐，故用佛表。",
    "T39n1786_02b:0108a23": "六、「放大」下，放光表自他。以照此土光，即能照",
    "T39n1786_02b:0108a24": "他土，可表以自行而化諸眾生。七、「雨諸」下，雨",
    "T39n1786_02b:0108a25": "華表四辯。解一切眾生語言陀羅尼，用法、義、",
    "T39n1786_02b:0108a26": "辭及樂說辯，一多融談，慈注無盡，聞無不喜，",
    "T39n1786_02b:0108a27": "以華表之。文字性離，故雨於空。此辯方能詮",
    "T39n1786_02b:0108a28": "示妙理。八、「作天」下，天樂表四攝。布施、愛語、利",
    "T39n1786_02b:0108a29": "行、同事，此四攝物，其猶雅樂悅樂於人。九、「受",
    "T39n1786_02b:0108b01": "天」下，受樂表法喜。一心三智即寂而照，無法",
    "T39n1786_02b:0108b02": "不知，此曰澄神受義天樂。十、「根缺」下，根具表",
    "T39n1786_02b:0108b03": "互具用。業轉現識已分破故，見聞覺知根根",
    "T39n1786_02b:0108b04": "皆具。三、「初地」下，總歎。法性功德不可窮盡，此",
    "T39n1786_02b:0108b05": "地能稱法性顯德，故使諸佛不能盡說。止十",
    "T39n1786_02b:0108b06": "相者，經家略舉也。梗介者，介應作概，聲之誤",
    "T39n1786_02b:0108b07": "也。云梗概，粗略也。二、「初地」下，例餘地。此去九",
    "T39n1786_02b:0108b08": "地，地地皆然，將橫入竪、無竪不橫。二、「復次」下，",
    "T39n1786_02b:0108b09": "別表一地自他，二：初、約初地，二：初、略示。自行",
    "T39n1786_02b:0108b10": "功德即自行因果，化他功德即化他能所。此",
    "T39n1786_02b:0108b11": "與《法華》十妙意同。二、「其室」下，正表，二：初、前五",
    "T39n1786_02b:0108b12": "表自行。若以此文配十妙者，法身境妙、般",
    "T39n1786_02b:0108b13": "若智妙、解脫行妙、因成位妙、成佛三法妙。此",
    "T39n1786_02b:0108b14": "自行因果也。若境智行對理性等住前三即，",
    "T39n1786_02b:0108b15": "此乃從彊約修別對，若論法體真位無缺。二、",
    "T39n1786_02b:0108b16": "後五表化他。意輪鑒機，即感應妙；口輪說法",
    "T39n1786_02b:0108b17": "妙；身輪神通妙。「又表」下，以受天樂根缺具足，",
    "T39n1786_02b:0108b18": "既皆轉障，可通對於眷屬、利益二種妙也。此",
    "T39n1786_02b:0108b19": "即化他能所。二、「初地」下，例餘地。二、「從一」下，總",
    "T39n1786_02b:0108b20": "現相，二：初、迷意總表。言意略者，止在十義",
    "T39n1786_02b:0108b21": "故。意廣者，以一切之言無所不該故。二、「一切」",
    "T39n1786_02b:0108b22": "下，依文別表。該，包也。十法界者，心、佛、眾生三",
    "T39n1786_02b:0108b23": "人皆具，具雖不異，迷悟且殊。佛已證悟，心、生",
    "T39n1786_02b:0108b24": "在迷。全迷則曰理性十界，信說則曰名字十",
    "T39n1786_02b:0108b25": "界。念念體達名觀行十，六根遍照名相似十，",
    "T39n1786_02b:0108b26": "證十起應名非真十，今表極果乃究竟十。己",
    "T39n1786_02b:0108b27": "心合佛十界體用，亦見眾生十界同佛，是今",
    "T39n1786_02b:0108b28": "表果十界之義。不作此解，徒云一切該十法",
    "T39n1786_02b:0108b29": "界。三世間者，假實依報也。攬實成假，名字不",
    "T39n1786_02b:0108c01": "同，即眾生世間。所攬實法，色心間隔，即五陰",
    "T39n1786_02b:0108c02": "世間。正報所依，依報差別，即國土世間。未曾",
    "T39n1786_02b:0108c03": "有者，分證十本、分垂十迹雖得圓融，若望極",
    "T39n1786_02b:0108c04": "果，明昧尤別。如《華嚴》說灌頂菩薩所得功德",
    "T39n1786_02b:0108c05": "如一塊土，妙覺功德如四洲土，故因圓理顯。",
    "T39n1786_02b:0108c06": "若自若他三十世間，一一究竟清淨自在，未曾",
    "T39n1786_02b:0108c07": "有也。「國土」下，以三世間配三德，且從義便",
    "T39n1786_02b:0108c08": "也。國土等者，迷時假實既依國土，果上智斷",
    "T39n1786_02b:0108c09": "全依法身，故於國土明實相滿。眾生等者，",
    "T39n1786_02b:0108c10": "《釋論》云「眾生無上者佛是」。佛翻為覺，始覺",
    "T39n1786_02b:0108c11": "人空、終覺法空，故於眾生世間明般若滿。五",
    "T39n1786_02b:0108c12": "陰等者，《釋論》云「法無上者涅槃是」。因滅是色",
    "T39n1786_02b:0108c13": "獲得常色，受想行識亦復如是。二執既盡，五",
    "T39n1786_02b:0108c14": "陰自在，故於五陰世間明解脫滿。以三對三，",
    "T39n1786_02b:0108c15": "須知其意，良以三德舉一即三，顯三世間一",
    "T39n1786_02b:0108c16": "一圓遍、互融互攝，新伊天目類之可知。實相",
    "T39n1786_02b:0108c17": "是要者，實相無相，極果俱是究竟忘相，故稱",
    "T39n1786_02b:0108c18": "實相自他圓滿也。五、「從信」下，默念騰疑序，",
    "T39n1786_02b:0108c19": "二：初、分文。二、「歡喜」下，隨釋，二：初、見相歡喜。",
    "T39n1786_02b:0108c20": "二、「從至」下，默念陳疑，三：初、明騰疑意。積疑",
    "T39n1786_02b:0108c21": "不騰，恐成疑蓋。二、「念釋」下，正騰所疑。一切功",
    "T39n1786_02b:0108c22": "德依壽得住，其壽既促，眾德奚為？故皆不疑，",
    "T39n1786_02b:0108c23": "但念壽短。此覆不騰，莫能決了。三、「而不」下，明",
    "T39n1786_02b:0108c24": "默念意。威尊故默，求決故念，承前可見。六、「從",
    "T39n1786_02b:0108c25": "爾」下，止疑序，二：初、分文。二、「疑蓋」下，隨釋，二：",
    "T39n1786_02b:0108c26": "初、正止疑，三：初、止疑意。疑蓋覆心者，五蓋",
    "T39n1786_02b:0108c27": "中疑能覆禪慧。須預止者何哉？若未解理，心",
    "T39n1786_02b:0108c28": "合致疑。既覩威尊，是決疑地，儻堅執疑念則",
    "T39n1786_02b:0108c29": "觀慧莫開，故須止之，令諦心受法。例如等者，",
    "T39n1786_02b:0109a01": "疑是見惑，能障真諦；斷疑見道，方進真修。信",
    "T39n1786_02b:0109a02": "相騰疑或權或實，佛止則令自他獲益。二、「從",
    "T39n1786_02b:0109a03": "汝」下，正止疑，三：初、大用不應。八十之壽是法",
    "T39n1786_02b:0109a04": "界全體起應物大用，故不應以定短致疑。二、",
    "T39n1786_02b:0109a05": "法性不應。釋尊所證性海淵深，豈以長短心",
    "T39n1786_02b:0109a06": "慮測度？三、智度不應。真信真智二皆具足，能",
    "T39n1786_02b:0109a07": "知能證；汝今未具，不應度量。此三不應，是約",
    "T39n1786_02b:0109a08": "三身而成止意。亦可前二約所思止，後一約",
    "T39n1786_02b:0109a09": "能思止。三、「釋論」下，引證結。佛所有法皆悉無",
    "T39n1786_02b:0109a10": "量，若以有量心慮量之，必當覆溺於疑惑海，",
    "T39n1786_02b:0109a11": "是故四佛以三不應止其疑念。二、「何以」下，釋",
    "T39n1786_02b:0109a12": "止疑，三：初、釋法性不應，二：初、明八眾攝菩",
    "T39n1786_02b:0109a13": "薩。經列八眾雖已分明，但闕菩薩，故約生法",
    "T39n1786_02b:0109a14": "權實示之。法性土者，方便實報也，既不居此",
    "T39n1786_02b:0109a15": "故不在言。二、「若凡」下，明皆不應測性。如來所",
    "T39n1786_02b:0109a16": "遊深廣法性，尚過菩薩所行清淨，況復凡小",
    "T39n1786_02b:0109a17": "而能思算？二、「唯除」下，釋智度不應，二：初、正釋",
    "T39n1786_02b:0109a18": "降佛難測。唯佛與佛乃能究盡，因智那知？二、",
    "T39n1786_02b:0109a19": "「舊用」下，兼示佛所知法，二：初、古釋可知故無",
    "T39n1786_02b:0109a20": "常。言此語者，唯除如來句也。壽量既為智之",
    "T39n1786_02b:0109a21": "所知，是可思法，驗是無常。二、「天台」下，明今釋",
    "T39n1786_02b:0109a22": "常智知常。無量常智者，究竟無知方具足知，",
    "T39n1786_02b:0109a23": "此知稱性，以全本智成佛智故。既知本性，性",
    "T39n1786_02b:0109a24": "豈無常？古師不解，故以有知而為佛智，乃以",
    "T39n1786_02b:0109a25": "所知是無常法。三、「智性」下，令比知大用。無知",
    "T39n1786_02b:0109a26": "之智既冥法性，法性本用具足發現，現長現",
    "T39n1786_02b:0109a27": "短皆名常壽，以全性故。經釋智性略大用者，",
    "T39n1786_02b:0109a28": "以可解故。七、「從時」下，集眾序，二：初、正釋經",
    "T39n1786_02b:0109a29": "文，二：初、對他經前後。二、「時者」下，約今經解釋，",
    "T39n1786_02b:0109b01": "三：初、正明此室眾，二：初、略釋時眾；二、「信相」下，",
    "T39n1786_02b:0109b02": "明集眾意。即八十壽顯三身常，豈益信相一",
    "T39n1786_02b:0109b03": "人而已？故以神力攝諸有緣，令聞圓常，得四",
    "T39n1786_02b:0109b04": "悉益。言益處多者，豈止一室。此眾聞後，在處",
    "T39n1786_02b:0109b05": "宣布耳。二、「眾有」下，兼明一經眾。正明此室具",
    "T39n1786_02b:0109b06": "四種眾，傍兼諸品皆有四眾。句三：初、明此經",
    "T39n1786_02b:0109b07": "具四眾。影響眾者，古往諸佛法身大士，隱其",
    "T39n1786_02b:0109b08": "圓極助佛揚化，為伴奉主，如影隨質、似響答",
    "T39n1786_02b:0109b09": "聲。四眾名義，具《法華疏》。二、「此經」下，明眾與諸",
    "T39n1786_02b:0109b10": "經同。此中集天龍，與《華嚴》何異？此品新本既",
    "T39n1786_02b:0109b11": "云「無量婆羅門眾」，又〈懺悔品〉信相出城，與無",
    "T39n1786_02b:0109b12": "量無邊百千眾生俱往靈鷲，豈皆鬼神？驗知",
    "T39n1786_02b:0109b13": "集眾與諸經同。三、「相承」下，止常情偏局解。豈",
    "T39n1786_02b:0109b14": "以此品舊譯文略，便云止集天龍眾耶？三、「總",
    "T39n1786_02b:0109b15": "瑞」下，明經部法益，二：初、異《法華》屬方等。一切",
    "T39n1786_02b:0109b16": "世間合該十界，未曾有事悉具出現。合於十",
    "T39n1786_02b:0109b17": "界皆顯三德，而且未授二乘佛記，驗知未可",
    "T39n1786_02b:0109b18": "同法華部，但就通教對利根者明三身常、辨",
    "T39n1786_02b:0109b19": "圓法性，與其二酥談圓不異。既其首題不標",
    "T39n1786_02b:0109b20": "般若，部內二處稱方等名，故今判教屬於方",
    "T39n1786_02b:0109b21": "等。而此部中得圓益者，自於十界妙證新伊，",
    "T39n1786_02b:0109b22": "亦得稱為未曾有事悉具出現。二、「此中」下，須",
    "T39n1786_02b:0109b23": "乘戒顯眾益。乘戒四句者，一乘戒俱急、二乘",
    "T39n1786_02b:0109b24": "戒俱緩、三乘急戒緩、四乘緩戒急，先須了",
    "T39n1786_02b:0109b25": "知乘戒體相。且戒論十種，唯取不缺、不破、不",
    "T39n1786_02b:0109b26": "穿、不雜，此之四戒雖分定散，皆人天因，是今",
    "T39n1786_02b:0109b27": "戒也。不取隨道、無著、智所讚、自在、隨定、具足，",
    "T39n1786_02b:0109b28": "以此六種雖名為戒，體是三觀，自屬乘耳。乘",
    "T39n1786_02b:0109b29": "論五乘，不取人天，以其二種雖名為乘，不動",
    "T39n1786_02b:0109c01": "不出，體是漏善，事戒所攝。唯取三乘，以此三",
    "T39n1786_02b:0109c02": "乘該於四教，是入理智；雖分深淺，皆動煩惱",
    "T39n1786_02b:0109c03": "出生死故，得名乘也。今以四戒而對三乘",
    "T39n1786_02b:0109c04": "論於緩急，以成四句。乘戒俱急者，今之人天",
    "T39n1786_02b:0109c05": "來聞法者是。其俱緩者，惡道苦縛莫預此會。",
    "T39n1786_02b:0109c06": "乘急戒緩者，今諸龍鬼同集者是。乘緩戒急，",
    "T39n1786_02b:0109c07": "著樂諸天嗜欲人等，不預此者皆是其類。",
    "T39n1786_02b:0109c08": "復須了知，集今會者雖云乘急，乘有權實。",
    "T39n1786_02b:0109c09": "宿世修習藏通急者，今在室中覩於四佛，佛",
    "T39n1786_02b:0109c10": "身不同但見應化，縱聞長壽須歸灰滅，滅已",
    "T39n1786_02b:0109c11": "不生。若其宿修別圓急者，今覩四佛同尊特",
    "T39n1786_02b:0109c12": "身一身一智，聞山斤等雖是應壽，知即法報",
    "T39n1786_02b:0109c13": "三一難思，名見常身。權實等者，此四緩急眾",
    "T39n1786_02b:0109c14": "生之中，有實行者、有權示者，權能引實作",
    "T39n1786_02b:0109c15": "種熟脫久近因緣，故云等事。別記者，即《法華》、",
    "T39n1786_02b:0109c16": "《淨名疏》及《止觀》也。今依彼說，故注云云。三、「齊",
    "T39n1786_02b:0109c17": "此」下，判屬序段。",
    "T39n1786_02b:0109c18": "金光明經文句記卷第二下"
}