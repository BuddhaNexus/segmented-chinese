{
    "T36n1736_031:0233a02": "3大方廣佛華嚴經隨疏演義鈔卷",
    "T36n1736_031:0233a03": "第三十一",
    "T36n1736_031:0233a05": "唐清涼山大華嚴寺沙門澄觀述",
    "T36n1736_031:0233a06": "疏「初來意」等者，疏文有二：先標、後「通謂」下",
    "T36n1736_031:0233a07": "釋。通中二：一分來意，直盡第七會來；二「生",
    "T36n1736_031:0233a08": "解因中」下，唯明下三品來意。於中二意：一",
    "T36n1736_031:0233a09": "依古德信住合明；二「又正答十信」下，即疏",
    "T36n1736_031:0233a10": "意別明，唯答十信，以第二會初十問之中",
    "T36n1736_031:0233a11": "脫十信問，故今三品答之，不答住也。然賢",
    "T36n1736_031:0233a12": "首意，始教別開信位。如梁《攝論》云「如須陀",
    "T36n1736_031:0233a13": "洹見道前四位，謂燸、頂、忍、世第一；菩薩道前",
    "T36n1736_031:0233a14": "四位亦爾，謂十信、十住、十行、十迴向。」又彼論",
    "T36n1736_031:0233a15": "及《佛性論》皆云地前修四種行，謂十信修",
    "T36n1736_031:0233a16": "信樂大乘行、十解修般若行、十行修三昧",
    "T36n1736_031:0233a17": "行、十迴向修大悲行，如其次第即是四位",
    "T36n1736_031:0233a18": "故。又為除四類障正使故，即此四位，謂初",
    "T36n1736_031:0233a19": "除闡提不信障、二除外道我執障、三除聲",
    "T36n1736_031:0233a20": "聞畏苦障、四除獨覺捨大悲障。又信成淨",
    "T36n1736_031:0233a21": "德因種，解成我德因種，行成樂德因種，迴",
    "T36n1736_031:0233a22": "向成常德因種。又《仁王經》寄四輪王，謂鐵、",
    "T36n1736_031:0233a23": "銅、銀、金。以上教義，故知十信亦成位也。若",
    "T36n1736_031:0233a24": "終教，十信但是十住方便，自無別位。謂《仁",
    "T36n1736_031:0233a25": "王》釋三賢云十信、十止、十堅心，十信即住",
    "T36n1736_031:0233a26": "故。今疏不論成位不成位，皆以三品別",
    "T36n1736_031:0233a27": "答，信問別一會答，合有問故，已如前說。疏",
    "T36n1736_031:0233a28": "「二釋名」，疏文二：先得名、後「雖諸」下釋名。前",
    "T36n1736_031:0233a29": "中，先總釋、後「然問有二」下別釋。於中三：一",
    "T36n1736_031:0233b01": "約論通、二分賓主、三約法理。今初。問即是",
    "T36n1736_031:0233b02": "難，明即是答。今對彼難問，故答稱明。此明",
    "T36n1736_031:0233b03": "局在答者，而有二義：一顯理為明，此明屬",
    "T36n1736_031:0233b04": "自；二「明亦」已下，破闇為明，此約答他，令",
    "T36n1736_031:0233b05": "他明故。疏「又長行」下，第二約賓主。問唯屬",
    "T36n1736_031:0233b06": "問，明通問答。言「使答者亡言」者，如緣起甚",
    "T36n1736_031:0233b07": "深中問云：心性是一，何以種種？若云緣令種",
    "T36n1736_031:0233b08": "種，何以復不相知？逆遮其救，使其亡言。言",
    "T36n1736_031:0233b09": "「使答者易釋」者，謂問意言：既是一性，何以",
    "T36n1736_031:0233b10": "種種？欲言種種復不相知，故答意云：由",
    "T36n1736_031:0233b11": "不相知能成種種，種種無性即不相知，故",
    "T36n1736_031:0233b12": "不乖一性。即答者易釋也。疏「又明即法明」",
    "T36n1736_031:0233b13": "下，第三約法理釋，亦是約教義說。謂問",
    "T36n1736_031:0233b14": "即是教，釋有往復，故明即法。明是義所攝，",
    "T36n1736_031:0233b15": "謂十甚深為十種法明。就此法明，又約心",
    "T36n1736_031:0233b16": "境，法即是境、明即是心，以智慧明照二諦",
    "T36n1736_031:0233b17": "法，故云法明。第四釋文。疏「前中以十菩薩",
    "T36n1736_031:0233b18": "各主一門」下，疏文有三：初約十甚深、次示",
    "T36n1736_031:0233b19": "別理、後正釋文。前中二：先列十名。然此十",
    "T36n1736_031:0233b20": "甚深，即遷禪師所立，今古同遵；後「此十甚",
    "T36n1736_031:0233b21": "深」下，明次第。言「緣起深理總該諸法」者，若",
    "T36n1736_031:0233b22": "染若淨，染淨交徹無不攝故。《攝論》中云「菩",
    "T36n1736_031:0233b23": "薩初學，應先觀諸法如實因緣，以成正信及",
    "T36n1736_031:0233b24": "正解故。」疏「又此十種」下，第二示別理。於中",
    "T36n1736_031:0233b25": "有二：一配十信、二配信德。前中亦二：先正",
    "T36n1736_031:0233b26": "配釋。然十信心，謂一信、二進、三念、四定、五",
    "T36n1736_031:0233b27": "慧、六不退、七戒、八護法、九願、十迴向，配文",
    "T36n1736_031:0233b28": "可知。後「以是圓融」下，通妨難。謂有難云：信",
    "T36n1736_031:0233b29": "進等相釋處易知，今十甚深文義兼廣，何得",
    "T36n1736_031:0233c01": "而是十信等耶？故為此答。疏「又亦攝十信之",
    "T36n1736_031:0233c02": "德」者，信有十德：一親近善友、二供養諸",
    "T36n1736_031:0233c03": "佛、三修習善根、四志求勝法、五心常柔和、",
    "T36n1736_031:0233c04": "六遭苦能忍、七慈悲深厚、八身心平等、九",
    "T36n1736_031:0233c05": "愛樂大乘、十求佛智慧。配十甚深者，一",
    "T36n1736_031:0233c06": "則正教甚深，近佛善友，聞教法故；二即",
    "T36n1736_031:0233c07": "福田甚深；三即業果甚深；四即緣起甚深；五",
    "T36n1736_031:0233c08": "即正行；六即助道；七即教化；八即一道；九",
    "T36n1736_031:0233c09": "即說法；十即佛境，通說佛智為所信故。既",
    "T36n1736_031:0233c10": "有多含，故文義兼廣。疏「且為十甚深」下，第",
    "T36n1736_031:0233c11": "三釋文。疏「妙慧通於眾行」者，文殊為妙慧，",
    "T36n1736_031:0233c12": "九首為眾行，各主一門，故而問為能成、答",
    "T36n1736_031:0233c13": "為所成，故妙慧眾行互為能所。疏「此二不",
    "T36n1736_031:0233c14": "二成信中之觀解」者，融上二也。謂行與法",
    "T36n1736_031:0233c15": "不二，了法成行，行契法故。又衍法師云：「一",
    "T36n1736_031:0233c16": "人問多，表一中解無量故。多人問一，表",
    "T36n1736_031:0233c17": "無量中解一故。又文殊是主，餘九是伴故。文",
    "T36n1736_031:0233c18": "殊是總，餘九是別。不是全要，故略不出。」疏",
    "T36n1736_031:0233c19": "「二顯深理」者，疏文分二：先正明，令始涉",
    "T36n1736_031:0233c20": "者便悟心性超乎大方，故云「始終皆實」。故",
    "T36n1736_031:0233c21": "「起信論云」下，第二引證。於中四：初至應",
    "T36n1736_031:0233c22": "說，是論初標文。二從「所言法者謂眾生心」，",
    "T36n1736_031:0233c23": "即立義分。又論云「次說立義分。摩訶衍者，",
    "T36n1736_031:0233c24": "總說有二種：一者法、二者義。所言法者，謂",
    "T36n1736_031:0233c25": "眾生心，是心即攝一切世間法、出世間法。",
    "T36n1736_031:0233c26": "依於此心，顯示摩訶衍義。何以故？是心真",
    "T36n1736_031:0233c27": "如相，即是摩訶衍體故。是心生滅因緣相，能",
    "T36n1736_031:0233c28": "示摩訶衍自體相用故。」釋曰：法通軌持，亦",
    "T36n1736_031:0233c29": "能顯下義，故稱為法。該於染淨，大位在因，",
    "T36n1736_031:0234a01": "故言謂眾生心為染淨依，故攝世出世。何",
    "T36n1736_031:0234a02": "以故下，出攝所以。以有三大故。三大即義",
    "T36n1736_031:0234a03": "大，位在果。今取通為緣起之本，故但引法",
    "T36n1736_031:0234a04": "以證真心隨緣。三從依一心法有真如門",
    "T36n1736_031:0234a05": "及生滅門，即義引解釋分，顯示正義中文，以",
    "T36n1736_031:0234a06": "釋前法。論云「顯示正義者，依一心法有",
    "T36n1736_031:0234a07": "二種門：一者心真如門、二者心生滅門。是",
    "T36n1736_031:0234a08": "二種門皆各總攝一切法盡。是義云何？以",
    "T36n1736_031:0234a09": "是二門不相離故。心真如門者，即是一法",
    "T36n1736_031:0234a10": "界大總相法門體，所謂心性不生不滅」等。次",
    "T36n1736_031:0234a11": "下釋心生滅云「心生滅者，依如來藏有生",
    "T36n1736_031:0234a12": "滅心。所謂不生不滅與生滅和合，非一非",
    "T36n1736_031:0234a13": "異，名阿賴耶識」等。廣如彼釋。今以真如",
    "T36n1736_031:0234a14": "證心性一，隨緣生滅而成種種，為此深",
    "T36n1736_031:0234a15": "理故。四從彼論依此生淨信故，即結示為",
    "T36n1736_031:0234a16": "實。馬鳴依此造論，令物生信，何不信耶？",
    "T36n1736_031:0234a17": "疏「二述問意」，於中三：初正釋前難。二「設",
    "T36n1736_031:0234a18": "彼救」下釋。「業不知」下，經文先出伏難、後",
    "T36n1736_031:0234a19": "「為遮此救」下舉經通釋。三「既離真性各無",
    "T36n1736_031:0234a20": "自立」下，結成本難。於中二：先出所以、後",
    "T36n1736_031:0234a21": "方正結。今初。言「各無自立」者，《起信》云",
    "T36n1736_031:0234a22": "「若得無念者，則知心相生住異滅。以無",
    "T36n1736_031:0234a23": "念等故，而實無有始覺之異。以四相俱",
    "T36n1736_031:0234a24": "時而有，皆無自立，本來平等同一覺故。」疏",
    "T36n1736_031:0234a25": "「心性既一」下，二正結。先以本難末、後「事法",
    "T36n1736_031:0234a26": "既多」下以末難本。故初結云「本末相違」。",
    "T36n1736_031:0234a27": "此結有四：一本末相違，約能所生；二事理，",
    "T36n1736_031:0234a28": "直語體性；三一異，唯語其相，然一有事有",
    "T36n1736_031:0234a29": "理，今是理一；四真妄，唯語其體，然真亦通",
    "T36n1736_031:0234b01": "事，如佛真智等，今亦約理為真。以含義",
    "T36n1736_031:0234b02": "不同，故有四結，大同小異。疏「三揀定所問",
    "T36n1736_031:0234b03": "者」，意云：此是假名法相師問，欲顯法性義；",
    "T36n1736_031:0234b04": "非是法性師問，顯法相義。故云揀定。於中",
    "T36n1736_031:0234b05": "三：一正揀、二遮救、三結成。疏「亦不可言」下，",
    "T36n1736_031:0234b06": "二遮救也，即法相師救。此法性師難法相",
    "T36n1736_031:0234b07": "義：心性是一者，八識心王同是心故，名為性",
    "T36n1736_031:0234b08": "一。破云生於種種，即眼耳鼻舌等，故非相",
    "T36n1736_031:0234b09": "違。「亦非第八」下，遮其轉救。救云：若八識非",
    "T36n1736_031:0234b10": "一，第八賴耶此是一義故。今破云：汝第八",
    "T36n1736_031:0234b11": "正是一，所熏心體含多種子，熏一成種種，",
    "T36n1736_031:0234b12": "亦非相違。「心性之言」下，以理正折第八，但",
    "T36n1736_031:0234b13": "是心相生滅，非唯識性。答中既云法性示生，",
    "T36n1736_031:0234b14": "不言第八無生示生，明是真如隨緣義耳。",
    "T36n1736_031:0234b15": "疏「文殊」下，三結成也。疏「四會相違者」，此門",
    "T36n1736_031:0234b16": "躡前而起。謂若依上如來藏隨緣成立，則",
    "T36n1736_031:0234b17": "違《瑜伽》等文，故今會之。先敘所違，玄談已",
    "T36n1736_031:0234b18": "釋；後「答瑜伽等」下，後為會通。於中亦二：先",
    "T36n1736_031:0234b19": "會法相宗意、後「楞伽密嚴」下申法性宗意。",
    "T36n1736_031:0234b20": "於中三：初正釋、二引證、三結成。疏「故密嚴」",
    "T36n1736_031:0234b21": "下，第二引證，總引二經三論以成此義。初",
    "T36n1736_031:0234b22": "引《密嚴》，自有二文，俱是第三卷〈阿賴耶微密",
    "T36n1736_031:0234b23": "品〉末，兩頌相續，中間有釋，故著「又」言。此前",
    "T36n1736_031:0234b24": "更有一偈云「如來清淨藏，亦名無垢智。常",
    "T36n1736_031:0234b25": "住始終，離四句言說。」次即云「佛說如來藏」",
    "T36n1736_031:0234b26": "等。彼疏釋云「上半定賴耶體，謂是如來藏",
    "T36n1736_031:0234b27": "與妄染合，名阿賴耶，更無別體。此是實",
    "T36n1736_031:0234b28": "教所說，故引佛說。下半明會權教，謂彼守",
    "T36n1736_031:0234b29": "權教者不能了如來藏作賴耶者，當知",
    "T36n1736_031:0234c01": "彼是惡慧之人。此是訶守權之人令歸實",
    "T36n1736_031:0234c02": "說。」次頌即「如來清淨藏」等，彼疏釋云「此頌釋",
    "T36n1736_031:0234c03": "成前義，上半法說。牒舉二位下，約喻釋成。",
    "T36n1736_031:0234c04": "謂如以金作於指環，環相虛無，金體露現，故",
    "T36n1736_031:0234c05": "云無差別。如來藏作賴耶，賴耶相虛，藏性理",
    "T36n1736_031:0234c06": "現，故云即是也。」亦可眾生迷故成阿賴耶，",
    "T36n1736_031:0234c07": "如來悟故成如來藏，體無有二，故云無差。",
    "T36n1736_031:0234c08": "疏「楞伽中真識現識如泥團」等者，若具彼文，",
    "T36n1736_031:0234c09": "亦復如是下云「大慧！若泥團微塵異者，非彼",
    "T36n1736_031:0234c10": "所成。而實彼成，是故不異。若不異者，泥團微",
    "T36n1736_031:0234c11": "塵應無差別。如是轉識藏識真相若異者，藏",
    "T36n1736_031:0234c12": "識非因。若不異者，轉識滅藏，識亦應滅。而自",
    "T36n1736_031:0234c13": "真相實不可滅，是故非自真相滅，但業相滅",
    "T36n1736_031:0234c14": "耳。」賢首解云：「此中真相是如來藏，轉識是七",
    "T36n1736_031:0234c15": "識，藏識是梨耶。」此解甚當。但喻有二法，謂",
    "T36n1736_031:0234c16": "泥團、微塵，而合有三，意少難見。此即第一",
    "T36n1736_031:0234c17": "經，初先明識三相、次明三識。初云「諸識有",
    "T36n1736_031:0234c18": "三種相，謂轉相、業相、真相。」釋曰：此三種相",
    "T36n1736_031:0234c19": "通於八識，謂起心名轉，八俱起故。皆有",
    "T36n1736_031:0234c20": "生滅，故名轉相。動則是業，如三細中初業",
    "T36n1736_031:0234c21": "相故。八識皆動，盡名業相。八之真性，盡名",
    "T36n1736_031:0234c22": "真相。是故經云「諸識有三種相」，則知三相",
    "T36n1736_031:0234c23": "通八識矣。次經辨三識云「大慧！略說有三",
    "T36n1736_031:0234c24": "種識，廣說有八種相。何等為三？謂真識、現",
    "T36n1736_031:0234c25": "識、分別事識。」釋曰：約不與妄合如來藏心",
    "T36n1736_031:0234c26": "為真識，現即第八。故下經云「譬如明鏡現",
    "T36n1736_031:0234c27": "眾色像，現識處現亦復如是。」明是第八。餘",
    "T36n1736_031:0234c28": "七皆名分別事識。是則三識別為三類，現",
    "T36n1736_031:0234c29": "唯第八、分別唯前七。真相約佛，是八出纏；",
    "T36n1736_031:0235a01": "約凡在第八中，亦兼在餘七。然泥團經文，",
    "T36n1736_031:0235a02": "含前二段，意明三識而參三相之名。轉識",
    "T36n1736_031:0235a03": "即轉相之名。意是分別事識故，唯識中名七",
    "T36n1736_031:0235a04": "轉識。藏識即是現識。此則可知真相即是",
    "T36n1736_031:0235a05": "真識。上二取識類別，故牒識名；真相但取",
    "T36n1736_031:0235a06": "通八識之真，故牒相名。上經文言「若異者",
    "T36n1736_031:0235a07": "藏識非因」者，謂三若異藏識，即應不同真",
    "T36n1736_031:0235a08": "相及轉識為因。既以轉識熏故，真識隨緣",
    "T36n1736_031:0235a09": "而成藏識，則知不異。非以藏識為二識",
    "T36n1736_031:0235a10": "因，思之。故下重案定云「非自真相滅，但業",
    "T36n1736_031:0235a11": "相滅。」斯則三事備矣。謂喻中有三：一塵、二",
    "T36n1736_031:0235a12": "水、三泥。以水和塵，泥團方立。以業熏真相，",
    "T36n1736_031:0235a13": "藏識便生。業以合水，但水滅而塵在，故業",
    "T36n1736_031:0235a14": "亡而真存。經云「若自真相滅者，藏識則滅」者，",
    "T36n1736_031:0235a15": "反顯藏識以真妄和合而成，但其妄滅而真",
    "T36n1736_031:0235a16": "體不無，故下以水喻如來藏、波喻七識，合",
    "T36n1736_031:0235a17": "成動海；即為藏識但波相滅、濕性不壞，即",
    "T36n1736_031:0235a18": "斯義也。不異之義，易知。言「皆此義」者，皆是",
    "T36n1736_031:0235a19": "如來藏隨緣成識義也。然云自真相者，十",
    "T36n1736_031:0235a20": "卷但云「自相」。曉公釋云：「本覺之心不藉妄",
    "T36n1736_031:0235a21": "緣，性自神解，名自真相，約不一義說。又隨",
    "T36n1736_031:0235a22": "無明風作生滅時，神解之性與本不異，亦",
    "T36n1736_031:0235a23": "名自真相，是依不異義說。」疏「又彼經云：如",
    "T36n1736_031:0235a24": "來藏識為無始惡習所熏名為識藏」者，",
    "T36n1736_031:0235a25": "上辨與七和合為藏識，今明無始無明為",
    "T36n1736_031:0235a26": "因。故論下文中「無明為因生三細，境界為",
    "T36n1736_031:0235a27": "緣生六麁。」此中正取無明為因生於三細，",
    "T36n1736_031:0235a28": "三細既屬賴耶，已成識藏。即第四經文具",
    "T36n1736_031:0235a29": "云「大慧！如來藏是善不善因，能遍興造一切",
    "T36n1736_031:0235b01": "趣生。譬如伎兒變現諸趣，離我我所，不覺",
    "T36n1736_031:0235b02": "彼故，三緣和合方便而生。外道不覺，計著",
    "T36n1736_031:0235b03": "作者，為無始虛偽惡習所熏，名為識藏。生",
    "T36n1736_031:0235b04": "無明住地與七識俱，如海浪生，常生不斷。",
    "T36n1736_031:0235b05": "離無常生過，離於我論」等。疏「又入楞伽云」",
    "T36n1736_031:0235b06": "下，前引《楞伽》與七識俱，次引《楞伽》為惡習",
    "T36n1736_031:0235b07": "熏，今則雙具故復引之，大意無異。言「而與",
    "T36n1736_031:0235b08": "無明七識共俱」者，與無明俱，即前第二意。",
    "T36n1736_031:0235b09": "與七識俱，即第一意。疏「又起信論云」下，引",
    "T36n1736_031:0235b10": "於三論：初直引《起信》、後雙引二論。今初，即",
    "T36n1736_031:0235b11": "二門之中生滅門初。具云「心生滅者，依如來",
    "T36n1736_031:0235b12": "藏故有生滅心。所謂不生不滅與生滅和",
    "T36n1736_031:0235b13": "合，非一非異，名阿賴耶識。」釋曰：初二句標、",
    "T36n1736_031:0235b14": "「所謂不生滅」下辯相。不生滅者，是如來藏",
    "T36n1736_031:0235b15": "自性清淨心，因無明風動，舉體隨緣作生",
    "T36n1736_031:0235b16": "滅心，不相捨離，故云和合，非謂別有生滅",
    "T36n1736_031:0235b17": "來與真合。此心所以生滅者，因無明生。",
    "T36n1736_031:0235b18": "此生滅心原從本覺而起，故有二義而無",
    "T36n1736_031:0235b19": "二體。故下論云「如大海水，因風波動。水相",
    "T36n1736_031:0235b20": "風相不相捨離」，乃至廣說。此中動是風相，濕",
    "T36n1736_031:0235b21": "是水相。以水舉體動故，水不離於風相；",
    "T36n1736_031:0235b22": "無動而非濕故，動不離於水相。心亦如是，",
    "T36n1736_031:0235b23": "不生滅心舉體動故，心不離生滅相。生滅之",
    "T36n1736_031:0235b24": "相無非真故，生滅不離於心相。如是名",
    "T36n1736_031:0235b25": "為和合，此是不生滅心與生滅合，以是隨",
    "T36n1736_031:0235b26": "緣門故。非是生滅與不生滅合，以此不是",
    "T36n1736_031:0235b27": "向本真如門故。言非一非異者，真如全體",
    "T36n1736_031:0235b28": "動故，心與生滅非異；而恒不變真性，故與",
    "T36n1736_031:0235b29": "生滅不一。此約三細以為生滅，則第八中",
    "T36n1736_031:0235c01": "已含動靜。若《楞伽經》云「七識染法為生滅，",
    "T36n1736_031:0235c02": "以如來藏淨法為不生滅，以此二和合為",
    "T36n1736_031:0235c03": "阿賴耶識，以和合故非一非異者，就麁顯",
    "T36n1736_031:0235c04": "說。」然非一非異義，廣如〈十忍品〉如幻忍明。",
    "T36n1736_031:0235c05": "又如來藏名，初品已釋。言「不生滅」等者，旦",
    "T36n1736_031:0235c06": "公云：「性該始終，體非起盡。體遍迷悟，性非",
    "T36n1736_031:0235c07": "解惑。故云不生不滅。若不覺知，能令生死",
    "T36n1736_031:0235c08": "不斷名生。始覺能滅生死，故名為滅。」疏「又",
    "T36n1736_031:0235c09": "如達磨經頌」下，雙引二論。於中二：先舉經",
    "T36n1736_031:0235c10": "偈。而云達磨經頌者，《攝論》第二釋所知依",
    "T36n1736_031:0235c11": "中云「此中最初且說所知依，即阿賴耶。世尊",
    "T36n1736_031:0235c12": "何處說阿賴耶識名阿賴耶？謂薄伽梵於",
    "T36n1736_031:0235c13": "阿毘達磨大乘經中說。」釋曰：此乃通指大乘",
    "T36n1736_031:0235c14": "經為對法經耳。文中但舉上半。下半云",
    "T36n1736_031:0235c15": "「由此有諸趣，及涅槃證得。」疏「攝論等」下，第",
    "T36n1736_031:0235c16": "二引二論釋。初即法相宗論等者，等取《瑜",
    "T36n1736_031:0235c17": "伽》、《雜集》等。彼論釋云「無始者，初際無故。界者",
    "T36n1736_031:0235c18": "因義，即種子也，是識因種。謂一切法，此唯雜",
    "T36n1736_031:0235c19": "染，非是清淨。彼一切法等所依者，能任持故",
    "T36n1736_031:0235c20": "非因性義，所依能依性各異故。若不爾者，",
    "T36n1736_031:0235c21": "界聲已了，無假依言。」故第三論云「此中聞",
    "T36n1736_031:0235c22": "熏習為是阿賴耶識自性？為非阿賴耶識自",
    "T36n1736_031:0235c23": "性？」下論答云「此聞熏習隨在一種所依轉處，",
    "T36n1736_031:0235c24": "寄在異熟識中，與彼和合俱轉，猶如水乳。",
    "T36n1736_031:0235c25": "然非阿賴耶自性是彼賴耶，對治無分別智",
    "T36n1736_031:0235c26": "種子性故。」下二句易了，明知賴耶但是生",
    "T36n1736_031:0235c27": "滅，非真性成。疏「寶性論翻」下，即法性宗論。",
    "T36n1736_031:0235c28": "疏中一句但是義引，彼論具足云「無始時來",
    "T36n1736_031:0235c29": "性，作諸法依止。依性有諸道，及證涅槃果。」",
    "T36n1736_031:0236a01": "即第四論。彼論釋云「此偈明何義？無始時",
    "T36n1736_031:0236a02": "來性者，如經說言『諸佛如來依如來藏，說",
    "T36n1736_031:0236a03": "諸眾生無始本際不可得知故。』所言性者，",
    "T36n1736_031:0236a04": "如《聖者勝鬘經》言『世尊！如來說如來藏者是",
    "T36n1736_031:0236a05": "法界藏、出世間法身藏、出世間上上藏、自性",
    "T36n1736_031:0236a06": "清淨法身藏，自性清淨如來藏故。』作諸法依",
    "T36n1736_031:0236a07": "止者，如《聖者勝鬘經》言『是故如來藏，是依、",
    "T36n1736_031:0236a08": "是持、是住持、是建立』等。次論云依性有諸",
    "T36n1736_031:0236a09": "道者，如《聖者勝鬘經》言『世尊！生死者依如",
    "T36n1736_031:0236a10": "來藏。世尊有如來藏故說生死，是名善說",
    "T36n1736_031:0236a11": "故。』及證涅槃果者，如《聖者勝鬘經》言『世尊！",
    "T36n1736_031:0236a12": "依如來藏故有生死，依如來藏故證涅槃。",
    "T36n1736_031:0236a13": "世尊！若無如來藏者，不得厭苦樂求涅",
    "T36n1736_031:0236a14": "槃，不欲涅槃、不願涅槃故。』此明何義？明",
    "T36n1736_031:0236a15": "如來藏究竟如來法身不差別，真如體相畢",
    "T36n1736_031:0236a16": "竟云佛性體。於一切時、一切眾生身中，皆",
    "T36n1736_031:0236a17": "無餘盡應知。」疏「以此等文」下，第三雙結二",
    "T36n1736_031:0236a18": "宗。於中，先正結。以上諸教皆如來藏為識",
    "T36n1736_031:0236a19": "體故，知心體性即如來藏。此外無法，故為",
    "T36n1736_031:0236a20": "深也。「又唯識」下，引《唯識》文結同法性。故論",
    "T36n1736_031:0236a21": "云「此諸法勝義，亦即是真如，常如其性故，",
    "T36n1736_031:0236a22": "即唯識實性。」釋曰：既用真如為識實性，明",
    "T36n1736_031:0236a23": "知天親亦用如來藏而成識體。但後釋論之",
    "T36n1736_031:0236a24": "人唯立不變，故云「過歸後輩」。況世親造《佛",
    "T36n1736_031:0236a25": "性論》，廣用《勝鬘》。疏「又妄心之性」等者，此下",
    "T36n1736_031:0236a26": "一對成上二義，然有二意：一如次成上，謂",
    "T36n1736_031:0236a27": "妄心之性成心之性，以性相不同故；真心",
    "T36n1736_031:0236a28": "之性成上即性，真心即性故。二者通成，謂此",
    "T36n1736_031:0236a29": "之二性別名二藏，前之二性皆具二藏，但",
    "T36n1736_031:0236b01": "為妄覆，名如來藏。直語藏體，即自性心，故",
    "T36n1736_031:0236b02": "此自性清淨真心，不與妄合，名為空藏；具",
    "T36n1736_031:0236b03": "恒沙德，名不空藏。前明即離，此明空有，故",
    "T36n1736_031:0236b04": "重出也。言「皆平等無二」者，上二即離不同，",
    "T36n1736_031:0236b05": "由心之性故不即、由心即性故不離，不即",
    "T36n1736_031:0236b06": "不離為心之性。後二即空之實為不空、即",
    "T36n1736_031:0236b07": "實之空為空藏，空有不二為心之性。然空",
    "T36n1736_031:0236b08": "有無二之性，即是不即不離之性，故但云一",
    "T36n1736_031:0236b09": "也。疏「五趣諸根總別報殊」者，如持五戒招",
    "T36n1736_031:0236b10": "得人身，是總報業。由於因中有瞋忍等、於",
    "T36n1736_031:0236b11": "人總報而有妍蚩、名別報業。《唯識》亦名為",
    "T36n1736_031:0236b12": "引滿業、能招第八，引異熟果、故名引業。能",
    "T36n1736_031:0236b13": "招第六，滿異熟果、名為滿業。《俱舍》亦云「一",
    "T36n1736_031:0236b14": "業引一生，多業能圓滿。猶如繢像，先圖",
    "T36n1736_031:0236b15": "形狀，後填眾綵」等。然其引業能造之思，要",
    "T36n1736_031:0236b16": "是第六意識所起；若其滿業能造之思，從五",
    "T36n1736_031:0236b17": "識起。疏「展轉異同成多差別」者，都有六十",
    "T36n1736_031:0236b18": "二句，謂初對是善惡為二；第二對開二成",
    "T36n1736_031:0236b19": "四，兼前二成六；第三對開四成八，配前",
    "T36n1736_031:0236b20": "六成十四；第四對開八成十六，兼前十",
    "T36n1736_031:0236b21": "四成三十；第五對開十六成三十二，配",
    "T36n1736_031:0236b22": "前三十成六十二。此約以後添前，故成六",
    "T36n1736_031:0236b23": "十二，剋實而言，但有三十二。以後開前，前",
    "T36n1736_031:0236b24": "更無體故。如開善惡趣各成滿缺，但有其",
    "T36n1736_031:0236b25": "四耳，謂一善趣根滿、二善趣根缺、三惡趣",
    "T36n1736_031:0236b26": "根滿、四惡趣根缺。此四之外，更無有別善惡",
    "T36n1736_031:0236b27": "趣故。又但若二二開之，唯成三十二。若更",
    "T36n1736_031:0236b28": "展其四生，則復成多句，謂第三對先以四",
    "T36n1736_031:0236b29": "生乘上四句，四四成十六句。更有勝劣乘",
    "T36n1736_031:0236c01": "十六，已有三十二，配六已成三十八。後",
    "T36n1736_031:0236c02": "後開之，句數更多。第四對開成六十四，第",
    "T36n1736_031:0236c03": "五對開成一百二十八。若從初善惡開為",
    "T36n1736_031:0236c04": "六趣，則句數更多，並可思準。故云「後後必",
    "T36n1736_031:0236c05": "帶前前，展轉異同成多差別。」疏第三結成",
    "T36n1736_031:0236c06": "前。於中文二：先總顯文意、後「已知大意」",
    "T36n1736_031:0236c07": "下釋文。今初，準下諸菩薩問，皆有三段。其",
    "T36n1736_031:0236c08": "第三段多是直結故。次釋文中，疏「一約本",
    "T36n1736_031:0236c09": "識」者，業是心所，故依於心。心是第八，為根",
    "T36n1736_031:0236c10": "本依。從「離所無能」下，釋不相知義，以相待",
    "T36n1736_031:0236c11": "門釋。言「離所無能」者，既無所依心王，亦",
    "T36n1736_031:0236c12": "無能依之業。今依心有業，業從緣生故無",
    "T36n1736_031:0236c13": "自性，不能知心。「離能無所」者，離能依業，",
    "T36n1736_031:0236c14": "則心非所依。今由業成所依，所依無性，故",
    "T36n1736_031:0236c15": "不能知業。以各下結，謂各從緣成，性空",
    "T36n1736_031:0236c16": "無體，相依無力，故云無用。覺首亦云無",
    "T36n1736_031:0236c17": "體用故，故不相知。疏「二約第六識，業是所",
    "T36n1736_031:0236c18": "造、心是能造」者，即以第六識名心，從於積",
    "T36n1736_031:0236c19": "集，通相說故。謂第六識，人執無明，迷真實",
    "T36n1736_031:0236c20": "義異熟理故。以善不善相應思造罪等三行",
    "T36n1736_031:0236c21": "熏阿賴耶，能感五趣愛非愛等種種報相。但",
    "T36n1736_031:0236c22": "云六者，謂五識無執，不能發潤，故非迷理；",
    "T36n1736_031:0236c23": "無推度故，不能造業。雖造滿業，亦非自",
    "T36n1736_031:0236c24": "能，但由意引方能作故。後「並皆速滅」者下，",
    "T36n1736_031:0236c25": "明不相知。通相而言，皆約無體用故；別相",
    "T36n1736_031:0236c26": "而言，用門不同。此用二門：一無常門故，言",
    "T36n1736_031:0236c27": "並皆速滅。《淨名．弟子品》云「優波離！一切法生",
    "T36n1736_031:0236c28": "滅不住，如幻如電。諸法不相待，乃至一念",
    "T36n1736_031:0236c29": "不住，諸法皆妄見」，故心業皆空。下經云「眾",
    "T36n1736_031:0237a01": "報隨業生，如夢不真實，念念常滅壞，如前",
    "T36n1736_031:0237a02": "後亦爾。」故由無常，不能相知。從「起時不言",
    "T36n1736_031:0237a03": "我起」下，即無我門。約法無我，明不相知。故",
    "T36n1736_031:0237a04": "《淨名．問疾品》云「又此病所起，皆由著我。是",
    "T36n1736_031:0237a05": "故於我不應生著。既知病本，即除我想及",
    "T36n1736_031:0237a06": "眾生想，當起法想。應作是念：但以眾法",
    "T36n1736_031:0237a07": "合成此身，起唯法起、滅唯法滅。」釋曰：上",
    "T36n1736_031:0237a08": "以法遣我。次經云「又此法者各不相知，起",
    "T36n1736_031:0237a09": "時不言我起，滅時不言我滅。」釋曰：此總顯",
    "T36n1736_031:0237a10": "我空，明不相知。次經云「彼有疾菩薩為",
    "T36n1736_031:0237a11": "滅法想，當作是念：此法想者亦是顛倒，顛",
    "T36n1736_031:0237a12": "倒者即是大患，我應離之。云何為離？謂離",
    "T36n1736_031:0237a13": "我我所。云何離我我所？謂離二法。云何離",
    "T36n1736_031:0237a14": "二法？謂不念內外諸法，行於平等。云何平",
    "T36n1736_031:0237a15": "等？謂我等、涅槃等。所以者何？我及涅槃此二",
    "T36n1736_031:0237a16": "皆空。以何為空？但以名字故空。如此二",
    "T36n1736_031:0237a17": "法無決定性。」釋曰：此破法顯空。今但取我",
    "T36n1736_031:0237a18": "法不相知義，故略用二句。次下經云「得是",
    "T36n1736_031:0237a19": "平等，無有餘病，唯有空病。空病亦空。」釋曰：",
    "T36n1736_031:0237a20": "此以空空破空，非今所要，因便引來，成一",
    "T36n1736_031:0237a21": "段義畢耳。疏「第二對約得報果時難能所",
    "T36n1736_031:0237a22": "受」等者，此釋受不知報、報不知受。受是能",
    "T36n1736_031:0237a23": "受之因，報是所受之報。此上總明。從「謂受是",
    "T36n1736_031:0237a24": "報因」下，別釋。言即「名言種」者，《唯識》第八云「復",
    "T36n1736_031:0237a25": "次，生死相續由諸習氣。然諸習氣總有三",
    "T36n1736_031:0237a26": "種：一名言習氣、二我執習氣、三有支習氣。",
    "T36n1736_031:0237a27": "名言習氣者，謂有為法各別親種。名言有二：",
    "T36n1736_031:0237a28": "一表義名言，即能詮義音聲差別；二顯境名",
    "T36n1736_031:0237a29": "言，即能了境心心所法。隨二名言所熏成",
    "T36n1736_031:0237b01": "種，作有為法各別因緣。」釋曰：言各別親種",
    "T36n1736_031:0237b02": "者，三性種異故。能詮義音聲者，揀無詮聲，",
    "T36n1736_031:0237b03": "彼非名故。名是聲上屈曲，唯無記性，不能",
    "T36n1736_031:0237b04": "熏成色心等種。然因名起種，名名言種。二",
    "T36n1736_031:0237b05": "顯境名言，即七識見分等心，非相分心。相",
    "T36n1736_031:0237b06": "分心者，不能顯境故。此見分等實非名言，",
    "T36n1736_031:0237b07": "如言說名顯所詮義，此心心所法能顯所了",
    "T36n1736_031:0237b08": "境，如似彼名能詮義故。隨二名言皆熏成",
    "T36n1736_031:0237b09": "種。二我執習氣、三有支習氣，並如六地。有",
    "T36n1736_031:0237b10": "支即是今文為業所引，能引之業故。《唯識》云",
    "T36n1736_031:0237b11": "「三有支習氣，謂招三界異熟業種。有支有",
    "T36n1736_031:0237b12": "二：一有漏善，即是能招可愛果業。二諸不",
    "T36n1736_031:0237b13": "善，即是能招非愛果業。隨二有支所熏成",
    "T36n1736_031:0237b14": "種，令異熟果善惡趣別故。」論頌云「由諸",
    "T36n1736_031:0237b15": "業習氣，二取習氣俱，前異熟既盡，復生餘異",
    "T36n1736_031:0237b16": "熟。」此能引業，即諸業習氣。此名言種，即二取",
    "T36n1736_031:0237b17": "習氣。言「為業所引」者，即彼俱義。親辦果體",
    "T36n1736_031:0237b18": "即由名言，若無業種不招苦樂。如種無",
    "T36n1736_031:0237b19": "田終不生芽，故此名言由業引起，方受當",
    "T36n1736_031:0237b20": "來異熟之果、苦樂之報。故六地云「業為田，識",
    "T36n1736_031:0237b21": "為種」也。疏「離報無受」下，釋不相知，亦約",
    "T36n1736_031:0237b22": "相待空故。疏「三約名言因就能所依難」等",
    "T36n1736_031:0237b23": "者，標也。即將第二對中能受名言之因，對",
    "T36n1736_031:0237b24": "第一對中所依本識。前以業依識難，今以",
    "T36n1736_031:0237b25": "種依現行難。從「謂前能受報因」下，釋不相",
    "T36n1736_031:0237b26": "知義。但釋受不知心，不解心不知受，故",
    "T36n1736_031:0237b27": "結云「餘義同前」。若具應云：所依心體，若離",
    "T36n1736_031:0237b28": "能依，亦無所依。無所依故，不能相知。疏",
    "T36n1736_031:0237b29": "「四約因緣」等者，取前第二對中所引名言及",
    "T36n1736_031:0237c01": "能引業相對以明。於中，初標也、次「所謂」下",
    "T36n1736_031:0237c02": "出體、後「相待相奪」下釋不相知。言相待",
    "T36n1736_031:0237c03": "者，業無識種，不親辦體。識無業種，不招",
    "T36n1736_031:0237c04": "苦樂。既互相待，則各無自性。言相奪者，",
    "T36n1736_031:0237c05": "以業奪因，唯由業招，故因如虛空。以因奪",
    "T36n1736_031:0237c06": "緣，則唯心為體，故業如虛空。互奪獨立亦",
    "T36n1736_031:0237c07": "不能相知，互奪兩亡無可相知。次言「如",
    "T36n1736_031:0237c08": "不自生等」者，引例以釋。以緣奪因故不自",
    "T36n1736_031:0237c09": "生；以因奪緣故不他生；因緣合辨，相待無",
    "T36n1736_031:0237c10": "性故不共生；互奪雙亡，無因豈生？以此不",
    "T36n1736_031:0237c11": "生類於不知，居然易了。即以因為自、以緣",
    "T36n1736_031:0237c12": "為他、合此為共、離此為無因。互有尚不相",
    "T36n1736_031:0237c13": "知，互無豈能相知？疏「五約境智相對相見虛",
    "T36n1736_031:0237c14": "無難」者，相即相分，見即見分。諸心心所略有",
    "T36n1736_031:0237c15": "二分，廣說有四，如下當辨。從「謂境是心",
    "T36n1736_031:0237c16": "變」下，明不相知義。於中先約唯識能所變",
    "T36n1736_031:0237c17": "釋、後「以無境外」下約於當經互融以說。故",
    "T36n1736_031:0237c18": "下經云「無有智外如為智所入，亦無如外",
    "T36n1736_031:0237c19": "智能證於如，無有少法與法同住。」以舉心",
    "T36n1736_031:0237c20": "攝境則無心外之境，舉境攝心則無境外",
    "T36n1736_031:0237c21": "之心。以性無二，相即性故；相隨性融，隨一",
    "T36n1736_031:0237c22": "皆攝。上約真心。後「心境虛妄」下約其妄心。",
    "T36n1736_031:0237c23": "真則互融，妄俱無體故。下答中云「能緣所緣",
    "T36n1736_031:0237c24": "力，種種法出生，速滅不暫停，念念悉如是。」即",
    "T36n1736_031:0237c25": "顯妄無性，故不相知也。然上五對，初及第四",
    "T36n1736_031:0237c26": "唯約因中，第二一對因果對辨，第三一對心",
    "T36n1736_031:0237c27": "含因果，第五一對義通因果，修因二取即名",
    "T36n1736_031:0237c28": "言等故。《唯識論》釋二取中，總有四義：一者",
    "T36n1736_031:0237c29": "相見、二者名色、三者王所、四者本末。末即六",
    "T36n1736_031:0238a01": "識異熟，本即第八異熟。四種二取皆能熏發，",
    "T36n1736_031:0238a02": "親能生彼本識上功能，名二取習氣。所變心",
    "T36n1736_031:0238a03": "境，即通因果也。又能變之心是因，所變之",
    "T36n1736_031:0238a04": "境是果，心託境生，俱通因果。疏「第二別觀",
    "T36n1736_031:0238a05": "者」，上云通觀。五對之中一一通前善惡趣等",
    "T36n1736_031:0238a06": "五對本難，今即以斯五對別對前五，而前",
    "T36n1736_031:0238a07": "後鉤鎖，但有四重，細尋可見。疏「以初二對",
    "T36n1736_031:0238a08": "結趣善惡」者，標也。次云「趣善惡者正由業",
    "T36n1736_031:0238a09": "熏」是第一對，業不知心、心不知業，此對為",
    "T36n1736_031:0238a10": "因。次云「受總報故」即第二對，受不知報、",
    "T36n1736_031:0238a11": "報不知受。初對為因，受第二對報。總報即",
    "T36n1736_031:0238a12": "是趣善惡故。疏「二復以第二及第三對結",
    "T36n1736_031:0238a13": "受生同異」者，鉤取前二對中第二對，即重",
    "T36n1736_031:0238a14": "明受不知報、報不知受。受即名言種，故云",
    "T36n1736_031:0238a15": "初對。以名言種對所生處，謂亦由識種",
    "T36n1736_031:0238a16": "往所生處故。初地云「於三界田中復生苦",
    "T36n1736_031:0238a17": "芽」。「次對以名言種對能依本識」者，即心不",
    "T36n1736_031:0238a18": "知受、受不知心。受即名言種，心即能依本",
    "T36n1736_031:0238a19": "識者，依名言種招現行識故。識為能依，則",
    "T36n1736_031:0238a20": "此心言通因及果。上約因中本識，故為所",
    "T36n1736_031:0238a21": "依；今約果中，故為能依。疏「三復以第三及",
    "T36n1736_031:0238a22": "第四對結苦樂不同及端正醜陋」者，即通",
    "T36n1736_031:0238a23": "以此二對，雙結前二對。言「初對觀現受時」",
    "T36n1736_031:0238a24": "者，即心不知受、受不知心對。謂亦由受",
    "T36n1736_031:0238a25": "因受苦樂體及妍媸故。若無識種本識，此",
    "T36n1736_031:0238a26": "二亦無所依。「次對觀苦樂因及彼妍媸皆",
    "T36n1736_031:0238a27": "由緣令異」者，即因不知緣、緣不知因。「謂",
    "T36n1736_031:0238a28": "損益」下，別示二對之相。由損他業感於苦",
    "T36n1736_031:0238a29": "報、由益他業感於樂報，以嗔恚業感於",
    "T36n1736_031:0238b01": "醜陋、由忍辱業感於端正。此中言因，詺緣",
    "T36n1736_031:0238b02": "為因。此中言果，是別報果。疏「四復以第四",
    "T36n1736_031:0238b03": "及第五對結諸根滿缺」者，此上總明。從「亦",
    "T36n1736_031:0238b04": "由滿業」下，別說其相。滿業即第四對，因不",
    "T36n1736_031:0238b05": "知緣、緣不知因。緣即是業，唯取滿業，由",
    "T36n1736_031:0238b06": "損他眼耳成盲聾等，由益他六根等成",
    "T36n1736_031:0238b07": "六處滿足。次云「又由內根有滿缺故，於",
    "T36n1736_031:0238b08": "分別位了境不同」者，即第五對，智不知境、",
    "T36n1736_031:0238b09": "境不知智。謂智於境有信進念定慧之滿",
    "T36n1736_031:0238b10": "足，則受果中亦具五根明利勝上。若智於",
    "T36n1736_031:0238b11": "境信等隨闕或非深厚，則得果時五根隨",
    "T36n1736_031:0238b12": "缺或成下品。疏「並皆無性」下，上別釋中但",
    "T36n1736_031:0238b13": "出能對所對二種法體，今則總明不相知義，",
    "T36n1736_031:0238b14": "在文易了。意云：並各相依，從緣無性，何有",
    "T36n1736_031:0238b15": "能所熏等而能相知？既不相知，誰令種種？",
    "T36n1736_031:0238b16": "此但約第一直問意結。亦應帶疑云：為是",
    "T36n1736_031:0238b17": "種種？為是一性？結成難云：一性隨於種種",
    "T36n1736_031:0238b18": "則失真諦，種種隨於一性則失俗諦。一性",
    "T36n1736_031:0238b19": "即不相知，亦應結云：種種隨不相知則失",
    "T36n1736_031:0238b20": "俗諦，不相知隨於種種則失真諦等。第二",
    "T36n1736_031:0238b21": "覺首答。疏「今初意云：特由從緣種種故不",
    "T36n1736_031:0238b22": "相知」下，疏文有三：初總顯偈意、二「即此偈",
    "T36n1736_031:0238b23": "上半」下別示義理、三「言諸法」下委釋經文。",
    "T36n1736_031:0238b24": "二中亦三：初以因明立量示、二以緣起",
    "T36n1736_031:0238b25": "相由示、三結示緣起深旨。今初，懸指後四",
    "T36n1736_031:0238b26": "以為同喻，則此偈中但有宗因，可知。疏「若",
    "T36n1736_031:0238b27": "以緣起相由門下釋者」，第二緣起相由示。然",
    "T36n1736_031:0238b28": "緣起相由，具力無力及有體無體。今顯不相",
    "T36n1736_031:0238b29": "知理，但明無力無體。又因中亦有無體義，",
    "T36n1736_031:0238c01": "今取義便，因緣相假但明無力，謂因假緣",
    "T36n1736_031:0238c02": "故因無力，緣假因故緣無力。果上亦有無",
    "T36n1736_031:0238c03": "力義，今取義顯，但明無體。謂全攬因成，緣",
    "T36n1736_031:0238c04": "成無性，故云「含虛無體」。下四喻中皆有無",
    "T36n1736_031:0238c05": "體用義，故指下明。疏「是故虛妄緣起」下，第",
    "T36n1736_031:0238c06": "三結示緣起深旨。然此正結緣起相由明，",
    "T36n1736_031:0238c07": "兼結上因明立量。以立量中亦說不相知",
    "T36n1736_031:0238c08": "為宗故，即三義中初義。言「現文但有初後",
    "T36n1736_031:0238c09": "二意」者，全取一偈即是初意，唯取不相知",
    "T36n1736_031:0238c10": "言即是後意。其第二意，至後五偈答本難",
    "T36n1736_031:0238c11": "中方用斯義。疏「言諸法者」下，第三委釋經",
    "T36n1736_031:0238c12": "文。言「果從因生」等者，上取義便，但因無",
    "T36n1736_031:0238c13": "力說果無體；今欲盡理，故具舉之，則上句",
    "T36n1736_031:0238c14": "諸法通於因果。於中，先以因緣門明因果",
    "T36n1736_031:0238c15": "俱無體。從「因無性故，何有感果之用」下，以",
    "T36n1736_031:0238c16": "上無體釋成因果無用。體尚不立，用安得",
    "T36n1736_031:0238c17": "存？從「又互相待」下，以相待門明無體用。",
    "T36n1736_031:0238c18": "先明因果無用，故云無力；後「以他為自」下",
    "T36n1736_031:0238c19": "明因果無體。既全攬他，故無自體。疏「今初",
    "T36n1736_031:0238c20": "喻中」下，疏文有四：一釋喻、二釋法、三對問",
    "T36n1736_031:0238c21": "會通、四傍顯水義。初中三重，即為三別。初",
    "T36n1736_031:0238c22": "唯流中，文有六段：一標章、二別示不相知",
    "T36n1736_031:0238c23": "相、三結示正理、四引他證成、五別釋前後",
    "T36n1736_031:0238c24": "二字、六簡定不相知理。今初，可知。然此偈",
    "T36n1736_031:0238c25": "文，晉經云「譬如駛水流，水流無絕已，二俱",
    "T36n1736_031:0238c26": "不相知，諸法亦如是。」今文小異，義旨無違。",
    "T36n1736_031:0238c27": "疏「然此流注」下，第二別示不相知相。謂欲",
    "T36n1736_031:0238c28": "顯不相知理，故寄前後流異成其十門。若",
    "T36n1736_031:0238c29": "不說前後之流，將何不相知耶？一河之水",
    "T36n1736_031:0239a01": "不出前後，則千里九曲皆悉無性，不相知",
    "T36n1736_031:0239a02": "矣。然雖十義，本唯二流，成兩重能所。前流",
    "T36n1736_031:0239a03": "望引為能、望排為所，後流望排為能、望",
    "T36n1736_031:0239a04": "引為所。以斯四義相參成十。初及第三",
    "T36n1736_031:0239a05": "以為所故無性無知。二四兩門約不相到。",
    "T36n1736_031:0239a06": "五六二門約無二體，以後流是能排即所",
    "T36n1736_031:0239a07": "引故，前流是所排即能引故。七八約緣成",
    "T36n1736_031:0239a08": "故無二，謂七中能排是後、所排是前。言「亦",
    "T36n1736_031:0239a09": "無二」者，要有所排方有能排，此二相成故",
    "T36n1736_031:0239a10": "亦無二。八約能引亦然。九十約不俱故無",
    "T36n1736_031:0239a11": "知者，然其能排是後、能引是前，而言不得",
    "T36n1736_031:0239a12": "俱者，後為能排，前須為所排，不得即",
    "T36n1736_031:0239a13": "此名為能引。義門別故，名為不俱。第十句例",
    "T36n1736_031:0239a14": "此，前流為所排時，後流須為能排，不得",
    "T36n1736_031:0239a15": "為所引，故云不俱。疏「是則前後」下，第三結",
    "T36n1736_031:0239a16": "示正理。疏「肇公」下，第四引他證成，則《物不",
    "T36n1736_031:0239a17": "遷論》。然其相連總有四句，論云「既無往返",
    "T36n1736_031:0239a18": "之微眹，有何物而可動乎？然則旋嵐偃岳而",
    "T36n1736_031:0239a19": "常靜，江河競注而不流，野馬飄鼓而不動，",
    "T36n1736_031:0239a20": "日月歷天而不周，復何怪哉。」今四喻中但",
    "T36n1736_031:0239a21": "用水風，彼無火地。疏「然上云前後」下，第",
    "T36n1736_031:0239a22": "五別釋前後二字。「一生滅前後」者，此即竪說，",
    "T36n1736_031:0239a23": "如壯與老。謂此流水剎那生，前剎那滅、後",
    "T36n1736_031:0239a24": "剎那生。「二此彼前後」者，猶如二人同行狹徑，",
    "T36n1736_031:0239a25": "後人排前、前人引後，此即橫說。分分之水",
    "T36n1736_031:0239a26": "皆有前後，乃至毫滴亦有前毫後毫，故聚",
    "T36n1736_031:0239a27": "眾多皆成流注則無性矣。疏「小乘亦說」下，",
    "T36n1736_031:0239a28": "第六揀定不相知理。文中二，先舉小乘、後",
    "T36n1736_031:0239a29": "「而不知」下舉大異小。小乘即《俱舍論．業品》",
    "T36n1736_031:0239b01": "中釋身表許別形，非行動為體，以諸有",
    "T36n1736_031:0239b02": "為法有剎那盡故。論文初句，論主標有宗",
    "T36n1736_031:0239b03": "義，下三句破正量部，以正量部謂以動身",
    "T36n1736_031:0239b04": "為身表體，故論破之。然正量部心心所法則",
    "T36n1736_031:0239b05": "有剎那，此之動色無有剎那。今論主明",
    "T36n1736_031:0239b06": "諸有為法皆有剎那，何以知有？後有盡故。",
    "T36n1736_031:0239b07": "既後有盡，知前有滅，故論云「若此處生即",
    "T36n1736_031:0239b08": "此處滅，無容從此轉至餘方。」釋曰：此生此",
    "T36n1736_031:0239b09": "滅不至餘方，同不遷義。而有法體是生是",
    "T36n1736_031:0239b10": "滅，故非大乘。大乘之法，緣生無性，生即不",
    "T36n1736_031:0239b11": "生、滅即不滅，故遷即不遷。則其理懸隔。然",
    "T36n1736_031:0239b12": "肇公論則含二意：顯文所明多同前義，故",
    "T36n1736_031:0239b13": "云「傷夫人情之惑久矣，目對真而莫覺。既",
    "T36n1736_031:0239b14": "知往物而不來，而謂今物而可往。往物既",
    "T36n1736_031:0239b15": "不來，今物何所往？何則？求向物於向，於",
    "T36n1736_031:0239b16": "向未嘗無；責向物於今，於今未嘗有。於",
    "T36n1736_031:0239b17": "今未嘗有，以明物不來；於向未嘗無，故",
    "T36n1736_031:0239b18": "知物不去。覆而求今，今亦不往。是謂昔物",
    "T36n1736_031:0239b19": "自在昔，不從今以至昔；今物自在今，不",
    "T36n1736_031:0239b20": "從昔以至今。故仲尼曰：『回也見新，交臂非",
    "T36n1736_031:0239b21": "故。』如此則物不相往來明矣。既無往返之",
    "T36n1736_031:0239b22": "微眹，有何物而可動乎？」即云然則旋嵐等。",
    "T36n1736_031:0239b23": "下文又云「若古不至今，今亦不至古，事各",
    "T36n1736_031:0239b24": "性住於一世，有何物而可去來？」釋曰：觀肇",
    "T36n1736_031:0239b25": "公意，既以物各性住而為不遷，則濫小乘",
    "T36n1736_031:0239b26": "無容從此轉至餘方。下論云「故談真有不",
    "T36n1736_031:0239b27": "遷之稱，導物有流動之說。」此則以真諦為",
    "T36n1736_031:0239b28": "不遷，而不顯真諦之相。若但用於物各性",
    "T36n1736_031:0239b29": "住為真諦相，寧非性空無可遷也。不真",
    "T36n1736_031:0239c01": "空義方顯性空義，約俗諦為不遷耳。疏",
    "T36n1736_031:0239c02": "「二法中」下，第二釋法。文中三：初總、次「初中」",
    "T36n1736_031:0239c03": "下別、後「正由此義」下結。妄法有即非有，",
    "T36n1736_031:0239c04": "是初義。隱即非隱，是第二義，以正為事隱",
    "T36n1736_031:0239c05": "之時而有所依故。以非隱為隱，即第三",
    "T36n1736_031:0239c06": "義，理常現故。疏「此上三意」下，第三對問會",
    "T36n1736_031:0239c07": "通。言「思之」者，以易見故。若具說者，第一妄",
    "T36n1736_031:0239c08": "法有而非有，答前直問：既有種種，何緣不",
    "T36n1736_031:0239c09": "相知？謂種種是妄有，體即非有，故不相知。二",
    "T36n1736_031:0239c10": "答懷疑為是種種為不相知，故今答云：能",
    "T36n1736_031:0239c11": "依妄法，依所依真。妄常種種，真常無知故。",
    "T36n1736_031:0239c12": "三答結成難者，即妄即真，故種種不乖不",
    "T36n1736_031:0239c13": "相知也。疏「何故以水喻真心」下，第四傍",
    "T36n1736_031:0239c14": "顯水義，可知。疏「第二依火中」者，下之三",
    "T36n1736_031:0239c15": "喻文勢稍略，隨其三義便以法合。今初，唯",
    "T36n1736_031:0239c16": "焰喻中二義：一明後不知前、二明前不",
    "T36n1736_031:0239c17": "知後。二「妄法亦爾」下，法合。於中，先總、後",
    "T36n1736_031:0239c18": "「謂已滅」下別。然法喻俱用生滅門釋，而有",
    "T36n1736_031:0239c19": "小異。喻中用前念滅後念生釋，今法合中",
    "T36n1736_031:0239c20": "亦用前滅後生，正合前焰後焰兼三時門。",
    "T36n1736_031:0239c21": "今初。「已滅」者，前念也。「未生」者，後念也。故此",
    "T36n1736_031:0239c22": "二念一向無物。「生已則滅」者，前後二念皆即",
    "T36n1736_031:0239c23": "生即滅，並皆緣生，故言無體，體無實故。言",
    "T36n1736_031:0239c24": "兼三時門者，謂一念之上即有三時，已滅",
    "T36n1736_031:0239c25": "為已生、未生為未生、生已即滅是生時。故《淨",
    "T36n1736_031:0239c26": "名》云「若過去生，過去生已滅。若未來生，未來",
    "T36n1736_031:0239c27": "生未至。若現在生，現在生無住。」經云「比丘！",
    "T36n1736_031:0239c28": "汝今即時亦生亦老亦滅。」故三時無體，無可",
    "T36n1736_031:0239c29": "相知也。疏「斯則流金爍石而不熱」者，即《莊子》",
    "T36n1736_031:0240a01": "中意，說於至人，大水稽天而不溺，大旱金",
    "T36n1736_031:0240a02": "石流火山燋而不熱。然其本意，非是水不",
    "T36n1736_031:0240a03": "能溺、火不能燒。意云：乘時處順不以水",
    "T36n1736_031:0240a04": "火而為患也，亦不橫為其所燒溺也。正",
    "T36n1736_031:0240a05": "同今意燒而不燒。但彼約順時，此約無性，",
    "T36n1736_031:0240a06": "理懸隔矣。疏「二依所依者」，亦先喻、後合。然",
    "T36n1736_031:0240a07": "與水喻釋有影略，水喻以水為所依，今",
    "T36n1736_031:0240a08": "以焰無體用而為所依。若例前流依於水",
    "T36n1736_031:0240a09": "者，應以火為所依，火是熱性身所觸故，焰",
    "T36n1736_031:0240a10": "是色動有形顯故。若依此釋，應云前焰後",
    "T36n1736_031:0240a11": "焰皆依於火，以無性故無相知。是則依",
    "T36n1736_031:0240a12": "水依火，明二空所顯不空真理以為所依。",
    "T36n1736_031:0240a13": "若無體用為所依者，則顯依他無性，即是",
    "T36n1736_031:0240a14": "圓成。二空真理以為所依，顯義無方，故有",
    "T36n1736_031:0240a15": "影略。下唯所依，亦準斯釋。又若例後風喻，",
    "T36n1736_031:0240a16": "風依物動，則火依薪有，薪為可然、火是能",
    "T36n1736_031:0240a17": "然，故以然因可然，則然無體；可然因然，則",
    "T36n1736_031:0240a18": "可然無體，則以無性可然而為所依。疏「是",
    "T36n1736_031:0240a19": "則無妄法之有」下，結上三義也。然有無",
    "T36n1736_031:0240a20": "有二：一定性有無、二真空妙有。今無妄法",
    "T36n1736_031:0240a21": "之有，則無定性之有，則非斷無矣。有妄",
    "T36n1736_031:0240a22": "法之無是真空之無，便為妙有。是故若舉",
    "T36n1736_031:0240a23": "妄取真，則妄有真空，如三論說；若真妄對",
    "T36n1736_031:0240a24": "辨，則妄空真有，如《涅槃》明。「遂令緣起之相」",
    "T36n1736_031:0240a25": "下，覆成上義。上句成無妄法之有，下句成",
    "T36n1736_031:0240a26": "有妄法之無。相無不盡是初門，理無不現是",
    "T36n1736_031:0240a27": "第三門，合上二句為第二門。疏「上三義中」",
    "T36n1736_031:0240a28": "下，第三對問會通。唯焰無性故不相知，答",
    "T36n1736_031:0240a29": "直問也。能依種種所依無二，答懷疑也。即",
    "T36n1736_031:0240b01": "事同真故不相違，答設難也。在義易了，",
    "T36n1736_031:0240b02": "故云準知。若賢首意：問者據其初義，答者",
    "T36n1736_031:0240b03": "用其後二。亦是一理。是則初義兩家共用，下",
    "T36n1736_031:0240b04": "當重明。疏「第三依風有動作喻」，有標、釋、",
    "T36n1736_031:0240b05": "結，而無對問。即以水樹等而為所依，餘大",
    "T36n1736_031:0240b06": "同前。但云「斯則旋嵐偃岳而常靜」者，即肇",
    "T36n1736_031:0240b07": "公言：「亦云隨嵐，皆梵音輕重。即興雲之風，",
    "T36n1736_031:0240b08": "北方風也。亦是壞劫時風。」「是故妄法」下，結。",
    "T36n1736_031:0240b09": "文有兩對，具上三門。「妄法全盡而不滅」者，",
    "T36n1736_031:0240b10": "單取妄法全盡是初門。將上而不滅對下",
    "T36n1736_031:0240b11": "真性全隱為第二門，以不滅為能依、全隱",
    "T36n1736_031:0240b12": "為所依故。下句中「而恒露現」即第三門。疏",
    "T36n1736_031:0240b13": "「第四依地有任持」者，有標、釋、結。二中三義：",
    "T36n1736_031:0240b14": "初義立名，與前小異。前云一唯流唯焰唯",
    "T36n1736_031:0240b15": "動，今初云地界因依，即喻勢小異。言「一約",
    "T36n1736_031:0240b16": "自類」者，猶如累墼。餘並可知。言「斯則厚",
    "T36n1736_031:0240b17": "載萬物而不仁」者，不恃仁德也。《老子》云「天",
    "T36n1736_031:0240b18": "地不仁，以萬物為芻狗。」經云「譬如大地，荷",
    "T36n1736_031:0240b19": "四重任而無疲厭也。」次「肇公」下，亦《不遷》，論",
    "T36n1736_031:0240b20": "末總結云「然則乾坤倒覆無謂不靜，洪流",
    "T36n1736_031:0240b21": "滔天無謂其動。苟能契神於即物，斯不遠",
    "T36n1736_031:0240b22": "而可知矣。」坤即是地，故得引之。疏「二約異",
    "T36n1736_031:0240b23": "類」者，即〈出現品〉四輪相依喻。然其合文與此",
    "T36n1736_031:0240b24": "不同，今但借其四輪用耳。疏「餘義同前」",
    "T36n1736_031:0240b25": "者，第三總結例也。然餘義有二：一者結前",
    "T36n1736_031:0240b26": "三門，應云一妄無不盡是初門，理無不現",
    "T36n1736_031:0240b27": "是第三，合二為第二，二三合在第三，唯",
    "T36n1736_031:0240b28": "所依中故，故云餘義。二者對上三問以為",
    "T36n1736_031:0240b29": "餘義。疏「第二別對諸不相知」等者，上之四",
    "T36n1736_031:0240c01": "喻通喻五對不相知義，今則別對。言「及別通",
    "T36n1736_031:0240c02": "前難」者，即往善趣等五對難也。疏「初水流",
    "T36n1736_031:0240c03": "喻前二對」者，即業不知心、心不知業，受不知",
    "T36n1736_031:0240c04": "報、報不知受。「答趣善惡」者，上云心性是一，",
    "T36n1736_031:0240c05": "云何見往善趣惡趣？答：云善趣惡趣即是",
    "T36n1736_031:0240c06": "總報，由業熏心受所受報，如水漂流。言「流",
    "T36n1736_031:0240c07": "轉體」者，體即賴耶。故《唯識》云「恒轉如瀑流」。",
    "T36n1736_031:0240c08": "釋論云「如瀑流水，非斷非常。相續長時，有",
    "T36n1736_031:0240c09": "所漂溺。此識亦爾，從無始來，剎那剎那果",
    "T36n1736_031:0240c10": "生因滅，果生故非斷、因滅故非常，漂溺有",
    "T36n1736_031:0240c11": "情令不出離。」亦如《起信》云「如大海水，因風",
    "T36n1736_031:0240c12": "波動。」《楞伽》云「藏識海常住，境界風所動」等，二",
    "T36n1736_031:0240c13": "《地經》云「一切眾生為大瀑水波浪所沒」等，",
    "T36n1736_031:0240c14": "其文非一。疏「二大火喻，第二三對」者，此亦",
    "T36n1736_031:0240c15": "鉤鎖。第二對前已用竟，今復喻之，謂受不",
    "T36n1736_031:0240c16": "知報、報不知受，及心不知受、受不知心。「答",
    "T36n1736_031:0240c17": "前諸根受生」者，答前二難。由前問云：心性",
    "T36n1736_031:0240c18": "是一，何以見有諸根滿缺及受生同異？故今",
    "T36n1736_031:0240c19": "答云：諸根滿缺、受生同異，皆由識種。受所受",
    "T36n1736_031:0240c20": "報，亦依於心，如火依薪。疏「此以長風」等",
    "T36n1736_031:0240c21": "者，唯喻一對、謂因不知緣、緣不知因。「答",
    "T36n1736_031:0240c22": "前好醜」者，謂前問云：心性是一，云何見有",
    "T36n1736_031:0240c23": "端正醜陋？故今答云：今所受報有妍媸者，",
    "T36n1736_031:0240c24": "皆由業緣異令報好醜，如風東西令物偃",
    "T36n1736_031:0240c25": "仰相各不同。疏「答苦樂」者，喻不相知則同",
    "T36n1736_031:0240c26": "於風，答前苦樂則不同風。謂上問言：心性",
    "T36n1736_031:0240c27": "是一，云何見有受苦受樂？故今答云：善因",
    "T36n1736_031:0240c28": "樂果、惡業苦報，苦樂多種，如地輕重。言「又",
    "T36n1736_031:0240c29": "喻前境智」者，前以風地二喻，同喻因緣一不",
    "T36n1736_031:0241a01": "相知。今一地喻，喻二不相知。「答前諸根」者，",
    "T36n1736_031:0241a02": "以諸根有二義：一約眼等諸根，則火喻已",
    "T36n1736_031:0241a03": "答；二信等諸根，今地喻已答。地雖是一，隨",
    "T36n1736_031:0241a04": "種生芽；心性雖一，隨根成異故，故信進",
    "T36n1736_031:0241a05": "等各各不同。「第二五偈，答前設難」。疏「今初，",
    "T36n1736_031:0241a06": "前問有三」下，即先明大意。於中二：第一總",
    "T36n1736_031:0241a07": "彰偈意、第二通明緣起之義。前中，疏「然此",
    "T36n1736_031:0241a08": "四因」下，上別明，此下融會。言「諸宗」者，上四",
    "T36n1736_031:0241a09": "因中，初一通性相二宗，二即法相宗，三即",
    "T36n1736_031:0241a10": "無相宗，四即法性宗。據其實義，四因不缺",
    "T36n1736_031:0241a11": "方成緣起甚深之趣，隨情執見則乖聖旨。",
    "T36n1736_031:0241a12": "如盲摸象，不全見象，然不離象。盲不識",
    "T36n1736_031:0241a13": "乳，則一向奪之。今盲摸象，則乃是分奪，取",
    "T36n1736_031:0241a14": "其不離並順聖教。此喻即《涅槃》第三十二、南",
    "T36n1736_031:0241a15": "經三十，答師子吼，眾生若有佛性，不須修",
    "T36n1736_031:0241a16": "道自得菩提。答意云：眾生有者，定當得故。",
    "T36n1736_031:0241a17": "後舉此喻云「善男子！譬如有王，告一大臣：",
    "T36n1736_031:0241a18": "『汝牽一象以示眾盲。』爾時大臣受王勅",
    "T36n1736_031:0241a19": "已，多集眾盲，以象示之。時彼眾盲，各以手",
    "T36n1736_031:0241a20": "觸。大臣即還，而白王言：『臣已示竟。』爾時大",
    "T36n1736_031:0241a21": "王即呼眾盲，各各問言：『汝見象耶？』眾盲各",
    "T36n1736_031:0241a22": "言：『我已得見。』王言：『象為何類？』其觸牙者即",
    "T36n1736_031:0241a23": "言：『象形如蘆菔根。』其觸耳者言：『象如箕。』其",
    "T36n1736_031:0241a24": "觸頭者言：『象如石。』其觸鼻者言。象如杵。其",
    "T36n1736_031:0241a25": "觸脚者言：『象如木臼。』其觸脊者言：『象如床。』",
    "T36n1736_031:0241a26": "其觸腹者言：『象如甕。』其觸尾者言：『象如蛇。』",
    "T36n1736_031:0241a27": "善男子！彼眾盲不說象體，亦非不說。若",
    "T36n1736_031:0241a28": "是眾相悉非象者，離是之外更無有象。善",
    "T36n1736_031:0241a29": "男子！王喻如來正遍知也。臣喻方等大涅",
    "T36n1736_031:0241b01": "槃經。象喻佛性。盲喻一切無明眾生。是諸",
    "T36n1736_031:0241b02": "眾生聞佛說已，或作是言：『色是佛性』等。」釋",
    "T36n1736_031:0241b03": "曰：彼經喻意，明一切眾生雖有佛性，見不",
    "T36n1736_031:0241b04": "明了，互執不同，然非全離，所執之法皆佛",
    "T36n1736_031:0241b05": "性故，而非全見。今借此喻，以況聖教深",
    "T36n1736_031:0241b06": "旨總喻於象，諸宗異見如盲所觸，並合聖",
    "T36n1736_031:0241b07": "理，故云不離；然非圓了，故云非是說象。",
    "T36n1736_031:0241b08": "故脇尊者云：「依之修行，無不獲益。」言「受",
    "T36n1736_031:0241b09": "一非餘斯為偏見」者，言象如箕，不信如",
    "T36n1736_031:0241b10": "臼，斯為大迷。但信諸識、不信無性，真如",
    "T36n1736_031:0241b11": "隨緣，故為偏見。〈離世間品〉云「受一非餘，魔",
    "T36n1736_031:0241b12": "所攝持。」",
    "T36n1736_031:0241b13": "大方廣佛華嚴經隨疏演義鈔卷第三十一"
}